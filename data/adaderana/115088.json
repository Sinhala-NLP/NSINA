{"Source": "Adaderana", "Timestamp": "July 26, 2019 04:08 pm", "Headline": "මයික් පොම්පියෝ අවදානම් ගමනකට සැරසෙයි", "News Content": "පවතින අර්බුධකාරී වාතාවරණය හමුවේ වුවද තමා ඉරානයේ සංචාරය කිරීමට සුදානම් බව අමෙරිකානු රාජ්‍ය ලේකම් මයික් පොම්පියෝ පවසයි. රූපවාහිනි සම්මුඛ සාකච්ඡාවකදී යොමු වු පැනයකට පිළිතුරු ලබා දෙමින් අමෙරිකානු රාජ්‍ය ලේකම්වරයා මේ බව සඳහන් කර ඇත. ඉරානයේ සංචාරය කරන එවැනි සංචාරයකදී ඉරාන ජනතාව ඝෘජුව ඇමතීමට අවස්ථාවක් හිමිවන්නේ නම් තමා ඉතා සතුටට පත්වන බවයි. ඉරානය සහ අමෙරිකාව අතර පසුගිය වසරේ සිට මතභේදාත්මක තත්වයක් හටගත් අතර ඉරානය විසින් පසුගියදා බ්‍රිතාන්‍ය ඉන්ධන නෞකාවක් සිය භාරයට ගැනීම හේතුවෙන් එම මත භේදාත්මක තත්වය උග්‍ර අතට පත්ව ඇත.", "URL": "https://sinhala.adaderana.lk/news.php?nid=115088", "Category": null, "Parent URL": null}