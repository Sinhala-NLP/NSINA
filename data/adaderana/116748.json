{"Source": "Adaderana", "Timestamp": "August 17, 2019 10:11 am", "Headline": "ජනාධිපතිවරණයදී මුස්ලිම් කොංග්‍රසයේ සහය කාටද?", "News Content": "මෙවර ජනාධිපතිවරණය සඳහා ප්‍රධාන දේශපාලන පක්ෂ සිය අපෙක්ෂකයා නම් කිරීමෙන් පසුව පක්ෂයක් ලෙස තමන් සහාය දෙන්නේ කුමන කණ්ඩායමකටද යන්න තීරණය කරන බව ශ්‍රී ලංකා මුස්ලිම් කොංග්‍රසයේ නායක අමාත්‍ය රාවුෆ් හකීම් මහතා පවසයි. මහනුවර ප්‍රදේශයේදී පැවති මාධය හමුවකට එක්වෙමින් ඔහු මේ බව සදහන් කළේය. ජනාධිපතිවරණය සඳහා ඉදිරිපත් වන අපේක්ෂකයින්ගේ ප්‍රතිපත්ති සහ ඉදිරි දැක්ම පිළිබඳව නිසි පැහැදිළි කිරීමක් ඔවුන් විසින් ලබා ගතයුතු බව ශ්‍රී ලංකා මුස්ලිම් කොංග්‍රසයේ නායක අමාත්‍ය රාවුෆ් හකීම් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116748", "Category": null, "Parent URL": null}