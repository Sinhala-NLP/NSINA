{"Source": "Adaderana", "Timestamp": "April 2, 2015 04:40 pm", "Headline": "භෞතික ලෝකය ජයගත්තත් ආධ්‍යාත්මික ලෝකයේ අපි පරාදයි", "News Content": "ගොඩනැඟිලි, මහාමාර්ග, දුම්රිය ඇතුළු සියල්ල සමඟින් භෞතික ලෝකය ජයගත්තද යහපත් මිනිසුන් සොයා යන ගමනේදී අප අද අාධ්‍යාත්මික ලෝකය පරාජය වී ඇති බව ජනාධිපති මෛත්‍රීපාල සිරිසේන මහතා පවසයි.භෞතික ලෝකයේ වටිනාකම වැඩිකර ගත හැක්කේ අධ්‍යාත්මික ලෝකය ජයගැනීමෙන් බව ජනාධිපතිවරයා පෙන්වාදෙයි.කොළඹ ගලදාරි හෝටලයේ පැවති ජාතික ඉංජිනේරු සමුළුවේ සමාරම්භක අවස්ථාවට එක්වෙමින් බව ජනාධිපති මෛත්‍රීපාල සිරිසේන මහතා මෙම අදහස් පළ කළේය.එහිදී තවදුරටත් අදහස් දැක්වු ජනාධිපතිවරයා කියා සිටියේ ජාතික ඉංජිනේරු සභාව පිහිටුවීමේ පනත පිළිබඳ පෞද්ගලිකවම සොයා බලා එය කඩිනම් කිරීමට අවශ්‍ය පියවර ගන්නා බවයි.අපේකම සහ අතීත උරුමයන් මත ජාතියක් ලෙස ගොඩ නැඟිමේදී දේශිය ඉංජිනේරුවන් ශක්තිමත් කළ යුතු අතර රාජ්‍ය ප්‍රතිපත්තියක් ලෙස සලකා එය ක්‍රියාත්මක කරන බව ජනාධිපතිවරයා එහිදී පැවසීය.", "URL": "https://sinhala.adaderana.lk/news.php?nid=50395", "Category": null, "Parent URL": null}