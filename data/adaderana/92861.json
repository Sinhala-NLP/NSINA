{"Source": "Adaderana", "Timestamp": "July 19, 2018 05:04 pm", "Headline": "සංඝයා භේදය කරලා අපායගාමී වෙන්න එපා", "News Content": "භික්ෂූන් වහන්සේලාගේ ක්‍රියාකාලාපය පාලනය කිරීම විවිධ පනත් ගෙන එන බව මහාචාර්ය පූජ්‍ය මැදගොඩ අභයතිස්ස හිමියන් පවසයි. අද (19) පැවති මාධ්‍ය හමුවකට එක් වෙමින් උන් වහන්සේ මේ බව ප්‍රකාශ කළහ. ථෙරවාද භික්ෂු කථිකාවත් ලියාපදිංචි කිරීමේ පනත මැයෙන් පනතක් මේ වන විට පාර්ලිමේන්තු න්‍යාය පුස්තකයට ඇතුළත් කර ඇති බවද උන් වහන්සේ ප්‍රකාඔ කළහ. භික්ෂූන් වහන්සේලා පාලනය වන්නේ විනය පිඨකය යටතේ බවත් නමුත් ඒ ඒ නිකායවල පවත්වාගෙන යන විවිධ සම්ප්‍රධායන් නීතියක් බවට පත් කිරීම මෙම පනත මඟින් සිදුවන බවද මහාචාර්ය පූජ්‍ය මැදගොඩ අභයතිස්ස හිමියන් පැවසීය. මහා නායක හිමියන් පවා අධිකරණයට ගෙන ඒමට මෙම පනත හරහා අනෙක් අතට හැකියාව ලැබෙන බවත් සංඝ භේදය ඇති කොට නියත අපායගාමී තත්ත්යට පත් නොවන ලෙස අදාළ බලධාරීන්ට සිහි කැඳවන බවද උන් වහන්සේ වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92861", "Category": null, "Parent URL": null}