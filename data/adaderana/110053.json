{"Source": "Adaderana", "Timestamp": "May 16, 2019 11:08 am", "Headline": "මෝටර් රථ අනතුරින් ප්‍රදේශයම අඳුරේ", "News Content": "කොළඹ-ගාල්ල ප්‍රධාන මාර්ගයේ බලපිටිය ප්‍රදේශයේ සිදුවූ රිය අනතුරකින් පුද්ගලයින් පස් දෙනෙකු තුවාල ලබා ඇති බව අද දෙරණ වාර්තාකරු පවසයි. ඊයේ(15) රාත්‍රී 7.30 පමණ අදාළ අනතුර සිදුව ඇති බව වාර්තා වෙයි. බලපිටිය නගරය දෙසින් පැමිණි මෝටර් රථයේ රියදුරුට රථය පාලනය කර ගත නොහැකව යතුරුපැදියකද ගැටී මෙන් මෙම අනතුර සිදුවන්නට ඇති බව පොලීසිය සඳහන් කළේය. අදාළ මෝටර් රථය මාර්ගයෙන් ඉවතට පැණ විදුලි කණුවක ගැටී නැවතී තිබිණි. විදුලි කණුවට අලාභ හානී සිදුවීම හේතුවෙන් ප්‍රදේශයේ විදුලිය බිඳ වැටීමක්ද සිදු වී ඇති බව වාර්තා වෙයි. සිද්ධිය සම්බන්ධයෙන් අහුංගල්ල පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=110053", "Category": null, "Parent URL": null}