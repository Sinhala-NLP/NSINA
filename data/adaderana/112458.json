{"Source": "Adaderana", "Timestamp": "June 21, 2019 10:35 am", "Headline": "අපේ කථානායකට උපදෙස් දෙන කෙනාට අමෙරිකාවෙන් පඩි ගෙවන්නෙ ඇයි?", "News Content": "ශ්‍රී ලංකා පාර්ලිමේන්තුවේ කථානායකවරයාගේ උපදේශකවරයෙකුට අමෙරිකාවෙන් වැටුප් ලබා දීමට තරම් සාධාරණ හේතුවක් නොමැති බව හිටපු දකුණු පළාත් සභා මන්ත්‍රි පූජ්‍ය බද්දේගම සමිත හිමි පවසයි. ලංකා සම සමාජ පක්ෂය ඊයේ (20) කොළඹදී පැවැත්වූ මාධ්‍ය සාකච්ඡාවකට එක්වෙමින් උන්වහන්සේ මේ බව සඳහන් කළේය. පාර්ලිමේන්තුවේ කතානායකවරයාගේ උපදේශකවරයා ප්‍රදීප් කාරියවසම්, ඔහු අනිවාර්යයෙන්ම අමෙරිකාවේ CIA ඔත්තු සේවයට සම්බන්ධ ආයතනයකින් වැටුප් ලබා ගන්නා බවත් අපේ කථානායකවරයාට උපදෙස් ලබාදෙන්නාට අමෙරිකාවෙන් වැටුප් ලබා දෙන්නේ මන්දැයි උන්වහන්සේ ප්‍රශ්න කර සිටියේය. \"පසුගිය සතියේ යුනිසෙෆ් ආයතනයෙන් වාර්තාවක් දුන්නා. ඒ වාර්තාවේ කියනව ලංකාවේ 38%ක දරුවන් පිරිසක් මන්දපෝෂණයෙන් පෙලෙන බව. මේ කාලය තුළ ආණ්ඩුවේ කී දෙනෙක් මේ ගැන බැලුවද? සුවපතිට සාම්ප්‍රදායිකව හම්බෙන සම්මානෙට ලක්ෂ 67ක් වියදම් කරලා තියෙනව. අපේ රටේ දරුවො බඩගින්නේ මැරෙනවා...\" යනුවෙන්ද වැඩිදුරටත් සිය අදහස් දක්වමින් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=112458", "Category": null, "Parent URL": null}