{"Source": "Adaderana", "Timestamp": "October 10, 2018 09:10 pm", "Headline": "ජනපති සහ මාලදිවයින් නව ජනාධිපති අතර හමුවක්", "News Content": "මාලදිවයින් නව ජනාධිපතිවරයා ලෙස තේරි පත් වූ ඊබ්‍රාහිම් මොහොමඩ් සෝලි මහතා ( Ibrahim Mohamed Solih) සහ ජනාධිපති මෛත්‍රීපාල සිරිසේන මහතා අතර හමුවක් අද (10) පෙරවරුවේ කටුනායක බණ්ඩාරනායක ජාත්‍යන්තර ගුවන් තොටුපොළේ දී සිදු විය. ජනාධිපති මෛත්‍රීපාල සිරිසේන මහතා සීෂෙල්ස්හි දෙදින රාජ්‍ය සංචාරය නිමකර අද පෙරවරුවේ යළි දිවයිනට පැමිණි අතර, ඊබ්‍රාහිම් මොහොමඩ් සෝලි මහතාගේ ද සිංගප්පුරු සංචාරයක් අතරතුර දී මෙම හමුව සිදු විය. ජනාධිපතිතුමා මෙහිදී ඊබ්‍රාහිම් මොහොමඩ් සෝලි මහතා වෙත සිය උණුසුම් සුභාශීංසන පිළිගැන්වීමට අමතක නොකළේය.", "URL": "https://sinhala.adaderana.lk/news.php?nid=97500", "Category": null, "Parent URL": null}