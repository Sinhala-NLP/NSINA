{"Source": "Adaderana", "Timestamp": "April 3, 2018 09:09 pm", "Headline": "කුප්පි ලාම්පුවෙන් ගිනි ඇවිලිලා කත ජීවිත ගමනින් සමු ගනී ", "News Content": "කුප්පි ලාම්පුව ඇගට පෙරළීමෙන් ඇදුම්වලට ගිනි ඇවිළී යාපනයේ ආනේකෝට්ටේ ප්‍රදේශයේ වයස අවුරුදු 76 ක වයෝවෘද්ධ කාන්තාවක යාපනය රෝහලේ ප්‍රතිකාර ලබමින් සිටියදී ඊයේ(02) රාත්‍රී මිය ගොස් තිබේ. ඇය අළුයම ආහාර පිසිමින් සිටියදී ළිපේ තබන ලද ව්‍යංජනයක් බැලීමට රාක්කයක තිබූ කුප්පි ලාම්පුව ගැනීමට උත්සහ කළ අවස්ථාවේදී ඇයගේ ඇගට කුප්පි ලාම්පුව පෙරළීමෙන් සිරුරට ගිනි ඇවිලී ඇත. කාන්තාව විලාප දෙමින් කෑකෝ ගසන විට නිවසේ උදවිය පැමිණ ගින්න නිවා දමා ඇයව යාපනය ශීක්ෂණ රෝහලට ඇතුළත් කොට ඇතත් ඇය රෝහලේ ප්‍රතිකාර ලබමින් සිටියදී මියගොස් තිබේ. මියගොස් ඇති කාන්තාව පොන්නම්බලම් සකුන්තලා දේවී නැමති 76 හැවිරිදි කාන්තාවකි. පශ්චාත් මරණ පරීක්ෂණය පැවැත්වීමෙන් පසුව ඇගේ සිරුර ඥාතීන් වෙත බාරදී තිබේ.", "URL": "https://sinhala.adaderana.lk/news.php?nid=86853", "Category": null, "Parent URL": null}