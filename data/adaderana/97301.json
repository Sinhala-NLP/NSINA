{"Source": "Adaderana", "Timestamp": "October 7, 2018 11:24 am", "Headline": "බැංකුවකින් ගිනි අවි දෙකක් සොරාගනී", "News Content": "මොරගහහේන-ගෝනපොල ප්‍රදේශයේ රාජ්‍ය බැංකුවකට කඩා වැදුණු පිරිසක් එහි තිබු ගිනි අවි දෙකක් සොරකම් කර රැගෙන ගොස් ඇත. ඊයේ (06) රාත්‍රීයේ මෙම සොරකම් සිදු වී ඇති බව පොලිසිය පවසයි. බැංකුවේ ආරක්ෂාව සඳහා තිබූ පතරොම් තුවක්කු දෙකක් කොල්ලකරුවන් විසින් රැගෙන ගොස් ඇති බව සඳහන් වේ. සැකකරුවන් පිළිබඳ තොරතුරු අනාවරණය වී නොමැති අතර මොරගහහේන පොලිසිය සිද්ධිය සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=97301", "Category": null, "Parent URL": null}