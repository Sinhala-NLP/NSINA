{"Source": "Adaderana", "Timestamp": "November 11, 2011 10:07 pm", "Headline": "පකිස්ථානයට කඩුලු 8 ක පහසු ජයක්", "News Content": "ශ්‍රී ලංකාව සමග අද(11) ඩුබායි හි පැවති පළමු එක්දින තරගයෙන් ශ්‍රී ලංකාව පරදා කඩුලු 08 ක පහසු ජයක් හිමිකරගැනීමට පකිස්ථාන කණ්ඩායම සමත්විය. තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළේය. පිටියට පිවිසි ශ්‍රී ලංකා කණ්ඩායමට පන්දුවාර 40 පන්දු 03 ක් තුළ සියලුම ක්‍රීඩකයින් දැවී ලබාගත හැකිවූයේ ලකුණු 131 ක් පමණි. ඒ අනුව ලකුණු 132 ක පහසු ඉලක්කයක් හඹාගිය පකිස්ථාන කණ්ඩායම පන්දුවාර 21 පන්දු 05 ක් තුළ කඩුලු 02 ක් පමණක් දැවී ලකුණු 132 ක් රැස්කරමින් සිය ජයග්‍රහණය තහවුරු කිරීමට සමත්විය.", "URL": "https://sinhala.adaderana.lk/news.php?nid=19946", "Category": null, "Parent URL": null}