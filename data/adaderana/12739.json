{"Source": "Adaderana", "Timestamp": "December 10, 2010 08:13 am", "Headline": "මහ වැසි නිසා 159,632 ක් පීඩාවට පත්වෙයි", "News Content": "වැසි සහිත කාලගුණයත් සමග හටගත් ආපදා තත්ත්වය හේතුවෙන් පවුල් 41,385 ට අයත් 159,632 ක පිරිසක් පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි. මේ සමග සිදුවූ අනතුරු හේතුවෙන් පුද්ගලයින් පස්දෙනෙකු මියගොස් තවත් 10 දෙනෙකු තුවාල ලබා ඇති බව එම මධ්‍යස්ථානය සඳහන් කරයි. නිවාස 372 ක් සම්පූර්ණයෙන්ම විනාශ වී ඇති අතර තවත් නිවාස 4712 ක් අර්ධ වශයෙන් හානි වී ඇති බව ආපදා කළමනාකරණ මධ්‍යස්ථානය පෙන්වාදෙයි. අවතැන් වූ දස දහස් අටසිය එකොළොස් දෙනෙකු කඳවුරු 59 ක රඳවා සිටින බව සඳහන්ය. මේ අතර අද(10) දිනය තුළ ද වැසිබර කාලගුණයක් පවතින බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=12739", "Category": null, "Parent URL": null}