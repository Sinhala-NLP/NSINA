{"Source": "Adaderana", "Timestamp": "June 25, 2015 03:32 pm", "Headline": "පකිස්ථානු පළමු ඉනිම 138යි", "News Content": "පකිස්ථානය සමග පැවැත්වෙන දෙවන ටෙස්ට් තරඟයේදී කාසියේ වාසිය දිනා පළමුව පන්දුවට පහරදුන් පකිස්ථානු කණ්ඩායමේ පළමු ඉනිම ලකුණු 138ට සීමා කිරීමට ශ්‍රී ලංකා පන්දු යවන්නෝ සමත් වූහ.එහිදී විශිෂ්ට පන්දු යැවීමක නිරත වූ තරිඳු කෞෂාල් ලකුණු 42ට කඩුලු 5ක් හා ධම්මික ප්‍රසාද් ලකුණු 43ට කඩුලු 3ක් බිඳ දමමින් පකිස්ථානු ඉනිම සුණු විසුණු කිරීමට සමත් විය.අද තරඟයේදී සිය 100 වැනි ටෙස්ට් තරඟයට සහභාගි වූ යුනිස් ඛාන් ලකුණු 6ට දැවී ගියේය.මෙම තරඟය පී. සරවනමුත්තු ක්‍රීඩාංගණයේදී පැවැත්වෙයි.", "URL": "https://sinhala.adaderana.lk/news.php?nid=52248", "Category": null, "Parent URL": null}