{"Source": "Adaderana", "Timestamp": "October 19, 2014 12:44 pm", "Headline": "කළු ගඟ සහ  ගිං ගඟ පිටාර ගලයි", "News Content": "පවතින අයහපත් කාලගුණික තත්ත්වයත් සමඟ කළු ගඟ සහ ගිං ඟග පිටාර ගලා තිබේ. වාරිමාර්ග දෙපාර්තමේන්තුවේ අධ්‍යක්ෂ ජනරාල් භද්‍රා කමලදාස මහත්මිය කියා සිටියේ නිල්වලා ගඟ ද ඊයේ(18) දිනයේ පිටාර ගැලූ අතර මේ වන විට එහි ජල මට්ටම පහත යමින් පවතින බවයි. කළු සහ ගිං ඟග අවට පහත් බිම්වල සිටින ජනතාව අවදානයෙන් සිටින ලෙස භද්‍රා කමලදාස මහත්මිය ජනතාවගෙන් ඉල්ලා සිටියි. මේ අතර පවතින අයහපත් කාලගුණික තත්ත්වය හේතුවෙන් දිස්ත්‍රික් කිහිපයක ජනතාව පීඩාවට පත්ව ඇති බව ආපදා කළමනාකරණ මධ්‍යස්ථානය පැවසුවේය.", "URL": "https://sinhala.adaderana.lk/news.php?nid=46816", "Category": null, "Parent URL": null}