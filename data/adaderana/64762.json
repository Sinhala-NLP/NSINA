{"Source": "Adaderana", "Timestamp": "October 6, 2016 11:49 am", "Headline": "මදුරුවන් බෝ කළාට අත්හිටවූ සිරදඬුවමක්", "News Content": "මදුරුවන් බෝවන පරිදි නිවාස පරිශ්‍ර පවත්වාගෙන යාම සම්බන්ධයෙනක් අධිකරණය හමුවේ වරද පිළිගත් කාන්තාවකට සහ තවත් පුද්ගලයෙකුට බදුල්ල මහේස්ත්‍රාත් අධිකරණය අත්හිටවූ සිරදඬුවමක් නියම කර තිබේ. ඔවුන් දෙදෙනාට වසරක අත්හිටවූ සිරදඬුවමක් නියම කළ බදුල්ල මහේස්ත්‍රාත් රුවන්තිකා මාරසිංහ මහත්මිය රුපියල් දසදහස බැගින් දඩ මුදලක්ද නියම කළ බව අද දෙරණ වාර්තාකරු සඳහන් කළේය.මෙලෙස දඬුවම් නියම වී ඇත්තේ හාලිඇල, බෝගහඩිත්ත ප්‍රදේශයේ පදිංචි කාන්තාවකට සහ යෙල්වටන්වත්ත ප්‍රදේශයේ පදිංචි පුද්ගලයෙකුට බව සඳහන්ය. මදුරු කීටයින් සහිත ජල බඳුන් සහ බෝතල් සහිතව මදුරුවන් බෝවන අයුරින් සිය නිවාස සහ අවට පරිසරය පවත්වාගෙන යාම සම්බන්ධයෙන් මොවුන්ට එරෙහිව බදුල්ල මහේස්ත්‍රාත් අධිකරණය හමුවේ මෙම නඩුව පවරා තිබුණි.", "URL": "https://sinhala.adaderana.lk/news.php?nid=64762", "Category": null, "Parent URL": null}