{"Source": "Adaderana", "Timestamp": "January 29, 2018 01:28 pm", "Headline": " විවාහ මංගල්‍යයේ රන් භාණ්ඩ කොල්ල කාලා", "News Content": "යාපනයේ - පුතූර් - නිලාවරේ ප්‍රදේශයේ විවාහ මංගල්‍යය උත්සවකට සූදානම් වෙමින් තිබූ නිවසකට 28 දා රාත්‍රී ඇතුළු වූ හොරුන් පිරිසක් නිවසේ තිබූ රන් පවුම් 12 ක් ද , තවත් පවුම් 14 ක් බර ස්වර්ණාභරණ තොගයක්ද රුපියල් ලක්ෂයකට ආසන්න මුදලක්ද කොල්ල කා පලාගොස් තිබේ. මේ පිළිබඳව යාපනයේ අච්චුවේලි පොලීසියට පැමිණිලි කළ පිරිස පවසා ඇත්තේ නිවසේ මුළුතැන් ගේ දෙසින් මේ හොරුන් පිරිස ඇතුළු වී පිහි පෙන්වා නිවැසියන් මරණ බවට තර්ජනය කොට මෙම මංකොල්ලය සිදු කළ බවයි. නිවැසියන් බිය ගැන්වීම සඳහා ඔවුන් රැගෙන එන ලද පිහිවලට අමතරව එම නිවසේ මුළුතැන් ගේ තිබූ පිහිද රැගෙන විත් ඇති අතර හොරුන් ආපසු යන විට එම පිහිද රැගෙන ගොස් ඇත. යාපනයේ අච්චුවේලි පොලීසිය සිද්ධිය සම්බන්ධයෙන් පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=83745", "Category": null, "Parent URL": null}