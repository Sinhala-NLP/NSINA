{"Source": "Adaderana", "Timestamp": "July 8, 2012 02:55 pm", "Headline": "ආහාර ඇසුරුම් සඳහා විකල්ප සොයන්නැයි ඉල්ලීමක්", "News Content": "ආහාර ඇසුරුම් සඳහා යොදාගන්නා ද්‍රව්‍ය පරිසරයට එක්කිරීම මගින් ඩෙංගු මදුරුවන් බෝවිය හැකි බැවින් එවැනි ඇසුරුම් සඳහා විකල්ප ක්‍රම යොදාගන්නා ලෙස සෞඛ්‍ය අමාත්‍යාංශය ඉල්ලීමක් කරයි. යෝගට් , අයිස්ක්‍රීම් කෝප්ප , බීම කෑන් ඇතුළු බහලුම් පරිසරයට එක් කිරීම මගින් මදුරුවන් බෝවිය හැකි බව සෞඛ්‍ය අංශ පෙන්වා දෙයි. එබැවින් නව ඇසුරුම් හඳුන්වාදීම සඳහා ආහාර නිෂ්පාදකයින් ද කටයුතු කරනු ඇතැයි සෞඛ්‍ය අමාත්‍යාංශය අපේක්ෂා කරයි. මදුරු කීටයන් බෝවිය හැකි ස්ථාන අතුරින් උතුරු පළාතේ 29%ක් , මධ්‍යම පළාතේ 50%ක් , බස්නාහිර පළාතේ 49%ක් , දකුණු පළාතේ 24%ක් , සබරගමු පළාතේ 50%ක් සහ උතුරු මැද පළාතේ 56%ක් ඉවත ලන භාජන සහ වෙනත් ඝණ අපද්‍රව්‍යයන් හේතුවෙන් මදුරුවන් බෝවන බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=25604", "Category": null, "Parent URL": null}