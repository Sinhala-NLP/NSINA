{"Source": "Adaderana", "Timestamp": "June 24, 2014 10:25 am", "Headline": "ලංකාවෙන් රැගෙන ගිය  රත්‍රං තොගයක්  ඉන්දියාවේදී මාට්ටු ", "News Content": "ශ්‍රී ලංකාවේ සිට නීති විරෝධීව රත්‍රං තොගයක් ඉන්දියාවට රැගෙන ගිය පුද්ගලයෙකු එරට ට්‍රිචි ගුවන්තොටුපළේ දී අත්අඩංගුවට ගෙන තිබේ. සැකකරු සතුව තිබී රුපියල් මිලියන 11 කට අධික වටිනාකමින් යුතු රත්‍රං තොගයක් සොයාගෙන ඇති බව සඳහන් වෙයි. අත්අඩංගුවට ගත් සැකකරු ඉන්දියාවේ කේරල ප්‍රදේශයේ පදිංචි කරුවෙකු බව ඉන්දීය මාධ්‍ය වාර්තා කළේය. නීති විරෝධිව රත්‍රං රැගෙන ඒමේ ජාවාරම් රැසක් පිළිබඳ ඉන්දියාවේ ට්‍රිචි ගුවන් තොටුපළෙන් වාර්තා වී ඇති අතර මෙම වසරේ පමණක් එවැනි සිදුවීම් 15 ක් වාර්තා වී ඇති බව සඳහන් වෙයි.", "URL": "https://sinhala.adaderana.lk/news.php?nid=44189", "Category": null, "Parent URL": null}