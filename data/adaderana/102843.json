{"Source": "Adaderana", "Timestamp": "January 22, 2019 05:14 pm", "Headline": "පාසල්වල කටයුතු සඳහා බව පවසමින් මුදල් එකතු කිරීමට අකිල වැට බඳී", "News Content": "පාසල්වල කටයුතු සඳහා බව පවසමින් දෙමාපියන්ගෙන් මුදල් එකතු කිරීම නතර කිරීමට වහාම පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් මහතා උපදෙස් ලබා දී තිබේ. ඒ සම්බන්ධයෙන් දෙමාපියන්ගෙන් ලැබී ඇති පැමිණිලි පිළිබඳ අවධානය යොමු කරමින් අමාත්‍යවරයා පසුගියදා පැවති මාණ්ඩලික නිලධාරී ප්‍රගති සමාලෝචන රැස්වීමේදී අදාළ උපදෙස් ලබාදී ඇති බව අධ්‍යාපන අමාත්‍යාංශය සඳහන් කළේය. මෙහිදී අමාත්‍යවරයා පෙන්වා දී ඇත්තේ මුදල් එකතු කිරීම සම්බන්ධව අධ්‍යාපන අමාත්‍යාංශය නිකුත් කර ඇති චක්‍රලේඛයේ ප්‍රතිපාදනවලට අනුකූලව නිලධාරීන් අනිවාර්යෙන් කටයුතු කල යුතු බවයි.", "URL": "https://sinhala.adaderana.lk/news.php?nid=102843", "Category": null, "Parent URL": null}