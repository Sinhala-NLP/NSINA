{"Source": "Adaderana", "Timestamp": "September 23, 2013 03:21 pm", "Headline": "තරුණයින් 5ක් මැරීමේ චෝදනාවට එස්.ටී.එෆ් සෙබළු යළිත් රිමාන්ඩ් ", "News Content": "2006 වසරේ දී තරුණයින් පස් දෙනෙකු ඝාතනය කිරීමේ චෝදනා මත අත්අඩංගුවට ගෙන සිටින පොලිස් විශේෂ කාර්ය බලකායේ නිලධාරින් 13 දෙනෙකු තවදුරටත් රක්ෂිත බන්ධනාගාර ගත කර තිබේ. සැකකරුවන් අද(23) ත්‍රීකුණාමලය මහේස්ත්‍රාත් අධිකරණයට ඉදිරිපත් කළ අවස්ථාවේ දි අතිරේක මහේස්ත්‍රාත් එස්.සතිස්වරන් මහතා නියෝග කළේ ඔක්තෝබර් 7 වන දින දක්වා ඔවුන් රක්ෂිත බන්ධනාගාරයේ තබන ලෙසයි. සිද්ධිය සම්බන්ධ නඩු විභාගය ඔක්තෝබර් 29 වැනිදා පැවැත්වීමට නියමිතයි. මේ අතර සැකකරුවන්ට ඇප ලබාදෙන ලෙස කළ ඉල්ලීමක් ලබන මස 14 වැනිදා ත්‍රීකුණාමලය මහාධිකරණයේ දී සලකා බැලීමට නියමිතයි.", "URL": "https://sinhala.adaderana.lk/news.php?nid=37632", "Category": null, "Parent URL": null}