{"Source": "Adaderana", "Timestamp": "June 17, 2016 05:35 pm", "Headline": "සෞඛ්‍ය සේවා ගාස්තු ඉහළ දමන්නෑ", "News Content": "පෞද්ගලික සෞඛ්‍ය සේවා ගාස්තු ඉහළ නොදමන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.අමාත්‍යවරයා සඳහන් කළේ පෞද්ගලික සෞඛ්‍ය නියාමන කොමිසම් සභාව විසින් නියම කර ඇති අතර වෛද්‍ය පරීක්ෂණ ගාස්තු, වෛද්‍ය ගාස්තු සහ රෝහල් ගාස්තු ඉහළ දැමීමට කිසිසේත්ම පියවර නොගන්නා බවයි.පෞද්ගලික රෝහල් ප්‍රධානීන් සමග අද(17) පෙරවරුවේ සෞඛ්‍ය අමාත්‍යාංශයේ පැවැති සාකච්ඡාවකදී අමාත්‍ය රාජිත සේනාරත්න මේ බව ප්‍රකාශ කර තිබේ.එමෙන්ම සෞඛ්‍ය සේවාව සංවර්ධනය කිරීමට රාජ්‍ය සහ පෞද්ගලික වැඩසටහන් සඳහා යෝජනා ඉදිරිපත් කිරීමට සෞඛ්‍ය සේවා අධ්‍යක්ෂ ජනරාල් පාලිත මහීපාල මහතාගේ සභාපතිත්වයෙන් යුත් සත් පුද්ගල කමිටුවක් පත් කිරීමට ද අමාත්‍යවරයා එහිදී පියවර ගෙන තිබේ.", "URL": "https://sinhala.adaderana.lk/news.php?nid=61203", "Category": null, "Parent URL": null}