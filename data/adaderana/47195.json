{"Source": "Adaderana", "Timestamp": "November 5, 2014 04:58 pm", "Headline": "උපන් විගස බිළිඳා පැවරීමේ හොර වැඩක් මාට්ටු -මව ඇතුළු 3ක් දැලේ", "News Content": "ව්‍යාජ ලිපි ලේඛන සකස්කර අලුත උපන් බිළිඳෙකු වෙනත් කාන්තාවකට පැවරීමට උත්සාහ කළ කුරුණෑගල ප්‍රදේශයේ මවක් අත්අඩංගුවට ගෙන තිබේ. අදාළ මව රෝහල් ගත වී බිළිඳා ප්‍රසූත කිරීමෙන් අනතුරුව නීත්‍යානුකූල නොවන අයුරින් දොඩම්ගස්ලන්ද ප්‍රදේශයේ පදිංචි කාන්තාවකට බිළිඳා පැවරීමට උත්සාහ දරා ඇති බව පොලිසිය පැවසුවේය. සිද්ධිය සම්බන්ධයෙන් දරුවා ලබා ගත් බව කියන කාන්තාව සහ දරු ප්‍රසූතිය සිදුකළ කාන්තාව, රෝහලට ඇතුළත් කිරීමට පැමිණි කාන්තාව ද අත්අඩංගුවට ගෙන ඇත. ඔවුන් තිදෙනා සහ බිළිඳා කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47195", "Category": null, "Parent URL": null}