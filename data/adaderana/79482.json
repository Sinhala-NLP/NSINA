{"Source": "Adaderana", "Timestamp": "November 3, 2017 04:50 pm", "Headline": "එජාපය හා ශ්‍රීලනිපය පුංචි ඡන්දේ දී වෙන් වෙයි", "News Content": "එක්සත් ජාතික පක්ෂහ හා ශ්‍රි ලංකා නිදහස් පක්ෂය ඉදිරි පළාත් පාලන මැතිවරණයේ දී වෙන් වෙන්ව තරඟ කරන බව ශ්‍රි ලංකා නිදහස් පක්ෂයේ මහ ලේකම් දුමින්ද දිසානායක මහතා පවසයි. ශ්‍රී ලංකා නිදහස් පක්ෂ පාර්ලිමේන්තු මන්ත්‍රීවරුන් හා ජනාධිපති මෛත්‍රීපාල සිරිසේන මහතා අතර පැවති හමුවකින් අනතුරුව මාධ්‍ය වෙත අදහස් දක්වමින් ලේකම්වරයා මෙම අදහස් පළ කළේය. කෙසේ වෙතත් මෙම හමුවට ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂ පාර්ලිමේන්තු මන්ත්‍රීවරුන් මේ සඳහා සහභාගී වී නොසිටියේය. ඉදිරි පළාත් පාලන මැතිවරණය සම්බන්ධයෙන් සාකච්ඡා කිරීමට ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රීවරුන් සහ පක්ෂ සභාපති ජනාධිපති මෛත්‍රීපාල සිරිසේන මහතා අතර මෙම හමුවක් අද දහවල් පැවැත් වී ඇත්තේ ජනාධිපති ලේකම් කාර්යාලයේ දීය.", "URL": "https://sinhala.adaderana.lk/news.php?nid=79482", "Category": null, "Parent URL": null}