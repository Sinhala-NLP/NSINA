{"Source": "Adaderana", "Timestamp": "August 3, 2012 02:47 pm", "Headline": " තංගල්ල දැරිය දූෂණ සිදුවීමේ 9 ක් ඇප පිට නිදහස්", "News Content": "වයස අවුරුදු 14 ක් වූ බාල වයස්කාර දැරියක දූෂණ සිද්ධියේ සැකකරුවන් 9 දෙනෙකු ඇප මත නිදහස් කිරීමට අද (03) තංගල්ල මහේස්ත්‍රාත් අධිකරණය තීන්දු කර තිබේ. ඒ අනුව රුපියල් 25,000/- බැගින් වූ මුදල් ඇප ද රුපියල් ලක්ෂ 10 බැගින් වූ ශරීර ඇප 2 ක් බැගින් ද මෙම සැකකරුවන්ට නියෝග කර ඇති බව අද දෙරණ වාර්තාකරු සඳහන් කරයි. සිද්ධියට අදාළ තංගල්ල නාගරික මන්ත්‍රී ඇතුළු සෙසු සැකකරුවන් 12 දෙනා යළි රක්ෂිත බන්ධනාගාරගත කෙරුණු අතර අදාළ නඩුව ලබන අගෝස්තු මස 17 වන දින කැඳවීමට නියමිතය. මෙම දූෂණ සිදුවීමට අදාළව සැකකරුවන් 21 දෙනෙකු අත්අඩංගුවට ගැනුණි. කෙසේ වෙතත් ඇප පිට නිදහස ලැබූ සැකකරුවන් 9 දෙනාට සෑම ඉරිදා දිනකම තංගල්ල පොලීසිය ඉදිරියේ පෙනී සිටින ලෙස ඇප කොන්දේසියක් ද තංගල්ල මහේස්ත්‍රාත් යුරේෂා ද සිල්වා මෙනවිය නියෝග කළාය.", "URL": "https://sinhala.adaderana.lk/news.php?nid=26292", "Category": null, "Parent URL": null}