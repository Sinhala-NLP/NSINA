{"Source": "Adaderana", "Timestamp": "July 12, 2017 12:06 pm", "Headline": " බලපෑම් ආවත් මම දේශපාලන කටයුතු අත්හරින්නේ නෑ", "News Content": "කුමන බලපෑම් පැමිණියද තම දේශපාලන කටයුතු අත්නොහරින බව ධීවර අමාත්‍ය මහින්ද අමරවීර මහතා පවසයි.තමන් පිළිබඳව ජනතාව තුළ විශාල විශ්වාසයක් පවතින බවද අමාත්‍යවරයා සඳහන් කළේය.වලස්මුල්ල ප්‍රදේශයේ පැවති ජන හමුවකට එක්වෙමින් ධීවර අමාත්‍ය මහින්ද අමරවීර මහතා මෙම අදහස් පළ කළේය. මේ අතර නව ව්‍යවස්ථාවක් ගෙන ඒමට සුදුසුම අවස්ථාව මෙය බව කෘෂිකර්ම රාජ්‍ය අමාත්‍ය වසන්ත අළුවිහාරේ මහතා පවසයි. ප්‍රධාන පක්ෂ දෙකම එකට එක්ව ගමන් කරමින් සිටින බව රාජ්‍ය අමාත්‍යවරයා සඳහන් කළේය.මාතලේ, කලල්පිටිය ප්‍රදේශයේ පැවති උත්සවයකට එක්වෙමින් කෘෂිකර්ම රාජ්‍ය අමාත්‍ය වසන්ත අළුවිහාරේ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=75166", "Category": null, "Parent URL": null}