{"Source": "Adaderana", "Timestamp": "March 22, 2018 11:51 am", "Headline": "ප්‍රසන්න රණවීරට ඇප ලැබෙයි", "News Content": "පුද්ගලයෙකුට පහදීමේ චෝදනාව මත අත්අඩංගුවට ගෙන රක්ෂිත බන්ධනාගාර කර සිටි එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ප්‍රසන්න රණවීර මහතා ඇප මත මුදා හැර තිබේ. ඒ ඔහුව අද(22) මහර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. කිරිබත්ගොඩ ප්‍රදේශයේදී පසුගිය පෙබරවාරී මස 22 වැනිදින පැවැති සාදයකදී ශ්‍රී ලංකා නිදහස් පක්ෂයෙන් කැළණිය ප්‍රාදේශීය සභාවට ඉදිරිපත් වූ අපේක්ෂකයෙකුට සිදු කළ බව කියන පහරදීමක් සම්බන්ධයෙන් සන්ධාන පාර්ලිමේන්තු මන්ත්‍රී ප්‍රසන්න රණවීර මහතාට චෝදනා එල්ලවී තිබුණි. අදාල නඩුව මහර මහේස්ත්‍රාත් අධිකරණයේදී පසුගිය දෙවැනිදා විභාගයට ගැණුනු අතර එහිදී කරුණු සලකා බැලූ මහේස්ත්‍රාත් හේෂාන් ද මෙල් මහතා නියෝග කළේ මන්ත්‍රීවරයා පසුගිය මාර්තු මස 06 වැනිදා පැවැති ඊට අදාළ නඩුවාරයේදී අධිකරණය මගහැරීම හේතුවෙන් මන්ත්‍රීවරයාව අද දිනය දක්වා රක්ෂිත බන්ධනාගාර ගත කරන ලෙසයි. ඒ අනුව අද දිනයේදී ද අදාල නඩුව මහර මහර මහේස්ත්‍රාත් අධිකරණයේදී විභාග කෙරුණු අතර එහිදී රණවීර මන්ත්‍රීවරයා රුපියල් ලක්ෂ 05ක ශරීර ඇපයක් සහ රුපියල් 2000ක මුදල් ඇපයක් මත මුදාහැරීමට නියෝග කෙරුණි. අදාල නුඩව එළඹෙන මැයි මස 08 වැනිදා යළි කැඳවීමට නියමිතයි.", "URL": "https://sinhala.adaderana.lk/news.php?nid=86119", "Category": null, "Parent URL": null}