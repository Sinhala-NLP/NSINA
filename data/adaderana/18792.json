{"Source": "Adaderana", "Timestamp": "September 18, 2011 07:53 am", "Headline": "දුම්රිය අනතුරෙන් මිය ගිය සංඛ්‍යාව වැඩිවෙයි", "News Content": "අලව්ව දුම්රිය අනතුරින් මියගිය පුද්ගලයන්ගේ සංඛ්‍යාව පහ දක්වා ඉහළ‍ ගොස් තිබේ. මියගිය පුද්ගලයන් අතර තායිලන්ත ජාතික භික්ෂූන් වහන්සේ නමක් ද සිටින බව පොලිසිය කියා සිටියි. දුම්රිය රියදුරු , රියදුරු සහයක සහ තවත් දුම්රිය සේවකයෙකු ද මියගිය අය අතර වෙයි. මේ වන විට අලව්ව සහ කුරුණෑගල රෝහල්වල තිස් දෙනෙකුට අධික පිරිසක් ප්‍රතිකාර ලබන බව එම රෝහල් ප්‍රකාශකයෝ සඳහන් කරති. මහනුවර සිට කොළඹ බලා ධාවනය වු නගරාන්තර දුම්රියක් රඹුක්කන මගී දුම්රියක ගැටීමෙන් ඊයේ පස්වරුවේ අනතුර සිදුවිය. මේ අතර උඩරට දුම්රිය මාර්ගයේ දුම්රිය ධාවන කටයුතු මේ වන විට යථා තත්ත්වයට පත්කර ඇති බව දුම්රිය පාලක මැදිරිය කියා සිටියි. ඊයේ ප්‍රමාද වී හෝ දුම්රිය කිහිපයක් එම මාර්ගයේ ධාවනය කළ බව පාලක මැදිරිය ප්‍රකාශ කරයි.", "URL": "https://sinhala.adaderana.lk/news.php?nid=18792", "Category": null, "Parent URL": null}