{"Source": "Adaderana", "Timestamp": "May 13, 2010 10:46 am", "Headline": "ගණිකා නිවාසයක් වටලයි", "News Content": "තලංගම, තලවතුගොඩ ප්‍ර‍දේශයේ පවත්වාගෙන ගිය ගණිකා නිවාසයක් වැටලීමට පොලිසිය සමත්ව තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජ‍යකොඩි මහතා සඳහන් කරන පරිදි සම්බාහන මධ්‍යස්ථානයක් ලෙසින් හඳුන්වමින් මෙම ගණිකා නිවාසය පවත්වාගෙන ‍ගොස් ඇත. එම ගණිකා නිවාසයේ කළමනාකරු සහ ගණිකා වෘත්තියේ යෙදුණු ස්ත්‍රීන් 04 දෙනෙකු ද පොලිසිය අත්අඩංගුවට ගෙන තිබේ. අත්අඩංගුවට ගත් කාන්තාවන් වයස අවුරුදු 22 - 30 අතර වන බව පොලිසිය පවසයි. ඔවුන් හෝමාගම, ආනමඩුව, අතුරුගිරිය සහ වේයන්ගොඩ යන ප්‍රදේශවල පදිංචිකරුවන් වන අතර මෙම කාන්තාවන් අද අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8370", "Category": null, "Parent URL": null}