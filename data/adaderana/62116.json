{"Source": "Adaderana", "Timestamp": "July 16, 2016 01:28 pm", "Headline": " මම සෑහීමකට පත්වෙන්නෑ", "News Content": "මාතර-කතරගම දුම්රිය මාර්ගයේ ඉදිකිරීම් කටයුතු පිළිබඳ තමා සෑහීමට පත් නොවන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි.අද(16) පෙරවරුවේ මාතර - කතරගම දුම්රිය මාර්ගයේ පළමු අදියර වන මාතර බෙලිඅත්ත දුම්රිය මාර්ගයේ නිරීක්ෂණ චාරිකාවට එක්වෙමින් අමාත්‍යවරයා මේ බව කියා සිටියේය. දුම්රිය මාර්ගයේ ඉදිකිරීම් කටයුතුවල මෙම මස 31 වන දිනෙන් අවසන්වීමට නියමිතව තිබුණ ද මේ දක්වා සිදු කළ ඉදිකිරීම්වල ප්‍රගතිය සියයට 66ක් පමණ බව අමාත්‍යවරයා සඳහන් කළේය.එම නිසා මෙම කාලසීමාව දෙසැම්බර් මස 24 වන තෙක් දීර්ඝ කිරීමට තීරණය කර තිබේ.කෙසේ වෙතත් එම කාලසීමාව තුළදී ද මෙම ව්‍යාපෘතිය ඉදිකිරීමට නොහැකි වුවහොත් කොන්ත්‍රාත් කරුවන්ගෙන් ප්‍රමාද ගාස්තු අයකර ගැනීමට තීරණය වී ඇති බව සඳහන්ය.", "URL": "https://sinhala.adaderana.lk/news.php?nid=62116", "Category": null, "Parent URL": null}