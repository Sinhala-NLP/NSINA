{"Source": "Adaderana", "Timestamp": "November 30, 2010 12:47 pm", "Headline": "රහස් තොරතුරු හෙළිවීම ජාත්‍යන්තර ප්‍රජාවට එරෙහි ප්‍රහාරයක්", "News Content": "විකිලීක්ස් වෙබ් අඩවිය හරහා අමෙරිකානු රාජ්‍ය දෙපාර්තමේන්තුවට අයත් රහස් තොරතුරු රැසක් අනාවරණය වීමත් සමග අමෙරිකානු ක්‍රියා පිළිවෙත පිළිබඳව බොහෝ දෙනාගේ අවධානය යොමුව තිබේ. අදාළ රහස්‍ය තොරතුරු අනාවරණය වීම ජාත්‍යන්තර ප්‍රජාවට එරෙහිව එල්ල වූ ප්‍රහාරයක් ලෙස අමෙරිකානු රාජ්‍ය ලේකම් හිලරි ක්ලින්ටන් පවසයි. රාජ්‍ය දෙපාර්තමේන්තුව හා ලොව සෙසු රටවල පිහිටා තිබෙන අමෙරිකානු තානාපති කාර්යාල අතර සිදු වූ පණිවිඩ හුවමාරු වලට සම්බන්ධ තොරතුරු දෙලක්ෂ පනස් දහසකට ආසන්න සංඛ්‍යාවක් විකිලීක්ස් වෙබ් අඩවිය අනාවරණය කර ඇත. රාජ්‍ය නායකයින් පිළිබඳව අමෙරිකානු තානාපති කාර්යාල රාජ්‍ය දෙපාර්තමේන්තුවට සැප යූ තොරුතුරු මෙන්ම ශ්‍රී ලංකාව සම්බන්ධයෙන් සිදු කර තිබෙන ප්‍රකාශ ද විකිලික්ස් වෙබ් අඩවිය අනාවරණය කළ තොරතුරු අතර වන බව සඳහන්ය. කෙසේ වෙතත් අමෙරිකාවේ විදේශ ප්‍රතිපත්තියට මෙය දැඩි පහරක් එල්ල කර ඇති බව අමෙරිකානු රාජ්‍ය ලේකම් හිලරි ක්ලින්ටන් පවසයි.", "URL": "https://sinhala.adaderana.lk/news.php?nid=12504", "Category": null, "Parent URL": null}