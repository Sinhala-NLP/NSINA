{"Source": "Adaderana", "Timestamp": "November 30, 2012 09:26 am", "Headline": "කරාපිටිය රෝහලේ අධ්‍යක්ෂට තර්ජනය කළ අයෙක් රිමාන්ඩ්", "News Content": "ගාල්ල කරාපිටිය රෝහලේ අධ්‍යක්ෂ ෂෙල්ටන් පෙරේරා මහතාට තර්ජනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාර ගත කර තිබේ. සැකකරු ගාල්ල මාහේස්ත්‍රාත් අධිකරණයට ඊයේ (29) ඉදිරිපත් කිරීමෙන් පසු ලබන මස 3 වැනි දින දක්වා රක්ෂිත බන්ධනාගාර ගත කරන ලෙස නියෝග කළ බව පොලීසිය සඳහන් කළේය. තනතුරෙන් ඉල්ලා අස්වන ලෙසත් එසේ නොවන්නේ නම් මරා දමන බවටත් සැකකරු විසින් රෝහල් අධ්‍යක්ෂවරයාට දුරකථනයෙන් තර්ජනය කර තිබිණි. ඒ සම්බන්ධයෙන් පරීක්ෂණ පැවැත්වූ ගාල්ල පොලීසිය විසින් සැකකරු අත්අඩංගුවට ගැනිණි.", "URL": "https://sinhala.adaderana.lk/news.php?nid=29597", "Category": null, "Parent URL": null}