{"Source": "Adaderana", "Timestamp": "December 31, 2017 09:28 am", "Headline": "යාපනේ භූතයා ගැන පරීක්ෂණත් ඇරඹෙයි", "News Content": "යාපනය පුරා මේ දිනවල පැතිර යන හදුනානොගත් උණ රෝගය සම්බන්ධයෙන් පරීක්ෂණ සිදුකරන බව යාපනය ශික්ෂණ රෝහල් වෛද්‍ය අධිකාරී වෛද්‍ය එස්.සත්‍ය මූර්ති මහතා පවසයි. ඔහු පෙන්වා දෙන්නේ අදාළ රෝග තත්ත්වය සම්බන්ධයෙන් ජනතාව තුළ ව්‍යාජ මතයන් පැතිරෙමින් පවතින බවයි. මේ අතර සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා ප්‍රකාශ කළේ එම රෝග තත්ත්වය පිළිබඳ අනිසි බියක් ඇති කරගත නොගතයුතු බවයි. මේ අතර යාපනය රෝහල දිවයිනේ පිහිටි ශික්ෂණ රෝහල් අතරින් සිව් වන ස්ථානයට පත්ව ඇති බව රෝහල් වෛද්‍ය අධිකාරීවරයා ප්‍රකාශ කළේය. යාපනය ශික්ෂණ රෝහලේ දී පසුගියදා ප්‍රථම වතාවට සාර්ථක හදවත් සැත්කමක් ද සිදුකෙරුණි.", "URL": "https://sinhala.adaderana.lk/news.php?nid=82283", "Category": null, "Parent URL": null}