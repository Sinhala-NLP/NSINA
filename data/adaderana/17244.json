{"Source": "Adaderana", "Timestamp": "July 7, 2011 02:04 pm", "Headline": "කේ.පී පුනරුත්ථාපනය වෙලා -ඇමති රඹුක්වැල්ල කියයි", "News Content": "එල්.ටී.ටී.ඊ සංවිධානයේ හිටපු ජාත්‍යන්තර අංශ ප්‍රධානී කුමරන් පද්මනාදන් හෙවත් කේ.පී හොඳින් පුනරුත්ථාපනය වෙමින් සිටින බව ජනමාධ්‍ය අමාත්‍ය කෙහෙලිය රඹුක්වැල්ල මහතා පවසයි. \"ඊලම සිහිනයක්\"බව ඔහු විසින් ටික කලකට ඉහතදී ද්‍රවිඩ ඩයස් පෝරාවට ප්‍රකාශ කිරීම තුළින් ඒ බව තහවුරු වන බව ජනමාධ්‍ය අමාත්‍යවරයා කියා සිටියේ අද(07)ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය සාකච්ඡාව අතරතුරදී මාධ්‍යවේදියෙකු ඇසූ ප්‍රශ්නයකට පිළිතුරු දෙමිනි. කේ.පී ‍ගේ සේවය ලබාගත යුතු බවට ආණ්ඩුව දිගින් දිගටම එකම ස්ථාවරයක සිටි බවද ඒ නිසාම ඔහු තවදුරටත් රැඳවියෙකු ලෙස සිටින අතරතුර සුබසාධන කටයුතුවලට යොදාගැනීමේ බාධාවක් නොමැති බව රඹුක්වැල්ල මහතා අවධාරණය කළේය.", "URL": "https://sinhala.adaderana.lk/news.php?nid=17244", "Category": null, "Parent URL": null}