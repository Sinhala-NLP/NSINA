{"Source": "Adaderana", "Timestamp": "August 17, 2016 08:59 am", "Headline": " සාලාවේ දෙවනි මරණයට වන්දි", "News Content": "සාලාව කඳවුරේ පිපුරුමෙන් හානි වී තිබූ වෙළෙඳසැලක බිත්තියක් කඩා වැටීමෙන් මිය ගිය පුද්ගලයා වෙනුවෙන් වන්දි මුදලක් ලබාදීමට අවශ්‍ය පියවර ගන්නා බව ආපදා කළමනාකරණ අමාත්‍යංශය පවසයි.එම අමාත්‍යංශයේ ලේකම් එස්.එස් මියනවල මහතා පැවසුවේ ආපදා කළමනාකරණ අමාත්‍ය අනුර ප්‍රියදර්ශන යාපා මහතා චීන සංචාරය නිමවා දිවයිනට පැමිණි පසු ඒ පිළිබඳව අවසන් නිගමනයකට එළඹෙන බවයි. සාලාව කඳවුරේ පිපුරුමෙන් හානි වූ වෙළෙඳසැලක සුන්බුන් ඉවත් කරමින් සිටි 68 හැවිරිදි පුද්ගලයෙකු එහි බිත්තියක් කඩා වැටීමෙන් ඊයේ(16) මිය ගියේය.මේ අතර සාලාව පිපුරුමෙන් අර්ධ හානි සිදුවූ නිවාස 1032ක් හමුදා සාමාජිකයින් විසින් ප්‍රතිසංස්කරණය කර යළි ජනතාව වෙත භාර දී ඇති බව හමුදා ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේය.", "URL": "https://sinhala.adaderana.lk/news.php?nid=63128", "Category": null, "Parent URL": null}