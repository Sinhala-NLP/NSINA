{"Source": "Adaderana", "Timestamp": "July 9, 2012 08:20 am", "Headline": "රන්දෙණිගල රක්ෂිතයේ ගින්නකින් අක්කර 50 ක් විනාශයි", "News Content": "තෙරිපැහැ, රන්දෙණිගල රක්ෂිතයේ ඇති වූ හදිසි ගින්නකින් අක්කර 50ක පමණ භූමි ප්‍රදේශයක් විනාශයට පත්ව තිබේ. ඊයේ පස්වරුවේ මෙම ගින්න හටගෙන ඇති බව සඳහන්ය. ගින්න හටගත් අවස්ථාවේ දී තෙරිපැහැ පොලිසිය වහා ක්‍රියාත්මක වී ප්‍රදේශවාසීන්ගේ ද සහය ඇතිව ‍ගින්න නිවා දැමීමට කටයුතු කොට ඇති බව වාර්තා වේ. ගින්නෙන් කිසිදු ජීවිත හානියක් සිදුව නොමැති බව තෙරිපැහැ පොලිසිය සඳහන් කරයි.", "URL": "https://sinhala.adaderana.lk/news.php?nid=25613", "Category": null, "Parent URL": null}