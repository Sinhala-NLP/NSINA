{"Source": "Adaderana", "Timestamp": "January 27, 2012 12:47 pm", "Headline": "හඳුන් දිවියෙකු මැරූ සැකකරුවෙකු කොටුවෙයි", "News Content": "හඳුන් දිවියෙකු මරා එම මස්, සම හා ශරීර කොටස් ළඟ තබාගත් සැකකරුවෙකු බගවන්තලාව පොලිසිය විසින් අත්අඩංගුවට ගෙන තිබේ. බගවන්තලාව රොබ්හිල් වත්තේ දී සැකකරු අත්අඩංගුවට ගත් බව පොලිසිය පැවසීය. බගවන්තලාව, මාඑළිය රක්ෂිතයේ සිටින දුර්ලභ හඳුන් දිවියෙකු මෙලෙස මරා දමා ඇති බවට මූලික පරීක්ෂණවලදී අනාවරණය වී ඇත. සැකකරු සැලසුම් සහගතව කාලයක පටන් දඩමස් ජාවාරමක නිරතවී සිට ඇති බව ද අනාවරණය වූ බව පොලිසිය පවසයි. අත්අඩංගුවට ගත් සැකකරු හැටන් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=21686", "Category": null, "Parent URL": null}