{"Source": "Adaderana", "Timestamp": "December 30, 2012 08:14 am", "Headline": "බෝම්බ සිරා මරයි", "News Content": "රත්මලානේ බෝම්බ සිරා නොහොත් මුතුමුනි සිරිපාල කිසියම් පිරිසකගේ පහරකෑමට ලක්ව කළුබෝවිල රෝහලට ඇතුළත් කිරීමෙන් පසු අද අලුයම 1.15ට පමණ මියගොස් තිබේ. ඊයේ (29) රාත්‍රී ගල්කිස්ස විහාර මාවතේ හෝටලයක් ඉදිරිපිට රේල්පාර මත තිබියදී එසේ පහරකෑමට ලක්ව බරපතළ තත්ත්වයේ සිටි එකී පුද්ගලයාගේ සිරුර ගල්කිස්ස පොලීසියේ නිලධාරීන් කණ්ඩායමක් විසින් සොයාගෙන කළුබෝවිල රෝහලට ඇතුළත් කර ඇත. ඊයේ රාත්‍රී කිසියම් පිරිසක් මොහුට පහරදී ඇති අතර මුගුරකින් හිසට පහරදී ඇති ලක්ෂණ ද ඇතැයි පොලීසිය පවසයි. 56 හැවිරිදි රත්මලාන වලව්වත්තේ පදිංචි මෙම පුද්ගලයාගේ මරණය සම්බන්ධයෙන් ගල්කිස්ස පොලීසිය වැඩිදුරටත් පරීක්ෂණ පවත්වයි.", "URL": "https://sinhala.adaderana.lk/news.php?nid=30347", "Category": null, "Parent URL": null}