{"Source": "Adaderana", "Timestamp": "January 26, 2016 12:41 pm", "Headline": "ඥානසාර හිමියන් දෙසතියකට රිමාන්ඩ්", "News Content": "බොදුබල සේනා සංවිධානයේ මහලේකම්, පූජ්‍ය ගලගොඩඅත්තේ ඥානසාර හිමි ලබන මස 09 වැනිදා දක්වා රක්ෂිත බන්ධනාගාර ගත කර තිබේ.අතුරුදහන් කෙරුණු මාධ්‍යවේදී ප්‍රගීත් එක්නැලිගොඩ සම්බන්ධයෙන් විභාගවන නඩුවක් ඊයේ (25) අධිකරණයේ විභාග වෙමින් පවතිද්දී උසාවි බිම තුළදී සන්ධ්‍යා එක්නැලිගොඩ මහත්මියට බැණවැදී තර්ජනය කිරීම හේතුවෙන් ප්‍රධාන මහේස්ත්‍රාත් රංග දිසානායක විසින් උන්වහන්සේ අත්අඩංගුවට ගෙන අධිකරණයට ඉදිරිපත් කරන ලෙස නියෝග කරන ලදී.ඒ අනූව උන්වහන්සේ අද හෝමාගම පොලීසියට බාරවීමෙන් පසු අත්අඩංගුවට ගෙන උසාවියට ඉදිරිපත් කෙරිණි.එම අවස්ථාවේ හෝමාගම මහේස්ත්‍රාත්වරයා උන්වහන්සේ රක්ෂිත බන්ධනාගාර ගත කරන ලෙසට නියෝග කර ඇත.", "URL": "https://sinhala.adaderana.lk/news.php?nid=56660", "Category": null, "Parent URL": null}