{"Source": "Adaderana", "Timestamp": "June 12, 2010 03:59 pm", "Headline": "කොළඹ අසැබි දසුන් ඉවතට ", "News Content": "කොළඹ නගරයේ අසභ්‍ය යැයි හඳුනාගැනෙන දර්ශන ඇතුළත් වෙළඳ දැන්වීම් හා චිත්‍රපට දැන්වීම් ප්‍රදර්ශනය කෙරෙන දැන්වීම් පුවරු හා පෝස්ටර් ඉවත් කිරීමේ මෙහෙයුමක් පොලීසිය විසින් ආරම්භ කර ඇත. තම අරමුණ කාන්තාව හා දරුවන් විවිධ උපද්‍රවයන්ගෙන් ආරක්ෂා කර ගැනීම බව ඔවුන් සඳහන් කරයි. නමුත් පොලීසියේ මෙම ව්‍යාපාරය විවිධ විවේචනයන්ට ද ලක්ව ඇති බව වාර්තා වේ. මෙම විශේෂ මෙහෙයුමට පොලිස් දෙපාර්තමේන්තුවේ ළමා හා කාන්තා අපචාර වැලැක්වීමේ සඳහා වූ කාර්යාංශය මගින් මෙම විශේෂ කාර්යභාරයට මුල පුරා ඇත. අසභ්‍ය යැයි හඳුනා‍ගැනෙන දර්ශන හා කරුණු ඉවත් කිරීම වෙළඳ දැන්වීම් හා චිත්‍රපට ප්‍රචාරණ දැන්වීම් මගින් පළමුව මෙම මෙහෙයුම ආරම්භ කිරීමට අරමුණු කරගෙන ඇති බව පොලිස් ආරංචි මාර්ග ‍බීබීසී සේවය වෙත සඳහන් කර ඇත. එමෙන්ම මෙම සතිය තුළ ප්‍රසිද්ධ ස්ථාන වල නොවැදගත් ලෙස හැසිරුණු තරුණ යුවලවල් 200ක් පමණ පොලීසියේ අත්අඩංගුවට පත්ව ඇති බව ද අනාවරණය වී ඇත.", "URL": "https://sinhala.adaderana.lk/news.php?nid=8962", "Category": null, "Parent URL": null}