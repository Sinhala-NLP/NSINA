{"Source": "Adaderana", "Timestamp": "February 5, 2016 04:30 pm", "Headline": "ශාන් විජේලාල් පෙර ඇප මත නිදහස්", "News Content": "වරෙන්තු ලබා සිටි දකුණු පළාත් මහ ඇමති ශාන් විජේලාල් ද සිල්වා මහතා අධිකරණයට භාරවීමෙන් අනතුරුව පෙර ඇප මත මුදාහැරිමට ගාල්ල මහේස්ත්‍රාත් අධිකරණය නියෝග කර තිබේ.ගාල්ල ප්‍රධාන මහේස්ත්‍රාත් නිලුපුලි ලංකාපුර මෙනවිය විසින් අදාළ නියෝගය ලබාදී ඇති බව අද දෙරණ වාර්තාකරු පැවසුවේය.පසුගිය ජනාධිපතිවරණ සමයේ ඡන්ද දායකයින්ට බලපෑම් කිරිමේ සිද්ධියක් සම්බන්ධයෙන් අක්මීමන පොලිසිය විසින් ප්‍රධාන අමාත්‍යවරයාට එරෙහිව නඩු පවරා තිබුණි.අදාළ නඩුව කැඳවූ අවස්ථාවේ ශාන් විජේලාල් ද සිල්වා අමාත්‍යවරයා අධිකරණය හමුවේ පෙනී නොසිටිම හේතුවෙන් පසුගිය 03 වනදා අමාත්‍යවරයාට වරෙන්තු නිකුත් කරනු ලැබුවා.විදේශගතව සිටි ප්‍රධාන අමාත්‍යවරයා අද(05) දින දිවයිනට පැමිණිමෙන් අනතුරුව අධිකරණයට භාරවී තිබේ.ශාන් විජේලාල් අමාත්‍යවරයා විදෙස් ගතව සිටි බැවින් අධිකරණය හමුවේ පෙනී සිටිමට නොහැකි වූ බව ඔහුගේ නීතිඥවරුන් එහිදී අධිකරණය හමුවේ දැනුම්දී ඇත. ඒ අනුව කරුණු සැළකිල්ලට ගත් ගාල්ල ප්‍රධාන මහේස්ත්‍රාත් නිලුපුලි ලංකාපුර මෙනවිය දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා පෙර ඇප මත මුදාහැරිමට නියෝග කර තිබේ.", "URL": "https://sinhala.adaderana.lk/news.php?nid=56944", "Category": null, "Parent URL": null}