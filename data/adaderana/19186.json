{"Source": "Adaderana", "Timestamp": "October 6, 2011 04:14 pm", "Headline": "ජාත්‍යන්තරයට මුහුණදෙන්න ආණ්ඩුවේ සැලසුම්", "News Content": "යුද්ධය නිමාවීමෙන් පසු ශ්‍රී ලංකාවට යුද අපරාධ හා මානව හිමිකම් උල්ලංඝණය වූ බවට එල්ලවන චෝදනා මෙන්ම ජාත්‍යන්තර බලපෑම් වලට ප්‍රතිචාර දැක්වීම සඳහා ශ්‍රී ලංකා ආණ්ඩුව විසින් නව ප්‍රවේශයක් ගෙන ඇතැයි විදෙස් මාධ්‍ය උපුටා දක්වයි. ශක්තිමත් වැඩපිළිවෙළක් යටතේ මෙම චෝදනා හා බලපෑම්වලට මුහුණදීම සඳහා\"ජාතික ක්‍රියාකාරී සැලසුමක්\"සඳහා ඊයේ දිනයේ කැබිනට් අනුමැතිය ලැබී ඇති වග ඒ.එෆ්.පී පුවත් සේවය සඳහන් කරයි. එකී සැලසුම් ක්‍රියා මාර්ග අනාවරණය කිරිමට පියවර ගෙන නැති බවත්, බොහෝවිට සිවිල් අයිතිවාසිකම් වලට ගරුකිරීමට, මනා අවබෝධයකින් යුතුව පවත්නා නීති පාලනය කිරිමට අදාළව සොයා බැලීම සඳහා ක්‍රියාකාරී කමිටුවක් ස්ථාපිත කරනු ඇති බව රජයේ ප්‍රකාශකයෙක් ඒ.එෆ්.පී පුවත් සේවයට පවසා තිබේ.", "URL": "https://sinhala.adaderana.lk/news.php?nid=19186", "Category": null, "Parent URL": null}