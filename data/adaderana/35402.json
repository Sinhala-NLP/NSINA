{"Source": "Adaderana", "Timestamp": "July 1, 2013 04:16 pm", "Headline": "ප්‍රදේශ රැසකට ජල කප්පාදුවක්", "News Content": "මහනුවර, පාතහේවාහැට ප්‍රාදේශිය ලේකම් කොට්ඨාසයට අයත් මාරස්සන ජල සම්පාදන ක්‍රමය යටතේ ජලය සපයන ප්‍රදේශ කිහිපයකට හෙට සිට පැය 48 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව මයිලපිටිය, උඩුදෙණිය, මාරස්සන නගරය හා අවට ප්‍රදේශ, කන්දේහන්දිය, කිවුල්ලිඳ, බූටාවත්ත , මංඔය, පල්ලේමාඔය , උණුවින්න, බෝපිටිය සහ පස්සම යන ප්‍රදේශවලට හෙට මධ්‍යම රාත්‍රී 12 සිට බ්‍රහස්පතින්දා මධ්‍යම රාත්‍රී 12 දක්වා ජල සැපයම අත්හිටුවනු ඇත. මේ අතර කෑගල්ල ජල සම්පාදන ක්‍රමය යටතේ ජලය සපයන ප්‍රදේශ කිහිපයකට ලබන බදාදා පෙරවරු 9 සිට රාත්‍රී 9 දක්වා පැය 12 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කෑගල්ල නගරය, කෑගල්ල රෝහල, හබුදුගල, සිසිලගම, සියඹලාපිටිය, ඇඳුරාපොත, දේවාලේගම, රංවල, අඹන්පිටිය, මොරොන්තොට, හෙට්ටිමුල්ල, කඳුරුහින්න සහ මාදෙයියාව යන ප්‍රදේශවලට ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=35402", "Category": null, "Parent URL": null}