{"Source": "Adaderana", "Timestamp": "July 26, 2014 02:09 pm", "Headline": "ජාත්‍යන්තර පාසලක වූවත් මව් භාෂාව ඉගැන්විය යුතුයි ", "News Content": "ශ්‍රී ලංකාවේ ඇති දේශීය දරුවන් ඉගෙනුම ලබන ජාත්‍යන්තර පාසලක වූවත් එළඹෙන වසරේ සිට අනිවාර්යෙන්ම මව් භාෂාව ඉගැන්විය යුතු බව අධ්‍යාපන අමාත්‍ය බන්දුල ගුණවර්ධන මහතා පවසයි. කොළඹ ජාතික කෞතුකාගාර ශ්‍රවණාගාරයේදී පැවති සිසු වරම අනුස්මරණ ශිෂ්‍යත්ව ප්‍රදානෝත්සවයේදී අමතමින් ඔහු මේ බව සඳහන් ‍කළේය. එසේම ජාත්‍යන්තර පාසල් වල ඉතිහාසය සහ සිය ආගම යන විෂයන් ද හැදෑරීම අනිවාර්ය කර ඇති බවත්, ඊට අදාළ කැබිනට් අනුමැතිය ද හිමිව ඇති බවත් ඔහු සඳහන් කළේය. එමෙන්ම ප්‍රාථමික අධ්‍යාපනය කිසිවිටෙක මව් භාෂාවෙන් හැර වෙනත් භාෂාවකින් ලබාදීමේ හැකියාවක් නොමැති බව ද හෙතෙම පැවසුවේය. නමුත් මෙරටේ සිටි ජාත්‍යන්තර පාසල් සඳහා ඉගෙනීමේ කටයුතු නිරත වන විදේශ සිසුන්ට මෙය අනිවාර්ය නොවන බවද ඒ මහතා එහිදී කියා සිටියේය.", "URL": "https://sinhala.adaderana.lk/news.php?nid=44929", "Category": null, "Parent URL": null}