{"Source": "Adaderana", "Timestamp": "December 6, 2015 09:13 pm", "Headline": "මිලදී ගත් මෝටර් රථයෙන් වැඩිදුරක් නොයයි", "News Content": "හැටන් - කොළඹ මාර්ගයේ ගිනිගත්හේන, රංජුරාව ප්‍රදේශයේ දී මෝටර් රථයක් ගිනි ගෙන විනාශ වී තිබේ.හැටන් සිට මොරටුව ප්‍රදේශය දක්වා එම වාහන ධාවනය වෙමින් තිබියදී මෙම අනතුර සිදුව ඇත.හැටන් නගරයෙන් එම වාහනය මිල දී ගෙන මොරටුව දක්වා බලා ධාවනය වෙමින් තිබියදී මෙම අනතුර සිදුව ඇති බව අප වාර්තාකරු කියයි.මේ සිද්ධිය හේතුවෙන් හැටන් - කොළඹ මාර්ගයේ ගමනාගමන කටයුතු පැය භාගයක් පමණ නතර විය.වාහනයේ ඇති වු කාර්මික දෝෂයක් අනතුරට හේතුව යැයි සැකකරන අතර ගිනිගත්හේන පොලිසිය පරීක්ෂණ පවත්වයි.වාහනය ගිනි ගන්නා අයුරු ඉහත ඡායා රූපයේ දැක්වෙයි.ඡායා රූ - රාහුල් සමන්ත", "URL": "https://sinhala.adaderana.lk/news.php?nid=55547", "Category": null, "Parent URL": null}