{"Source": "Adaderana", "Timestamp": "November 29, 2011 08:31 am", "Headline": "කුවේට් අගමැති ඉල්ලා අස්වෙයි", "News Content": "කුවේට් අග්‍රමාත්‍යවරයා සිය ධුරයෙන් ඉල්ලා අස්වී තිබේ. රජයට එරෙහිව එල්ල වු විරෝධතා හේතුවෙන් කුවේට් අග්‍රාමාත්‍ය ෂේක් නසීර් අල් මොහොමඩ් අල් සබා මෙලෙස සිය ධුරයෙන් ඉල්ලා අස්වී ඇති බව විදෙස් මාධ්‍ය වාර්තා කරයි. කුවේට් පාර්ලිමේන්තුවේ විපක්ෂයේ මන්ත්‍රීවරුන් 15 දෙනෙකුට රජයට සහය දැක්වීම සඳහා අල්ලස් ලබාදීම සම්බන්ධයෙන් චෝදනාවක් ද අග්‍රාමාත්‍යවරයාට එරෙහිව එල්ල වී තිබුණි. එරට ජනතාව ද සිය රජයට එරෙහිව උද්ඝෝෂණවල නිරත වූ අතර එහිදී පුද්ගලයින් 45 දෙනෙකු පොලිස් අත්අඩංගුවට ගෙන ඇත. අග්‍රාමාත්‍යවරයාගේ ඉල්ලා අස්වීම සම්බන්ධයෙන් විපක්ෂයේ ප්‍රසාදය එල්ල වී ඇති බව විදෙස් මාධ්‍ය වාර්තා කරයි. නසීර් අල් මොහොමඩ් පළමු වරට 2006 වසරේ කුවේට් රජයේ අග්‍රාමාත්‍යවරයා ලෙස පත්විය.", "URL": "https://sinhala.adaderana.lk/news.php?nid=20329", "Category": null, "Parent URL": null}