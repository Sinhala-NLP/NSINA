{"Source": "Adaderana", "Timestamp": "April 25, 2016 10:57 am", "Headline": "බ්‍රිතාන්‍ය යුරෝපා සංගමයෙන් ඉවත් වෙයිද?", "News Content": "බ්‍රිතාන්‍ය යුරෝපා සංගමයෙන් ඉවත් වන්නේ නම් අමෙරිකා බ්‍රිතාන්‍ය වෙළඳ ගනුදෙනු පිළිබඳ එකඟතාවයකට පැමිණීමට වසර 10ක් පමණ ගත වනු ඇති බව අමෙරිකානු ජනාධිපති බැරැක් ඔබාමා පවසයි.විදෙස් මාධ්‍ය සමග විශේෂ සංවාදයකට එක්වෙමින් අමෙරිකානු ජනාධිපතිවරයා මේ බව ප්‍රකාශ කළේය.යුරෝපා සංගමයෙන් බ්‍රිතාන්‍ය ඉවත් වන්නේ නම් බ්‍රිතාන්‍ය ලෝකය තුළ බලපැමක් කළ නොහැකි රටක් බවට පත්වනු ඇති බව ද ඔබාමා ප්‍රකාශ කර තිබේ.කෙසේ වෙතත් අමෙරිකානු ජනාධිපතිවරයාගේ මෙම ප්‍රකාශය බ්‍රිතාන්‍ය යුරෝපා සංගමයෙන් ඉවත්විය යුතු බවට පවසන කණ්ඩායම්වල දැඩි විවේචනයට ලක්ව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=59466", "Category": null, "Parent URL": null}