{"Source": "Adaderana", "Timestamp": "May 3, 2012 02:33 pm", "Headline": "ජ්‍යෙෂ්ඨ වෛද්‍ය පරිපාලක ස්ථාන මාරු පිළිවෙත මන්දගාමීයි", "News Content": "ජ්‍යෙෂ්ඨ වෛද්‍ය පරිපාලක ස්ථාන මාරු ක්‍රියාත්මක කිරීමේ දී සෞඛ්‍ය අමාත්‍යාංශය මන්දගාමී ක්‍රියාපිළිවෙතක් අනුගමනය කරන බවට රජයේ වෛද්‍ය නිලධාරීන්ගේ සංගමය චෝදනා කරයි. අදාළ ස්ථාන මාරු ක්‍රමවත් ලෙස සිදුකිරීම මගින් සෞඛ්‍ය ක්ෂේත්‍රයේ ප්‍රගමනයක් ඇතිවන බව එම සංගමයේ ලේකම් වෛද්‍ය චන්දික එපිටකඩුව මහතා පවසයි. එහෙත් රත්නපුර දිස්ත්‍රික්කයේ ප්‍රාදේශීය සෞඛ්‍ය සේවා අධ්‍යක්ෂ තනතුර සදහා අධිකරණ තීන්දුවක් ලබා දීමට අවශ්‍ය තොරතුරු ලබාදෙන ලෙස අධිකරණය විසින් දැනුම් ‍දී තිබියදීත් සෞඛ්‍ය අමාත්‍යාංශය අදාළ තොරතුරු ලබාදීමේ කටයුතු මන්දගාමීව සිදුකරන බවට වෛද්‍ය නිලධාරීන්ගේ සංගමය චෝදනා කරයි. මේ හේතුවෙන් අදාළ මන්දගාමී පිළිවෙත වෙනස්කර වඩා කාර්යක්ෂම ලෙස කටයුතු කිරීමට සෞඛ්‍ය අමාත්‍යාංශය යොමුවිය යුතු බව වෛද්‍ය චන්දික එපිටකඩුව මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23993", "Category": null, "Parent URL": null}