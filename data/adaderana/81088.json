{"Source": "Adaderana", "Timestamp": "December 5, 2017 09:50 pm", "Headline": "පනස්දාහක හෙරොයින් නිකවැරටියෙන් අල්ලයි", "News Content": "නිකවැරටිය නගරයේ ලොන්ඩ්‍රියක් අසළ දී හෙරොයින් ග්‍රෑම් හතරයි මිලි ග්‍රෑම් එකසිය අසූ පහක් සමඟ පුදගලයින් තිදෙනෙකු අත්අඩංගුවට ගෙන තිබේ. මෙලෙස අත්අඩංගුවට පත් අය අතර නිකවැරටිය ගංගොඩ පාර පදිංචි තිස් හැවිරිදි අයෙකු, ඇඹලගොඩයාගම ප්‍රදේශයේ පදිංචි විසි නව හැවිරිදි අයෙකු සහ ගලගෙදර ප්‍රදේශයේ පදිංචි විසි හය හැවිරිදි අයෙකුද වේ. මෙම ලොන්ඩ්‍රියේ හිමිකරු ද මීට පෙර අවස්ථා දෙකක දී මත්කුඩු ළඟ තබා ගැණීම සම්බන්ධයෙන් අත්අඩංගුවට පත්ව ඇත. හෙරොයින් තොගයේ වටිනාකම රුපියල් පනස් දහසකට අධික බව පොලීසිය ප්‍රකාශ කරයි.", "URL": "https://sinhala.adaderana.lk/news.php?nid=81088", "Category": null, "Parent URL": null}