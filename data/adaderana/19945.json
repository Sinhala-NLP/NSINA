{"Source": "Adaderana", "Timestamp": "November 11, 2011 09:37 pm", "Headline": "කුරුණැගල නව වාහන සැලැස්ම අත්හදා බැලීමේ පෙරහුරු හෙට සිට", "News Content": "කුරුණැගල නගරයේ වර්ධනය වන රථවාහන තදබදය අවම කිරීම සදහා නව රථවාහන සැලැස්ම අත්හදා බැලීමේ පෙරහුරු හෙට(12) සිට ඉදිරියට දින 04 ක් සිදුකෙරෙන බව පොලිසිය පවසයි. එම සැලැස්ම පහත පරිදි ක්‍රියාත්මක වේ. තනි පෙළට ගමන් කරන ප‍්‍රධාන හන්දි සහ පාරවල් 1. ඔරලෝසු කණුව වට රවුම (කොළඹ පාර ඔරලෝසු කණුව සිට නාවින්න දක්වා) 2. නාවින්න හන්දිය (නාවින්න වටරවුම සිට පුවක්ගස් හංදිය දක්වා බෞද්ධාලෝක මාවත) 3. පුවක්ගස් හන්දිය (පුවක්ගස් හංදිය වටරවුම සිට පුත්තලම හංදිය දක්වා මීගමුව පාර) 4. පුත්තලම හන්දිය ( පුත්තලම හන්දිය සිට ඔරලෝසු කණුව දක්වා පුත්තලම පාර) තනි පෙළට වාහන ගමන් කරන වෙනත් මාර්ග 1. ඉම්පිරියල් හන්දිය දෙස සිට සුරතිස්ස හන්දියට පැරමවුන්ට් පාර 2. සමුපකාර රෝහල ඉදිරිය දෙස සිට කනත්ත දක්වා පුබුදු මාවත 3. ජාපල්ලිය හන්දිය සිට රන්තලිය තානායම අසල හන්දිය දක්වා 4. බුදුපිළිමය අසල සිට මිහිදු මාවත දක්වා ශාන්ත ආනා පාර 5. මිහිදු මාවත හන්දිය කොළඹ පාරෙන් ඇතුලූ වී කන්‍යරාම පාසැල රජපිහිල්ල හන්දිය. ඔරලෝසු කණුව හන්දිය ඇතුළුවීම *දඹුලූ පාරෙන් පැමිණෙන වාහන නුවර සහ කොළඹ මාර්ගවලට ඇතුළු විය හැක. *පුත්තලම පාරට හැරවිය නොහැක. එම වාහන නාවින්න හංදියට යා යුතුය. *නුවර මාර්ගයේ පැමිණෙන වාහන දඹුලූ පාරට ගමන් කරන්නේ නම් ඉම්පිරියල් එක අසලින් පැරමවුන්ට් පාරේ ගමන් කළ යුතුය. බස් නැවතුමට බස් රථද, එම මාර්ගයේ ගමන් කර මැණික් කැෆේ හන්දියෙන් බස් නැවතුම්පොළට යා යුතුය. පිටවීම *දඹුලු පාරට වමට හැරි ගමන් කළ හැකිය. *කොළඹ, මීගමුව, පුත්තලම සහ නුවර වාහන ඔරලෝසු කණුව දකුණට බරව දකුණට හරවා කොළඹ පාරට පිවිසිය යුතුය. *නුවර බස් රථ සහ වාහන රජ පිහිල්ලෙන් වමට දමා නුවර පාරට එක් විය යුතුය. නාවින්න හන්දිය *කොළඹ හා දකුණු රවුම් පාර දක්වා ගමන් කරන වාහන දැනට ඇති ක‍්‍රමයටම අනුව ගමන් කරන අතර මීගමුව සහ පුත්තලම මාර්ගයට ඇතුළු වන වාහන නාවින්න වට රවුමින් දකුණට බරව දකුණට හරවා බෞද්ධාලෝක මාවතට ඇතුළු විය යුතුය. *දකුණු රවුම් පාරේන් කොළඹ මාර්ගයට ඇතුළු වන වාහන දැනට ඇති ක‍්‍රමයටම ඇතුළු විය හැකි අතර නගරයට ඇතුළු වන සියලුම වාහන පුවක්ගස් හන්දියට බෞද්ධාලෝක මාවත හරහා ගමන් කළ යුතුය. පුවක්ගස් හන්දිය *බෞද්ධාලෝක මාර්ගයේ ගමන් කරන මීගමු පාරේ වාහන පෙර පරිදිම ගමන් කළ හැක. *පුත්තලම පාරට යන වාහන කෙළින්ම වල්ගොඩ පාරෙන් යන්තම්පලාවට ගමන් කළ යුතුය. *නගරයට ඇතුළු වන බෞද්ධාලෝක මාවතේ එන සියලුම වාහන වට රවුම වටේ නොයා ඉන් දකුණට බරව දකුණින් හැරවිය යුතුය. *වල්ගොඩ මාර්ගයෙන් පිවිසෙන සියළුම වාහන ද වමට බරව පුත්තලම හන්දියට හැරවිය යුතුය. පුත්තලම හන්දිය *මීගමුව මාර්ගයේ නගරයට පිවිසෙන වාහන මාර්ගයේ දකුණට බරව දකුණට හැරි ඔරලෝසු කණුව දක්වා ගමන් කළ හැක. මෙම ස්ථානයට අධික වාහන සංඛ්‍යාවක් මෙම ක‍්‍රමයෙන් පැමිණෙන බැවින් කන්‍යාරාම මාවත දැනට ඇති දිසාවට නොව අනෙක් දිසාවට වාහන ගමනාගමනයට ඉඩ සැලසිය යුතුය. *මීගමුව මාර්ගයෙන් පැමිණ පුත්තලම මාර්ගයට පිවිසෙන වාහන දැනට ඇති ක‍්‍රමයට පුත්තලම මාර්ගයට ඇතුළු විය හැක. පුත්තලම මාර්ගයෙන් ඇතුළු වන සියළුම වාහන නගරයට පෙර පරිදිම ඇතුළු විය හැකිය. මීගමුව පාරට ඇතුළු විය නොහැක. *මෙම ස්ථානයෙන් ද දඹුලු මාර්ගයට ඇතුළු වන වාහන මහ විදිය ඔස්සේ දඹූලූ පාරට එක්විය හැකිය. *බස් නැවතුම්පොළ ඉදිරිපිටින් මිහිදු මාවතට ඇතුළුවීමද පෙර පරිදිම කළ හැක. රියදුරන් වෙත මග පෙන්වීම සඳහා සෑමවිටම මං සන්ධි සහ අදාළ මාර්ගවල පොලිස් නිලධාරින් යොදවා ඇති බව ද පොලිසිය පවසයි.", "URL": "https://sinhala.adaderana.lk/news.php?nid=19945", "Category": null, "Parent URL": null}