{"Source": "Adaderana", "Timestamp": "August 23, 2013 02:29 pm", "Headline": "රතුපස්වල ගැටුමෙන් මියගිය අයගේ පවුල් සඳහා සහන ලබාදෙයි", "News Content": "ගම්පහ රතුපස්වල ප්‍රදේශයේ විරෝධතා අතර තුර සිදුවු වෙඩි තැබීම් වලින් මියගිය පුද්ගලයන් වෙනුවෙන් සහන ප්‍රදානය කිරීම ජනාධිපති කාර්යාලයේ දී සිදුකර තිබේ. සිද්ධියෙන් මියගිය අකිල දිනේෂ් සහ ෂමිල රවිශාන් සිසුන් වෙනුවෙන් ඔවුන්ගේ මාපියන් වෙත සහන ප්‍රදානය කළ බව ජනාධිපති මාධ්‍ය අංශය සඳහන් කරයි. මෙහිදි ජනාධිපති මහින්ද රාජපක්ෂ මහතා කියා සිටියේ සහන ප්‍රදානය කළ ද අහිමි වූ ජීවිතවල පාඩුව කිසිසේත් පිරිමැසිය නොහැකි බවයි. මියගිය නිලන්ත පුෂ්පකුමාර මහතා වෙනුවෙන් මහනුවර ජනාධිපති මන්දිරයේ දී පසුගියදා සහන ප්‍රදානය කෙරුණි.", "URL": "https://sinhala.adaderana.lk/news.php?nid=36846", "Category": null, "Parent URL": null}