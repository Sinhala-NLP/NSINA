{"Source": "Adaderana", "Timestamp": "February 15, 2018 10:53 am", "Headline": "වව්නියාවේ අනතුරකින් පුද්ගලයින් 4 ක් තුවාල ලබයි", "News Content": "වව්නියාව වෙප්පන්කුලම ප්‍රදේශයේ ඊයේ (14) සවස සිදුවු රිය අනතුරකින් පුද්ගලයින් සිව්දෙනෙකු තුවාල ලබා ඇති බව වව්නියාව පූවරසන්කුලම පොලිසිය පවසයි. පූවරසන්කුලම පොලිසිය පැවසූවේ මන්නාරම සිට වව්නියාව දෙසට ගමන් කළ වෑන් රථයක් හා වව්නියාව සිට මන්නාරම දෙසට ධාවනය වු බස් රථයක් එකිනෙක ගැටීමේන් අනතුර සිදුව ඇති බවයි. අනතුරින් වෑන් රථයේ ගමන්ගත් වව්නියාව ප්‍රදේශයේ පදිංචි පුද්ගලයින් සිව්දෙනෙකු තුවාල ලබා රෝහල් ගත කළ බවද පොලිසිය පැවසීය. පොලිසිය පැවසූවේ අනතුරින් තුවාල ලැබූවන් වව්නියාව රෝහල වෙත ඇතුළත් කොට ඇති බවයි. සිද්ධිය සම්බන්ධයෙන් පූවරසන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84354", "Category": null, "Parent URL": null}