{"Source": "Adaderana", "Timestamp": "April 27, 2016 06:14 pm", "Headline": "බැසිල් නිසා ඒකාබද්ධ විපක්ෂය දෙදරලා - වාසු රටෙත් නෑ", "News Content": "හිටපු ආර්ථික සංවර්ධන ඇමති බැසිල් රාජපක්ෂ මහතා ඒකාබද්ධ විපක්ෂයේ කටයුතුවලට අත පෙවීම නිසා ඒකාබද්ධ විපක්ෂය මේ වනවිට දෙදරා ගොස් ඇතැයි රාජ්‍ය අමාත්‍ය ඩිලාන් පෙරේරා මහතා කියයි.එම දෙදරා යාම කෙසේද යත් කිරුළපන මැයි රැළියට හැර වෙනත් රැළියට නොයන බව කියා සිටි පා.ම වාසුදේව නානායකක්කාර මහතා රට හැර කියුබාවට ගොස් ඇතැයිද ඒ මහතා පෙන්වාදෙයි.ශ්‍රීලනිප මූලස්ථානයේදී අද පැවැති මාධ්‍ය හමුවකදී රාජ්‍ය අමාත්‍යවරයා මේ බව කියා සිටියේය.බැසිල් රාජපක්ෂ මහතා පසුගිය ජනාධිපතිවරණයේදී මහින්ද රාජපක්ෂ මහතාගේ පරාජයට වගකිව යුත්තා බවද ඒ මහතා එහිදී පෙන්වාදුන්නේය.ඒ බව දැනට ඒකාබද්ධ විපක්ෂයේ සිටිනා පිරිස හා නාමල් රාජපක්ෂ මහතා ප්‍රසිද්ධියේ කියා ඇතැයිද එම වාතාවරණය යටතේ බැසිල් රාජපක්ෂ මහතා ඒකාබද්ධ විපක්ෂයට සම්බන්ධවීම නිසා බොහෝ දෙනෙකු ඊට අකමැත්ත ප්‍රකාශ කර ඇතැයිද හෙතෙම කීවේය.පක්ෂය කැඩුණොත් යූඑන්පිය ශක්තිමත් වන බව බැසිල් දන්නා බවත්, එසේ වුවද බැසිල් බබාට අවශ්‍ය වී ඇත්තේ පක්ෂය කැඩීමට යැයිද ඒ මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=59578", "Category": null, "Parent URL": null}