{"Source": "Adaderana", "Timestamp": "December 9, 2012 11:44 am", "Headline": "  ඉන්දියාව තෙවැනි ටෙස්ට් තරගයත් පරාදවෙයි", "News Content": "ඉන්දීය කණ්ඩායම සමග පැවැත්වෙන තරග 4කින් සමන්විත ටෙස්ට් තරගාවලියේ දෙවැනි තරගයද ජය ගනිමින් තරගාවලිය 02ට 01ක් වශයෙන් පෙරමුණ ගැනීමට එංගලන්ත කණ්ඩායම අද (09) සමත් විය. ඒ දෙරට පැවැති තෙවැනි ටෙස්ට් තරගයෙන් එංගලන්ත කණ්ඩායම කඩුලු 7ක ජයග්‍රහණයක් ලබා ගැනීමත් සමගය. මෙම තරගයේ පළමු ඉනිම ක්‍රීඩා කළ ඉන්දීය කණ්ඩායම ලකුණු 316ක් ලබාගත් අතර පිළිතුරු වශයෙන් එංගලන්ත කණ්ඩායම ලකුණු 523ක් ලබා ගන්නා ලදී. නැවතත් පන්දුවට පහරදුන් ඉන්දීය කණ්ඩායම දෙවන ඉනිම සඳහා ලකුණු 247ක් රැස් කළ අතර ඒ අනුව ජයග්‍රහණය සඳහා එංගලන්ත කණ්ඩායමට තවත් ලබාගත යුතුව තිබුණේ ලකුණු 41ක් පමණි. එම ඉලක්කය කඩුලු 3ක් පමණක් දැවී තිබියදී එංගලන්ත ක්‍රීඩකයින් සපුරා ගැනීමට සමත්විය. මෙම තරගයේ වීරයා සම්මානය පළමු ඉනිමේදි ලකුණු 190ක් ලබාගත් එංගලන්ත කණ්ඩායමේ නායක ඇලෙස්ටයාර් කුක් විසින් හිමිකර ගන්නා ලදී. තරගාවලියේ පළමු තරගය ඉන්දීය කණ්ඩායම ජයගත්ත ද දෙවන හා තෙවැනි ‍තරග ඒ අනුව එංගලන්ත කණ්ඩායම විසින් ජය ගැනීමට සමත්විය. සිව්වැනි ටෙස්ට් තරගය නාග්පූර්හිදි ලබන 13 වැනිදා ආරම්භ කිරීමට නියමිතය.", "URL": "https://sinhala.adaderana.lk/news.php?nid=29822", "Category": null, "Parent URL": null}