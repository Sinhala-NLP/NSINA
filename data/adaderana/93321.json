{"Source": "Adaderana", "Timestamp": "July 27, 2018 09:45 pm", "Headline": "අභිරහස් ලෙස මියගිය පුද්ගලයෙකුගේ මළ සිරුරක් හමුවෙයි", "News Content": "පිටිගල, මැදපුස්සගොඩ, පදිංචි පුද්ගලයෙකු හිසේ තුවාල සහිතව වැටී මියගොස් සිටින බවට ලද තොරතුරක් අනුව පොලීසිය විමර්ෂණ කටයුතු ආරම්භ කර තිබේ. අද උදෑසන පොලිස් හදිසි ඇමතුම් ඒකකයට ලද තොරතුරක් අනුව මෙම මළ සිරුර සොයාගෙන තිබේ. මෙසේ මියගොස් ඇත්තේ පිටිගල පදිංචි 42 හැවරිදි සරත් චන්දිම කුමාර නැමති පුද්ගලයෙකි. මියගිය පුද්ගලයා ඊයේ (26) සිය නිවස තුළ සිටියදී මෙම සිදුවීමට මුහුණදී තිබේ. සිද්ධිය සම්බන්ධයෙන් පිටිගල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=93321", "Category": null, "Parent URL": null}