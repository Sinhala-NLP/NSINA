{"Source": "Adaderana", "Timestamp": "December 31, 2017 09:49 am", "Headline": "ටැබ් යන්ත්‍ර දුන්නට අපි පාවිච්චි කරන්න දන් නෑ", "News Content": "ටැබ් යන්ත්‍රයක් ලබා දෙමින් ජාත්‍යන්තර මුහුදු සීමාවට යාමට නීති පැනවීමට විරෝධය පල කරමින් කල්පිටිය බහුදින ධිවර යත්‍රා හිමියන් ඔවුන්ගේ යාත්‍රා වල කලු කොඩි ඔසවා විරෝධය පල කිරීමක නිරත වෙයි . අද (31 ) දින මේ විරෝධය ආරම්භ කල අතර මෙයට රජය පැහැදිලි පිළිතුරක් නොදුනහොත් මුහුදු යාම වර්ජනය කිරීමට තමනට සිදුවන බව කල්පිටිය බහුදින ධිවර යාත්‍රා හිමිකරුවෙකු වන මඩුරාජ් ප්‍රනාන්දු මහතා පැවසිය . අඩි හතලිහට අඩු බහුදින යාත්‍රා තුන්දහස් පන්සියයක රැකියාවේ නිරත පුද්ගලයන් විසිපන්දහසකට ආසන්න පිරිසකට මේ නව නීතිරීති තදින් බලපා ඇති බව කන්දකුලිය සවිය ග්‍රාමීය ධිවර සංවිධානය පෙන්වා දෙයි . උසස් අධ්‍යාපනයක් නොමැති වීම හේතුවෙන් තම සාමාජිකයනට ටැබ් යන්ත්‍ර භවිතා කිරීමේ ගැටලුවක්ද ඇති බව මෙහිදී පෙන්වා දුන් කන්දකුලිය සවිය ග්‍රාමීය ධිවර සංවිධානය මේ පිලිබදව රජය දැඩි අවධානයක් යොමුකර නිසි පුහුණුවක් සේම ජාත්‍යන්තර මුහුදේ මසුන් මැරීමට අවශ්‍ය කටයුතු සම්පාදනය කර දිය යුතු බවද පැවසිය .", "URL": "https://sinhala.adaderana.lk/news.php?nid=82287", "Category": null, "Parent URL": null}