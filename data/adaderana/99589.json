{"Source": "Adaderana", "Timestamp": "November 22, 2018 11:24 am", "Headline": "කඩිනමින් මැතිවරණයක් ගෙන එන බව අනුර කියයි", "News Content": "පාර්ලිමේන්තුවේ පවතින ව්‍යාකූලත්වය නිවැරදි කරගැනීමෙන් පසුව කඩිනමින් ජාතික මැතිවරණයක් පැවැත්වීමට අවශ්‍ය ක්‍රියාමාර්ග ගන්නා බව ජනතා විමුක්ති පෙරමුණ පැවසීය. ඊයේ(21) පස්වරුවේ මහරගම නගරයේ පැවති ජන හමුවකට එක් වෙමින් එම පක්ෂයේ නායක අනුර කුමාර දිසානායක මහතා මේ බව සඳහන් කළේය. ප්‍රතිපත්තිමය දේශපාලනයක් ජනතා විමුක්ති පෙරමුණට පවතින බවත් කවර අයුරකින් කෙළවර වුවද තවදුරටත් මෙම පාර්ලිමේන්තුවේ මුදල් දී හෝ වරදාන දීමක් සිදු කරමින් අටවාගන්නා ලද ආණ්ඩුවකට ආණ්ඩු කිරීමට අයිතියක් නොමැති බව ඔහු පැවසීය. පවතින කුමන්ත්‍රණ පරාජය කිරීමෙන් පසුව ජනතා විමුක්ති පෙරමුණේ මීළඟ පියවර වන්නේ යළි ජාතික මැතිවරණය ජනතාව වෙත ගෙන ඒම බවද ඔහු පැවසීය.", "URL": "https://sinhala.adaderana.lk/news.php?nid=99589", "Category": null, "Parent URL": null}