{"Source": "Adaderana", "Timestamp": "August 26, 2019 07:15 am", "Headline": "ප්‍රබල අපරාධකරුවන් 15ක් බූස්ස බන්ධනාගාරයට", "News Content": "ප්‍රබල අපරාධ කල්ලි සාමාජික කන්ජිපානි ඉම්රාන් ඇතුළු සංවිධානාත්මක අපරාධ වලට සම්බන්ධ අපරාධකරුවන් 15 දෙනෙකු බූස්ස බන්ධානාගාරය වෙත මාරු කර තිබේ. වැලිකඩ සහ දුම්බර බන්ධනාගාර වල රඳවා සිටි අපරාධකරුවන් 15 දෙනෙකු මෙලෙස දැඩි ආරක්ෂාව මධ්‍යයේ බූස්ස බන්ධනාගරය වෙත මාරු කර යවා ඇති බව වාර්තා විය. බුද්ධි අංශ මඟින් ලබා දුන් වාර්තාවක් මත මෙම අපරාධකරුවන් මාරු කර යැවුණු බව බන්ධනාගාර දෙපාර්තමේන්තුවේ උසස් නිළිධාරීයෙකු සඳහන් කළේය. මෙලෙස මාරු කර යැවු අපරාධකරුවන් අතර මරණ දඬුවම නියමව සිටින සමන්ත කුමාර හෙවත් “වෙලේ සුදා” සහ මොහොමඩ් නවුෆර් හෙවත් “පොට්ට නවුෆර්” ද වන බව වාර්තා වේ. මේ අතර තවත් අපාරධකරුවන් කිහිප දෙනෙකු ඉදිරියේදී බූස්ස බන්ධානාගාරය වෙත මාරුකිරීමට නියමිත බවද එම නිළධාරීයා සඳහන් කළේය.", "URL": "https://sinhala.adaderana.lk/news.php?nid=117471", "Category": null, "Parent URL": null}