{"Source": "Adaderana", "Timestamp": "October 17, 2015 09:40 pm", "Headline": "මාතර ප්‍රදේශ කිහිපයක් ජලයෙන් යටවෙයි", "News Content": "පවතින අධික වර්ෂාපතනයත් සමග නිල්වළා ගඟ පිටාර ගැලීම හේතුවෙන් මාතර දිස්ත්‍රික්කයේ ප්‍රදේශ කිහිපයක් ජලයෙන් යටවී තිබේ. පෝරතොට, අගලකඩ, පානදුගම සහ මාරගොඩ යන ප්‍රදේශ මෙලෙස ජලයෙන් යටවී ඇති බව අද දෙරණ වාර්තාකරු පැවසුවේය.මේ අතර එම ප්‍රදේශවල මාර්ග ජලයෙන් යටවීම හේතුවෙන් ගමනාගමන කටයුතු සඳහා බාධා එල්ල වි ඇත.අකුරැස්ස - මාකදුර මාර්ගය පෝරතොට ප්‍රදේශයෙන්ද, අකුරැස්ස - පිටබැද්දර මාර්ගය පානදුගම ප්‍රදේශයෙන් ද, අකුරැස්ස - බෝපාගොඩ මාර්ගය මාරගොඩ සහ අගලකඩ යන ප්‍රදේශවලින් ද, ජලයෙන් යටවී ඇති බව වාර්තා වේ.", "URL": "https://sinhala.adaderana.lk/news.php?nid=54505", "Category": null, "Parent URL": null}