{"Source": "Adaderana", "Timestamp": "April 24, 2019 04:18 pm", "Headline": "ප්‍රහාරවලින් මිය ගිය අය සිහිකරමින් සර්ව ආගමික වතාවත්", "News Content": "පාස්කු ඉරිදා දින සිදුවූ බෝම්බ ප්‍රහාරවලින් ජිවිතක්ෂයට පත් වු අය සිහි කරමින් සර්ව ආගමික වතාවත් සිදුකර පිං පැමිණවීම සඳහා විශේෂ ආගමික වතාවත් සිදු කර තිබේ. නුවරඑළිය දිස්ත්‍රික් ලේකම් කාර්යාලයේ දී ඊයේ(23) මෙම ආගමික වතාවත් සිදු කර ඇති බව අද දෙරණ වාර්තාකරු පවසයි. නුවරඑළිය දිස්ත්‍රික් ලේකම්වරයාගේ මඟ පෙන්වීම මත සිදුකළ මෙම සර්ව ආගමික පිං පැමිණවීමේ අවස්ථාවේ දී බෞද්ධාගමික වතාවත් අනුව පාන්ශකූලය ලබා දීම නුවරඑළිය දිස්ත්‍රික් ශාසනාරක්ෂක බල මණ්ඩලයේ ලේඛකාධිකාරි පුජ්‍ය දඔගොල්ලේ සේනානන්ද හිමියන් විසින් සිදු කළහ. දිස්ත්‍රික් ලේකම් එම්.බි.ආර්. පුෂ්පකුමාර මහතා ප්‍රමුඛ දිස්ත්‍රික් ලේකම් කාර්යාල නිලධාරින් විසින් මතක වස්ත්‍ර පුජා කිරීමෙන් අනතුරුව පැන් වැඩිම සිදුකර තිබේ. ඉන් අනතුරුව නුවරඑළිය මුස්ලිම් පල්ලියේ ප්‍රධාන පුජක බි.එම්. අන්නාස් මව්ලවි තුමන් විසින් මුස්ලිම් ආගමික වතාවත් අනුව පිං පැමිණවීම සිදු කළහ. හාවාඑළිය මුත්තුමාරි අම්මාන් කොවිලේ ප්‍රධාන පුජක ශීවරාජා සර්මා පුජකතුමා විසින් මෙහිදි හිංදු ආගමික වතාවත් සිදුකළහ. මෙහිදි විශේෂ අනුශාසනාවක් සිදු කළ නුවරඑළිය ජාත්‍යන්තර බෞද්ධ මධ්‍යස්ථානාධිපති පුජ්‍ය කිරිඔරුවේ ධීරානන්ද හිමියන් සඳහාන් කර සිටියේ, පාස්කු ඉරිදා දේව මෙහෙයන් සිදු කළ බැතිමතුන් ඇතුඵ අහිංසක දෙස් විදේස් ජනතාව ඉලක්ක කරගෙන සිදු වූ බෝම්බ ප්‍රහාරවලින් ජිවිතක්ෂයට පත් වූ සැමට බෞද්ධාගමිකයන් ලෙස උතුම් වු නිර්වාණය ප්‍රර්ථනා කරණ බවත්, විපතට පත් සැමට ඉක්මන් සුවය ප්‍රාර්ථණා කරණ බවත් පැවසුහ. මෙම අවස්ථාවට දිස්ත්‍රික් බෞද්ධ කටයුතු සමායෝජක මාකදුරේ රථන හිමියන් ප්‍රමුඛ මහ සංඝරත්නය වැඩම කර සිටි අතර අතිරේක දිස්ත්‍රික් ලේකම් පි.ඒ. සරත්චන්ද්‍ර මහතා ප්‍රමුඛ රාජ්‍ය නිලධාරින් විශාල පිරිසක් සහභාගි වුහ.", "URL": "https://sinhala.adaderana.lk/news.php?nid=108615", "Category": null, "Parent URL": null}