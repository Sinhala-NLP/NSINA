{"Source": "Adaderana", "Timestamp": "October 29, 2018 04:33 pm", "Headline": "ඛනිජ තෙල් වර්ජනයෙන් ජන ජීවිතයට බාධා", "News Content": "ඛනිජ තෙල් වෘත්තිය සමිති ක්‍රියාත්මක කර ඇති වැඩ වර්ජනය හේතුවෙන් දිවයින පුරා තෙල් බෙදාහැරිමේ කටයුතු අඩාල වී තිබේ. අර්ජුන රණතුංග මන්ත්‍රීවරයාගේ ආරක්ෂක නිලධාරියෙකු විසින් සිදු කළ වෙඩි තැබීමකින් පුද්ගලයෙකු මියගොස් තවත් දෙදෙනෙකුට තුවාල සිදුවිමට විරෝධය පළ කරමින් වර්ජනය ආරම්භ කර ඇත. අර්ජුන රණතුංග මහතා අත්අඩංගුවට ගන්නා තෙක් වර්ජනයේ නිරත වන බව ශ්‍රී ලංකා ඛණිජ තෙල් සංස්ථාවේ නිදහස් සේවක සංගමයේ ලේකම් ජයන්ත පරෙයිගම මහතා සඳහන් කළේය. අද (29) පෙරවරුවේ සිට ඉන්ධන පිරවුම්හල් අසල දිගු පෝලිම් දක්නට ලැබූ බව අද දෙරණ වාර්තකරු පැවසීය. මේ හේතුවෙවන් කුඹුරු වගාවන්වල සී සෑම සඳහා ඩිසල් රැගෙන යාමට ප්ලාස්ටික් භාජන රැගෙන පැමිණි පිරිස් අපහසුතාවන්ට පත්ව තිබුනේ එම භාජාන සඳහා ඉන්ධන ලබා දීමට ඉන්ධන හල් කටයුතු නොකිරීම හේතුවෙනි. කෙසේ නමුත් ඉන්ධන පිරවුම්හල් හිමියන් පවසා සිටියේ තව දුරටත් සුළු ඉන්ධන ප්‍රමාණයක් පමණක් ඉතිරිව ඇති බවයි.", "URL": "https://sinhala.adaderana.lk/news.php?nid=98413", "Category": null, "Parent URL": null}