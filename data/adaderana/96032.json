{"Source": "Adaderana", "Timestamp": "September 13, 2018 11:09 am", "Headline": "මඟුල් දෙකක් කරගත් මනාලයාගේ තුන්වෙනි මඟුල උණුසුම් වූ හැටි", "News Content": "කලින් විවාහ දෙකක් සිදුකරගත් ගුරුවරයෙකු සිය තෙවැනි විවාහය වවුනියාව කන්දසාමි කෝවි‍ලේ සිදුකරමින් සිටියදී දෙවැනි විවාහයේ බිරිඳ හා ඇයගේ ඥාතීන් මනමාලයා වෙත පහරදීමේ සිදුවීමක් වවුනියාව ප්‍රදේශයේදී වාර්තාවිණි. පළමුව යාපනය ප්‍රදේශයේ කාන්තාවක් සමඟ විවාහ වි දරුවන් දෙදෙනකු සිටින තැනැත්තෙකු අදාළ පළමු විවාහයේ බිරිඳ අතහැර පැමිණ අනතුරුව කිලිනොච්චිය ප්‍රදේශයේ කාන්තාවක් සමඟ විවාහ වි ඇති අතර, අදාළ විවාහක කාන්තාවද අතහැර තෙවැනි වරට වව්නියාව කූමාන්කුලම ප්‍රදේශයේ කාන්තාවක් සමඟ ඊයේ(12) විවාහ වීම සිදුකිරීමට පැමිණ ඇති බව වර්තා වෙයි. අදාළ අවස්ථාවේදී දෙවැනි විවාහයේ කාන්තාව හා ඇයගේ ඥාතීන් පැමිණ අදාළ තරුණයා වෙත පහරදීම හේතුවෙන් තෙවැනි විවාහය නැවැත්වීමට සිදුවිණි. සිද්ධිය සම්බන්ධයෙන් දෙවැනි විවාහයේ බිරිඳ මේ බව සඳහන් කළේය. “මේ ඉන්නේ මගේ මහත්තයා.මෙයා මීට පෙර යාපනය ප්‍රදේශයේ කාන්තාවක් එක්ක විවාහ වෙලා හිටියා. ඒ විවාහයේ කාන්තාව එක්ක අවුරුදු හතරක් ඉදලා ළමයි දෙන්නෙක් එක්ක ඒ කාන්තාව තනි කරලා ඇවිත් මාව කසාද බැද ගත්තා. මාව කසාද බැදලා අවුරුදු දෙකක් විතර ඉදලා දැන් මාවත් අතහැරලා ඇවිල්ලා වවුනියාව ප්‍රදේශයේ කාන්තාවක් එක්ක විවාහ වෙන්න සුදානම් වෙනවා. මම විවාහ වුණාට පස්සේ මගෙන් දෑවද්දකුත් අරගත්තා.දැන් මාව අතහැරලා ඇවිල්ලා වෙන කාන්තාවගෙන් දෑවැද්ද අරගෙන මගුල් කන්න සුදානම. මම හා කලින් විවාහයේ බිරිද මේ ගැන යාපනය හා කිලිනොච්චිය පොලිසි වෙත පැමිණිළි පවා ඉදිරිපත් කරලා තිබෙනවා“. සිය දෙවැනි බිරිද අදාළ පුද්ගලයාගේ තෙවැනි විවාහය වෙත පැමිණීමත් සමඟ අදාළ පුද්ගලයා විවාහ චාරිත්‍ර නවතා විවාහ ශාලාවෙන් එළියට පැමිණි අතර,එහිදි අදාළ පුද්ගලයා වෙත දෙවැනි විවාහයේ බිරිද හා ඇයගේ ඥාතීන් පහරදීම සිදුකළහ. අදාළ පහරදීම හේතුවෙන් අදාළ පුද්ගලයාට තෙවැනි විවාහය සිදුකර ගැනීමට නොහැකි තත්වයක් හට ගැණින.", "URL": "https://sinhala.adaderana.lk/news.php?nid=96032", "Category": null, "Parent URL": null}