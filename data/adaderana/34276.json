{"Source": "Adaderana", "Timestamp": "May 21, 2013 09:19 pm", "Headline": "අධිවේගයේ ඉදිකිරීම් නිසා කැලණි පාලම තෙක් මාර්ගය වැසෙයි", "News Content": "කොළඹ-නුවර ප්‍රධාන මාර්ගයේ පිටවීමේ මංතීරුව බණ්ඩාරනායක වටරවුම සිට නව කැලණි පාලම තෙක් තාවකාලිකව වසා දමා ඇත. අද (21) පස්වරු 8.00 සිට හෙට පෙරවරු 6.00 තෙක් ‍මෙම මාර්ගය තාවකාලිකව වසා දමා තිබේ. කොළඹ-කටුනායක අධිවේගී මාර්ගයේ ඉදිකිරීම් කටයුත්තක් හේතුවෙන් මෙලෙස මාර්ගය වසා දැමීමට පියවර ගත් බව පොලීසිය පවසයි. කෙළඹ සිට නුවර දක්වා ගමන් ගන්නා සියලුම වාහන සහ මගීන් විකල්ප මාර්ගයක් ලෙස කොළඹ සිට බණ්ඩාරනායක වටරවුමට පැමිණ වමට හැරී ඉඟුරුකඩේ හන්දියෙන් දකුණු පස වන ජපන් මිත්‍රත්ව පාලම ඔස්සේ නවලෝක වටරවුමට පැමිණ දකුණට හැරී කැලණි වටරවුම පිහිටි ස්ථානයෙන් නුවර ප්‍රධාන මාර්ගයට ගමන් ගන්නා ලෙස පොලීසිය ඉල්ලා සිටියි.", "URL": "https://sinhala.adaderana.lk/news.php?nid=34276", "Category": null, "Parent URL": null}