{"Source": "Adaderana", "Timestamp": "May 20, 2011 09:07 am", "Headline": "ඩොමිනික් ස්ට‍්‍රව්ස් ඛාන් ඉල්ලා අස්වෙයි", "News Content": "ජාත්‍යන්තර මූල්‍ය ආයතනයේ හිටපු ප‍්‍රධානි ඩොමිනික් ස්ට‍්‍රව්ස් ඛාන් සිය ධුරයෙන් ඉල්ලා අස්වී තිබේ. හෝටල් සේවිකාවකට ලිංගික අතවර කිරීමේ චෝදනාව මත ඔහු නිව්යෝක් හීදී අත්අඩංගුවට ගැණුනි. ස්ට‍්‍රව්ස් ඛාන් ධුරයෙන් ඉවත්වීමත් සමග ජාත්‍යන්තර මූල්‍ය අරමුදලට පත්වන මීළඟ ප‍්‍රධානියා පිළිබද විවාද හටගෙන ඇත. යුරෝපා සංගමයේ රටක අයෙකුට එම තනතුර ලබාදිය යුතු බවට එම රටවල් ඉල්ලීමක් කර ඇති බව විදෙස් වාර්තා සඳහන් කරයි. මේ අතර ඩොමිනික් ස්ට‍්‍රව්ස් ඛාන්ට නිව්යෝක් අධිකරණය ඇප ලබාදී තිබේ. ඩොලර් මිලියනක මුදල් ඇප සහ ඩොලර් මිලියන 5 ක අධිභාරයක් යටතේ ඇප ලබාදී ඇති බව වාර්තා වේ. 24 පැයපුරා ඔහුගේ නිවසේ කටයුතු අධීක්‍ෂණයට ආරක්‍ෂ අංශ යෙදවිමට සහ විද්‍යුත් අධීක්‍ෂණයක් සිදුකළ යුතු බවට අධිකරණය විසින් කොන්දේසි පනවා ඇත.", "URL": "https://sinhala.adaderana.lk/news.php?nid=16210", "Category": null, "Parent URL": null}