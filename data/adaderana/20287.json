{"Source": "Adaderana", "Timestamp": "November 27, 2011 08:09 am", "Headline": "රත්වත්තේ අද අවසන් ගමන් යයි", "News Content": "හිටපු ආරක්ෂක අමාත්‍යවරයෙකු වු ජනරාල් අනුරුද්ධ රත්වත්තේ මහතාගේ දේහය පිළිබඳ අවසන් කටයුතු අද සිදුකෙරෙයි. පූර්ණ හමුදා ගෞරව සහිතව අද පස්වරු 4.00ට මහනුවර බෝගම්බර පිටියේ දී අවසන් කටයුතු සිදුකිරීමට නියමිතය. අනුරුද්ධ රත්වත්තේ මහතාගේ දේහය පස්වරු 3.00 දක්වා මහනුවර මහයියාව ප්‍රදේශයේ පිහිටි ඒ මහතාගේ නිවසේ තැන්පත් කර තිබේ. අනුරුද්ධ රත්වත්තේ මහතා නිවසේ දී හදිසි අනතුරකට ලක්වීම හේතුවෙන් රෝහල් ගත කිරීමෙන් පසු අභාවප්‍රාප්ත වුයේ පසුගිය බ්‍රහස්පතින්දාය.. මිය යන විට හෙතෙම73 හැවිරිදි වියේ පසු විය.", "URL": "https://sinhala.adaderana.lk/news.php?nid=20287", "Category": null, "Parent URL": null}