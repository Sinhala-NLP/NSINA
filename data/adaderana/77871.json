{"Source": "Adaderana", "Timestamp": "September 22, 2017 08:42 am", "Headline": "වනජීවි නිලධාරීන්ගේ ආයුද කාමරය බිඳ ගිනිඅවි සොරා ගනියි", "News Content": "විල්ගමුව පොලිස් වසමේ වස්ගමුව ජාතික වනෝද්‍යානයේ වනජීවි නිලධාරීන්ට අයත් තුවක්කු දමා තිබු කාමරයක දොර බලෙන් විවෘත කර වනජීවි නිලධාරීන්ට අයත් ගිනිඅවි කිහිපයක් සොරා ගෙන තිබේ. ඒ අනුව ටී 56 ගිනි අවියක්, රිපීටර් වර්ගයේ ගිනි අවි 2ක්, බෝර 12 ක් හා පතරොම් තුවක්කු 2 ක් මෙලෙස සොරකම් කර ඇති බව පොලීසිය පවසයි. සොරකම් කරන ලද මුළු ආයුද ගණන 5 ක් වන අතර, මෙය ඊයේ (21) රාත්‍රීයේ සිදුවී ඇති බවට පොලීස් ස්ථානයට පැමිණිල්ලක් ලැබී ඇත. සැකකරුවන් කිසිවෙකු මෙතෙක් අනාවරණය වී නොමැති අතර විල්ගමුව පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77871", "Category": null, "Parent URL": null}