{"Source": "Adaderana", "Timestamp": "November 10, 2010 02:45 pm", "Headline": "හොර ඒජන්සිකරුවාට ලක්ෂයක ශරීර ඇපයක්", "News Content": "ජපානයේ රැකියා ලබා දෙන බව පවසමින් මුදල් ලබා ගත් ව්‍යාජ ඒජන්සිකරුවෙකු අත්අඩංගුවට ගැනීමට විදේශ සේවා නියුක්ති කාර්යාංශය සමත්ව තිබේ. වලංගු බලපත්‍රයක් නොමැතිව මාතලේ ප්‍රදේශයේ පවත්වාගෙන ගිය අදාළ විදේශ රැකියා ඒජන්සිය සම්බන්ධයෙන් සිදු කළ පරීක්ෂණ වල දී අනාවරණය වී ඇත්තේ පුද්ගලයින් 17 දෙනෙකුගෙන් පමණ මෙම සැකකරු මුදල් ලබා ගෙන ඇති බවයි. ඒ අතරින් පුද්ගලයින් 15 දෙනෙකුගෙන් රුපියල් හාර ලක්ෂ පනස්දහස බැගින් සහ සෙසු දෙදෙනාගෙන් රුපියල් දෙලක්ෂ තිස් පන්දහස බැගින් අත්තිකාරම් ලබා ගෙන ඇති බව අනාවරණය වී තිබේ. ඒ අනුව අදාළ සැකකරු රුපියල් ලක්ෂයක ශරීර ඇප මත මුදා හැරීමට මාතලේ මහේස්ත්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=12052", "Category": null, "Parent URL": null}