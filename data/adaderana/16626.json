{"Source": "Adaderana", "Timestamp": "June 8, 2011 03:31 pm", "Headline": "දුම්රිය දෙපාර්තමේන්තුවේ ඉඩම් බලෙන් ගන්න දෙන්නේ නෑ", "News Content": "දුම්රිය දෙපාර්තමේන්තුව සතු කිසිදු ඉඩමක් පෞද්ගලික ව්‍යාපාරිකයින්ට බලෙන් අත්පත් කර ගැනීමට තමා ඉඩ නොදෙන බව ප්‍රවාහන අමාත්‍ය කුමාර වෙල්ගම මහතා පවසයි. ඇතැම් පුද්ගලයින් විසින් අත්පත් කරගෙන සිටින එවැනි ඉඩම් ද යළි දුම්රිය දෙපාර්තමේන්තුව වෙත ලබාගැනීම සඳහා කටයුතු කරමින් සිටින බව අමාත්‍යවරයා සඳහන් කළේය. දුම්රිය දෙපාර්තමේන්තුවට ආදායමක් හිමිවන අයුරින් එම කටයුතු සිදුකරන බව ද බණ්ඩාරවෙල දුම්රිය ස්ථානයේ නීරීක්ෂණ චාරිකාවකට එක්වෙමින් අමාත්‍ය කුමාර වෙල්ගම මහතා කියා සිටියේය. මෙහිදි අනාවරණය වුයේ අක්කර 10ක භූමි ප්‍රමාණයකට හිමිකම් කියන බණ්ඩාරවෙල දුම්රිය ස්ථානයේ මේ වන විට දුම්රිය දෙපාර්තමේන්තුව භාවිතයට ගනු ලබන්නේ අක්කර 3ක භුමි ප්‍රමාණයක් පමණක් බවයි. සෙසු භූමි ප්‍රමාණය පෞද්ගලික ව්‍යාපාරිකයින් කිසිදු බදු මුදල් ගෙවීමකින් තොරව ‍සිය වෙළෙඳාම් කටයුතු සිදුකරන බවට ද මෙහිදි අනාවරණය වී තිබේ. එවැනි තත්ත්ව වැළැක්වීම සඳහා ගතහැකි ක්‍රියාමාර්ග සම්බන්ධයෙන් මෙම නීරීක්ෂණ චාරිකාවේ දී අමාත්‍යවරයාගේ අවධානය යොමුව තිබේ.", "URL": "https://sinhala.adaderana.lk/news.php?nid=16626", "Category": null, "Parent URL": null}