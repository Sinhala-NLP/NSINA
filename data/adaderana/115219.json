{"Source": "Adaderana", "Timestamp": "July 28, 2019 09:07 pm", "Headline": "බඹර ප්‍රහාරයකින් අයෙක් රෝහලේ", "News Content": "බඹර ප්‍රහාරයකට ලක්ව බරපතළ තුවාල ලැබූ මීගහකිවුල 18 කණුව ප්‍රදේශයේ පුද්ගලයෙකු අද (28) අසාධ්‍ය තත්ත්වයෙන් යුතුව මීගහකිවුල රෝහලට ඇතුළත් කර ඇත. මෙලෙස රෝහල් ගතකර ඇත්තේ මීගහකිවුල 18 කණුව ගම්මානයේ පදිංචි වයස අවුරුදු 55 ක පුද්ගලයෙකි. ගවයින් දිගේලි කිරීම සඳහා නිවසට යාබදව පිහිටි වන රොදකට රිංගා යාමේදී එහි තිබූ දැවැන්ත බඹර කූඩුවක් ඇවිස්සීමෙන් ඔහු මෙම බඹර ප්‍රහාරයට ලක්ව ඇත. තමා වටකරගත් බඹරුන් විස්සක් තිහක් අතර ප්‍රමාණයක් දෂ්ට කළ බවත් මීටර් 500 ක් පමණ දිවගොස් දිවි ගලවා ගත් බවත් හෙතෙම පැවසීය.", "URL": "https://sinhala.adaderana.lk/news.php?nid=115219", "Category": null, "Parent URL": null}