{"Source": "Adaderana", "Timestamp": "October 22, 2010 08:32 am", "Headline": "හොරෙන් ගවයින් ගෙනගිය තිදෙනෙකුට මාංචු", "News Content": "නීතිවිරෝධී ලෙස ප්‍රවාහනය ගවයින් ප්‍රවාහනය කරමින් තිබූ ලොරි රථයක් සමග සැකකරුවන් තිදෙනෙකු අත්අඩංගුවට ගෙන තිබේ. සැක සහිත ලොරි රථය නවතන ලෙස අම්බලන්ගොඩ ප්‍රදේශ‍යේ දී පොලිසිය අණ කළ ද එය නොනවත්වා ධාවනය කර ඇති බව වාර්තා‍ වේ. පසුව බලපිටිය ප්‍රදේශයේ දී වෙඩි තැබීමෙන් පසු රථය නවතා ගත් බව පොලිසිය පැවසීය. එම අවස්ථාවේ දී ගවයින් 14 දෙනෙකු ලොරි රථයේ සිටි බව පොලිසිය වැඩිදුරටත් සඳහන් කරනු ලැබීය. සැකකරුවන් අද(22) බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11655", "Category": null, "Parent URL": null}