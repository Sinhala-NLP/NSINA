{"Source": "Adaderana", "Timestamp": "March 7, 2018 09:57 am", "Headline": "ගේ‍්‍රටිලි වතුයායේ සහකාර තේ කර්මාන්ත නිලධාරියා අභිරහස් ලෙස ඝාතනය කරලා", "News Content": "හැටන් දිඹුල පොලිස් වසමට අයත් ගේ‍්‍රටිලි වතුයායේ තේ කර්මාන්ත ශාලාවේ සහකාර තේ කර්මාන්ත නිලධාරියා ඝාතනය කර ඇති බව දිඹුල පොලිසිය පවසයි. මෙසේ ඝාතනය කර ඇත්තේ එස්.තිරුචෙල්වමි නැමැති දෙදරු පියෙකි. ඊයේ (06) රාති‍්‍රතේ කර්මාන්ත ශාලාවේ වැඩ අවසන් වි සැමියා නිවසට නොපැමිණි නිසා අද (07) අළුයම 3.00 ට පමණ තේ කර්මාන්ත ශාලාවට දුරකථන ඇමතුමක් ලබා දිමෙන් පසු එම නිලධාරියා රාති‍්‍ර 9.00 ට සේවා මුරය අවසන් වි ගිය බව දැනුම් දිමෙන් පසු තේ කර්මාන්ත ශාලාවේ සිට ඔහුගේ නිල නිවස වෙත පැමිණෙන මාර්ගය දිගේ මියගිය අයගේ බිරිද ඇතුළු වතුකම්කරුවන් එක්ව සෝදිසි මෙහෙයුමක් දියත් කර තිබේ. එහිදි මියගිය එස්.තිරුචෙල්වමිගේ සිරුර හමුවි ඇත. නිලධාරියාගේ හිසට තියුණූ ආයුධවලින් පහරදි ඝාතනය කර ඇති බව අනාවරණය වි ඇත. මියගිය අයගේ සිරුර කොටගල ප‍්‍රාදේශිය රෝහලේ තැන්පත් කර ඇති අතර සිරුර සම්බන්ධයෙන් මහේස්ත‍්‍රාත් පරික්‍ෂණය අවසන් විමෙන් පසු සිරුර පශ්චාත් මරණ පරික්‍ෂණය සදහා නුවරඑළිය අධිකරණ වෛද්‍යවරයා වෙත යොමු කරන බවත් ඝාතනයට සම්බන්ධ සැකකරුවන් සොයා පරික්‍ෂණයක් ආරම්භ කර ඇති බවත් දිඹුල පොලිසිය පවසයි.", "URL": "https://sinhala.adaderana.lk/news.php?nid=85288", "Category": null, "Parent URL": null}