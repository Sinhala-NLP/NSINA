{"Source": "Adaderana", "Timestamp": "September 27, 2016 07:42 pm", "Headline": " එට්කා අවසන් අදියරේ ", "News Content": "එට්කා ගිවිසුමට අදාළ කටයුතු කඩිනමින් අවසන් කිරීමට බලාපොරොත්තු වන බව සංවර්ධන උපාය මාර්ග සහ ජාත්‍යන්තර වෙළඳ අමාත්‍ය මලික් සමරවික්‍රම මහතා පවසයි.දිවයිනට පැමිණි ඉන්දීය වාණිජ කටයුතු ඇමතිනි නිර්මලා සීතාරාමන් සමඟ පැවැති සාකච්ඡාවකින් පසු ඒකාබද්ධ මාධ්‍ය හමුවකට කොළඹදී අද එක්වෙමින් ඔහු මේ බව පැවසුවේය.ඒ අනූව සියලූ පාර්ශවයන් සමඟ සාකච්ඡා කර එය අත්සන් කරන බවද කඩිනමින් ගිවිසුම අත්සන් කිරීමේ අවශ්‍යතාවක් නොමැති බවද අමාත්‍යවරයා එහිදී කීවේය.එහිදී මාධ්‍ය ඇමතු ඉන්දීය වාණිජ කටයුතු ඇමතිනි නිර්මලා සීතාරාමන් මහත්මිය පැවසුවේ ශ්‍රී ලංකාව සමග අත්සන් කෙරෙන එට්කා ගිවිසුම අගය කරන බවයි.කාලසීමාවන් හි බාධාවක්, පීඩාවක් නැතිව හැම කරුණක් ගැනම දෙපාර්ශවයම එකඟතාවයකට ආ යුතු බව ඇය එහිදී පැවසුවාය.මේ අතර එට්කා ගිවිසුමෙන් මෙරට රැකි රක්ෂා ඉන්දියාව පාවා දෙන බව කියමින් ජාතික නිදහස් පෙරමුණ විසින් සංවිධානය කළ විරෝධතාවයක් කොළඹ කොටුව දුම්රියපළ ඉදිරිපිටදී අද පස්වරුවේ පැවැත්විණ.", "URL": "https://sinhala.adaderana.lk/news.php?nid=64489", "Category": null, "Parent URL": null}