{"Source": "Adaderana", "Timestamp": "December 28, 2018 05:34 pm", "Headline": "කිරින්ද-බූන්දල සිදුවූ රිය අනතුරකින් 15කට තුවාල", "News Content": "කිරින්ද - බූන්දල මාර්ගයේ ඌරණිය ප්‍රදේශයේදී සිදු වූ රිය අනතුරකින් පුද්ගලයිනක් 15 දෙනෙකු තුවාල ලබා තිබේ. කළුතර, අගලවත්ත ප්‍රදේශයේ සිට කතරගම බලා යමින් සිටි වන්දනාකරුවන් රැගත් බස් රථයක් මාර්ගයෙන් ඉවතට පැන පෙරළියාමෙන් අනතුර සිදුව ඇති බව පොලිසිය පැවසුවේය. අනතුරින් තුවාල ලැබූ පුද්ගලයින් දෙඹරවැව සහ හම්බන්තොට රෝහල්වලට ඇතුළත් කර තිබේ. රියදුරුට බස් රථයේ වේගය පාලනය කර ගත නොහැකිවිමෙන් අනතුර සිදුව ඇති බව පොලිසිය සඳහන් කළේය. අනතුර සම්බන්ධයෙන් හම්බන්තොට පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101449", "Category": null, "Parent URL": null}