{"Source": "Adaderana", "Timestamp": "July 11, 2016 02:54 pm", "Headline": "ජනපති පොරොන්දුවක් කැඩීම ගැන සතුටුයි", "News Content": "පසුගිය කාලයේදී ජනාධිපතිවරයා දී ඇති පොරොන්දු හැටියට එක පොරොන්දුවක් හෝ කැඩීම ගැන සිය ප්‍රසාදය පළකරන බව පිවිතුරු හෙළ උරුමයේ නායක පා.ම උදය ගම්මන්පිල මහතා කියයි.අද පැවැති මාධ්‍ය හමුවකදී ඔහු කියා සිටියේ යුද අපරාධ ගැන පරීක්ෂණයට විදෙස් විනිසුරුවන් සහභාගි කර ගැනීමට පසුගිය වසරේ පැවැති මානව හිමිකම් කවුන්සිලයේදී ශ්‍රී ලංකා රජය එකඟතාවය පළ කළ බවයි.කෙසේ වුවද විදෙස් විනිසුරුවන් යුද අපරාධ චෝදනා පරීක්ෂණවලට සහභාගි නොකර ගන්නා බවට ජනාධිපතිවරයා මේදිනවල වේදිකාවල කියන බවත්, එය අගය කරන බවත්, මන්ත්‍රීවරයා පැවසුවේය.එහෙත් විදෙස් විනිසුරුවන් ඒ සඳහා සම්බන්ධකර ගත යුතු යැයි විදේශ ඇමති මංගල සමරවීර කීමෙන් විධායක බලතල සහිත ජනාධිපතිවරයා අභිබවා යමින් විදේශ ඇමතිවරයා කටයුතු කරන බවක් පෙනෙන්නට ඇතැයිද ඔහු කීවේය.මේ නිසා ජනාධිපතිවරයා විදේශ ඇමතිවරයා ඉවත් කිරීම හෝ විදේශ ඇමතිවරයා නම්බුපිටින් ඉවත්යාම සිදුකළ යුතු බවද හෙතෙම පැවසීය.", "URL": "https://sinhala.adaderana.lk/news.php?nid=61965", "Category": null, "Parent URL": null}