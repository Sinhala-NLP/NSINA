{"Source": "Adaderana", "Timestamp": "August 23, 2018 06:47 am", "Headline": "බදුල්ලේ සමෘද්ධි හා කෘෂි නිලධාරීන් අද වර්ජනයක", "News Content": "අද (23) දින බදුල්ල දිස්ත්‍රික්කය කේන්ද්‍රකරගනිමින් වැඩවර්ජනයක් පැවැත්වීමට සැළසුම් කර ඇති බව සමස්ථ ලංකා සමෘද්ධි හා කෘෂි නිලධාරීන්ගේ සංගමය පවසයි. එම සංගමයේ සභාපති කිත්සිරි ගමගේ මහතා පැවසුවේ වසර ගණනාවක සිට පවතින සිය ගැටළුවලට විසදුම් ලබාදීමට වත්මන් ආණ්ඩුව අපොහොසත් වී ඇති බවයි. බදුල්ල ප්‍රදේශයේ සමෘද්ධි හා කෘෂි නිලධාරීන් මෙම වර්ජනයට සහභාගී වන බව හෙතෙම කියා සිටියේය. සිය ඉල්ලීම්වලට විසදුම් ලබා ගැනීම සඳහා දිවයින පුරා මෙවැනි වැඩවර්ජන සිදුකිරිමට බලාපොරොත්තු වන බව කිත්සිරි ගමගේ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=94866", "Category": null, "Parent URL": null}