{"Source": "Adaderana", "Timestamp": "June 3, 2014 09:25 am", "Headline": "ජා.හෙ.උ නව ප්‍රතිපත්ති මාලාව අද එළිදක්වයි ", "News Content": "ජාතික හෙළ උරුමයේ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් විසින් හඳුන්වාදෙන නව ප්‍රතිපත්ති මාලාව අද(03) දිනයේ එළිදැක්වීමට නියමිතව තිබේ. ආණ්ඩුක්‍රම ව්‍යවස්ථාව සංශෝධනය කිරීම ඇතුළු නව යෝජනා මෙම ප්‍රතිපත්ති මාලාවට ඇතුළත් බව පූජ්‍ය අතුරලියේ රතන හිමියන් සඳහන් කළේය. අද(03) පස්වරුවේ බණ්ඩාරනායක අන්තර්ජාතික සම්මන්ත්‍රණ ශාලාවේ දී මෙම ප්‍රතිපත්ති මාලාව එළිදැක්වීමට නියමිතය. මෙම අවස්ථාවට පක්ෂ විපක්ෂ දේශපාලනඥයින් රැසකට ආරාධනා කර ඇති අතර ජාතික ලියවිල්ලක් ලෙස මෙය සමාජ ගත කිරීමට බලාපොරොත්තු වන බව පූජ්‍ය අතුරලියේ රතන හිමියන් සඳහන් කළේය.", "URL": "https://sinhala.adaderana.lk/news.php?nid=43686", "Category": null, "Parent URL": null}