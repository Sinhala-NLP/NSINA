{"Source": "Adaderana", "Timestamp": "September 3, 2017 11:50 am", "Headline": " දූෂිත ඡන්ද ක්‍රමයක් වෙනස් කරන්න මට පුළුවන් වුණා!", "News Content": "සුදුස්සන්ට සුදුසු තැන ලැබෙන, සමස්ත සමාජ ක්‍රමයම නිවැරදි කළ හැකි දූෂිත ඡන්ද ක්‍රමයක් වෙනස් කරන්න මට හැකි වූ බව අමාත්‍ය ෆයිසර් මුස්තාෆා මහතා පවසයි. නිවේදනයක් නිකුත් කරමින් ඒ මහතා මේ බව පෙන්වා දී ඇත.ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතාගේ පූර්ණ ආශිර්වාදයෙන්, දීර්ඝ කාලයක් තිස්සේ සිදු කළ දුෂ්කර ව්‍යායාමයක ප්‍රතිඵලයක් ලෙස මට මේ දූෂිත ඡන්ද ක්‍රමය වෙනස් කරන්න හැකි උනා. ඒ සඳහා මට සහාය වූ කැබිනට් මණ්ඩලය, ආණ්ඩුපක්ෂ මන්ත්‍රී කණ්ඩායම, පළාත් සභා සහ පළාත් පාලන අමාත්‍යංශ ලේකම්තුමා මැතිවරණ කොමිසමේ සභාපති, සීමානිර්ණ කමිටුව ඇතුළු නිලධාරීන් මණ්ඩලයට, මා විවේචනය කරමින් දිරිමත් කළ සියලු දෙනාටද ස්තූතිවන්ත ‍වෙනවා. මගේ කාර්ය නිසි ආකාරයෙන් ඉටු කරන්න සියලු දෙනා මට ලබා දුන් ශක්තිය මා සිහිපත් කරන්නේ ගෞරවයෙන්. මට විවිධාකාරයෙන් මඩ ගැහුවා. ඒ සියල්ල මට ශක්තියක් උනා. මම ඒ සියලු දේවල් කළේ රට වෙනුවෙන්. මේ රටේ ජනතාව වෙනුවෙන්. අද මම ඒ කල දේ නිසා අනාගතයේදී මේ රටේ බුද්ධිමත් දේශපාලන පරපුරක් බිහි වෙයි කියල මම අපේක්ෂා කරනවා. විශේෂයෙන් කාන්තා නියෝජනය 25% කිරීමට හැකිවීම තුලින් මෙරට දේශපාලන ක්ෂේත්‍රයට ප්‍රවේශ වන කාන්තාවන් ප්‍රමාණය වැඩි වීම අපි ලබපු ලොකු ජයග්‍රහණයක්. කාන්තාවන් සිටින තැන වංචාව දූෂණය සිදුවීමට ඇති ඉඩ අවමයි.”", "URL": "https://sinhala.adaderana.lk/news.php?nid=77052", "Category": null, "Parent URL": null}