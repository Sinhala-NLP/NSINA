{"Source": "Adaderana", "Timestamp": "April 3, 2015 01:10 pm", "Headline": "සා.පෙළ නැවත සමීක්ෂණය සඳහා මුදල් ගෙවීමේදී ගැටලුවක්", "News Content": "2014 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල නැවත සමික්ෂණය සඳහා අවශ්‍ය අයදුම්පත් යොමු කිරීමට අදාළ මුදල් ගෙවීම් සම්බන්ධයෙන් තැපැල් ස්ථාන දැනුම්වත් කර ඇති බව තැපැල්පති රෝහණ අබේරත්න මහතා පවසයි.ඊට අදාළ තැපැල් ස්ථාන පිළිබඳ එම දෙපාර්තමේන්තු වෙබ් අඩවියේ පළ කර ඇති බවද අද දෙරණ කළ විමසීමකදී ඔහු ප්‍රකාශ කළේය.කෙසේ වෙතත් තැපැල් ස්ථාන වලින් අදාළ ගෙවීම් සිදුකළ නොහැකි බවට ඇතැම් සිසුන් චෝදනා කර තිබුණි.2014 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල පසුගිය 30 වනදා නිකුත් කෙරුණු අතර ප්‍රතිඵල නැවත සමික්ෂණය සඳහා අවශ්‍ය අයදුම්පත් ලබන 24 දිනට පෙර අයදුම් කළ යුතු බව විභාග දෙපාර්තමේන්තුව දන්වා සිටියි.පාසල් අයදුම්කරුවන්ට නැවත සමික්ෂණය සදහා වු අයදුම්පත්‍ර විදුහල්පතිවරුන්ගෙන් ලබාගත හැකි බවත්, පෞද්ගලික අයදුම්කරුවන් ඊයේ දින ජාතික පුවත්පත් වල පළ කරනු ලැබු දැන්වීම අනුව අයදුම්පත්‍ර සම්පුර්ණ කර එවිය යුතු බවත්, එම දෙපාර්තමේන්තුව දැනුම්දෙයි.", "URL": "https://sinhala.adaderana.lk/news.php?nid=50412", "Category": null, "Parent URL": null}