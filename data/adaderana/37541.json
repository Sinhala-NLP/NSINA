{"Source": "Adaderana", "Timestamp": "September 20, 2013 08:57 am", "Headline": "දුව නිසා පියා මරු තුරුළට ", "News Content": "කඳාන - නාගොඩ ප්‍රදේශයේ නිවසක නවතා තිබූ මෝටර් රථයක් පණ ගැන්වීමට යාමේදී ක්ෂණිකව ඉදිරියට ගමන් කිරීම හේතුවෙන් එම මෝටර් රථයටම යටවී පුද්ගලයෙකු මියගොස් තිබේ. රියදුර වශයෙන් කටයුතු කළ කාන්තවක විසින් තිරිංග වෙනුවට ඇක්සලරේටරය ක්‍රියාත්මක කිරීම හේතුවෙන් අනතුර සිදුව ඇති බව පොලීසිය පවසයි. සිද්ධියෙන් මියගොස් ඇත්තේ අදාළ කාන්තාවකගේ පියා වන 56 හැවිරිදි අයෙකි. සිද්ධිය සම්බන්ධයෙන් 27 හැවිරිදි කාන්තාව අත්අඩංගුවට ගත් බව කඳාන පොලීසිය සඳහන් කරයි.", "URL": "https://sinhala.adaderana.lk/news.php?nid=37541", "Category": null, "Parent URL": null}