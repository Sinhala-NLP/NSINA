{"Source": "Adaderana", "Timestamp": "July 23, 2010 12:41 pm", "Headline": "කොරියානු යුද නැවක් ශ්‍රී ලංකාවේ සුහද සංචාරයක ", "News Content": "කොරියානු සමූහාණ්ඩුවේ නාවික හමුදාවට අයත් යුද නෞකාවක් සුහද සංචාරයක් සඳහා කොළඹ වරායට පැමිණ තිබේ. එම නෞකාව මේ මස 24 වැනි දින දක්වා වරායේ රඳවා තිබෙන බවයි ශ්‍රී ලංකා නාවික හමුදාව පවසයි. කොරියාව සහ ශ්‍රී ලංකාව අතර සුහදතාව තවදුරටත් වර්ධනය කරගැනීම සඳහා ශ්‍රී ලංකා නාවික හමුදාව සංවිධාන කර ඇති වැඩසටහන් මාලාවට එම නෞකාවේ කාර්යය මණ්ඩලය සහභාගි වීමට නියමිතය. වෑන්ග් පියෝන් ලෙස නම් කර ඇති මෙම කොරියානු නෞකාව දිගින් මීටර් 149 කි. නිලධාරීන් 42 දෙනෙකු සහ නැවියන් 264 දෙනෙකුගෙන් යුත් කණ්ඩායමක් මෙම නෞකාවේ සේවයේ නිරතව සිටින බව සඳහන්ය.", "URL": "https://sinhala.adaderana.lk/news.php?nid=9791", "Category": null, "Parent URL": null}