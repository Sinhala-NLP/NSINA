{"Source": "Adaderana", "Timestamp": "March 10, 2013 05:16 pm", "Headline": "රහිම් අෂ්රෆුල් ලංකාවට ඇණයක් වෙයි", "News Content": "මුෂ්ෆිකර් රහිම් හා මොහොමඩ් අෂ්රෆුල් ශ්‍රී ලංකා පන්දු යවන්නන්ට නොබියව දිගට හරහට පහ‍රදෙමින් අද (10) දිනට තරගය නතර කරන විට බංග්ලාදේශ ලකුණු පුවරුව ලකුණු 438 දක්වා ඉහළ දැමීමට සමත් විය. එහිදී රහිම් නොදැවී ලකුණු 152ක් හා අෂ්රෆුල් නොදැවී ලකුණු 189ක් ලබා කඩුල්ලේ රැඳි සිටියේය. ඔවුන් දෙදෙනා අතර තෙවැනි කඩුල්ල සඳහා නොබිඳුණු සබඳතාවය ලකුණු 261කි. මෙම තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 4ක් දැවී ලකුණු 570ක් ලබා සිටියදී ඉණිම අත්හිටුවා පන්දුවට පහරදීමේ අවස්ථාව බංග්ලාදේශ කණ්ඩායමට ලබාදෙන ලදී. ශ්‍රී ලංකා ඉණිම වෙනුවෙන් ලහිරු තිරිමාන්න නොදැවී ලකුණු 155ක් හා දිනේෂ් චන්දිමාල් නොදැවී ලකුණු 116ක් හා කුමාර් සංගක්කාර ද ලකුණු 142ක් ලබා ගත්හ.", "URL": "https://sinhala.adaderana.lk/news.php?nid=32288", "Category": null, "Parent URL": null}