{"Source": "Adaderana", "Timestamp": "February 4, 2019 04:39 pm", "Headline": "ආදිවාසී ජනතාව සමරන්නේ නිදහසක් නොමැති නිදහස් දිනයක්", "News Content": "වසර 71ක් පුරා රටේ සෙසු ජනතාව මෙන්ම ආදිවාසී ජනතාව සමරන්නේ නිදහසක් නොමැති නිදහස් දිනයක් බව ආදි වාසී නායක වනස්පති ඌරුවරිගේ වන්නිලැ ඇත්තෝ පවසයි. තම වරිගේ අයට නිදහස උදාවන්නේ පාරම්පරික උරුමය අනුව සාම්ප්‍රදායික ජීවිත ගත කරන්න හැකිවූ දිනක දි බව බදුල්ලේදි අද (04) රැහේ පිරිසක් සමඟ එකව පැවැත්වූ මාධ්‍යහමුවකදි ඌරුවරිගේ වන්නිලැ ඇත්තෝ ප්‍රකාශ කළේය. අද රට පුරා 71 වන නිදහස සමරණ මෙහොතේ තමාගේ වයසද අවුරුදු 71ක් බවත් රටපුරා නිදහස් උත්සව පවත්වමින් නිදහස කියා සැමරුවාට කිසිවෙකුටත් නිදහසක් ලැබි ලැබි නැති බව ද ඔහු පවසයි. ඌව වෙල්ලස්ස හා වෙනත් ප්‍රදේශවලදි විදේශීය ආධිපත්‍යයට විරුද්ධව කැරැලි ගැසිමේදි ආදිවාසී මුතුන් මිත්ත්තෝ සටන මව් බිමට වැදී විශාල කාර්ය භාරයක් ඉටුකළ බව ඉතිහාසයේ සඳහන් වේ. එහිද වැඩිදුරටත් අදහස් දැක්වු ඌරුවරිගේ වන්නිලැ ඇත්තෝ, (\"අපේ ඇත්තෝ සමහර මේ සටන් වලදී විශාල ප්‍රමාණයක් මියගියා . සමහරු දැඩි පිඩාවන්ට පත් වුණා . රටට ආර්ථික නිදහස ලැබුනත් අපට මේ දක්වා කිසි සාධාරණයක් ඉටු උනේ නැහැ . රැහේ සම්ප්‍රදාය අනුව ජීවත්වීමට පවා නිදහස නැහැ . අපේ පරම්පරාවට වසර 37000 ක ඉතිහාසයක් තියෙනවා .එහෙත් අපේ පාරම්පරික උරුමය පවා උදුරාගෙන තිබෙනවා . වනාන්තරේ නිදහසේ ජීවත්වෙන්න . පාරම්පරික ජීවනෝපාය අනුව ජීවත්වෙන්න සංස්කෘතියට ට අනුව ජීවත්වෙන්න තවමත් අපට නිදහසක් උදාවෙලා නැහැ . තවමත් පවතින්නේ යටතේ විජිත කාලයේ නීතිරීති. තවමත් සුදු හොල්මන් පවතිනවා . මේ සියලු ආධිපත්‍යයන් නැතිවු දවසක තමයි නියම නිදහස සැමරීමට හැකි වන්නේ. එවන් දිනක් උදාවෙනකම් බලාසිටිනවා යැයිද ආදිවාසී නායකයා පැවසීය .\")", "URL": "https://sinhala.adaderana.lk/news.php?nid=103674", "Category": null, "Parent URL": null}