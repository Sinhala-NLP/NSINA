{"Source": "Adaderana", "Timestamp": "June 21, 2012 10:05 am", "Headline": "අත්අඩංගුවේ පසුවූ ඉන්දීය ධීවරයින් නවදෙනා නිදහස්", "News Content": "මෙරට මුහුදු සීමාවේ දී අත්අඩංගුවට ගත් ඉන්දීය ධීවරයින් 9 දෙනා නිදහස් කිරීමට අධිකරණය නියෝග කර තිබේ. කන්කසන්තුරේ මුහුදු සීමාවේ දී මෙම ධීවරයින් 9 දෙනා නාවික හමුදාව විසින් පසුගිය දා අත්අඩංගුවට ගෙන තිබිණි. අත්අඩංගුවට ගත් එම ධීවරයින් පිරිස කන්කසන්තුරේ පොලිසියට භාරදීමෙන් අනතුරුව ඔවුන් ඊයේ (21) මල්ලාකම් මහේස්ත්‍රාත් අධිකරණයට ඉදිරිපත් කර ඇත. ඒ අනුව එම ධීවරයින් ඉන්දීය මහකොමසාරිස් කාර්යාලය හරහා ඉන්දියාවට යැවීමට කටයුතු කරන ලෙස අධිකරණය නියෝග කර ඇත.", "URL": "https://sinhala.adaderana.lk/news.php?nid=25198", "Category": null, "Parent URL": null}