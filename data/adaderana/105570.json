{"Source": "Adaderana", "Timestamp": "March 6, 2019 11:57 am", "Headline": "නිවාස සංවර්ධන අධිකාරී නිලධාරියෙකුගේ වෙස්ගත් හොරෙක්", "News Content": "ජාතික නිවාස සංවර්ධන අධිකාරියේ නිලධාරියෙකු බව පවසමින් වතු කම්කරුවන්ගෙන් මුදල් අය කළ සැකකරුවෙකු අද (06) හැටන් පොලීසිය මඟින් සැක පිට අත්අඩංගුවට ගෙන ඇති බව අද දෙරණ වාර්තාකරු පවසයි. ආගරපතන ප්‍රදේශයේ පදිංචි මෙම සැකකරු හැටන් දික්ඔය ප්‍රදේශයේ වතුයායක වතු කම්කරුවන්ගේ නිවාස අලුත් වැඩියා කර ගැනීමට නිවාස සංවර්ධන අධිකාරිය මඟින් අධාර ලබාදෙන බව පවසා ඒ සඳහා ලියාපදිංචි ගාස්තු වශයෙන් රු 3500 ක් ගෙවන ලෙස පවසා ඇත. එම සැකකරුගේ ඉල්ලිම මත වතු කම්කරු 38 දෙනෙකු විසින් රු 3500 බැගින් සැකකරුට මුදල් ගෙවා ඇති අතර සැකකරු පිළිබඳව සැකසිති වතු කම්කරුවන් ඒ පිළිබඳව හැටන් පොලීසියට කරන ලද පැමිණිල්ලක් මත අත්අඩංගුවට ගෙන ඇති බව වාර්තා වෙයි. අත්අඩංගුවට ගත් සැකකරු නිවාස සංවර්ධන අධිකාරියේ නිලධාරියෙකු බව පවසමින් තවත් වතු කිහිපයකම මෙවැනි අකාරයට මුදල් එකතු කර ඇත්ද යන්න පිළිබඳව හැටන් පොලීසිය පරික්ෂණ ආරම්භ කර තිබේ. අත්අඩංගුවට ගත් සැකකරු හැටන් මහේස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=105570", "Category": null, "Parent URL": null}