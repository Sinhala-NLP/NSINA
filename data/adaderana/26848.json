{"Source": "Adaderana", "Timestamp": "August 24, 2012 10:22 am", "Headline": "සුළු අපනයන දිරිමත් කර අපනයන ආදායම වැඩි කර ගැනීමේ තැතක්", "News Content": "සුළු අපනයන ගොවීන් ආරක්ෂා කරගැනීම සඳහා විශේෂ වැඩපිළිවෙළක් ක්‍රියාත්මක කළ යුතු බව සුළු අපනයන භෝග ප්‍රවර්ධන අමාත්‍ය‍ රෙජිනෝල්ඩ් කුරේ මහතා පවසයි. සුළු අපනයන ගොවීන් දිරිමත් කිරීම තුළින් මෙරට අපනයන ආදායම ඉහළ නංවාලීම සඳහා රජය විවිධ වැඩසටහන් ක්‍රියාවට නංවා ඇති බව අමාත්‍යවරයා පෙන්වාදෙයි. මහනුවර, යටිනුවර ප්‍රදේශයේ පැවති උත්සවයකට එක්වෙමින් රෙජිනෝල්ඩ් කුරේ අමාත්‍යවරයා මෙම අදහස් පළ කළේය. මේ අතර මෙරට වගා කරන පළතුරු ආහාරයට ගැනීම සඳහා ජනතාව හුරු කළ යුතු බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. හාරිස්පත්තුව ප්‍රදේශයේ පැවති උත්සවයකට එක්වෙමින් හෙතෙම මෙලෙස පැවසීය.", "URL": "https://sinhala.adaderana.lk/news.php?nid=26848", "Category": null, "Parent URL": null}