{"Source": "Adaderana", "Timestamp": "April 4, 2019 11:02 am", "Headline": "‍චෙන්නායි සුපර් කිංග්ස් පරදා මුම්බායි ඉන්දියන්ස් කණ්ඩායමට ජය", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ (03) පැවැති තවත් තරගයකින් ලකුණූ 37ක ජයක් හිමිකර ගැනීමට මුම්බායි ඉන්දියන්ස් කණ්ඩායම සමත්ව ඇත. ඒ චෙන්නායි සුපර් කිංග්ස් කණ්ඩායම පරාජයට පත් කරමිනි. තරගයේ කාසියේ වාසිය දිනා චෙන්නායි සුපර් කිංග්ස් කණ්ඩායම ප්‍රථමයෙන් පන්දුවරට පහරදිමේ වාරය මුම්බායි ඉන්දීයන්ස් කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 05 දැවි ලකුණු 170ක් ලබා ගත්තේය. එහිදී සූර්යකුමාර් යාදෙව් ලකුණු 59 සහ පාන්ඩියා ලකුණු 42ක් ලබා ගැනිමට සමත් වුණි. පිළිතුරු ඉනිම සඳහා පන්දුවට පහරදුන් චෙන්නායි සුපර් කිංග්ස් කණ්ඩායමට නියමිත පන්දුවාර 20 අවසානයේ කඩුලු 08 දැවී ලබාගත හැකි වූයේ ලකුණු 133ක් පමණකි. මෙහිදී මුම්බායි ඉන්දියන්ස් කණ්ඩායම වෙනුවෙන් ලසිත් මාලංග කඩුලු 03ක් බිඳ හෙලිමට සමත් වුණි.", "URL": "https://sinhala.adaderana.lk/news.php?nid=107348", "Category": null, "Parent URL": null}