{"Source": "Adaderana", "Timestamp": "December 3, 2016 08:55 am", "Headline": "කහ ඉරි අද සිට සුදු වෙයි", "News Content": "මෙරට මාර්ගවල තිබෙන කහ ඉරි අද(03) සිට සුදු පැහැ කිරීමට පියවර ගන්නා බව මාර්ග සංවර්ධන අධිකාරිය පවසයි.එහි සභාපති නිහාල් සූරියආරච්චි මහතා සඳහන් කළේ පාර මාරුවීම සඳහා භාවිතා කරනු ලබන කහ ඉර ජාත්‍යන්තර මට්ටමින් පවත්වාගෙන යාම සඳහා මෙම පියවර ගන්නා බවයි. මෙහි පළමු පියවර අද දිනයේ බස්නාහිර පළාතෙන් ආරම්භ කරන අතර අනතුරුව සෑම පළාතකම මෙය ක්‍රියාත්මක කරන බව සභාපතිවරයා සඳහන් කළේය.මෙරට මාර්ගවල ඇති සියලු කහ ඉරි සුදු පැහැ ගැන්වීමේ කටයුතු වසරක් ඇතුළත සිදු කර අවසන් කිරීමට බලාපොරොත්තු වන බව මාර්ග සංවර්ධන අධිකාරියේ සභාපති නිහාල් සූරියආරච්චි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66669", "Category": null, "Parent URL": null}