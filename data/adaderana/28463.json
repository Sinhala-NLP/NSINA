{"Source": "Adaderana", "Timestamp": "October 20, 2012 04:06 pm", "Headline": "වැලිකඩ හෙරොයින් ජාවාරමක්", "News Content": "වැලිකඩ, කලපළුවාව ප‍්‍රදේශයේ දී හෙරොයින් ජාවාරමේ නිරතව සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ මූලස්ථාන කඳවුරේ නිලධාරීන් විසින් මෙම වැටලීම සිදුකර ඇති බව සඳහන්ය. මෙහිදී සැකකරු සතුව තිබී හෙරොයින් ග‍්‍රෑම් 152 යි මිලිග‍්‍රෑම් 500ක් සොයා ගෙන ඇත. එහි වටිනාකම රුපියල් ලක්ෂ 12 කට අධික බව පොලිස් විශේෂ කාර්යය බලකාය සඳහන් කළේය. සැකකරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යංශයට භාර දී තිබේ.", "URL": "https://sinhala.adaderana.lk/news.php?nid=28463", "Category": null, "Parent URL": null}