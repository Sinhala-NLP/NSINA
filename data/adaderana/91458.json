{"Source": "Adaderana", "Timestamp": "June 25, 2018 10:45 am", "Headline": "බඹරු ඇවිස්සි පාසල් ළමුන් 05ක් රෝහලට", "News Content": "වලස්මුල්ල හොරෙවෙල මහ විද්‍යාලය පරිශ්‍රයේ ගසක තිබු බඹර කුඩුවක් ඇවිස්සීමෙන් පාසල් ළමුන් 05 දෙනෙකුට හා එහි මුරකරුට අද (25) උදෑසන බඹර ප්‍රහාරයක් එල්ල වී වලස්මුල්ල රෝහලට ඇතුළත්කර තිබේ පාසල ආරම්භ වීමෙන් පසුව මෙම බඹර ප්‍රහාරය එල්ලවීමෙන් රෝගතතුර වූ සියලු ළමුන් හා මුරකරු වලස්මුල්ල රෝහලට ඇතුළත් කර තිබේ. පාසල් ළමුන් හතර දෙනෙකු ප්‍රතිකාර ගෙන රෝහලෙන් පිටව ගොස් ඇති අතර මුරකරු හා එක් සිසිවෙකු පමණක් නේවාසිකව ප්‍රතිකාර ගන්නා බව අද දෙරණ වාර්තාකරු පවසයි. එම පාසල් දරුවන්ගේ තත්ත්වය බරපතළ නොවන බව රෝහල් ප්‍රකාශකයෙකු කියා සිටියේය. කෙසේනමුත් බඹර ප්‍රහාරය සමග පාසලේ දරුවන්ගේ ආරක්ෂාව ගැන සිතා අද දින පාසලේ අධ්‍යාපන කටයුතු නතර කර ළමුන් නැවත නිවෙස් සඳහා පිටත් කිරීමට අධ්‍යාපන බලධාරීන් කටයුතු කර තිබේ.", "URL": "https://sinhala.adaderana.lk/news.php?nid=91458", "Category": null, "Parent URL": null}