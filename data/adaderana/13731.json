{"Source": "Adaderana", "Timestamp": "January 25, 2011 09:20 am", "Headline": "හොර රහසේ අසැබි චිත්‍රපට හා ඡායාරූප විකුණූ අයෙක් කොටුවෙයි ", "News Content": "තෙල්දෙණිය පොලීසිය ඉදිරිපිට නීතිවිරෝධී අයුරින් ඉතා රහසිගත ලෙස අසභ්‍ය චිත්‍රපට හා අසභ්‍ය ඡායාරූප අලෙවි කිරීමේ ව්‍යාපාරයක් පවත්වාගෙන ගිය පුද්ගලයෙකු තෙල්දෙණිය පොලීසිය විසින් අත්අඩංගුවට ගෙන තිබේ. සැකකරු විසින් දීර්ඝ කාලයක සිට පරිගණකයක දෘඪ තැටියෙහි අසභ්‍ය චිත්‍රපට හා ඡායාරූප සූක්ෂ්මව සඟවා තබා ගනිමින් ඒවා ඉල්ලුම් කරන පාරිභෝගිකයින් වෙත චිත්‍රපට හා ඡායාරූප අලෙවි කර ඇති බව අනාවරණය වී ඇති බව අද දෙරණ වාර්තාකරු සඳහන් කරයි. තෙල්දෙණිය පොලිස් ස්ථානාධිපති, ප්‍රධාන පොලිස් පරීක්ෂක ඩී. ඩබ්ලිව්. සී. ධර්මරත්න මහතා විසින් ඊයේ(24) පෞද්ගලිකව සිදුකරන ලද වැටලීමකින් පසු 25 හැවිරිදි අදාළ සැකකරු හා ඔහු භාවිත කළ පරිගණකය අත්අඩංගුවට ගෙන ඇති බව ද සඳහන්ය. සැකකරු අද(25) තෙල්දෙණිය අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13731", "Category": null, "Parent URL": null}