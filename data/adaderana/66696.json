{"Source": "Adaderana", "Timestamp": "December 4, 2016 11:36 am", "Headline": " ආබාධිත දරුවන් සඳහා වූ ජාතික අධ්‍යාපන ප්‍රතිපත්තියක් සැකසීමට යයි?", "News Content": "ආබාධිත දරුවන් සඳහා වූ ජාතික අධ්‍යාපන ප්‍රතිපත්තියක් සැකසීමට මෙන්ම ආබාධිත පුද්ගලයින් සඳහා වූ ජාත්‍යන්තර ප්‍රඥාප්තින් සහ එකඟතාවන් ක්‍රියාත්මක කිරීමේදී පවතින අඩුපාඩු මඟහරවා ගැනීමට අවශ්‍ය ආයතනික හා ව්‍යවස්ථාපිත පසුබිම සකස් කරන බව ජනාධිපති මෛත්‍රීපාල සිරිසේන මහතා පවසයි.පොලොන්නරුව ජාතික අධ්‍යාපන විද්‍යාපීඨයේ පැවැති ආබාධිත පුද්ගලයින් සඳහා වන ජාත්‍යන්තර දින සැමරුම් උත්සවයට එක්වෙමින් ජනාධිපතිවරයා මේ බව සඳහන් කළේය.“ අපහට රිසිවන මතුදින වෙනුවෙන් , ඉටු කර ගන්නෙමු සතලොස් අරමුණු“ මැයෙන් සමාජ සවිබල ගැන්විම් හා සුබ සාධන අමාත්‍යංශයේ සහ ආබාධිත පුද්ගලයින් සඳහා වූ ජාතික සභාවේ මෙහෙයවීමෙන් මෙම සැමරුම් උත්සවය සංවිධානය කර තිබුණි.මෙම ජාත්‍යන්තර දිනය දෙසැම්බර් මස 03 වන දිනට යෙදී ඇති අතර 1992 වසරේ සිට එක්සත් ජාතීන්ගේ සංවිධානයට අයත් සියලු රටවල් අඛණ්ඩව මෙය සමරනු ලබයි.", "URL": "https://sinhala.adaderana.lk/news.php?nid=66696", "Category": null, "Parent URL": null}