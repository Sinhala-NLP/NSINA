{"Source": "Adaderana", "Timestamp": "July 20, 2010 03:43 pm", "Headline": "ශ්‍රී ලංකාවට නව විදෙස් නියෝජිතයෝ හත්දෙනෙක් ", "News Content": "ශ්‍රී ලංකාවට පත්ව ආ නව තානාපතිවරුන් පස්දෙනෙකු සහ මහ කොමසාරිස්වරු දෙදෙනෙකු අද පෙරවරුවේ ජනාධිපති කාර්යාලයේදී ජනාධිපති මහින්ද රාජපක්ෂ මහතා වෙත සිය අක්ත පත්‍ර බාර දී ඇති බව වාර්තා වේ. ඉරාකය, භූතානය, ආමේනියාව, මෙසඩෝනියා ජනරජය සහ ඇල්ජීරියාව සඳහා තානාපතිවරුන් ද සිවාසිලන්තය සහ බෲනායි වෙත මහ කොමසාරිස්වරුන් දෙදෙනෙක් ද මෙසේ පත්ව ඇත. ඒ අනුව ඉරාක තානාපති ලෙස කහ්ටාන් ටාහා කලාෆ් කලී ද, ස්වාසිලන්ත මහ කොමසාරිස් ලෙස පුමලෙලෝ ජෝශප් ලෝෆ් ද, භූතාන තානාපති ලෙස ඩාෂෝ බාප් කෙසාන්ග් ද, බෲනායි මහ කොමසාරිස් ලෙස සිදෙක් අලි ද, ආමේනියා තානාපති ලෙස අරා හකොබයන් ද, මැසිඩෝනියා තානාපති ලෙස පීටර් ජොවානොව්ස්කි ද, ඇල්ජීරියා තානාපති ලෙස මොහොමඩ් හසීන් ද මෙලෙස ජනාධිපතිවරයා වෙත අක්ත පත්‍ර බාර දී තිබේ.", "URL": "https://sinhala.adaderana.lk/news.php?nid=9739", "Category": null, "Parent URL": null}