{"Source": "Adaderana", "Timestamp": "April 3, 2011 11:24 am", "Headline": "අයිතිය තිබුණත් ඔප්පුව නෑ", "News Content": "බොහෝ කාලයක් තිස්සේ ජීවත් වුවද උතුරු-නැගෙනහිර පළාත් වල ජනයාට ස්වකීය ඉඩකඩම් වල ඔප්පු ලබාදීමට රජය විසින් තාමත් කටයුතු කර නැතැයි ද්‍රවිඩ ජාතික සන්ධානයේ වන්නි දිස්ත්‍රීක් පාර්ලිමේන්තු මන්ත්‍රී එස්.අඩෙක්කලනාදන් මහතා පවසයි. මෙම ප්‍රදේශවල ජනතාව අතරින් අතිබහුතරයක් සම්බන්ධයෙන් මෙම තත්ත්වය යථාර්ථයක් බවද ඔහු කියා සිටියි. තමා මේ පිළිබඳ ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතාට කරුණු සහිතව ලිපියක් මගින් දැනුම් දී ඇතැයිද හෙතෙම සඳහන් කරයි. බොහෝ කාලයක් තිස්සේ පාරම්පරිකව ජීවත් වුවද ඉඩම් ඔප්පු නොමැති හෙයින් මෙම ජනයා බොහෝ සේ ගැටලුවලට මුහුණදෙන බවද මන්ත්‍රීවරයා පෙන්වාදෙයි. වැඩි උගත්කමක් නොමැති මෙම බහුතර ජනයා කළ යුත්තේ කුමක්දැයි නොදන්නා බවද මෙම ගැටලුය වහා විසඳිය යුතු බවද මන්ත්‍රීවරයා අවධාරණය කරයි. මෙම ගැටලුව සම්බන්ධයෙන් තමා ඉදිරියේදී පාර්ලිමේන්තුවේදී කරුණු ඉදිරිපත් කිරීමට බලාපොරොත්තු වන බවද අඩෙක්කලනාදන් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15241", "Category": null, "Parent URL": null}