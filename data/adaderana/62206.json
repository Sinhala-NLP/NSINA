{"Source": "Adaderana", "Timestamp": "July 18, 2016 02:48 pm", "Headline": "  යාපනය සරසවි ගැටුම ගැන TNA කතා කරයි", "News Content": "යාපනය විශ්වවිද්‍යාලයේ ඉකුත් දා ඇති වූ ගැටුම රටේ සැබෑ සංහිඳියාවට බාධාවක් බව දෙමළ ජාතික සන්ධානය පවසයි.ඔවුන් නිකුත් කළ නිවේදනයක දැක්වෙන්නේ සිසුන් අතර ඇති වූ එම ගැටුම පිළිකුලෙන් යුතුව හෙළාදකින බවයි.මෙවැනි සිදුවීම් යළි ඇතිවීම වළක්වා ගන්නා ලෙස සියලුම ශිෂ්‍යයන්ගෙන් ඉල්ලා සිටින බවද දෙමළ සන්ධානය නිකුත් කළ නිවේදනයේ දැක්වෙයි.එමෙන්ම ඉදිරියේදී මෙවැනි මත ගැටුම් සිදු නොවීමට වග බලා ගන්නා ලෙසත්, අධ්‍යාපන කටයුතුවලදී සහයෝගයෙන් කටයුතු කරන ලෙසත් එම සිසුන්ගෙන් ඉල්ලා සිටින බවද දෙමළ ජාතික සන්ධානය පවසයි.", "URL": "https://sinhala.adaderana.lk/news.php?nid=62206", "Category": null, "Parent URL": null}