{"Source": "Adaderana", "Timestamp": "August 28, 2017 10:48 am", "Headline": "පුංචි ඡන්දෙට පෙර ඒකාබද්ධේ 10ක් හිරේ දාන සූදානමක් - විමල් ", "News Content": "නව අධිකරණ ඇමතිවරිය හරහා නීතිපති දෙපාර්තමේන්තුවට බලපෑම් කොට චෝදනා වරගන්වා ඉදිරිපත්කොට ඒකාබද්ධ විපක්‍ෂයේ නායකයන් 10 දෙනෙකු පමණ සිරගත කිරීමේ සැලැස්මක් ඇතැයි ජාතික නිදහස් පෙරමුණේ නායක, පාර්ලිමේන්තු මන්ත‍්‍රී විමල් වීරවංශ මහතා පවසයි. ඊයේ(27) කෑගල්ල තැපැල් ශ‍්‍රවණාගාරයේදී පැවැති සම්මන්ත‍්‍රණයකදී ඒ මහතා මෙසේ පැවසීය. \"ඇය ඇමති ධුරයට පත් කරන්නේ නීතිපති දෙපාර්තමේන්තුවට බලපෑම් කර ආණ්ඩුවේ මැති ඇමතිවරුන්ගේ නඩු යටපත් කිරීමටත්, ඒකාබද්ධ විපක්‍ෂයේ මන්ත‍්‍රීවරුන්ට චෝදනා වරගන්වා ඉදිරිපත්කර නීතිපති දෙපාර්තමේන්තුව ලවා ඔවුන්ට නඩු පැවරීමටත්. මේ ආකාරයට පළාත් පාලන මැතිවරණයට පෙර ඒකාබද්ධ විපක්‍ෂයේ නායකයන් 10 දෙනෙකු සිරගත කිරීමට නව අධිකරණ ඇමතිවරිය භාරගෙන තිබෙන බව අපිට දැන ගැනීමට ලැබී තිබෙනවා.\" යැයි එහිදී වැඩිදුරටත් අදහස් දැක් වූ විමල් වීරවංශ මහතා පැවැසීය.", "URL": "https://sinhala.adaderana.lk/news.php?nid=76793", "Category": null, "Parent URL": null}