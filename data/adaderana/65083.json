{"Source": "Adaderana", "Timestamp": "October 16, 2016 09:14 am", "Headline": "ඖෂධ 47ක මිල අඩු කිරීමේ ගැසට් නිවේදනය මේ සතියේදී!", "News Content": "ඖෂධ වර්ග 47ක මිල අඩු කිරීමේ ගැසට් පත්‍රය මෙම සතිය තුළ ප්‍රකාශයට පත් කිරීමට අපේක්ෂා කරන බව සෞඛ්‍ය අමාත්‍ය රාජිත සේනාරත්න මහතා පවසයි.ඒ අනුව මහපරිමාණ ඖෂධ සමාගම් ආනයනය කරන ඖෂධවල මිල සහ සුළු පරිමාණ ආනයනයකරුවන්ගේ ඖෂධවල මිල ගණන් සැලකිල්ලට ගෙන ජාතික ඖෂධ නියාමන අධිකාරිය විසින් එම මිල සූත්‍රය සකස් කර ඇති බව අමාත්‍යවරයා කියයි.එහි පළමු අදියර යටතේ දියවැඩියා, අධික රුධිර පීඩනය ඇතුළු අත්‍යවශ්‍ය රෝග රැසකට ලබාගන්නා ඖෂධ වර්ග 47ක මිල අඩුකිරීමට නියමිතයි.සෞඛ්‍ය ලේකම්වරයා ඇතුළු ආයතන ප්‍රධානීන් සමග සෞඛ්‍ය අමාත්‍යාංශයේ පැවති සාකච්ඡාවකදී එම තීරණය ගෙන ඇත. කෙසේවෙතත් ඖෂධ වර්ගවල මිල අඩු කිරීමෙන් පසු ඖෂධ හිඟයක් මවාපෑමට ඇතැම් සමාගම් උත්සාහ කළ ද තමා ඊට මුහුණදීමට සූදානම් බව අමාත්‍යවරයා පැවසුවේය.", "URL": "https://sinhala.adaderana.lk/news.php?nid=65083", "Category": null, "Parent URL": null}