{"Source": "Adaderana", "Timestamp": "March 17, 2011 10:41 am", "Headline": "ඡන්දය සාමකාමීව පැවැත්වෙයි - මැතිවරණ නීරීක්ෂකයින්", "News Content": "පළාත් පාලන මැතිවරණයේ ඡන්ද විමසීමේ කටයුතු ඉතා සාමකාමී අයුරින් පැවැත්වෙන බව මැතිවරණ නීරීක්ෂකයින් පවසයි. දිගු පෝලිම් දක්නට නොලැබුණත් ඡන්දය ප්‍රකාශ කිරීම සඳහා ජනතාවගේ උනන්දුවක් දක්නට ලැබෙන බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කළේය. කෙසේ වෙතත් අද(17) අලුයම සහ ඊයේ(16) රාත්‍රියේ මැතිවරණයට අදාළ සිද්ධීන් කිහිපයක් වාර්තා වූ බව ඔහු පෙන්වා දෙයි. අරලගංවිල මඟුල්දමන මහා විද්‍යාලයේ ස්ථාපිත කර තිබූ ඡන්ද මධ්‍යස්ථානයට අත්බෝම්බ ප්‍රහාරයක් එල්ල කිරීම සහ අක්කරෙයිපත්තුව ප්‍රදේශයේ නිවාස කිහිපයකට ඊයේ රාත්‍රී අලාභහානි සිදු කිරීම සම්බන්ධයෙන් වාර්තා ලැබී ඇති බව කැෆේ සංවිධානය පවසයි.", "URL": "https://sinhala.adaderana.lk/news.php?nid=14897", "Category": null, "Parent URL": null}