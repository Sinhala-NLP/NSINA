{"Source": "Adaderana", "Timestamp": "October 6, 2011 01:07 pm", "Headline": "චැම්පියන්ස් ලීග් -අර්ධ අවසන් පූර්ව වටය හෙටින් ඇරඹෙයි", "News Content": "චැම්පියන්ස් ලීග් ක්‍රිකට් තරගාවලියේ අර්ධ අවසන් පූර්ව වටයේ තරග හෙටින්(07) ආරම්භ වේ. අර්ධ අවසන් පූර්ව වටය සඳහා රෝයල් චැලෙන්ජර්ස් බැංගලෝර්, නිව් සවුත්වේල්ස්, මුම්බායි ඉන්දියන්ස් සහ සමර්සෙට් කණ්ඩායම් සුදුසුකම් ලබා තිබේ. පළමු අර්ධ අවසන් පූර්ව තරගය හෙට දිනයේ රෝයල් චැලෙන්ජර්ස් බැංග‍ලෝර් කණ්ඩායම සහ නිව් සවුත්වේල්ස් කණ්ඩායම අතර බැංගලෝර්හි චින්නස්වාමි ක්‍රීඩාංගණයේ දී පැවැත්වීමට නියමිතය. දෙවන අවසන් පූර්ව තරගය ලබන සෙනසුරාදා දින මුම්බායි ඉන්දියන්ස් කණ්ඩායම සහ සමර්සෙට් කණ්ඩායම අතර චෙන්නායිහි චිදම්බරම් ක්‍රීඩාංගණයේ දී පැවැත්වෙයි. චැම්පියන්ස් ලීග් කුසලාන අවසන් මහා තරගය එළඹෙන 9 වැනිදා චිදම්බරම් ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=19181", "Category": null, "Parent URL": null}