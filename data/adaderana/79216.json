{"Source": "Adaderana", "Timestamp": "October 28, 2017 09:28 am", "Headline": " ජය පකිස්ථානයටයි", "News Content": "ශ්‍රී ලංකාව සමඟ පැවති දෙවන 20යි 20 ක්‍රිකට් තරඟය කඩුලු දෙකකින් ජයගැනීමට පකිස්ථාන කණ්ඩායම සමත් වුණි. තරඟයේ කාසියේ වාසිය දිනූ පකිස්ථාන කණ්ඩායම ප්‍රථමයෙන් පන්දුවට පහරදීමේ වාරය ශ්‍රී ලංකා කණ්ඩායමට ලබාදුනි. ශ්‍රී ලංකා කණ්ඩායම නියමිත පන්දු වාර 20 අවසානයේ කඩුලු 09ක් දැවී ලකුණු 124ක් ලබා ගැනීමට සමත් වුණි. ධනුෂ්ක ගුණතිලක ලකුණු 51ක් ලබා ගැනීමට සමත් විය. පිළිතුරු ඉනිම සඳහා පන්දුවට පහරදුන් පකිස්ථාන කණ්ඩායම පන්දු වාර 19යි පන්දු 05කදී ලකුණු 125ක් ලබාගනිමින් තරඟයේ ජය වාර්තා කළේය. සර්ෆ්රාස් අහමඩ් ලකණු 28යි. ෂෙඩාබ් ඛාන් ලකුණු 16යි. පන්දු යැවීමේදී තිසර පෙරේරා කඩුලු 03ක් දවා ගැනීමට සමත් වුනා. තරඟ තුනකින් සමන්විත 20යි 20 තරඟාවලියේ පැවති තරඟ දෙකන්ම ජය ගැනීමට පකිස්ථානය සමත් විය.", "URL": "https://sinhala.adaderana.lk/news.php?nid=79216", "Category": null, "Parent URL": null}