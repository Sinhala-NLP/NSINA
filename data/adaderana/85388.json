{"Source": "Adaderana", "Timestamp": "March 8, 2018 09:55 pm", "Headline": "බස්නාහිර පළාත් සභා මන්ත්‍රීවරයෙක් වෙඩි තැබීමකින් රෝහල් ගතකරයි", "News Content": "බස්නාහිර පළාත් සභා මන්ත්‍රී අමල් සිල්වා මහතා වෙඩි ප්‍රහාරයකට ලක්ව කළුබෝවිල ශික්ෂණ රෝහලට ඇතුළත් කර තිබේ. ගල්කිස්ස පොලිස් වසමේ කල්දේමුල්ල සිට ගොළුමඩම හංදිය දක්වා ජීප් රථයකින් ගමන් කරමින් සිටියදී මෝටර් රථයකින් පැමිණි පුද්ගලයින් දෙදෙනෙකු විසින් වෙඩි තැබීම සිදුකර පළාගොස් ඇති බව පොලීසිය පැවසීය. අද රාත්‍රී 8.50ට පමණ සිදුවූ එම වෙඩි තැබීම සම්බන්ධයෙන් ගල්කිස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85388", "Category": null, "Parent URL": null}