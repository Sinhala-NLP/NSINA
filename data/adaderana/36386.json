{"Source": "Adaderana", "Timestamp": "August 5, 2013 10:08 am", "Headline": "උතුරේ හමුදාව ඉන්නේ ජනතාවගේ ආරක්ෂාවටයි ", "News Content": "උතුරේ හමුදාව රැදී සිටින්නේ එම ජනතාවගේ ආරක්ෂාවට මිස ජනතාව පීඩාවට ලක්කිරීමට නොවන බව සම්ප්‍රදායික කර්මාන්ත හා කුඩා ව්‍යවසාය සංවර්ධන අමාත්‍ය ඩග්ලස් දේවානන්දා මහතා පවසයි. උතුරු පළාතේ ජනතාව විසින් ආණ්ඩුව සහ හමුදාව තමන්ගේම ආණ්ඩුව සහ හමුදාව ලෙස සැළකිය යුතු බව අමාත්‍යවරයා පෙන්වා දෙයි. යුධ සමයේ රටේ ජාතික ආරක්ෂාව වෙනුවෙන් හමුදාව පවරාගත් ඉඩම් සහ නිවාස යළි සිවිල් වැසියන් වෙත ආපසු භාර දෙමින් පවතින බව අමාත්‍ය ඩග්ලස් දේවානන්දා මහතා ප්‍රකාශ කරයි. ඉදිරියේදී සියලු ඉඩම් සහ නිවාස ජනතාව වෙත පවරා දීමට කටයුතු කරන බව පවසන අමාත්‍යවරයා කියා සිටින්නේ දෙමළ සංවිධානය සහ අනෙකුත් ආණ්ඩු විරෝධී කොටස් සිදු කරන ව්‍යාජ ප්‍රකාශ වලට ජනතාව රැවටීමට ලක් නොවිය යුතු බවයි.", "URL": "https://sinhala.adaderana.lk/news.php?nid=36386", "Category": null, "Parent URL": null}