{"Source": "Adaderana", "Timestamp": "August 28, 2013 10:34 pm", "Headline": "මැතිවරණ ගැටුම් වළක්වාගැනීමට ජාතික තලයේ මැදිහත්වීමක් අවශ්‍යයි ", "News Content": "උතුර, වයඹ සහ මධ්‍යම පළාත් සභාවලට අදාළව මේ දක්වා වාර්තා වී ඇති සිදුවීම් සලකා බැලීමේ දී ඒවා වැළැක්වීම සඳහා ජාතික තලයේ දේශපාලන මැදිහත්වීමක් අවශ්‍ය බව පැපෆ්රල් සංවිධානය පවසයි. ආණ්ඩුවේ අපේක්ෂකයින් අතරම සිදුවන ගැටුම් ඉහළයාම මෙයට හේතුව බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා අද(28) කොළඹ පැවති මාධ්‍ය හමුවකදී කීය. සමස්ථ මැතිවරණ සිද්ධීන් සම්බන්ධයෙන් 40% ම සන්ධානයේ ආධාරකරුවන් අතර සිදු වී ඇති ගැටුම් බවද හෙතෙම සඳහන් කළේය. මේ පිළිබඳව සොයා බැලීම ජාතික නායකයින්ගේ වගකීම බවත්, නමුත් සමහර අපේක්ෂකයින් ජාතික තලයේ උපදෙස් නොපිළිගනිමින් ක්‍රියාකරමින් සිටින බවත් ඒ මහතා කියා සිටියේය. මැතිවරණ දෙපාර්තුමේන්තුවේ මේ සම්බන්ධයෙන් කිසියම් වූ සාධනීය තත්ත්වයකට මැදිහත් වන බවත්, නමුත් සමහරක් ප්‍රදේශ සම්බන්ධයෙන් පොලීසියේ මැදිත්වීම පිළිබඳව කිසියම් වූ ප්‍රශ්නකාරී තත්ත්වයක් මතුවන බවත් ඔහු පැවසීය‍.", "URL": "https://sinhala.adaderana.lk/news.php?nid=36967", "Category": null, "Parent URL": null}