{"Source": "Adaderana", "Timestamp": "December 23, 2016 09:13 pm", "Headline": "   නීති විරෝධීව මැණික් ගැරූ 3ක් අල්ලයි ", "News Content": "රත්නපුර - මාරපන ප්‍රදේශයේ නීති විරෝධීව මැණික් ගැරීමේ නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා කහවත්ත කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.එහිදී මැණික් ගැරීම සඳහා යොදා ගත් උපකරණ ද විශේෂ කාර්යය බලකාය බාරයට ගෙන තිබේ.අත්අඩංගුවට ගත් සැකකරුවන් තිදෙනා මැණික් හා ස්වර්ණාභරණ අධිකාරියේ රත්නපුර කාර්යාලය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67296", "Category": null, "Parent URL": null}