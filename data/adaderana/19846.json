{"Source": "Adaderana", "Timestamp": "November 7, 2011 04:31 pm", "Headline": "එරාවූර් කැලෑවකින් යුද උපකරණ කිහිපයක් හමුවෙයි", "News Content": "එරාවූර්, කලවායි ප්‍රදේශයේ පාසලක් අසල කැලෑබද ප්‍රදේශයක තිබී යුද උපකරණ කිහිපයක් හමු වී තිබේ. අද(07) දහවල් ලැබුණු තොරතුරකට අනුව සිදු කළ සෝදිසියක දී එම උපකරණ සොයා ගැනීමට හැකි වූ බව එරාවූර් පොලිසිය පැවසීය. අත්බෝම්බ 4 ක්, පුද්ගලනාශක පීඩන බෝම්බ 3 ක්, අරුල් වර්ගයේ බෝම්බ 2 ක් සහ ටී56 උණ්ඩ එම උපකරණ අතරට අයත් බව පොලිසිය පෙන්වා දෙයි. සිද්ධිය සම්බන්ධයෙන් කිසිවෙකුත් අත්අඩංගුවට ගෙන නොමැති අතර වැඩිදුර පරීක්ෂණ සිදු කෙරෙන බව එරාවූර් පොලිසිය සඳහන් කරයි.", "URL": "https://sinhala.adaderana.lk/news.php?nid=19846", "Category": null, "Parent URL": null}