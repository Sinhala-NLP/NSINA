{"Source": "Adaderana", "Timestamp": "January 6, 2012 11:32 am", "Headline": "2011 දී සත්තු වත්තට මිලියන 651 ක ආදායමක්", "News Content": "ජාතික සත්වෝද්‍යාන දෙපාර්තමේන්තුව 2011 වසරේ දී වාර්තාගත ආදායමක් උපයා තිබේ. ගෙවුණු 2011 වසරේ දී ජාතික සත්වෝද්‍යාන දෙපාර්තමේන්තුව රුපියල් මිලියන 651 ක ආදායමක් උපයා ඇති බව ආර්ථික සංවර්ධන අමාත්‍යාංශය පවසයි. එහිදි දෙහිවල සත්වෝද්‍යානය රුපියල් මිලියන 163 ක ආදායමක් ද පින්නවල අලි අනාථාගාරය රුපියල් මිලියන 487 ක ආදායමක් ද ඉපයීමට සමත්ව ඇත. දිවයින පුරා පිහිටි වෙනත් සත්වෝද්‍යානවලින් එම වසරේ දී උපයා ඇති මුදල රුපියල් මිලියන 16 කි. සියලු සත්වෝද්‍යාන නැරඹීම සඳහා පැමිණි විදේශ සංචාරකයින්ගේ ඉහළ යාමක් වාර්තා වී ඇති බව ආර්ථික සංවර්ධන අමාත්‍යාංශය පවසයි.", "URL": "https://sinhala.adaderana.lk/news.php?nid=21202", "Category": null, "Parent URL": null}