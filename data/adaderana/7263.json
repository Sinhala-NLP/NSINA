{"Source": "Adaderana", "Timestamp": "March 14, 2010 03:19 pm", "Headline": "උද්ඝෝෂණයක් හේතුවෙන් යකඩ යකා පමාවෙයි", "News Content": "උඩරට දුම්රිය මාර්ගයේ උඩුනුවර දුම්රිය ස්ථානය අසලදී ප්‍රදේශවාසීන් පිරිසක් අද පෙරවරුවේ උද්ඝෝෂණයක නිරත වී තිබේ. උද්ඝෝෂණය හේතුවෙන් කොළඹ සිට බදුල්ල බලා ධාවනය වන රාත්‍රී තැපැල් දුම්රිය සහ බදුල්ල සිට ‍කොළඹ බලා ධාවනය වන පොඩිමැණිකේ දුම්රිය ප්‍රමාද කිරීමට සිදුව ඇති බව සඳහන් වේ. උඩුනුවර දුම්රිය ස්ථානය අසලින් සිය ගම්මානවලට පිවිසීම සඳහා දුම්රිය මාර්ගය හරහා ඇති කොටස ඉදිකිරීමට අනුමැතිය ලබාදෙන ලෙස ඉල්ලමින් මෙම උද්ඝෝෂණය සංවිධානය කර තිබුණි. අදාළ ප්‍රදේශවලට ගමන් කිරීමට මාර්ගය සකස් කර ඇති නමුත් අඩි 10 ක පමණ වූ කොටසක් සකස් ක‍ර නොමැති වීම හේතුවෙන් රථවාහන ධාවනය කිරීමට නොහැකි වී ඇති බව උද්ඝෝෂකයින් පවසා තිබේ.", "URL": "https://sinhala.adaderana.lk/news.php?nid=7263", "Category": null, "Parent URL": null}