{"Source": "Adaderana", "Timestamp": "June 16, 2012 08:31 am", "Headline": "ජනපති කියුබාවට යයි", "News Content": "නිල සංචාරයක් සඳහා කියුබාවට පිටත්ව ගිය ජනාධිපති මහින්ද රාජපක්ෂ මහතා කියුබාවේ හවානා නගරයට ළඟා වී තිබේ. අද(16) අලුයම ජනාධිපතිවරයා කියුබාවට ළඟා වූ බව ජනාධිපති ප්‍රකාශක බන්දුල ජයසේකර මහතා සඳහන් ක‍ළේය. ජනාධිපතිවරයාගේ මෙම සංචාරය තුළ දී ශ්‍රී ලංකා‍වේ ජාත්‍යන්තර සබඳතා හා ක්‍රමෝපායික අධ්‍යනය පිළිබඳ ලක්ෂ්මන් කදිරගාමර් ආයතනය හා කියුබාවේ ජාත්‍යන්තර සබඳතා පිළිබඳ රාවුල් රෝවා ගාර්සියා ආයතනය අතර ඒකාබද්ධ ගිවිසුමක් අත්සන් කිරිමට නියමිතය. පර්යේෂණ සිදුකිරීම, වැඩසටහන්, පාඨමාලා, සම්මන්ත්‍රණ, වැඩමුළු සහ අනෙකුත් අධ්‍යයන කටයුතු පිළිබඳ අදහස් හුවමාරු කරගැනීම මගින් අධ්‍යයන සහයෝගීතා සබඳතා ස්ථාපනය කිරීම සහ වැඩිදියුණු කිරීමේ අරමුණින් මෙම ගිවිසුම් අත්සන් තැබෙනු ඇත.", "URL": "https://sinhala.adaderana.lk/news.php?nid=25065", "Category": null, "Parent URL": null}