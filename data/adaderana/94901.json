{"Source": "Adaderana", "Timestamp": "August 23, 2018 04:26 pm", "Headline": " අඩි 300 ක් ආපස්සට ගිය ලොරිය-CCTVදර්ශන සහිතයි", "News Content": "බණ්ඩාරවෙල ඇල්ල නගරයේ සංචාරක හෝටලයකට ජලය රැගෙන ගිය ලොරි රථයක් හැරවීමට යෑමේ දී පාලනය කර ගැනීමට නොහැකිව ප්‍රපාතයකට පෙරළී ගොස් තිබේ. ඊයේ(22) සවස සිදු වු මෙම රිය අනතුරින් තුවාල ලැබූ ලොරි රථයේ රියදුරු මේ වන විට රෝහල් ගත කර ඇත. ආපස්සට හැරවීමට යෑමේ දී ලොරිය පාලනය කර ගැනීමට මෙලෙස අඩි 300 ක් පමණ වු ප්‍රපාතයකට ඇඳ වැටෙන අයුරු ඒ අසල වු සී.සී.ටීවි කැමරාවක ද සනිටුහන්ව තිබුණි. ලොරි රථයේ පිටු පස ජලය පිරවු ටැංකියක් තිබූ අතර එය හෝටලය තුළට රැගෙන යෑමට යන අවස්ථාවේ දී මෙම අනතුර සිදු වී තිබේ.", "URL": "https://sinhala.adaderana.lk/news.php?nid=94901", "Category": null, "Parent URL": null}