{"Source": "Adaderana", "Timestamp": "January 12, 2010 10:17 am", "Headline": "යතුරුපැදී සොරෙක් දැලේ", "News Content": "යතුරු පැදි ‍ෙසාරකමේ යෙදුනු පුද්ගලයෙකු අනුරාධපුර ප්‍රදේශයේ දී අත්අඩංගුවට ගෙන තිබේ. අනුරාධපුර පොලිසියේ අපරාධ විමර්ශන අංශයේ නිලධාරීන් කණ්ඩායමක් සිදු කළ වැටලීමකදී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජේ්‍යෂ්ඨ පොලිස් අධිකාරි අයි.එම් කරුණාරත්න මහතා සඳහන් කරයි. අත්අඩංගුවට ‍ගැනීමෙන් පසු සිදු කළ විමර්ශන වල දී ඔහු විසින් සොරකම් කරන ලද යතුරු පැදි 8 ක් ද සොයා ගෙන තිබේ. මොහු පුත්තලම තිල්අඩිය ප්‍රදේශයේ පදිංචි 28 හැවිරිදි පුද්ගලයෙකු බව සඳහන් වේ. අනුරාධපුර පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6020", "Category": null, "Parent URL": null}