{"Source": "Adaderana", "Timestamp": "November 30, 2015 02:30 pm", "Headline": " විශ්වාසභංග ගෙන ආ පමණින් විපක්ෂය වෙන්න බෑ", "News Content": "විපක්ෂයේ කාර්යභාරය කුමක් ද යන්නවත් නිවැරදිව වටහා ගෙන නොමැතිව විපක්ෂය යැයි තමන්ම කියා ගන්නා කණ්ඩායමක් මුදල් අමාත්‍යවරයාට එරෙහිව විශ්වාසභංගයෝජනාවක් ඉදිරිපත් කිරීමෙන් පමණක් ඔවුන්ට විපක්ෂයේ සැබෑ භූමිකාව රඟ දැක්විය නොහැකි බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.අමාත්‍යවරයා කියා සිටියේ යහපාලන ආණ්ඩුව ඉදිරිපත් කළ මංගල අයවැයෙන්ම ජනතාවට ලබා දුන් සහන හේතුවෙන් අතරමංවසිටි කණ්ඩායමක් මුදල් අමාත්‍යවරයාට එරෙහිව විශ්වාසභංග යෝජනාවක් ඉදිරිපත් කිරීමට කටයුතු කර ඇති බවයි.එය හුදෙක් සිය පටු දේශපාලන පරමාර්ථ ඉටු කර ගැනීම සඳහාම ඉදිරිපත් කළ එකක් විනා රටෙත් ජනතාවගේත් පොදු යහපත වෙනුවෙන් ගත් පියවරක් නොවන බව හෙතෙම පෙන්වා දුන්නේය.පොදු ජනතාවගේ යහපත වෙනුවෙන් මෙවර අයවැයෙන් සහන රැසක් ලබාදීම අමතක වී ඇත්තේ විපක්ෂයේ යැයි හඳුන්වාගන්නා සුළු කණ්ඩායමකට පමණක් බව ද ඔහු කියා සිටියේ අද (30)පෙරවරුවේ තංගල්ලේ පැවතිරැස්වීමකදී ය.ප්‍රධාන පක්ෂ දෙකම එක්ව ජාතික ආණ්ඩුවක් පිහිටුවා රට තුළ යහපාලනය ඇති කිරීම සඳහා ගෙන යන වැඩපිළිවෙලට අකුල්හෙළීම ඔවුන්ගේ අරමුණ බව පැහැදිලි වී ඇතැයි කියා සිටි අමාත්‍යවරයා පසුගිය රජය සමයේ සිදු වූ අතුරුදන් කිරීම්, මහා පරිමාණවංචා දුෂණ අක්‍රමිකතා හමුවේ මුනිවත රැක්ක මෙම කණ්ඩායමේ එදා ක්‍රියා කලාපය මෙරට ජනතාව නිවැරදිව අවබෝධ කරගත යුතු බව අවධාරණය කළේය.", "URL": "https://sinhala.adaderana.lk/news.php?nid=55416", "Category": null, "Parent URL": null}