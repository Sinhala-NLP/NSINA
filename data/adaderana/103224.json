{"Source": "Adaderana", "Timestamp": "January 28, 2019 03:39 pm", "Headline": "රටේ ආරක්ෂාව ගැන රජය වගකිව යුතුයි", "News Content": "රටේ ආරක්ෂාව සම්බන්ධයෙන් රජයට වඟකීම පවතින බව විපක්ෂ නායක මහින්ද රාජපක්ෂ මහතා පවසයි. අමෙරිකානු ගුවන් යානා කටුනායක ගුවන් තොටුපලට පැමිණීම සම්බන්ධයෙන් මාධ්‍යවේදීන් කළ විමසීමකට පිළිතුරු දෙමින් මහින්ද රාජපක්ෂ මහතා කොළඹ දී මේ බව ප්‍රකාශ කළේය. ඔනෑම රටක ගුවන් යානයක් කිසිදු අවසරයක් නැතුව රටකට ඇතුවී අවසරයක් නොමැතිව පිටත්ව යන්නේ නම් එය රටේ ආරක්ෂාවට බලපැමක් සිදු වන බවද ඒ මහතා පවසයි. එහිදි ජනාධිපතිවරණය සඳහා හිටපු ආරක්ෂක ලේකම් ගෝඨාභය රාජපක්ෂ මහතා ඉදිරිපත් වීම සම්බන්ධයෙන් මාධයවේදියෙකු නැගු ප්‍රශ්නයකට පිලිතුරු ලබා දෙමින් විපක්ෂ නායක මහින්ද රාජපක්ෂ මහතා පැවසුවේ තමාගේ අශීර්වාදය ජනාධිපතිවරණය සඳහා ඉදිරිපත්වන ඔනෑම කෙනෙකුට ලබා දෙන බවයි.", "URL": "https://sinhala.adaderana.lk/news.php?nid=103224", "Category": null, "Parent URL": null}