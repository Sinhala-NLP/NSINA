{"Source": "Adaderana", "Timestamp": "September 8, 2019 09:39 am", "Headline": "සජිත් බලන් ඉන්නේ ජනතා කර මතින් තනතුරට එන්න-නලීන්", "News Content": "සජිත් ප්‍රේමදාස මහතා ජනතා කරමතින් පැමිණෙන නායකයකු මිස ඩීල් දේශපාලනයෙන් බලය ලබාගන්නා පුද්ගලයකු නොවන බව නියෝජ්‍ය අමාත්‍ය නලින් බණ්ඩාර මහතා පවසයි. එක්සත් ජාතික පක්ෂ හෝමාගම සංවිධායක එරන්ද වැලිඅංග මහතාගේ පක්ෂ කාර්යාලය විවෘත කිරීමේ අවස්ථාවට ඊයේ එක්වෙමින් ඔහු මේ බව සඳහන් කළේය. එහිදී වැඩිදුරටත් අදහස් දක්වමින් ඒ මහතා ප්‍රකාශ කළේ සජිත් ප්‍රේමදාස මහතා මෙම අවස්ථාවේ අපේක්ෂකයා නොකළහොත් එය පසුතැවීමට කරුණක් වනු ඇති බවත් රනිල් වික්‍රමසිංහ මහතා ඒ සඳහා එරෙහි නොවනු ඇති බවත්ය. එසේම සජිත් ප්‍රේමදාස මහතා ජනපති වීමෙන් පසු පක්ෂයේ ජ්‍යේෂ්ඨයින් සිටියදී වෙනත් පක්ෂයක අයෙකු අගමැති ලෙස පත් නොකරන බවත් සජිත් ප්‍රේමදාස මහතාගේ එවැනි ඩීල් නැති බවත් නලීන් බණ්ඩාර මහතා පැවසීය.", "URL": "https://sinhala.adaderana.lk/news.php?nid=118570", "Category": null, "Parent URL": null}