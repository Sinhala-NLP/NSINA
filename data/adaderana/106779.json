{"Source": "Adaderana", "Timestamp": "March 26, 2019 05:16 pm", "Headline": "පිස්තෝල-කඩු පෙන්නා ඉන්ධන පිරවුම් හලක් කොල්ලකයි-දර්ශන සහිතයි", "News Content": "ගාල්ල, බෙලිගල මන්සංදියේ පිහිටි පිහිටි ඉන්ධන පිරවුම් හලක් කොල්ලකා ඇති බව අද දෙරණ වාර්කාකරු පවසයි. අද(26) අළුයම 3.00ට පමණ මෙම ඉන්ධන පිරවුම් හලක් කොල්ලකා ඇති බව වාර්තා වෙයි. අදාළ කොල්ලකෑම සිදු කරන අකාරය ඉන්ධන පිරවුම් හල අසල සවිකර තිබූ ආරක්ෂක කැමරාවකද සටහන්ව තිබුණි. යතුරු පැදියකින් පැමිණි මුහුණු ආවරණය කරගත් පුද්ගලයින් තිදෙනකු විසින් මෙම කොල්ලලකෑම සිදු කර ඇති බව සඳහන්. කොල්ලකරුවන් විසින් පිස්තෝලවක් හා කඩුවක් පෙන්නා පොම්පකරුවන් බිය ගන්වා ඔවුන් සතුව තිබූ මුදල් හා සේප්පුවේ තිබූ මුදල්ද කොල්ලකා පලාගොස් ඇති බව පොලීසිය සඳහන් කළේය. සිද්ධිය සම්බන්ධයෙන් මේ වන තෙක් කිසිදු පුද්ගලයෙකු අත්අඩංගුවට ගෙන නොමැති අතර ගාල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106779", "Category": null, "Parent URL": null}