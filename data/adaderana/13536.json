{"Source": "Adaderana", "Timestamp": "January 16, 2011 11:07 am", "Headline": "සංගුපිට්ටි පාලම අද විවෘත කෙරෙයි", "News Content": "යාපනය සහ පුනරීන් යා කෙරෙන සංගුපිට්ටි පාලම අද(16) පස්වරුවේ ජනාධිපති මහින්ද රාජපක්ෂ මහතා විසින් විවෘත කිරීමට නියමිතය. අද පස්වරු 3.00 ට පමණ මෙම පාලම විවෘත කිරීමට ‍කටයතු සැලසුම් කර ඇති බව ජනාධිපති මාධ්‍ය අංශය ප්‍රකාශ කරයි. මීටර් 288 ක දිගකින් යුත් මෙම පාලම විවෘත කිරීම මඟින් යාපනයට ගමන් කළ හැකි තවත් ගොඩබිම් මාර්ගයක් විවෘත වේ. පසුගිය යුද සමයේ දී මෙම සංගුපිට්ටි පාලම එල්.ටී.ටී.ඊ සංවිධානය විසින් පුපුරවා හරිනු ලැබිණි. මෙම පාලම නැවත ඉදි කිරීම සඳහා රුපියල් මිලියන 800ක් වැය කර ඇති බව වාර්තා වේ.", "URL": "https://sinhala.adaderana.lk/news.php?nid=13536", "Category": null, "Parent URL": null}