{"Source": "Adaderana", "Timestamp": "March 17, 2010 10:07 am", "Headline": "පානදුර විරෝධතාකරුවන් ට ඇප", "News Content": "පානදුර ප්‍රදේශයේ විරෝධතාවකට සහභාගි වීමේ චෝදනාව මත අත්අඩංගුවට ගෙන අධිකරණයට ඉදිරිපත් කළ පිරිස ඇප මත මුදා හැරීමට පානදුර මහේස්ත්‍රාත් අධිකරණය නියෝග කර තිබේ. මොවුන් ඊයේ පස්වරුවේ පානදුර මහේස්ත්‍රාත් අධිකරණය වෙත ඉදිරිපත් කෙරුණු අතර ශරීර ඇප මත මුදා හැරීමට නියෝග කෙරුණි. ඊයේ දහවල් පානදුර ප්‍රදේශයේ දී මෙම පිරිස විරෝධතාවක නියැළී සිටි අතර ඔවුන් විසුරුවා හැරීම සඳහා පොලිසිය කඳුළු ගෑස් ප්‍රහාරයක් ද එල්ල කරන ලදී. එහිදි විරෝධතාකරුවන් 14 දෙනෙකු පොලිසිය විසින් අත්අඩංගුවට ගනු ලැබිණි.", "URL": "https://sinhala.adaderana.lk/news.php?nid=7320", "Category": null, "Parent URL": null}