{"Source": "Adaderana", "Timestamp": "May 12, 2015 02:57 pm", "Headline": "මහ වැස්සෙන් අනුරපුර ලොකු කුඩා වැව් සියල්ල වාන් දමයි ", "News Content": "පවතින අධික වර්ෂාව හේතුවෙන් අනුරාධපුර දිස්ත්‍රික්කයේ ලොකු කුඩා වැව් සියල්ල මේ වන විට වාන් දැමීමට පටන්ගෙන ඇති බව වාර්තා වේ.විශේෂයෙන්ම කලාවැව, රාජාංගනය, නාච්චාදූව, නුවරවැව සහ මහකනදරාව යන වැව්වල ජලමට්ටම පාලනය කිරීම සඳහා එම වැව්වල හදිසි වාන් දොරටු විවෘත කර ඇති බව වාරිමාර්ග ඉංජිනේරුවරු පැවසූහ.මේ අතර නාච්චාදූව සහ නුවරවැවේ හදිසි වාන් දොරටු විවෘත කර පිටකෙරෙන ජලය මල්වතුඔයට එක්වීම හේතුවෙන් මල්වතු ඔයේ ජල මට්ටම ද ශීඝ්‍රයෙන් ඉහළ ගොස් ඇති බව ද වාර්තා වේ. මේ හේතුවෙන් අනුරාධපුර නගර සීමාවේ ඔය දෙපස පහත්බිම් ජලයෙන් යටවෙමින් පවතින බව සඳහන්ය.", "URL": "https://sinhala.adaderana.lk/news.php?nid=51282", "Category": null, "Parent URL": null}