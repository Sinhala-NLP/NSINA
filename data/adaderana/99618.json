{"Source": "Adaderana", "Timestamp": "November 22, 2018 10:57 pm", "Headline": "පළමුව පළාත් සභා ඡන්දයක්", "News Content": "පළමුව පළාත් සභා මැතිවරණයක් පැවැත්වෙනු ඇති බව එක්සත් ජනතා නිදහස් සන්ධානයේ පාර්ලිමේන්තු මන්‍ත්‍රී අමාත්‍ය එස්.බී දිසානායක මහතා පවසයි. අද(22) කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. මේ අතර මහින්ද රාජපක්ෂ මහතා අගමැති විම වැලැක්විමට මෙරට ව්‍යවස්ථාවෙන් කිසිදු ඉඩක් නොමැති බව පාර්ලිමේන්තු මන්ත්‍රී ඩිලාන් පෙරේරා මහතා පෙන්වා දුන්නේය. අතුරු සම්මත ගිණුම පාර්ලිමේන්තුවේදී සම්මත නොවුණහොත් මැතිවරණයකට යා යුතු වුවද භාරකාර රජයේ අග්‍රාමාත්‍යවරයා වන්නේ ද මහින්ද රාජපක්ෂ මහතා බවද මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=99618", "Category": null, "Parent URL": null}