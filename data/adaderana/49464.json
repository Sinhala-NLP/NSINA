{"Source": "Adaderana", "Timestamp": "February 19, 2015 05:02 pm", "Headline": "රැල්ලක් නම් දන්නෑ - බස් 212කින් සෙනඟ ගෙනාවා කියා දන්නවා", "News Content": "ඉන්දියාව හා ශ්‍රී ලංකාව අතර අත්සන් කළ සිවිල් න්‍යෂ්ඨික ගිවිසුමට අනූව එම ශක්තිය ප්‍රයෝජනයට ගැනීමේදී අපද්‍රව්‍ය බැහැර කිරීම නිසා ශ්‍රී ලංකාවට බලපෑමක් නොවන බව සෞඛ්‍ය හා දේශීය වෛද්‍ය ඇමති රාජිත සේනාරත්න මහතා කියයි.වෛද්‍ය ක්ෂේත්‍රයට, නවසොයාගැනීම් හා කෘෂිකර්මාන්තයට මෙමගින් පහසුකම් ලබා ගැනීම පමණක් සිදුවන බව ඒ මහතා පෙන්වාදුන්නේය.අමාත්‍යවරයා මේ බව කියා සිටියේ අද පස්වරුවේ පැවැති කැබිනට් තීරණ දැනුම්දීමේ මාධ්‍ය හමුවේදීය.මේ අතර නුගේගොඩ ඊයේ පැවැති ජනරැලිය ගැන හා හිටපු ජනාධිපතිවරයා විසින් එවන ලද සුබපැතුම් පණිවිඩයක සඳහන් වූ පරාජයක් නෙවෙයි කුමන්ත්‍රණයක ප්‍රතිඵලයක් යන ප්‍රකාශය ගැනද මාධ්‍යවේදීන් එහිදී ඇමතිවරයාගේ අවධානයට යොමු කළේය.එහිදී රාජිත සේනාරත්න මහතා පැවසුවේ “අපි නම් දන්නෑ රැල්ලක් ගැන බස් 212කින් සෙනඟ ගෙනාවා කියලා නම් දන්නවා” යනුවෙනි.පැරදුණ හැමෝම එවැනි කතා කියන බවත්, හිටපු ජනපති නරක තීරණ ගනියි කියා තමන් නොසිතන බවත්, ඒ මහතා පැවසීය.", "URL": "https://sinhala.adaderana.lk/news.php?nid=49464", "Category": null, "Parent URL": null}