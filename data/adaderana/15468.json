{"Source": "Adaderana", "Timestamp": "April 14, 2011 10:05 am", "Headline": "ගිනි කෙළි පාවිච්චියේදී ප්‍රවේශමෙන්. . !", "News Content": "අලුත් අවුරුදු සමය තුළ ගිනි කෙළි භාවිතය ප්‍රවේශමෙන් සිදු කරන ලෙස කොළඹ ජාතික රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා ජනතාවගෙන් ඉල්ලා සිටියි. ගිනි කෙළි භාවිතයේ දී අවට සිටින ‍පිරිස් කෙරෙහි ද අවධානයෙන් පසුවන ලෙස ගිනි කෙළි භාවිතා කරන පිරිසගෙන් හෙතෙම ඉල්ලා සිටියි. රතිඤ්ඤා වැනි ගිනිකෙළි දෑතේ තබා ගෙන දැල්වීම හේතුවෙන් වැඩි වශයෙන් අනතුරු සිදු වන බවට ගත වූ කාලයේ සිදු වීම් වි‍ශ්ලේෂණය කිරීමේ දී අනාවරණය වන බව වෛද්‍ය හෙක්ටර් වීරසිංහ මහතා පෙන්වා දෙයි. රථ වාහන ගමනාගමනයේ දී ද වඩාත් සැලකිලිමත් විය යුතු බව ඔහු පවසයි.", "URL": "https://sinhala.adaderana.lk/news.php?nid=15468", "Category": null, "Parent URL": null}