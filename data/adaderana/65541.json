{"Source": "Adaderana", "Timestamp": "October 30, 2016 11:42 am", "Headline": "  කේරළ ගංජා සමග 2ක් මාට්ටු", "News Content": "කේරළ ගංජා කිලෝග්‍රෑම් 15ක් සමග පුද්ගලයන් දෙදෙනෙකු වව්නියාව නගරයේ දී අත්අඩංගුවට ගෙන තිබේ. වව්නියාව පොලීසියට ලද තොරතුරක් මත වව්නියාව දෙසට ධාවනය කළ මෝටර් රථයක් පරීක්ෂා කිරීමේ දී අදාළ කේරළ ගංජා තොගය සොයාගෙන ඇති බව පොලිස් මූලස්ථානය සඳහන් කළේය. මෝටර් රථය තුළ ඉතා සූක්ෂම ලෙස සඟවා තිබියදී කේරළ ගංජා කිලෝග්‍රෑම් 15යි ග්‍රෑම් 430ක් පොලීසිය බාරයට ගෙන තිබේ. අත්අඩංගුවට ගත් සැකකරුවන් දෙහිවල ප්‍රදේශයේ පදිංචිකරුවන් වන අතර ඔවුන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.‍", "URL": "https://sinhala.adaderana.lk/news.php?nid=65541", "Category": null, "Parent URL": null}