{"Source": "Adaderana", "Timestamp": "June 7, 2016 11:13 am", "Headline": " අධ්‍යක්ෂක ගෙදර යනවාට ඇමති අකමැතියි ", "News Content": "වනජීවී අධ්‍යක්ෂ ජනරාල්වරයාගේ ඉල්ලා අස්වීමේ ලිපිය භාර නොගැනීමට තිරසාර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා මහතා පියවර ගෙන තිබේ. වනජීවී අධ්‍යක්ෂ ජනරාල් සුමිත් පිලපිටිය මහතා සිය ධූරයෙන් ඉල්ලා අස්වීමට තීරණය කර ඇති බව පසුගියදා වාර්තා වුණි.ඊට අදාළ ඉල්ලා අස්වීමේ ලිපිය ඊයේ(06) දිනයේ ගාමිණී ජයවික්‍රම පෙරේරා අමාත්‍යවරයාට භාරදී ඇති නමුත් ඔහු එය භාරගෙන නොමැති බව වාර්තා වෙයි.පවතින ගැටලු පිළිබඳව සාකච්ඡා කොට වනජීවී අධ්‍යක්ෂ ජනරාල්වරයා අදාළ තනතුරේ රඳවා ගැනීමට කටයුතු කරන බව ගාමිණී ජයවික්‍රම පෙරේරා අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=60859", "Category": null, "Parent URL": null}