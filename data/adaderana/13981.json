{"Source": "Adaderana", "Timestamp": "February 4, 2011 02:04 pm", "Headline": "මහ වැස්සෙන් මඩකළපුවේ ප්‍රදේශ රැසක් ජලයෙන් යටවෙයි", "News Content": "අධික වැසි හේතුවෙන් මඩකළපුව දිස්ත්‍රික්කයේ ප්‍රදේශ රැසක් ද ජලයෙන් යටවී තිබේ. ජලගැලීම් හේතුවෙන් \"ඒ -15 \" මාර්ගයේ සිත්තණ්ඩි ප්‍රදේශ‍යේ අඩි 4ක පමණ ජලමට්ටමක් පවතින බව අද දෙරණ වාර්තාකරු සඳහන් කරනු ලැබීය. මේ හේතුවෙන් ගමනාගමන කටයුතු වලට දැඩි බලපෑම් එල්ල වී ඇත. වාලච්චේන, කහවත්තමුණේ, කරුවන්කර්නි ආදී ප්‍රදේශවල ජල ගැලීම් හේතුවෙන් අවතැන්ව සිටින ජනතාව බෝට්ටු යොදා ගනිමින් සහන සේවා කඳවුරු වෙත රැගෙන ඒමට කටයුතු යොදා තිබෙන බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=13981", "Category": null, "Parent URL": null}