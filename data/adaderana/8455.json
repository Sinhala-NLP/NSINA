{"Source": "Adaderana", "Timestamp": "May 17, 2010 02:33 pm", "Headline": "නායයෑමේ අවධානමක්", "News Content": "ගතවූ පැය 24ක කාලය තුළ ඇතිවූ අධික වර්ෂා තත්ත්වය නිසා රත්නපුර, කළුතර සහ ගාල්ල යන දිස්ත්‍රික්ක වල නායයෑම් ඇතිවීමේ අවධානමක් පවතින බවට ආපදා කළමනාකරණ මධ්‍යස්ථානය අනතුරු අඟවයි. ඒ අනුව රත්නපුර දිස්ත්‍රික්කයේ රත්නපුර, පැල්මඬුල්ල, කුරුවිට, ඇහැලියගොඩ, කලවාන, කොළොන්න සහ ඇලපාත යන ප්‍රදේශ වල මෙසේ නායයාමේ අවධානම් තත්ත්වය පවතින බව එම මධ්‍යස්ථානය සඳහන් කරයි. එමෙන්ම දිවයිනේ නිරිත දිග ප්‍රදේශ වලට මෙන්ම බස්නාහිර හා දකුණු වෙරළබඩ ප්‍රදේශවලට ද තරමක තද සුළං තත්ත්වයක් බලාපොරොත්තු විය හැකි බව ද ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=8455", "Category": null, "Parent URL": null}