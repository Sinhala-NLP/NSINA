{"Source": "Adaderana", "Timestamp": "June 1, 2019 08:36 am", "Headline": "ආණමඩුව-හලාවත මාර්ගයේන් ජීව අත් බෝම්බයක් සොයා ගනී", "News Content": "ආණමඩුව - හලාවත මාර්ගයේ රතඹලාඔය පාලම ආසන්නයේ තිබී විදේශීය රටක නිෂ්පාදනය කරන ලද ජීව අත් බෝම්බයක් සොයා ගෙන ඇති බව පල්ලම පොලීසිය කියයි. ඊයෙ (31) වැනිදා සවස මෙම ජීව අත් බෝම්බය සොයා ගෙන ඇති. SHG 87 වර්ගයට අයත් මෙම ජීව අත්බෝම්බය සක්‍රීය මට්ටමේ තිබි ඇති බව පොලිසිය පැවසු බව අද දෙරණ වාර්තාකරු පවසයි. රජයේ ආරක්ෂක අංශ විසින් භාවිතයට ගන්නා මෙම අත් අබෝම්බය බෝතලයක බහා තිබී ඇත. කිසියම් අවශ්‍යතාවයකට රතඹලාඔය පාලම අසලට ගිය අයෙකු එය දැක පල්ලම පොලීසියට දැණුම් දීමට කටයුතු කර තිබේ. කව්රුන් විසින් මෙම අත් බෝම්බය රතඹලාඔය පාලම ආසන්නයට ගෙනවිත් දැමුවාද යන්න මෙතෙක් අනාවරණය වී නොමැති අතර,ඒ සම්බන්ධයෙන් පල්ලම පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=111109", "Category": null, "Parent URL": null}