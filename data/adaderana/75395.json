{"Source": "Adaderana", "Timestamp": "July 18, 2017 10:22 pm", "Headline": " මල්වතුඔය ජලාශ ව්‍යාපෘතියට සියල්ල සුදානම්", "News Content": "මල්වතුඔය ජලාශ ව්‍යාපෘතියේ ඉදිකිරීම් කටයුතු ආරම්භ කිරීමට සියල්ල සූදානම් බව වාරිමාර්ග හා ජල සම්පත් කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පවසයි. ව්‍යාපෘතිය සඳහා ලබන මස 21 දා මුල්ගල තැබිමට නියමිත අතර මේ වසරේදී එම ව්‍යාපෘතියේ ඉදිකිරීම් වෙනුවෙන් රුපියල් මිලියන 300 ක මුදලක් වැය කිරීමට නියමිත බව අමාත්‍යවරයා කියා සිටියේ්. මල්වතුඔය ජලාශය ඉදිකිරීමට යෝජිත ප‍්‍රදේශයේ නිරීක්‍ෂණ චාරිකාවකට සහභාගී වෙමින් අමාත්‍යවරයා මේ බව පැවසීය. මල්වතුඔය ජලාශ ව්‍යාපෘතිය සඳහා සමස්ථ ඇස්තමේන්තුව රුපියල් මිලියන 13000 කි. තන්තිරිමලේ පුරාණ විහාරස්ථානයට මද දුරකින් යෝජිත ජලාශයේ වැව් බැම්මද ඉදිකිරීමට නියමිතයි.", "URL": "https://sinhala.adaderana.lk/news.php?nid=75395", "Category": null, "Parent URL": null}