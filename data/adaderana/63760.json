{"Source": "Adaderana", "Timestamp": "September 4, 2016 09:35 am", "Headline": " අමෙරිකාව සහ චීනය ඓතිහාසික එකඟතාවකට", "News Content": "වායුගෝලයට කාබන් විමෝචනය සීමා කිරීම සඳහා අමෙරිකාව සහ චීනය ඓතිහාසික එකඟතාවකට පැමිණ තිබේ. චීනයේ හැංෂොව් නගරයේ දී ජනාධිපති බැරක් ඔබාමා සහ චීන ජනාධිපති ෂී ජිං පිං අතර එම එකඟතාවට එළඹ ඇති බව වාර්තා වෙයි. මේ සම්බන්ධයෙන් අදහස් දැක්වු බැරැක් ඔබාමා ප්‍රකාශ කර ඇත්තේ මෙය ලෝක ඉතිහාසයේ ඓතිහාසික අවස්ථාවක් වනු ඇති බවයි. පසුගිය වසරේ දෙසැම්බර් මාසයේ දී පැරිස් නුවර පැවති කාලගුණ විපර්යාස සමුළුවේ දී ගත් තීරණ මත අදාළ එකඟතාවට පැමිණ තිබේ. ගෝලීය උෂ්ණත්වය සෙල්සියස් අංශක දෙකකට වඩා අඩු මට්ටමකින් ඉහළ යාම පාලනය කිරීමට කාබන් විමෝචනය අඩු කිරීම සඳහා එහිදී යෝජනා වුණි.ඒ අනුව රටවල් 23ක් අදාළ යෝජනාවට එකඟත්වය පළ කර තිබූ අතර ඔවුන් කාබන් විමෝචනය සිදුකරන ප්‍රතිශතය සියයට එකක් පමණ වෙයි.එහෙත් අමෙරිකාව සහ චීනය කාබන් විමෝචනය සියයට 40ක් පමණ සිදුකරන බව අනාවරණය වී ඇත. මේ අතර ජී- 20 සමුළුව අද(04) ආරම්භ වෙයි.", "URL": "https://sinhala.adaderana.lk/news.php?nid=63760", "Category": null, "Parent URL": null}