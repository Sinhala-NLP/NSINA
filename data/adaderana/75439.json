{"Source": "Adaderana", "Timestamp": "July 20, 2017 08:53 am", "Headline": "ජෝන් මැකේන් අසනීප වෙයි", "News Content": "ප්‍රවීණ ඇමරිකානු සෙනෙට් සභික ජෝන් මැකේන් මොළයේ පිළිකාවකින් පෙලෙන බව විදෙස් මාධ්‍ය පවසයි. පසුගිය සතියේ ඔහුගේ වම් ඇසේ වූ රුධිර කැටියක් ඉවත් කිරීමේ ශල්‍යකර්මයක් සිදුකර ඇති අතර එහිදී මොළයේ පිළිකාවක් ඇති බවද හඳුනාගෙන ඇති බව සඳහන් වෙයි. කෙසේවෙතත් පිළිකාව ප්‍රාථමික මට්ටමේ පවතින අතර එය රුධිර කැටියක් සමඟ පවතින ග්ලයෝබ්ලස්ටෝමා නැමැති පිළීකා ප්‍රභේදයක් බව වෛද්‍යවරු පවසයි. 80 හැවිරිදි ජෝන් මැකේන් සය වතාවක් ඇමරිකානු සෙනෙට් සභිකයෙකු ලෙස පත්වී ඇති අතර 2008 වසරේදී රිපබ්ලිකන් පක්ෂයෙන් ඇමරිකාවේ ජනාධිපති අපේක්ෂකයා ලෙස ද ඉදිරිපත් වී තිබේ.", "URL": "https://sinhala.adaderana.lk/news.php?nid=75439", "Category": null, "Parent URL": null}