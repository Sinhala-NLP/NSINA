{"Source": "Adaderana", "Timestamp": "March 24, 2015 11:38 am", "Headline": "යුවළට කටුනායකින් පනින්න බැරිවෙයි", "News Content": "නීති විරෝධී ලෙස මෙරටින් රැගෙන යාමට උත්සාහ කළ විදේශීය මුදල් තොගයක් සමඟ අඹුසැමි යුවළක් කටුනායක ගුවන් තොටුපළ රේගුව විසින් අත්අඩංගුවට ගෙන තිබේ.අද අලුයම 1.40ට පමණ මෙම අඹුසැමි යුවළ ශ්‍රී ලංකන් ගුවන් සේවයට අයත් යු.එල්. 402 දරණ ගුවන් යානයෙන් තායිලන්තයේ බැංකොක් බලා යෑමට පැමිණ ඇත. ඒ අනුව රේගු නිලධාරීන්ට ලද තොරතුරක් මත මොවුන්ගේ ගමන්මලු පරික්ෂා කිරීමේ දී එහි තිබී අමෙරිකානු ඩොලර් සහ යුරෝ මුදල් තොගයක් සොයාගෙන තිබේ. අමෙරිකානු ඩොලර් 17,000ක් සහ යුරෝ 15000ක් මෙලෙස සොයාගෙන ඇති අතර ඒවායේ වටිනාකම රුපියල් ලක්ෂ 45ක් පමණ වන බව රේගුව කියයි.අත්අඩංගුවට ගත් සැකකරුවන් 45 හැවිරිදි සහ 43 හැවිරිදි කඩවත, ප්‍රදේශයේ පදිංචිකරුවන්ය.සැකකරුවන් රේගුව භාරයේ රඳවා තබාගෙන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50182", "Category": null, "Parent URL": null}