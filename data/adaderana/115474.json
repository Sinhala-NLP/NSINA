{"Source": "Adaderana", "Timestamp": "August 1, 2019 06:47 am", "Headline": "අධ්‍යාපන අමාත්‍යාංශ සැපයුම් අධ්‍යක්ෂකවරයාගෙන් ජනපති කොමිසමට පැමිණිල්ලක්", "News Content": "අධ්‍යාපන අමාත්‍යාංශයේ සැපයුම් අධ්‍යක්ෂකවරයා ලෙස කටයුතු කළ අයි.එම්.කේ. බී ඉලංගසිංහ මහතා ජනාධිපති පරීක්ෂණ කොමිසම් සභාව වෙත පැමිණිල්ලක් ඉදිරිපත් කර ඇත. ජනාධිපති කොමිසම් සභාවට ලබාදුන් සාක්ෂියක් හේතුවෙන් තමාට ස්ථාන මාරුවීමක් ලබාදී ඇති බව පවසමින් අයි.එම්.කේ. බී ඉලංගසිංහ මහතා මෙම පැමිණිල්ල ඉදිරිපත් කර ඇති බව වාර්තා වෙයි. අධ්‍යාපන අමාත්‍ය අකිල විරාජ් කාරියවසම් මහතාගේ ඡායා රූපය පාසල් පෙලපොත් වලට ඇතුළත් කිරිම සම්බන්ධයෙන් කොමිසම් සභාවේ විභාග වන පැමිණිල්ල සඳහා පසුගිය පුනි 24 වන දින ඉලංගසිංහ මහයතා සාක්ෂි ලබා දෙනු ලැබුවේය. අදාල සාක්ෂිය ලබාදීම හේතුවෙන් තමාව පසුගිය 24 වන දින සිට අමාත්‍යාංශයේ සංචිතය වෙත ස්ථාන මාරුවිමක් ලබාදීමට අමාත්‍යාංශ ලේකම්වරවයා කටයුතු කර ඇති බවට ඉලංගසිංහ මහතා ජනාධිපති කොමිසමට පැමිණිලි කර ඇත. මෙ අතර අධ්‍යාපන රාජ්‍ය අමාත්‍යාංශයේ ලේකම් තිස්ස හේවාවිතාරණ මහතා ද අද දිනයේ ජනාධිපති කොමිසම් සභාව හමුවේ සාක්ෂි ලබාදීමට නියමිතයි.", "URL": "https://sinhala.adaderana.lk/news.php?nid=115474", "Category": null, "Parent URL": null}