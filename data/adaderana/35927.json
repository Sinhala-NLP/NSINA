{"Source": "Adaderana", "Timestamp": "July 19, 2013 05:47 pm", "Headline": "අංගොඩ හන්දියේ සිට අඹතලේ හන්දිය දක්වා වසයි", "News Content": "අත්‍යවශ්‍ය මාර්ග සංවර්ධන කටයුත්තක් හේතුවෙන් කොළඹ - අවිස්සාවේල්ල පැරණි මාර්ගයේ අංගොඩ හන්දියේ සිට අඹතලේ හන්දිය දක්වා කොටස හෙට සිට වසා තැබෙන බව පොලීසිය පවසයි. හෙට සිට දින 15 ක කාලයක් මාර්ගය වසා තැබෙනු ඇත. ඒ හේතුවෙන් ඇති වන රථවාහන තඳබදය වළක්වා ගැනීම සඳහා විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලා සිටියි. ඒ අනුව අවිස්සාවේල්ල සිට පැමිණෙන බර වාහන කඩුවෙල ඔස්සේ බත්තරමුල්ල හරහා කොළඹට පැමිණිය හැකි බව පොලිසිය පවසයි. කොළඹ සිට අවිස්සාවේල්ල දක්වා ගමන් කරන වාහන කොටිකාවත්ත හන්දිය ඔස්සේ කොහිලවත්ත හන්දිය හෝ අඹතලේ හරහා ගමන් කළ යුතුය.", "URL": "https://sinhala.adaderana.lk/news.php?nid=35927", "Category": null, "Parent URL": null}