{"Source": "Adaderana", "Timestamp": "October 6, 2014 09:09 am", "Headline": "හමුදා ට්‍රක් රථයක් ත්‍රීරෝද රථයේ ගැටී 1ක් මරුට - 4ක් රෝහලේ ", "News Content": "කච්චාලි, කෙප්ජෙලි ප්‍රදේශයේ දි යුද හමුදා ට්‍රක් රථයක් ත්‍රීරෝද රථයක ගැටීමෙන් සිදුවු අනතුරකින් එක් අයෙකු මියගොස් තවත් සිව් දෙනෙකුට තුවාල සිදුවී තිබේ. ඊයේ(05) පස්වරුවේ සිදුවු අනතුරෙන් ත්‍රීරෝද රථයේ ගමන් ගත් පුද්ගලයින් 05 දෙනෙකු තුවාල ලබා චාවකච්චේරි රෝහලට ඇතුළත් කිරිමේ දි මියගොස් ඇති බව පොලිසිය පැවසුවේය. මියගොස් ඇත්තේ කච්චායි දකුණ, කොඩිකාමන් ප්‍ර දේශයේ පදිංචිව සිටි 28 හැවිරිදි තරුණයෙකි. අනතුරෙන් තුවාල ලැබු සෙසු පුද්ගලයින් යාපනය රෝහලේ ප්‍රතිකාර ලබන බව පොලිසිය පැවසුවේය. අනතුර සම්බන්ධයෙන් යුද හමුදා ට්‍රක් රථයේ රියදුරු අත්අඩංගුවට ගෙන ඇති අතර ඔහු අද චාවකච්චේරි මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=46533", "Category": null, "Parent URL": null}