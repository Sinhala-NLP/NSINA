{"Source": "Adaderana", "Timestamp": "June 6, 2016 02:51 pm", "Headline": " ශමින්ද එරංගට ජෛව තාක්ෂණික පරික්ෂණයක්", "News Content": "ශ්‍රී ලංකා වේග පන්දු යවන ක්‍රීඩක ශමින්ද එරංග පන්දු යැවීමේ ඉරියව් පිළිබඳ ජෛව තාක්ෂණික පරික්ෂණයකට අද(06) මුහුණ දෙයි.එංගලන්ත තරග සංචාරයේ දෙවන තරගයේදී ඔහුගේ පන්දු යැවීමේ ඉරියව්ව සැක සහිත බවට විනිසුරුවරුන් අන්තර් ජාතික ක්‍රිකට් කවුන්සිලයට සිදු කළ පැමිණිල්ලකට අනුව අදාළ පරීක්ෂණය පැවැත්වෙයි.එහි ප්‍රතිඵලය ලැබෙන තෙක් ශමින්ද එරංගට ක්‍රිඩා කිරීමට හැකි වුව ද ආරක්ෂක පියවරක් වශයෙන් ඔහු වෙනුවට වෙනත් ක්‍රිඩකයෙකු ආදේශ කිරීමට ශ්‍රී ලංකා ක්‍රිකට් ආයතනය තීරණය කර තිබුණි.ඒ අනුව ලබන 09 වනදා ලෝඩ්ස් පිටියේ පැවැත්වෙන එංගලන්ත ශ්‍රී ලංකා තෙවන ටෙස්ට් ක්‍රිකට් තරගයට නවක ක්‍රීඩක චමින්ද බණ්ඩාර සහභාගීවීමට නියමිතය.", "URL": "https://sinhala.adaderana.lk/news.php?nid=60835", "Category": null, "Parent URL": null}