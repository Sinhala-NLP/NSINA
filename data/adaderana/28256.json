{"Source": "Adaderana", "Timestamp": "October 13, 2012 04:17 pm", "Headline": "වැල්ලවාය තුනේ කණුවට අලි කරදර", "News Content": "වැල්ලවාය, ආනපල්ලම, තුනේ කණුව ප‍්‍රදේශයේ ගම්මාන කිහිපයකට වන අලි තර්ජන මතුව තිබේ. දැනට දින කිහිපයක සිට පවතින මෙම වන අලි තර්ජනය හේතුවෙන් ප‍්‍රදේශයේ නිවාස කිහිපයක්ම වන අලි ප‍්‍රහාරවලින් විනාශයට පත් ව ඇති බව සඳහන්ය. මීට අමතරව ප‍්‍රදේශයේ වගා බිම් ද වන අලි ප‍්‍රහාරවලින් විනාශයට පත් ව ඇති අතර මේවන විට පොල් ගස් 250 ක් පමණ සම්පූර්ණයෙන්ම විනාශ වී ඇති බව ප‍්‍රදේශවාසීන් සඳහන් කරයි. අවස්ථා කිහිපයකදීම වන අලි තර්ජන එල්ලවීම නිසා ගම්මානයේ ආරක්ෂාවට අලි වැටක් ඉදිකර දෙන ලෙස බලධාරීන්ගෙන් ඉල්ලා සිටිය ද මේ වන තෙක් කිසිදු බලධාරියෙකු තම ප‍්‍රදේශයට නොපැමිණි බවද ගම්වාසීන් පවසයි.", "URL": "https://sinhala.adaderana.lk/news.php?nid=28256", "Category": null, "Parent URL": null}