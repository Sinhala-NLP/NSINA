{"Source": "Adaderana", "Timestamp": "December 24, 2017 10:49 am", "Headline": "රිය අනතුරු කිහිපයකින් 5 ක් අවසන් ගමන් යයි ", "News Content": "ගතවු පැය 24 තුළ දිවයිනේ විවිධ ප්‍රදේශවල සිදුවූ රියඅනතුරු කිහිපයකින් පුද්ගලයින් පස්දෙනෙකු මියගොස් තිබේ. නොච්චියාගම, එරාවූර් සහ ලග්ගල යන ප්‍රදේශවල එම රිය අනතුරු සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. නොච්චියාගම කරබෑව ප්‍රදේශයේ දී යතුරුපැදි දෙකක් මුහුණට මුහුණ ගැටීමෙන් බරපතල තුවාල ලැබූ යතුරුපැදිකරුවන් දෙදෙනා නොච්චියාගම රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ නොච්චියාගම සහ පහල මාරගහවැව ප්‍රදේශයේ පදිංචිව සිටි 23 හැවිරිදි සහ 22 හැවිරිදි තරුණයින් දෙදෙනෙකි. මේ අතර එරාවූර් මාවඩිවෙම්බු ප්‍රදේශයේදි වෑන් රථයක් පාපැදියක ගැටීමෙන් සිදුවු අනතුරකින් 63න් හැවිරිදි පාපැදිකරු මියගොස් තිබේ. එමෙන්ම එරාවුර් කොකෙල්ලිමඩු ප්‍රදේශයේ දී නවතා තිබු බස් රථයක පිටුපසින් පැමිණි යතුරුපැදියක් ගැටීමෙන් යතුරුපැදියේ පැදිකරු සහ පසුපැදිකරු බරපතල තුවාල ලබා මඩකලපුව රෝහලට ඇතුළත් කිරීමෙන් අනතුරුව පැදිකරු මියගොස් ඇති බව සඳහන්ය. එරාවූර් කුඩිඉරිප්පු තුරෙයිසාමි හංදියේ දී යතුරුපැදියක් ලොරි රථයක් පසුකර යාමට උත්සාහ කිරීමේ දී ප්‍රතිවිරුද්ධ දෙසින් පැමිණි තවත් යතුරුපැදියක ගැටීමෙන් ද අනතුරක් සිදුව ඇති අතර එහිදී 19 හැවිරිදි යතුරුපැදිකරු මියගොස් තිබේ. ලග්ගල, කබරගොයිමඩ ප්‍රදේශයේදී ද ලොරි රථයක යතුරුපැදියක් ගැටීමෙන් ද සිදූවු අනතුරකින් 24 හැවිරිදි යතුරුපැදිකරුවෙකු මියගොස් ඇති බව ද පොලිස් මාධ්යු ප්‍රකාශක කාර්යාලය සදහන් කළේය.", "URL": "https://sinhala.adaderana.lk/news.php?nid=82011", "Category": null, "Parent URL": null}