{"Source": "Adaderana", "Timestamp": "July 23, 2011 02:16 pm", "Headline": "නියෝජ්‍ය අධ්‍යක්ෂවරියගේ රාජකාරිය ස්ථිර නිලධාරියෙකු එනතුරුයි", "News Content": "කොළඹ ජාතික රෝහලේ නියෝජ්‍ය අධ්‍යක්ෂ වෛද්‍ය සුජාතා සේනාරත්න මහත්මිය රෝහල් අධ්‍යක්ෂ තනතුරේ රාජකාරී කටයුතු සිදුකරන්නේ ස්ථිර නිලධාරියෙකු පත්කරන තෙක් බව සෞඛ්‍ය අමාත්‍යාංශය පවසයි. අදාළ පත්කිරීම දෙපාර්තමේන්තු සාමාන්‍ය පටිපාටිය අනුගමනය කරමින් සිදුකරන ලද්දක් බව එම අමාත්‍යාංශයේ ලේකම් රවින්ද්‍ර රුබේරු මහතා නිකුත් කළ නිවේදනයක දැක්වෙයි. කොළඹ ජාතික රෝහ‍ලේ අධ්‍යක්ෂ ධුරය දැරූ වෛද්‍ය හෙක්ටර් වීරසිංහ මහතා විශ්‍රාම යාමෙන් අනතුරුව එම තනතුර පුරප්පාඩු වූ අතර අමාත්‍ය මණ්ඩල අනුමැතිය යටතේ කොන්ත්‍රාත් පදනම මත ඔහු සේවයේ යොදවා ගෙන තිබූ බව රුබේරු මහතා සඳහන් කරයි. මේ පිළිබඳ පළවන ඇතැම් කරුණු සාවද්‍ය බැවින් ඒ පිළිබඳ පැහැදිලි කිරීමට සෞඛ්‍ය අමාත්‍යාංශය කටයුතු කරන බව එම අමාත්‍යාංශය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=17584", "Category": null, "Parent URL": null}