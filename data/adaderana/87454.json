{"Source": "Adaderana", "Timestamp": "April 15, 2018 10:01 am", "Headline": "අනතුරකින් පොලිස් කොස්තාපල්වරයෙක් මරුට", "News Content": "මැදිරිගිරිය - අඹගස්වැව මාර්ගයේ චෛත්‍ය පාර ප්‍රදේශයේදී සිදු වු අනතුරකින් පොලිස් කොස්තාපල්වරයෙකු මියගොස් තිබේ. අදාළ පොලිස් කොස්තාපල්වරයා ගමන්ගත් යතුරුපැදිය පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු එම නිලධාරියා මැදිරිගිරිය රෝහලට ඇතුළත් කිරීමේ දී මියගොස් තිබේ. මියගොස් ඇත්තේ මැදිරිගිරිය, දිවුලන්කඩවල ප්‍රදේශයේ පදිංචිව සිටි 47 හැවිරිදි අයෙකු වන අතර ඔහු පුලස්ථිපුර පොලිස් ස්ථානයට අනුයුක්තව රාජකාරීයේ නිරතව සිටි පොලිස් කොස්තාපල්වරයෙකු බව සඳහන්ය. අනතුර සම්බන්ධයෙන් මැදිරිගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87454", "Category": null, "Parent URL": null}