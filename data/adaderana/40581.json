{"Source": "Adaderana", "Timestamp": "January 23, 2014 11:11 am", "Headline": "තැපැල් දුම්රියට ඇතින්නක් බිලි", "News Content": "ත්‍රිකුණාමලය සිට කොළඹ බලා ධාවනය වු රාත්‍රි තැපැල් දුම්රියේ ගැටී ඇතින්නක් මියගොස් තිබේ. ත්‍රිකුණාමලය - කොළඹ ප්‍රධාන දුම්රිය මාර්ගයේ හබරණ කිතුල්උතුව ප්‍රදේශයේ දි කවුඩුල්ල ජාතික වනෝද්‍යානයේ ඇතින්නියක මෙලෙස අනතුරට ලක්ව ඇති බව වාර්තා වෙයි. ප්‍රදේශයේ ගම්මානයකට කඩා වැදි නැවත කවුඩුල්ල ජාතික වනෝද්‍යානය වෙත දුම්රිය මාර්ගය හරහා ගමන් කරමින් සිටියදී ඇතින්න අනතුරට ලක්වන්නට ඇති බවට වනජීවි නිලධාරින් සැක පළ කරයි. මියගිය ඇතින්නිය අවුරුදු 30ක් පමණ වන බව කවුඩුල්ල ජාතික වනෝද්‍යානයේ නිලධාරින් පවසයි.", "URL": "https://sinhala.adaderana.lk/news.php?nid=40581", "Category": null, "Parent URL": null}