{"Source": "Adaderana", "Timestamp": "November 15, 2018 02:47 pm", "Headline": "UNP විරෝධතාවයක් නිසා ටවුන්හෝල් හිරවෙයි", "News Content": "කොළඹ පුරහල ප්‍රදේශය අවට මේ වන විට දැඩි රථවාහන තදබදයක් හටගෙන ඇති බව අද දෙරණ වාර්තාකරු පවසයි. එක්සත් ජාතික පක්ෂය පවත්වන විරෝධතාව හේතුවෙන් මෙම තදබදය හටගෙන තිබේ. ප්‍රජාතන්ත්‍රවාදයේ ජය තහවුරු කිරීම සඳහා මෙම ජන රැළිය එක්සත් ජාතික පක්ෂය විසින් සංවිධානය කර තිබේ. අද (15) පස්වරුවේ කොළඹ ලිප්ටන් වටරවුමේදී මෙම ජන රැලිය පැවැත්වීමට නියමිතයි. මෙම ජනරැලිය සඳහා මහා සංඝරත්නය, වෘත්තියවේදීන් සහ සිවිල් සංවිධාන ඇතුළු ජනබලවේග සහභාගී වීමට නියමිතයි. මේ වන විටත් මාර්ගය පුරා විශාල ජනතාවක් දැක ගත හැකි බව අප වාර්තාකරු පැවසීය.", "URL": "https://sinhala.adaderana.lk/news.php?nid=99256", "Category": null, "Parent URL": null}