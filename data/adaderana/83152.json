{"Source": "Adaderana", "Timestamp": "January 18, 2018 09:44 am", "Headline": "රත්මලානේ මුහුදේ නාන්න ගිය තරුණයින් දෙදෙනෙක් අතුරුදහන්", "News Content": "රත්මලාන මුහුදු තීරයේ දිය නාමින් සිටි තරුණයින් දෙදෙනෙකු රළ පහරට හසුවී ගසාගොන ගොස් අතුරුදන් වී තිබේ. පොලිසීය සඳහන් කලේ තරුණයින් තිදෙනෙකු දිය නාමින් සිටියදී ඉන් දෙදෙනෙකු රළ පහරකට හසුවී ගසාගෙන ගොස් ඇති බවයි. පොලීසිය, නාවික හමුදාව හා ප්‍රදේශවාසීන් එක්ව අතුරුදන් වූ තරුණයින් දෙදෙනා සොයාගැනීමේ කටයුතු ආරම්භ කර ඇති බව අගුලාන පොලීසිය සඳහන් කළේය. මෙලෙස අතුරුදන්ව ඇත්තේ 16 හැවිරිදි හා 24 හැවිරිදි රත්මලාන ප්‍රදේශයේ පදිංචි තරුණයින් දෙදෙනෙකු වන අතර අගුලාන පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=83152", "Category": null, "Parent URL": null}