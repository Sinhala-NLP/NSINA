{"Source": "Adaderana", "Timestamp": "February 5, 2017 08:38 am", "Headline": "ලංගම වර්ජනය අවසන්", "News Content": "උතුරු ප්‍රදේශයේ ලංකා ගමනාගමන මණ්ඩලයට අයත් සේවකයින් ආරම්භ කර තිබු වැඩ වර්ජනය අවසන් කිරීමට තීරණය කර තිබේ. ඒ අනුව වව්නියාව ඩිපෝවේ සේවකයින් පිරිසක් ආරම්භ කර තිබු මාරාන්තික උපවාසය ද නතර කර ඇති බව ද වාර්තා වේ.උතුරු පළාතේ ලංගම බස් රථවලට සහ සේවකයින්ට සිදුවන පහරදීම් සම්බන්ධයෙන් නීතිය නිසි පරිදි ක්‍රියාත්මක නොවන බව පවසමින් ලංගම සේවකයින් පෙබරවාරි මස (1) සිට වැඩ වර්ජනයක නිරත වී සිටියේය.පෞද්ගලික බස් සේවකයින් විසින් මෙම පහරදීම් සිදුකරන බවට ඔවුන් චෝදනා එල්ල කරනු ලැබේ.මෙම ගැටලුව සම්බන්ධයෙන් අමාත්‍ය රිෂාද් බදියුදීන් සහ පළාත් ප්‍රවාහන අමාත්‍යවරයාගේ මැදිහත් වීමෙන් පැවති සාකච්ඡාවලින් අනතුරුව අද(5) සිට වර්ජනය නතර කිරීමට ලංගම සේවකයින් එකඟතාව පළ කර තිබේ.", "URL": "https://sinhala.adaderana.lk/news.php?nid=69152", "Category": null, "Parent URL": null}