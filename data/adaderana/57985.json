{"Source": "Adaderana", "Timestamp": "March 8, 2016 10:02 am", "Headline": "කෝවිල ළඟ කැලේ නිධන් හොයලා", "News Content": "වෙල්ලාවේලී, අයිරාම්කලෙයි, මන්ඩායි කෝවිල අසල කැලෑබද ප්‍රදේශයේ නිධන් කැණීමේ කටයුතුවල නිරත වු පුද්ගලයින් දෙදෙනෙකු අත්අඩංගුවට ගෙන තිබේ.වෙල්ලාවේලී පොලීසියට ලද තොරතුරක් මත සිදුකළ සෝදිසියකදී සැකකරුවන් අත්අඩංගුවට ගත් බව පොලීසිය සඳහන් කළේ.එහිදී ඔවුන් කැණීම් කටයුතු සඳහා යොදාගත් උපකරණ කිහිපයක් ද පොලීසිය භාරයට ගෙන ඇත. අත්අඩංගුවට ගෙන ඇත්තේ කලවංචිකුඩි සහ මන්ඩූර් ප්‍රදේශවල පදංචි පුද්ගලයින් දෙදෙනෙකි.සැකකරුවන් කලවංචිකුඩි මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=57985", "Category": null, "Parent URL": null}