{"Source": "Adaderana", "Timestamp": "November 10, 2012 09:09 am", "Headline": "මාදුරුඔය රක්ෂිතයේ දැව කැපූ පස්දෙනා රිමාන්ඩ්", "News Content": "මහඔය, මාදුරුඔය රක්ෂිතයේ දැව ජාවාරමේ නිරත වූ පුද්ගලයින් පස් දෙනෙකු ලබන 14 වෙනිදා දක්වා රක්ෂිත බන්ධනාගාර ගතකර තිබේ. සැකකරුවන් සතුව තිබී ඉරන ලද දැව තොගයක් ද‍ සොයාගෙන ඇති බව පොලීසිය පවසයි. ඒ අතර රුක්අත්තන වර්ගයේ දැව කඳන් 6 ක් තිබූ බව පොලීසිය සඳහන් කරයි. ඊට අමතරව දැව ඉරීම සඳහා යොදා ගත් මෙවලම් කිහිපයක් ද පොලිස් භාරයට ගෙන ඇති බව සඳහන්ය. සැකකරුවන් දෙහිඅත්තකන්ඩිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගතකරන ලෙස නියෝග කර තිබේ.", "URL": "https://sinhala.adaderana.lk/news.php?nid=29065", "Category": null, "Parent URL": null}