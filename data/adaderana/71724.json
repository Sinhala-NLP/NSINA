{"Source": "Adaderana", "Timestamp": "April 4, 2017 04:28 pm", "Headline": "රජය නිදහස් අධ්‍යාපනය විනාශ කරලා ", "News Content": "සී.ඩබ්.ඩබ්. කන්නන්ගර මහතා විසින් ගෙන එන ලද නිදහස් අධ්‍යාපනය විනාශ කිරීමේ පියවර පැහැදිලි ලෙසම අද වන විට මෙම ආණ්ඩුව ගෙන ඇති බව ලංකා ගුරු සංගමයේ ප්‍රධාන ලේකම් ජෝශප් ස්ටාලින් මහතා පවසයි. අද (04) කොළඹ පැවති මාධ්‍ය හමුවකට එක් වෙමින් ඔහු මේ බව පැවසීය. ගුරු පුහුණුව පෞද්ගලීකරණය කිරීමේ රජය විසින් ගෙන යන ක්‍රියාමාර්ග තුළින් මෙරට නිදහස් අධ්‍යාපනය සම්පූර්ණයෙන්ම විනාශ වී යන බව ද ලේකම්වරයා මෙහිදී කියා සිටියේ ය. කෙසේ වුවද ඒ තුළින් පෞද්ගලික විශ්වවිද්‍යාල පෝෂණය කිරීමේ වැඩපිළිවෙල ඉදිරියට ද රජය විසින් කර ගෙන යෑමේ උත්සහයක් ගනු ලබන්නේ නම් ඒ සඳහා රට පුරා සිටින සියලූම ගුරුවරුන්, විදුහල්පතිවරුන් ඇතුළු සියලු බලවේග එක් කර ගනිමින් දැවැන්ත අරගලයක් පැවැත්වීමට ලංකා ගුරු සංගමය කටයුතු කරන බව ද ජෝශප් ස්ටාලින් මහතා තව දුරටත් පැවසීය.", "URL": "https://sinhala.adaderana.lk/news.php?nid=71724", "Category": null, "Parent URL": null}