{"Source": "Adaderana", "Timestamp": "December 10, 2018 04:59 pm", "Headline": "ඉදිරි පැය 72 තීරණාත්මකයි", "News Content": "ඉදිරි පැය 72 ක කාලය තුළ අඩු පීඩන තත්ත්වය පීඩන අවපාතයක් දක්වා වර්ධනය විය හැකි බව කාලගුණ විද්‍යා දෙපාර්තමේන්තුව නිවේදනය කරයි. සමකාසන්න ඉන්දියානු සාගරය හා ඒ ආශ්‍රිත මධ්‍යම බෙංගාල බොක්ක මුහුදු ප්‍රදේශයේ අඩු පීඩන කලාපයක් දක්වා මේ වන විට වර්ධනය වී ඇති බව ද කාලගුණ අංශ නිවේදනය කරයි. මෙම පද්ධතියේ බලපෑම හේතුවෙන් මුහුදු ප්‍රදේශවල තද වැසි හා සුළං වේගය ක්ෂණිකව පැයට කිලෝමීටර 70-80 දක්වා ඉහළ යා හැකි අතර, එම මුහුදු ප්‍රදේශ ක්ෂණීකව රළු වීමට හැකියාවක් ඇති බව ද සඳහන් වෙයි. ධීවර හා නාවික ප්‍රජාවට මේ පිළිබඳ ඉතා අවධානයෙන් කටයුතු කරන ලෙස ද කාලගුණ විද්‍යා දෙපාර්තමේන්තුව ඉල්ලීමක් කරයි. බෙංගාල බොක්ක මුහුදු ප්‍රදේශයේ ශ්‍රී ලංකාවට ඈත ගිනිකොණ දෙසින් ක්‍රියාකාරී වලාකුළු පද්ධතිය වර්ධනය වී ඇත.", "URL": "https://sinhala.adaderana.lk/news.php?nid=100548", "Category": null, "Parent URL": null}