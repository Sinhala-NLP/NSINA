{"Source": "Adaderana", "Timestamp": "April 7, 2012 08:41 am", "Headline": "ආබාධ සහිත පුද්ගලයින් වෙනුවෙන් නිවාස ව්‍යාපෘතියක්", "News Content": "ආබාධ සහිත පුද්ගලයින් වෙනුවෙන් නිවාස ව්‍යාපෘතියක් ආරම්භ කිරීමට පියවර ගෙන තිබේ. ආබාධ සහිත පුද්ගලයින් සියදෙනෙක් වෙනුවෙන් මෙම නිවාස ව්‍යාපෘතිය ක්‍රියාත්මක කරන බව සමාජ සේවා අමාත්‍යාංශය පවසයි. කුරුණෑගල, මාන්පොත, ගෝවාකොටුව ප්‍රදේශයේ මෙම නිවාස ව්‍යාපෘතිය ඉදිකිරීමට අපේක්ෂිත බව සමාජ සේවා අමාත්‍යාංශය සඳහන් කරයි. රුපියල් දෙලක්ෂ පනස් දහසක් වටිනා නිවාස 80 ක් සහ එක් ලක්ෂ පනස් දහසක් වටිනා නිවාස 20 ක් මේ යටතේ ඉදිකිරීමට අපේක්ෂිත බව එම අමාත්‍යාංශය පවසයි. ලබන 9 වැනි දින ආරම්භ කරන මෙම ව්‍යාපෘතිය ජූලි මාසයේ දී අවසන් කිරීමට නියමිතය.", "URL": "https://sinhala.adaderana.lk/news.php?nid=23335", "Category": null, "Parent URL": null}