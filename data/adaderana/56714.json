{"Source": "Adaderana", "Timestamp": "January 28, 2016 10:27 am", "Headline": " හිටපු ශ්‍රී ලන්කන් සභාපති කොමිසම හමුවට යයි", "News Content": "ශ්‍රී ලන්කන් ගුවන් සමාගමේ හිටපු සභාපති නිශාන්ත වික්‍රමසිංහ මහතා අද (28) බරපතළ වංචා සෙවීමේ ජනාධිපති කොමිෂන් සභාවට පැමිණ තිබේ.එම කොමිෂන් සභාවේ ලේකම් ලැසිල් ද සිල්වා මහතා කියා සිටියේ ශ්‍රී ලන්කන් ගුවන් සමාගමේ ලන්කන් එයාර් ලයින් කේටරින්හි සිදුව ඇතැයි කියනු ලබන අක්‍රමිකතාවක් සම්බන්ධයෙන් ප්‍රකාශයක් ලබාදීම සඳහා ඔහු පැමිණි බවයි.නිශාන්ත වික්‍රමසිංහ මහතා ධූරය හෙබවූ කාලයේ මෙම අක්‍රමිකතා සිදුව ඇතැයි කියනු ලබන අතර ඔහු හිටපු ජනාධිපති ආර්යා ශිරන්ති රාජපක්ෂ මහත්මියගේ සොයුරෙකු වෙයි.", "URL": "https://sinhala.adaderana.lk/news.php?nid=56714", "Category": null, "Parent URL": null}