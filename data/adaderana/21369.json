{"Source": "Adaderana", "Timestamp": "January 14, 2012 10:10 am", "Headline": "ශ්‍රී ලංකා -ද. අප්‍රිකා දෙවන එක්දින තරගය අදයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර දෙවන එක්දින තරගය අද(14) දකුණු අප්‍රිකාවේ බෆලෝ පාක් හිදි පැවැත්වෙයි. බෆලෝ පාක් ක්‍රීඩාංගණයේ දී දකුණු අප්‍රිකානු කණ්ඩායම 1999 වසරට පසු කිසිදු එක්දින තරගයක් පරාජය නොවීම විශේෂත්වයකි. ශ්‍රී ලංකා පිල මේ දක්වා එම ක්‍රීඩාංගණ‍යේ දී එක්දින තරග 3 ට සහභාගීව වී ඇති අතර ඉන් 2 ක් ජයගෙන එක් තරගයක් පරාජයට පත්වී තිබේ. මේ අතර අද තරගයේ දී ශ්‍රි ලංකා පිලේ වෙනස්කම් දෙකක් සිදුවීමට ඉඩ ඇතැයි ක්‍රීඩා විචාරකයින් පවසයි. ආබාධවලට ලක්ව සිටින දිල්හාර ප්‍රනාන්දු සහ අජන්ත මෙන්ඩිස් වෙනුවට තිසර පෙරේරා සහ රංගන හේරත් ක්‍රීඩා කරනු ඇති බව වාර්තා වේ.", "URL": "https://sinhala.adaderana.lk/news.php?nid=21369", "Category": null, "Parent URL": null}