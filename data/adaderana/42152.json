{"Source": "Adaderana", "Timestamp": "March 29, 2014 07:59 am", "Headline": "ටිපර් රථයක් හා බස් රථයක් ගැටී 3ක් මරුට - 9ක් රෝහලේ ", "News Content": "කොළඹ - නුවර මාර්ගයේ වරකාපොළ, මාහේන පතාන හන්දිය අසළ සිදුවු රිය අනතුරකින් පුද්ගලයින් තිදෙනෙකු මියගොස් තවත් 09 දෙනෙකු තුවාල ලබා රෝහල් ගත කර තිබේ. නුවර සිට කොළඹ දෙසට ධාවනය වු ටිපර් රථයක් , කොළඹ දෙස සිට පැමිණි සුඛෝපභෝගී මගී බස් රථයක මුහුණට මුහුණලා ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් රියදුරන් දෙදෙනා සහ තවත් පුද්ගලයෙකු මියගොස් තිබේ. මියගිය පුද්ගලයින් තෝලංගමුව , කටුගස්තොට සහ තෙල්දෙණිය ප්‍රදේශයේ පදිංචිව සිටි පුද්ගලයින් බව සඳහන් වෙයි. තුවාලකරුවන් කෑගල්ල සහ වරකාපොළ රෝහල්වල ප්‍රතිකාර ලබන බව පොලිසිය සඳහන් කළේය.", "URL": "https://sinhala.adaderana.lk/news.php?nid=42152", "Category": null, "Parent URL": null}