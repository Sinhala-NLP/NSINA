{"Source": "Adaderana", "Timestamp": "September 24, 2012 06:13 pm", "Headline": " බස් වර්ජනය අවසන්", "News Content": "හලාවත බස් නැවතුම්පළේ කප්පම් ලබා ගැනීම සිදුවන බව පවසා ඊට විරෝධය පළකර හලාවත - කොළඹ හා හලාවත - මීගමුව මාර්ගවල බස්රථ සේවකයින් ආරම්භ කර තිබු වැඩ වර්ජනය අවසන් කර තිබේ. අද (24) උදෑසන සිට පස්වරුව දක්වා මෙම වර්ජනය ක්‍රියාත්මක වු අතර මේ හේතුවෙන් මගීන් දැඩි අපහසුතාවකට පත්විය. කෙසේ වෙතත් මීට විසඳුමක් ලබාදෙන බවට ජාතික ගමනා ගමන කොමිෂන් සභාවේ සභාපතිවරයා ලබාදුන් පොරොන්දුවකට අනූව වර්ජනය නතර කිරීමට බස් සේවකයින් තීරණය කර ඇතැයි අප වාර්තාකරු පැවසුවේය.", "URL": "https://sinhala.adaderana.lk/news.php?nid=27713", "Category": null, "Parent URL": null}