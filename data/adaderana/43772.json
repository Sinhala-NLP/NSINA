{"Source": "Adaderana", "Timestamp": "June 6, 2014 08:59 am", "Headline": "රථවාහන පරික්ෂාවේදී කසළ තේ ජාවාරම්කරු මාට්ටු", "News Content": "පරිභෝජනයට නුසුදුසු කසළ තේ ප්‍රවාහනය කළ පුද්ගලයෙකු පුදුකුඩිඉරිප්පු ප්‍රදේශයේ දී අත්අඩංගුවට ගෙන තිබේ. මන්නාරම පොලිස් විශේෂ කාර්ය බලකා කඳවුරේ නිලධාරින් කණ්ඩායමක් විසින් පුදුකුඩිඉරිප්පු ප්‍රදේශයේ රථවාහන පරික්ෂාවක් සිදුකිරීමේදී සැකකරු අත්අඩංගුවට ගෙන ඇත. සැකකරු සතුව තිබී කසළ තේ කිලෝ ග්‍රෑම් 79 ක් සහ තේ පැකට් කිරීමට යොදාගන්නා හිස් පොලිතින් 169 ක් පොලිස් භාරයට ගෙන තිබේ. අත්අඩංගුවට ගත් සැකකරු මන්නාරම මහේස්ත්‍රාත් අධිකරණයට ඉදිරිපත් කිරීමට නියමිත අතර මන්නාරම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43772", "Category": null, "Parent URL": null}