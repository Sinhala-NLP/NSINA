{"Source": "Adaderana", "Timestamp": "April 25, 2016 04:49 pm", "Headline": "මැයි 1වනදායින් පසු රටතුළ නව වෙනසක්", "News Content": "මැයි මස පළමුවෙනිදිනෙන් පසු රටතුළ නව දේශපාලන වැඩපිළිවෙළක් ක්‍රියාවට නංවන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ රටේ සහ ජනතාවගේ යහපත උදෙසා මැයි පළමුවෙනිදිනෙන් පසු නව දේශපාලන තීන්දු රැසක් ගැනීමට තිරණය කර ඇති බවයි.අද(25) පෙරවරුවේ මැදිරිගිරිය ජල සම්පාදන ව්‍යාපාතියේ පළමු අදියර සහ දෙවන අදියර ජනතා අයිතියට පත් කිරීමේ අවස්ථාවට එක්වෙමින් ජනාධිපති මෛත්‍රිපාල සිරිසේන මහතා මේ බව කියා සිටියි.ජනතාවගේ නිදහස සහ ප්‍රජාතන්ත්‍රවාදය ආරක්ෂා කර දූෂණයෙන්, වංචාවෙන් තොරව රට ඉදිරියට ගෙනයාමට සහ දුෂිත පාලනයක් නැවත ඇතිවීම වැළැක්වීමට එම තින්දු තීරණ ඉවහල්වනු ඇති බව ජනාධිපතිවරයා එහිදී අවධාරණය කර තිබේ. මෙරට සංවර්ධන වැඩපිළිවෙළට ජාත්‍යන්තරයේ ඉහළම සහයෝගය හිමිව ඇති බව සඳහන් කළ ජනාධිපතිවරයා පැවසුවේ ඉරාන රාජ්‍යයෙන්ද කඩිනම් සංචාරයක් සඳහා තමන්ට ආරාධනා ලැබී ඇති බවයි.", "URL": "https://sinhala.adaderana.lk/news.php?nid=59483", "Category": null, "Parent URL": null}