{"Source": "Adaderana", "Timestamp": "May 22, 2010 10:12 am", "Headline": "මඩකලපුවේ ස්ත්‍රී දූෂණයක්", "News Content": "මඩකලපුව, සතුරුකොන්ඩාල් ප්‍රදේශයේ පාසල් ශිෂ්‍යාවක් දූෂණයට ලක්කර තිබේ. මෙසේ දූෂණයට ලක්ව ඇත්තේ වයස අවුරුදු 17 ක පාසල් ශිෂ්‍යාවකි. එරාවුර් ප්‍රදේශයේ උපකාරක පන්තියක‍ට ගොස් පැමිණෙමින් සිටියදී ඇයගේ ඥාතියකු පැමිණ ඇයව රැගෙන ගොස් දූෂණයට ලක් කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අතවරයට ලක්වූ ශිෂ්‍යාව භූමිතෙල් පානය කිරීම හේතුවෙන් රෝහල් ගතකළ අවස්ථාවේ දී තමන් දූෂණයට ලක්ව ඇති බව අනාවරණය කළ බව පොලිස් මාධ්‍ය ප්‍රකාශකවරයා වැඩිදුරටත් ප්‍රකාශ කළේය. සැකකරු අත්අඩංගුවට ගැනීම සඳහා මඩකලපුව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8555", "Category": null, "Parent URL": null}