{"Source": "Adaderana", "Timestamp": "February 5, 2011 11:06 am", "Headline": "ලැයිස්තුවෙන් ඉවත්කළැයි මැතිවරුන් පිරිසක් විරෝධතාවක් අරඹයි", "News Content": "එක්සත් ජනතා නිදහස් සන්ධානයේ හිටපු ප්‍රාදේශීය සභා මන්ත්‍රීවරුන් පස්දෙ‍නෙකු විරෝධතා ව්‍යාපාරයක නිරතව සිටියි ඒ ඇඹිලිපිටිය නගර මධ්‍යයේ ඇති ඔරලෝසු කණුව අසලදීය. කොළොන්න ප්‍රාදේශීය සභාවේ හිටපු මන්ත්‍රීවරයෙකු සහ ඇඹිලිපිටිය ප්‍රාදේශීය සභාවේ හිටපු මන්ත්‍රිවරුන් සිව්දෙනෙකු මෙම විරෝධතාවට එක්ව සිටින බව අද දෙරණ වාර්තාකරු සඳහන් කළේය. ඉදිරි පළාත් පාලන මැතිවරණය සඳහා‍ ඉදිරිපත් කළ නාමයෝජනා ලැයිස්තුවලින් ඔවුන්ගේ නම් ඉවත් කිරීමට විරෝධය පළ කිරීම සඳහා ඔවුන් මෙලෙස විරෝධතාවේ නිරත වන බව සඳහන්ය. මේ සම්බන්ධයෙන් ජනාධිපතිවරයා මැදිහත් වී සාධාරණයක් ඉටු නොකරන්නේ නම් මාරාන්තික උපවාසයක් සඳහා යොමු වීමට තමන් පසුබට නොවන බව එම මන්ත්‍රීවරුන් අවධාරණය කර සිටියේය.", "URL": "https://sinhala.adaderana.lk/news.php?nid=13996", "Category": null, "Parent URL": null}