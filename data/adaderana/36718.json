{"Source": "Adaderana", "Timestamp": "August 18, 2013 10:36 am", "Headline": "පොදුරද සමුළුව වර්ජනය නොකළොත් තමිල්නාඩුවේ විරෝධතා- කළු කොඩි දමන බව කරුණානිධි කියයි", "News Content": "ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුව ඉන්දීය මධ්‍යම රජය වර්ජනය නොකරන්නේ නම් දැඩි උද්ඝෝෂණ ව්‍යාපාරවල නිරත වන බව ඩී.එම්.ඒ පක්ෂයේ නායක එම්. කරුණානිධි මහතා පවසයි. කරුණානිධි නිවේදනයක් නිකුත් කරමින් පෙන්වා දෙන්නේ ඉන්දීයාව මෙවර පොදුරාජ්‍ය මණ්ඩලයීය රාජ්‍ය නායක සමුළුව අනිවාර්යයෙන් වර්ජනය කළ යුතු බවයි. සිය ඉල්ලීමට ප්‍රතිචාර දැක්වීමට ඉන්දීය රජය අපොහොසත් වුවහොත් තමිල්නාඩු ප්‍රාන්තය තුළ විරෝධතා ව්‍යාපාරවල නිරත වන බව කරුණානිධි පවසයි. ප්‍රාන්තය තුළ කළු කොඩි ඔසවා හර්තාල් ව්‍යාපාරවල නිරතවීමට ද පියවර ගන්නා බව ඔහු නිකුත් කළ නිවේදනයේ සඳහන්ය. මේ අතර පොදුරාජ්‍ය මණ්ඩලයීය රාජ්‍ය නායක සමුළුවට ඉන්දීය රජයට ආරාධනා කිරිම සඳහා විදේශ අකටයුතු අමාත්‍ය ජී.ඒල් පීරිස් මහතා අද ඉන්දියාවේ සංචාරයක නිරත වීමට නියමිතය.", "URL": "https://sinhala.adaderana.lk/news.php?nid=36718", "Category": null, "Parent URL": null}