{"Source": "Adaderana", "Timestamp": "May 25, 2011 02:15 pm", "Headline": "සඟවා තිබූ ටී.56 ක් හමුවෙයි", "News Content": "වාලච්චේන ප්‍රදේශයේ සඟවා තිබූ ටී56 වර්ගයේ ගිනි අවියක් වාලච්චේන පොලිසිය විසින් සොයා ගෙන තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා කියා සිටියේ විනයාගපුරම් ප්‍රදේශයේ වළදමා තිබිය දී පොලිස් නිලධාරීන් විසින් ‍අද පෙරවරුවේ මෙම ගිනි අවිය සොයා ගෙන ඇති බවයි. අදාළ ගිනි අවිය වළදැමුවේ කවුරුන්ද යන්න මෙතෙක් අනාවරණය වී නැත. ඒ සම්බන්ධයෙන් වැඩිදුර විමර්ශන පවත්වන බව වාලච්චේන පොලිසිය පවසයි.", "URL": "https://sinhala.adaderana.lk/news.php?nid=16321", "Category": null, "Parent URL": null}