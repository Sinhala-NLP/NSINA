{"Source": "Adaderana", "Timestamp": "October 16, 2015 04:55 pm", "Headline": "අභියාචනාධිකරණයට යාමට බලාපොරොත්තු වෙනවා", "News Content": "සිය නීතිඥයින්ගේ මූලික විරෝධතාවය නොසලකා ජනාධිපති පරීක්ෂණ කොමිසම අද කටයුතු කළ බවත්, ඒ අනූව මේ සම්බන්ධයෙන් අභියාචනාධිකරණයට යාමට බලාපොරොත්තු වන බවත්, හිටපු ජනපති මහින්ද රාජපක්ෂ මහතා කියයි.ජනපති පරීක්ෂණ කොමිසමට ප්‍රකාශයක් ලබාදීමට පැමිණි හිටපු ජනාධිපතිවරයා අද මාධ්‍යවේදීන් අමතමින් මේ බව කියා සිටියේය.රාජ්‍ය මාධ්‍ය ආයතනයකට ජනපතිවරණ ප්‍රචාරණ කටයුතු වෙනුවෙන් ගෙවිය යුතු මුදලක් සම්බන්ධයෙන් මෙම ප්‍රශ්න කිරීම සිදුවන අතර හිටපු ජනපතිවරයාට අමතරව සුසිල් ප්‍රේමජයන්ත මහතා ඇතුළු පිරිසක්ද අද එහි පැමිණ සිටියහ.එහිදී මාධ්‍යවේදීන් හමුවේ හිටපු ජනාධිපතිවරයා වැඩිදුරටත් පැවසුවේ ජනාධිපතිවරණයේ ප්‍රචාරක කටයුතු සිදුකළේ කමිටුවක් පත්කර ඒ හරහා බැවින් අපේක්ෂකයා ලෙස තමාගේ සම්බන්ධ‍යක් නැති බවයි.", "URL": "https://sinhala.adaderana.lk/news.php?nid=54491", "Category": null, "Parent URL": null}