{"Source": "Adaderana", "Timestamp": "April 7, 2017 09:23 am", "Headline": "ලංකාවට චීනයෙන් ආගන්තුකයෙක්", "News Content": "චීන කොමියුනිස්ට් පක්ෂයේ සභාපති යූ ෂෙන් ෂාන් මහතා දිවයිනට පැමිණ තිබේ. ඊයේ (06) පස්වරුවේ කටුනායක බණ්ඩාරනායක ජාත්‍යන්තර ගුවන් තොටුපල වෙත පැමිණි ඒ මහතා කතානායක කරු ජයසූරිය මහතා විසින් පිළිගෙන ඇති බව වාර්තා වෙයි. මේ අතර චීන ආධාර යටතේ ඉදිකෙරෙන කොළඹ ජාතික රෝහලේ මහල් 09කින් සමන්විත ගොඩනැගිල්ලක මුල් ගල තැබිමේ උත්සවය සඳහා ද ඔහු සහභාගීවිමට නියමිතයි. මේ අතර ලෝක සෞඛ්‍ය දිනය අදට යෙදී ඇත. ඒ නිමිත්තෙන් සෞඛ්‍ය අමාත්‍ය වෛද්‍ය රාජිත සේනාරත්න මහතාගේ ප්‍රධානත්වයෙන් අද (07) පෙරවරු 07.00ට කොළඹ නිදහස් චතුරස්‍රයේදී ලෝක සෞඛ්‍ය දින පා ගමනක් සංවිධානය කර තිබේ.", "URL": "https://sinhala.adaderana.lk/news.php?nid=71821", "Category": null, "Parent URL": null}