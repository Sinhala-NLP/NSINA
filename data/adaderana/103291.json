{"Source": "Adaderana", "Timestamp": "January 29, 2019 04:17 pm", "Headline": "අගමැති මෝදි කළ වෙන්දේසිය", "News Content": "ඉන්දීය අගමැති නරේන්ද්‍ර මෝදිට ත්‍යාග වශයෙන් ලැබුණු භාණ්ඩ රැසක් වෙන්දේසි කර තිබේ. ඉන් ලද මුදල් ගංගා නදිය පිරිසිදු කිරීමේ ව්‍යාපෘතියට බැර කෙරෙනු ඇති බව විදෙස් මාධ්‍ය වාර්තා කරයි. ඉන්දීය අගමැති නරේන්ද්‍ර මෝදිට දේශීය සහ විදෙස් සංචාර වලදී සිහිවටන සහ ත්‍යාග ලෙස හිමිවු භාණ්ඩ රැසක් නවදිල්ලි අගනුවරදී වෙන්දේසි කර ඇත. අයිතම 1900ක් පමණ වෙන්දේසිය සඳහා ඉදිරිපත් කර තිබූ බව එරට වාර්තා සඳහන් කළේය. මූර්ති නිර්මාණ, සිතුවම් සහ සමරු ඵලක රැසක්ද ඒ අතර තිබූ බව සඳහන්. එහිදී ඉහළම මිලකට අලෙවි වී තිබුණේ තන්ග්කා නම් ටිබෙට් සිතුවමක්. ඒ සඳහා ඉන්දීය රුපියල් 12500ක මුදලක් ලැබී ඇත. මෙම වෙන්දේසියෙන් ලද සියළු මුදල් ගංගා නදිය පිරිසිදු කිරීමේ ව්‍යාපෘතියට යොදවන බවද ඉන්දීය මාධ්‍ය වාර්තාවල දැක්වේ.", "URL": "https://sinhala.adaderana.lk/news.php?nid=103291", "Category": null, "Parent URL": null}