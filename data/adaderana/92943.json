{"Source": "Adaderana", "Timestamp": "July 21, 2018 06:43 am", "Headline": "මෙරට ටයර් නිෂ්පාදනයට නියම කර තිබූ ප්‍රතිතෝලන බදු අමෙරිකාව ඉවත් කර ගනි", "News Content": "මෙරට රබර් ටයර් නිෂ්පාදනය සඳහා නියම කර තිබූ ප්‍රතිතෝලන බදු ප්‍රතිපත්තිය ඉවත් කිරීමට අමෙරිකා එක්සත් ජනපදයේ වෙළඳ අධිකරණය විසින් එරට වාණිජ දෙපාර්තමේන්තුවට නියෝග කර තිබෙනවා. අමෙරිකා එක්සත් ජනපදයේ රබර් කර්මාන්තකරුවන් පිරිසක් විසින් ජාත්‍යන්තර වෙළඳ කොමිසම වෙත ගොනු කර තිබූ පෙත්සමක් හේතුවෙන් සියයට 3යි දශම 5යි 8ක ප්‍රමාණයක ප්‍රතිතෝලන බද්දක් අය කිරීමට තීරණය වී ඇති බව සඳහන් වේ. කෙසේවෙතත් මේ පිළිබඳ කර්මාන්ත හා වාණිජ කටයුතු අමාත්‍යංශයේ වාණිජ දෙපාර්තමේන්තුව විසින් සිදුකළ කරුණු දැක්වීමකින් අනතුරුව මෙම ප්‍රතිතොලන බද්ද අහෝසි කරගැනීමට හැකි වූ බව‍ එම අමාත්‍යංශයේ මාධ්‍ය අධ්‍යක්ෂ ඩී.එස්.එන් රාජපක්ෂ මහතා සඳහන් ක‍‍ළේය.", "URL": "https://sinhala.adaderana.lk/news.php?nid=92943", "Category": null, "Parent URL": null}