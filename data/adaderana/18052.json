{"Source": "Adaderana", "Timestamp": "August 14, 2011 10:03 am", "Headline": " දේවස්ථානයේ පිං කැටයට විද්ද දෙන්නෙක් මාට්ටු", "News Content": "හලාවත - අලුත්වත්ත ප්‍රදේශයේ දේවස්ථානයක පිං කැටයක මුදල් සොරකම් කළ පුද්ගලයින් දෙදෙනෙකු හලාවත පොලිසිය විසින් අත්අඩංගුවට ගෙන තිබේ. ඊයේ රාත්‍රී මොවුන් මෙම දේවස්ථානය තුළ ස්ථාපනය කර තිබු ප්‍රතිමා කිහිපයකට ද අලාභ හානී සිදුකර ඇති බවද පොලිසිය පවසයි. මොවුන් දෙදෙනා කුරුණෑගල ප්‍රදේශයේ පදිංචිකරුවන් වන අතර ඉන් එක් සැකකරුවෙකු මීට පෙර ද සිරදඩුවම් ලැබු පුද්ගලයෙකු බවට වාර්තා වේ. අත් අඩංගුවට ගත් සැකකරුවන් දෙදෙනා හලාවත දිසා අධිකරණයට ඉදිරිපත් කිරීමට නියමිත අතර හලාවත පොලිසිය මේ සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=18052", "Category": null, "Parent URL": null}