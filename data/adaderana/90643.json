{"Source": "Adaderana", "Timestamp": "June 10, 2018 08:01 am", "Headline": "කල්පිටියේ ගොඩනැගිල්ලක ගින්නක් - කිසිම ජීවිත හානියක් නෑ ", "News Content": "කල්පිටිය, ප්‍රදේශීය සංවර්ධන බැංකු ගොඩනැගිල්ලේ ‍ගින්නක් ඇති වීම පිළිබඳ කල්පිටිය පොලීසිය විමර්ශන ආරම්භ කර තිබේ. ඊයේ රාත්‍රී 7.00ට පමණ අදාළ ගොඩනැගිල්ලේ හදිසි ගින්නක් ඇති විය. එහිදි වහාම ක්‍රියාත්මක වූ කල්පිටිය පොලීසිය, නාවික හමුදා ගිනි නිවීමේ ඒකකය සහ ප්‍රදේශවාසින් එක්ව ගින්න මැඩපවත්වා තිබේ. ගින්නෙන් කිසිඳු ජීවිත හානියක් සිදුව නොමැති අතර සිදුවූ දේපල හානිය පිළිබඳ මෙතෙක් තක්සේරු කර නොමැති බව පොලීසිය පැවසීය.", "URL": "https://sinhala.adaderana.lk/news.php?nid=90643", "Category": null, "Parent URL": null}