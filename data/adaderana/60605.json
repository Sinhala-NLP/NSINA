{"Source": "Adaderana", "Timestamp": "May 30, 2016 10:48 am", "Headline": "24 හැවිරිදි තරුණයා මරුට", "News Content": "ගාල්ල - උඩුගම මාර්ගයේ නාකියාදෙණිය ප්‍රදේශයේදී සිදු වූ රිය අනතුරකින් තරුණයෙක් මියගොස් තිබේ.ගාල්ල දෙසට ධාවනය වූ ත්‍රීරෝද රථයක් ඊට ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර සිදුව ඇති බව වාර්තා වෙයි.අනතුරෙන් බරපතළ තුවාල ලැබූ යතුරුපැදිකරු උඩුගම රෝහලට ඇතුළත් කිරීමේදී මියගොස් තිබේ.මියගොස් ඇත්තේ තලන්ගහ ප්‍රදේශයේ පදිංචිව සිටි 24 හැවිරිදි තරුණයෙක් බව සඳහන්ය.අනතුර සම්බන්ධයෙන් ත්‍රීරෝද රථ රියදුරු අත්අඩංගුවට ගෙන ඇති අතර යක්කලමුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=60605", "Category": null, "Parent URL": null}