{"Source": "Adaderana", "Timestamp": "November 15, 2010 03:27 pm", "Headline": "ලෙච්ඡමීගේ සිරුරෙන් තවත් ඇල්පෙනෙති 5 ක් ඉවත් කරයි", "News Content": "කුවේට්හි සේවය කළ ලෙච්ඡමි නැමැති ගෘහ‍ සේවිකාවගේ ශරීරයේ තිබී තවත් ඇල්පෙනෙති පහක් ඉවත් කර තිබේ. අද(15) පෙරවරුවේ කුරුණෑගල රෝහලේදී සිදුකළ ශල්‍ය කර්මයකින් මෙම ඇල්පෙනෙති ඉවත් කළ බව රෝහල් අධ්‍යක්ෂ වෛද්‍ය එස්. රාජමන්ත්‍රී මහත්මිය කියා සිටියාය. පසුගිය සිකුරාදා ද ඇයගේ ශරීරයෙන් ඇල්පෙනෙති නවයක් ඉවත් කළ බව වෛද්‍ය එස්. රාජමන්ත්‍රි මහත්මිය පැවසීය. 38 හැවිරිදි වීරයියා ලෙච්ඡමි නැමැති මෙම ගෘහ සේවිකාව පසුගිය 8 වන දින කුවේට්හි සිට ශ්‍රි ලංකාවට පැමිණ තිබේ.", "URL": "https://sinhala.adaderana.lk/news.php?nid=12168", "Category": null, "Parent URL": null}