{"Source": "Adaderana", "Timestamp": "July 9, 2017 09:00 am", "Headline": "අනතුරින් 1ක් මරුට", "News Content": "මීගහතැන්න, ගල්මුල්ල ප්‍රදේශයේදී සිදු වූ රිය අනතුරකින් 42 හැවිරිදි පුද්ගලයෙකු මියගොස් තිබේ.ලංගම බස් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදිකරු මිගහතැන්න රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මීගහතැන්න, යගිරල ප්‍රදේශයේ පදිංචිව සිටි පුද්ගලයෙකි.අනතුර සම්බන්ධයෙන් ලංගම බස් රථයේ රියදුරු අත්අඩංගුවට ගෙන ඇති අතර මීගහතැන්න පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75027", "Category": null, "Parent URL": null}