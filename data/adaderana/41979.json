{"Source": "Adaderana", "Timestamp": "March 22, 2014 10:25 am", "Headline": "මාතලෙන් වල්ලපට්ටා ජාවාරම්කරුවන් 2ක් කොටු", "News Content": "නීති විරෝධී ලෙස වල්ලපට්ටා ශාඛ කොටස් තොගයක් ළඟ තබාගෙන සිටි පුද්ගලයින් දෙදෙනෙකු මාතලේ, කිතුලගහමුලවත්ත, වේරගම ප්‍රදේශයේ දී අත්අඩංගුවට ගෙන තිබේ. මාතලේ පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී වල්ලපට්ටා ශාඛ කොටස් කිලෝග්‍රෑම් 04යි ග්‍රෑම් 370ක් පොලිසිය විසින් සොයාගෙන ඇත. සැකකරුවන් අද මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41979", "Category": null, "Parent URL": null}