{"Source": "Adaderana", "Timestamp": "February 20, 2019 10:09 am", "Headline": "ඇමති කබිර් මූල්‍ය අක්‍රමිකතා සෙවීමේ ජනාධිපති කොමිසමට", "News Content": "අමාත්‍ය කබීර් හෂීම් මහතා ශ්‍රී ලංකන් හා මිහින් ලංකා ගුවන් සමාගම්වල සිදුවූ බව කියන අක්‍රමිකතා පිළිබඳ විමර්ශන සිදුකරන ජනාධිපති කොමිසම වෙත පැමිණ තිබේ. ප්‍රකාශයක් ලබාගැනීම සඳහා අමාත්‍යවරයාට කොමිසම විසින් කැඳවීමක් සිදුකර තිබු බව වාර්තා වන්නේය. ඒ අනුව අද (20) පෙරවරු 09.30 ට පමණ කබීර් හෂීම් අමාත්‍යවරයා කොමිසම වෙත පැමිණ ඇත. 2006 වසරේ ජනවාරි මස පළමුවනදා සිට 2018 වසරේ ජනවාරි මස 31 වන දින දක්වා කාලසීමාව තුළ ශ්‍රී ලංකන් ගුවන් සමාගම, ශ්‍රී ලංකන් කේටරින් සමාගම හා මිහින් ලංකා පෞද්ගලික සමාගම යන ආයතනවල සිදුවූ බව කියන අක්‍රමිකතා පිළිබඳ සොයා බැලීම සදහා ජනාධිපතිවරයා විසින් මෙම කොමිසම පත් කරනු ලැබුවේය.", "URL": "https://sinhala.adaderana.lk/news.php?nid=104657", "Category": null, "Parent URL": null}