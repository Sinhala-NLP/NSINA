{"Source": "Adaderana", "Timestamp": "July 11, 2011 04:31 pm", "Headline": "යාපනයේ මැතිවරණ කටයුතුවලට බාධාවක් නෑ", "News Content": "විපක්ෂයේ ඇතැම් දේශපාලන පක්ෂ පවසන ආකාරයෙන් බාධාවක් යාපනයේ මැතිවරණ කටයුතු සිදු කිරීමේ දී දක්නට නොලැබෙන බව ඛනිජ තෙල් කර්මාන්ත අමාත්‍ය සුසිල් ප්‍රේමජයන්ත් මහතා පවසයි. යාපනය, කිලිනොච්චි ඇතුළු උතුරේ ප්‍රදේශ වල සාධාරණ මැතිවරණ පැවැත්වීම සඳහා අවශ්‍ය පරිසරය රජය ගොඩනඟා ඇති බව අද(11) පැවති මාධ්‍ය හමුවකට එක් වෙමින් අමාත්‍යවරයා සඳහන් කළේය. එම ප්‍රදේශ වලට යන්නන්ට එහි සාමාන්‍ය ජන ජීවිතය ස්ථාපිත වී ඇති අයුරු දැක ගත හැකි බව සුසිල් ප්‍රේමජයන්ත් මහතා පෙන්වා දෙයි. ඉදිරි පළාත් පාලන මැතිවරණය අති බහුතරයකින් එක්සත් ජනතා නිදහස් සන්ධානය මෙවර ද ජයගන්නා බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17341", "Category": null, "Parent URL": null}