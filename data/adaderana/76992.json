{"Source": "Adaderana", "Timestamp": "September 1, 2017 02:36 pm", "Headline": "මුම්බායිහි ගොඩනැගිල්ල කඩා වැටී මියගිය ගණන ඉහළට", "News Content": "ඉන්දියාවේ මුම්බායි හි මහල් ගොඩනැගිල්ලක් කඩා වැටීමෙන් සිදු වූ අනතුරින් මියගිය සංඛ්යා ව 21ක් දක්වා ඉහළ ගොස් තිබේ. ඊයේ(31) උදෑසන මහල් 06කින් සමන්විත නිවාස සංකීර්ණයක් මෙලෙස කඩා වැටී තිබූ අතර සුන්බුන් වලට විශාල පිරිසක් යටවී තිබුණි. සහන කණ්ඩායම් විසින් පුද්ගලයින් 21 දෙනෙකු බේරාගෙන ඇති බව විදෙස් මාධ්‍ය වාර්තා කළේය. අදාළ ගොඩනැගිල්ල වසර 100කට වඩා පැරණි ගොඩනැගිල්ලක් වන බව සඳහන් වෙයි. ඉන්දියාවේ වසරකට ගොඩනැගිලි කඩා වැටිමේ අනතුරු රැසක් වාර්තා වන අතර මුම්බායි නුවර අගෝස්තු මාසය තුළ පමණක් කඩා වැටුණු තෙවන ගොඩනැගිල්ල මෙය බව වාර්තා වෙයි.", "URL": "https://sinhala.adaderana.lk/news.php?nid=76992", "Category": null, "Parent URL": null}