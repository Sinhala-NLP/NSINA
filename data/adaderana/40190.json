{"Source": "Adaderana", "Timestamp": "January 8, 2014 12:19 pm", "Headline": "නීති විරෝධි ලෙස ආනයනය කළ රථ වාහන කොටස් රේගුවෙදී මාට්ටු ", "News Content": "නීති විරෝධි ලෙස මෙරටට ආනයනය කරන ලද රථ වාහන කොටස් තොගයක් තොටළඟ ප්‍රදේශයේ පිහිටි රේගු බහාලුම් අංගනයේදී ශ්‍රී ලංකා රේගු භාරයට ගෙන තිබේ. අදාළ සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති බව ශ්‍රී ලංකා රේගුව සඳහන් කරයි. මෝටර් රථ 9 ක කොටස් ගෙන්වා ඇති බවත්, ඒ පිළිබඳව නිසි තොරතුරු අනාවරණය කර නොමැති බවත් රේගු මාධ්‍ය ප්‍රකාශක ලෙස්ලි ගාමිණි මහතා අද දෙරණට කියා සිටියේය. ජපානයෙන් ආනයනය කරන ලද මෙම වාහන කොටස් තොගයේ වටිනාකම ලක්ෂ 150ක් පමණ වන බවත්, තීරු බදු නොගෙවා රේගුවට ව්‍යාජ ලිපි ලේඛන ඉදිරිපත් කොට ඒවා මුදාගැනීමට උත්සාහ දරන ලද බව කියැවෙයි. ගෙන්වා ඇත්තේ එම්බ්‍රොයිඩර් යන්ත්‍ර බවට ඒත්තු ගන්වා, රේගු බලධාරීන්ගේ අත්සන් ව්‍යාජ ලෙස යොදා තිබූ බව කියැවෙයි.", "URL": "https://sinhala.adaderana.lk/news.php?nid=40190", "Category": null, "Parent URL": null}