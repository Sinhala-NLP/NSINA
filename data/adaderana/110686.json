{"Source": "Adaderana", "Timestamp": "May 26, 2019 10:03 am", "Headline": "විශ්වාසභංගයේදී නිරෝෂන්ගේ මතයේ වෙනසක් නෑ", "News Content": "පාස්කු ඉරිදා ප්‍රහාරය සම්බන්ධයෙන් පාර්ලිමේන්තු තේරීම් කාරක සභාව කුමන තීරණයක් ගත්ත ද අමාත්‍ය රිෂාඩ් බදියුදීන්ට එරෙහි විශ්වාසභංගය පිළිබඳ තම මතයේ වෙනසක් නොමැති බව රාජ්‍ය අමාත්‍ය නිරෝෂන් පෙරේරා මහතා පවසයි. පුත්තලම ප්‍රදේශයේ පැවති උත්සවයකට එක්වෙමින් රාජ්‍ය අමාත්‍ය නිරෝෂන් පෙරේරා මහතා මෙම අදහස් පල කළේය. අන්තවාදය පිටුදැකීම මෙන්නම ත්‍රස්තවාදී කල්ලි විනාශ කිරීම සඳහා අවශ්‍ය පියවර ගැනීමේ කල් මැරීමක් ඇති බව රාජ්‍ය අමාත්‍යවරයා පෙන්වා දෙයි. එමෙන්ම පුළුල් ලෙස අදාළ පරීක්ෂණ ක්‍රියාත්මක නොවන තත්ත්වයක් පෙනෙන්නට ඇති බව රාජ්‍ය අමාත්‍යවරයා පවසයි. මේ අතර අමාත්‍ය රිෂාඩ් බදියුදීන්ට මහතා ආණ්ඩුව තුළ සිටින වගකීමක් ඇති පුදුගලයෙක් හේතුවෙන් මෙම ගැටළුව පිළිබඳ පුළුල් පරීක්ෂණයක් පැවැත්වීමට නොහැකි බව රාජ්‍ය අමාත්‍ය නිරෝෂන් පෙරේරා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110686", "Category": null, "Parent URL": null}