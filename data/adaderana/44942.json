{"Source": "Adaderana", "Timestamp": "July 27, 2014 01:09 pm", "Headline": "දඩයමේ ගිය නියෝජ්‍ය විදුහල්පති  මාට්ටු ", "News Content": "ඡායා රූ - රාහුල් සමන්ත හම්බන්තො‍ට, ගොන්නොරුව ප්‍රදේශයේදී මස් පිණිස මරණ ලද මීමින්නන් 6 දෙනෙකු සමඟ නියෝජ්‍ය විදුහල්පතිවරයෙකු අත්අඩංගුවට ගෙන තිබේ. පොලිස් විශේෂ කාර්යය බලකා සෙබලුන් සහ හම්බන්තොට වනජීවි නිලධාරීන් පිරිසක් විසින් සිදුකරන ලද මෙහෙයුමකදී අදාළ නියෝජ්‍ය විදුහල්පතිවරයා අත්අඩංගුවට ගෙන ඇති බව අද දෙරණ වාර්තාකරු සඳහන් කළේය. අත්අඩංගුවට ගත් සැකකරු සතුව තිබී ගිනි අවියක්, ජීව පතොරම් 12ක් සහ හිස් පතොරම් කොපු කිහිපයක් සොයාගෙන තිබේ. අත්අඩංගුවටගත් සැකකරු හම්බන්තොට ප්‍රදේශයේ පාසලක නියෝජ්‍ය විදුහල්පතිවරයෙකු බව අද දෙරණ වාර්තාකරු සඳහන් ක‍ර සිටියේය. අදාළ සැකකාර නියෝජ්‍ය විදුහල්පතිවරයා අද හම්බන්තොට මහේෂ්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44942", "Category": null, "Parent URL": null}