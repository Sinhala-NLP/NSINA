{"Source": "Adaderana", "Timestamp": "July 18, 2018 12:19 pm", "Headline": "ත්‍රීරෝද රථ අනතුරකින් රියදුරු හා තවත් අයෙකුට බරපතළයි", "News Content": "ගිනිගත්හේනේ සිට නාවලපිටිය දක්වා අධික වේගයෙන් ධාවනය වු ත්‍රිරෝද රථයක් අනතුරට පත් වීමෙන් එම ත්‍රිරෝද රථයේ රියදුරා සහ එහි ගමන් ගත් තවත් එක් අයෙක් බරපතළ ලෙස තුවාල ලබා නාවලපිටිය මුලික රෝහල වෙත ඇතුලත් කර ඇති බව නාවලපිටිය පොලීසිය පවසයි. ඊයේ (17) රාත්‍රි 9.40 ට පමණ මෙම අනතුර සිදු වි ඇත්තේ ගිනිගත්හේන නාවලපිටිය ප්‍රධාන මාර්ගයේ නාවලපිටිය බලංතොට ප්‍රදේශයේදීය. අධික වේගයෙන් ධාවනය වි ඇති ත්‍රිරෝද රථයේ වේගය පාලනය කර ගත නොහැකිව ප්‍රධාන මාර්ගය අභියස පැති බැම්මක ගැටී මෙම අනතුර සිදු වි ඇති බවත් අනතුරින් ත්‍රිරෝද රථයටද දැඩි අලාභ හානි සිදු වි ඇති බවයි පොලිසිය කියා සිටියි. ත්‍රිරෝද රථයේ රියදුරා බිමත්ව සිටි බවත් අධික වේගය අනතුරට හේතුව වි ඇති බවත්, අනතුර පිලිබද පරික්ෂණ පවත්වන නාවලපිටිය පොලිසියේ රථ වාහන අංශයේ නිලධාරින් ප්‍රකාශ කළේය. අනතුරින් තුවාල ලබා නාවලපිටිය මුලික රෝහලේ ප්‍රතිකාර ලබන අය නාවලපිටිය ප්‍රදේශයේම පදිංචිකරුවන් බව නාවලපිටිය පොලීසිය පවසයි.", "URL": "https://sinhala.adaderana.lk/news.php?nid=92762", "Category": null, "Parent URL": null}