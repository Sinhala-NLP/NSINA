{"Source": "Adaderana", "Timestamp": "December 28, 2018 11:48 am", "Headline": "අගමැති දළඳා වඳින්න යයි-ඉදිරි වැඩවලදි බුද්ධාගමට මුල් තැන", "News Content": "ඉදිරියෙදී වැඩකටයුතු කරන්නේ බුද්ධාගමට මුල් තැන දෙමින් බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා අද (28) පෙරවරු ශ්‍රි දළද්‍රා සමිදු වැඳ පුදා ගැනීමෙන් අනතුරුව මල්වතු සහ අස්ගිරි මහනායක හිමිපානන් වහන්සේලා බැහැ දැකිමෙන් අනතුරුව මාධ්‍යවේදින් වෙත අදහස් දක්වමින් අග්‍රාමාත්‍යවරයා මේ බව පැවසීය. ව්‍යවස්ථාවට අනුව කටයුතු කිරිම සඳහා මහනායකහිමිවරුන්ගෙන් ලැබු අනුශාසකත්වය ද අග්‍රාමාත්‍යවරයා ඇගයීමට ලක් කළේය. තවද පසුගිය දින කිහිපයෙදි මවනැල්ල ප්‍රදේශයේ බුදු පිළිම කඩා බිඳ දමා විනාශ කිරිමේ සිද්ධියට සම්බන්ද සියළුම වැරදිකරුවන්ට නිසි දඬුවම් ලබා දෙන ලෙසට පොලිස්පතිවරයාට දැනුම් දි ඇති බවද අග්‍රාමාත්‍යවරයා මෙහිදි ප්‍රකාශ කළේය. පවතින ව්‍යවස්ථාවේ 9වන වගන්තියේ සඳහන් පරිදි බුද්ධාගමට මුල් තැන දීමේ වගන්තිවල කිසිඳු වෙසනස් කිරිමක් සිදු නොකරණ බවද අග්‍රාමාත්‍යවරයා මෙහිදි මල්වතු අස්ගිරි මහනායක හිමිවරුව දැනුම්වත් කර ඇත. එමෙන්න වත්මන් ආණ්ඩුවේ ඉදිරි වැඩකටයුතු සිදු කිරිමේදි ගමට මුල් තැන දී ගමේ අර්ථීකය වැඩි දියුණු කිරිමට ප්‍රමුකස්ථාන දී කටයුතු සිදු කරන බවද අග්‍රාමාත්‍යවරයා මෙහිදි පැවසීය.", "URL": "https://sinhala.adaderana.lk/news.php?nid=101419", "Category": null, "Parent URL": null}