{"Source": "Adaderana", "Timestamp": "January 8, 2016 05:26 pm", "Headline": "රජරට සිසුන්ගෙන් උද්ඝෝෂණයක්", "News Content": "රජරට විශ්වවිද්‍යාලයේ සිසුන් පිරිසක් උද්ඝෝෂණයක නිරත වී තිබේ.තමන්ට ලබාදිය යුතු මහපොල ශිෂ්‍යාධාරය මේ වන තෙක් ලබා නොදීම හේතුවෙන් ඔවුන් එම විරෝධතාවයේ නිරත වී ඇත.පළමු වසරේ සිසුන් විශ්විවද්‍යාලවලට ඇතුළු වී වසරක පමණ කාලයක් ගත වූවද මේ වන තෙක් ඔවුන්ට අදාළ මහපොල ශිෂ්‍යාධාර මුදල ලබාදී නොමැති බව රජරට විශ්වවිද්‍යාලයේ මහා ශිෂ්‍ය සංගමයේ ලේකම් මහේන්ද්‍ර පතිරාජ පවසයි.මේ හේතුවෙන් ආර්ථික අපහසුතා මධ්‍යයේ අධ්‍යයන කටයුතු සිදු කරන සිසුන් දැඩි අසීරුතාවයට පත්ව සිටින බව ද ඔහු පෙන්වාදෙයි.", "URL": "https://sinhala.adaderana.lk/news.php?nid=56243", "Category": null, "Parent URL": null}