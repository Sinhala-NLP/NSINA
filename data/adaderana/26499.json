{"Source": "Adaderana", "Timestamp": "August 11, 2012 04:15 pm", "Headline": "නීති විරෝධී තේ ‍කොළ ගබඩාවක් අල්ලයි ", "News Content": "මරදාන, මාළිගාවත්ත ප්‍රදේශයේ නීතිවිරෝධීව පවත්වාගෙන ගිය තේකොළ ගබඩාවක් වටලා පුද්ගලයින් දෙ‍දෙනෙකු අත්අඩංගුවට ගෙන ඇත. පොලිස් විශේෂ කාර්යය බලකායට ලැබුණු තොරතුරකට අනුව සිදුකළ වැටලීමක දී අදාළ සැකකරුවන් අත්අඩංගුවට ගෙන ඇති බව සඳහන්ය. මෙහිදී තේකොළ කිලෝග්‍රෑම් 10,221 ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් සහ තේකොළ තොගය වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදුන් බව විශේෂ කාර්යය බලකාය සඳහන් ‍කළේය.", "URL": "https://sinhala.adaderana.lk/news.php?nid=26499", "Category": null, "Parent URL": null}