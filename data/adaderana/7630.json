{"Source": "Adaderana", "Timestamp": "April 2, 2010 02:27 pm", "Headline": "ආරක්ෂාව ගැන සතුටුයි", "News Content": "2011 ලෝක කුසලාන ක්‍රිකට් තරගාවලිය මෙරට දී පැවැත්වීමට අවශ්‍ය විධිවිධාන සළසා ඇති ආකාරය සම්බන්ධයෙන් තමන් බෙහෙවින් සතුටට පත්වන බව අයි.සී.සී. උප සභාපති ශාවඩ් පවර් මහතා පවසයි. තරගාවලිය පැවැත්වීමට සුදුසු ආරක්ෂක තත්ත්වයක් මෙරට පවතින බව තමන් විශ්වාස කරන බව ඔහු පැවසුවේය. ශාවඩ් පවර් මහතා මේ අදහස් පළ ‍කළේ 2011 ලෝක කුසලාන තරගාවලිය සම්බන්ධයෙන් අද කොළඹ පැවති මාධ්‍ය හමුවකට එක්වෙමිනි. මේ අතර අදාළ තරගාවලියේදි මෙරට පැවැත්වෙන ක්‍රිකට් තරග සඳහා අවම ප්‍රවේශ පත්‍ර ගාස්තුව රුපියල් 50 දක්වා පහළ හෙලීමට තීරණය කර ඇති බව මෙම මාධ්‍ය හමුවට එක්වූ ශ්‍රි ලංකාවේ ලෝක කුසලාන ක්‍රිකට් කමිටු සංවිධාන ප්‍රධානී සුරාජ් දන්දෙනිය මහතා පැවසු‍වේය. මීට අමතරව මේ වසරේ ජුනි පළවැනිදා සිට අන්තර්ජාලයෙන් ලොව පුරා ක්‍රිකට් ප්‍රේක්ශකයින්ට ප්‍රවේශ පත්‍ර මිලදි ගත හැකි බව ද අන්තර්ජාතික ක්‍රිකට් කමිටු සභාපති හරූන් ලෝගාට් මහතා පවසා සිටියේය.", "URL": "https://sinhala.adaderana.lk/news.php?nid=7630", "Category": null, "Parent URL": null}