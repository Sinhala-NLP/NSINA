{"Source": "Adaderana", "Timestamp": "April 5, 2014 02:52 pm", "Headline": "සදාචාරාත්මක සංවර්ධනයක් නැති‍ භෞතික සංවර්ධනයෙන් වැඩක් නෑ", "News Content": "මෙරට තුළ භෞතික හා ආර්ථික වශයෙන් සංවර්ධනයක් සිදුවුවද සදාචාරාත්මක හානි සිදුවන්නේ නම් එය යහපත් තත්ත්වයක් නොවන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. එවැනි සදාචාර විරෝධි විෂමාචාර ක්‍රියා මැඬලීමට පොලිසිය මැදිහත් විය යුතු බව ද අමාත්‍යවරයා පෙන්වාදෙයි. කෑගල්ල මහජන ක්‍රීඩාංගනයේ පැවති සම්මන්ත්‍රණයක් අමතමින් ආර්ථික සංවර්ධන අමාත්‍ය බැසිල් රාජපක්ෂ මහතා මේ බව පැවසීය. මෙහිදී වැඩිදුරටත් අදහස් දැක්වු අමාත්‍යවරයා සඳහන් කළේ 30 වසරක් පැවති යුද්ධයේ දී මුනිවත රැකි බටහිර රටවල් සාමය උදාකරගැනීමෙන් අනතුරුව ශ්‍රී ලංකාවට එරෙහිව ජිනිවා සමුළුවට යෝජනා ඉදිරිපත් කරන බවයි.", "URL": "https://sinhala.adaderana.lk/news.php?nid=42329", "Category": null, "Parent URL": null}