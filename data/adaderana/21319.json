{"Source": "Adaderana", "Timestamp": "January 11, 2012 05:57 pm", "Headline": "තවත් ඉන්දීය ධීවරයින් 13 දෙනෙකු කොටුවෙයි", "News Content": "මෙරට මුහුදු සීමාවට අනවසරයෙන් ඇතුළු වූ ඉන්දීය ධීවරයින් 13 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා කියා සිටියේ ත්‍රිකුණාමලය ආශ්‍රිත මුහුදු ප්‍රදේශයේ දී මෙම ධීවරයින් පිරිස අත්අඩංගුවට ගෙන ඇති බවයි. ඔවුන් සමග ධීවර යාත්‍රා 2 ක් ද නාවික හමුදා භාරයට ගෙන ඇති බව ඔහු සඳහන් කළේය. එම ධීවර යාත්‍රා දෙක සහ ඉන්දීය ධීවරයින් පිරිස මේ වන විට ත්‍රිකුණාමලය වරාය වෙත රැගෙන එමින් සිටින බව කමාන්ඩර් කෝසල වර්ණකුලසූරිය මහතා තවදුරටත් පැවසුවේය.", "URL": "https://sinhala.adaderana.lk/news.php?nid=21319", "Category": null, "Parent URL": null}