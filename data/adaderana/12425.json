{"Source": "Adaderana", "Timestamp": "November 27, 2010 08:42 am", "Headline": "දිවයිනේ ප්‍රදේශ රැසකට ගංවතුරෙන් පීඩා", "News Content": "ගංවතුර තත්ත්වය දිව‍යිනේ බොහෝ දිස්ත්‍රික්කවලට දරුණු ලෙස බලපා ඇති බව ආපදා කළමනාකරණ මධ්‍යස්ථානය පවසයි. පුත්තලම, ගාල්ල, මන්නාරම, ගම්පහ, මහනුවර, කුරුණෑගල, මාත‍ලේ, මාතර, මොණරාගල, කෑගල්ල වැනි දිස්ත්‍රික්කවල ඇතැම් පිරිස් ගංවතුර හේතුවෙන් පීඩාවට පත්ව ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කරයි. මේ අතර බද්දේගම ප්‍රාදේශීය ලේකම් කොට්ඨාශයේ මහගොඩහේන කන්දේ කොටසක් නායයෑමෙන් නිවාස 4 කට හානි සිදුව ඇති බව වාර්තා වේ. තවත් නිවාස බොහොමයක් නායයෑමේ අවදානමට ලක්ව ඇති අතර ඒ පිළිබඳ අදාළ බලධාරීන්ගේ විමසුව ද මෙතෙක් නිසි ප්‍රතිචාරයක් ලැ‍බී නොමැති බවට ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=12425", "Category": null, "Parent URL": null}