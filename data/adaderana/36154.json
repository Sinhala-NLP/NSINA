{"Source": "Adaderana", "Timestamp": "July 28, 2013 08:31 am", "Headline": "පළාත් කිහිපයකට වැසි", "News Content": "අද දිනයේ බස්නාහිර, සබරගමුව, මධ්‍යම සහ දකුණු පළාත්වල වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ සන්ධ්‍යා කාලයේ දී නැගෙනහිර, උතුරමැද සහ ඌව පළාත්වල ගිගුරුම් සහිත වැසි වර්ධනය විය හැකිය. අකුණු අනතුරුවලින් ආරක්ෂා වීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි. මේ අතර පුත්තලම සිට ගාල්ල හරහා හම්බන්තොට දක්වා මුහුදු ප්‍රදේශවල තැනි තැන වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. පුත්තලමේ සිට යාපනය දක්වා සහ හම්බන්තොට දක්වා පොතුවිල් දක්වා මුහුදු ප්‍රදේශ තරමක් රළු ස්වභාවයක් ගත හැකිය. මේ අතර තලෙයිමන්නාරම පේසාලෙයි මුහුදු ප්‍රදේශයෙන් මුහුදුගිය ධීවර යාත්‍රාවක් අතුරුදන්ව තිබේ. එම යාත්‍රාවේ ධීවරයන් දෙදෙනෙකු සිටි බව තලෙයිමන්නාරම පොලිසිය සඳහන් කළේය.", "URL": "https://sinhala.adaderana.lk/news.php?nid=36154", "Category": null, "Parent URL": null}