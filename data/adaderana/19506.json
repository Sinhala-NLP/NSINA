{"Source": "Adaderana", "Timestamp": "October 21, 2011 04:19 pm", "Headline": "අම්පාරේ පාසල් සිසුන් ගෙනයන වාහන සඳහා තත්ත්ව පරික්ෂාවක්", "News Content": "අම්පාර දිස්ත්‍රික්කයේ පාසල් සිසුන් ප්‍රවාහනය සඳහා යොදා ගන්නා සියලුම බස් රථ හා වෑන් රථ තත්ත්ව පරික්ෂාවකට ලක් කර තිබේ. අම්පාර පොලිස් ස්ථානයේ දී මෙම පරික්ෂාව සිදුකර ඇති බව සඳහන්ය. වාහන 60 ක් පමණ මෙම පරික්ෂාව සඳහා යොදාගෙන ඇත. මෙම පරික්ෂාවේ දී අදාළ වාහනවල පවතින අඩුපාඩුකම් පිළිබඳව එම වාහනවල හිමිකරුවන්ට දැනුම් දී ඇති අතර ඒවා අලුත්වැඩියා කරගන්නා ලෙස වාහනවල හිමිකරුවන් වෙත දැනුම් දී ඇති බව සඳහන්ය. එලෙස අඩු ලුහුඩුකම් සකස් කර නොගන්නා වාහන ධාවනයෙන් ඉවත් කිරීමට ද පියවර ගන්නා බව මෙම පරික්ෂාව සිදුකළ අම්පාර මෝටර් රථ ප්‍රවාහන කොමසාරිස්වරයා දැනුම් දී තිබේ.", "URL": "https://sinhala.adaderana.lk/news.php?nid=19506", "Category": null, "Parent URL": null}