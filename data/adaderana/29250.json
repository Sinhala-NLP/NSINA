{"Source": "Adaderana", "Timestamp": "November 17, 2012 08:08 am", "Headline": " නුවරඑළිය - හැටන් මාර්ගයේ ධාවන කටයුතුවලට බාධා", "News Content": "නුවරඑළිය හැටන් මාර්ගයේ වාහන ගමනා ගමනයට බාධා එල්ලවී තිබේ. බංගලාහත, වින්ටිකෝනර් ප‍්‍රදේශයේ දී මාර්ගයට පස් සහ ගල් කඩා වැටීම හේතුවෙන් මාර්ගය සම්පූර්ණයෙන්ම අවහිර වී ඇති බව නානුඔය පොලීසිය සඳහන් කළේය. පස් සහ ගල් කඩා වැටෙමින් පවතින බැවින් මාර්ගය පිළිසකර කිරීමට ද අපහසු වී තිබේ. මේ හේතුවෙන් විකල්ප මාර්ග වශයෙන් තලවකැලේ, පුඬළුඔය, තවලම්තැන්න හරහා නුවරඑළියට ගමන් කළ හැකි බව පොලීසිය පැවසුවේය. ඊයේ (16) දිනයේ දී ද මෙම ස්ථානයේ පස් සහ ගල් කඩා වැටීම හේතුවෙන් මාර්ගය වසා දමන ලදී.", "URL": "https://sinhala.adaderana.lk/news.php?nid=29250", "Category": null, "Parent URL": null}