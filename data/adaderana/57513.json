{"Source": "Adaderana", "Timestamp": "February 23, 2016 12:24 pm", "Headline": "කොතලාවල මිය යළි රිමාන්ඩ්", "News Content": "ප්‍රකට ව්‍යාපාරිකයෙකු මෙන්ම සෙලින්කෝ සමූහ ව්‍යාපාරයේ නිර්මාතෘ ලලිත් කොතලාවල මහතාගේ බිරිඳ වන සිසිල් කොතලාවල මිය අප්‍රේල් මස 27 වන දින දක්වා රක්ෂිත බන්ධනාගාර ගත කර තිබේ.අදාළ නඩුව අද(23)කැඳවූ අවස්ථාවේදී ඇය වෙනුවෙන් නීතිඥයින් ඇප අයදුම්පතක් ඉදිරිපත් කර තිබුණද ඇප ලබාදීම ප්‍රතික්ෂේප කර තිබේ.ඒ අනුව කොළඹ මහාධිකරණ විනිසුරු මනිලාල් වෛද්‍යරත්න මහතා ඇය අප්‍රේල් මස 27 වන දින දක්වා යළි රක්ෂිත බන්ධනාගාර ගත කරන ලෙස නියෝග කළ බව අදදෙරණ වාර්තාකරු පවසයි.ගොල්ඩන් කී සමූහ ව්‍යාපාරයේ සිදුව ඇතැයි පැවසෙන මහා පරිමාණ වංචාවකට අදාළව පැවැත්වෙන නඩුවකදී එම සමාගමේ අධ්‍යක්ෂවරියක ලෙස කටයුතු කළ ඇය අධිකරණය මගහැරීම නිසා ඇයට එරෙහිව වරෙන්තු නිකුත් කර තිබිණි.කෙසේ වෙතත් පසුගියදා යළි ශ්‍රී ලංකාවට පැමිණි ඇය නීතිඥවරුන් මාර්ගයෙන් අධිකරණය‍ට කරුණු ඉදිරිපත් කරන ලදී.", "URL": "https://sinhala.adaderana.lk/news.php?nid=57513", "Category": null, "Parent URL": null}