{"Source": "Adaderana", "Timestamp": "February 18, 2015 05:05 pm", "Headline": "රට බේරාගන්න එන්න - ගම්මන්පිල මහින්දගෙන් ඉල්ලයි", "News Content": "නව ආණ්ඩුව යටතේ බෙදුම්වාදී වැඩපිළිවෙළ ඉදිරියට යන විට ජාතියට උණ ගන්නා බැවින් දිනපතා කොත්තමල්ලි බීමට සිදුවන නිසා කොත්තමල්ලි අඩුවට දෙනවා යැයි පිවිතුරු හෙළ උරුමයේ නායක උදය ගම්මන්පිල මහතා අද නුගේගොඩ රැළියේදී පැවසීය.දින 100 වැඩපිළිවෙළට යටින් බෙදුම්වාදී වැඩපිළිවෙළක් තියෙන බව පෙනෙන්නට ඇති බව ඔහු කියා සිටියේය.පෙබරවාරී 5 වැනිදා උතුරෙන් වෙඩි හඬ ඇහුණ බවත්, ඇහුවාම කිවුවේ ඌරන්ට ඇටවූ ගිනි අවියක් පත්තුවී ඇති බවත්, යැයි හෙතෙම කීවේය.වැදගත්ම සිද්ධිය උතුරු පළාත් සභාවේ මහ ඇමති විග්නේෂ්වරන් පෙබරවාරී 10 වැනිදා නිදහසින් පසු බිහිවූ සියලු ආණ්ඩු ලංකාවේ දෙමළ ජනතාව සමූලඝාතනයක් කරා කියා යෝජනාවක් සම්මත කර ගැනීම බවද ගම්මන්පිල මහතා පෙන්වාදුන්නේය.මේ නිසා රට බෙදුම්වාදීගේ වැඩපිළිවෙළකට යන බව පෙනෙන්නට ඇති නිසා මව්බිම බේරාගත් නායකයාට යළි එන්නැයි ආරාධනා කරන බවද හෙතෙම කීවේය.මෙම රැළිය සඳහා මහ සංඝරත්නය,ජානිපෙ නායක පාර්ලිමේන්තු මන්ත්‍රී විමල් වීරවංශ, මහජන එක්සත් පෙරමුණේ නායක පාර්ලිමේන්තු මන්ත්‍රී දිනේෂ් ගුණවර්ධන, ප්‍රජාතන්ත්‍රවාදී වාමාංශික පෙරමුණේ නායක, පාර්ලිමේන්තු මන්ත්‍රී වාසුදේව නානායක්කාර,පිවිතුරු හෙළ උරුමයේ නායක උදය ගම්මන්පිල,පාර්ලිමේන්තු මන්ත්‍රී ටී.බී ඒකානයක,පාර්ලිමේන්තු මන්ත්‍රී සීබී රත්නායක,පාර්ලිමේන්තු මන්ත්‍රී ජයන්ත කැටගොඩ,පාර්ලිමේන්තු මන්ත්‍රී ගීතාංජන ගුණවර්ධන,පාර්ලිමේන්තු මන්ත්‍රී සාලින්ද දිසානායක,පාර්ලිමේන්තු මන්ත්‍රී වයි.ජී පද්මසිරි,බස්නාහිර ප්‍රධාන ඇමති ප්‍රසන්න රණතුංග,දකුණු පළාත් සභා මන්ත්‍රී ඩී.වී උපුල්.බස්නාහිර පළාත් සභා මන්ත්‍රී නිමල් ලන්සා,බස්නාහිර පළාත් සභා මන්ත්‍රී ජගත් කුමාර,දේශපාලන විචාරක දයාන් ජයතිලක,හිටපු ඇමතිවරුන්,පළාත් සභා මන්ත්‍රීන්පළාත් සභා මන්ත්‍රීන්, සිවිල් සංවිධාන සාමාජිකයින් ඇතුළු පිරිසක් එක්ව සිටිති.", "URL": "https://sinhala.adaderana.lk/news.php?nid=49437", "Category": null, "Parent URL": null}