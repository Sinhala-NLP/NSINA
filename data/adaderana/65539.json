{"Source": "Adaderana", "Timestamp": "October 30, 2016 10:55 am", "Headline": "  මුදල් වංචා කළ 3ක් අල්ලයි", "News Content": "මුදල් වංචා කිරීමේ සිද්ධියක් සම්බන්ධයෙන් අනුරාධපුරය, වාහල්කඩ ප්‍රදේශයේ දී පුද්ගලයින් තිදෙනෙකු අත්අඩංගුවට ගෙන තිබේ.නිධානයකින් ලබාගත් බව පවසා පෞරාණික භාණ්ඩ තොගයක් අලෙවි කර වංචනිකව මුදල් ලබාගත් බවට අනුරාධපුර පොලීසියට ලද තොරතුරක් මත එම සැකකරුවන් අත්අඩංගුවටගෙන ඇති බව සඳහන් වේ.එහිදී පිත්තල පහනක්, පිත්තල ලාම්පුවක්, ලෝහ පෙට්ටි දෙකක් සහ ගල්වලින් සකසන ලද කුප්පි දෙකක් සැකකරුවන් සතුව තිබී පොලීසිය බාරයට ගෙන ඇත.අත්අඩංගුවට ගත් සැකකරුවන් කැබිතිගොල්ලෑව සහ හොරොව්පතාන ප්‍රදේශවල පදිංචිකරුවන් වන බව පොලීසිය පැවසුවේය.ඔවුන් අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අනුරාධපුර පොලීසිය මේ පිළිබඳ වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=65539", "Category": null, "Parent URL": null}