{"Source": "Adaderana", "Timestamp": "May 24, 2019 03:03 pm", "Headline": "ත්‍රිරෝද රථ අනතුරකින් තිදෙනෙක් ජීවිතක්ෂයට-තිදෙනෙක් රෝහලට", "News Content": "වැල්ලවාය, ඌව කුඩා ඔය පොලිස් බල ප්‍රදේශයේ කුඩා ඔය එයාපෝට් මංසන්ධිය අසළදී අද (24) පස්වරුවේ සිදු වූ අනතුරකින් තිදෙනෙකු ජීවිතක්ෂයට පත්වී ඇත. ත්‍රිරෝද රථ දෙකක් මුහුණට මුහුණ ගැටීමෙන් මෙම අනතුර සිදු වී ඇති අතර අනතුරින් කාන්තාවන් දෙදෙනකු සහ පිරිමි පුද්ගලයකු ජීවිතක්ෂයට පත් වී ඇති බව අද දෙරණ වාර්තාකරු සඳහන් කරයි. මෙසේ මියගොස් ඇත්තේ වැල්ලවාය ප්‍රදේශයේ පදිංචිකරුවන් පිරිසක් බවට අනාවරණය වී ඇත. අනතුරින් තවත් තිදෙනෙකු තුවාල ලබා ඇති අතර ඔවුන් තණමල්විල මූලික රෝහලට ඇතුළත් කර ඇත. අනතුරින් පසු තුවාලකරුවන් කඩිනමින් තණමල්විල රෝහලට ඇතුලත් කර නමුත් ඉන් තිදෙනෙකු ඒ වන විටත් මියගොස් සිටි බව තණමල්විල රෝහලේ ප්‍රකාශකයකු සඳහන් කර ඇත. අතර අනතුර සම්බන්ධයෙන් විමර්ශන තණමල්විල පොලීසිය විසින් සිදුකරයි.", "URL": "https://sinhala.adaderana.lk/news.php?nid=110591", "Category": null, "Parent URL": null}