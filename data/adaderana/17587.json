{"Source": "Adaderana", "Timestamp": "July 23, 2011 04:10 pm", "Headline": "ඡන්ද විමසීම සාමකාමීව අවසන් -මැ. කො", "News Content": "පළාත් පාලන ආයතන සඳහා අද(23) සිදුකෙරෙනු ඡන්ද විමසීම සමස්තයක් ලෙස සාමකාමීව පැවති බව මැතිවරණ කොමසාරිස් මහින්ද දේශප්‍රිය මහතා අද‍දෙරණට පැවසුවේය. ඡන්ද විමසීමට අදාළව බරපතල පැමිණිලි කිසිවක් ලැබී නොමැති අතර සුළු පැමිණිලි කිහපයක් පමණක් වාර්තා වී ඇති බව කොමසාරිස්වරයා සඳහන් කළේය. සෙසු මැතිවරණවලට සාපේක්ෂව ඡන්දය ප්‍රකාශ කිරීම සාමාන්‍ය අගයක පවතිනු ඇති බවට කොමසාරිස්වරයා විශ්වාසය පළ කරයි. පළාත් පාලන ආයතන 65 ක් සඳහා වූ ඡන්ද විමසීමේ කටයුතු අද පෙරවරු 7ට ආරම්භ වී පස්වරු 4 ට අවසන් විය. මේ වන විට ඡන්ද පෙට්ටි ගණන් කිරීමේ මධ්‍යස්ථා‍න වෙත ප්‍රවාහනය කෙරෙමින් තිබෙන බව අද දෙරණ වාර්තාකරුවන් සඳහන් කළේය.", "URL": "https://sinhala.adaderana.lk/news.php?nid=17587", "Category": null, "Parent URL": null}