{"Source": "Adaderana", "Timestamp": "November 26, 2018 05:55 pm", "Headline": "පිටකොටුවේ ඝාතනයට සැකපිට පුද්ගලයින් 4ක් පොලීසියට බාර වෙයි", "News Content": "අද(26) අළුයම 2.15ට පමණ පිටකොටුවේ පොලිස් වසමේ මධ්‍යම බස්නැවතුම්පල ඉදිරිපිට ඕල්කට් මාවතේ පදික වේදිකාවේ පලතුරු කඩයක වෙලදාමේයෙදී සිටි පුද්ගලයෙකු ඝාතනය විය. වයස අවුරුදු 22 ක් වු දිඹුල පහල කොටස, දිඹුල වත්ත ලිපිනයේ පදිංචි කුමාර ඩික්ෂන් නැමති අය මෙලෙස ඝාතනය වු බව පොලීසිය සඳහන් කරයි. සිද්ධිය සම්බන්ධයෙන් සැකකරුවන් 4 දෙනෙක් අද සවස 2.30 ට පමණ පොලිස් ස්ථාවයට ඉදිරිපත් වීමෙන් අනතුරුව අත්අඩංගුවට ගෙන ඇත. මෙසේ අත්අඩංගුවට පත්ව ඇත්තේ වයස අවුරුදු 32 ක් වු ග්‍රෑන්ඩ්පාස් ප්‍රදේශයේ පදිංචි පුද්ගලයෙක්, වයස අවුරුදු 30 ක් වු හුන්නස්ගිරිය ප්‍රදේශයේ පදිංචි පුද්ගලයෙක්, වයස අවුරුදු 24 ක් වු කහවත්ත ප්‍රදේශයේ පදිංචි තරුණයෙක් හා වයස අවුරුදු 31 ක් වු බෙයාවෙල් වත්ත්‍, තලවකැලේ පදිංචි පුද්ගලයකි. අත්අඩංගුවට පත් සැකකරුවන් හෙට(27) අළුත් කඩේ අංක 3 මහේස්ත්‍රාත් අධිකරණයට ඉදිරිපත් කිරීමට නියමිතයි. පිටකොටුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99836", "Category": null, "Parent URL": null}