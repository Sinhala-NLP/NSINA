{"Source": "Adaderana", "Timestamp": "January 10, 2019 06:09 am", "Headline": "හත්වන වරටත් උස්සන්ගොඩ සංචාරක කඳවුර ආරම්භ වෙයි", "News Content": "රටවල් 70 ක් නියෝජනය කරමින් හත්වන වරට සංවිධාන කරනු ලැබූ උස්සන්ගොඩ සංචාරක කඳවුර ආරම්භ කෙරුණු අතර ඒ සඳහා විදේශිකයින් 3000ක් සහභාගි වී තිබේ. ඊයේ(09) සවස ආරම්භ වූ සංචාරක කඳවුර සංචාරක සංවර්ධන අධිකාරියේ පුර්ණ අධීක්ෂණය යටතේ රජයේ සියලු අංශයන්ගේ සහයෝගයෙන් පරිසර හිතකාමී කෙටිකාලින සංචාරක ප්‍රවර්ධන වැඩසටහනක් ලෙසින් ක්‍රියාත්මක කරනු ලබන මෙම වැඩ සටහන තුලින් ප්‍රදේශයේ ජනතාවට ආර්ථික වාසි රැසක් අත්වී තිබේ. විශේෂයෙන්ම සමාරම්බක උත්සවය සනිටුවහන් කරමින් දේශීය සංස්කෘතික නර්තන මෙන්ම විදේශීය පොප් සංගීත කණ්ඩායම් රැසක්ද සහභාගී වී ඇති අතර 15 වනදා තෙක් මෙම වැඩසටහන් පැවැත්වෙන බව එහි සංවිධායක මණ්ඩලය ප්‍රකාශ කර සිටියේය.", "URL": "https://sinhala.adaderana.lk/news.php?nid=102102", "Category": null, "Parent URL": null}