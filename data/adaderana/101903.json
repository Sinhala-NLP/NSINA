{"Source": "Adaderana", "Timestamp": "January 6, 2019 08:50 pm", "Headline": "මුලින්ම එන මැතිවරණය", "News Content": "2019 වසර මැතිවරණ වර්ෂයක් වන බවට වසර ආරම්භයට පෙර සිටම විවිධ මත ඉදිරිපත් තිබුණි. ඒත් පළාත් සභා මැතිවරණය පැවැත්වෙන ක්‍රමවේදය පිළිබඳව අවසන් එකඟතාවක් නොමැති පසුබිමකදී පළමුවෙන්ම පැවැත්වෙන මැතිවරණය කුමක්ද යන්න පිළිබඳව දේශපාලන තලයේ කතාබහක් නිර්මාණය වී තිබේ. එවන් පසුබිමක මේ වසරේ පළමුවෙන්ම පැවැත්වෙන්නේ ජනාධිපතිවරණයක් බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ව්‍යවස්ථාව කෙටුම්පත් කිරීම සඳහා පත්කළ තේරීම් කාරක සභාව විසින් මේ වන විට කෙටුම්පත් කරමින් යන බවත් ඉදිරියේ දී පාර්ලිමේන්තුවට ඉදිරිපත් කරන අතර, මෙහිදි ව්‍යවස්ථාව ගැන සියලු පක්ෂවලට මත ඉදිරිපත් කළ හැකි බව ද අමාත්‍යවරයා පැවසීය. ඒකීය බලය බෙදීම ‍ෆෙඩරල් සංකල්පයක් නොවන බවත්, ඡන්දයක් ඕනෑයැයි පැවසීම තුළ කිසි විටෙකත් ඡන්දයකට යා නොහැකි බව ද අමාත්‍යවරයා පැවසීය. එවැනි ඉල්ලීමක් සිදු කරන්නේ නම් මන්ත්‍රීවරු තුනෙන් දෙකකගේ කැමැත්ත අවශ්‍ය බවත් එසේ නොමැති නම් වසර 4 හමාරක් ගත ව තිබිය යුතු බවත් පැවසූ අමාත්‍යවරයා පළමුවෙන් ජනාධිපතිවරණයක් බව කියා සිටියේය.", "URL": "https://sinhala.adaderana.lk/news.php?nid=101903", "Category": null, "Parent URL": null}