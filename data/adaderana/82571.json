{"Source": "Adaderana", "Timestamp": "January 6, 2018 06:50 am", "Headline": "මැතිවරණය නිසා මහජන සේවාවන් අතපසු වෙන්න බෑ", "News Content": "මැතිවරණ කටයුතු හේතුවෙන් රාජ්‍ය ආයතන මගින් සිදුකරනු ලබන දෛනික මහජන සේවාවන් කිසිසේත් අතපසු නොවිය යුතු බව ජනාධිපති මෛත්‍රිපාල සිරිසේන මහතා අවධාරණය කරයි. කිසිඳු රාජ්‍ය ආයතනයක් සතු දේපළ හා සම්පත් මැතිවරණ කටයුතු සඳහා භාවිතා කිරීමට ඉඩ නොතැබීම අමාත්‍යංශ ලේකම්වරුන්ගේ වගකීමක බව ජනාධිපතිවරයා පවසා ඇත. අමාත්‍යංශ ලේකම්වරු සමඟ ජනාධිපති කාර්යාලයේදී පැවති සාකච්ඡාවකදී ජනාධිපතිවරයා මේ බව පවසා ඇති බවයි ජනාධිපති මාධ්‍ය අංශය සඳහන් කළේය. නව වසරට අදාළ සංවර්ධන ඉලක්ක සහ සැලසුම් වසර ආරම්භයේ සිටම ක්‍රියාත්මක කළ යුතු බව හා අමාත්‍යංශ මට්ටමින් සිදුකරන සංවර්ධන කටයුතු සම්බන්ධයෙන් මහජනතාව දැනුවත් කරවීමට කටයුතු කළ යුතු බව ද ජනාධිපතිවරයා පවසා තිබේ.", "URL": "https://sinhala.adaderana.lk/news.php?nid=82571", "Category": null, "Parent URL": null}