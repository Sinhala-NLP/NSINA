{"Source": "Adaderana", "Timestamp": "December 18, 2011 09:19 am", "Headline": " රාත්‍රී තැපැල් දුම්රියේ සේවකයා මරාදමයි", "News Content": "බදුල්ල සිට කොළඹ බලා ධාවනය වු රාත්‍රී තැපැල් දුම්රියේ සේවකයෙකු ඝාතනයට ලක්ව තිබේ. ඊයේ රාත්‍රී දුම්රියේ ගමන් කළ තවත් පුද්ගලයෙකු විසින් පහරදී අදාළ සේවකයා ඝාතනය කර ඇති බව දුම්රිය පාලක මැදිරිය සඳහන් කරයි. ඝාතනයට ලක්වු සේවකයා එම දුම්රියේ නිදන් මැදිරි සේවකයෙකු ලෙස කටයුතු කළ අයෙකි. මියගිය පුද්ගලයාගේ මෘත ශරීරය හැටන් දික්ඔය රෝහලේ තැන්පත් කර තිබේ. මේ අතර වව්නියාව මහරම්බකුලම ප්‍රදේශයේ නිවාස සංකීර්ණයේ දී මුගුරකින් පහරදීමෙන් 32 හැවිරිදි අයෙකු ඝාතනය කර තිබේ. ඝාතනයට සම්බන්ධ සැකකරුවන් තිදෙනෙකු හඳුනාගෙන ඇති අතර ඔවුන් අත් අඩංගුවට ගැනීම සඳහා පොලිස් පරීක්ෂණ ක්‍රියාත්මක බව පොලීසිය පවසයි.", "URL": "https://sinhala.adaderana.lk/news.php?nid=20769", "Category": null, "Parent URL": null}