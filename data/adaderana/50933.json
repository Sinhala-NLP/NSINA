{"Source": "Adaderana", "Timestamp": "April 27, 2015 02:22 pm", "Headline": "සෝභිත හිමියන්ගේ සත්‍යග්‍රහය අවසන්", "News Content": "19 වැනි සංශෝධනය සම්බන්ධයෙන් ජනාධිපති මෛත්‍රීපාල සිරිසේන මහතා විසින් ලබාදුන් පොරොන්දුවක් අනූව පූජ්‍ය මාදුළුවාවේ සෝභිත හිමියන්ගේ ප්‍රධානත්වයෙන් ආරම්භ කිරීමට සැලසුම් කළ සත්‍යග්‍රහය අවසන් කර තිබේ.19 වැනි ව්‍යවස්ථා සංශෝධනය සම්මත කර ගැනීම සඳහා පාර්ලිමේන්තු මන්ත්‍රීන් සහය පළ කළ යුතු බව කියමින් සෝභිත හිමියන්ගේ ප්‍රධානත්වයෙන් ගිහි පැවිදි පිරිසක් විසින් අද පෙරවරුවේ විරෝධතා පා ගමනක් ආරම්භ කරන ලදී.බොරැල්ල කොටා ‍පාරේ එන්.එම් පෙරේරා මහතාගේ පිළිරුව අසළින් ඇරඹී එම විරෝධතා පා ගමන කොළඹ නිදහස් චතුරස්‍රය දක්වා පැමිණීමට සැලසුම් කර තිබිණ.අනතුරුව එම ස්ථානයේ සත්‍යග්‍රහයක් ආරම්භ කිරීමට සැලසුම් කර තිබූ අතර 19 වැනි සංශෝධනය ගැන ජනාධිපතිවරයා ලබාදුන් ‍පොරොන්දුවක් අනූව එය අවසන් කිරීමට සෝභිත හිමියන් තීරණය කර තිබේ.", "URL": "https://sinhala.adaderana.lk/news.php?nid=50933", "Category": null, "Parent URL": null}