{"Source": "Adaderana", "Timestamp": "October 14, 2016 03:18 pm", "Headline": "  මෛත්‍රීගේ ප්‍රකාශය බරපතළයි!", "News Content": "ජනාධිපති මෛත්‍රිපාල සිරිසේන මහතා සිදුකර ඇත්තේ බරපතළ ප්‍රකාශයක් බවත්, ඒ ගැන විමසිය යුත්තේද ඔහුගෙන් බවත්, ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් මහතා පවසයි.කොළඹ පදනම් ආයතනයේදී අද පැවැති උත්සවයකින් අනතුරුව මාධ්‍ය වෙත අදහස් දක්වමින් හෙතෙම මේ බව පැවසීය.ජාතික සහජීවන ප්‍රවර්ධනය වෙනුවෙන් විශ්වවිද්‍යාල ප්‍රජාව සතු කාර්ය භාර්ය මැයෙන් දිවයිනේ සියලු විශ්වවිද්‍යාලවල ආචාර්ය, මහචාර්ය ඇතුළු විද්වතුන්ගේ අදහස් ලබා ගැනීම සඳහා මෙය සංවිධානය කර තිබිණ.විවිධ දූෂණ අක්‍රමිකතා ගැන සොයාබලන ආයතන සම්බන්ධයෙන් ජනාධිපති මෛත්‍රිපාල සිරිසේන මහතා පසුගියදා කළ ප්‍රකාශය ගැන මාධ්‍යවේදීන් අමාත්‍යවරයාගෙන් කළ විමසීමේදී හෙතෙම ඉහත පිළිතුර ලබාදුන්නේය.එහිදී ඔහු වැඩිදුරටත් කියා සිටියේ මෙම ආණ්ඩුව වැට්ටවීමට බොහෝ දෙනා බලා සිටින නමුත් එයට ඉඩ නොදෙන බවයි.වතුකම්කරුවන්ට රුපියල් 1000ක දෛනික වැටුපක් දෙන බව කියමින් තොණ්ඩමන් මහතා ඔවුන් මුලා කළ බවටද හෙතෙම එහිදී චෝදනාවක් කළේය.", "URL": "https://sinhala.adaderana.lk/news.php?nid=65056", "Category": null, "Parent URL": null}