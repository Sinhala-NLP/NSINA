{"Source": "Adaderana", "Timestamp": "September 8, 2019 10:41 am", "Headline": "ආධ්‍යාත්මික රෝග සුව කිරීමේ සෞඛ්‍ය කඳවුරකදී දෙදෙනෙක් මරුට-18ක් රෝහලට", "News Content": "ආධ්‍යත්මික බලයෙන් රෝග සුව කරන පුද්ගලයකු විසින් පැවැත්වූ වැඩසටහනක් අනුරාධපුර හොරොව්පතාන මධ්‍ය මහා විද්‍යලයේ ක්‍රීඩාගනයේදි ඊයේ (07) පස්වරුවේ පැවැත්වුණි. මේ සඳහා එක්ව සිටි රෝගි පුද්ගලයන් දෙදෙනෙකු රෝගී තත්වය හේතුවෙන් එම ස්ථානයේදිම මියගොස් ඇත. අනුරාධපුර හොරොව්පතාන ප්‍රදේශයෙන් අධ්‍යත්මික බලයෙන් රෝග සුවකරණ පුද්ගලයෙකු පිලිබඳව වාර්තා වෙයි එම පුද්ගලයා විසින් මෙහෙයවනු ලැබූ වැඩසටහනක් අනුරාධපුර හොරොව්පතාන මධ්‍ය මහා විද්‍යලයේ ක්‍රීඩාගනයේදි ඊයේ පස්වරුවේ පැවැත්වුණේ දිවයිනේ නන්දෙසින් පැමිණි රෝගීන් 20,000කට අධික පිරිසකගේ සහභාගීත්වයෙන්. මේ සඳහා සහභාගී වූ අසාධ්‍ය රෝගීන් දෙදෙනෙකු එම ස්ථානයේදිම මියගිය බවට වාර්තා වූ අතර මෙලෙස මියගොස් ඇත්තේ කළුතර ප්‍රදේශයේ පදිංචිව සිටි වයස අවුරුදු 39ක් වූ දිනූෂා ද සිල්වා සහා ගාල්ල වදුරඹ ප්‍රදේශයේ පදිංචිව සිටි 78 හැවිරිදි ඒ.එම්.රණවක නැමැති පුද්ගලයෙක්. මෙම වැඩසටහන සඳහා එක්ව සිටි රෝගී පුද්ගලයින් 18 දෙනෙකු අසනීප තත්වයන් හේතුවෙන් හොරොව්පතාන ප්‍රාදේශීය රෝහලට ඇතුලත් කර ඇති අතර ඉන් 14 දෙනෙකු අනුරාධපුර ශික්ෂණ රෝහලට මාරු කර යවා ඇති බව පොලීසිය පවසයි.", "URL": "https://sinhala.adaderana.lk/news.php?nid=118573", "Category": null, "Parent URL": null}