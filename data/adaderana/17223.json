{"Source": "Adaderana", "Timestamp": "July 6, 2011 09:39 am", "Headline": "පදිකයා ලොරියට බිලි", "News Content": "අම්බලන්තොට ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. තිස්ස - මාතර ප්‍රධාන මාර්ගයේ අම්බලන්තොට නගරයේ දී අනතුර සිදු ව ඇති බව පොලිසිය පවසයි. මාර්ගය අසළ ගමන් කරමින් සිටි පදිකයෙකු ලොරි රථයක ගැටීමෙන් මෙම අනතුර සිදුව තිබේ. අනතුරින් බරපතල තුවාල ලැබූ පුද්ගලයා අම්බලන්තොට රෝහලට ඇතුළත් කිරීමෙන් අනතුරුව මිය ගොස් ඇති බව සඳහන්වේ. මිය ගොස් ඇත්තේ අම්බලන්තොට , වාඳුරුප්ප ප්‍රදේශයේ පදිංචිව සිටි 52 හැවිරිදි පුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු හම්බන්තොට මහේස්ත්‍රාත් අධිකරණයට අද ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17223", "Category": null, "Parent URL": null}