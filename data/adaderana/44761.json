{"Source": "Adaderana", "Timestamp": "July 18, 2014 12:46 pm", "Headline": "නඩු තීන්දුව ගැන බ්‍රිතාන්‍ය ප්‍රසාදය පළකරයි", "News Content": "බ්‍රිතාන්‍ය ජාතික කුරාම් ෂෙයික් ඝාතනය සම්බන්ධයෙන් පැවති නඩුවිභාගයෙන් අනතුරුව ලබාදුන් තීන්දුව හිසනමා පිළිගන්නා බව බ්‍රිතාන්‍ය මහකොමසාරිස් කාර්යාලය පවසයි. සාධාරණත්වය වෙනුවෙන් දිගු කාලයක් තිස්සේ අරගල කළ ඔහුගේ පවුලේ උදවියට සහ මිතුරන්ට මෙම තීන්දුව දැනුම්දීමට කටයුතු කරන බව මහකොමසාරිස් කාර්යාලය නිකුත් කළ නිවේදනයේ දැක්වෙයි. නීතිපතිවරයාගේ කාර්යාලයේ නිලධාරීන් මෙම නීතිමය ක්‍රියාමාර්ග වෙනුවෙන් අවංකව හා විනිවිදභාවයෙන් යුක්තව කටයුතු කිරීම පිළිබඳ තම ප්‍රශංසාව හිමිවන බව මහකොමසාරිස් කාර්යාලය කියා සිටියි. එසේම මෙම සිද්ධියට අදාළ සියලුම ප්‍රවණතාවන් කෙරෙහි දැඩි අවධානයෙන් පසුවන බවද එකී නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=44761", "Category": null, "Parent URL": null}