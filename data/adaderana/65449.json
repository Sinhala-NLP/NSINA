{"Source": "Adaderana", "Timestamp": "October 27, 2016 04:10 pm", "Headline": "ලසන්ත ඝාතන නඩුව - බුද්ධි අංශ සෙබලාට ඇප", "News Content": "මාධ්‍යවේදී ලසන්ත වික්‍රමතුංග ඝාතනය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි යුධ හමුදා බුද්ධි අංශ සාජන් මේජර්වරයා ඇප මත මුදා හැර තිබේ.පසුගිය ජුලි මස 16 වනදා අත්අඩංගුවට ගැණුනු මෙම බුද්ධි අංශ සාජන් මේජර්වරයා දින සියයකට අධික කාලයක් රක්ෂිත බන්ධනාගාර ගතව සිටියේය.අදාළ නඩුව ගල්කිස්ස මහේස්ත්‍රාත් අධිකරණයේ අද කැඳවූ අවස්ථාවේ සැකකරු රුපියල් 50,000ක මුදල් ඇපයක් සහ රුපියල් ලක්ෂ 05 බැගින් වූ ශරීර ඇප තුනක් මත මුදා හැරීමට මහේස්ත්‍රාත් මොහොමඩ් සහබ්දීන් මහතා නියෝග කර ඇත.සැකකාර හමුදා බුද්ධි අංශ සාජන් මේජර්වරයාගේ විදෙස් ගමන් තහනම් කළ මහේස්ත්‍රාත්වරයා කිසිදු හමුදා කඳවුරකට ඇතුළුවීම ද තහනම් කරමින් ඇප කොන්දේසි පැනවූ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=65449", "Category": null, "Parent URL": null}