{"Source": "Adaderana", "Timestamp": "February 16, 2010 03:13 pm", "Headline": "ජී.එස්.පී ප්ලස් තීරණයෙන් බලපෑමක් නෑ ", "News Content": "ජි.එස්.පී. ප්ලස් බදු සහනය නොලැබුණහොත් ක්‍රියා කිරීම සඳහා ශ්‍රී ලංකා රජය පූර්ව සුදානමකින් පසු වු බැවින් යුරෝපා සංගමයේ තීරණය මෙරටට‍ දැඩි බලපෑමක් එල්ල නොකරන බව ශ්‍රී ලංකා මහ බැංකු අධිපති අජිත් නිවාඩ් කබ්රාල් මහතා පවසයි. එමගින් සිදුවිය හැකි බලපැම අවම කර ගැනීම සඳහා රුපියලේ අගය ස්ථාවර කර ගැනීමට මෙරටට හැකි වී ඇති බව කබ්රාල් මහතා පෙන්වා දෙයි. කෙසේ වෙතත් ඉදිරි මාස 6ක කාලය තුළදී ශ්‍රී ලංකා රජය සමඟ එකඟතා ඇති කර ගැනීම පිළිබඳ සුබවාදී ආකල්පයකින් යුරෝපා සංගමය පසුවන බව කබ්රාල් මහතා කියා සිටියි. අජිත් නිවාඩ් කබ්රාල් මහතා මේ අදහස් පල කළේ ජි.එස්.පී. ප්ලස් බදු සහනය ලබාදීම තාවකාලිකව නතර කිරීමට යුරෝපා සංගමය තීරණය කිරීම පිළිබඳ අප කළ විමසීමකදීය..", "URL": "https://sinhala.adaderana.lk/news.php?nid=6737", "Category": null, "Parent URL": null}