{"Source": "Adaderana", "Timestamp": "July 25, 2018 04:24 pm", "Headline": "මොරගහකන්ද ව්‍යාපෘතියෙන් රටේ සංහිඳියාව පෙන්නුම් කරනවා", "News Content": "මොරගහකන්ද ව්‍යාපෘතිය තුළින් රටේ සංහිඳියාව පෙන්නුම් කර හැකි බව වරාය හා නාවික කටයුතු අමාත්‍ය මහින්ද සමරසිංහ මහතා පවසයි. කොළඹ අද (25) පැවති මාධ්‍ය හමුවක් අමතමින් අමාත්‍යවරයා මේ බව පැවසීය. 2007 මෙම ව්‍යාපෘති ආරම්භ කර ඇති නමුත් එය නිවැරදිව අවසන් කිරිමට අවශ්‍ය වතාවරණයක් නොතිබුණ බව ද අමාත්‍යවරයා ප්‍රකාශ කළේය. මරණ දඬුවම ක්‍රියාත්මක කිරිම සම්බන්ධයෙන්ද මෙහිදි අමාත්‍යවරයා අදහස් පල කළේය. මරණ දඬවම ක්‍රියාත්මක කිරිමෙදි අත්තර්ජාතික වශයෙන් පැමිණේන ගැටළු සාකච්ඡා මාර්ගයෙන් විසඳා ගැනිමට හැකි බව අමාත්‍යවරයා පැවසීය. මත්ද්‍රව්‍ය සම්බන්ධයෙන් රට තුල උද්ගත වි ඇති ගැටළු සම්බන්ධයෙන් අදාල අවස්ථාවන්හිදි මානවහිමිකම් කවුන්සිලය ඉදිරියේ පැහැදිලි කර සාකච්ඡා මාර්ගයෙන් විසදුම් ලබා ගත හැකි බව ඔහු පැවසීය. විධායක ජනාධිපති බලතල සම්බන්ධයෙන් ශ්‍රී ලංකා නිදහස් පක්ෂය මෙතෙක් ස්ථාවරයකට පැමිණ නැති නමුත් එම බලතල ජානාධිපතිවරයා සතුව තිබිය යුතු බව වැඩි දෙනෙකුගේ මතය වි ඇති බවද අමාත්‍යවරයා එහිදි පැවසීය", "URL": "https://sinhala.adaderana.lk/news.php?nid=93193", "Category": null, "Parent URL": null}