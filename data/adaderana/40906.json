{"Source": "Adaderana", "Timestamp": "February 5, 2014 03:32 pm", "Headline": "නීෂා බිස්වාල් ජිනීවා යයි ", "News Content": "මෙරට සංචාරයක නිරත වු දකුණු හා මධ්‍යම ආසියානු කටයුතු බාර අමෙරිකානු සහකාර රාජ්‍ය ලේකම් නීෂා බිස්වාල් ශ්‍රී ලංකාවේ මානව හිමිකම් තත්ත්වය සම්බන්ධයෙන් ජිනීවා හිදී සාකච්ජා පවත්වා තිබේ. ඉන්දියාව ඇතුළු රටවල් කිහිපයක මහ කොමසාරිස්වරුන් සහ තානාපතිවරුන් හමුවී ඇය සාකච්ජා පවත්වා ඇති බව වාර්තා වෙයි. විශේෂයෙන්ම අමෙරිකාව විසින් ශ්‍රී ලංකාව සම්බන්ධයෙන් ජානීවා මානව හිමිකම් කවුන්සිලය වෙත ඉදිරිපත් කිරීමට නියමිත යෝජනාව පිළිබඳ මෙහිදී දීර්ඝ වශයෙන් සාකච්ජා වී තිබේ. පසුගිය දින වල ශ්‍රී ලංකා සංචාරයක නිරත වු නිෂා බිස්වාල් සංචාරය අවසන් කරමින් බ්‍රිතාන්‍ය බලා පිටත්ව යන ලදී. එහිදී බ්‍රිතාන්‍ය විදේශ කටයුතු සහ පොදුරාජ්‍ය මණ්ඩල කාර්යාල රාජ්‍ය අමාත්‍ය හියුගෝ ස්වයර් හමුවු නීෂා බිස්වාල් ශ්‍රී ලංකාවේ මානව හිමිකම් තත්ත්වය සම්බන්ධයෙන් සාකච්ජා පැවැත්වු බව වාර්තා වුණි. අදාළ සාකච්ජාවෙන් පසුව අමෙරිකානු සහකාර රාජ්‍ය ලේකම් නීෂා බිස්වාල් ඊයේ(04) දිනයේ දී ජිනීවා බලා පිටත්ව ගොස් තිබේ", "URL": "https://sinhala.adaderana.lk/news.php?nid=40906", "Category": null, "Parent URL": null}