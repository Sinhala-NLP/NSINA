{"Source": "Adaderana", "Timestamp": "February 2, 2019 09:52 am", "Headline": "හෙරොයින් හා ජංගම දුරකතන 14ක් සමඟ සැකකරුවන් 6ක් අත්අඩංගුවට", "News Content": "පුලියන්කුලම පොලිස් ස්ථානයේ නිලධාරීන් කණ්ඩායමක් විසින් ලද තොරතුරක් මත ඒ-09 මාර්ගයේ පූතූර් කෝවිල දෙසට යන දුම්රිය මාර්ගය අසලදී අත්අඩංගුවට ගන්නා ලද සැකකරුවන් 05දෙනා සන්තකයේ තිබී පිස්තොල අවි 01ක්, එම උණ්ඩ 18ක් හා ජීව අත්බෝම්බ 03ක් සොයා ගැනීමට හැකි විය. පසුගිය ජනවාරි මස 01 දින සැකකරුවන් මෙසේ අත්අඩංගුවට ගැනීමට හැකි වී තිබුනි. මෙම සැකකරුවන් රඳවාගෙන ප්‍රශ්න කිරීමේදී එම සැකකරුවන්ට රැකවරණය ලබා දීම, ආධාර අනුබල ලබාදීම සම්බන්ධයෙන් කොළඹ අපරාධ කොට්ඨාසයේ නිලධාරීන් විසින් ඊයේ(01) සැකකරුවන් 06දෙනෙක් අත්අඩංගුවට ගෙන තිබේ. මීරිගම, වේයන්ගොඩ යන ප්‍රදේශවලදී මෙලෙසින් අත්අඩංගුවට ගෙන ඇත. එම සැකකරුවන් සන්තකයේ තිබී ජංගම දුරකතන 14ක්, හෙරොයින් ග්‍රෑම් 402 මිලිග්‍රෑම් 120ක් සොයාගෙන ඇත. අත්අඩංගුවට ගත් සැකකරුවන් මීරිගම, රාජගිරිය, වව්නියාව, පුලියන්කුලම හා වේයන්ගොඩ ප්‍රදේශවල පදිංචි වයස 28,32,46,26,35, යන වයස් වල පසුවන අය වෙයි. මෙම සැකකරුවන් රඳවා තබා ගැනීමේ නියෝග ලබාගෙන වැඩිදුරටත් ප්‍රශ්න කිරීමට නියමිතය. කොළඹ අපරාධ කොට්ඨාසය විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103567", "Category": null, "Parent URL": null}