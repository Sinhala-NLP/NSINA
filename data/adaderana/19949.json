{"Source": "Adaderana", "Timestamp": "November 12, 2011 05:28 am", "Headline": "2018 පොදුරාජ්‍ය මණ්ඩල ක්‍රීඩා උළෙල ඕස්ට්‍රේලියාවටයි", "News Content": "2018 පොදුරාජ්‍ය මණ්ඩල ක්‍රීඩා උළෙල පවත්වන රට පිළිබඳව තීරණය කිරීම සම්බන්ධයෙන් පැවති ඡන්ද විමසීමේ ජයග්‍රහණය ඕස්ට්‍රේලියාවේ ගෝල්ඩ් කෝස්ට් නගරයට හිමිවිය. ‍ බටහිර ඉන්දීය කොදෙව් දූපත් හි ශාන්ත කිට්ස් මැරියට් හිදී ඡන්ද විමසීම සිදුවිය. ‍ ශ්‍රී ලංකාවේ හම්බන්තොට සහ ඕස්ට්‍රේලියාවේ ගෝල්ඩ් කොස්ට් යන නගර එම ක්‍රීඩා උළෙල පැවැත්වීම සඳහා ඉදිරිපත්ව තිබිණි. ‍ ඡන්දය ප්‍රකාශ කිරීම සඳහා රටවල් 71 ක් සුදුසුකම් ලබා ඇති අතර තරගාවලි‍ය පැවැත්වීමේ අයිතිය හිමිකරගැනිම සඳහා ඡන්ද 36 ක් ලබාගත යුතුව තිබිණි. ‍ ඒ අනුව ඡන්ද විමසීමේ දී ගෝල්ඩ් කොස්ට් ඡන්ද 43 ක් ද, හම්බන්තොට ඡන්ද 27 ක් ද ලබා තිබේ.", "URL": "https://sinhala.adaderana.lk/news.php?nid=19949", "Category": null, "Parent URL": null}