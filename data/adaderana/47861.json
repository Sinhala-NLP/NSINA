{"Source": "Adaderana", "Timestamp": "December 8, 2014 10:58 am", "Headline": "තිස්ස ඉල්ලා අස්වෙයි - සෞඛ්‍ය ඇමතිධූරය සුදානම්?", "News Content": "එක්සත් ජාතික පක්ෂ මහලේකම් තිස්ස අත්තනායක මහතා මීට ස්වල්ප මොහොතක‍ට පෙර මහලේකම් ධූරයෙන් ඉල්ලා අස්වූ බව වාර්තා වෙයි. අද පෙරවරුවේ පක්ෂ මූලස්ථානයේ පැවැති රැස්වීමකදී කාර්ය මණ්ඩලය දැනුවත් කර පක්ෂ නායක රනිල් වික්‍රමසිංහ මහතා වෙත සිය ඉල්ලා අස්වීමේ ලිපිය යොමු කර ඇති බව පක්ෂ අභ්‍යන්තර ආරංචි මාර්ග සඳහන් කරයි. ඒ අනූව පාර්ලිමේන්තු මන්ත්‍රීවරයා ඉදිරි ජනාධිපතිවරණයේදී කුමන තීන්දුවක් ගන්නේ ද යන්න මෙතෙක් නිල වශයෙන් දැනුම්දී නැත. එසේ වුවද එළඹෙන ජනාධිපතිවරණයේදී මහින්ද රාජපක්ෂ මහතාට පළ කරනු ඇති බවත්, ඒ වෙනුවෙන් ඔහුට‍ මෛත්‍රිපාල සිරිසේන මහතාගෙන් හිස්වූ සෞඛ්‍ය අමාත්‍ය ධූරය හිමිවනු ඇති බවත්, රජයේ ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=47861", "Category": null, "Parent URL": null}