{"Source": "Adaderana", "Timestamp": "July 11, 2018 11:21 am", "Headline": "නිධන් හෑරු 6ක් පොලිස් දැලේ", "News Content": "හලාවත - ඉනිගොඩවෙල ප්‍රදේශයේ ගෙවත්තක ළිදක් කපන මුවාවෙන් නිධානයක් ගොඩ දැමීමට උත්සාහ කළ බව කියන 06 දෙනෙකුව හලාවත පොලීසියේ නිලධාරීන් විසින් අත්අඩංගුවට ගෙන ඇත. අද (11) වැනිදා අළුයම මෙම වැටලීම සිදු කර බව අද දෙරණ වාර්තාකරු සඳහන් කළේය. අත්අඩංගුවට ගෙන ඇති සැකකරුවන් අතරින් එක් අයෙකු මුන්දලම - විල්පත ප්‍රදේශයේ පදිංචිකරුවෙකු වන අතර සෙසු පිරිස හලාවත මැරවල ප්‍රෙද්ශයේ පදිංචිකරුවන් බවට හදුනා ගෙන ඇත. මැරවල පදිංචි සැකකරුවන් අතර කට්ටඩියෙකුද සිටින බව පොලීසිය ප්‍රකාශ කර ඇත. සැකකරුවන් සතුව තිබි ස්කෑනර් යන්ත්‍රයක්,සිතියමක්,මත් බුලත් තට්ටු කීපයක් සහ ජල මෝටර් 02 ක්ද පොලිස් භාරයට ගෙන තිබේ. අත්අඩංගුවට ගෙන ඇති සැකකරුවන් හලාවත මහේස්ත්‍රාත් අධිකරණයට ඉදිරිපත් කිරීමට නියමිත වේ. හලාවත පොලීසියේ වැඩ බලන මූලස්ථාන පොලිස් පරීක්ෂක කීර්ති ප්‍රේමතිලක මහතාගේ උපදෙස් මත උප පොලිස් පරීක්ෂක පතිරණ මහතා ඇතුළු නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=92356", "Category": null, "Parent URL": null}