{"Source": "Adaderana", "Timestamp": "January 25, 2014 02:53 pm", "Headline": "ඉන්දීය කාන්තා කණ්ඩායම ලංකාවට පරදී", "News Content": "ඉන්දීය කාන්තා ක්‍රිකට් කණ්ඩායම සමග පැවැති 20-20 තරඟයෙන් ශ්‍රී ලංකා කාන්තා කණ්ඩායම කඩුලු 3ක ජයක් අත්කර ගැනීමට සමත්ව තිබේ. මෙම තරඟයේ පළමුවෙන් පන්දුවට පහරදුන් ඉන්දීය කණ්ඩායම පන්දුවාර 20 අවසානයේදී කඩුලු 3ක් දැවී ලකුණු 147ක් ලබා ගන්නා ලදී. එම ලකුණු සංඛ්‍යාව පන්දුවාර 19.5දී කඩුලු 7ක් පමණක් දැවී අභිබවා යාමට ශ්‍රී ලංකා කණ්ඩායමට හැකි විය. ශෂිකලා සිරිවර්ධන ලබාගත් අර්ධ ශතකය ශ්‍රී ලංකා කාන්තා කණ්ඩායමේ ජයග්‍රහණය තහවුරු කිරීමට වැදගත් විය. තරඟ 3කින් සමන්විත මෙම තරඟාවලිය ඉන්දියාවේ පැවැත්වෙයි.", "URL": "https://sinhala.adaderana.lk/news.php?nid=40635", "Category": null, "Parent URL": null}