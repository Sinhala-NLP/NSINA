{"Source": "Adaderana", "Timestamp": "October 30, 2010 09:11 am", "Headline": "වෙළඳසැලකින් රන් අබරණ ඉස්සූ 5දෙනෙකුට මාංචු ", "News Content": "වළස්මුල්ල ප්‍රදේශයේ ස්වර්ණාභරණ වෙළඳසැලකින් ස්වර්ණාභරණ තොගයක් සොරාගැනීම සම්බන්ධයෙන් පුද්ගලයින් පස්දෙනෙකු පොලිසිය විසින් අත්අඩංගුවට ගෙන තිබේ. ඊයේ(29) පස්වරු 5 ට පමණ මෙම සොරකම සිදුව ඇති බව පොලිසිය පවසයි. සොරාගන්නා ලද ස්වර්ණාභරණවල වටිනාකම රුපියල් 56,000 ක් පමණ වන බව සඳහන්ය. තිහගොඩ ප්‍රදේශයේ දී අදාළ සොරකමට සම්බන්ධ බවට සැකකෙරෙන සැකකරුවන් සිව්දෙනෙකු සහ එක් සැකකාරියක පොලිසිය විසින් මෙසේ අත්අඩංගුවට ගෙන ඇත. ඔවුන් සතුව තිබී සොරකම් කරන ලද ස්වර්ණාභරණ තොගය ද සොයාගත් බව පොලිසිය සඳහන් කරයි.", "URL": "https://sinhala.adaderana.lk/news.php?nid=11824", "Category": null, "Parent URL": null}