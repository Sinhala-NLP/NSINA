{"Source": "Adaderana", "Timestamp": "January 3, 2014 10:44 am", "Headline": "කුරුඳු සොරු 4ක් මාට්ටු", "News Content": "සොරාගත් කුරුඳු තොගයක් අලෙවි කිරීමට උත්සාහ කිරීමේ දී පුද්ගලයින් සිව්දෙනෙකු අහංගම පොලීසිය විසින් අත්අඩංගුවට ගෙන තිබේ. අදාළ කුරුඳු තොගය මැදමූලන, තංගල්ල, රන්න, වැලිගම සහ ඉබ්බාවල යන ප්‍රදේශවලින් සොරාගෙන ඇති බව පොලීසිය සිදුකළ මූලික පරීක්ෂණ වලදී අනාවරණය වී ඇත. සැකකරුවන් සතුව තිබී කුරුඳු කිලෝග්‍රෑම් 759 ක ප්‍රමාණයක් පොලීසිය භාරයට ගෙන ඇති බව සඳහන්ය. කුරුඳු තොගයෙහි වටිනාකම රුපියල් නව ලක්ෂ 48,725කි. අත්අඩංගුවට ගත් සැකකරුවන් අද අධිකරණය වෙත ඉදිරිපත් කිරීමට නියමිත අතර අහංගම, මාවරල සහ වළස්මුල්ල යන පොලිස් ස්ථාන මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40050", "Category": null, "Parent URL": null}