{"Source": "Adaderana", "Timestamp": "September 29, 2015 04:43 pm", "Headline": "කථානායක හෙට බ්‍රිතාන්‍යයට යයි", "News Content": "කථානායක කරූ ජයසූරිය මහතා පොදුරාජ්‍ය මණ්ඩලයීය පාර්ලිමේන්තු සමුළුවට සහභාගිවීම සඳහා හෙට බ්‍රිතාන්‍ය බලා පිටත්ව යාමට නියමිතය.හෙට පෙරවරුවේ ඒ මහතා දිවයිනෙන් පිටත්ව යන බව කථානායක මාධ්‍ය අංශය සඳහන් කළේය.පොදුරාජ්‍ය මණ්ඩලයීය පාර්ලිමේන්තු සමුළුව හෙට සිට ඔක්තෝබර් 06 වනදා දක්වා ලන්ඩන් නුවරදී පැවැත්වෙයි.මෙවර පැවැත්වෙන්නේ 61 වන පොදු රාජ්‍යමණ්ඩලයීය පාර්ලිමේන්තු සමුළුව වන අතර කරූ ජයසූරිය මහතා එහි විධායක සභිකයෙකු ලෙස පත් කර ඇත.සමුළුව සදහා කථානායක කරූ ජයසූරිය මහතා සමග පාර්ලිමේන්තු නියෝජ්‍ය මහ ලේකම් නීල් ඉද්දවෙල මහතා ද හෙට දිනයේ බ්‍රිතාන්‍ය බලා පිටත්ව යන බව සඳහන්ය.", "URL": "https://sinhala.adaderana.lk/news.php?nid=54158", "Category": null, "Parent URL": null}