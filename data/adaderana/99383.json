{"Source": "Adaderana", "Timestamp": "November 18, 2018 07:20 am", "Headline": "ලක්ෂ  250කට අධික හෙරොයින් තොගයක් සමඟ අයෙක් මාට්ටූ", "News Content": "කොටහේන පොලිස් වසමේ ෆැරඩයිස් ක්‍රීඩාංගනය අසලදී කොළඹ දිසා දුෂණ මර්ධන, වැල්ලවත්ත ඒකකයේ නිලධාරීන්ට ලද තොරතුරක් මත වැටලීමක් සිදු කර නවතා තිබූ කාර් රථයක් පරීක්ෂා කර හෙරෝයින් කිලෝග්‍රෑම්2 ග්‍රෑම් 79 මිලි ග්‍රෑම්60ක් සමඟ සැකකරුවෙකු කාර්, රථයද සමඟ අත්අඩංගුවට ගෙන තිබේ. ඊයේ(17) රාත්‍රී 8.45ට පමණ අත්අඩංගුවට පත් මෙම සැකකරු ඩිමෙල් වත්ත, ග්‍රෑන්ඩ්පාස් කොළඹ පදිංචි 33 හැවිරිදි මොහොමඩ් මොහිදින් අබ්දුල් රහුමාන් නැමැති අයෙකි. මෙම හෙරෝයින් තොගයේ වටිනාකම රුපියල් ලක්ෂ 250කට අධික වන බව පොලිස් මාධ්‍ය ප්‍රකාශක සඳහන් කරයි. අත්අඩංගුවට ගත් සැකකරු අද(18) දින මාලිගාකන්ද ගරු මහේස්ත්‍රාත් අධිකරණය වෙත ඉදිරිපත් කර දින 07ක රැඳවුම් නියෝග ලබා ගැනීමට නියමිතය. වැල්ලවත්ත දිසා දුෂණ මර්ධන ඒකකය වැඩිදුර විමර්ශණ පවත්වාගෙන යනු ලබයි", "URL": "https://sinhala.adaderana.lk/news.php?nid=99383", "Category": null, "Parent URL": null}