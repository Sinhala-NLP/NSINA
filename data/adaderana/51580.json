{"Source": "Adaderana", "Timestamp": "May 26, 2015 10:12 am", "Headline": "චුන්නාකම් හි දෙසතියකට විරෝධතා බෑ", "News Content": "යාපනය, චුන්නාකම් පොලිස් බලප්‍රදේශය තුළ අද සිට දින 14ක කාලයක් උද්ඝෝෂණ, පෙළපාලි, පා ගමන් පැවැත්වීම වළක්වමින් අධිකරණ නියෝගයක් නිකුත් කර තිබේ.පසුගියදා යාපනය, පුංකුඩිතිව් හි 17 හැවිරිදි පාසල් සිසුවියක දූෂණය කර මරා දැමීමේ සිද්ධියක් හේතුවෙන් උතුරේ ජනයා ඉකුත් දිනවල විරෝධතා දැක්වීය.එහි උච්චතම ප්‍රතිඵලයක් ලෙස යාපනය වැසියන් පිරිසක් යාපනය උසාවියට ගල්මුල් ප්‍රහාරයක්ද එල්ල කර තිබිණ.මෙම සිද්ධියට සම්බන්ධ 130 දෙනෙකු පොලිස් අත්අඩංගුවට ගෙන උසාවියට ඉදිරිපත් කිරීමෙන් පසු රිමාන්ඩ් කෙරිණ.තවදුරටත් මෙම සිද්ධිය සම්බන්ධයෙන් විරෝධතා හා පා ගමන් පැවැත්විය හැකි බවට ලැබුණු ‍තොරතුරු අනූව පොලීසිය විසින් කරුණු දැක්වීමෙන් පසු මල්ලාකම් අධිකරණය මගින් මෙම නියෝගය නිකුත් කර තිබේ.", "URL": "https://sinhala.adaderana.lk/news.php?nid=51580", "Category": null, "Parent URL": null}