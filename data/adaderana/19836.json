{"Source": "Adaderana", "Timestamp": "November 7, 2011 10:22 am", "Headline": "දෙදෙනෙකු අතර ගැටුමකින් එක් අයෙක් මරුට", "News Content": "රඹුක්කන, යටගම දුම්රිය ස්ථානය ආසන්නයේ දී පුද්ගලයින් දෙදෙනෙකු අතර ඇති වූ ගැටුමකින් එක් අයෙකු මියගොස් තිබේ. ආරවුලේ දී බෝතලයකින් පහරකෑමට ලක් වූ පුද්ගලයා මෙලෙස මිය ගොස් ඇති බව රඹුක්කන පොලිසිය පැවසීය. එම පුද්ගලයා එල්ල කළ පිහි ප්‍රහාරයකින් අනෙක් පුද්ගලයා ද තුවාල ලබා තිබේ. ඔහු පොලිස් අත්අඩංගුවේ සිටියදීම ප්‍රතිකාර සඳහා කෑගල්ල රෝහලට යොමු කර ඇති බව කෑගල්ල පොලිසිය පැවසීය.", "URL": "https://sinhala.adaderana.lk/news.php?nid=19836", "Category": null, "Parent URL": null}