{"Source": "Adaderana", "Timestamp": "February 4, 2019 04:58 pm", "Headline": "කතුරු ඔංචිල්ලාවකින් වැටී මව මරුට-දියණියට බරපතළයි", "News Content": "ගම්පහ - නයිවල ප්‍රදේශයේදී පුද්ගලික ළමා උද්‍යානයක බුවල්ලා නැමති කතුරු ඔංචිල්ලාවක ආසනයක් කඩා වැටී මව ජීවිතක්ෂයට පත්ව දියණිය තුවාල ලබා රෝහල් ගත කර ඇති බව අද දෙරණ වාර්තාකරු පවසයි. අදාළ කාන්තාව සිය දියණිය සමඟ කතුරු ඔංචිල්ලාවේ ගමන් කිරීමේදී එහි කොටසක් කඩා වැටී අනතුර සිදුව ඇති බව පොලීසිය සඳහන් කළේය. සිද්ධියෙන් බරපතළ තුවාල ලැබු කාන්තාව සහ ඇයගේ 13 හැවිරිදි දියණිය ගම්පහ රෝහලට ඇතුළත් කර තිබේ. එහිදී 47 හැවිරිදි කාන්තාව මියගොස් ඇති බව පොලීසිය සඳහන් කළේ. මෙලෙස මිය ගොස් ඇත්තේ සියඹලාපිටිය - කොටුගොඩ ප්‍රදේශයේ පදිංචි කාන්තාවක් බවයි පොලීසිය සදහන් කළේය. ඇයගේ දියණිය මේ වන විට ගම්පහ රෝහලෙන් කොළඹ ජාතික රොහල වෙත මාරුකර යවා ඇති බව අද දෙරණ වාර්තාකරු පවසයි. සිද්ධිය සම්බන්ධයෙන් වේයන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103676", "Category": null, "Parent URL": null}