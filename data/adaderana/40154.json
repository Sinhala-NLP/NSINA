{"Source": "Adaderana", "Timestamp": "January 7, 2014 09:42 am", "Headline": "කටුගස්තොට පුද්ගල ඝාතනයක් - සැකකරු අත්අඩංගුවේ ", "News Content": "කටුගස්තොට, උගුරැස්සපිටිය ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. ඊයේ(06) පස්වරුවේ පුද්ගලයින් දෙදෙනෙකු අතර ඇති වු ආරවුලක් අතර තුර සිදුවු පහරදීමකින් මෙම ඝාතනය සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා තිත්තපජ්ජල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 40 හැවිරිදි කිවුල්දෙණිය ප්‍රදේශයේ පදිංචිව සිටි අයෙකි. ඝාතනයට සම්බන්ධ සැකකරු අත්අඩංගුවට ගෙන ඇති අතර ඔහු අද(07) මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය. ඝාතනය සම්බන්ධයෙන් කටුගස්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40154", "Category": null, "Parent URL": null}