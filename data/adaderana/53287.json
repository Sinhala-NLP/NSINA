{"Source": "Adaderana", "Timestamp": "August 17, 2015 12:37 pm", "Headline": "අත්පත්‍රිකා හා කසිප්පු මාට්ටු", "News Content": "මැතිවරණ අපේක්ෂකයෙකුට අයත් අත්පත්‍රිකා තොගයක් සහ කසිප්පු බෝතල් 5 ක් (ඩ්රෑම්ස් 40) කැබ් රථයකින් ප්‍රවාහනය කරමින් සිටි පුද්ගලයෙකු මුන්දලම පොලීසියේ නිලධාරීන් විසින් අත්අඩංගුවට ගෙන තිබේ.අද (17) වැනිදා පෙරවරුවේ උඩප්පුව - ආඩිමුනේ ප්‍රදේශයේදී මෙම අත්අඩංගුවට ගැනීම සිදු කර ඇති බව අද දෙරණ වාර්තාකරු පවසයි. අත්අඩංගුවට ගත් සැකකරු පදවා ගෙන යමින් තිබූ කැබ් රථයේ මැතිවරණයට පුත්තලම දිස්ත්‍රීක්කය සඳහා එක්සත් ජාතික පක්ෂයෙන් ඉදිරිපත් වී සිටින අපේක්ෂකයෙකුට අයත් අත්පත්‍රිකා 445 ක්ද තිබී ඇත.සැකකරු හලාවත - සංඝතට්ටාන පදිංචිකරුවෙකු බවට හඳුනාගෙන ඇතැයි අප වාර්තාකරු පවසයි.මුන්දලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=53287", "Category": null, "Parent URL": null}