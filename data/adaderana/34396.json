{"Source": "Adaderana", "Timestamp": "May 26, 2013 09:57 am", "Headline": "අයි.පී.එල්. අවසන් මහා ගැටුම අද රෑට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ අවසන් මහා තරගය අද (26) කොල්කටාහිදී චෙන්නායි සූපර් කිංග්ස් සහ මුම්බායි ඉන්දියන්ස් කණ්ඩායම අතර පැවැත්වීමට නියමිතව තිබේ. අවසන් මහා තරගය ශ්‍රී ලංකා වේලාවෙන් රාත්‍රී 8.00 ආරම්භ වීමට නියමිතය. අවසන් පූර්ව වටයේ දී මෙම කණ්ඩායම් දෙක තරග වැදුණු අතර එහිදී මුම්බායි ඉන්දියන්ස් කණ්ඩායම පරාජය කරමින් චෙන්නායි සුපර්කිංග්ස් කණ්ඩායම ජයග්‍රහණය කිරීමට සමත් විය. කෙසේ වෙතත් රාජස්තාන් රෝයල්ස් කණ්ඩායම සහ සන්රයිසස් හයිද්‍රාබාද් කණ්ඩායම අතර පැවති තරගයෙන් ජයග්‍රහණය කළ රාජස්තාන් රෝයල්ස් කණ්ඩායම යළිත් වරක් මුම්මායි ඉන්දියන්ස් කණ්ඩායම සමඟ තරග වැදුණි. එහිදී මුම්බායි ඉන්දියන්ස් කණ්ඩායම රාජස්ථාන් රෝයල් කණ්ඩායම පරාජය කරමින් අවසන් මහා තරගයට සුදුසුකම් ලැබීය.", "URL": "https://sinhala.adaderana.lk/news.php?nid=34396", "Category": null, "Parent URL": null}