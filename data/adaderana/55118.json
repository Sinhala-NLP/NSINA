{"Source": "Adaderana", "Timestamp": "November 16, 2015 09:57 am", "Headline": "නරුම සුළුපියා දැලේ", "News Content": "වයස අවුරුදු 17ක් වන තරුණියක බලහත්කාරයෙන් දුෂණය කර ඇය මවක් බවට පත් කළ එම තරුණියගේම සුළු පියාව අත්අඩංගුවට ගෙන ඇති බව හලාවත පොලීසිය කියයි.පොලීසිය විසින් අත්අඩංගුවට ගෙන ඇත්තේ හලාවත පොලිස් වසමේ මුගුණුවටවන - රඹේපිටිය පදිංචිකරුකු වන 48 හැවිරිදි අයෙකි.කටුනායක ඇඟළුම් කම්හලක සේවය කරමින් සිට ඇති තරුණිය රෝගී තත්ත්වයට පත්වීම නිසා එම ආයතනයේ බලධාරීන් විසින් නිවසට එවා ඇත. පසුව හලාවත මහා රෝහලට ඇතුළත් කර ඇති ඇය පසුගිය 14 වැනිදා ගැහැණු දරුවෙකු ප්‍රසූත කර තිබේ. රෝහල් බලධාරීන් විසින් දරුවාගේ පියා සම්බන්ධයෙන් විමසූ විට තමන්ට සිදුවූ අතවරය සම්බන්ධයෙන් ඇය තොරතුරු හෙළි කර ඇත.අත්අඩංගුවට ගෙන ඇති සැකකරු අතවරයට පත්ව ඇති තරුණියගේ මවගේ දෙවැනි ස්වාමි පුරුෂායා හෙවත් සුළු පියාය.පසුගිය වසරේ දෙසැම්බර් 30 වැනිදා නිවසේ කිසිවෙකු නොමැති අවස්ථාවක සැකකරු මෙම තරුණියට පහර දී ඇයව ඝාතනය කරන බවට බිය කර පළමුවරට දුෂණය කර ඇත.පසුව නැවත වතාවක් පසුගිය ජනවාරි මස 15 වැනිදාද නිවසේදීම තමන්ව සැකකාර සුළු පියා විසින් දෙවතාවක් දුෂණය කළ බව තරුණිය පවසා ඇත.මේ බව කිසිවකුට පැවසුවහොත් තමන්ව මරා දමනබවට සැකකාර සුළු පියා පැවසුවේ යැයිද සියල්ල සඟවා ගැනීමේ අරමුණින් කටුනායක ඇඟළුම් කම්හලක සේවය සඳහා ගිය බවද ඇය පොලීසිය හමුවේ පවසා තිබේ.අත්අඩංගුවට ගෙන ඇති සැකකරු හලාවත දිසා අධිකරණයට ඉදිරිපත් කිරීමට නියමිතව ඇත.හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=55118", "Category": null, "Parent URL": null}