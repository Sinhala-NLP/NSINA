{"Source": "Adaderana", "Timestamp": "March 27, 2018 07:33 am", "Headline": "අද දිනයේත් වැසි - නාවික හා ධීවර කටයුතුවල දී සැලකිළිමත් වෙන්න", "News Content": "දිවයිනේ ප්‍රදේශ රැසකට මිලිමීටර් 75කට වැඩි වර්ෂාපතනයක් අද(27) දිනයේ අපේක්ෂා කරන බව කාලගුණ විද්‍යා දෙපාර්තමේන්තුව පවසයි. බස්නාහිර, සබරගමුව, සහ වයඹ පළාත්වලටත් ගාල්ල සහ මාතර දිස්ත්‍රික්කවලටත් තද වැසි ඇති විය හැකි බව එම දෙපාර්තමේන්තුව පෙන්වා දී තිබේ. මේ අතර බේරුවල සිට කොළඹ හරහා පුත්තලම දක්වා බස්නාහිර මුහුදු තීරයේ තද සුළං ඇති විය හැකි බව ආපදා කළමනාකරණ මධ්‍යස්ථානය වැඩිදුරටත් සඳහන් කරයි. ඇතැම් විට පැයට කිලෝමිටර් 70ත් 80ත් අතර වේගයකින් එම ප්‍රදේශ හරහා සුළං හමා යා හැකි බැවින් නාවික හා ධීවර කටයුතුවල දී සැලකිළිමත් වන ලෙස ආපදා කළමනාකරණ මධ්‍යස්ථානය දැනුම් දී තිබේ.", "URL": "https://sinhala.adaderana.lk/news.php?nid=86415", "Category": null, "Parent URL": null}