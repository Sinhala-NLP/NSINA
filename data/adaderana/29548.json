{"Source": "Adaderana", "Timestamp": "November 28, 2012 10:57 am", "Headline": "ඉපැරණි බුදු පිළිමයක් සමග අයෙක් මාට්ටු ", "News Content": "පෞරාණික වටිනාකමකින් යුත් බුදු පිළිමයක් ළඟ තබා ගත් පුද්ගලයෙකු සෙවනගල ප‍්‍රදේශයේ දී අත්අඩංගුවට ගෙන තිබේ. සෙවනගල, සමගිපුර, කිරිවැව ප‍්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති බව සඳහන්ය. සැකකරු අද (28) ඇඹිලිපිටිය මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය. සෙවනගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29548", "Category": null, "Parent URL": null}