{"Source": "Adaderana", "Timestamp": "February 14, 2017 10:59 am", "Headline": "ජෝ රූට් එංගලන්ත කණ්ඩායම් නායක ලෙස නම් කෙරේ", "News Content": "එංගලන්ත ටෙස්ට් ක්‍රිකට් කණ්ඩායමේ නායකයා ලෙස ජෝ රූට් නම් කර තිබේ.ලෙස්ටෙයාර් කුක් පසුගිය සතියේ දී නායකත්වයෙන් ඉල්ලා අස්වීමෙන් පසු පුරප්පාඩු වු තනතුර සඳහා ජෝ රූට් නම් කර ඇති බව වාර්තා වේ.ජෝ රූට් 2015 වසරේ සිට කණ්ඩායමේ උප නායකයා ලෙස කටයුතු කර ඇති අතර ලබන ජුලි මාසයේ දකුණු අප්‍රිකාව සමඟ පැවැත්වෙන ටෙස්ට් තරගාවලියේ සිට ඔහු නායකත්වය ලබාදෙයි.එංගලන්ත කණ්ඩායමේ උප නායකයා ලෙස බෙන් ස්ටෝක්ස් නම් කර තිබේ.මේ අතර එංගලන්ත කණ්ඩායම එක්දින තරගාවලියක් සඳහා ලබන සතියේ දී බටහිර ඉන්දිය කොදෙව් දූපත් බලා පිටත්ව යාමට නියමිතය.", "URL": "https://sinhala.adaderana.lk/news.php?nid=69599", "Category": null, "Parent URL": null}