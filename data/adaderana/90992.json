{"Source": "Adaderana", "Timestamp": "June 16, 2018 10:18 pm", "Headline": "විරෝධයක් නිසා සංචාරක ශ්‍රී ලංකා කණ්ඩායම  සහ බටහිර ඉන්දීය කොදෙව් තරඟය පැය 2ක් ප්‍රමාදයි", "News Content": "බටහිර ඉන්දීය කොදෙව්වන් සමග පැවැත්වෙන දෙවන ටෙස්ට් තරඟයේ තුන්වන දිනයේදී පන්දුව වෙනස් කිරීම සම්බන්ධයෙන් මතුවූ ගැටලුව පිළිබඳ ශ්‍රි ලංකාව දැඩි ලෙස විරෝධය පළ කර තිබේ. පන්දුව වෙනස් කිරීමට ගත් තීරණයට විරෝධය පළ කරමින් ශ්‍රි ලංකා ක්‍රිඩකයින් පැය දෙකක කාලයක් ක්‍රිඩා පිටියට වාර්තා නොකර සිටීම හේතුවෙන් කොදෙව් කණ්ඩායමට අතරේක ලකුණු 05ක් ලබාදීමට තරඟ විනිසුරුවරුන් තීරණය කළේය. අද(16) තරඟය ශ්‍රී ලංකා වේලාවෙන් රාත්‍රී 7.30 ආරම්භ වීමට නියමිතව තිබුණත් තරඟය ආරම්භ කෙරුණේ පැය 2කට පමණ ප්‍රමාදයක් ඇතිවයි. ඊයේ(15) තරඟය සඳහා භාවිතා කළ පන්දුවේ යම් වෙනසක් දුටු විනිසුරුවරුන් අද දිනය සඳහා නව පන්ඳුවක් ලබා දීමට තිරණය කර තිබුණි නමුත් එයට විරෝධය දක්වමින් ශ්‍රී ලංකා ක්‍රීඩකයන් පිටියට නොපැමිණීම තරඟ ආරම්භයේ ප්‍රමාද වීමට හේතුවයි. කෙසේ වෙතත් විනිසුරුවරුන්ගේ තීරණය අනුව නව පන්ඳුවක් භාවිතයෙන් තරඟය නැවත ආරම්භ කෙරුණි. ඒ අනුව නැවත තරඟය ආරම්භ කෙරුණු අතර ඊයේ දිනය සඳහා තරඟය නතර කරන විට බටහිර ඉන්දීය කොදෙව් කණ්ඩායම කඩුලු 2ක් දැවී රුස් කරගෙන සිටි ලකුණු සංඛ්‍යාව 118කි.", "URL": "https://sinhala.adaderana.lk/news.php?nid=90992", "Category": null, "Parent URL": null}