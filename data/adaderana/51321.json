{"Source": "Adaderana", "Timestamp": "May 14, 2015 08:53 am", "Headline": "කොරියාවේ රැකියාවක් දෙනවා කියා කාන්තාවකගේ 83,000ට විදලා", "News Content": "කොරියානු රැකියා ලබා දෙන බව පවසමින් මුදල් ලබාගැනීමේ ජාවාරමක් ක්‍රියාත්මක වන බව විදේශ සේවා නියුක්ති කාර්යංශය පවසයි.එහි නියෝජ්‍ය සාමාන්‍යාධිකාරී මංගල රන්දෙණිය මහතා සඳහන් කළේ කිසිදු පුද්ගලයෙකුට එලෙස කොරියානු රැකියා ලබාදීමේ හැකියාවක් නොමැති බවයි.නියෝජ්‍ය අමාත්‍යවරයෙකුගේ සංවිධායකයෙකු ලෙස පෙනී සිටිමින් කොරියානු රැකියාවක් ලබා දෙන බව පවසා කාන්තාවකගෙන් රුපියල් 83,000 ක මුදලක් වංචා කළ පුද්ගලයෙකු ඊයේ කොටුව පොලීසිය විසින් අත්අඩංගුවට ගෙන තිබේ.මෙවැනි ජාවාරම් කරුවන් පිළිබඳව තොරතුරු වහාම විදේශ සේවා නියුක්ති කාර්යංශය වෙත ලබාදෙන ලෙස මංගල රන්දෙණිය මහතා ජනතවගෙන් ඉල්ලා සිටියේය.", "URL": "https://sinhala.adaderana.lk/news.php?nid=51321", "Category": null, "Parent URL": null}