{"Source": "Adaderana", "Timestamp": "December 28, 2017 04:28 pm", "Headline": "දැව ජාවාරම අල්ලන්න පොලීසියට කලින් වන සංරක්ෂණය ඉස්සර වෙයි ", "News Content": "ලග්ගල ප්‍රදේශයේ රක්ෂිතයක ක්‍රියාත්මක වු මහා පරිමාණ දැව ජාවාරමක් වැටලීමට අඩවි වන නිලධාරීන් සමත්වී තිබේ. කුඹුක් ගස් කපා කොටස් කරමින් සිටින බවට ලැබුනු තොරතුරකට අනුවයි අඩවි වන නිලධාරීන් අද මෙම වැටලීම සිදුකර ඇත. ගල්ගේ දේවල ඇළ මාර්ගයේ තිබුණු වසර 300ක් 400ක් පමණ පැරණි කුඹුක් ගස් හතරක් මේ අකාරයෙන් කපා කොටස් කරමින් තිබේ. මෙම දැව තොගය තවමත් ගණන් බලා නොමැති බවත් ප්‍රදේශයේ දැව ඉවත් කරන කොන්ත්‍රාත් කරුවෙකුගේ යන්ත්‍ර සූත්‍ර යොදාගෙන ජාවාරම්කරුවන් විසින් කපා දමා ඇති විශාල කුඹුක් කඳන් හා තරප්පු පෙළවල් වලට ඇල්ලීම සඳහා කොටස් කර තිබූ කුඹුක් දැව එක් ස්ථානයකට ඒකරාශී කර තිබේ. මේ පිළිබඳව ලග්ගල පොලිසියේ විමසීමේදී එහි ප්‍රකාශකයෙකු කියා සිටියේ පොලීසියට ලද තොරතුරක් මත පොලිසිය වැටලීමට යන අවස්ථාවේදී වන සංරක්ෂණ නිලධාරීන් වැටලීම සිදුකරන තිබූ නිසා එහි නීතිමය කටයුතු ඔවුන්ට භාර දී පොලීසිය පැමිණි බවය. කෙසේ වෙතත් මේ මහා පරිමාණ ජාවාරම් පිළිබඳව තවදුරටත් පොලිසිය ද වෙනමම විමර්ෂණයක් ක්‍රියාත්මක කරන බව සඳහන් කළේය.", "URL": "https://sinhala.adaderana.lk/news.php?nid=82199", "Category": null, "Parent URL": null}