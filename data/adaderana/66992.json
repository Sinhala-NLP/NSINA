{"Source": "Adaderana", "Timestamp": "December 13, 2016 12:54 pm", "Headline": "කලා ඔයට ලුතිනන් බිලි", "News Content": "මුල්කුලම නාවුක හමුදා කඳවුරට අනියුක්තව සේවය කරමින් සිටි නාවුක හමුදා ලුතිනන්වරයෙකු කලා ඔයේ ගිළී මිය ගොස් ඇති බව වනාතවිල්ලුව පොලීසිය පවසයි.මිය ගොස් ඇත්තේ කඳාන - බාලසූරිය මාවත පදිංචිව සිටි සුනිමල් දීප්ති කුමාර නැමැති 42 හැවිරිදි නම් අයෙකි.පසුගිය 12 වැනිදා සවස එළුවන්කුලම - කලාඔය ආසන්නයේ පැවති බව කියන සාදයකට සහභාගි වීම සඳහා මෙම නාවුක හමුදා නිලධාරියා ඇතුළු පිරිසක් පැමිණ ඇත.එම සාදයට මුල්ලිකුම නාවුක හමුදා කඳවුරේ නාවුක වෛද්‍යවරයා ඇතුළු තවත් නිලධාරීන් කිහිප දෙනෙකු ද සහභාගි වී තිබේ.සාදය අතරතුර නාවුක හමුදා ලුතිනන් වරයා ඇතුළු පිරිසක් කලාඔයේ දිය නාමින් සිටින අතරතුර මෙම අනතුර සිදුවී ඇත.මළ සිරුර පුත්තලම මූලික රෝහලේ මෘත ශරීරාගාරයේ තැම්පත් කර තිබේ.පශ්චාත් මරණ පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=66992", "Category": null, "Parent URL": null}