{"Source": "Adaderana", "Timestamp": "June 13, 2014 01:09 pm", "Headline": "බද්දේගම අපිරිසිදු දන්සැල්  5ක් තහනම් කරයි ", "News Content": "නිසි සෞඛ්‍ය ආරක්ෂණයකින් තොරව බද්දේගම ප්‍රදේශයේදී පැවැත්වීමට සුදානම් කර තිබු දන්සැල් 05ක් තහනම් කිරීමට මහජන සෞඛ්‍ය පරීක්ෂකවරුන් පියවර ගෙන තිබේ. පොසොන් පොහොය නිමිත්තෙන් බද්දේගම ප්‍ර දේශයේ සංවිධානය කර තිබු දන්සැල් පරීක්ෂා කිරීම සඳහා විශේෂ වැඩසටහනක් මහජන සෞඛ්‍ය පරීක්ෂකවරුන් විසින් දියත් කර තිබුණි. එහිදී පිරිසිදු ජලය භාවිත කිරීමට කටයුතු නොකිරීම, අපිරිසිදු ස්ථානවල දන්සැල් පැවැත්වීම, ආහාරපාන නිසි ප්‍රමිතියකින් තොරව සකස් කිරීම, යන කරුණු හේතුවෙන් බද්දේගම ප්‍රදේශයේ සංවිධානය කර තිබු දන්සැල් 26 න් 05ක් තහනම් කිරීමට පියවර ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=43944", "Category": null, "Parent URL": null}