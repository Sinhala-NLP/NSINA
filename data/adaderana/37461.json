{"Source": "Adaderana", "Timestamp": "September 17, 2013 07:46 am", "Headline": "ටෙලිග්‍රෑම් වෙනුවට ටෙලි මේල් හඳුන්වාදෙයි ", "News Content": "විදුලි පණිවිඩ සේවාව හෙවත් ටෙලිග්‍රෑම් සේවාව සතු නීත්‍යානුකූල භාවය ටෙලි මේල් සේවාව හරහා ද හඳුන්වාදීමට පියවර ගන්නා බව තැපැල් දෙපාර්තමේන්තුව පවසයි. තැපැල්පති රෝහණ අබේරත්න මහතා පෙන්වා දෙන්නේ විදුලි පණිවිඩ සේවාව අහෝසි කිරීම තුළින් කිසිදු ගැටලුවක් ඇති වීමට ඉඩ නොතබන බවයි. දැනට ක්‍රියාත්මක ටෙලිග්‍රෑම් ඔක්තෝබර් මස අවසානයේ සිට නතර කිරිමට තීරණය කර තිබේ. ඒ සඳහා නව ක්‍රමයක් ලෙස මෙම ටෙලිමේල් ක්‍රමය හඳුන්වාදෙන බව තැපැල්පති රෝහණ අබේරත්න මහතා සඳහන් කරයි. අදාළ ටෙලිමේල් ක්‍රමයට නීත්‍යානුකූළ භාවය ලබාදීම සඳහා අවශ්‍ය පියවර ගැනීම රාජ්‍ය පරිපාලන අමාත්‍යාංශය සමඟ සාකච්ඡා කිරීමෙන් අනතුරුව සිදුකරනු ඇත. සැප්තැම්බර් මස අවසානය වන විට මෙම නව සේවාව හඳුන්වාදීමට බලාපොරොත්තු වන බව රෝහණ අබේරත්න මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=37461", "Category": null, "Parent URL": null}