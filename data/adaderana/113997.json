{"Source": "Adaderana", "Timestamp": "July 12, 2019 03:14 pm", "Headline": "තවත් සවාරියක් අවසන්", "News Content": "ප්‍රංශ පාපැදි සවාරියේ හයවන අදියර ඊයේ (11) අවසන් වුණි. එම අදියරයේ ජය බෙල්ජියමේ ඩිලන් ටෙන්ස් විසින් හිමි කර ගත්තේය. අදියර 21කින් සමන්විත ප්‍රංශ පා පැදි සවාරියේ හයවන අදියරයේ සමස්ථ දුර ප්‍රමාණය කිලෝමීටර් 160යි දශම 5කි. එම දුර ප්‍රමාණය පැය 4යි මිනිත්තු 29යි තත්පර 3කින් අවසන් කළ බෙල්ජියමේ ඩිලන් ටෙන්ස් පළමු ස්ථානය දිනා ගත්තේය. දෙවන ස්ථානය දිනා ගත්තේ ඉතාලියේ ජියුලියෝ සික්කෝනි විසිනි. එම අදියරයේ තුන්වන ස්ථානය බෙල්ජියමේ සැන්ඩ්‍රෝ මෙරිස් විසින් දිනා ගැනීමට සමත් වුණි. ඒ අනුව ප්‍රංශ පාපැදි සවාරියේ අදියර 6ක් අවසන් වන විට ඉතාලියේ ජියුලියෝ සික්කෝනි සමස්ථ පාපැදි සවාරියේ පෙරමුණ ගෙන ඇත. අදියර 21කින් සමන්විත වු ප්‍රංශ පාපැදි සවාරියේ හත්වන අදියර අද පැවැත්වීමට නියමිතයි.", "URL": "https://sinhala.adaderana.lk/news.php?nid=113997", "Category": null, "Parent URL": null}