{"Source": "Adaderana", "Timestamp": "November 22, 2018 10:52 am", "Headline": "අලි ප්‍රහාරයකින් පුද්ගලයෙකු මරුට", "News Content": "ඇතිමලේ, උස්ගොඩ ප්‍රදේශයේදී වන අලි ප්‍රහාරයකින් පුද්ගලයෙකු මියගොස් තිබේ. ප්‍රහාරයෙන් බරපතළ තුවාල ලැබූ එම පුද්ගලයා ඇතිමලේ රෝහලට ඇතුළත් කිරීමෙන් පසු මියගොස් ඇති බව පොලීසිය සඳහන් කළේය. මියගොස් ඇත්තේ ඇතිමලේ මයුරාගම ප්‍රදේශයේ පදිංචිව සිටි 70 හැවිරිදි අයෙකි. මෘත ශරිරය ඇතිමලේ රෝහලේ තැන්පත් කර ඇති අතර පශ්චාත් මරණ පරික්ෂණය අද(22) සිදු කිරීමට නියමිතයි.", "URL": "https://sinhala.adaderana.lk/news.php?nid=99588", "Category": null, "Parent URL": null}