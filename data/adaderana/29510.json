{"Source": "Adaderana", "Timestamp": "November 26, 2012 07:12 pm", "Headline": "ඔප්පු කළොත් හෙට ඇමතිකමෙන් ඉවත් වෙනවා", "News Content": "තමාගේ හිතවතෙකු ලංකා පුද්ගලික සමාගමේ අධ්‍යක්ෂවරයා ලෙස පත්කර ඇතැයි යන්න ඔප්පුකර පෙන්නුවහොත් තමන් හෙටම සිය තනතුරින් ඉල්ලා අස්වන බව ප‍්‍රවාහන අමාත්‍ය කුමාර වෙල්ගම මහතා පවසයි. ප්‍රවාහන අමාත්‍යංශය යටතේ පවතින ලංකා ගමනාගමන මණ්ඩලය (සී.ටී.බී) ආයතනය පවුල් පාලනයකට යටත්ව ඇති බව ප්‍රජාතන්ත්‍රවාදි ජාතික සන්ධානයේ සුනිල් හඳුන්නෙත්ති මන්ත්‍රීවරයා අද (26) පාර්ලිමේන්තුවේදී පැවසුවේය. එසේම එහි සභාපතිවරයා ලෙස කටයුතු කරන්නේද වෙල්ගම නැමැති අයෙකු බවද හඳුන්නෙත්ති මන්ත්‍රීවරයා කියා සිටියේය. තවද ප්‍රවාහන අමාත්‍යවරයාගේ මැදිහත්වීමෙන් හෝ නොවීමෙන් ආරම්භ කළ ලංකා පුද්ගලික සමාගමේ කළමනාකාර අධ්‍යක්ෂවරයා ලෙසට පත්කර ඇති පුද්ගලයා සම්බන්ධයෙන් සුනිල් හඳුන්නෙත්ති මන්ත්‍රීවරයා අදහස් දැක්වීමත් සමග නැඟී සිටි කුමාර වෙල්ගම අමාත්‍යවරයා එය ඔප්පුකර පෙන්වන්නේ නම් තමන් හෙටම සිය තනතුරින් ඉල්ලා අස්වන බව පැවසුවේය.", "URL": "https://sinhala.adaderana.lk/news.php?nid=29510", "Category": null, "Parent URL": null}