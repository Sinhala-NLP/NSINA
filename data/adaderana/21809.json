{"Source": "Adaderana", "Timestamp": "February 1, 2012 06:47 pm", "Headline": "මවුලානා යළි දිවුරුම්දෙයි", "News Content": "ආණ්ඩුකාර අලවිමවුලානා මහතා තෙවන වරටත් බස්නාහිර පළාතේ ආණ්ඩුකාරවරයා ලෙස දිවුරුම්දුන් බව ජනාධිපති මාධ්‍ය ඒකකය සඳහන් කරයි. අද අරලියගහ මන්දිරයේදී ජනාධිපති මහින්ද රාජපක්ෂ මහතා ඉදිරියේ මෙම දිවුරුම්දීම සිදුව තිබේ. 1951 වර්ෂයේ දේශපාලන කරළියට පිවිසි මවුලානා මහතා වෘත්තීය සමිති ක්ෂේත්‍රයේ කැපීපෙනෙන ක්‍රියාකාරී පුද්ගලයකු මෙන්ම ජ්‍යෙෂ්ඨ නායකයෙකු වේ. ශ්‍රී ලංකා නිදහස් පක්ෂයේ පුරෝගාමියකු වන අලවි මවුලානා මහතා වත්මන්හි ජ්‍යෙෂ්ඨ උපසභාපතිවරයාද වේ.", "URL": "https://sinhala.adaderana.lk/news.php?nid=21809", "Category": null, "Parent URL": null}