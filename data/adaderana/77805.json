{"Source": "Adaderana", "Timestamp": "September 20, 2017 01:38 pm", "Headline": "පොලිසියට වෙට්ටු දාලා ගිය හොර ලී ලොරිය පෙරළෙයි- රියැදුරු අතුරුදන්", "News Content": "බලපත්‍ර නොමැතිව බුරුත දැව තොගයක් ප‍්‍රවාහනය කළ ලොරියක් වවුනියාව කොක්එළිය ප‍්‍රදේශයේදී අද (20) අළුයම පෙරළී ඇත.වවුනියාව වන සංරක්ෂණ නිලධාරීන් හා පෙරිමඩු පොලිස් විශේෂ කාර්ය බලකා නිලධාරීන් වෙත ලද තොරතුරක් මත සිදුකළ වැටලීමකදී පළාගිය ලොරියක් මෙලෙස පෙරළි ඇත. පොලිසියට ලැබුණු තොරතුරක් මත මඩු රක්ෂිතයෙන් කැපූ බුරුත දැව කඳන් 40 ක් පැටවු ලොරියක් හදිසි මාර්ග බාධකයක් යොදා අත්අඩංගුවට ගැනීමට යාමේදී අදාල ලොරිය අතුරු මාර්ගයකට හරවා ගමන් කිරීමට යාමේදී පෙරළි ඇත.ලොරියේ රියැදුරු රථයට යටවී සිටින්නේදැයි, පළාගොස් ඇතිදැයි යන්න සම්බන්ධයෙන් සොයා පරීක්ෂණ මෙහෙයවන බව පොලිසිය පැවැසීය.", "URL": "https://sinhala.adaderana.lk/news.php?nid=77805", "Category": null, "Parent URL": null}