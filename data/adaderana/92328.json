{"Source": "Adaderana", "Timestamp": "July 10, 2018 11:36 pm", "Headline": "සංවර්ධන ඉලක්ක සපුරාගැනිමට දේශපාලන අධිකාරිය-නිලධාරීන්-මහජනතාව එකතු විය යුතුයි", "News Content": "සංවර්ධන ඉලක්කයන් සපුරා ගැනීමට තවත් බොහෝ දේ සිදු කළ යුතු බව වාරිමාර්ග, ජල සම්පත් කළමනාකරණ හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පැවසීය. ඒ වෙනුවෙන් දේශපාලන අධිකාරිය හා නිලධාරීන් මහජනතාව සමඟ සහයෝගයෙන් කටයුතු කිරීම ඉතා වැදගත් බව අමාත්‍යවරයා ප්‍රකාශ කළේය. එමෙන්ම සංවර්ධන සැලසුම් හා ඒවායේ ප‍්‍රතිලාභ හා වැදගත්කම පිළිබඳව ද ජනතාව දැනුම්වත් විය යුතු බව ඔහු එහිදි අවධාරණය කළේය. ආණමඩුව ප‍්‍රාදේශීය සංවර්ධන කමිටු රැස්වීමේදී අදහස් දක්වමින් ඊයේ (09) අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=92328", "Category": null, "Parent URL": null}