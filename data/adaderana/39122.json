{"Source": "Adaderana", "Timestamp": "November 26, 2013 02:39 pm", "Headline": "සෑම ශ්‍රී ලාංකීකයෙකුම ලක්ෂ 3ක් ණයයි", "News Content": "මෙරට වත්මන් ඒක පුද්ගල ණය ප්‍රමාණය රුපියල් තුන් ලක්ෂ 21,472ක් බව නියෝජ්‍ය මුදල් අමාත්‍ය ආචාර්ය සරත් අමුණුගම මහතා අද(26) පාර්ලිමේන්තුවේ දී ප්‍රකාශ කළේය. ඒ එක්සත් ජාතික පක්ෂ පාර්ලිමේන්තු මන්ත්‍රි සුජීව සේරසිංහ මහතා නැගු ප්‍රශ්නයකට පිළිතුරු දෙමින්ය. මෙහිදි වැඩිදුරටත් අදහස් දැක්වු නියෝජ්‍ය මුදල් අමාත්‍යවරයා සඳහන් කළේ මෙරට සමස්ත රාජ්‍ය ණය ප්‍රමාණය රුපියල් බිලියන 6518ක් බවයි. 2014 අය වැය කාරක සභා අවස්ථා විවාදයේ සිව් වන දිනය වන අද දින උදෑසන 9.30ට පාර්ලිමේන්තුව නියෝජ්‍ය කතානායක චන්දිම වීරක්කොඩි මහතාගේ ප්‍රධානත්වයෙන් ආරම්භ විය.", "URL": "https://sinhala.adaderana.lk/news.php?nid=39122", "Category": null, "Parent URL": null}