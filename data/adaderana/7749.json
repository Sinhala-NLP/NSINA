{"Source": "Adaderana", "Timestamp": "April 9, 2010 09:40 pm", "Headline": "සාගලට වජිරට හිටපු තැන් අහිමියි", "News Content": "නිකුත් වී ඇති මනාප ප්‍රතිඵල අනූව මාතර දිස්ත්‍රික්කයේ එක්සත් ජාතික පක්ෂ හිටපු පාර්ලිමේන්තු මන්ත්‍රී සාගල රත්නායක මහතාට මෙවර මැතිවරණයෙන් මන්ත්‍රී ධුරය අහිමි වී තිබේ. එක්සත් ජාතික පක්ෂයෙන් මාතර දිස්ත්‍රික්කයට හිමිව ඇති ආසන සංඛ්‍යාව දෙකකි.එම ආසන දෙක සඳහා තේරී පත්වී ඇත්තේ බුද්ධික පතිරණ හා මංගල සමරවීර යන මහත්වරුන්ය. ගාල්ල දිස්ත්‍රික්කයෙන්ද එක්සත් ජාතික පක්ෂයේ ගාල්ල දිස්ත්‍රික් සංවිධායක වන වජිර අබේවර්ධන මහතාට සිය මන්ත්‍රී ධුරය අහිමි වී තිබේ. එක්සත් ජාතික පක්ෂයෙන් එම දිස්ත්‍රික්කයට තේරී පත්වීමට සමත්ව ඇත්තේ මනුෂ නානායක්කාර සහ ගයන්ත කරුණාතිලක යන මහත්වරුන්ය.", "URL": "https://sinhala.adaderana.lk/news.php?nid=7749", "Category": null, "Parent URL": null}