{"Source": "Adaderana", "Timestamp": "June 14, 2019 05:47 pm", "Headline": "හෙට සහ අනිද්දා සුරාසැල් ඇතුළු කැසිනෝ ශාලා හා සමාජ ශාලා වැසෙයි", "News Content": "පොසොන් පොහොය නිමිත්තෙන් හෙට(15) සිට ජුනි 16 වන දා දක්වා දිවයින පුරා පිහිටි සියළු සුරාසැල් වසා තැබීමට තීරණය කර ඇති බව රජයේ ප්‍රවෘති දෙපාර්තමේන්තුව පවසයි. මීට අතරව සුපිරි වෙළඳසල්වල ඇති මත්පැන් අලෙවිය නැවැත්වීමටත්, සතුන් මරණ ස්ථාන, රේස් බුකි, කැසිනෝ ශාලා හා සමාජ ශාලා වසා තැබීමටත්, මස් මාංශ අලෙවිසල් වසා තැබීමටත්, සුපිරි වෙළඳසැල්වල මස් මාංශ අලෙවි කිරීම නැවැත්වීමටත් කටයුතු කර තිබේ. ස්වදේශ කටයුතු අමාත්‍යාංශයේ චක්‍රලේඛ 18/2019 හි අංක 05 වගන්තිය මගින් මෙය ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=111982", "Category": null, "Parent URL": null}