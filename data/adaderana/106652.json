{"Source": "Adaderana", "Timestamp": "March 24, 2019 09:13 am", "Headline": "පොලීසියට අල්ලස් දෙන්න ගිහින් වැඩ වරද්දගත් අයෙක්", "News Content": "පොලිස් නිලධාරියෙකුට අල්ලස් මුදලක් ලබාදීමට තැත්කළ මූල්‍ය ආයතනයක සේවකයෙකු එරාවූර් පොලීසිය විසින් අත්අඩංගුවට ගෙන තිබේ. එරාවුර් පොලීසියට පැමිණිල්ලක් සිදුකිරීමට පැමිණි අදාළ පුද්ගලයා විසින් පැමිණිල්ලට අදාළ ලියකියවිලි සමඟ රුපියල් දහසක මුදලක් පැමිණිලි සටහන් කරගනු ලබන පොලිස් නිලධාරියා වෙත ලබාදීමට තැත් කර ඇති බව වාර්තා වේ. එහිදි පොලිස් නිලධාරියා විසින් එම මුදල ප්‍රතික්ෂේප කර ඇති අතර පසුව සැකකරු අත්අඩංගුවට ගෙන ඇත. සැකකරු 72 හැවිරිදි අක්කරපත්තුව ප්‍රදේශයේ පදිංචිකරුවෙකු වන අතර ඔහු එරාවුර් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=106652", "Category": null, "Parent URL": null}