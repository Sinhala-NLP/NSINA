{"Source": "Adaderana", "Timestamp": "December 18, 2013 03:50 pm", "Headline": "එතනෝල් එනවා ඇමතිලා බෙදනවා ", "News Content": "රහස් ඡන්ද විමසීමක් කළහෝත් අනිවාර්යෙන්ම ආණ්ඩුව පරාජයට පත්වන බව එ.ජා.ප. මධ්‍යම පළාත් සභා මන්ත්‍රී අසාද් සාලි මහතා පවසයි. ‍ඒ අනුව ආණ්ඩුවේ සිටින පුද්ගලයින් පවා ජනාධිපති මහින්ද රාජපත්ෂ මහතා ජයග්‍රහණය කිරීමට උත්සහ නොදරන බවද අද(18) කොළඹ පැවති මාධ්‍ය හමුවකදී ඔහු සඳහන් කර සිටියේය. එසේම කැසිනෝ සඳහා සහභාගී වන්නේ විදේශිකයින් පමණක් බව තුන්මුල්ලේ ලෙමන් පෆ් පවසා ඇති බවත්, මේ වන විට නීතිය බල්ලට ගොස් ඇති බවත් ඒ මහතා එහිදී ප්‍රකාශ කළේය. මේ ආණ්ඩුව ලැජ්ජ නැති ආණ්ඩුවත් බවත්, ආණ්ඩුවේම පිරිස් විසින් අගමැති දී.මූ. ජයරත්න මහතා ඉවත් විය යුතු බවට සඳහන් කරන බවත් ඒ මහතා එම අවස්ථාවේදී පෙන්වා දුන්නේය. එතනෝල් රටට එන බවත්, ඇමතිලා එවා බෙදන බවත් හෙතෙම කියා සිටියේය. සංඝයා වහන්සේලා මේ වන විට බෙදී වෙන් වී ඇති බවත්, ඇතැම් සංඝයා වහන්සේලා අගමැතිව ආරක්ෂා කිරීම සඳහා කටයුතු කරමින් සිටින බවද හෙතෙම වැඩිදුරටත් අවධාරණය ක‍ළේය.", "URL": "https://sinhala.adaderana.lk/news.php?nid=39684", "Category": null, "Parent URL": null}