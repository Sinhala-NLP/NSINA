{"Source": "Adaderana", "Timestamp": "October 2, 2013 10:20 pm", "Headline": " තිස්ස ආසන සංවිධායක පුටුව බාරදෙයි", "News Content": "එක්සත් ජාතික පක්ෂ මහ ලේකම් තිස්ස අත්තනායක මහතා ස්වකීය ආසන සංවිධායක ධූරයෙන් ඉල්ලා අස්වීමේ ලිපිය විපක්ෂ නායක රනිල් වික්‍රමසිංහ මහතාට බාරදී තිබේ. තිස්ස අත්තනායක මහතා ආසන සංවිධායක ධූරය දරන ලද මහනුවර දිස්ත්‍රීක්කයේ කුණ්ඩසාලේ මැතිවරණ කොට්ඨාසය ඉකුත් පළාත් සභා මැතිවරණයේදී පරාජයට පත්විය. එම පරාජය , පක්ෂ නායකත්වයට පමණක් වගකීම නොපවරා තමාද එහි වගකීම භාරගනිමින් තරුණ සංවිධායකවරයෙකුට අවස්ථාව ලබාදීම සඳහා තමා එම ධූරයෙන් ඉල්ලා අස්වූ බව මහ ලේකම්වරයා පවසන බව ඔහුගේ මාධ්‍ය ඒකකය නිවේදනය කරයි.", "URL": "https://sinhala.adaderana.lk/news.php?nid=37871", "Category": null, "Parent URL": null}