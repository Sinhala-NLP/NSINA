{"Source": "Adaderana", "Timestamp": "February 18, 2012 10:16 am", "Headline": "ජයලත් තවමත් රෝහලේ", "News Content": "එක්සත් ජාතික පක්ෂ පාර්ලිමේන්තු මන්ත්‍රී ජයලත් ජයවර්ධන මහතා මේ වන විටත් කොළඹ ජාතික රෝහලේ ප්‍රතිකාර ලබමින් සිටියි. ජයලත් ජයවර්ධන මන්ත්‍රීවරයාගේ තත්ත්වය සුව අතට හැරෙමින් පවතින බව එම රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා පැවසුවේය. අද(18) දහවල් වන විට මන්ත්‍රීවරයාට රෝහලෙන් පිටව යාමට හැකිවනු ඇති බව හෙතෙම කියා සිටියේය. මේ අතර ඊයේ උද්ඝෝෂණයේ දී පොලිසිය විසින් එල්ල කළ කඳුළු ගෑස් ප්‍රහාරය හේතුවෙන් මෙම රෝගී තත්ත්වය හටගත් බව රෝහලේ සිට අදහස් දක්වමින් ජයලත් ජයවර්ධන මන්ත්‍රීවරයා සඳහන් කළේය. පොලිසිය විසින් එල්ල කරන ලද එම වායුව කඳුළු ගෑස් ද යන්න පිළිබඳව තමාට සැක සහිත බව මන්ත්‍රීවරයා පවසයි.", "URL": "https://sinhala.adaderana.lk/news.php?nid=22207", "Category": null, "Parent URL": null}