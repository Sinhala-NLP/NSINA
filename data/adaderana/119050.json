{"Source": "Adaderana", "Timestamp": "September 13, 2019 11:10 pm", "Headline": "ළමා පරිත්‍රාණ ධර්ම දේශක කණ්ඩායම හෙට කළ එළි බසී", "News Content": "ශ්‍රී ලංකාවේ පළමු වරට වයස අවුරුදු 13 ත් 16 ත් අතර ළමා පිරිත්‍රාණ ධර්ම දේශණා කණ්ඩායමක් පුහුණුව ලබා සිය පළමු පරිත්‍රාණ ධර්ම දේශණා පිංකම හෙට (14) වනදා සවස පැවැත්වීමට සූදානමින් සිටිති. මහනුවර සියපත්ගම, උඩහේන, උඩහිඟුල්වල සහ පතිරාදවත්ත යන ගම්මාන හතර නියෝජනය කරමින් තෝරා ගත් වයස අවුරුදු 13 ත් 16 ත් අතර සිසුන් 13 දෙනෙකුට පාලි භාෂාවෙන් මෙම පුහුණව ලබා දී ඇති අතර මේ සඳහා සියපත් ගම,උඩහේන, උඩහිඟුල්වල සහ පතිරාදවත්ත යන ගම්මාන යා කර පිහිටුවා ඇති විපස්සනා ජාත්‍යන්තර බෞද්ධ මධ්‍යස්ථානය මුල් කර ගෙන මෙම පුහුණුව ලබා දී තිබේ . මෙම පුහුණුවේ අනුශාසක වශයෙන් එම බෞද්ධ මධ්‍යස්ථානාධිපති ශාස්ත්‍රපති පූජ්‍ය කොට්ටාවේ සමිත හිමියන් කටයුතු කරනු ලැබූ අතර සිසුන් පුහුණු කිරීමේ කටයුතු පේරාදෙණිය විශ්ව විද්‍යාලයේ පුස්තකාලයේ සේවයේ නියුතු එච්.එම්.හේරත් බණ්ඩා මහතා විසින් සිදු කරනු ලැබ තිබේ. ශ්‍රී ලංකාවේ පළමුළමා පරිත්‍රාණ ධර්ම දේශණා කණ්ඩායම වශයෙන් පුහුණව ලබාඇති මෙම කණ්ඩායමේ පළමු කළ පරිත්‍රාණ ධර්ම දේශණය හෙට 14 වනදා පස්වරු 6.30 ට විපස්සනා ජාත්‍යන්තර බෞද්ධ මධ්‍යස්ථානයේදී පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=119050", "Category": null, "Parent URL": null}