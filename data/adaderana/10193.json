{"Source": "Adaderana", "Timestamp": "August 13, 2010 07:56 am", "Headline": "කොළඹ -නානුඔය නගරාන්තර දුම්රිය යළි ක්‍රියාත්මකයි", "News Content": "කොළඹ සිට නානුඔය දක්වා ධාවනය වන සීඝ්‍රගාමී නගරාන්තර දුම්රිය අද දිනයේ සිට යළිත් ධාවනය ආරම්භ කරන බව දුම්රිය දෙපාර්තමේන්තුව පවසයි. පාසල් නිවාඩු සමය හා මගීන්ගේ ඉල්ලීම හේතුවෙන් අද දිනයේ සිට දිනපතා එම දුම්රිය ධාවනය කරන බව දුම්රිය වාණිජ අධිකාරී විජය සමරසිංහ මහතා සඳහන් කළේය. මෙම දුම්රිය කලින් වෙන්කරවා ගැනීමේ හැකියාවද මගීන්ට ලබා දී ඇති බව සමරසිංහ මහතා ප්‍රකාශ කළේය. ඒ අනුව පෙරවරු 8 .35 ට කොළඹ -කොටුවෙන් ආරම්භ වන මෙම දුම්රිය පස්වරු 2 .10 ට නානුඔය වෙත ළඟාවීමට නියමිතය. නැවත නානුඔය සිට පස්වරු 3 .15 ට පිටත්වන දුම්රිය රාත්‍රී 9 ට කොළඹ -කොටුවට ළඟාවීමට නියමිතය. අද සිට සැප්තැම්බර් 5 දක්වා මෙම දුම්රිය ගමන් වාර ක්‍රියාත්මක වේ.", "URL": "https://sinhala.adaderana.lk/news.php?nid=10193", "Category": null, "Parent URL": null}