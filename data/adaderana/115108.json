{"Source": "Adaderana", "Timestamp": "July 26, 2019 11:21 pm", "Headline": "කොළොන්නාව ශ්‍රීලනිප කාර්යාලය ජනපති අතින් විවෘත කෙරේ", "News Content": "කොළොන්නාව ශ්‍රී ලංකා නිදහස් පක්ෂ කාර්යාලය ජනාධිපති ගරු මෛත්‍රීපාල සිරිසේන මහතා අතින් අද (26) පස්වරුවේ විවෘත විය. ශ්‍රී ලංකා නිදහස් පක්ෂ කොළොන්නාව සංවිධායක ප්‍රසන්න සෝලංගආරච්චි මහතාගේ මෙහෙයවීමෙන් කොටිකාවත්ත මංසන්ධියේ මෙම නව කාර්යාලය විවෘත කෙරුණු අතර ,සග, වෙද, ගුරු, ගොවි, කම්කරු සැම එකට හමුවන අපේ මහ ගෙදර, නමින් මෙම කාර්යාලය නම් කර තිබේ. ශ්‍රී ලංකා නිදහස් පක්ෂයේ මහලේකම් දයාසිරි ජයසේකර, කුමාර වෙල්ගම, දුමින්ද දිසානායක, මහින්ද අමරවීර යන මහත්වරුන් ඇතුළු ශ්‍රී ලංකා නිදහස් පක්ෂයේ ජ්‍යෙෂ්ඨයින් සහ කොළොන්නාව වාම ක`දවුරේ සාමාජිකයෝ රැසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=115108", "Category": null, "Parent URL": null}