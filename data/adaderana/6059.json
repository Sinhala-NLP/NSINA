{"Source": "Adaderana", "Timestamp": "January 14, 2010 07:11 am", "Headline": "තෛපොංගල් වෙනුවෙන් වි‍ෙශ්ෂ දුම්රිය සේවයක්", "News Content": "අදට යෙදී තිබෙන තෛපොංගල් උත්සවය වෙනුවෙන් විශේෂ දුම්රිය සේවයක් ආරම්භ කර තිබේ. දුම්රිය දෙපාර්තමේන්තුව සඳහන් කළේ දෛනිකව ධාවනය වන දුම්රියට අමතරව කොළඹ කොටුවේ සිට හැටන් දුම්රිය ස්ථානය දක්වා අතිරේක දුම්රිය දෙකක් ධාවනය කෙරෙන බවයි. එහි පළමු දුම්රිය ඊයේ රාත්‍රී 9 ට‍ කොළඹ කොටුවෙන් ගමන් ආරම්භ කළ අතර අලුයම 2.30 වන විට හැටන් දුම්රිය ස්ථානය කරා ළගා වුණි. අනෙක් දුම්රිය අද රාත්‍රී 9 ට හැටන් දුම්රිය ස්ථානයෙන් ගමන් ආරම්භ කරන අතර අලුයම 2 පමණ වන විට කොළඹ කොටුව දුම්රිය ස්ථානයට ළගා වීමට නියමිතව තිබේ.", "URL": "https://sinhala.adaderana.lk/news.php?nid=6059", "Category": null, "Parent URL": null}