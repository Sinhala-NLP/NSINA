{"Source": "Adaderana", "Timestamp": "March 18, 2017 08:12 am", "Headline": " හම්බන්තොට ඉඩම් වෙනුවෙන් වාසු පැවරූ නඩුව කල්යයි", "News Content": "හම්බන්තොට වරාය සහ ඉඩම් අක්කර පහලොස් දහසක් චීන සමාගම් කිහිපයකට පැවරීමට අත්සන් කර ඇති මූලික ගිවිසුම අත්හිටුවන්නැයි ඉල්ලා ගොනු කෙරුණු පෙත්සමක් සළකා බැලීම අපේ‍්‍රල් මස 07 වනදා දක්වා කල් තැබීමට ශ්‍රේෂ්ඨාධිකරණය තීරණය කර තිබේ.අදාළ නඩුව ඊයේ(17) කැඳවූ අවස්ථාවේ මෙම තීරණය ලබා දී තිබේ.මෙම පෙත්සම ගොනු කර තිබුණේ පාර්ලිමේන්තු මන්ත‍්‍රී වාසුදේව නානායක්කාර මහතා විසිනි. හම්බන්තොට වරාය සහ ඉඩම් චින සමාගම්වලට බදු දීමට කැබිනට් මණ්ඩලය තිරණය කර ඇත්තේ පාර්ලිමේන්තුවේ අනුමැතියකින් තොරව බව පෙත්සම මගින් පෙන්වා දී ඇත.කැබිනට් මණ්ඩලය සහ නීතිපතිවරයා එහි වග උත්තරකරුවන් ලෙස නම්කර තිබේ.", "URL": "https://sinhala.adaderana.lk/news.php?nid=71018", "Category": null, "Parent URL": null}