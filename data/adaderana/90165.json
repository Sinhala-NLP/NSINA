{"Source": "Adaderana", "Timestamp": "June 1, 2018 09:59 am", "Headline": "නැති වුණ රණ මයුර සම්මාන පදක්කම නැවතත් ලෙස්ටර් ජේම්ස් පීරිස් මහතාගේ නිවසට යයි", "News Content": "අභාවප්‍රාප්ත හිටපු චිත්‍රපට අධ්‍යක්ෂ ආචාර්ය ලෙස්ටර් ජේම්ස් පිරීස් මහතාට අයත්ව තිබු රණ මයුර සම්මානය සමඟ ලැබී තිබු පදක්කම අද(01) නැවතත් එම මැතිනිය වෙත බාර දීමට නියමිත බව පොලීසිය පවසයි. අද උදෑසන 10 ට නො 24, ලෙස්ටර් ජේම්ස් මාවත, කොළඹ 5 යන ලිපිනයේ පිහිටි ආචාර්ය ලෙස්ටර් ජේම්ස් පිරිස් මහතාගේ නිවසේ දී මෙම පදක්කම බාර දීමට නියමිත බව ද පොලීසිය සඳහන් කරයි. පසුගිය මැයි මස 5 වන දින මාර්ග අංක 177 ඔස්සේ ධාවනය වු කඩුවෙල-කොල්ලුපිටිය බස් රථයක තිබී අදාළ සම්මාන පදක්කම සොයා ගනු ලැබීය. අදාළ පුද්ගලික බස් රථයේ රියදුරු සහ කොන්දොස්තරවරයා විසින් මේ සම්බන්ධයෙන් කොල්ලුපිටිය පොලිස් ස්ථානයට දැනුම් දීමෙන් අනතුරුව පොලීසිය විසින් රණ මයුර සම්මාන පදක්කම සිය බාරයට ගැණුනි.", "URL": "https://sinhala.adaderana.lk/news.php?nid=90165", "Category": null, "Parent URL": null}