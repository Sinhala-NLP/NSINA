{"Source": "Adaderana", "Timestamp": "March 21, 2019 01:21 pm", "Headline": "එළඹෙන මැතිවරණවල පාවෙන ඡන්ද තීරණාත්මකයි-තිස්ස", "News Content": "ජනතාවට පැහැදිලි දර්ශනයක් ඉදිරිපත් කරන පුද්ගලයෙකු හට ඉදිරි ජනාදිපතිවරණයෙදී සහය දක්වන බව එක්සත් ජාතික පක්ෂයේ හිටපු මහ ලේකම් තිස්ස අත්තනායක මහතා පවසයි. ඊයේ(21)මාධ්‍ය වෙත අදහස් දක්වමින් හිටපු මහ ලේකම්වරයා මේ බව සඳහන් කළේය. අත්තනායක මහතා පවසන ආකාරයට ශ්‍රී ලංකා නිදහස් පක්ෂයට, එක්සත් ජාතික පක්ෂයට, ජනතා විමුක්ති පෙරමුණට සහ ශ්‍රී ලංකා පොදු ජන පෙරමුණ යන පක්ෂයවලට නිෂ්චිතව ඇති ඡන්ද පදනමක් ඇති බවත් එම නිෂ්චිතව ඇති ඡන්ද පදනමෙන් පමණක් ජනාධිපතිවරණයක් ජය ගත නොහැකි බවයි. ඒ අනුව එළඹෙන සියලුම මැතිවණවල ජයග්‍රණය තීරණය වන්නේ පාවෙන ඡන්ද දායකයින්ගේ හා නව ඡන්ද දායකයින්ගේ ඡන්දයෙන් බව තිස්ස අත්තනායක මහතා වැඩිදුර පැවසීය.", "URL": "https://sinhala.adaderana.lk/news.php?nid=106479", "Category": null, "Parent URL": null}