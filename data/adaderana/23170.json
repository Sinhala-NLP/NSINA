{"Source": "Adaderana", "Timestamp": "March 30, 2012 08:27 am", "Headline": "සිරියානු ගැටලුව විසඳීමට යෝජනාවලියක් සම්මත කෙ‍රෙයි", "News Content": "ඉරාකයේ බැග්ඩෑඩ් නුවර දී ආරම්භ වූ අරාබි ලීගයේ මහා සමුළුව අතරතුර සිරියානු ගැටලුව විසඳීම සම්බන්ධයෙන් යෝජනාවලියක් සම්මත කරගෙන තිබේ. අරාබි ලීගයේ රටවල් විසින් මෙම යෝජනාව සම්මත කරගෙන ඇති බව විදෙස් වාර්තා සඳහන් කරයි. මීට සිරියානු ජනාධිපති බසාර් අල් අසාද් ගේ ද එකඟත්වය පළවී ඇත. එහෙත් ත්‍රස්තවාදයට එරෙහි සිය ගමන කිසිවිටෙකත් නොනවත්වන බව ඔහු අවධාරණය කරයි. අරාබි ලීගයේ මහා සමුළුව ඉරාකයේ බැග්ඩෑඩ් නුවර දී ආරම්භ වූ අතර සමුළුව පැවැත්වෙන අතරවාරයේ දී ද එම නගර මධ්‍යයට ප්‍රහාර කිහිපයක් එල්ල වී ඇති බව වාර්තා වේ. මේ අතර සෑම රාජ්‍ය නායකයෙකුම පළමුව තම රටවාසීන් පිළිබඳව සිතිය යුතු බව සමුළුව අමතමින් එක්සත් ජාතීන්ගේ මහලේකම් බැන්කි මූන් මහතා පවසා ඇත.", "URL": "https://sinhala.adaderana.lk/news.php?nid=23170", "Category": null, "Parent URL": null}