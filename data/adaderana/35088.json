{"Source": "Adaderana", "Timestamp": "June 20, 2013 12:13 pm", "Headline": "ඉන්දු - ලංකා ක්‍රිකට් තරඟයට විශේෂ ආරක්ෂාවක් ", "News Content": "චැම්පියන්ස් කුසලාන ක්‍රිකට් තරඟාවලියේ අද(20) පැවැත්වෙන තරඟය සඳහා විශේෂ ආරක්ෂාවක් සපයන ලෙස බ්‍රිතාන්‍ය ශ්‍රී ලංකා මහ කොමසාරිස්වරයා එරට පොලීසියෙන් ඉල්ලීමක් කර තිබේ. විදේශ කටයුතු අමාත්‍යංශ ලේකම් කරුණාරත්න අමුණුගම මහතා සඳහන් කළේ ශ්‍රී ලංකා මහකොමසාරිස් වෛද්‍ය ක්‍රිස් නෝනිස් මහතා විසින් ස්කොට්ලන්ඩ්යාර්ඩ් පොලීසියට දැනුම් දී ඇති බවයි. ශ්‍රී ලංකාව සහ ඉන්දියාව අතර පැවැත්වෙන අවසන් පූර්ව තරඟය අතරතුර එල්.ටී.ටී.ඊ හිතවාදීන් විසින් ශ්‍රී ලංකාවට එරෙහිව විරෝධතාවල නිරත වීමට තීරණය කර ඇති බව වාර්තාවෙයි. පසුගියදා ඔස්ට්‍රේලියාව අතර පැවති තරඟය අතරතුර ද එල්.ටී.ටී.ඊ හිතවාදී පිරිස් විසින් ශ්‍රී ලාංකික ප්‍රේක්ෂකයින් පිරිසක් අතර ගැටුමක් වාර්තා විය. මෙම තත්ත්වය සැළකිල්ලට ගනිමින් මහ කොමසාරිස්වරයා විසින් ඒ පිළිබඳව එට ආරක්ෂක අංශ දැනුවත් කිරීමට පියවර ගෙන ඇති බව විදේශ කටයුතු අමාත්‍යංශ ලේකම්වරයා සඳහන් කළේය.", "URL": "https://sinhala.adaderana.lk/news.php?nid=35088", "Category": null, "Parent URL": null}