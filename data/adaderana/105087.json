{"Source": "Adaderana", "Timestamp": "February 26, 2019 06:23 pm", "Headline": "අගමැති දිස්ත්‍රික් ලේකම්වරු සමඟ විශේෂ සාකච්ඡාවක", "News Content": "රජයේ සංවර්ධන වැඩකටයුතු වේගවත් කිරීම පිළිබඳ දිස්ත්‍රික් ලේකම්වරු සහ අග්‍රාමාත්‍ය රනිල් වික්‍රමසිංහ මහතා අතර විශේෂ සාකච්ඡාවක් පවත්වා තිබේ. අරලියගහ මන්දිරයේදී අද(26) පැවති සාකච්ඡාව සඳහා වජිර අබේවර්ධන, සාගල රත්නායක, නිරෝෂන් පෙරේරා, ඉරාන් වික්‍රමරත්න සහ ජේ.සී.අලවතුවල යන අමාත්‍යවරුන් හා රාජ්‍ය අමාත්‍යවරුන් සහ අමාත්‍යාංශ ලේකම්වරුන් කිහිපදෙනෙකු ඇතුළු පිරිසක් සහභාගී වී සිටි බව සඳහන් වෙයි. ගම්පෙරළිය වැඩසටහන යටතේ ආරම්භ කර ඇති සංවර්ධන ව්‍යාපෘති හා අනෙකුත් සංවර්ධන වැඩකටයුතුවල ප්‍රගතිය පිළිබඳව මෙන්ම එම කටයුතු වේගවත් කල යුතු ආකාරය පිළිබඳව මෙම සාකච්ඡාවේදී වැඩි අවදානයක් යොමු වූ බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=105087", "Category": null, "Parent URL": null}