{"Source": "Adaderana", "Timestamp": "January 27, 2013 09:04 am", "Headline": "මහජන බැංකු ගින්න ගැන පරීක්ෂණ", "News Content": "නිට්ටඹුව නගරයේ පිහිටි මහජන බැංකුවේ ඇති වු ගින්න සම්බන්ධයෙන් තවදුරටත් පරීක්ෂණ ආරම්භ කර ඇතැයි නිට්ටඹුව පොලීසිය පවසයි. විදුලි කාන්දුවක් හේතුවෙන් මෙම ගින්න හටගෙන ඇති බව පොලීසිය සැක කරයි. ඊයේ ඇති වු එම ගින්නෙන් ලියකියවිලි රැසක් හානියට පත්ව ඇති බව සඳහන්ය. කෙසේ වෙතත් ගින්නෙන් කිසිවෙකුට හෝ අනතුරක් සිදුවී නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=31108", "Category": null, "Parent URL": null}