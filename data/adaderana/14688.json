{"Source": "Adaderana", "Timestamp": "March 7, 2011 08:33 pm", "Headline": "ටී.එන්.ඒ මන්ත්‍රීවරයාට වෙඩි ප්‍රහාරයක්", "News Content": "ද්‍රවිඩ ජාතික සන්ධානයේ පාර්ලිමේන්තු මන්ත්‍රී එස්.ශ්‍රීධරන් මහතා ගමන්ගත් මෝටර් රථයට කිසියම් පිරිසක් විසින් ප්‍රහාරයක් එල්ල කර තිබේ. අද පස්වරුවේ යාපනයේ සිට යළි කොළඹ බලා එමින් සිටියදී අනුරාධපුරය හා නොච්චියාගම අතර ප්‍රදේශයකදී වෙඩි තැබීමක් සිදුව ඇති අතර එයින් මන්ත්‍රීවරයාට අයත් වෑන් රථයකට හානි සිදුවී ඇතැයි සඳහන් වේ. එසේ වුවද මෙම ප්‍රහාරයෙන් මන්ත්‍රීවරයාට හෝ ඔහුගේ ආධාරකරුවන්ට තුවාල සිදුවී නැති බවත්,මන්ත්‍රීවරයා ඇතුළු පිරිස මේ වන විට නොච්චියාගම පොලීසියට ගොස් සිද්ධිය සම්බන්ධයෙන් පැමිණිලි කර ඇති බවත් වාර්තා වේ.", "URL": "https://sinhala.adaderana.lk/news.php?nid=14688", "Category": null, "Parent URL": null}