{"Source": "Adaderana", "Timestamp": "June 15, 2013 03:07 pm", "Headline": "කසළ තේ කිලෝ 40,000යි ජාවාරම්කරුවන් 4යි මාට්ටු", "News Content": "වැල්ලම්පිටිය සහ අඹතලේ පාර ප්‍රදේශවල විශේෂ කාර්ය බලකාය සිදුකරන ලද වැටලීම්වලදි කසළ තේ කිලෝ ග්‍රෑම් 40, 000 ක් සොයාගෙන තිබේ. එහිදී සැකකරුවන් සිව්දෙනෙකු අත්අඩංගුවට ගත් බව එම බලකාය සඳහන් කළේය. වැල්ලම්පිටිය, කිත්තම්පහුව ප්‍රදේශයේ සිදුකළ වැටලීමේදී සැකකරුවන් දෙදෙනෙකු සමඟ කසළ තේ කිලෝ ග්‍රෑම් 15,000 ක් විශේෂ කාර්ය බලකාය භාරයට ගෙන ඇත. අඹතලේ පාර ප්‍රදේශයේ සිදු කරන ලද වැටලීමේදී කසල තේ කිලෝග්‍රෑම් 25,000ක් සමඟ සැකකරුවන් දෙදෙනෙකු අත්අඩංගුවට ගත් බව එම බලකාය සඳහන් කළේය. අත්අඩංගුවට ගත් සැකකරුවන් වැඩිදුර විමර්ශන සඳහා වැල්ලම්පිටිය පොලිස්ථානය වෙත භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=34942", "Category": null, "Parent URL": null}