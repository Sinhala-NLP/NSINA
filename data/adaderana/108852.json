{"Source": "Adaderana", "Timestamp": "April 28, 2019 04:30 pm", "Headline": "සියැටල් ප්‍රාන්තයේ දොඹකරයක් කඩා වැටී සිව්දෙනෙක් ජීවිතක්ෂයට", "News Content": "අමෙරිකාවේ සියැටල් ප්‍රාන්තයේදී දොඹකරයක් කඩා වැටීමෙන් පුද්ගලයින් සිව්දෙනෙකු මියගොස් තවත් තිදෙනෙකු තුවාල ලබා ඇත. අදාළ දොඹකරය මාර්ගයේ නවතා තිබු මෝටර් රථ කිහිපයක් මතට වැටී ඇති බව විදෙස් මාධ්‍ය වාර්තා කළේය. එහිදි එම දොඹකරයේ සිටි පුද්ගලයින් දෙදෙනෙකු සහ මොටර් රථ දෙකක සිටි පුද්ගලයින් දෙදෙනෙකු මියගොස් ඇත. ප්‍රදේශයේ පැවති තද සුළං සමඟ මෙම දොඹකරය කඩා වැටී ඇති බව වාර්තා වෙයි.", "URL": "https://sinhala.adaderana.lk/news.php?nid=108852", "Category": null, "Parent URL": null}