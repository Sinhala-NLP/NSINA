{"Source": "Adaderana", "Timestamp": "September 28, 2011 09:16 am", "Headline": "සීගීරිය රැලි ක්‍රොස් 2 වැනිදා සීගීරියේදී", "News Content": "සීගීරිය රැලි ක්‍රොස් මෝටර් රථ හා යතුරු පැදි ධාවන තරගාවලිය ලබන 2 වැනිදා සීගීරිය ගුවන් හමුදා ධාවන පථයේ දී පැවැත්වෙයි. ගුවන් හමුදාව සහ ශ්‍රී ලංකා මෝටර් රථ හා යතුරු පැදි ධාවකයින්ගේ සංගමය එක්ව‍ මෙම තරගය සංවිධානය කෙරෙන බව සඳහන්ය. මේ සඳහා දෙස් විදෙස් තරගකරුවන් රැසක් සහභාගී වීමට නියමිත බව ගුවන් හමුදාව සඳහන් කරයි. ඔක්තෝම්බර් 1වැනිදා තරගාවලියේ පුහුණු තරග පැවැත්වෙනු ඇත. ශ්‍රී ලංකාවේ මෝටර් රථ හා යතුරු පැදි ධාවකයින්ගේ හැකියාවන් ජාත්‍යන්තර මට්ටමට ගෙන ඒම තරගාවලියේ එක් අරමුණක් බව ගුවන් හමුදාව පවසයි. තරගාවලියෙන් ලැබෙන සියලුම මුදල් ගුවන් හමුදා සාමාජිකයින්ගේ සුබ සාධනය සඳහා වන අරමුදලකට බැර කෙරෙනු ඇත.", "URL": "https://sinhala.adaderana.lk/news.php?nid=19009", "Category": null, "Parent URL": null}