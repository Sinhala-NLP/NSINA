{"Source": "Adaderana", "Timestamp": "December 30, 2018 05:55 pm", "Headline": "මාර්ගයෙන් ඉවතට ගිය බස් රථය අයෙකුට දිවි අහිමි කරයි", "News Content": "කටාන, කෝංගහ හන්දිය ප්‍රදේශයේදී සිදුවූ අනතුරකින් පුද්ගලයෙකු මියගොස් තවත් සිව් දෙනෙකු තුවාල ලබා තිබේ. පොලීසිය පැවසුවේ අද අළුයම 3.00ට පමණ කතරගම වන්දනාවේ ගොස් එමින් සිටි පිරිසක් රැගත් පෞද්ගලික බස් රථයක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බවයි. අනතුරෙන් තුවාල ලැබූ පුද්ගලයින් පස් දෙනෙකු මීගමුව රෝහලට ඇතුළත් කර ඇති අතර එහිදී එක් පුද්ගලයෙකු මියගොස් තිබේ. මියගොස් ඇත්තේ 61 හැවිරිදි කටාන හරිස්චන්ද්‍රපුර ප්‍රදේශයේ පදිංචිව සිටි පුද්ගලයෙකි. අනතුරට හේතුව මෙතෙක් අනාවරණය වී නොමැති අතර කොච්චිකඩේ පොලීසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=101543", "Category": null, "Parent URL": null}