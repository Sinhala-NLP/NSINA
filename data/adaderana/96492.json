{"Source": "Adaderana", "Timestamp": "September 21, 2018 05:17 pm", "Headline": "සාමාන්‍ය පෙළ ප්‍රායෝගික පරීක්ෂණය ඔක්තෝබර් මාසයේ දී", "News Content": "අ.පො.ස. සාමාන්‍ය පෙළ විභාගයෙහි ප්‍රායෝගික පරීක්ෂණය 2018 ඔක්තෝබර් මස තෙවැනි සතියේ ආරම්භ කිරීමට නියමිත බව විභාග දෙපාර්තමේන්තුව නිවේදනය කරයි. පාසල් අයදුම්කරුවන්ගේ විභාග ප්‍රවේශපත්‍ර අදාළ පාසල්වල විදුහල්පතිවරුන් වෙතත්, පෞද්ගලික අයදුම්කරුවන්ගේ විභාග ප්‍රවේශ පත්‍ර ඔවුන්ගේ පෞද්ගලික ලිපිනයන් වෙතත් ඉදිරියේ දී තැපැල් කරන බව ද එම නිවේදනයේ වැඩිදුරටත් දැක්වෙයි. ප්‍රායෝගික පරීක්ෂණයෙහි ඒ ඒ විෂයයන්ට අදාළ පරීක්ෂණ පැවැත් වෙන දින වකවානු ශ්‍රී ලංකා විභාග දෙපාර්තමේන්තුවේ www.doenets.lk නිල වෙබ් අඩවියෙන් දැන ගත හැකි බව ද විභාග දෙපාර්තමේන්තුව නිවේදනය කරයි.", "URL": "https://sinhala.adaderana.lk/news.php?nid=96492", "Category": null, "Parent URL": null}