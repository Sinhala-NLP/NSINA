{"Source": "Adaderana", "Timestamp": "December 20, 2012 08:48 am", "Headline": "ජාතිය ‍ගොඩ නැගීමේ ක්‍රියාවලිය ප්‍රශංසනීයයි", "News Content": "පශ්චාත් යුද සමයේ දී ශ්‍රී ලංකාවේ ජාතිය ‍ගොඩ නැගීමේ ක්‍රියාවලිය ප්‍රශංසනීය බව ඉන්දීය යුධ හමුදාපති ජෙනරාල් බික්‍රම් සිං මහතා මහතා පවසයි. එම ක්‍රියාවලියට සඳහා ශ්‍රී ලංකා යුද හමුදාව ලබා දුන් දායකත්වය ද ඉහළ බව හෙතෙම සඳහන් කරයි . ශ්‍රී ලංකාවේ සංචාරයක නිරත ඉන්දීය යුද හමුදාපතිවරයා මෙරට යුද හමුදාපති ලුතිනන් ජෙනරාල් ජගත් ජයසූරිය මහතා හමුවූ අවස්ථාවේ දී මේ බව ප්‍රකාශ කර තිබේ. එම හමුවේ දී දෙරට අතර හමුදා සහයෝගීතාව තවදුරටත් වර්ධනය කර ගැනීම පිළිබඳව ද අවධානය යොමුව ඇති බව සඳහන්ය. ශ්‍රී ලංකා හමුදා නිලධාරීන් සඳහා ඉන්දියාවේ දැනට ලබාදෙන පුහුණුවීම්වලට අමතරව තවත් පුහුණුවීම් ලබාදීම පිළිබඳව මෙහිදී අවධානය යොමුව ඇත.", "URL": "https://sinhala.adaderana.lk/news.php?nid=30091", "Category": null, "Parent URL": null}