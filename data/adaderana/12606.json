{"Source": "Adaderana", "Timestamp": "December 5, 2010 08:59 am", "Headline": "මදුරුවන් වෙනුවෙන් ආණ්ඩුව ආණ්ඩුවට එරෙහිව නඩු දාන්න සූදානම්", "News Content": "කොළඹ සහ තදාසන්න ප්‍රදේශ වල පිහිටා ඇති රාජ්‍ය ආයතන වලින් 90% පමණ ඩෙංගු මදුරුවන් බෝ වන ස්ථාන පවතින බව සෞඛ්‍ය අමාත්‍යාංශය පවසයි. ජාතික ඩෙංගු සතියට සමගාමීව සිදු කළ පරීක්ෂා කිරීම් වල දී මේ බව අනාවරණය වූ බව අමාත්‍යාංශය සඳහන් කරයි. පසුගිය ඔක්තෝම්බර් මාසයේ පැවති ඩෙංගු සතිය තුළ දී ද මෙම ආයතන පරීක්ෂාවට ලක් කර එහි තිබූ ඩෙංගු මදුරුවන් බෝ වන ස්ථාන ‍විනාශ කිරීමට කටයුතු කළ බව සෞඛ්‍ය අමාත්‍යාංශය කියා සිටියි. එහෙත් නැවත වරක් එම ආයතන වල ඩෙංගු මදුරුවන් ‍බෝ වන ස්ථාන පවතින බව සෞඛ්‍ය අමාත්‍යාංශය පෙන්වාදෙයි. එම නිසා ඉදිරි සති දෙක තුළ එම සියලු ස්ථාන විනාශ කර දමන ලෙස සෞඛ්‍ය අමාත්‍යාංශය විසින් අදාළ ආයතන වලට උපදෙස් ලබා දී තිබේ. එසේ නොකරන ආයතන වලට එරෙහිව නඩු පැවරීමට කටයුතු කරන බව සෞඛ්‍ය අමාත්‍යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=12606", "Category": null, "Parent URL": null}