{"Source": "Adaderana", "Timestamp": "July 24, 2018 11:45 am", "Headline": "ගින්නකින් කොටහේනේ පාසලක මුළු විද්‍යාගාරයම විනාශයි ", "News Content": "කොටහේන මධ්‍යම මහා විද්‍යාලයේ තාක්ෂණික විද්‍යාගාරයේ ගින්නක් හටගෙන ඇත. අද (24) උදෑසන මෙම ගින්න හටගෙන ඇති බව පොලිසිය සඳහන් කළේය. තාක්ෂණික විද්‍යාගාරය දෙමහල් ගොඩනැඟිල්ලක උඩු මහලේ පිහිටා ඇති අතර ගින්නෙන් විද්‍යාගාරය සම්පූර්ණයෙන්ම විනාශයට පත්ව ඇති බව සඳහන් වේ. ගිනි නිවන රථ 04 ක් යොදවා ගින්න මැඩ පැවැත්වීමට කටයුතු කර ඇති අතර විදුලි කාන්දුවක් හේතුවෙන් ගින්න හටගෙන ඇති බවට සැක පල කරන බව කොටහේන පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=93114", "Category": null, "Parent URL": null}