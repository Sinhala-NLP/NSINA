{"Source": "Adaderana", "Timestamp": "June 23, 2012 11:52 am", "Headline": "යතුරු පැදි අනතුරකින් පොලිස් කොස්තාපල්වරයෙකු මරුට", "News Content": "තලාව - කැකිරාව ප්‍රධාන මාර්ගයේ දි පොලිස් කොස්තාපල්වරුන් දෙ‍දෙනෙකු ගමන්ගත් යතුරු පැදියක් අනතුරට ලක්වීමෙන් එක් කොස්තාපල්වරයෙකු ජිවීතක්ෂයට පත්ව තිබේ. යතුරු පැදිය මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව සඳහන්ය. අනතුරින් තුවාල ලැබූ කොස්තාපල්වරුන් දෙදෙනාගෙන් එක් අයෙකු තලාව රෝහලට ඇතුළත් කිරීමෙන් අනතුරුව ජිවිතක්ෂයට පත්ව තිබේ. මෙලෙස ජිවිතක්ෂයට පත්ව ඇත්තේ හබරණ පොලිසියට අනුයුක්තව සේවය කළ 30 හැවිරිදි කොස්තාපල්වරයෙකි. අනතුර සම්බන්ධයෙන් තලාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25260", "Category": null, "Parent URL": null}