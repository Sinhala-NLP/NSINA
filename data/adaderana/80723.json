{"Source": "Adaderana", "Timestamp": "November 29, 2017 08:42 am", "Headline": "  ප්‍රභාකරන්ගේ උපන්දිනය සමරන්න ගිහින් වව්නියා මණ්ඩපයේ දෙපිරිසක් ගැටෙයි", "News Content": "යාපනය විශ්වවිද්‍යාලයට අනුබද්ධ වව්නියාව මණ්ඩපයේ කළමනාකරණ පීඨය සහ ව්‍යවහාරික පීඨය වහාම ක්‍රියාත්මක වන පරිදි තාවකාලිකව වසා දමා තිබේ. පසුගියදා එම මණ්ඩපයේ සිසුන් දෙපිරිසක් අතර හටගත් ගැටුමක් හේතුවෙන් එහි පාලනාධිකාරය මෙම තීරණයට එළඹ ඇති බව වාර්තා වෙයි. මේ හේතුවෙන් පීඨ දෙකෙහිම සිසුන්ට නේවාසිකාගාර වලින් ඉවත් වන ලෙසද දැනුම් දී තිබේ. නොවැම්බර් 26 වනදා ප්‍රභාකරන්ගේ උපන්දිනය සැමරීමට සිසුන් පිරිසක් උත්සාහ දරා ඇති අතර තවත් පිරිසක් ඊට විරෝධය පළ කිරීමත් සමඟ දෙපිරිස අතර මෙම ගැටුම හටගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=80723", "Category": null, "Parent URL": null}