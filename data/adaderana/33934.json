{"Source": "Adaderana", "Timestamp": "May 9, 2013 07:40 am", "Headline": "ප්‍රධාන පාසල් 9 ක විදුහල්පතිවරු ගැන විනය පරීක්ෂණ", "News Content": "මෙරට ප්‍රධාන පෙළේ ජාතික පාසල් 9 ක විදුහල්පතිවරු සම්බන්ධයෙන් විනය පරීක්ෂණ ආරම්භ කර ඇති බව අධ්‍යාපන අමාත්‍යංශය පවසයි. අමාත්‍යංශ චක්‍රලේඛ නොපිළිපැදීම, අනිසි මුදල් පරිහරණය සහ අයහපත් චර්යා රටාවන් හේතුවෙන් මෙම විනය පරීක්ෂණ ආරම්භ කර ඇති බව අධ්‍යාපන අමාත්‍යංශයේ උසස් නිලධාරියෙකු අද දෙරණට සඳහන් කළේය. අදාළ පාසල්වල විදුහල්පතිවරුන් පිළිබඳව ලැබී ඇති පැමිණිලිවලට අනුව මෙම විනය පරීක්ෂණ ආරම්භ කර තිබේ. පරීක්ෂණවලින් අනතුරුව ඔවුන් වැරදිකරුවන් බවට තහවුරු වුවහොත් දැඩි වින්‍යානුකූල පියවර ගන්නා බව අධ්‍යාපන අමාතංශය පවසයි. එලෙස අනිසි මුදල් පරිහරණය හේතුවෙන් වරදකරු බවට පත්වූ ඇඹිලිපිටිය ජාතික පා‍සලේ විදුහල්පතිවරයාගේ සේවය අත්හිටුවීමට මේ වන විටත් කටයුතු කර ඇති බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=33934", "Category": null, "Parent URL": null}