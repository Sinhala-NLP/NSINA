{"Source": "Adaderana", "Timestamp": "August 27, 2018 02:13 pm", "Headline": "නීති විරෝධීව වැලි ප්‍රවාහනය කළ 5ක් මාට්ටු", "News Content": "සෙට්ටිකුලම රක්ෂිත‍යේ වැලි ඇළවල් වලින් අනවසරයෙන් වැලි ගොඩ දමා බලපත් රහිතව ප්‍රවාහනය කළ පුද්ගලයින් පස් දෙනෙකු අත්අඩංගුවට ගත් බව සෙට්ටිකුලම පොලීසිය පවසයි. මෙම සැකකරුවන් ඊයේ(26) අත්අඩංගුවට ගත් බව පොලීසිය සදහන් කළේය. සෙට්ටිකුලම පොලීසිය පැවසූවේ ට්‍රැක්ටර රථ තුනක හා ටිපර් රථ දෙකක් යොදා ගනිමින් වැලි ප්‍රවාහනය කළ සැකකරුවන් පස් දෙනෙකු එලෙස අත්අඩංගුවට ගත් බවයි. අත්අඩංගුවට ගත් සැකකරුවන් කලෙක පටන් වැලි ජාවාරම සිදුකොට ඇති බවද පොලීසිය අනාවරණය කොටගෙන ඇත. අත්අඩංගුවට ගත් සැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් සෙට්ටිකුලම පොලීසිය වැඩිදුර පරීක්ෂණ මෙහෙයවයි. ඡායාරූප-මාධව කුලසූරිය", "URL": "https://sinhala.adaderana.lk/news.php?nid=95097", "Category": null, "Parent URL": null}