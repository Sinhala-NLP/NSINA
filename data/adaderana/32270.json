{"Source": "Adaderana", "Timestamp": "March 10, 2013 08:52 am", "Headline": "කෙන්යාවේ ජනපති පුටුව නියෝජ්‍ය අගමැතිට", "News Content": "කෙන්යානු ජනාධිපතිවරණයේ ප්‍රතිඵලවලට අනුව එරට නියෝජ්‍ය අගමැතිවරයා ලෙස කටයුතු නළ උහුරු කෙන්යාටා ජයග්‍රහණය කර තිබේ. කෙන්යානු ජනාධිපතිවරණය ඊයේ පැවති අතර ප්‍රකාශිත ඡන්දවලින් සියයට 50.07ක ප්‍රතිශතයක් ලබාගනිමින් කෙන්යාටා ජය වාර්තා කර ඇත. කෙසේ වෙතත් මෙම ජනාධිපතිවරණය දූෂිත එකක් බවත් ප්‍රජාතන්ත්‍රවාදයට අභියෝග එල්ල කරන බවත් ඔහුගේ ප්‍රතිවාදී අපේක්ෂක රයිලා ඔඩින්ගා පවසයි. මැතිවරණ ප්‍රතිඵලවලට එරෙහිව අධිකරණ ක්‍රියාමාර්ගයකට යාමට ද අපේක්ෂා කරන බව ඔහු කියයි. නමුත් විශ්වසනීයත්වය සහ පාරදෘෂ්‍ය මට්ටමින් මැතිවරණය පැවැත්වීමට හැකි වු බව කෙන්යානු මැතිවරණ කොමිසම පෙන්වාදෙයි.", "URL": "https://sinhala.adaderana.lk/news.php?nid=32270", "Category": null, "Parent URL": null}