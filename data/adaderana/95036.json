{"Source": "Adaderana", "Timestamp": "August 26, 2018 10:16 am", "Headline": "මත්ස්‍ය පැටවුන්  දෙලොස් දහසක් මුදා හරියි", "News Content": "වතුකරයේ ජනතාවගේ පෝෂණ තත්ත්වය සහ ආදායම් තත්ත්වය ඉහල දැමිම සඳහා ජාතික ජලජ ජිවි වගා සංවර්ධන අධිකාරිය මඟින් වතුකරයේ ජලාශවලට මත්ස්‍යය පැටවුන් මුදා හැරිමේ ව්‍යාපෘතියක් ආරම්භ කර ඇත. වතු ජලාශ ආශ්‍රිතව මිරිදිය මත්ස්‍යය වගාව ප්‍රවර්ධනය කිරිම අරමුණින් හැටන් වටවල බින්ඔය වතු යායේ ඉදිකර ඇති පොකුණුවලට තිලාපි මත්ස්‍ය පැටවුන් දෙලොස් දහසක් මුදා හැරිම ජතික ජලජ ජිවි වගා අධිකාරියේ නුවරඑලිය කාර්යයාලයේ නිලධාරින් විසින් (24) එම වතුයායේදි සිදු කළේය. ජාතික ජලජ ජිවි වගා සංවර්ධන අධිකාරිය යටතේ පාලනය වන දඹුල්ල මත්ස්‍ය අභිජනන මධ්‍යස්ථානයේ අභිජනනය කරන ලද තිලාපි මත්ස්‍ය පැටවුනුයි මෙසේ එම පොකුණු වලට මුදා හැරුණේ. මෙසේ පොකුණුවලට මුදා හැරි මත්ස්‍යය පැටවුන් මාස 6 ක කාලයක් තුල කිලෝ 1 ½ ත්, 2 ක් අතර ප්‍රමාණයකට වැඩෙන බවයි ජාතික ජලජ ජිවි වගා සංවර්ධන අධිකාරියේ නුවරඑලිය කාර්යයාලයේ ව්‍යාපෘති නිලධාරි බුද්ධික කුෂාන් මහතා කියා සිටියේය. මෙම ජලාශයේ මත්ස්‍ය අස්වැන්න එම වතුයායේ වතු කම්කරුවන්ට ලබා දිමටද නියමිතය. මෙම මත්ස්‍ය පැටවුන් මුදා හැරිමේ අවස්ථාවට එම වතු යායේ පාලන අධිකාරියේ නිලධාරින් මෙන්ම වතු කම්කරුවන්ද විශාල පිරිසක් සහභාගි විය.", "URL": "https://sinhala.adaderana.lk/news.php?nid=95036", "Category": null, "Parent URL": null}