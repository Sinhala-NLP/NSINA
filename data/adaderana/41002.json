{"Source": "Adaderana", "Timestamp": "February 10, 2014 08:55 am", "Headline": "තැපැල් ඡන්දයට අයදුම්පත් ගැනීම අදින් අවසන්", "News Content": "බස්නාහිර සහ දකුණු පළාත් සභා ඡන්ද විමසීමට අදාළ තැපැල් ඡන්ද අයදුම්පත් භාර ගැනීම අදින් අවසන් වේ. තැපැල් ඡන්දය භාවිතා කිරිමට බලාපොරොත්තු වන සියලුම රාජ්‍ය සේවකයින් අද දිනය තුළ දිස්ත්‍රික් තේරීම්භාර නිලධාරින් වෙත අදාළ අයදුම්පත භාර දෙන ලෙස මැතිවරණ මහ ලේකම් කාර්යාලය ඉල්ලීමක් කරයි. තැපැල් ඡන්ද විමසීම ලබන මස 13 හා 14 දිනවල පැවැත්වීමට නියමිත බව එම කාර්යාලය පවසයි.", "URL": "https://sinhala.adaderana.lk/news.php?nid=41002", "Category": null, "Parent URL": null}