{"Source": "Adaderana", "Timestamp": "February 28, 2019 03:24 pm", "Headline": "අයර්ලන්ත-ඇෆ්ගනිස්ථාන අද තරග බිමට", "News Content": "අයර්ලන්ත කණ්ඩායම සහ ඇෆ්ගනිස්ථාන කණ්ඩායම අතර ඉන්දීයාවේදී පැවැත්වෙන තරගාවලියේ පළමු එක්දින ක්‍රිකට් තරගය මේ වන විට ආරම්භ වී තිබේ. තරඟයේ කාසියේ වාසිය දිනූ අයර්ලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර පන්දුවාර 13 ක් අවසානයේ කඩුලු 03 ක් දැවී ඔහුන් ලබා සිටි ලකුණු සංඛ්‍යාව 27 කි. දෙරට අතර තරගාවලිය 20යි 20 තරඟ තුනකින්, එක්දින තරග 05කින් සහ එක් ටෙස්ට් තරගයකින් සමන්විතයි. පසුගියදා නිමාවට පත් වූ 20යි 20 තරඟාවලිය තුනට බිංදුවක් ලෙස ජය ගත්තේ ඇෆ්ගනිස්ථාන කණ්ඩායමයි.", "URL": "https://sinhala.adaderana.lk/news.php?nid=105212", "Category": null, "Parent URL": null}