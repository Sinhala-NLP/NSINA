{"Source": "Adaderana", "Timestamp": "September 13, 2012 06:12 pm", "Headline": " බලපත් නැතිව දැව තබාගත් පස් දෙනෙක් දැලේ", "News Content": "බලපත්‍ර නොමැතිව දැව ව්‍යාපාරයක් පවත්වාගෙන යාම සහ දැව ළඟ තබා ගැනීම සම්බන්ධයෙන් පුද්ගලයන් 5 දෙනෙකු කනගරායන්කුලම් , කුරුසුඩ්ඩමඩුකුලම් ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකා කලුප්පුකුලම් කඳවුරේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව සඳහන්ය. එහිදී රුපියල් හාරලක්ෂ පනස් දහසක වටිනාකමකින් යුත් විවිධ වර්ගයේ දැව ‍සහ උපකරණ කිහිපයක් විශේෂ කාර්ය බලකා භාරයට‍ ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා කනගරායකුලම් පොලිස් ස්ථානයට භාරදුන් බව විශේෂ කාර්ය බලකාය වැඩිදුරටත් කියා සිටියි.", "URL": "https://sinhala.adaderana.lk/news.php?nid=27386", "Category": null, "Parent URL": null}