{"Source": "Adaderana", "Timestamp": "July 25, 2018 11:02 am", "Headline": "ලංකාවේ නීති විරෝධිව රැඳී සිටි කෙන්යානු ජාතිකයෙක් අත්අඩංගුවට", "News Content": "නීති විරෝධී ලෙස මෙරට රැඳී සිටිමින් විවිධ වංචනික ක්‍රියාවල නිරතවූ විදෙස් ජාතිකයෙකු ගම්පහ පොලීසිය මඟින් අත්අඩංගුවට ගෙන තිබේ. වීසා බලපත්‍රයක් නොමැතිව මෙරට රැදී සිටි කෙන්යානු ජාතිකයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු සතුව තිබී වෙනත් පුද්ගලයෙකුගේ නමින් විවෘත කරන ලද බැංකු පොතක් සහ බැංකු කාඩ්පත් 02 ක් සොයාගෙන ඇති අතර ඒවා උපයෝගී කර ගනිමින් යම් යම් පුද්ගලයින් වෙත ලැබී ඇති භාණ්ඩ සඳහා රේගු ගාස්තු ගෙවිය යුතු බව පවසා මොහු විසින් මුදල් වංචා කර ඇති බවට පොලීසිය සිදුකළ විමර්ශනවලදී අනාවරණය වී තිබේ. සැකකරු ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=93168", "Category": null, "Parent URL": null}