{"Source": "Adaderana", "Timestamp": "May 18, 2014 05:29 pm", "Headline": "සම සෞඛ්‍ය  සිසුන් අත්අඩංගුවට ගැනීම හෙළාදකිනවා ", "News Content": "විශ්වවිද්‍යාල ප්‍රතිපාදන කොමිසන් සභාව ඉදිරිපිට සාමකාමී උද්ඝෝෂණ ව්‍යාපාරයක නිරත වූ සම සෞඛ්‍ය සිසුන්ට එල්ල වු පොලිස් පහරදීම හා අත්අඩංගුවට ගැනීම හෙළා දකින බව ජාතික නිදහස් පෙරමුණ පවසයි. නිවේදනයක් නිකුත් කරමින් ජාතික නිදහස් පෙරමුණේ නායක අමාත්‍ය විමල් විරවංශ මහතා පෙන්වා දෙන්නේ සාමකාමී ලෙස උද්ඝෝෂණයේ යෙදීමට ඇති අයිතිය මෙමගින් උල්ලංඝණය වී ඇති බවයි. සම සෞඛ්‍ය උපාධි පාඨමාලාවේ කාලය කප්පාදු කිරීමට එරෙහිව පසුගිය 16 වැනි දින සම සෞඛ්‍ය සිසුන් සහ ඔවුන්ගේ දෙමව්පියන් විශ්වවිද්‍යාල ප්‍රතිපාදන කොමිෂන් සභාව ඉදිරිපිට උද්ඝෝෂණයක නිරත වුණි. එහිදි සිසුන් 17 දෙනෙකු පොලිස් අත්අඩංගුවටද පත්වු අතර ඔවුන්ගෙන් සිව්දෙනෙකු තුවාල ලබා ප්‍රතිකාර සඳහා ඊයේ(17) කොළඹ ජාතික රෝහලට ඇතුළත් කරන ලදී. සම සෞඛ්‍ය උපාධියේ පාඨමාලා කාලය කප්පාදු කිරීමේ ගැටලුවට විසඳුමක් ලබාදීමට කඩිනමින් මැදිහත් වන ලෙසත් අදාළ පොලිස් පහරදීම පිළිබඳව විධිමත් පරීක්ෂණයක් පවත්වන ලෙසත් ජාතික නිදහස් පෙරමුණ ජනාධිපතිවරයාගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=43283", "Category": null, "Parent URL": null}