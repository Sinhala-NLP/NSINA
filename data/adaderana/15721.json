{"Source": "Adaderana", "Timestamp": "April 26, 2011 02:42 pm", "Headline": "යුනිලීවර් - පෙයාර්ස් වෙතින්\"සුරැකි දෑත්\" ", "News Content": "ඡායාරූපය - නිකවැරටිය සහ දෙහිඅත්තකණ්ඩිය රජයේ රෝහල්වල මාතෘ සහ ළමා වාට්ටු\"පෙයාර්ස් සුරැකි දෑත්\"ව්‍යාපෘති මගින් ප‍්‍රතිසංස්කරණය කිරීමෙන් පසු. දිවයිනේ ප‍්‍රමුඛතම ළදරු නිෂ්පාදනයක් වන පෙයාර්ස් අනුග‍්‍රහයෙන් ක‍්‍රියාත්මක කරන\"සුරැකි දෑත්\"සමාජ සත්කාර ව්‍යාපෘතිය මගින් ශ‍්‍රී ලංකාවේ දසත විසිරි සිටින මව්වරුන් සහ ළමුන් ලක්‍ෂ ගණනකට සහන සලසමින් සිටියි. යුනිලීවර් ලංකා සමාගමේ නිෂ්පාදනයක් වන පෙයාර්ස් විසින් මෙම ව්‍යාපෘතිය ආරම්භ කරනු ලැබුවේ රජයේ රෝහල්වල ඇති මාතෘ සහ ළමා වාට්ටුවල සේවා වැඩිදියුණු කිරීම සඳහායි. 2002 වසරේ ඔක්තෝබර් මස 1වනදා\"සුරැකි දෑත්\" ව්‍යාපෘති අරමුදල ආරම්භ කෙරුණේ අළෙවි කරන සැම පෙයාර්ස් නිෂ්පාදනයකින්ම ශත 25 බැගින් අරමුදලට එක්රැස් කරමිනුයි. එසේම ලෝක ළමා දිනය යෙදි ඇති ඔක්තෝබර් මස 1 වෙනිදා මෙම ව්‍යාපෘතිය ආරම්භ කිරීමද විශේෂත්වයක් වේ.යුනිලීවර් ලංකා සමාගමේ වෙළඳ අධ්‍යක්‍ෂ රමණි සමරසුන්දර මහත්මිය පවසන්නේ\"සමාජීය වශයෙන් නිසි ලෙස ගැලපෙන ආයතනික-සමාජ සත්කාර වැඩසටහන් හඳුනාගෙන එය ක‍්‍රියාත්මක කිරීමට අප මැනවින් වග බලාගත් බවයි\"යන්නය. ,ඒ අනුව මාතෘ සහ ළමා ආරක්‍ෂව ඉතා වැදගත් බවත්, එය ශ‍්‍රී ලංකාවේ නිරෝගිමත් අනාගත පරපුරක ආරම්භය බවත් ඇය පෙන්වා දුන්නාය.\"සුරැකි දෑත්\"ව්‍යාපෘතිය ඔස්සේ පෙයාස් වෙළඳනාමය වෙත මව්වරුන් අතර පවතින විශ්වාසය තවදුරටත් තහවුරු කිරීමට හැකිවන බව, සමරසුන්දර මහත්මිය වැඩිදුරටත් ප‍්‍රකාශ කළාය. රජයේ රෝහල්වල මාතෘ හෝ ළමා වාට්ටුවක් සම්බන්ධ කිසියම් ව්‍යපෘතියක් ආරම්භ කිරීමට පෙර\"පෙයාර්ස් සුරැකි දෑත්\"ව්‍යාපෘති නිළධාරීන් නිරන්තරයෙන් ශ‍්‍රී ලංකා ළමා රෝග විශේඥ වෛද්‍යවරුන්ගේ සංගමයේ උපදෙස් ලබා ගන්නා නිසා උපකාර අවශ්‍ය රෝහල් හඳුනා ගැනීම පහසු වි තිබේ. ප‍්‍රථම\"සුරැකි දෑත්\"ව්‍යාපෘතිය ආරම්භ කරනු ලැබුවේ කොළඹ රිජ්වේ ආර්යා ළමා රෝහලේ හදිසි ප‍්‍රතිකාර සහ නිහාරීකරණ ඒකකය ප‍්‍රතිසංස්කරණය කරමිනුයි. ගෙවුණු දශකයකට ආසන්න කාලය තුළ\"සුරැකි දෑත්\"ව්‍යාපෘති 16ක් ක‍්‍රියාත්මක කර ඇති අතර එම ව්‍යාපෘති මගින් දුෂ්කර ප‍්‍රදේශවල පිහිටි රජයේ රෝහල් වාට්ටු ප‍්‍රතිසංස්කරණය සහ දකුණු පළාතේ විශේෂ සුනාමි පුනරුත්ථාපන වැඩසටහන් ක‍්‍රියාත්මක කෙරුණි. රුපියල් මිලියන 32 ක මුදලක් වැය කරමින් ක‍්‍රියාත්මක කෙරුණු මෙම ව්‍යාපෘති මගින් දිවයිනපුරා සිටින ලක්‍ෂ 20 පමණ මව්වරුන්ට සහ ළදරුවන්ට සෙත සැළසෙයි. පෙයාර්ස්\"සුරැකි දෑත්\"අරමුදල යටතේ ක‍්‍රියාත්මක කරන නවතම ව්‍යාපෘතිය වන්නේ රැපියල් ලක්‍ෂ 70ක වියදමකින් සිදුකරන යාපනය ශික්ෂණ රෝහලේ ළමා වාට්ටු ප‍්‍රතිසංස්කරණය කිරීමයි. මිට අමතරව රෝහල් භූමියේ ඇති ළමා උද්‍යානය නවිකරණය කෙරෙන්නේ දශක ගණනක යුද්ධයෙන් පීඩාවිදි කුඩා දරුවන්ට ප‍්‍රතිකාර ලබාගන්නා අතරතුර විනෝදවීමට පෙර නොලද අවස්ථාවක්ද උදා කරමිනි.", "URL": "https://sinhala.adaderana.lk/news.php?nid=15721", "Category": null, "Parent URL": null}