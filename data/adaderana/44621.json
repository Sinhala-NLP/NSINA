{"Source": "Adaderana", "Timestamp": "July 12, 2014 02:14 pm", "Headline": " කසළ තේ තොගයක් සමඟ අයෙක් අතේ මාට්ටු ", "News Content": "පරිභෝජනයට නුසුදුසු කසළ තේ ප්‍රවාහනය කරමින් සිටි පුද්ගලයෙකු ගොතටුව, ආඩිහේන ප්‍රදේශයේ දි පොලිස් විශේෂ කාර්යය බලකාය විසින් අත්අඩංගුවට ගෙන තිබේ. රාජගිරිය පොලිස් විශේෂ කාර්යය බලකායට ලැබුණු තොරතුරකට අනුව වැල්ලම්පිටිය ප්‍ර දේශයේ සිදුකළ විශේෂ මෙහෙයුමකදී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු විසින් කසළ තේ කිලෝගෑම් 1120 බැගින් වූ පොහොර කවර 28ක් ප්‍රවාහනය කරමින් සිටි බව පොලිස් විශේෂ කාර්යය බලකාය සඳහන් කළේය. විශේෂ කාර්යය බලකාය සිදුකළ වැඩිදුර පරික්ෂා කිරිමේ දි ඒ ආසන්නයේ ගබඩාවක තිබි කසළ තේ තොගයක් ද ඇසුරුම් හා තේ කොළ සැකසීමට යොදාගන්නා යන්ත්‍රයක්ද ඔවුන් භාරයට ගෙන තිබේ. පොහොර කවර 1689ක් තුළ අසුරන ලද කසළ තේ කිලෝග්‍රෑම් 70 000ක් එහි තිබි සොයාගත් බව පොලිස් විශේෂ කාර්යය බලකාය සඳහන් කළේය. අත්අඩංගුවට ගත් සැකකරු සහ තේ කොළ තොගය වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත බාර දි තිබේ.", "URL": "https://sinhala.adaderana.lk/news.php?nid=44621", "Category": null, "Parent URL": null}