{"Source": "Adaderana", "Timestamp": "March 26, 2018 03:31 pm", "Headline": " දික්ඔය උණුසුම අස්සේ සභාපති පුටුව කම්කරු කොංග්‍රසයට ගිහින්", "News Content": "හැටන්-දික්ඔය නගර සභාවේ සභාපතිවරයා ලෙස ලංකා කම්කරු කොංග්‍රසයේ එස්. බාලචන්ද්‍රන් මහතා පත් වී තිබේ. ඒ මහතා පත් කර ගැනීමට විවෘත ඡන්දයක් පවත්වා ඇති අතර එහිදී ලැබුණු ඡන්ය සම වූ හේතුවෙන් කුසපත් ඇදීමක් මඟින් ඒ මහතා පත් කර ගෙන තිබේ. උප සභාපති තනතුර සඳහා ලංකා කම්කරු කොංග්‍රසයේ කුමාර කරුණාසිරි මහතා සහ එජාපයේ ඒ.ජේ.එම්.ෆාමිස් තරඟ කළ අතර එජාපයේ ඒ.ජේ.එම්.ෆාමිස් මහතා උප සභාපති ලෙස පත් වී තිබේ. එමෙන්ම මේ අවස්ථාවේදී දැඩි උණුසුම්කාරී තත්ත්වයක් ඇති වී ඇති බවත්, පරුෂ වචනයෙන්ද බැන වැදී ඇති බවත් වාර්තා වෙයි.", "URL": "https://sinhala.adaderana.lk/news.php?nid=86379", "Category": null, "Parent URL": null}