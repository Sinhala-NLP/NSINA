{"Source": "Adaderana", "Timestamp": "December 17, 2014 10:25 am", "Headline": "මගේ ජාතකේ මාරුවෙන්නේ නෑ", "News Content": "තමන්ගේ පක්ෂය දාල යන්නෙ නෑ කියලා තමන්ගේ මහපටඟිලි දෙක විදලා ලෙයින් සහතිකයක් දීල තියෙනවා නම් ඒ වෙන කවරෙකුවත් නොව තමන් පමණක් යැයි එජාප පාර්ලිමේන්තු මන්ත්‍රී බුද්ධික පතිරණ මහතා කියයි. මාතර, අකුරැස්සේදී ඊයේ සවස පැවැති මැතිවරණය ගැන සාකච්ඡාවකදී මන්ත්‍රීවරයා මේ බව පැවසූ අතර ඔහු එහිදී වැඩිදුරටත් මෙසේද කියා සිටියේය. “අපි මේ තක්කඩි ආණ්ඩුවට එකතු වෙනවාය කියල කියන අය මව් කුසින් ඉපදුණාට මෙලොවට ඔවුන්ගේ පියවරුන් ඔය ගෙවල් වල ඉන්න උප්පැන්නෙ කකුල් දෙකේ තාත්ත නෙමෙයි. අහම්බෙන් පාරෙ යන බල්ලෙක් ගෙදරට ඇවිල්ල අම්ම සමඟ එකතුවීමේ ප්‍රතිඵලයක් විදියට ජාතක වෙච්ච එකාලගෙ කටවල් වලින් තමයි ඔවුන්ගේ අත් වලින් අන්තර් ජාලය හරහා තමයි ඔවුන්ගේ මනසින් නිර්මාණය වෙන ග්‍රැ‍ෆික් හරහා තමයි මේ අන්තර් ජාලයේ වෙබ් අඩවි හරහා බුද්ධික පතිරණ පක්ෂ මාරු කරනවා කියලා කියන්නේ.ඒ නිසා මෙච්චර කල් මම කිවුවේ පක්ෂ මාරු කරන එකා ඉතිහාස කුණු බක්කියට යනවා. පක්ෂ මාරු කරන එකා ගෙවල පෙරේතයෝ බවට පත් වෙනවා. අද ඉඳල ඒ දෙකට මම තවත් කාරණයක් එකතු කරනවා. පක්ෂ මාරු කරන එකා, පක්ෂයෙන් පක්ෂෙට පනින එකා විතරක් නෙමෙයි බුද්ධික පතිරණ පක්ෂ මාරුකරනවයි කියලා කටින් කට කියන කෙනා , අන්තර් ජාලයට, ෆේස්බූක් වලට කරුණු එකතු කරන එකා ජාතකයක් තියෙන එකෙක් නෙමෙයි, ස්ථිර වශයෙන් ම තාත්ත ගෙදර නැති වේලාවට, අම්ම ගෙදර ඉන්න වෙලාවක බල්ලෙක් ගෙදරට ආපු එකේ ප්‍රතිඵලයක් විදියට ඉපදුණ එකෙක් තමයි මේ කතා ලියන්නෙ, මේ කතා හදන්නෙ, මේ කතා අන්තර්ජාලයට දාන්නෙ, මේ කතා ප්‍රචාරය කරන්නෙ. බුද්ධික පතිරණට එහෙම සහතිකයක් දෙන්න පුළුවන්කම තිබුණා. අදටත් තියෙනවා. හෙටටත් ඒ සහතිකය වලංගුයි. ඒ නිසා බුද්ධික පතිරණගේ ලේ මාරු වෙන්නෙ නෑ. ඒ වගේම බුද්ධික පතිරණගෙ ජාතකේ මාරුවෙන්නෙ නෑ.”", "URL": "https://sinhala.adaderana.lk/news.php?nid=48066", "Category": null, "Parent URL": null}