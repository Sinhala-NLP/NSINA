{"Source": "Adaderana", "Timestamp": "June 1, 2019 08:30 am", "Headline": "ගංජා සමඟ දෙදෙනෙක් නාවික හමුදා අත්අඩංගුවට", "News Content": "කණුකෙටිය, හුංගම ප්‍රදේශයේදී සිදුකළ වැටලීමකදී ගංජා කිලෝග්‍රෑම් 2.35 ක් සමඟ පුද්ගලයින් දෙදෙනෙකු (02) අත්අඩංගුවට ගෙන ඇත. දකුණු නාවික විධානයට අනුයුක්ත නාවිකයින් සහ පට්ටියපොල පොලිස් විශේෂ කාර්ය බලකායට අනුයුක්ත නිලධාරීන් එක්ව කණුකෙටිය ප්‍රදේශයේ සිදු කළ වැටලිමකදී මොටර් රථයක් මඟින් මෙම ගංජා තොගය ප්‍රවාහනය කිරමින් සිටියදී මොවුන් මෙලෙස අත්අඩංගුවට ගෙන ඇති අතර, එම පුද්ගලයින් වයස අවුරුදු 56 සහ 31 වියෙහි පසුවන හුංගම ප්‍රදේශයේ පදිංචිකරුවන් බව හඳුනාගෙන ඇත. අත්අඩංගුවට පත් පුද්ගලයින්, ගංජා තොගය සහ මොටර් රථය ඉදිරි පරීක්‍ෂණ කටයුතු සඳහා හුංගම, පොලීසිය වෙත බාරදීමට කටයුතු කෙරුණි.", "URL": "https://sinhala.adaderana.lk/news.php?nid=111108", "Category": null, "Parent URL": null}