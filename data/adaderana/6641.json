{"Source": "Adaderana", "Timestamp": "February 12, 2010 01:38 pm", "Headline": "ෆොන්සේකාගේ පෙත්සම විභාගයට අවසර", "News Content": "සරත් ෆොන්සේකා මහතා වෙනුවෙන් ශ්‍රේෂ්ඨාධිකරණයට ගොනු කළ මූලික අයිතිවාසිකම් පෙත්සම විභාගයට ගැනීමට අද ශ්‍රේෂ්ඨාධිකරණය විසින් තීරණය කළ බව කියැවේ. සරත් ෆොන්සේකා මහතා වෙනුවෙන් ඔහුගේ බිරිඳ වන අනෝමා ෆොන්සේකා මහත්මිය සහ නව ප්‍රජාතන්ත්‍රවාදී පෙරමුණේ ලේකම් ෂාමිලා පෙරේරා මහත්මිය විසින් මෙම පෙත්සම ගොනුකර තිබුණි. ෆොන්සේකා මහතා අත්අඩංගුවට ගැනීම නිතී විරෝධී බවත්, ඔහු මුදා හරින්නැයි නියෝගයක් නිකුත් කරන ලෙසත්, ඔහුගේ මූලික අයිතිවාසිකම් උල්ලංඝණය වී ඇති බවට ප්‍රකාශයක් නිකුත් කරන ලෙසත් පෙත්සම්කරුවන් ‍මෙමගින් ශ්‍රේෂ්ඨාධිකරණයෙන් ඉල්ලා තිබුණි.", "URL": "https://sinhala.adaderana.lk/news.php?nid=6641", "Category": null, "Parent URL": null}