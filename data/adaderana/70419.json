{"Source": "Adaderana", "Timestamp": "March 4, 2017 01:16 pm", "Headline": "ඉන්දීය ධීවරයින් 8ක් අත්අඩංගුවට ", "News Content": "නීති විරෝධී අයුරින් ධීවර කටයුතුවල නිරතව සිටි ඉන්දීය ධීවරයින් 8 දෙනෙකු පුල්මුඩේ මුහුදු ප්‍රදේශයේ දී අත්අඩංගුවට ගෙන තිබේ. නැගෙනහිර නාවික විධානයට අයත් යාත්‍රාවකට අනුයුක්තව සේවය කළ නාවික හමුදා නිලධාරීන් විසින් අදාළ ඉන්දීය ධීවරයින් අත්අඩංගුවට ගත් බව නාවික හමුදාව සඳහන් කළේය. අත්අඩංගුවට ගන්නා අවස්ථාවේදී ඔවුන් සතුව තිබූ ධීවර ආම්පන්න සහ ඔවුන්ට අයත් ටෝලර් යාත්‍රාවක්ද නාවික හමුදා භාරයට ගෙන තිබේ. අත්අඩංගුවට ගත් ඉන්දීය ධීවරයින් සහ ධීවර ආම්පන්න ඉදිරි විමර්ශන කටයුතු සඳහා ත්‍රිකුණාමලය වරාය පොලීසිය වෙත භාරදීමට කටයුතු කළ බව නාවික හමුදාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=70419", "Category": null, "Parent URL": null}