{"Source": "Adaderana", "Timestamp": "January 14, 2011 10:14 am", "Headline": "නැගෙනහිර පළාතේ පෙරපාසල් ගුරුවරියන් ලියාපදිංචි කරයි", "News Content": "නැගෙනහිර පළාතේ සියලුම පෙරපාසල් ගුරුවරියන් ලියාපදිංචි කිරීමේ වැඩපිළිවෙළක් ක්‍රියාත්මක කිරීමට තීරණය කර තිබේ. නැගෙනහිර පළාත් සභාව සම්මත කළ පෙරපාසල් ප්‍රඥප්තිය යටතේ මෙය ක්‍රියාත්මකය. මෙම කාර්යය අධීක්ෂණය කිරීම සඳහා පෙර පාසල් අධ්‍යයන කාර්යාංශයක් ද ස්ථාපිත කර ඇත. පළාතේ පෙර පාසල් අධ්‍යාපනය ගුණාත්මකව වර්ධනය කිරීමේ අරමුණින් මෙම වැඩපිළිවෙළ ක්‍රියාත්මක කරන බව පෙර පාසල් අධ්‍යයන කාර්යාංශයේ ප්‍රකාශකයෙකු සඳහන් කරනු ලැබීය.", "URL": "https://sinhala.adaderana.lk/news.php?nid=13491", "Category": null, "Parent URL": null}