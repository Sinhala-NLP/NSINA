{"Source": "Adaderana", "Timestamp": "August 5, 2018 01:02 pm", "Headline": "ආණ්ඩුව වෙනස් වුනාට ප්‍රතිපත්තිවල වෙනසක් නෑ", "News Content": "මෙතෙක් රටේ ආණ්ඩු වෙනස් වුවත් ආර්ථික ප්‍රතිපත්තිය වෙනස් වී නොමැති බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. ගම්පහ ප්‍රදේශයේ පැවති ජන හමුවකට එක් වෙමින් ඒ මහතා මේබව සඳහන් කළේය. වර්තමානේ සුභදායි පුවතක් කිසිදු ආකාරයකින් වාර්තා නොවන බවත් බදු වැඩි කිරිම්, මිනි මැරුම් සහ අසුභ පුවත් පමනක් වාර්තාවන බව ඒ මහතා පැවසීය. රටේ උත්තරීතර ස්ථානයක්වන පාර්ලිමේන්තුවෙද සිදු වන්නේ ආණ්ඩු පක්ෂය හා විපක්ෂය අතර මත ගැටුම් පමනක් බව ද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93863", "Category": null, "Parent URL": null}