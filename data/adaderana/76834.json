{"Source": "Adaderana", "Timestamp": "August 29, 2017 09:27 am", "Headline": " 2020 දී අපි ආණ්ඩු බලය ගන්නවා ", "News Content": "2020 වසරේ දී ආණ්ඩු බලය ලබාගැනීමට තම පක්ෂය සූදානම් බව ජනතා විමුක්ති පෙරමුණ පවසයි.එම පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසන්නේ ඒ සඳහා නිසිවැඩපිළිවෙළක් මේ වන විටත් සකස් කර ඇති බවයි.මාවනැල්ල ප්‍රදේශයේ පැවති ජනහමුවකට එක්වෙමින් අනුර කුමාර දිසානායක මහතා මෙම අදහස් පළ කළේය.මේ අතර අමෙරිකාව සමඟ යළි ආරක්ෂක ගිවිසුමක් අත්සන් නොකළ යුතු බව ජනතා විමුක්ති පෙරමුණ පවසයි.එම පෙරමුණේ පාර්ලිමේන්තු මන්ත්‍රී බිමල් රත්නායක මහතා කොළඹ ඊයේ(28) පැවති සම්මන්ත්‍රණයකට එක්වෙමින් මෙම අදහස් පළ කළේය.", "URL": "https://sinhala.adaderana.lk/news.php?nid=76834", "Category": null, "Parent URL": null}