{"Source": "Adaderana", "Timestamp": "March 20, 2010 04:40 pm", "Headline": "මැතිවරණ ප්‍රචාරණයට අණ බෙරකරුවන්", "News Content": "මහනුවර සහ ගාල්ල දිස්ත්‍රික්ක වල දී අණ බෙර යොදා ගනිමින් අපේක්ෂකයින් සිය ප්‍රචාරක කටයුතු වල නිරතව තිබේ. මහනුවර ‍මධ්‍යම වෙළඳපොළ ඉදිරිපිට දී එක්සත් ජනතා නිදහස් සන්ධාන අපේක්ෂක ආචාර්ය විජිත නානායක්කාර මහතා ප්‍රචාරක කටයුතු වල නිරත වූයේ පරිසරයට වඩාත් හිතකාමී ලෙසය. මේ සඳහා සාම්ප්‍රදායික නර්තන ශිල්පීන් ද යොදා ගැනීම විශේෂත්වයකි. දකුණු පළාත් විපක්ෂ නායක බන්දුල ලාල් බණ්ඩාරිගොඩ මහතා ද ගාල්ල නාගොඩ ප්‍රදේශයේ අණ‍ බෙර යොදා ගනිමින් සාම්ප්‍රදායික ප්‍රචාරක කටයුතු වල නිරත විය. විශාල ධනයක් වැය කරමින් මැතිවරණ ප්‍රචාරණ කටයුතු වල නිරත වීමට තමාට හැකියාවක් නොමැති බව ඔහු සඳහන් කළේය. පරිසර හිතකාමී සහ ඉතා ආකර්ශණීය ලෙස ඔහුගේ මැතිවරණ ප්‍රචාරක කටයුතු ගම්මාන වල ක්‍රියාත්මක විය.", "URL": "https://sinhala.adaderana.lk/news.php?nid=7410", "Category": null, "Parent URL": null}