{"Source": "Adaderana", "Timestamp": "October 11, 2018 10:57 am", "Headline": "ගඟේ ගිය ලොරියෙන් 2ක් රෝහලට", "News Content": "බදුල්ල මලංගමුව මාර්ගයේ මලංගමුව පාලම අසලදී සිදුවු අනතුරකින් දෙදෙනෙකු බරපතළ තුවාල ලබා බදුල්ල රෝහලට ඇතුළත් කළ බව අද දෙරණ වාර්තාකරු පවසයි. ඊයේ(10) රත්‍රී 7.40 පමණ සිමෙන්ති ප්‍රවාහනය කළ ලොරි රථයක් මෙලෙස අනතුරට ලක්ව ඇත. බදුල්ල, කහටරුප්ප ප්‍රදේශයේ ස්ථානයකට සිමෙන්ති ප්‍රවාහනය කොට නැවත බදුල්ල දෙසට ධාවනය කරමින් සිටියදී ලොරි රථය අනතුරට ලක්ව තිබේ. මෙම ලොරි රථය බෑවුම් සහිත මාර්ගය අවසානයේ ඇති වංගුව අසල ඇති අඩි 40ක් පමණ බෑවුමකට වැටී මලංගමුව ගඟ දිගේ අඩි 50ක් පමණ ඉදිරියට ඇදී ගොස් ඇති බව වාර්තා වෙයි. අපරික්ෂාකාරී රිය ධාවනය හේතුවෙන් මෙම අනතුර සිදුව ඇති බව බදුල්ල පොලීසිය පවසයි. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97519", "Category": null, "Parent URL": null}