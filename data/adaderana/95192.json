{"Source": "Adaderana", "Timestamp": "August 29, 2018 01:23 pm", "Headline": "තේ පරීක්ෂක නිලධාරීන්ට ටැබ් පරිගණයක්", "News Content": "කුඩා තේ වතු හිමියන් වෙත සහන සැළසීම වඩාත් තීව්‍ර කිරීමට හා අධිකාරිය නව තාක්ෂණයෙන් බලගැන්වීම වෙනුවෙන් කුඩා තේ වතු සංවර්ධන අධිකාරියේ තේ පරීක්ෂක මහත්ම මහත්මීන් වෙත ටැබ් පරිගණක බෙදා දීමේ උත්සවයක් වැවිලි කර්මාන්ත අමාත්‍ය අධිනීතීඥ නවින් දිසානායක මැතිතුමා ප්‍රධානත්වයෙන් පැවැත් විය. මේ සඳහා වූ උත්සවය ඊයේ(28) පැත්වූ බව වාර්තා වෙයි. වැවිලි කර්මාන්ත අමාත්‍ය නවින් දිසානායක මැතිතුමාගේ සංකල්පයක් මත කුඩා තේ වතු හිමියන් වෙත සහන සැළසීම අරමුණෙන් මෙම වැඩපිළිවල ක්‍රියාත්මක කරයි. මෙම උත්සවය සඳහා වැවිලි කර්මාන්ත අමාත්‍යාංශයේ ලේකම් ජේ.ඒ රංජිත් මැතිතුමා සහ සහකාර ලේකම් වරුන්ද සහභාගීවු බව වාර්තා වෙයි.", "URL": "https://sinhala.adaderana.lk/news.php?nid=95192", "Category": null, "Parent URL": null}