{"Source": "Adaderana", "Timestamp": "March 22, 2016 01:13 pm", "Headline": "කොදෙව්වන්ට පළමු කාණ්ඩයේ පෙරමුණ", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ පළමු කාණ්ඩයේ පෙරමුණ ගැනීමට මේ වන විට බටහිර ඉන්දීය කොදෙව් කණ්ඩායම සමත්ව තිබේ.ඔවුන් මුහුණදුන් තරග දෙකම ජයග්‍රහණය කරමින් ප්‍රසාද ලකුණු 4ක් හිමිකරගෙන ඇති අතර තරග දෙකකට මුහුණ දෙමින් එක් තරගයක් පමණක් ජයග්‍රහණය කළ දකුණු අප්‍රිකානු කණ්ඩායම දෙවන ස්ථානයේ පසුවෙයි. ශ්‍රී ලංකා කණ්ඩායමට තෙවන ස්ථානය හිමිව ඇති අතර එංගලන්ත කණ්ඩායම පසුවන්නේ සිව්වන ස්ථානයේයි. මේ අතර දෙවන කාණ්ඩයේ නවසීලන්ත කණ්ඩායම පෙරමුණ ගෙන ඇති අතර ඔවුන් ප්‍රසාද ලකුණු 04ක් හිමිකරගෙන තිබේ.පාකිස්ථාන කණ්ඩායම ප්‍රසාද ලකුණු 02ක් හිමිකරගෙන දෙවන ස්ථානයට පත්ව ඇති අතර තෙවන ස්ථානයේ පසු වන්නේ ඔස්ට්‍රේලියානු කණ්ඩායමයි.කෙසේවෙතත් ඉන්දීය කණ්ඩායමට හිමිව ඇත්තේ ප්‍රසාද ලකුණු සටහනේ සිව්වන ස්ථානය යි. මේ අතර දෙවන කාණ්ඩයේ පළමු සහ දෙවන ස්ථානයේ රැඳී සිටින නවසීලන්තය සහ පාකිස්ථානය අතර තරගය අද මොහාලිහිදී පැවැත්වීමට නියමිතය.", "URL": "https://sinhala.adaderana.lk/news.php?nid=58504", "Category": null, "Parent URL": null}