{"Source": "Adaderana", "Timestamp": "November 6, 2012 04:46 pm", "Headline": "වැස්ස නිසා ශ්‍රී ලංකා නවසීලන්ත තරගය පන්දුවාර 48ට සීමා‍වෙයි", "News Content": "සංචාරක නවසීලන්ත කණ්ඩායම හා ශ්‍රී ලංකා කණ්ඩායම අතර අද (06) ආරම්භ වූ තෙවැනි එක්දින තරගයට ද වර්ෂාවෙන් බාධා සිදුවීම නිසා එක් කණ්ඩායමක් යැවිය යුතු පන්දුවාර සංඛ්‍යාව 48 ට සීමා කර තිබේ. තරගය ආරම්භවීමෙන් පසු වර්ෂාවෙන් බාධා සිදුවීම නිසා ‍මෙම තීරණයට එළඹ ඇත. අද තරග‍යේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදුන් අතර වර්ෂාවෙන් බාධා පැමිණෙන විට නවසීලන්ත කණ්ඩායම පන්දුවාර 9ක් අවසානයේ කඩුලු 1ක් දැවී ලකුණු 28ක් ලබාගෙන සිටියා. මෙම තරගය මහනුවර පල්ලේකැලේ ක්‍රී‍ඩාංගණයේදී පැවැත්වෙයි.", "URL": "https://sinhala.adaderana.lk/news.php?nid=28964", "Category": null, "Parent URL": null}