{"Source": "Adaderana", "Timestamp": "May 8, 2016 10:29 am", "Headline": " මසුන් මිලදී ගනිද්දී වැඩි අවධානයක් යොමුකරන්න", "News Content": "මිනිස් ශරීරයට අහිතකර ආනයනික මසුන් වර්ග වෙළෙඳපොළේ අඩු මිලට අලෙවියට ඇති ‍බව මහජන සෞඛ්‍ය පරීක්ෂකවරුන්ගේ සංගමය පවසයි. මීගමුව හලාවත වැනි ප්‍රදේශවල මෙම මසුන් වැඩි වශයෙන් අලෙවිකරන බව එම සංගමයේ ලේකම් සෙනරත් බණ්ඩාර මහතා සඳහන් කළේය.මෙම ආනයනික මසුන්ගේ ශරීරයේ අඩංගු ඊයම් ප්‍රමාණය අධික බව සිදුකළ පරීක්ෂණවලින් අනාවරණය වී තිබේ.මෙම මසුන් චීනයෙන් ආනයනය කර වෙළෙඳපොළට නිකුත් කර ඇති බව මහජන සෞඛ්‍ය පරීක්ෂකවරුන්ගේ සංගමය සඳහන් කළේය. මසුන් මිලදී ගැනීමේ දී ඒ පිළිබඳව වැඩි අවධානයක් යොමුකරන ලෙස මහජන සෞඛ්‍ය පරීක්ෂකවරුන්ගේ සංගමය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=59923", "Category": null, "Parent URL": null}