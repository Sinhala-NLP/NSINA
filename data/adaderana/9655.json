{"Source": "Adaderana", "Timestamp": "July 17, 2010 09:29 am", "Headline": "රිය අනතුරු දෙකක්-දෙදෙනෙක් මරුට", "News Content": "මිරිජ්ජවිල, සූරියවැව ප්‍රධාන මාර්ගයේ බැල්ලගස්වැව ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කැබ් රථයක් සහ බස් රථයක් එකිනෙක ගැටීමෙන් අනතුර සිදුව ඇති අතර අනතුරින් තුවාල ලැබූ කැබ් රථයේ රියදුරු හම්බන්තොට රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බව සඳහන් වේ. මෙසේ ජීවිතක්ෂයට පත්ව ඇත්තේ බණ්ඩාරනායකපුර ප්‍රදේශයේ පදිංචි 20 හැවිරිදි තරුණයෙකු බව පොලිසිය පවසයි. අනතුර සම්බන්ධයෙන් බස් රථයේ රියදුරු අත්අඩංගුවට ‍ගෙන තිබේ. මේ අතර අඟුණුකොලපැලැස්ස - රන්න ප්‍රධාන මාර්ගයේ කට්ටකඩුව ප්‍රදේශයේ දී සිදුවූ රිය අනතුරකින් කාන්තාවක් ජීවිතක්ෂයට පත්ව තිබේ. මාර්ගයේ ගමන් ගත් කාන්තාව, ලොරි රථයක‍ ගැටීමෙන් මෙම අනතුර සිදුව ඇති බව සඳහන් වේ. අනතුරින් ජීවිතක්ෂයට පත්ව ඇත්තේ කට්ටඩුව, රන්න ප්‍රදේශයේ පදිංචි 62 හැවිරිදි කාන්තාවකි..", "URL": "https://sinhala.adaderana.lk/news.php?nid=9655", "Category": null, "Parent URL": null}