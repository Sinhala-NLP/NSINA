{"Source": "Adaderana", "Timestamp": "August 25, 2011 07:00 am", "Headline": " ජනපති අද පාර්ලිමේන්තුව අමතයි", "News Content": "ජනාධිපති මහින්ද රාජපක්ෂ මහතා අද පාර්ලිමේන්තුවේදී විශේෂ ප්‍රකාශයක් සිදුකිරීමට නියමිත බව ජනාධිපති මාධ්‍ය ඒකකයේ අධ්‍යක්ෂ ජනරාල් බන්දුල ජයසේකර මහතා පවසයි. ජනාධිපතිවරයා ඊයේ දිනයේ පාර්ලිමේන්තු සංකීර්ණයට පැමිණ මුදල් අමාත්‍යංශයේ උප‍දේශක කාරක සභා රැස්වීමටත්,ආරක්ෂක අමාත්‍යංශ උපදේශක කාරක සභා රැස්වීමටත් සහභාගී විය. එම ප්‍රකාශය කුමක් අරභයා සිදු කරන්නක්ද යන්න පිළිබඳව ප්‍රකාශ කළ නොහැකි බව බන්දුල ජයසේකර මහතා සඳහන් කළේය. අද පාර්ලිමේන්තු කටයුතු ආරම්භ වීමෙන් අනතුරුව ජනාධිපතිවරයා විසින් මෙම විශේෂ ප්‍රකාශය සිදු කරනු ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18286", "Category": null, "Parent URL": null}