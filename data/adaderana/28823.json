{"Source": "Adaderana", "Timestamp": "November 2, 2012 10:47 am", "Headline": "කැලණි ගඟ දෙගොඩ ගලා ප්‍රදේශ කිහිපයක් යටවෙයි", "News Content": "කැලණි ගඟ පිටාර ගැලීම හේතුවෙන් දෙකටන, කොළඹ මාර්ගයේ මල්වාන නගරය, රාක්ෂපාන, යබරලුව, බියගම හන්දිය, බණ්ඩාරවත්ත හන්දිය, ජයන්ති මාවත යන ප්‍රදේශ ජලයෙන් යටවී තිබේ. නුවරපාර, කඩුවෙල මාර්ගයේ 13 කණුව ප්‍රදේශය ද ජලයෙන් යටවීම හේතුවෙන් නවගමුව පොලිස් වසමේ වෙලේහංදිය, බෝමිරිය යන ප්‍රදේශවල නිවාස 26 ට පමණ ජල ගැලීම් සිදුවී ඇති බව පොලීසිය පවසයි. කොළඹ අවිස්සාවේල්ල මාර්ගයේ කොළඹ සිට හංවැල්ල දෙසට ධාවනය වන වාහන කඩුවෙල නගරයෙන් නව නුවර පාර ඔස්සේ මාලඹේ දෙසටත්, හංවැල්ල සිට කොළඹ දෙසට ගමන් කරන වාහන නවගමුව සුමනතිස්ස මාවත ඔස්සේ අතුරුගිරිය දෙසටත් ගමන් කළ යුතු බව පොලීසිය සඳහන් කළේය.", "URL": "https://sinhala.adaderana.lk/news.php?nid=28823", "Category": null, "Parent URL": null}