{"Source": "Adaderana", "Timestamp": "March 9, 2018 09:56 pm", "Headline": "අවධානමට ලක්ව තිබු ජීවිත දෙකක් බේරා ගැනෙයි-ජනතාව ආරක්ෂාව ඉල්ලයි", "News Content": "ජිවිත අවධානමකට ලක්ව තිබු හඳුන් දිවි පැටව් දෙදෙනෙක් වනජීවි නිලධාරින් වෙත බාර දිමට දිඹුල පතන පොලිසිය සමත්වී තිබේ. දිඹුල-පතන පොලිස් වසමට අයත් ගේ‍්‍රග්ලි තේ වතුයායේ කුඩා ළමුන් ක‍්‍රීඩා කරන ස්ථානයකට නුදුරින් සැරිසරමින් සිටි හඳුන් දිවි පැටවුන් දෙදෙනෙක් අද(09) පස්වරු 05.00 ට පමණ එම වත්තේ කම්කරුවන් විසින් සොයාගෙන තිබේ. ගේ‍්‍රග්ලි තේ වතුයායේ කුඩා ළමයින් පිරිසක් ක‍්‍රීඩා කරමින් සිටියදී ඔවුන් මෙම දිවි පැටව් දෙදෙනා දැක ඇති අතර තම දෙමා පියන්ට බළල් පැටවුන් දෙදෙනෙක් සිටින බව පවසා තිබේ. ඒ අනුව වැඩිහිටියන්ට පැවසීමෙන් අනතුරුව මෙම පැටවුන් දෙදෙනා දිවි පැටව් බව හදුනාගෙන ඇත. පසුව වතු කම්කරුවන් විසින් මෙම දිවි පැටවුන් දෙදෙනා දිඹුල-පතන පොලීසියට භාර දී ඇති ඇත. නුවරඑළිය වනජීවි කාර්යාලයට දිවි පැටවුන් දෙදෙනා බාරදිමට පියවර ගන්නා බව දිඹුල -පතන පොලීසියේ නිලධාරියෙක් පැවසීය. දිවි පැටවුන් හමුවීමත් සමග එම පැටවුන්ගේ මව් දිවි දෙන ඊට ආසන්නව වත්තේ සිටින නිසා භීතියට පත් වතු කමුම්කරුවන් තමන්ට අවශ්‍ය ආරක්ෂාව ලබා දිමට අවශ්‍ය කටයුතු සලසා දීමට වන ජීවි නිලධාරින් දැනුවත් කරන ලෙස ගේ‍්‍රග්ලි තේ වතුයායේ කම්කරුවන් පොලිසියෙන් ඉල්ලා සිටිති.", "URL": "https://sinhala.adaderana.lk/news.php?nid=85434", "Category": null, "Parent URL": null}