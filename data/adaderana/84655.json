{"Source": "Adaderana", "Timestamp": "February 22, 2018 08:01 am", "Headline": "බස්නාහිර ‍හැම රෝහලකටම වකුගඩු කාන්දු පෙරන ඒකකයක්", "News Content": "බස්නාහිර පළාත් සභාවට අයත් සියලු මූලික රෝහල් වල වකුගඩු කාන්දු පෙරන ඒකක ස්ථාපිත කිරීමට පළාත් සෞඛ්‍ය අමාත්‍යශය තීරණ කර තිබේ. බස්නාහිර පළාත් සෞඛ්‍ය අධ්‍යක්ෂ විශේෂඥ වෛද්‍ය අනිල් සමරනායක මහතා සඳහන් කලේ එහි පළමු අදියර ලෙස පානදුර සහ හොරණ රෝහල් වල එම ඒකක අද (22) දිනයේ විවෘත කිරීමට නියමිතව ඇති බවය. රෝගින් මුහුණ දෙන මෙම අපහසුතාවය වලක්වාගැනීමේ අරමුණින් මෙම නව වැඩපිළිවෙල හදුන්වාදීමට පියවර ගෙන ඇති බව විශේෂඥ වෛද්‍ය අනිල් සමරනායක මහතා සඳහන් කර ඇත. නව ඒකක මගින් එකවර රෝගීන් සිව් දෙනෙකුගේ රුධිර පිරිසිදු කිරීමේ අවස්ථාව හිමි වනව බවද සඳහන්ය. මෙම වසර අවසන්වීමට පෙර බස්නාහිර පළාතේ සියලු මූලික රෝහල් වල මෙම ඒකක ස්ථාපිත කිරීමට පියවර ගන්නා බව වෛද්‍ය අනිල් සමරනායක මහතා සඳහන කර තිබේ.", "URL": "https://sinhala.adaderana.lk/news.php?nid=84655", "Category": null, "Parent URL": null}