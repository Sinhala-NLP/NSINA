{"Source": "Adaderana", "Timestamp": "May 6, 2016 02:14 pm", "Headline": " මහින්දගෙන් පොලිස්පතිට ඉල්ලීමක්", "News Content": "ධීවර වරායන්හිදී ධීවරයින්ගෙන් මසුන් පැහැර ගන්නා පුද්ගලයින් සම්න්ධයෙන් සොයා බලන ලෙස ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පොලිස්පති පූජිත් ජයසුන්දර මහතාගෙන් ඉල්ලීමක් කර තිබේ.මසුන් අල්ලාගෙන ගොඩබිමට පැමිණෙන ධීවරයින්ගෙන් කප්පම් වශයෙන් ඇතැම් පිරිස් මසුන් පැහැර ගන්නා බවට තොරතුරු වාර්තා වී ඇති බව ධීවර අමාත්‍යාංශය සඳහන් කළේය.ඒ අනුව අදාළ පුද්ගලයින් හා කණ්ඩායම් සම්බන්ධයෙන් විමර්ශනයක් සිදු කර ඔවුන්ට එරෙහිව නීතියමය පියවර ගන්නා ලෙස ධීවර අමාත්‍යවරයා පොලිස්පතිවරයාගෙන් ඉල්ලිමක් කර ඇත.ධීවර ප්‍රජාව දුක් මහන්සියෙන් අල්ලා ගන්නා මසුන් කප්පම් වශයෙන් බලහත්කාරයෙන් ලබා ගැනීමට කිසිවෙකුට බලයක් නොමැති අතර එවැනි ක්‍රියාවල නිරත වන්නන්ට එරෙහිව නීතිමය පියවර ගැනීමට රජය පසුබට නොවන බව ද ධීවර අමාත්‍ය මහින්ද අමරවීර මහතා අවධාරණය කරයි.", "URL": "https://sinhala.adaderana.lk/news.php?nid=59868", "Category": null, "Parent URL": null}