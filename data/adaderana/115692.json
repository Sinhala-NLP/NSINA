{"Source": "Adaderana", "Timestamp": "August 4, 2019 11:36 am", "Headline": "පොහොට්ටුවේ ජය වෙනුවෙන් අදත් ගෙයින් ගෙට යයි", "News Content": "ජනාධිපතිවරණය ඉලක්ක කර ගනිමින් ශ්‍රී ලංකා පොදුජන පෙරමුණ ආරම්භ කළ පූර්ව මැතිවරණ ප්‍රචාරක කටයුතු අද දිනයේදීත් පැවැත්වෙයි. මෙරට ප්‍රථම වතාවට ඊ තාක්ෂණය භාවිත කරමින් දිවයිනම ආවරණය වන පරිදි මෙම පූර්ව මැතිවරණ ප්‍රචාරණ කටයුතු සිදු කෙරෙයි. ජනාධිපතිවරණය ඉලක්ක කර ගනිමින් ශ්‍රී ලංකා පොදුජන පෙරමුණ පූර්ව මැතිවරණ ප්‍රචාරක කටයුතු ඊයේ උදෑසන 7.54ට යෙදුනු සුබ නැතකින් ආරම්භ කරනු ලැබුවේය. මෙහි විශේෂත්වය වන්නේ ඊ තාක්ෂණය ඔස්සේ \"වි කැන්\" නම් ජංගම දුරකථන යෙදවුම යොදා ගනිමින් මෙම ප්‍රචාරක කටයුත්ත සිදු කිරීමයි. දිවයිනේ සෑම නිවසක්ම ආවරණය වන පරිදි ඊයේ සහ අද යන දෙදින තුළ ගෙයින් ගෙට ගොස් දේශපාලන දත්ත ලබාගැනීම සිදුවුණි. මේ අතර දිවයිනේ සෑම ප්‍රෙද්ශයකම ශ්‍රී ලංකා පොදුජන පෙරමුණට සම්බන්ධ පාර්ලිමේන්තු මන්ත්‍රීවරු සිය ජනාධිපතිවරණය ඉලක්ක කරගෙන ඊ කැන්වසින් ව්‍යාපාරයෙහි අද නිරත වුණි. දිවයින පුරා සිදුවන මෙම වැඩසටහන ශ්‍රී ලංකා පොදුජන පෙරමුණේ කොළඹ පිහිටි කාර්යාලයේ මඟින් එම අවස්ථාවේදීම අන්තර්ජාලය ඔස්සේ අධීක්ෂණය කෙරෙයි.", "URL": "https://sinhala.adaderana.lk/news.php?nid=115692", "Category": null, "Parent URL": null}