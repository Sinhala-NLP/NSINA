{"Source": "Adaderana", "Timestamp": "June 21, 2019 03:14 pm", "Headline": "සෞඛ්‍ය ඇමති රජයේ වෛද්‍ය නිලධාරීන් හමුවෙයි", "News Content": "සෞඛ්‍ය අමාත්‍ය රාජිත සේනාරත්න මහතා සහ රජයේ වෛද්‍ය නිලධාරීන්ගේ සංසදය අතර සාකච්ඡාවක් පවත්වා ඇත. අද (21) පෙරවරුවේ සෞඛ්‍ය අමාත්‍යාංශයේදී මෙම සාකච්ඡාව පවත්වා ඇති බව සඳහන්ය. එහිදී වෛද්‍ය වෘත්තිකයින්ගේ ගැටලු රැසක් සම්බන්ධයෙන් සාකච්ඡා වී ඇත. රජයේ වෛද්‍ය නිලධාරීන්ගේ සංගමය වෛද්‍යවරුන්ගේ වෘත්තීය ගැටලු විසදිමට අවධානය යොමු නොකර දේශපාලන ව්‍යාපාරයක නිරත වන බව රජයේ වෛද්‍ය නිලධාරීන්ගේ සංසදය එහිදී පවසා ඇත. වෛද්‍යවරුන්ගේ අමතර රාජකාරී දීමනාව පැය 06 දක්වා සෑම වෛද්‍යවරයෙකුටම ලබා දීම, විවිධ චක්‍රලේඛවලින් මතුවූ වැටුප් විෂමතා ඉවත් කිරීම, ස්ථානමාරු වැඩපිළිවෙල පිළිබදව ද එහිදී අවධානය යොමුවූ බව සෞඛ්‍ය අමාත්‍යාංශය සඳහන් කළේය. එම ගැටළු සම්බන්ධයෙන් අවධානය යොමු කර ස්ථානමාරුවීම් ක්‍රමවේදය විධිමත් කිරීමට සම්බන්ධයෙන් අවධානය යොමු කරන ලෙස රාජිත සේනාරත්න අමාත්‍යවරයා වෛද්‍ය සේවා අතිරේක ලේකම් සුනිල් ද අල්විස් මහතාට උපදෙස් ලබා දී ඇත.", "URL": "https://sinhala.adaderana.lk/news.php?nid=112481", "Category": null, "Parent URL": null}