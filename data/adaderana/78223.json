{"Source": "Adaderana", "Timestamp": "October 1, 2017 02:50 pm", "Headline": " විදුලි සැර වැදී මරුට", "News Content": "අම්බලන්තොට - පල්ලෙරොට - D 10 ඇළ ප්‍රදේශයේ පුද්ගලයෙකු කෙසෙල් වගාවකට යොදන ලද ගෘහස්ත විදුලි සැර වැදීමෙන් මියගොස් තිබේ.අද 01 පෙරවරුවේ මෙම අනතුර සිදුවී ඇති අතර විදුලි සැර වැදී මියගොස් ඇත්තේ එම කෙසෙල් වගාවට යාබදව වගාවක් කරගෙන ගිය අබේසිංහ ලියනආරච්චි ප්‍රේමදාස නමැති වයස අවුරුදු 68 ට පුද්ගලයෙකු වේ.මිය ගිය පුද්ගලයා තමන්ට අයත් අදාළ කෙසෙල් ඉඩමට යාබදව තිබු වගාවට වතුර දැමීම සඳහා අද පෙරවරු 08 ට පමණ ගොස් ඇති අතර එහිදී මෙම පුද්ගලයට විදුලි සැර වැදී ඇති බව සඳහන්ය.විදුලිය යොදා තිබු කෙසෙල් වගාකර ඉඩමද මිය ගිය පුදගලයාට අයත් එකක් වන අතර එය වගා කටයුතු සඳහා බදු පදනම මත එම ප්‍රදේශයේම වෙනත් අයෙකුවෙත ලබා දී තිබේ.සිද්ධිය සම්බන්ධයෙන් හුංගම පොලීසිය පරීක්ෂණ පවත්වන අතර වගාවට විදුලි සැර යෙදු පුදගලයා අත්අඩංගුවට ගැනීමට පොලිස් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=78223", "Category": null, "Parent URL": null}