{"Source": "Adaderana", "Timestamp": "August 7, 2016 01:59 pm", "Headline": " ඉන්දීය උද්ඝෝෂකයින් 200ක් අත්අඩංගුවට", "News Content": "ඉන්දියාවේ, චෙන්නායිහි පිහිටි ශ්‍රී ලංකා නියෝජ්‍ය මහකොමසාරිස් කාර්යාලය ඉදිරිපිට උද්ඝෝෂණයක නිරත වූ පුද්ගලයින් 200කට වැඩි පිරිසක් එරට පොලීසිය විසින් අත්අඩංගුවට ගෙන තිබේ.තන්දෙයි පෙරියාර් ද්‍රවිඩ කලහම් නැමැති පක්ෂයේ ආධාරකරුවන් පිරිසක් මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.ශ්‍රී ලංකාවේ අවතැන්ව කඳවුරුවල රැදී සිටි දෙමළ සරණාගතයින් සියයකට අධික පිරිසක් සැක කටයුතු ලෙස මියයාම සම්බන්ධයෙන් ජාත්‍යන්තර පරීක්ෂණයක් සිදුකරන ලෙස බලකරමින් මොවුන් උද්ඝෝෂණයේ නිරත වී ඇති බව සඳහන්ය.2009 වසරේ නිමාවූ යුද්ධයෙන් අනතුරුව අවතැන් කඳවුරුවල රැදී සිටි දෙමළ ජාතික සරණාගතයන් 104 දෙනෙකු පමණ සැකකටයුතු ලෙස මියගොස් ඇති බව උද්ඝෝෂකයින් චෝදනා කරයි.ශ්‍රී ලංකාවේ පසුගිය රජය මෙන්ම වත්මන් රජය ද දෙමළ ජනතාවගේ අයිතිවාසිකම් වෙනුවෙන් පෙනී නොසිටින බව ඔවුන් පෙන්වා දෙයි.ඉන්දීයාවේ ශ්‍රී ලංකා නියෝජ්‍ය මහකොමසාරිස් කාර්යාලය ඉදිරිපිට උද්ඝෝෂණයේ නිරත පිරිස එම කාර්යාලයට ඇතුළුවීමට උත්සාහ කිරීමත් සමග චෙන්නායි පොලීසිය විසින් ඔවුන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=62841", "Category": null, "Parent URL": null}