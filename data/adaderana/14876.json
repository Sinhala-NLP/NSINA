{"Source": "Adaderana", "Timestamp": "March 16, 2011 12:00 pm", "Headline": "ඥාතීන් නේපාලයේ නෑ-කාටවත් අත්සන් කළෙත් නෑ", "News Content": "තම පවුලට සම්බන්ධ කිසිදු අයෙකු නේපාලයේ දේශපාලන රැකවරණය පතා එහි ගොස් නොමැති බව අනෝමා ෆොන්සේකා මහත්මිය පවසයි. තම සැමියාගේ මැතිවරණ මෙහෙයුම් කාර්යාලයේ සේවය කළ කිහිපදෙනෙකු මේ අයුරින් නේපාලයේ රැකවරණ පතා ඇතැයි තමන්ට දැන ගන්නට ලැබී ඇතැයිද ඇය අද දෙරණට කියා සිටියාය. එසේ වුවද එකී කිසිවෙකුටත් දේශපාලන රැකවරණ ඉල්ලා කරනු ලැබූ ඉල්ලීම් ලිපි වලට තමා අත්සන් නොකළ බවත්,ඇතැම් විටෙක තම අත්සන හොරට තබා ගනිමින් රැකවරණය අපේක්ෂා කළාදැයි තමන් නොදන්නා බවද ෆොන්සේකා මහත්මිය සඳහන් කළාය. මැතිවරණ මෙහෙයුම් කාර්යාලයේ මාධ්‍ය ඒකකයේ සේවය කළ මෙම පිරිස තමන්ගේ ආරක්ෂාව හා කරුණු සනාථ කිරීම සඳහා තම අත්සන භාවිතයට ගන්නට ඇතැයි තමන් සිතන බවද ඇය කියා සිටියාය. කෙසේ වෙතත් නීතිඥයාගේ උපදෙස් නොමැතිව කිසිදු ලියවිල්ලකට අත්සන් නොතබන ලෙස තමාට උපදෙස් ලැබී ඇති බවද ඇය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=14876", "Category": null, "Parent URL": null}