{"Source": "Adaderana", "Timestamp": "May 10, 2015 12:20 pm", "Headline": "20ට එකඟ නොවුනොත් පාර්ලිමේන්තුව විසුරුවන බවට ජනපති එකඟ වුණා!", "News Content": "මැතිවරණ ක්‍රමය සංශෝධනය කිරීමට අදාළ ව්‍යවස්ථා සංශෝධනය සම්බන්ධයෙන් පක්ෂ අතර එකඟතාවයකට පැමිණීමට නොහැකි වුවහොත් පාර්ලිමේන්තුව විසුරුවා හරින බවට ජනාධිපති මෛත්‍රීපාල සිරිසේන මහතා එකඟතාව පල කළ බව ජනතා විමුක්ති පෙරමුණ පවසයි.කොළඹ අද පැවති මාධ්‍ය හමුවකට එක්වෙමින් අනුර කුමාර දිසානායක මහතා මෙම අදහස් පල කළේය.එම පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා සඳහන් කළේ ඊයේ ජනාධිපතිවරයා සමග පැවති සාකච්ඡාවේ දී මෙම එකඟතාව පල වු බවයි.කෙසේ වෙතත් අදාළ මැතිවරණ ක්‍රමය පිළිබඳව පක්ෂ අතර එකඟතාවයකට පැමිණිහොත් එළඹෙන 13 වන දින කැබිනට් මණ්ඩලයට යෝජනාව යොමු කර සම්මත කරගන්නා බවද ජනාධිපතිවරයා අදාළ සාකච්ඡාවේදී සඳහන් කළ බව ඒ මහතා සඳහන් කළේය.තවද නව මැතිවරණ ක්‍රමය සම්මත කරගත්තත් එළඹෙන මැතිවරණය නව ක්‍රමයට පැවැත්වීමට කාලය මදිවනු අති බවද එහිදී සාකච්ඡාවට බදුන් වු බව හෙතෙම පැවසුවේය.විධායක සභාවේ කාර්යය භාර්යය මේ වන විට අවසන් බවත්, එම සභාව පවත්වාගෙන යන්නේ නම් එය අර්ථවිරහිත බවත් අනුර කුමාර දිසානායක මහතා වැඩිදුරටත් එම මාධ්‍ය හමුවේදී පෙන්වා දුන්නේය.", "URL": "https://sinhala.adaderana.lk/news.php?nid=51228", "Category": null, "Parent URL": null}