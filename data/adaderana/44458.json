{"Source": "Adaderana", "Timestamp": "July 6, 2014 09:12 am", "Headline": "වල්ලපට්ටා ජෙලි ඇද්ද 8ක් අත්අඩංගුවේ ", "News Content": "ඡායා රූ - රංජිත් රාජපක්ෂ මඩකලපුවේ සිට නෝර්වුඩ් දක්වා අලෙවි කිරීම සඳහා රැගෙන යමින් තිබු සකස් කරන ලද වල්ලාපට්ටා ග‍්‍රෑම් 750 ක් සමඟ සැකකරුවන් අට දෙනෙකු නෝර්වුඞ් පොලීසිය විසින් අද(06) අලුයම අත්අඩංගුවටගෙන තිබේ.‍ මෙම සැකකරුවන් සමඟ ලොරි රථයක්ද අත්අඞංගුවට ගෙන ඇති අතර සකස් කරන ලද වල්ලාපට්ටා පාර්සලය ඉතා සුක්ෂම ලෙස රියදුරු අසුන යට සඟවා තිබූ බව නෝර්වුඞ් පොලීසිය පවසයි. නෝර්වුඞ් පොලීසියට ලද තොරතුරක් මත සැකපිට ලොරි රථය පරීක්ෂා කිරීමේදී මෙම වල්ලාපට්ටා ප‍්‍රමාණය අත්අඩංගුවට ගෙන තිබේ. අත්අඩංගුවට ගත් සැකකරුවන් අටදෙනා මඩකලපුව, මහනුවර, මාතලේ, රාගල සහ නෝර්වුඞ් ප‍්‍රදේශවල පදිංච්කරුවන් බව පොලීසිය පවසයි. මෙහි ප‍්‍රධාන ජාවාරම්කරු නෝර්වුඞ් ප‍්‍රදේශයේ පදිංචිකරුවෙකු බවත්, අත්අඞංගුවට ගත් සැකකරුවන් අටදෙනා අද හැටන් මහේස්ත්‍රාත්වරයා හමුවට ඉදිරිපත්කරන බව නෝර්වුඞ් පොලීසිය සඳහන් කරයි.", "URL": "https://sinhala.adaderana.lk/news.php?nid=44458", "Category": null, "Parent URL": null}