{"Source": "Adaderana", "Timestamp": "August 9, 2018 04:08 pm", "Headline": "ඉල්ලීම් ගැන සාකච්ඡා කරන්න එන්න", "News Content": "වැඩවර්ජනය නතර කර සිය ඉල්ලීම් සම්බන්ධයෙන් සාකච්ඡා කිරීමට පැමිණෙන ලෙස ප්‍රවාහන හා සිවිල් ගුවන් සේවා අමාත්‍ය නිමල් සිරිපාලද සිල්වා මහතා වැඩවර්ජනයේ නිරත දුම්රිය වෘත්තීය සමිති නියෝජිතයින්ගෙන් ඉල්ලීමක් කරයි. දුම්රිය වෘත්තී සමිති කිහිපයක් විසින් ක්‍රියාත්මක කර ඇති වැඩවර්ජනය පිළිබද අදහස් දක්වමින් ප්‍රවාහන අමාත්‍යවරයා පවසන්නේ කිසිදු විටෙක දුම්රිය වෘත්තීය සමිති සිදුකර ඇති ඉල්ලීම් ප්‍රතික්ෂේප කර නොමැති බවයි. දුම්රිය වර්ජනයට මුල් වී ඇති වැටුප් ගැටලුවට විසදුම් ලබාදීමේ අරමුනින් ඉදිරිපත් කරන ලද කැබිනට් පත්‍රිකාව මුදල් අමාත්‍යවරයා විසින් ප්‍රතික්ෂේප කර ඇත්තේ ඒ හරහා සමාන්තර ශ්‍රේණි 28ක පමණ සේවය කරන්නන් අතර වැටුප් විෂමතාවක් ඇතිවීම හේතුවෙන් බව නිමල් සිරිපාලද සිල්වා මහතා පෙන්වාදෙයි. ඒ අනුව සමස්ථ වැටුප් ව්‍යුහයන් පිලිබඳ අධ්‍යනය කීරීමෙන් අනතුරුව දුම්රිය සේවක වැටුප් ගැටලුවට විසදුම් ලබාදීමට අමාත්‍ය මණ්ඩලය තීරණය කර ඇති බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=94132", "Category": null, "Parent URL": null}