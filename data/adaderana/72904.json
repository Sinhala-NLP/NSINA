{"Source": "Adaderana", "Timestamp": "May 7, 2017 08:51 am", "Headline": "ගවයෙක් පහර දී එලොව යයි", "News Content": "හලාවත ඉලිප්පදෙණිය ප්‍රදේශයේ දී ගවයෙකු පහරදීමෙන් පුද්ගලයෙකු මියගොස් තිබේ. වත්තක ඇතිකරන ලද ගවයෙකු එහි මුරකරුට මෙලෙස පහර දී ඇති බව පොලීසිය පැවසුවේය.පහරකෑමෙන් තුවාල ලැබු අදාළ මුරකරු හලාවත රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ හෙට්ටිපොල බොරලුවැව ප්‍රදේශයේ පදිංචිව සිටි 63හැවිරිදි අයෙකු බව සඳහන්වේ.පශ්චාත් මරණ පරීක්ෂණය අද (7) සිදුකිරීමට නියමිත අතර සිලාවතුර පොලීසිය සිද්ධිය පිළිබද වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72904", "Category": null, "Parent URL": null}