{"Source": "Adaderana", "Timestamp": "August 5, 2018 08:06 pm", "Headline": "ජනතාවට දුන් නිදහස දැන් අමතක වෙලා", "News Content": "වර්තමාන ආණ්ඩුව යටතේ ජනතාවට නිදහසේ ජීවත්වීම සඳහා ලබාදී ඇති නිදහස පිළිබද කිසිවෙක් කතා නොකරන බව විදුලි සංදේශ, ඩිජිටල් යටිතල පහසුකම් හා විදේශ රැකියා නියෝජ්‍ය අමාත්‍ය මනුෂ නානායක්කාර මහතා පැවසීය. පිබිදෙමු පොළොන්නරුව වැඩසටහන යටතේ තමන්කඩුව සිංහපුර මහා විද්‍යාලයේ පංතිකාමර ගොඩනැගිලි විවෘත කිරීමේ අවස්ථාවට එක්වෙමින් නියෝජ්‍ය ඇමැතිවරයා මේ බව පැවසුවේය. 2015 ජනවාරි 8 වෙනිදායින් පස්සේ රටේ වෙනසක් ඇති වු බවත් රටේ ආගම් අතර සංහිදියාවක් ඇතිවු අතර ඒ අනුව රටේ ප්‍රජාතන්ත්‍රවාදය ස්ථාපිත කරන්න හැති වු බවත් අමාත්‍යවරයා එහිදි පැවසීය. එක්සත් ජාතික පක්ෂය හා ශ්‍රි ලංකා නිදහස් පක්ෂය එකතුව සහජීවනයේ නව ආණ්ඩුවක් හැදු බවත් එ් මහතා පැවසීය. සියළුම පක්ෂ එකට එකතු වී මහා සංවර්ධනයකට රටට ගෙනා බවද ඒ සමඟම ජනතාවට ජීවත්වීමේ අයිතිය ඇතිකළ බවත් නියෝජ්‍ය අමාත්‍යවරයා වැඩිදුරත් පැවසීය.", "URL": "https://sinhala.adaderana.lk/news.php?nid=93886", "Category": null, "Parent URL": null}