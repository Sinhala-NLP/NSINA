{"Source": "Adaderana", "Timestamp": "January 11, 2014 10:10 am", "Headline": "ඥාති සහෝදරියට ඥාති සහෝදරයින්ගෙන් අතවර", "News Content": "ඥාති සහෝදරයින් දෙදෙනෙකු එක්ව සිදු කරන ලද දුෂණයක් හේතුවෙන් වයස අවුරුදු 15ක පාසල් සිසුවියක් බරපතළ තත්ත්වයෙන් හලාවත මහා රෝහලට ඇතුළත් කර ඇති බව පොලීසිය පවසයි. රෝහල් ගත කර ඇත්තේ හලාවත - කරවිටාගාරය, අලුත්වැව පදිංචිකාරියක වන පාසල් සිසුවියක් බව අප වාර්තාකරු කියයි. ඊයේ දහවල් 12.00 ට පමණ හලාවත - කරවිටාගාරය ප්‍රදේශයේදී මෙම අපරාධය සිදුවී ඇත. සිද්ධියට මුහුණ දුන් පාසල් සිසුවිය හාල් කෙටීම සඳහා ගොස් තිබේ. ඇය කරවිටාගාරය වැව් බැම්ම මතින් ආපසු නිවස බලා ගමන් කරමින් සිටින විට අතර මග රැක සිට ඇති සැකකරුවන් දෙදෙනා ඇයව බලහත්කාරයෙක් කැලෑවකට ගෙන ගොස් ඇත. එක් සැකකරුවෙක් දැරිවිය දුෂණය කරන විට අනෙක් සැකකරු ඊට අනුබල දී ඇති බව මුලික විමර්ශන වලදී හෙළිවී ඇති බව පොලීසිය කියයි. මෙම අපරාධය සිදු කර ඇත්තේ සිද්ධියට මුහුණ දුන් දැරියගේ නැන්දාගේ පුතා සහ බාප්පාගේ පුතා බවට හඳුනාගෙන ඇත. ඉන් එක සැකකරුවෙකු පොලීසිය විසින් අත්අඩංගුවට ගෙන ඇති අතර අනෙක් සැකකරු පලාගොස් ඇති බව පොලීසිය කියයි. සිද්ධියට මුහුණ දුන් දැරිය වෛද්‍ය ප්‍රතිකාර සඳහා හලාවත මහා රෝහලට ඇතුළත් කර ඇත. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=40261", "Category": null, "Parent URL": null}