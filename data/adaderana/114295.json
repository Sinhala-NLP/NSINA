{"Source": "Adaderana", "Timestamp": "July 16, 2019 09:03 pm", "Headline": "රෝගාතුරුව සිටි ඇතින්නකට වෙඩි තබා ඝාතනය කරයි", "News Content": "හම්බන්තොට හැඩිල්ල ,දහයේ ගොඩ ප්‍රදේශයේදී අද (16) අලුයම රෝගාතුරව සිටි වයස අවුරුදු 50 ක පමණ ඇතින්නකට කිසියම් අයෙකු වෙඩි තබා ඝතනය කර තිබේ. අදාළ ඇතින්න හම්බන්තොට බදගිරිය ප්‍රදේශයේ වැවක් ආසන්නයේ රෝගාතුරව වැටි සිටියදී පසුගිය 15 වනදා හම්බන්තොට වනජීවී කාර්යාලයේ නිලධාරීන්ගේ මැදිහත් වීමෙන් උඩවලව ඇත් අතුරු සෙවනේ වෛද්‍යවරුන් කණ්ඩායමක් විසින් ප්‍රතිකාරද ලබා දී ඇත. කෙසේ නමුත් මේ අතර අද පෙරවරුවේ ඇතින්නක වෙඩිතබා වැටි සිටින බවට හම්බන්තොට වනජීවිකර්යාලයට ලැබුණු තොරතුරකට අනුව සොයා බලන විට ඊයේ (15) වනදා හම්බන්තොට බදගිරිය ප්‍රදේශයේදී ප්‍රතිකාර ලබාදුන් ඇතින්න බවට තහවුරු වී තිබේ. කෙසේනමුත් ඇතින්නගේ මරණ සම්න්බන්ධයෙන් උඩවලව අතතුරු සෙවනේ පශු වෛද්‍ය මාලක අබේවර්ධන මහතා විසින් පස්චාත් මරණ පරීක්ෂණ කටයුතු සිදුකරන ලද අතර එහිදී අලියාගේ හිස ප්‍රදේශයේ තිබී වැඩි තැබීමට බාවිතා කළ උණ්ඩයක් ද හමුවී තිබේ. වන අලියාගේ ඝාතනය සම්බන්ධයෙන් ප්‍රද්ශයේ එක සැකකටයුතු අයෙකු සම්බන්ධයෙන් වනජීවී නිලධාරීන් අවධානය යොමිවී ඇති අතර නමුත් එම පුද්ගලයා මේ වනවිට නිවසින් පලාගොස් ඇති බවයි වනජීවී නිලධාරීන් පවසයි. වෙඩි තැබීමෙන් මියගිය ඇතින්න වෙනුවෙන් පන්සුකුලය ද පැවැත්වීමට හම්බන්තොට වනජීවී කාර්යාලයේ අඩවි ආරක්ෂක සමන් පාලිත මහතා සහ අඩවි ආරක්ෂක රුවන් ජයන්ත ම ජනක සුරංග , සම්පත් , රියදුරු බන්දුල ඇතුළු නිලධාරීන් විසින් සිදුකරන ලදී. එමෙන්ම මේ වනවිට අලි මිනිස් ගැටුම හේතුවෙන් හම්බන්තොට දිස්ත්‍රික්කයේ තුල පමණක් 2019 වසරේ ජනවාරි සිට මේ දක්වා (ජුලි 16 දක්වා ) වන අලින් 06 දෙනෙකු මෙන්ම මිනිසුන් 05 දෙනෙකු මියගොස් ඇතිබවට වනජීවී නිලධාරීන් පවසයි.", "URL": "https://sinhala.adaderana.lk/news.php?nid=114295", "Category": null, "Parent URL": null}