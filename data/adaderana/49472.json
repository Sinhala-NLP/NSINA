{"Source": "Adaderana", "Timestamp": "February 20, 2015 09:16 am", "Headline": "ඔරුව පෙරළී සහෝදරයින් දෙන්නා මරුට", "News Content": "වැල්ලවාය, බුදුරුවගල වැවේ ඔරුවක් පෙරළීමෙන් එහි ගමන්ගත් තරුණයින් දෙදෙනෙකු ජීවිතක්ෂයට පත්ව තිබේ.වැවේ ඔරු පැදීමට ගිය සහෝදරයින් දෙදෙනෙක් මෙලෙස අනතුරට ලක්ව ඇත.ජීවිතක්ෂයට පත්වු එක් අයෙකුගේ සිරුරක් සොයාගෙන ඇති අතර අනෙක් තරුණයාගේ සිරුර මෙතෙක් හමුවී නොමැති බව සඳහන්ය.මියගොස් ඇත්තේ කොස්ලන්ද, මාවෙල ගමේ පදිංචිව සිටි 18 හැවිරිදි සහ 20 හැවිරිදි වියේ පසුවු සොහොයුරන් දෙදෙනෙකි.ඔවුන් දෙදෙනා කොස්ලන්ද ප්‍රදේශයේ සිට වැල්ලවාය ප්‍රදේශයට විනෝද චාරිකාවක පැමිණ සිට ඇති බව පොලිසිය පවසයි.", "URL": "https://sinhala.adaderana.lk/news.php?nid=49472", "Category": null, "Parent URL": null}