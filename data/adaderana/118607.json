{"Source": "Adaderana", "Timestamp": "September 8, 2019 05:37 pm", "Headline": "සැලැස්ම බලගැන්වෙයි-වියත්මඟ වාර්ෂික සම්මේලනය", "News Content": "\"සැලැස්ම බලගැන්වෙයි\" යන්න තේමා කරගනිමින් වියත්මඟ වාර්ෂික සම්මේලනය අද (08) පස්වරුවේ කොළඹ ෂැංග්‍රිලා හෝටලයේදී පැවැත් වේ. ඒ විපක්ෂ නායක මහින්ද රාජපක්ෂ සහ ශ්‍රී ලංකා පොදු ජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහත්වරුන්ගේ සහභාගිත්වයෙන්. එම වියත් මඟ සංවිධානයේ විද්වතුන්,වෘත්තිකයින්,කලාකරුවන් සහ ව්‍යාපාරිකයින් ඇතුළු පිරිසක් ද ඊට එක්ව සිටියේය. මේ අතර, වියත්මග වාර්ෂික සම්මුතිය අද පෙරවරුවේ කොළඹදී පැවැත්වුණේ එම සංවිධානයේ සභාපති ගෝඨාභය රාජපක්ෂ මහතාගේ සහභාගීත්වයෙන්. සැසි ක්ෂේත්‍ර හතක් ඔස්සේ පැවති මෙම සම්මන්ත්‍රණයට විවිධ ක්ෂේත්‍රෙයන් නියෝජනය කරමින් වෘත්තිකයින් රැසක් එක්ව සිටි අතර හිටපු ක්‍රිකට් ක්‍රීඩක මුත්තයියා මුරලිදරන්ද මහතාද එක්ව සිටියේය.", "URL": "https://sinhala.adaderana.lk/news.php?nid=118607", "Category": null, "Parent URL": null}