{"Source": "Adaderana", "Timestamp": "January 23, 2010 06:18 am", "Headline": "ජනපතිවරණ ප්‍රචාරක කටයුතු අදින් අවසන්", "News Content": "ජනාධිපතිවරණයට අදාල ප්‍රචාරක කටයුතු අද මධ්‍ය රාත්‍රියෙන් අවසන් වීමට නියමිතව ඇත. ප්‍රධාන අපේක්ෂකයින් වන ජනාධිපති මහින්ද රාජපක්ෂ මහතා සහ සරත් ෆොන්සේකා මහතා සහභාගි වන අවසන් ප්‍රචාරක රැලි කිහිපක් අද පැවැත්වීමට කටයුතු යොදා තිබේ. ඒ අනුව ජනාධිපති මහින්ද රාජපක්ෂ මහතා සහභාගි වන අවසන් මැතිවරණ ප්‍රචාරක රැලිය කැස්බෑවේදි පැවැත්වෙයි. මීට අමතරව දෙබරවැව සහ ගාල්ල හිනිදුම ප්‍රදේශයේ ද ජනාධිපති මහින්ද රාජපක්ෂ මහතාට සහය දැක්වෙන මැතිවරණ ප්‍රචාරක රැලි පැවැත්වීමට කටයුතු යොදා තිබේ. සරත් ෆොන්සේකා මහතා සහභාගි වන අවසන් මැතිවරණ ප්‍රචාරක රැලිය පැවැත්වීමට නියමිතව ඇත්තේ මාළිගාවත්ත ප්‍රදේශ‍යේදීයි. මීට අමතරව ගාල්ල හා මීගමුව ප්‍රදේශවලද අද දිනය තුළ සරත් ෆොනේසේකා මහතා සහභාගි වන මැතිවරණ ප්‍රචාරක රැලි පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=6187", "Category": null, "Parent URL": null}