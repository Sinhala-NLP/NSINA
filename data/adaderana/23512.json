{"Source": "Adaderana", "Timestamp": "April 15, 2012 08:39 am", "Headline": "ජයලත් ජයවර්ධන ලන්ඩනයේ දී රෝහල්ගත කෙරෙයි", "News Content": "එක්සත් ජාතික පක්ෂ ගම්පහ දිස්ත්‍රික් පාර්ලිමේන්තු මන්ත්‍රී දොස්තර ජයලත් ජයවර්ධන මහතා බ්‍රිතාන්‍යයේ ලන්ඩන් නගරයේ රෝහලකට ඇතුළත් කර තිබේ. මේ දිනවල එරට සංචාරයක නිරත වී සිටින ජයලත් ජයවර්ධන මහතා පසුගිය 13 වැනිදා ගැට්වික් ගුවන්තොටුපළේ දී රෝගාතුර වී ඇති බව වාර්තා වේ. සිහිමුර්ජා වී ඇද වැටීම හේතුවෙන් ජයලත් ජයවර්ධන මන්ත්‍රීවරයා මෙලස ලන්ඩන‍යේ නැගෙනහිර සරේ රෝහල වෙත ඇතුළත් කර ඇත. මේ වන විට මන්ත්‍රීවරයාගේ සෞඛ්‍ය තත්ත්වය යහපත් බව ජයලත් ජයවර්ධන මන්ත්‍රීවරයාගේ වර්තමාන තත්ත්වය පිළිබඳ අද දෙරණ එම රෝහලෙන් කළ විමසීමක දී රෝහලේ ප්‍රකාශකයෙකු සඳහන් කළේය. කෙසේ වෙතත් අද දිනයේ වෛද්‍යවරුන් විසින් නැවත මන්ත්‍රීවරයා පරික්ෂා කිරිමට නියමිතව තිබේ.", "URL": "https://sinhala.adaderana.lk/news.php?nid=23512", "Category": null, "Parent URL": null}