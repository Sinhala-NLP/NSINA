{"Source": "Adaderana", "Timestamp": "September 10, 2013 05:07 pm", "Headline": "වන ජීවි අමාත්‍යංශයේ ඇතැම් තීරණ සතුන්ගේ ජීවිතවලට තර්ජනයක්", "News Content": "වන ජීවී සම්පත් සංරක්ෂණ අමාත්‍යංශය පසුගියදා ගනු ලැබූ තීරණ කිහිපයක් හේතුවෙන් වන ජීවීන්ගේ රැකවරණයට දැඩිහානිකර තත්ත්වයක් උද්ගත විය හැකි බව පරිසර සංවිධාන එකමුතුව පවසයි. පසුගියදා වන ජීවී සංරක්ෂණ අමාත්‍යංශයේ පැවති ප්‍රවෘත්ති සාකච්ජාවක දී මේ පිළිබද තොරතුරු අනාවරණය වූ බව එම එකමුතුව පෙන්වාදෙයි. විශේෂයෙන් නීති විරෝධි ලෙස වනාන්තරවලින් අල්ලා ගනු ලබන අලි ඇතුන්, සහන කාලයක් ලබාදී ලියාපදිචි කිරීම, නීති විරෝධී ලෙස පවත්වාගෙන යන කැස්බෑ රැඳවුම් මධ්‍යස්ථාන ලියාපදිංචි කිරීම, ඇතුළු කරුණු ගණනාවක් එම සාකච්ජාවේ දී ප්‍රකාශ වූ බව පරිසර සංවිධාන එකමුතුව පවසයි. අදාළ තීරණ ක්‍රියාත්මක කිරීම තුළින් වන සත්ව හා වෘක්ෂලතා ආරක්ෂක ආඥා පනත උල්ලංඝණය වන බවත් වන ජීවීන්ගේ රැකවරණයට දැඩි හානිකර තත්ත්වයන් උද්ගත වන බවත් ඔවුන් පෙන්වාදෙයි.", "URL": "https://sinhala.adaderana.lk/news.php?nid=37316", "Category": null, "Parent URL": null}