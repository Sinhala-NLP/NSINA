{"Source": "Adaderana", "Timestamp": "January 1, 2012 12:10 pm", "Headline": " විදේශීය මුදල් ‍තොගයක් රැගෙන සිංගප්පූරු පනින්න ගිය දෙදෙනෙක් මාට්ටු", "News Content": "ඩොලර් සහ යූරෝ තොගයක් රැගෙන සිංගප්පූරුව බලා පිටත්වීමට සූදානමින් සිටි ඉන්දීය ජාතිකයින් දෙදෙනකු අත්අඩංගුවට ගත් බව පොලීසිය පවසයි. පිටකොටුව පොලිස් බල ප්‍රදේශයේ කොළඹ 12 ,මැසෙන්ජර්ස් වීදියේදී මොවුන් අත්අඩංගුවට ගත් බවත්,රේගු ආඥා පනතේ විධාන උල්ලංඝණය කරමින් ලංකා මුදලින් රු.11704928,77 (එක්කෝටි දාහත් ලක්ෂ හතලිස් නම දහස් විසි අටයි ශත හැත්තෑ හතක්)මුදලක් රැගෙන යන්නට මොවුන් උත්සාහ දැරූ බවත් පොලීසිය කියා සිටියි. තමිල්නාඩුවේ පදිංචි මෙම ද්‍රවිඩ ජාතික සැකකරුවන් දෙදෙනා අත්අඩංගුවට ගෙන ඇත්තේ පිටකොටුව පොලිස් ස්ථානය මගින් වන බවත්, සැකකරුවන් සහ මුදල් ශී‍්‍ර ලංකා රේගුවේ කොටුව රේගු නිවාරණ කාර්යාලයට ඉදිරිපත් කිරීමෙන් පසුව මුල් ප‍්‍රමාණය රාජසන්තක කර ඇති අතර සැකකරුවන්ට රු. 100000/- බැගින් දඩ මුදල් නියම කර ඇත.", "URL": "https://sinhala.adaderana.lk/news.php?nid=21084", "Category": null, "Parent URL": null}