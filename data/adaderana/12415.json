{"Source": "Adaderana", "Timestamp": "November 26, 2010 01:22 pm", "Headline": "ඇමති දිනේෂ් ආණ්ඩුවේ ණය බර ගැන කියයි", "News Content": "2010 වසර සඳහා ආණ්ඩුව ලබාගෙන ඇති මුළු ණය ප්‍රමාණය රුපියල් මිලියන හතළිස් තුන් ලක්ෂ හතළිස්දහස් පන්සියයක් බව ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා පාර්ලිමේන්තුවේ දී අද(26) ප්‍රකාශ කළේය. ඉන් රුපියල් මිලියන විසි පන් ලක්ෂ හතළිස්දහස් දෙසියයක මුදලක් දේශීය ණය වශයෙන් ලබාගෙන ඇති බව අමාත්‍යවරයා ‍සඳහන් ක‍ළේය. රුපියල් මිලියන දහ අට ලක්ෂ තුන්දහස් තුන්සියයක මුදලක් විදේශීය ණය වශයෙන් ලබාගෙන ඇති බව පාර්ලිමේන්තු මන්ත්‍රී රවී කරුණානායක මහතා වාචික පිළිතුරු අපේක්ෂාවෙන් නැගූ පැනයක‍ට පිළිතුරු දෙමින් දිනේෂ් ගුණවර්ධන අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=12415", "Category": null, "Parent URL": null}