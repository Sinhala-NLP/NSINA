{"Source": "Adaderana", "Timestamp": "November 29, 2017 10:34 pm", "Headline": "තානාපතිවරුන් 4 ක් යාපනයේ හදිසි සංචාරයක - උතුරේ මහ ඇමති සමඟත් සාකච්ඡා", "News Content": "ශ්‍රී ලංකාවේ සිටින විදේශීය තානාපතිවරුන් හතර දෙනෙකු අද (29) යාපනයේ සංචාරයක නිරත වී ඇති අතර එම තානාපතිවරුන් උතුරු පලාත් ප්‍රධාන අමාත්‍ය සී.වී,විග්නේස්වරන් මහතාවද හමු වී තිබේ. මෙසේ පැමිණ ඇත්තේ කැනඩාව,ඕස්ට්‍රෙලියාව,ජපානය හා බ්‍රිතාන්‍ය යන රටවල තානාපතිවරුන්ය. පැයක පමණ කාලයක් තානාපතිවරුන් හා ප්‍රධාන අමාත්‍යවරයා අතර සාකච්ඡා පැවති අතර එහිදී ප්‍රධාන අමාත්‍යවරයා උතුරේ දැනට පවතින තත්ත්වය තානාපතිවරුන්ට විස්තර කොට තිබේ. උතුරේ වැසියන් නිතර නිතර අරගල කරණු ලබන්නේ ඔවුන්ගේ ඉඩම් වලින් විශාල ප්‍රමාණයක් රජයේ හා ආරක්ෂක අංශවල ප්‍රයෝජනයට ගෙන තිබීම නිසා යැයි ප්‍රධාන අමාත්‍යවරයා තානාපතිවරුන්ට ප්‍රකාශ කොට ඇත. යාපනයේ සංචාරය කල තානාපතිවරුන් ඔවුන්ගේ රටවල ආධාර මත යාපනයේ සිදුවන සංවර්ධන කටයුතුද නිරීක්ෂණය කොට තිබේ.", "URL": "https://sinhala.adaderana.lk/news.php?nid=80778", "Category": null, "Parent URL": null}