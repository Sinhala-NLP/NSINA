{"Source": "Adaderana", "Timestamp": "March 7, 2018 09:07 pm", "Headline": "ගංජා එක්ක මදනමෝදක ගුලි අරන් සිරිපා කරුණා කරන්න ඇවිත් ලක්ෂ ගණන් දඩ කාපු හැටි", "News Content": "කේරළ ගංජා සහ මදනමෝදක ගුලි රැගෙන ශ්‍රී පාද වන්දනාවේ පැමිණි තරුණයන් හැටදෙනෙකුට වරද පිළිගත් නිසා එම චුදිතයන්ට රැපියල් එක් විසිනවදහසක දඩයක් ගෙවන ලෙස හැටන් දිසා විනිසුරු හා මහේස්ත‍්‍රාත් ටී.සරවනරාජා මහතා ඊයේ (06) නියෝග කර තිබේ. ඉකුත් සති අන්තයේ හැටන් මාර්ගය ඔස්සේ ශ්‍රී පාද වන්දනාවේ කේරළ ගංජා සහ මදනමෝදක ගුලි රැගෙන පැමිණි තරුණයන් හැටදෙනෙකු හැටන් කොටිඨාස දුෂණ මර්දනය ඒකකය මඟින් සැකපිට අත්අඩංගුවට ගෙන ඇප මත මුදාහැර එම තරුණයන්ට එරෙහිව ඊයේ (06) හැටන් මහේස්ත‍්‍රාත් අධිකරණය හමුවේ නඩු පවරා තිබුණි. මෙම චුදිතයන් මහනුවර, ගම්පහ, ගාල්ල මාතර කොළඹ රාගම කුරුණෑගල යන ප‍්‍රදේශවල පදිංචි අවුරුදු 20 - 30 අතර වයස් කාණ්ඩවල පසුවන අය වේ. හැටන් පොලිස් කොටිඨාස දුෂණ මර්දන ඒකකය මඟින් හැටන් පොලිස් සුනඛ අංශයේ කෝරා සුනඛයාගේද සහයෝගය ඇතිව මෙම සැකකරුවන් අත්අඩංගුවට ගැනීමට හැකි වී තිබුණි.", "URL": "https://sinhala.adaderana.lk/news.php?nid=85327", "Category": null, "Parent URL": null}