{"Source": "Adaderana", "Timestamp": "September 24, 2016 04:38 pm", "Headline": " සිරියාවේ දැඩි ජල හිඟයක්", "News Content": "සිරියාවේ ඇලැෆ්පෝ නගරය ආශ්‍රිතව දැඩි ජල හිඟයක් පවතින බව එක්සත් ජාතීන්ගේ සංවිධානය පවසයි.මේ හේතුවෙන් මිලියන 2කට අධික ජනතාව පීඩාවට පත්ව ඇති බව එම සංවිධානය ප්‍රකාශ කළේය.අමෙරිකාව සහ සිරියාව විසින් එල්ල කරන ලද ප්‍රහාරවලින් ජලනළ පද්ධතියට දැඩි ලෙස අලාභ හානි සිදුව තිබීම මෙම තත්ත්වයට හේතුව බව ද එම සංවිධානය සඳහන් කළේය.මේ අතර කැරලිකරුවන් යටතේ පවතින ප්‍රදේශවල ජලනළ පද්ධතිය යළි සකස් කිරීම ද අපහසු වී ඇති බව වාර්තා වෙයි.පසුගිය සදුදා අමෙරිකාව සහ රැසියාව එක්බද්ධව සටන් විරාමයක් ක්‍රියාත්මක කිරීමට තීරණය කෙරුණ ද එය අවසන් වීමෙන් අනතුරුව රුසියාව සහ අමෙරිකාව විසින් දිගින් දිගටම ප්‍රහාර එල්ල කළ බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=64393", "Category": null, "Parent URL": null}