{"Source": "Adaderana", "Timestamp": "January 19, 2019 10:50 am", "Headline": "දහම් පාසල තුළින් සිදු කරන්නේ සමාජයට අතිවිශිෂ්ඨ කාර්යයක්", "News Content": "දහම් අධ්‍යාපනයට ප්‍රමුඛත්වය ලබා දෙමින් කටයුතු කළහොත්, මනුෂ්‍ය භාවයෙන් සපිරි සමාජයක් බිහි කිරිමට හැකි බව විදුලිබල, බලශක්ති සහ ව්‍යාපාර සංවර්ධන අමාත්‍ය රවි කරුණානායක මහතා පවසයි. ඒ මහතා මෙම අදහස් පළකළේ පසුගියදා කොළඹ-ස්ට්‍රේඩියම්ගම දහම් පාසල යළි ආරම්භ කිරීමේ අවස්ථාමේ අවස්ථාවට සහභාගි වෙමිනි. අන්තවාදි ලෙස ෆුට් බෝලයක් මෙන් ඒ පැත්තෙන් මේ පැත්තටත්, මේ පැත්තෙන් ඒ පැත්තටත් ගහන්නෙ නැතිව, එකට වැඩ කරන්න පුළුවන් අවස්ථා ඇන් පැමින ඇති බවත් එයින් ප්‍රයෝජන ගත යුතු බවත් අමාත්‍යවරයා පවසයි. දහම් පාසල තුළින් සිදු කෙරෙන්නේ සමාජයට අතිවිශිෂ්ඨ කාර්යයක් බවද අමාත්‍යවරයා සඳහන් කළේය. පසුගිය දිනවලදී ආණ්ඩු පාර්ශවය විසින් පාර්ලිමේන්තුවට නව ව්‍යවස්ථා කෙටුම්පතක් ඉදිරිපත් කළ බවත් එය බලහත්කාරයෙන් ඉදිරිපත් කළ දෙයක් නොවන බව අමාත්‍යවරයා එහිදි පැවසීය. සිංහල, දෙමල, මුස්ලිම්, බර්ගර්, මැලේ යන සෑම දෙනාටම හදවතින් රටට සාමය ගේන්න පුළුවන්, බෞද්ධගමට මුල් තැන දෙමින්, ඒකීයභාවය රැකගෙන, සියළු දෙනාටම මේ මගේ රට යැයි පවසමින්, එකට ජීවත් වෙන්න පුළුවන් මාර්ගයක් එම ව්‍යවස්තා යෝජනා මගින් සිදු කිරිමට උත්සහ කරමින් සිටින බවද අමාත්‍යවරයා ප්‍රකාශ කළේය. මෙම දහම් පාසලේ සංවර්ධන කටයුතු වෙනුවෙන් අමාත්‍යවරයා විසින් රුපියල් දසලක්ෂයක මුදල් පරිත්‍යාගයක්ද මෙහිදී සිදු කෙරිණි.", "URL": "https://sinhala.adaderana.lk/news.php?nid=102648", "Category": null, "Parent URL": null}