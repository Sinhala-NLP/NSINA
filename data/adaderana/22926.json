{"Source": "Adaderana", "Timestamp": "March 20, 2012 03:16 pm", "Headline": "නිවාස ගණින්න ගිය නිලධාරීන්ට පහරදුන් අයෙක් දැලේ", "News Content": "ජන හා නිවාස සංගණනය සඳහා ගිය නිලධාරීන් පිරිසකට පහරදුන් බව කියන එක් පුද්ගලයකු අත්අඩංගුවට ගත් බව පොලීසිය පවසයි. ඊයේ රාත්‍රීයේ ජන හා නිවාස සංගණනය සඳහා ගිය නිලධාරීන් පිරිසකට තවත් පිරිසක් විසින් මෙසේ පහර දී ඇති අතර නිට්ටඹුව ප්‍රදේශයේ දී පහර දීම සිදුව ඇති බව සඳහන් වේ. පහරකෑමට ලක්වූවන් දෙදෙනෙකු වතුපිටිවල රෝහලට ඇතුළත් කර තිබේ. මෙම පහර දීම සඳහා ප්‍රදේශයේ ප්‍රාදේශීය දේශපාලනඥයෙකුගේ ද සහය ලැබී ඇති බවට තොරතුරු අනාවරණය වී ඇතැයි සඳහන් වේ.", "URL": "https://sinhala.adaderana.lk/news.php?nid=22926", "Category": null, "Parent URL": null}