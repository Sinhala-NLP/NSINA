{"Source": "Adaderana", "Timestamp": "May 11, 2016 04:10 pm", "Headline": " හොරට  මත්පැන් පෙරළා මාට්ටු", "News Content": "කටුපොත, කිරිමැටියාව ප්‍රදේශයේ නීති විරෝධී මත්පැන් ජාවාරමක නිරත වු පුද්ගලයෙකු අත්අඩංගුවට ගෙන තිබේ. රත්ගල්ල පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව වාර්තා වෙයි. එහිදි නීති විරෝධී මත්පැන් ලීටර් 19කට අධික ප්‍රමාණයක් පොලීසිය භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන කටයුතු සඳහා කටුපොත පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=60063", "Category": null, "Parent URL": null}