{"Source": "Adaderana", "Timestamp": "November 24, 2012 01:03 pm", "Headline": "තහනම් පැණිය තාමත් හොරට විකුණනවා", "News Content": "මෙරට භාවිතය තහනම් කර ඇති කැස්ස සඳහා පානය කරන කොරෙක්ස් ඩී නැමැති ඖෂධය තවමත් ඇතැම් ඔසුසැල්වල නීති විරෝධී ලෙස අලෙවි කරන බවට පැමිණිලි ලැබී ඇතැයි විලවුන් උපකරණ හා ජාතික ඖෂධ අධිකාරිය පවසයි. මෙම පැණිය තවමත් නීති විරෝධීව හොර රහසේ ඇතැම් පෞද්ගලික ඔසුසැල්වල අලෙවි කරන බවට පැමිණිලි ලැබී ඇති බව එම අධිකාරිය සඳහන් කළේය. විවිධ පුද්ගලයින් විසින් මෙම ඖෂධය මත්වීම සඳහා වෙනත් ද්‍රව්‍ය සමග මිශ‍්‍රකර පානය කිරීම හේතුවෙන් සෞඛ්‍ය අමාත්‍යංශය මෙය මෙරට තුළ තාවකාලිකව භාවිතය අත්හිටුවනු ලැබීය. මෙම ඖෂධ පානය කිරීම හේතුවෙන් පසුගිය කාලය තුළ පුද්ගලයින් 07 දෙනෙකු ජීවිතක්ෂයට පත්වූහ. මෙම ඖෂධය අධි මාත‍්‍රාවෙන් ලබා ගැනීම හේතුවෙන් අදාළ පුද්ගලයින් 07 දෙනා මියගොස් ඇති බවට තොරතුරු අණාවරණය වූ බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=29449", "Category": null, "Parent URL": null}