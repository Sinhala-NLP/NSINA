{"Source": "Adaderana", "Timestamp": "March 25, 2013 08:44 am", "Headline": "අනාරක්ෂිත දුම්රිය හරස් මගේ අනතුරක්", "News Content": "වැල්ලව, බලගොල්ල අනාරක්ෂිත දුම්රිය හරස් මාර්ගයේ දී අනතුරක් සිදුවී තිබේ. වව්නියාවේ සිට කොළඹ බලා ධාවනය වූ දුම්රියක ත්‍රිරෝද රථයක් ගැටීමෙන් මෙම අනතුර සිදුව ඇති බව වැල්ලව පොලීසිය පැවසුවේය. අනතුරින් ත්‍රීරෝද රථයේ රියදුරු බරපතළ තුවාල ලබා කුරුණෑගල රෝහලට ඇතුළත් කර තිබේ. මෙලෙස අනතුරට ලක්ව ඇත්තේ මුකලන්යාය ප්‍රදේශයේ පදිංචි 21 හැවිරිදි තරුණයෙකි. සිද්ධිය සම්බන්ධයෙන් වැල්ලව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32713", "Category": null, "Parent URL": null}