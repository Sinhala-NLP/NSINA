{"Source": "Adaderana", "Timestamp": "May 3, 2011 03:06 pm", "Headline": "බඩු මිල පාලනයේ බලය රජය බහුජාතික සමාගම්වලට පවරලා", "News Content": "වැටුප් වැඩි නොකිරීම, ලබා දිය යුතු සහන ලබා නොදීම සහ භාණ්ඩ මිල දිනෙන් දින ඉහළ යාම මගින් ජනතාව මහත් පීඩනයකට පත්ව සිටින බව ජනතා විමුක්ති පෙරමුණ පවසයි. අත්‍යවශ්‍ය භාණ්ඩ කිහිපයක මිල පසුගිය දින කිහිපය තුළ ඉහළ දැමීමට රජය ක්‍රියාකිරීම හේතුවෙන් මෙම තත්ත්වය උග්‍ර මට්ටමකට පත්ව ඇති බව එම පක්ෂයේ දේශපාලන මණ්ඩලය නිවේදනයක් නිකුත් කරමින් සදහන් ‍කරනු ලැබීය. අත්‍යවශ්‍ය ද්‍රව්‍යවල මිල පාලනය කිරීමේ බලය රජය විසින් බහුජාතික සමාගම්වලට පවරා ඇති බවට ජනතා විමුක්ති පෙරමුණ චෝදනා කරයි. පසුගිය කාලය පුරාම ජනතාවගේ අවධානය වෙනත් කාරණා සඳහා යොමුකරමින් භාණ්ඩ මිල ඉහළ දැමීම වැනි අහිතකර තින්දු තීරණ රැසක් ගෙන ඇති බව පෙන්වා දෙන ජනතා විමුක්ති පෙරමුණ, ජනතාවට වහා සහන සැලසීමට රජය කටයුතු කළ යුතු බව අවධාරණය කරයි.", "URL": "https://sinhala.adaderana.lk/news.php?nid=15865", "Category": null, "Parent URL": null}