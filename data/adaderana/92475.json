{"Source": "Adaderana", "Timestamp": "July 13, 2018 11:01 am", "Headline": "කර්මාන්ත පුරයක පිපිරීමකින් පුද්ගලයින් 19 ක් මරුට", "News Content": "චීනයේ සිචුවාන් පළාතේ කර්මාන්ත පුරයක සිදු වු පිපිරීමකින් පුද්ගලයින් 19 දෙනෙකු මියගොස් තිබේ. තවත් 12 දෙනෙකු තුවාල ලබා ඇති බව ෂිංහුවා ප්‍රවෘත්ති සේවය වාර්තා කළේය. පිපිරීමට ලක්ව ඇත්තේ එම කර්මාන්ත පුරයේ පිහිටි රසායනික කර්මාන්ත ශාලාවක් වන අතර පිපිරිමට හේතුව මෙතෙක් අනාවරණය වී නැහැ. පිපිරිමෙන් පසු විශාල ගිනි දැලි සහ දුමාරය සහිතව ගින්නක් පවතින බව චීන සමාජ මාධ්‍ය ඔස්සේ තොරතුරු හුවමාරු වේ. 2015 වසරේදී චීනයේ රසායනික ද්‍රව්‍ය ගබඩාවක සිදු වූ පිපිරිමකින් පුද්ගලයින් 173 දෙනෙකු මියගොස් තිබිණි.", "URL": "https://sinhala.adaderana.lk/news.php?nid=92475", "Category": null, "Parent URL": null}