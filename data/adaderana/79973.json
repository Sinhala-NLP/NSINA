{"Source": "Adaderana", "Timestamp": "November 15, 2017 07:13 pm", "Headline": "රියැදුරු පොලීසිය වෙත යද්දී ලොරිය  වහලක් වෙත යයි", "News Content": "කඹුරුපිටිය මුලටියන ප‍්‍රධාන මාර්ගයේ හික්කොටවත්ත ප‍්‍රදේශයේදි අද (15) සවස රියැදුරු නොමැතිව මාර්ගයේ නවතා තිබු කඳන් පැටවු ලොරි රථයක් ඉදිරියට ගමන් කොට මාර්ගය ආසන්නයේ අඩි 20 ක් පමණ ප‍්‍රපාතයේ පිහිටි නිවසක් මතට පෙරළිමෙන් ඒම නිවසේ වහලට ඇතුළු කොටස් කිහිපයකට දැඩි හානි සිදු ව ඇත. මෙම ලොරි රථය කඳන් රත්නපුර දක්වා ප‍්‍රවාහනය කරමින් තිබෙන අතර තුර හික්කෙටවත්ත ප‍්‍රදේශයේදි දෙයියන්දර පොලිසියේ පොලිස් නිලධාරින් විසින් මාර්ගයේ ගමන් කරමින් තිබු වාහන පරික්ෂා කරමින් සිටියදී මෙම ලොරි රථය නතර කිරිමට රියදුරුට සංඥා කර ඇත. රියදුරු රථය නතර කොට පොලිස් නිලධාරින් සිටිනා ස්ථානයට ගොස් ඇති අතර ඒම අවස්ථාවේදි බැවුමක් සහිත ප‍්‍රදේශයක නවතා තිබු ලොරි රථය ඉදිරියට ගමන් කිරිමෙන් මෙම අනතුර සිදුව ඇත. අනතුර සිදු වන මොහොතේ නිවසේ සය දෙනෙකු සිට ඇති අතර නිවසේ ඉහළින් ශබ්දයක් ඇසිම නිසා සියලූ දේනා නිවසෙන් එලියට දිව ගොස් තිබිම හේතුවෙන් අනතුරින් නිවසේ කිසිවෙකුට හානි සිදුව නොමැත. අනතුර සම්බන්ධයෙන් කඹුරුපිටිය පොලිසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=79973", "Category": null, "Parent URL": null}