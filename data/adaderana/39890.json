{"Source": "Adaderana", "Timestamp": "December 27, 2013 12:34 pm", "Headline": "තියුණු ආයුධවලින් පහරදී 2ක් ඝාතනය කරලා ", "News Content": "කුලියාපිටිය සහ කහවත්ත ප්‍රදේශවලදී තියුණු ආයුධවලින් පහරදී පුද්ගලයින් දෙදෙනෙකු ඝාතනය කර තිබේ. කුලියාපිටිය , ගල්පොළ, සිරිඑංගවත්ත ප්‍රදේශයේ දී සූදුපොළක මුදල් ආරවුලක් මත ඇතිවු බහින්බස් වීමක් හේතුවෙන් ඊයේ(26) රාත්‍රී 8.30 ට පමණ පුද්ගලයෙකු ඝාතනය කර තිබුණි. මියගොස් ඇත්තේ 21 හැවිරිදි ගල්පොළ - ඉලුක්හේන ප්‍රදේශයේ පදිංචිව සිටි තරුණයෙකි. ඝාතනයට සම්බන්ධ සැකකරු ද තුවාල ලබා පොලිස් ආරක්ෂාව යටතේ කුලියාපිටිය රෝහලේ ප්‍රතිකාර ලබයි. මේ අතර කහවත්ත - පුංගිරිය ප්‍රදේශයේ දී තියුණු ආයුධයකින් පහරදී 33 හැවිරිදි පුද්ගලයෙකු ඊයේ(26) රාත්‍රී ඝාතනය කර තිබුණි. කහවත්ත පොලීසිය සඳහන් කළේ සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගත් බවයි.", "URL": "https://sinhala.adaderana.lk/news.php?nid=39890", "Category": null, "Parent URL": null}