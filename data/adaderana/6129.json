{"Source": "Adaderana", "Timestamp": "January 19, 2010 03:51 pm", "Headline": "තක්ෂින්ගේ ගමන ගැන සෝමවංශට සැකයි", "News Content": "හිටපු තායි අගමැති තක්ෂින් ෂිනවට්රා 2009 දෙසැම්බර් 12වන දින ශ්‍රී ලංකාවට පැමිණි බවටත්, දැනට අත්අඩංගුවේ පසුවන ‍KP හෙවත් කුමාරන් පද්මනාදන්ගේ සහ අගමැති තක්ෂින්ගේ අරමුදල් රජය සිය මැතිවරණ කටයුතු සඳහා යොදාගන්නා බවට තමන්හට සැකයක් පවතින බව ජනතා විමුක්ති පෙරමුණ පවසයි. අගමැති තක්ෂින් තම පෙෘද්ගලික ගුවන් යානයකින් ශ්‍රී ලංකාවට පැමිණ ඇති බවත්, ඔහු ගුවන් තොටුප‍ෙලහි ප්‍රභූන් සඳහා වෙන්වූ පර්යන්තය භාවිතකර ඇතිබවටත් තොරතුරු ලැබී ඇතිබව ජනතා විමුක්ති පෙරමු‍ෙණ් නායක සෝමවංශ අමරසිංහ මහතා මාධ්‍ය හමුවේ කරුණු දක්වමින් පැවසීය. රාජ්‍ය තාන්ත්‍රික වීසා අහෝසි කරන ලද පුද්ගලයෙකු එසේ ප්‍රභූන් සඳහා වෙන්වූ පර්යන්තය භාවිතකරමින් රටට ඇතුළුවූයේ කෙසේදැයි සෝමවංශ මහතා එහිදී ප්‍රශ්න කළේය.", "URL": "https://sinhala.adaderana.lk/news.php?nid=6129", "Category": null, "Parent URL": null}