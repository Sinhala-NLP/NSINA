{"Source": "Adaderana", "Timestamp": "March 8, 2019 02:05 pm", "Headline": "FM දෙරණ දඹදිව වන්දනා හිමිකරුවන් ඉන්දියාව බලා පිටත්වෙයි", "News Content": "FM දෙරණ දම්සක් නද වැඩසටහන ශ්‍රවණය කර එෆ්.එම් දෙරණ දඹදිව වන්දනා වරම් හිමිකරගත් හයවන අදියරේ කණ්ඩායම ඉන්දියාව බලා පිටත්ව යනු ලැබීය. ඒ ඊයේ (07) රාත්‍රියේදී ය. පිරිස අද (08) අලුයම නව දිල්ලි ඉන්දිරා ගාන්ධි ජාත්‍යන්තර ගුවන්තොටුපලින් එරටට ළඟා වුණි. මෙවර එෆ්.එම් දෙරණ දඹදිව වන්දනා වරම් හිමිකරගත් 127 දෙනෙකුගෙන් සමන්විත කණ්ඩායම ඊයේ පස්වරුවේ කොළඹ පිහිටි දෙරණ ප්‍රධාන කාර්යාල පරිශ්‍රයට පැමිණ සිටි අතර ඉන් අනතුරුව දඹදිව වන්දනා වරම් හයවන අදියරේ ජයග්‍රාහී කණ්ඩායම කටුනායක බණ්ඩාරනායක ජාත්‍යන්තර ගුවන්තොටුපොළ බලා පිටත් වුණි. අද දිනයේ සිට, පුරා දින 14ක් ඔවුන් දඹදිව සිද්ධස්ථාන රැසක් වන්දනාමාන කිරීමට නියමිතය.", "URL": "https://sinhala.adaderana.lk/news.php?nid=105718", "Category": null, "Parent URL": null}