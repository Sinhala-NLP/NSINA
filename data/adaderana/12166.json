{"Source": "Adaderana", "Timestamp": "November 15, 2010 01:05 pm", "Headline": "අද සිට ජල බිල්පත් කෙටි පණිවිඩයකින් ගෙවන්න", "News Content": "ජල බිල්පත් දුරකථන මාර්ගයෙන් ගෙවීමේ පහසුකම අද(15) සිට ක්‍රියාත්මක වන බව ජල සම්පාදන හා ජල පවාහන අමාත්‍ය දිනේෂ් ගුණවර්ධන මහතා අද දෙරණ වෙත සඳහන් කළේය. දුරකථන කෙටි පණිවිඩ මාර්ගයෙන් මෙලෙස ජල බිල්පත් ගෙවීමට හැකි බව හෙතෙම පවසයි. මේ අතර දේශීය එළවළු මිල ද ජංගම දුරකථන මගින් දැනගත හැකි වැඩපිළිවෙලක් ක්‍රියාත්මක කරන බව කෘෂිකර්ම අමාත්‍යාංශය සඳහන් කරයි. කෙටි පණිවිඩ සේවාව මගින් අදාල දිනය තුළ දේශීය වෙළඳපලේ එළවළු මිල ගණන් දැනගත හැකි බව එම අමාත්‍යාංශය පවසයි.", "URL": "https://sinhala.adaderana.lk/news.php?nid=12166", "Category": null, "Parent URL": null}