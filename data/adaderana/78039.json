{"Source": "Adaderana", "Timestamp": "September 26, 2017 04:57 pm", "Headline": "රේගු මහ පුටුව වෙනස් වෙයි", "News Content": "වහාම ක්‍රියාත්මක වන පරිදි නව රේගු අධ්‍යක්ෂ ජනරාල් ලෙස පී.එස්.එම් චාලස් මහත්මිය පත් කර තිබේ. මුදල් හා ජනමාධ්‍ය අමාත්‍ය මංගල සමරවීර මහතාගේ නිර්දේශ මත අමාත්‍ය මණ්ඩලය විසින් අදාළ පත්කිරිම සිදු කර ඇති බව එම අමාත්‍යාංශය සඳහන් කළේය. පී.එස්.එම් චාලස් මහත්මිය මේ වන විට මඩකලපුව දිස්ත්‍රික් ලේකම්වරිය ලෙස කටයුතු කරනු ලබනු ලබයි. ශ්‍රී ලංකා පාරිපාලන සේවයේ විශේෂ ශ්‍රේණියේ නිලධාරිනියක වන ඇය වසර 26ක පමණ කාලයක් රාජ්‍ය සේවයේ කටයුතු කර තිබේ. පී.එස්.එම් චාලස් මහත්මිය යාපනය විශ්වවිද්‍යාලයේ උපාධිධාරිනියක් වන ඇය රජරට හා පේරාදෙණිය යන විශ්වවිද්‍යාලවලින් පශ්චාත් උපාධිය ලබා තිබේ.", "URL": "https://sinhala.adaderana.lk/news.php?nid=78039", "Category": null, "Parent URL": null}