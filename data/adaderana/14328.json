{"Source": "Adaderana", "Timestamp": "February 19, 2011 12:41 pm", "Headline": "මැතිවරණ ප්‍රචාරණයට අධිකා‍රිවල වාහන යොදාගන්නා බවට පැමිණිල්ලක්", "News Content": "පළාත් ප්‍රවාහන අධිකා‍රිවලට අයත් රථවාහන මැතිවරණ ප්‍රචාරක කටයුතු සඳහා යොදාගන්නා බවට තොරතුරු ලැබී ඇති බව ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා පවසයි. මේ සම්බන්ධයෙන් මැතිවරණ කොමසාරිස්වරයාට ලිඛිත පැමිණිල්ලක් භාර දීමට අද(19) දිනයේ දී කටයුතු කරන බව ඔහු කියා සිටියේය. සෑම මැතිවරණයක දීම මේ ආකාරයෙන් ඇතැම් පුද්ගලයින් සිය දේශපාලන අරමුණු වෙනුවෙන් බස් කර්මාන්තය යොදා ගන්නා බව ගැමුණු ‍විජේරත්න මහතා අවධාරණය කර සිටියේය.", "URL": "https://sinhala.adaderana.lk/news.php?nid=14328", "Category": null, "Parent URL": null}