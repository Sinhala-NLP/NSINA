{"Source": "Adaderana", "Timestamp": "November 4, 2018 01:21 pm", "Headline": "රාජිතට ඇමතිකම යනවට අකමැත්තක් නෑ", "News Content": "‍සෞඛ්‍ය අමාත්‍ය ධූරය යළි රාජිත සේනාරත්න මහතාට ලබාදීම සම්බන්ධයෙන් තම සංගමයේ කිසිදු විරෝධයක් නොමැති බව රජයේ විකිරණ විද්‍යා තාක්ෂණවේදීන්ගේ සංගමය පවසයි. එහි ප්‍රධාන ලේකම් ධර්මකීර්ති ඈපා මහතා සදහන් කළේ යළිත් වරක් සෞඛ්‍ය අමාත්‍ය ධුරය රාජිත සේනාරත්න මහතාට ලබාදෙන්නේ නම් සිය සංගමය සහය පල කරන බවයි. කෙසේවෙතත් රජයේ වෛද්‍ය නිලධාරීන්ගේ සංගමය පසුගියදා සදහන් කළේ රාජිත සේනාරත්න මහතාට යළි සෞඛ්‍ය අමාත්‍ය ධුරය ලබාදීමට සැලසුමක් ඇති බවයි. ඊට තම සංගමය විරෝධය පල කරන බවත් එසේ සෞඛ්‍ය අමාත්‍ය ධුරය රාජිත සේනාරත්න මහතාට ලබාදුන්හොත් දිවයින පුරා වෛද්‍යවරුන් වැඩ වර්ජනයක නිරත වන බව ද ඔවුන් සදහන් කළහ.", "URL": "https://sinhala.adaderana.lk/news.php?nid=98682", "Category": null, "Parent URL": null}