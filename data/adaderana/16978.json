{"Source": "Adaderana", "Timestamp": "June 24, 2011 11:35 am", "Headline": "කෘමි බලපෑමක් නිසා හැටන් පාසලක් වැසෙයි", "News Content": "හැටන් අධ්‍යාපන කලාපයට අයත් පාසලක ප්‍රාථමික අංශය කෘමි විශේෂයක බලපෑම් හේතුවෙන් අද(24) දිනයේ වසා දමා තිබේ. නෝවුඩ් අයර් බී දමිළ විදුහලට මෙලෙස බලපෑම් මතුව ඇත. අදාළ කෘමි විශේෂය සඳහා පලිබෝධ නාශකයක් යොදන තුරු පාසලේ ප්‍රාථමික අංශය අද දිනයේ වසා තැබීමට තීරණය කළ බව එම විදුහලේ විදුහල්පතිවරිය සඳහන් කළාය. කෙසේවෙතත් ලබන සඳුදා සිට පාසල් කටයුතු සාමාන්‍ය පරිදි සිදුකිරීමට නියමිත බව ඇය පැවසුවාය.", "URL": "https://sinhala.adaderana.lk/news.php?nid=16978", "Category": null, "Parent URL": null}