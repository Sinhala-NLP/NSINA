{"Source": "Adaderana", "Timestamp": "December 29, 2015 04:58 pm", "Headline": "බස්නාහිර මහ ඇමති සුව අැමති ධූරයත් ගනියි ", "News Content": "බස්නාහිර පලාත් සෞඛ්‍ය, දේශීය වෛද්‍ය, පරිවාස හා ළමාරක්ෂක සමාජ සේවා සුබසාධන, කාන්තා කටයුතු හා සභා කටයුතු පිළිබඳ නව අමාත්‍යවරයා ලෙස පළාත් ප්‍රධාන අමාත්‍ය ඉසුරු දේවප්‍රිය මහතා දිවුරුම් දී තිබේ.අද පස්වරුවේ බස්නාහිර පළාත් ආණ්ඩුකාරවරයා ඉදිරියේ ඒ මහතා දිවුරුම් දී ඇති බව සඳහන්ය.මීට පෙර එම අමාත්‍ය ධුරයේ කටයුතු කළේ නිශාන්ත ශ්‍රී වර්ණසිංහ මහතාය.කෙසේවෙතත් නිශාන්ත ශ්‍රී වර්ණසිංහ මහතාගේ වැය ශීර්ෂය පසුගියදා පළාත් අයවැය ඡන්ද විමසීමේ දි පරාජයට පත්වීමත් සමග පළාත් සභාව තුළ අර්බුදකාරී තත්ත්වයක් හටගෙන තිබුණි.ඒ අනුව නිශාන්ත ශ්‍රී වර්ණසිංහ මහතා විසින් දැරූ සියලු විෂයයන් පළාත් ප්‍රධාන අමාත්‍ය ඉසුරු දේවප්‍රිය මහතා විසින් මෙලෙස පවරාගෙන ඇති බව සඳහන්ය.", "URL": "https://sinhala.adaderana.lk/news.php?nid=56016", "Category": null, "Parent URL": null}