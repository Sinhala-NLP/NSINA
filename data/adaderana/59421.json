{"Source": "Adaderana", "Timestamp": "April 23, 2016 09:09 am", "Headline": "මුන්දලමේ - ඌරගස්මංහන්දියේ ඝාතන 2ක්", "News Content": "මුන්දලම, රත්මල්ගස්වැව ප්‍රදේශයේදී පුද්ගලයෙකු වෙඩි තබා ඝාතනය කර තිබේ.පොලීසිය පැවසුවේ අදාළ වෙඩි තැබීමෙන් බරපතළ තුවාල ලැබූ පුද්ගලයා පුත්තලම රෝහලට ඇතුළත් කිරීමේදී මියගොස් ඇති බවයි.මියගිය පුද්ගලයා මහකුඹුක්කඩවල, ජයරාජපුර ප්‍රදේශයේ පදිංචිව සිටි 32 හැවිරිදි අයෙකු බවට හඳුනාගෙන ඇත.මෘත ශරීරය පුත්තලම රෝහලේ තැන්පත් කර ඇති අතර මහේස්ත්‍රාත් සහ පශ්චාත් මරණ පරීක්ෂණ අද දින සිදුකිරීමට නියමිතය.වෙඩි තැබීමට සම්බන්ධ සැකකරුවන් මෙතෙක් අනාවරණය වී නොමැති බව මුන්දලම පොලීසිය සඳහන් කළේය.මේ අතර ඌරගස්මංහන්දිය, බෙලිගස්වේල්ල ප්‍රදේශයේදී තියුණු ආයුධයකින් කපා කොටා පුද්ගලයෙකු ඝාතනය කර ඇත.පොලීසිය පැවසුවේ මියගිය පුද්ගලයා එම ප්‍රදේශයේම පදිංචි 36 හැවිරිදි පුද්ගලයෙකු බවයි.", "URL": "https://sinhala.adaderana.lk/news.php?nid=59421", "Category": null, "Parent URL": null}