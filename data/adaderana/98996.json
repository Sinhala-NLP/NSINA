{"Source": "Adaderana", "Timestamp": "November 10, 2018 10:43 am", "Headline": "පාකිස්ථානයට ජය", "News Content": "පාකිස්ථාන කණ්ඩායම සහ නවසීලන්ත කණ්ඩායම අතර දෙවන එක්දින ක්‍රිකට් තරඟයෙන් පාකිස්ථාන කණ්ඩායම කඩුලු 06ක ජයක් හිමිකරගැනීමට සමත්ව තිබේ. තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කල අතර ඒ අනුව නවසීලන්ත කණ්ඩායම නියමිත පන්දු වාර 50 අවසානයේ කඩුලු 09ක් දැවී ලකුණු 209ක් ලබාගැනීමට සමත් විය. නවසීලන්ත ඉනිම වෙනුවෙන් රොස් ටේලර් නොදැවී ලකුණු 86ක් ලබාගත් අතර පන්දු යැවීමේදී ෂහීන්සා ලකුණු 38කට කඩුලු 04ක් බිඳ හෙළන ලදි. ජයග්‍රාහී ඉලක්කය හඹා ගිය පාකිස්ථාන කණ්ඩායම පන්දු වාර 40ක් අවසානයේ කඩුලු 4ක් පමණක් බිඳ වැටී ලකුණු 212ක් ලබාගනිමින් ජයග්‍රහණය වාර්තා කලේය. පාකිස්ථාන ඉනිම වෙනුවෙන් ෆකර් සමන් ලකුණු 88ක් සහ බාබර් අසාම් ලකුණු 46ක් ලබාගත්හ.", "URL": "https://sinhala.adaderana.lk/news.php?nid=98996", "Category": null, "Parent URL": null}