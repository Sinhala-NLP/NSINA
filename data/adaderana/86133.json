{"Source": "Adaderana", "Timestamp": "March 22, 2018 01:07 pm", "Headline": "ගංජා ප්‍රවාහනය කළ තණමල්විල අයියා මලෝ පොලිස් දැලේ ", "News Content": "තණමල්විල පොලිස් බල ප්‍රදේශයේ දී තණමල්විල පොලිසිය සිදු කල හදිසි වැටලීමකදී නීති විරෝධීව යතුරු පැදියකින් ගංජා ප්‍රවාහනය කරමින් සිටි සහෝදරයන් දෙදෙනකු පොලිස් අත්අඩංගුවට ගෙන තිබේ. අත්අඩංගුවට ගත් සැකකරුවන් සන්තකයේ තිබී වියලි ගංජා කිලෝග්‍රෑම් පන්සිය පනහක් පොලිස් භාරයට ගෙන තිබේ. මෙසේ අත්අඩංගුවට පත් වී ඇත්තේ තණමල්විල කිතුල්කෝටේ ලිපනයේ පදිංචි එකම පවුලේ සහෝදරයන් දෙදෙනකු වන අතර ඔවුන් වයස අවුරුදු හතලිස් දෙක සහ හතලිස් තුන යන වයස් වල පසුවන සැකකරුවන් දෙදෙනකු බව පොලිසිය පවසයි. අත්අඩංගුවට ගත් සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර තණමල්විල පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=86133", "Category": null, "Parent URL": null}