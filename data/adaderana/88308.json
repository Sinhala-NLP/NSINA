{"Source": "Adaderana", "Timestamp": "April 30, 2018 10:31 pm", "Headline": "පිළිස්සී මිය ගිය ව්‍යාපාරිකයෙකුගේ සිරුරක් කිරියන්කල්ලිය ප්‍රදේශයෙන් හමුවෙයි", "News Content": "දිනකට පෙර අතුරුදහන්ව සිටි උඩප්පුව ව්‍යාපාරිකයාගේ සිරුර බරපතළ ලෙස පිළිස්සි තිබියදි කිරියන්කල්ලිය ප්‍රදේශයේ පාළු ඉඩමක තිබිය දී සොයා ගත් බව උඩප්පුව පොලීසිය පවසයි. මෙසේ පිළිස්සි මරණයට පත්ව මරණයට පත්ව තිබුනේ උඩප්පුව නගරයේ යතුරු පැදි ව්‍යාපාරික ස්ථානයක් පවත්වාගෙන ගිය 34 හැවිරිදි පෙරියවෙල්ලයන් අරුල් මුරුගන් නැමති අවිවාහකයකු බව සඳහන් වෙයි. අදාල ව්‍යාපාරිකයා ඊයේ(29) දින උදෑසන ඔහුගේ යතුරු පැදිය උඩප්පුව යතුරු පැදි පිරිසිදු කරන ස්ථානයක දමා ඉන් පසු අතුරුදහන්ව සිටි බව පැවසෙයි. මෙම ව්‍යාපාරිකයා ප්‍රදේශයේ කා අතරත් හිත දිනා ගත් පුද්ගලයකු බවත් සිය දිවි නසා ගැනිමට තරම් කිසිදු සිත් තැවුලක් නොතිබු බව සොහොයුරා සහ මව පවසයි. කෙසේ නමුත් අදාල ව්යා.පාරිකයාගේ සිරිර ආසන්නයේ තිබි ඔහුගේ මුදල් පසුම්බිය හමුවි ඇති අතර එයට කිසිදු හානියක් සිදුව නැති බව පොලිසිය පවසයි. අදාළ සිරුර එම ස්ථානයට කිසියම් කරුණක් සඳහා අද (30) දින දහවල් පැමිනි ලොරි රථ රියදුරෙකු දැක පොලිසියට දන්වා ඇති අතර ඉන් පසුව පොලිස් පරික්ෂණ අරඹා තිබුණී. මෙම ව්‍යාපාරිකයා ඔස්ට්‍රේලියාවේ රැකියාවක නිරත වි පැමින ඉන් පසුව උඩප්පුවේ ව්‍යාපාරික ස්ථානය පවත්වාගෙන ගොස් ඇති බව කියයි. සිද්ධිය සම්බන්ධව මහෙස්ත්‍රාත් පරික්ෂණය පුත්තලම වැඩ බලන මහෙස්ත්‍රාත් පාරිස් මරික්කාර් මහතා විසින් පැවැත්වු අතර එහිදි සිරුර වැඩි දුර පරික්ෂණ සදහා හලාවත මහ රෝහලේ අධිකරණ වෛද්‍ය නිළධාරිවරයා වෙත ඉදිරිපත් කිරිමට උඩප්පුව පොලිසියට නියෝග කර තිබුණි. කල්පිටිය සහකාර පොලිස් අධිකාරි ඩි.ඩි.පි .විරසිංහ මහතාගේ උපදෙස් මත උඩප්පුව පොලිස්ථානාධිපති බි.ජී.ටි.ආර්. ගුනතිලක මහතා සමඟ අපරාධ අංශ ස්ථානාධිපති ඩබ්ලියු .ඒ .එස් . වික්රබමසිංහ මහතා ඇතුළු නිළධාරින් පරික්ෂණ සඳහා එක්ව තිබේ.", "URL": "https://sinhala.adaderana.lk/news.php?nid=88308", "Category": null, "Parent URL": null}