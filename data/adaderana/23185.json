{"Source": "Adaderana", "Timestamp": "March 30, 2012 05:00 pm", "Headline": "රටට එරෙහි ප්‍රචාරවලින් රට මුදාගැනීමේ වගකීම ජනමාධ්‍ය සතුයි", "News Content": "බොහෝ ජාත්‍යන්තර මාධ්‍ය තමන්ගේ රට වෙනුවෙන් ලෝකයේ වෙනත් රටවලට බලපෑම් කරන තරමට ගොඩනැඟී ඇති බව ජනාධිපති මහින්ද රාජපක්ෂ මහතා පවසයි. එහි බලපෑමට මෙරට ජනතාව ද ලක්ව සිටින බව රජයේ ප්‍රවෘත්ති දෙපාර්තමේන්තුවේ නව මාධ්‍ය සංවර්ධන මධ්‍යස්ථානය විවෘත කිරීමේ අවස්ථාවට එක්වෙමින් ජනාධිපතිවරයා සඳහන් කළේය. රටට එරෙහිව ගෙන යන ප්‍රචාරවලින් ශ්‍රී ලංකාව මුදා ගැනීමේ වගකීම ජනමාධ්‍ය සතුවන බව ජනාධිපති මහින්ද රාජපක්ෂ මහතා පෙන්වා දෙයි. එවැනි ප්‍රචාරවලට පිළිතුරු දීමෙන් පමණක් සෑහීමකට පත්විය නොහැකි බැවින් රට පිළිබඳ සත්‍ය තොරතුරු ලෝකය පුරා ප්‍රචාරය කිරීමට මෙරට මාධ්‍ය කටයුතු කළ යුතු බව ඔහු පවසයි.", "URL": "https://sinhala.adaderana.lk/news.php?nid=23185", "Category": null, "Parent URL": null}