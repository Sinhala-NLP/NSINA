{"Source": "Adaderana", "Timestamp": "April 25, 2012 09:15 am", "Headline": "එල්.ටී.ටී.ඊයට සහයදුන් එස්.එස්.පී තවදුරටත් රඳවයි", "News Content": "එල්.ටී.ටී.ඊ සංවිධානය වෙත ආධාර අනුබල ලබාදීමේ චෝදනා මත අත්අඩංගුවට ගෙන ඇති ගම්පහ හිටපු පොලිස් අධිකාරි ලක්ෂ්මන් කුරේ මහතා තවදුරටත් බූස්ස කඳවුරේ රඳවා තැබීමට අධිකරණය නියෝග කර තිබේ. ත්‍රස්ත මර්දන කාර්යාංශය මඟින් විත්තිකාර හිටපු පොලිස් අධිකාරිවරයා ඊයේ කොළඹ මහාධිකරණය වෙත ඉදිරිපත් කර තිබුණි. ත්‍රස්ත මර්දන කාර්යාංශයේ ඉල්ලීම පිළිගත් මහාධිකරණ විනිසුරු සුනිල් රාජපක්ෂ මහතා විත්තිකරු ලබන ජූනි මස 16 වැනිදා දක්වා බූස්ස කඳවුරේ රඳවා තැබීමට නියෝග කළේය. එල්.ටී.ටී.ඊ සංවිධානයේ ප්‍රබල සමාජිකයෙකු වූ රමේෂ් තැනැත්තා පිළිබඳ තොරතුරු දැන එය රජයේ ආරක්ෂක අංශ වලට වසන් කළේ යැයි චෝදනා මත නීතීපතිවරයා විසින් විත්තිකරුට එරෙහිව අදාළ නඩුව ගොනු කර තිබේ.", "URL": "https://sinhala.adaderana.lk/news.php?nid=23788", "Category": null, "Parent URL": null}