{"Source": "Adaderana", "Timestamp": "December 9, 2012 08:18 am", "Headline": "ජගත් දූෂණ විරෝධී දිනය අදයි!", "News Content": "දූෂණය වැළැක්වීම සඳහා ගෝලීය වශයෙන් ක්‍රියා කළ යුතු බව එක්සත් ජාතීන්ගේ සංවිධානයේ මහලේකම් බැන්කී මූන් මහතා පවසයි. ජාත්‍යන්තර දූෂණ විරෝධී දිනය අදට යෙදී ඇති අතර ඒ නිමිත්තෙන් ඔහු මේ බව සඳහන් කරයි. නීතිය ක්‍රියාත්මක කිරීමෙන් පමණක් දූෂණ වැළැක්විය නොහැකි බව මහලේකම්වරයා පෙන්වාදෙයි. මුදල් ගෙවා සිදුකරන මහ පරිමාණ ව්‍යාපෘතිවලදී ද දූෂණය ක්‍රියාත්මක වන බව බෑන්කී මූන් මහතා පවසයි. 2015 වන විට සහශ්‍ර සංවර්ධන අභිමතාර්ථයන් ඉටුකර ගැනීමේ දී දූෂණය වැළැක්වීම කෙරෙහි වැඩි අවධානයක් යොමුකළ යුතු බව ඔහු කියයි.", "URL": "https://sinhala.adaderana.lk/news.php?nid=29815", "Category": null, "Parent URL": null}