{"Source": "Adaderana", "Timestamp": "May 7, 2011 08:40 am", "Headline": "කළ හොඳ පස්සෙන් එලවනවා", "News Content": "ජාත්‍යන්තරය තුළ දෙයාකාරයක නීතියක් ක්‍රියාත්මක වන බව විමල් වීරවංශ අමාත්‍යවරයා පවසයි. අමෙරිකාව බින් ලාඩ්න් ඝාතනය කිරීමේ දී ජගත් සංවිධානය ක්‍රියාත්මක වන ආකාරයේත් ශ්‍රී ලංකාව ත්‍රස්තවාදය මර්දනය කිරීමේදී ක්‍රියාත්මක වූ ආකාරයේත් පරස්පරයක් පවතින බව අමාත්‍යවරයා පෙන්වාදෙයි. උලපනේ ප්‍රදේශයේ පැවති උත්සවයකට සහභාගී වෙමින් අමාත්‍ය විමල් වීරවංශ මහතා මේ අදහස් පළ කළේය. මිනීමරු ත්‍රස්තවාදය සහමුලින්ම තුරන්කරමින් රටට ජයග්‍රහණය ලබාදුන් බවත්, එම කළ හොඳ පසුපසින් එලවමින් තිබෙන බවත් එහිදී අමාත්‍යවරයා කියා සිටියේය. බැංකි මූන් මහතා ඔහුගේ ත්‍රිපුද්ගල කමිටු වාර්තාව කර මත තබාගනිමින් මෙසේ පසුපස එලවමින් සිටින බව වීරවංශ මහතා ප්‍රකාශ කළේය. ප්‍රභාකරන්ගේ ඝාතනය පිළිබඳව කරුණු විමසන නමුත් අමෙරිකාව විසින් බින් ලාඩ්න් ඝාතනයකිරීම සම්බන්ධව බැංකි මූන් මහතා කිසිදු කරුණක් නොවිමසන බව ද වැඩිදුරටත් අදහස් දැක්වූ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=15936", "Category": null, "Parent URL": null}