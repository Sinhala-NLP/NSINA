{"Source": "Adaderana", "Timestamp": "June 26, 2019 11:36 am", "Headline": "අගෝස්තු මාසයේ දී තවත් පිරිසකට සමෘද්ධිය ලබා දෙනවා", "News Content": "කිසිදු පක්ෂ පාට භේදයකින් තොරව ලක්ෂ 06 ක ජනතාවක් සඳහා සමෘද්ධි ආධාර ලබාදීමට රජය කටයුතුකර ඇති බව අභ්‍යන්තර හා ස්වදේශ කටයුතු සහ පළාත් සභා හා පළාත් පාලන රාජ්‍ය අමාත්‍ය ජේ.සී. අලවතුවල මහතා පවසයි. ඊයේ (25) පැවති ප්‍රවෘත්ති සාකච්ඡාවකට එක්වෙමින් රාජ්‍ය අමාත්‍යවරයා සඳහන් කළේ ඉන් කිසිවෙකුට හෝ අසාධාරණයක් සිදුව ඇත්නම් ඒ පිළිබඳව අභියාචනය කිරීමේ අවස්ථාවද ලබාදී ඇති බවයි. ස්වදේශ කටයුතු අමාත්‍යාංශය හා එක්ව සිදු කළ සමික්ෂණයකදි ලක්ෂ 8කට අධික පිරිසකට සමෘද්ධි ආධාරය අපෙක්ෂාවෙන් සිටි බවද අමාත්‍යවරයා පවසයි. දෙශපාලන ක්‍රියාකාරකම් හේතුවෙන් වසර 25ක් පමන මෙම පිරිස අසාධාරණයට ලක් වී සිටි බවද අමාත්‍යවරයා ප්‍රකාශ කළේය. තවත් සමෘද්ධිය අවශ්‍ය පිරිසගේ අභියාචනය සලකා බැලිමෙන් පසුව ඔවුන් සුදුසුකම් තිබේ නම් එළඹේන අගෝස්තු මස වන විට තවත් පිරිසකට එම සහනාධාර ලබා දීමට කටයුතු කරන බවයි.", "URL": "https://sinhala.adaderana.lk/news.php?nid=112779", "Category": null, "Parent URL": null}