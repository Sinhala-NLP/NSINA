{"Source": "Adaderana", "Timestamp": "November 30, 2013 12:47 pm", "Headline": "මුහුදේ පැය 2ක් පිහිනා දිවි බේරාගනී", "News Content": "අම්බලන්තොට, පට්ටිය ධීවර වරායෙන් මුහුදු ගිය යාත්‍රාවක් අනතුරකට ලක්ව තිබේ. කිලෝමීටර් 10 ක් පමණ ඇතින් වු මුහුදු ප්‍රදේශයේ දී එම ධීවර යාත්‍රාව අනතුරට ලක්ව ඇති බව වාර්තා වේ. කෙසේ වෙතත් යාත්‍රාවේ සිටි ධීවරයින් තිදෙනා දිවි බේරාගැනීමට සමත්ව ඇත. අනතුරට ලක්වු ස්ථානයේ සිට පැය 02ක පමණ කාලයක් පිහිනීමෙන් පසුව තමන්ට ගොඩබිමට ඒමට හැකිවු බව එම ධීවරයින් පවසයි. ගොඩබිමට පැමිණි ධීවරයින්ට අවශ්‍ය ප්‍රථමාධාර ලබා දීම සඳහා දකුණු පළාත් සභා මන්ත්‍රි අර්ජුන ද සිල්වා මහතා ඇතුළු පිරිසක් කටයුතු කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=39215", "Category": null, "Parent URL": null}