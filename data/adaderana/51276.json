{"Source": "Adaderana", "Timestamp": "May 12, 2015 12:06 pm", "Headline": "මෛත්‍රීගේ රැස්වීමට ගිනි අවියක් රැගෙන ආ කෝප්‍රල් යළි රිමාන්ඩ්", "News Content": "ජනාධිපති මෛත්‍රීපාල සිරිසේන මහතා සහභාගී වු උත්සවයකට ගිනි අවියක් සමග පැමිණ සිටි බව කියන චෝදනාව සම්බන්ධයෙන් අත්අඩංගුවට ගත් හමුදා කෝප්‍රල්වරයා තවදුරටත් රක්ෂිත බන්ධනාගාර ගත කර තිබේ.සැකකරු ලබන 19 වන දින දක්වා රක්ෂිත බන්ධනාගාර ගත කිරීමට අඟුණකොළපැලැස්ස මහේස්ත්‍රාත් නයන්ත සමරතුංග මහතා නියෝග කර ඇත.පසුගිය 25 වන දින අඟුණකොළපැලැස්ස ප්‍රදේශයේ ජනපතිගේ ප්‍රධානත්වයෙන් පැවති උත්සවයකට මෙම කෝප්‍රල්වරයා ගිනි අවියක් ද රැගෙන පැමිණ සිට ඇති බව සඳහන්ය. අදාළ සිද්ධිය සම්බන්ධයෙන් පරීක්ෂණ පැවැත්වු අපරාධ පරීක්ෂණ දෙපාර්තමේන්තුව පසුගිය දෙවැනිදා ඔහු අත්අඩංගුවට ගනු ලැබුවේය.සැකකරු හිටපු ජනාධිපති මහින්ද රාජපක්ෂ මහතාගේ රාජකාරී කටයුතු සඳහා අනුයුක්ත කර සිටි හමුදා සෙබළෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=51276", "Category": null, "Parent URL": null}