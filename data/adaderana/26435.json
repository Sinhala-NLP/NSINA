{"Source": "Adaderana", "Timestamp": "August 9, 2012 11:43 am", "Headline": "වෙබ් අඩවි ලියාපදිංචි ගාස්තුව පහලට", "News Content": "නව පුවත් වෙබ් අඩවි ලියාපදිංචි කිරීමේ දී හා ලියාපදිංචි කරන ලද වෙබ් අඩවිවල ලියාපදිංචිය අලුත් කිරීමේ ගාස්තුව අඩු කිරීමට රජය තීරණය කර තිබේ. ඒ අනුව නව පුවත් වෙබ් අඩවියක් ලියාපදිංචි කිරීම සඳහා ගෙවිය යුතු වන්නේ රුපියල් 25,000 ක් බවට කැබිනට් මණ්ඩලය තීරණය කර ඇත. පවත්නා වෙබ් අඩවියක ලියාපදිංචිය දීර්ඝ කිරීමේ දී ගෙවිය යුතු වන්නේ රුපියල් 10,000 ක් පමණක් බව රජයේ ප්‍රවෘත්ති දෙපාර්තමේන්තුව පවසයි. මීට පෙරාතුව නව පුවත් වෙබ් අඩවියක් ලියාපදිංචි කිරීම සඳහා රුපියල් 100,000 ක මුදලක් සහ ලියාපදිංචිය අලුත් කිරීම සඳහා වාර්ෂිකව රුපියල් 50,000 ක මුදලක් අයකෙරිණි.", "URL": "https://sinhala.adaderana.lk/news.php?nid=26435", "Category": null, "Parent URL": null}