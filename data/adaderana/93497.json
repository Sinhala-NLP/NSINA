{"Source": "Adaderana", "Timestamp": "July 30, 2018 09:44 pm", "Headline": "නැවතත් ජනාධිපති ධුරයට පත් වන්නේ රාජපක්ෂවරයෙකු පමණයි", "News Content": "නියත වශයෙන්ම නැවතත් ජනාධිපති ධුරයට පත් වන්නේ රාජපක්ෂ පවුලේ සමාජිකයෙකු පමණක් බව එක්සත් ජනතා නිදහස් සංධානයේ පාර්ලිමේන්තු මන්ත්‍රී දිළුම් අමුණූගම මහතා පවසනවා. පොදු ජන රළ යන මැයෙන් ශ්‍රී ලංකා පොදුජන පෙරමුණ සංවිධාන කරන ජනරැළි මාලාවේ තවත් ජනරැළියක් ඊයේ(29) තෙල්දෙණියේදී පැවැත්වුණි. එම රැළිය අමතමින් මන්ත්‍රීවරයා මේ බව ප්‍රකාශ කළේය. පළාත් සභා ඡන්දය පමණක් පැවත් වු පසු පාර්ලිමේන්තුවේ ආණ්ඩු පක්ෂයේ සිටි 16 දෙනෙකු ආණ්ඩුවෙන් ඉවත් වු අතර ඔවුන්ගෙන් ස්ථිර ස්තාවරයන් ඇති මන්ත්‍රීවරුන් පමණක් තම පක්ෂයට පිළිගන්නා බවද මන්ත්‍රීවරයා එහිදි පැවසීය. එම රැළියට පාර්ලිමේන්තු මන්ත්‍රීවරුන් වන බන්දුල ගුණවර්ධන, නාමල් රාජපක්ෂ, රෝහිත අබේගුණවර්ධන යන මහත්වරුන්ද සහභාගී විය.", "URL": "https://sinhala.adaderana.lk/news.php?nid=93497", "Category": null, "Parent URL": null}