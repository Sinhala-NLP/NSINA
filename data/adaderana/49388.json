{"Source": "Adaderana", "Timestamp": "February 16, 2015 03:05 pm", "Headline": "පිළියන්දල බැංකුවක් කොල්ලකයි", "News Content": "පිළියන්දල, බෝකුන්දර පිහිටි පෞද්ගලික බැංකුවකට ඇතුළු වූ පුද්ගලයින් දෙදෙනෙකු මුදල් කොල්ලකා පළාගොස් තිබේ.යතුරු පැදියකින් පැමිණි පුද්ගලයින් දෙදෙනෙකු මුදල් කොල්ලකා පළාගොස් ඇති අතර ඔවුන් විසින් කොපමණ මුදලක් රැගෙන ගියේද යන්න මෙතෙක් තහවුරු වී නැතැයි පොලිස් මාධ්‍ය ඒකකය පැවසීය.අද පස්වරු 2.45ට පමණ මෙම කොල්ලය සිදුව ඇත.මේ අතර අද පස්වරුවේ පැවැති මාධ්‍ය හමුවකදී පොලිස් මාධ්‍ය ප්‍රකාශක අජිත් රෝහණ මහතා කියා සිටියේ එම බැංකුවෙන් ලක්ෂ 10ට ආසන්න මුදලක් මොවුන් විසින් කොල්ලකා ඇති බවයි.සම්පූර්ණයෙන් ආවරණය කරන ලද හිස් වැසුම් පැළඳ යතුරු පැදියකින් පැමි‍ණි දෙදෙනෙකු එහිදී වෙඩි තැබීමක් කර ඇති බවත්, එහෙත් කිසිවෙකුටත් තුවාලයක් සිදුව නැති බවත්, ඒ මහතා පැවසීය.මේ ආකාරයට සම්පූර්ණයෙන් ආවරණය කරන ලද හිස් වැසුම් පැළඳ පසුගිය වසරේදී මෙවැනි සොරකම් 20ක් සිදුව ඇති බවද ඉන් 14ක් අනාවරණය කරගෙන ඇති බවද ඔහු කියා සිටියේය.", "URL": "https://sinhala.adaderana.lk/news.php?nid=49388", "Category": null, "Parent URL": null}