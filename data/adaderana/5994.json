{"Source": "Adaderana", "Timestamp": "January 8, 2010 04:43 pm", "Headline": "ෆොන්සේකා ආණ්ඩුවේ පුවත්පත් මණ්ඩලය කම්මුතුයි - මංගල", "News Content": "සරත‍් ෆොන්සේකා මහතා බලයට පත්වූ පසුව පුවත්පත් මණ්ඩලය අහෝසි කරන බව ශ්‍රී ලංකා නිදහස් පක්ෂ මහජන පාර්ශවයේ නායක මංගල සමරවීර මන්ත්‍රීවරයා පවසයි. ඔහු පවසන්නේ ‍මෙම ආයතනය මගින් ලංකාවේ මාධ්‍ය නිදහසට බලපෑම් එල්ල කර ඇති බවයි. පුවත්පත් මණ්ඩලය අහෝසි කිරීම සඳහා සරත් ‍ෆොන්සේකා මහතාට සහය දක්වන සියලු දේශපාලන පක්ෂ නායකයින් එකගත්වය පළ කර ඇති බව ද මංගල සමරවීර මන්ත්‍රීවරයා කියා සිටියි. ඔහු මේ බව ප්‍රකාශ කළේ මාධ්‍යවේදී ලසන්ත වික්‍රමතුංග මහතා ඝාතනය කර වසරක් පිරීම නිමිත්තෙන් කොළඹ ජයවර්ධන කේන්ද්‍රයේ පැවති උත්සවයට එක්වෙමිනි.", "URL": "https://sinhala.adaderana.lk/news.php?nid=5994", "Category": null, "Parent URL": null}