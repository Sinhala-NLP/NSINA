{"Source": "Adaderana", "Timestamp": "September 5, 2015 04:50 pm", "Headline": "හැටන් කතුන්ට බඹර ප්‍රහාරයක්", "News Content": "හැටන්, දික්ඔය වනරාජා වතුයායේ තේ දළු නෙළමින් සිටි කාන්තාවන් පිරිසකට බඹර ප්‍රහාරයක් එල්ල වී තිබේ.අද පෙරවරු 10 ට පමණ මෙම බඹර ප්‍රහාරය එල්ල වී ඇති බව පොලිසිය පැවසුවේය.අදාළ කාන්තාවන් තේ දළු නෙළමින් සිටියදී තේ පදුරක් මත තිබූ බඹර කූඩුවක් ඇවිස්සීම හේතුවෙන් මෙය සිදුව ඇත.එහිදී බඹර ප්‍රහාරයෙන් තුවාල ලැබු කාන්තාවන් 06 දෙනෙකු ප්‍රතිකාර සඳහා ග්‍රැන්කන් රෝහල වෙත ඇතුළත් කර තිබේ.", "URL": "https://sinhala.adaderana.lk/news.php?nid=53676", "Category": null, "Parent URL": null}