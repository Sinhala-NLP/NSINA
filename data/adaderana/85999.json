{"Source": "Adaderana", "Timestamp": "March 20, 2018 03:44 pm", "Headline": "අතුරුදහන්වූවන් සොයාදෙන්න - යාපනය නගරයේ විරෝධතාවයක්", "News Content": "අතුරුදහන්වූවන් වහා සොයාදෙන ලෙසට ඉල්ලීම් කරමින් අතුරුදහන්වූවන්ගේ ඥාතීන් යාපනය නගරයේදී විරෝධතාවයක නිරතවු බව අද දෙරණ වාර්තාකරු පවසයි. ඊයේ(19) මෙම විරෝධතාවය පැවති අතර අතුරුදහන්වූවන්ගේ ඥාතීන් පැවසූවේ යුද්ධය අවසන් වී වසර නමයක කාලයක් ගතවුවද මේ දක්වා රජය හරහා නිසි පිළිතුරක් නොලැබුණ බවය. රජය වහා මැදිහත්වි අතුරුදහන්වූවන්ගේ ගැටළුව වෙනුවෙන් විසදුමක් ලබාදිය යුතු අතර, එලෙස නොවන්නේ නම් ජාත්‍යන්තර මැදිහත්වීමක් හරහා සිය ගැටලු වෙනුවෙන් විසදුම් ලබාගැනීමට කටයුතු කරන බව අතුරුදහන්වූවන්ගේ ඥාතීන් පැවසීය. ජනාධිපතිවරයාගේ යාපනය සංචාරයට සමඟාමීව මෙම විරෝධතාවය සංවිධානය කොට තිබිණි. විරෝධතාවය වෙනුවෙන් අතුරුදහන්වූවන්ගේ ඥාතීන් විශාල පිරිසක් එක්ව සිටි බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=85999", "Category": null, "Parent URL": null}