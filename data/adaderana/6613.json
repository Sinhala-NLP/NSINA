{"Source": "Adaderana", "Timestamp": "February 11, 2010 08:42 am", "Headline": "බන්ධනාගාර නියාමක 22 දක්වා රක්ෂිත බන්ධනාගාරයට", "News Content": "අල්ලස් ලබාගැනීමේ චෝදනාව මත අත්අඩංගුවට ගත් අනුරාධපුර බන්ධනාගාරයේ නියාමකවරයා ලබන 22 වැනිදා දක්වා රක්ෂිත බන්ධනාගාර ගතකරන ලෙස අධිකරණය නියෝග කර තිබේ. අනුරාධපුර ප්‍රධාන මහේස්ත්‍රාත් දර්ශිකා විමලසූරිය මෙනවිය සැකකරු ඊයේ අධිකරණය හමුවට ඉදිරිපත් කළ අවස්ථාවේ දී මෙම නියෝගය නිකුත් කළේය. නිධන් හෑරීමේ චෝදනාවට වරදකරු වී බන්ධනාගාර ගතව සිටි රැඳවියන් තිදෙනෙකුට නිදහස් දි‍නයේ දී පොදු සමාව ලබාදීම සඳහා උදව් කළ බව පවසමින් මෙම සැකකාර බන්ධනාගාර නියාමකවරයා රුපියල් එක් ලක්ෂ 50,000 ක අල්ලස් මුදලක් ලබාගත් බව සඳහන් වේ. සැකකාර බන්ධනාගාර නියාමකවරයා කොළඹ ප්‍රධාන මහේස්ත්‍රාත්වරයා හමුවට ඉදිරිපත් කරන ලෙස ද අනුරාධපුර ප්‍රධාන මහේස්ත්‍රාත්වරිය නියෝග කළේය.", "URL": "https://sinhala.adaderana.lk/news.php?nid=6613", "Category": null, "Parent URL": null}