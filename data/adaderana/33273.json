{"Source": "Adaderana", "Timestamp": "April 15, 2013 11:14 am", "Headline": "වතුර වළකට දරුවෙක් බිලි", "News Content": "නාත්තන්ඩිය, ඉහළ කොට්ටරාමුල්ල ප්‍රදේශයේ දී ජලය පිරි වළකට වැටී කුඩා දරුවෙකු මියගොස් තිබේ. තම මව්පියන් සමග ඥාති නිවසකට ගොස් සෙල්ලම් කරමින් සිටිය දී වාහන සේවා මධ්‍යස්ථානයකට අයත් අපද්‍රව්‍ය මුදාහරින වළකට වැටීමෙන් මෙම දරුවා අනතුරට ලක්වී තිබේ. මෙලෙස මියගොස් ඇත්තේ 4 හැවිරිදි කොට්ටරාමුල්ල ප්‍රදේශයේ පදිංචිව සිටි දරුවෙකි. පශ්චාත් මරණ පරීක්ෂණය අද (15) සිදුකිරීමට නියමිතය. නාත්තන්ඩිය පොලීසිය විසින් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=33273", "Category": null, "Parent URL": null}