{"Source": "Adaderana", "Timestamp": "October 9, 2018 11:07 am", "Headline": "තලාව-එප්පාවල ප්‍රධාන මාර්ගයේ වාහන ධාවනයට බාධා", "News Content": "එප්පාවල නගරයේ මහජන බැංකුව ඉදිරිපිට පිහිටි විශාල පලුගසෙහි අත්තක් තලාව - එප්පාවල ප්‍රධාන මාර්ගයට කඩා වැටීමෙන් මේ වන විට ප්‍රධාන මාර්ගයේ ගමනා ගමනට කටයුතු වලට බාධා සිදුව ඇති බව අද දෙරණ වාර්තාකරු පවසයි. පැවති වර්ෂා සහිත කාළගුණයත් සමඟින් පෙරවරු 10.00ට පමණ ප්‍රධාන මාර්ගය දෙසට තිබූ විශාල අත්තක් කඩා වැටි ඇති බව අප වාර්තාකරු සඳහන් කළේය ඉන් කිසිවෙකුටත් අනතුරක් සිදුව නොමැති අතර, විදුලි රැහැන් හා දුරකථන රැහැන් වලට අලාභ හානී සිදුව ඇති බව වාර්තා වෙයි කඩා වැටුණු අත්ත ප්‍රධාන මාර්ගය හරහා වැටී ඇති බැවින් මාර්ගයේ ගමනා ගමන කටයුතු වලට මේ වන විට බාධා සිදුව තිබේ. මේ හේතුවෙන් රියදුරන්ට විකල්ප මාර්ග ඔස්සේ රථ වාහන ධාවනය කරවීමට එප්පාවල පොලීසිය කටයුතු කරනු ලබයි.", "URL": "https://sinhala.adaderana.lk/news.php?nid=97403", "Category": null, "Parent URL": null}