{"Source": "Adaderana", "Timestamp": "December 16, 2017 11:02 am", "Headline": " ඉන්දුනීසියාවේ රික්ටර් මාපක 6.5ක ප්‍රබල භූ කම්පනයක්-සුනාමි අනතුරු ඇඟවීම් නිකුත් කරයි", "News Content": "ඉන්දුනීසියාවේ - ජාවා දූපතේ වෙරළාසන්නව ප්‍රබල භූ කම්පනයක් සිදුව ඇති බව විදෙස් වාර්තා පවසයි. ඊයේ(15) රාත්‍රියේ ඇති වූ මෙම භූ කම්පනයේ ප්‍රබලතාව රික්ටර් පරිමාණය අනුව 6.5ක් ලෙස වාර්තා වෙයි. භූ කම්පනය එහි කේන්ද්‍රයේ සිට කිලෝමීටර් 300ක් පමණ ඈතින් පිහිටි ජාකාර්තා අගනුවර ඇතුළු ප්‍රධාන නගර රැසකට බලපා ඇති බව සඳහන්ය. නිවාස හා ගොඩනැගිලි කඩා වැටීමේ සිද්ධීන් ද වාර්තා වූ අතර, එක් පුද්ගලයෙකු ජීවිතක්ෂයට පත්වී තවත් පිරිසක් තුවාල ලබා ඇති බව විදෙස් වාර්තා පවසයි. භූ කම්පනයත් සමඟ ජාවා දූපතේ වෙරළාසන්න ප්‍රදේශවලට සුනාමි අවදානමක් ප්‍රකාශයට පත් කළ ද පසුව එය ඉවත් කර ගැනුණි.", "URL": "https://sinhala.adaderana.lk/news.php?nid=81579", "Category": null, "Parent URL": null}