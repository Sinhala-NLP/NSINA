{"Source": "Adaderana", "Timestamp": "August 5, 2019 11:56 am", "Headline": "එජාපය ජාතිවාදීව සුළු ජාතික ඡන්ද එකතු කරනවා-චන්දිම", "News Content": "එක්සත් ජාතික පක්ෂයට ජනතා විශ්වාසයක් නොමැති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී චන්දිම විරක්කොඩි මහතා පවසයි. ගාල්ල හපුගල ප්‍රදේශයේ පැවති මාධ්‍ය හමුවකට එක් වෙමින් මන්ත්‍රීවරයා මේබව සඳහන් කළේය. එක්සත් ජාතික පක්ෂයටත් රනිල් වික්‍රමසිංහ මහතාටත් ජනතා විශ්වාසය පිළිබඳව විශාල ගැටලුවක් ඇති බවත් එනිසා රට ගොඩනැඟිය හැකි ප්‍රායෝගික ප්‍රතිපත්තියක් ජනතාවට ඉදිරිපත් කරන ලෙසත් ඒ මහතා පවසයි. රනිල් වික්‍රමසිංහ මහතාගේ එකම අරමුණ කුමන ක්‍රමයකින් හෝ ඡන්ද ලාබාගෙන තමන්ගේ දේශපාලන පැවැත්ම තහවුරු කර ගැනීම බව චන්දිම වීරක්කොඩි මහතා පවසයි. ඒ අනුව රටේ සුළු ජාතික ඡන්ද ජාතිවාදීව එක්සත් ජාතික පක්ෂය වටා ගන්නා උත්සාහයක් ක්‍රියාත්මක වන බව ද ඔහු පවසා සිටියි.", "URL": "https://sinhala.adaderana.lk/news.php?nid=115770", "Category": null, "Parent URL": null}