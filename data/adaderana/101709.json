{"Source": "Adaderana", "Timestamp": "January 2, 2019 09:13 pm", "Headline": "ගිනි අවියක් සහ ගංජා ළඟ තබාගත් අයෙකුට වැඩ වරදියි", "News Content": "අම්බලන්තොට පොලීසියේ නිලධාරීන්ට ලැබුණු තොරතුරකට අනුව අද(02) සවස අම්බලන්තොට, මාමඩල තුන්බෝක්කුව ප්‍රදේශයේ සිදුකරන ලද වැටලීමකදී මෙරට නිෂ්පාදිත ගිනි අවියක් සහ විකිනීමට සුදානම් කර තිබු ගංජා පැකට් 18 ක් සමඟ සැකකරුවෙකු අත්අඩංගුවට ගෙන තිබේ. අත්අඩංගුවට ගත් සැකකරු එම ප්‍රදේශයේම පදිංචි වයස අවුරුදු 50 ක පමණ අයෙකු වන අතර ඔහු සිටි නිවස පරික්ෂා කිරීමේදී මෙම ගිනි අවිය සහ ගංජා සොයා ගැනීමට හැකිවූ බව පොලීසිය සඳහන් කළේය . පොලිස් බාරයට ගත් ගංජා පැකට් එකක වටිනා කම රුපියල් 500 ක් පමණ වන බවත් විකිණීම සඳහා එවැනි පැකට් 18 ක් ඔහු සතුව තිබු බව පොලීසිය පැවසීය. සැකකරු හෙට(03) හම්බන්තොට මහේස්ත්‍රාත් හමුවට ඉදිරිපත් කිරීමට නියමිත අතර සිද්ධිය සම්බන්ධයෙන් අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101709", "Category": null, "Parent URL": null}