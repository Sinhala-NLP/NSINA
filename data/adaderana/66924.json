{"Source": "Adaderana", "Timestamp": "December 11, 2016 10:30 am", "Headline": " දේවස්ථානයේ වහලක් කඩා වැටී 60ක් මරුට", "News Content": "නයිජීරියාවේ දේවස්ථානයක වහලයක් කඩා වැටීමෙන් සිදුවූ අනතුරකින් පුද්ගලයින් 60 දෙනෙකු පමණ ජීවිතක්ෂයට පත්ව ඇති බව විදෙස් මාධ්‍ය වාර්තා කරයි.නයිජීරියාවේ ඌයෝ ප්‍රදේශයේ දේවස්ථානයක මෙම අනතුර සිදුවී ඇති බව සඳහන් වේ.අනතුර සිදුවන අවස්ථාවේ දේවස්ථානය තුළ පුද්ගලයින් 100 දෙනෙකුට ආසන්න සංඛ්‍යාවක් සිට ඇති අතර ඔවුන් අතර ඇක්වා අයිබොම් ප්‍රාන්තයේ ආණ්ඩුකාරවරයා ද සිටි බව වාර්තා වේ.කෙසේ වෙතත් ආණ්ඩුකාරවරයාට හානියක් සිදුවී නොමැත.", "URL": "https://sinhala.adaderana.lk/news.php?nid=66924", "Category": null, "Parent URL": null}