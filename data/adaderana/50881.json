{"Source": "Adaderana", "Timestamp": "April 24, 2015 10:46 pm", "Headline": "ජනතාවට බොරු කරන්න එපා - මහින්ද - මෛත්‍රී හමුව කල්ගියා ", "News Content": "පාර්ලිමේන්තුව විසිරුවාහැරීම සම්බන්ධයෙන් ජනතාවට බොරු නොකරන ලෙස එ.ජ.නි.ස. පාර්ලිමේන්තු මන්ත්‍රී දිනේෂ් ගුණවර්ධන මහතා ඉල්ලීමක් කරයි.පාර්ලිමේන්තු පරීශ්‍රවයේ අද පස්වරුවේ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය.එසේම දින 100 වැඩපිළිවෙළ ක්‍රියාත්මක වී නොමැති බවද ඒ මහතා එහදී පෙන්වා දුන්නේය. තවද දේශපාලන ස්ථාවරභාවයක් නැති ආණ්ඩුවක් මේ වන විට පවතින බවත්, දින සියය පසුගිය දිනෙන් නිමවු බවත් පොරොන්දු වූ පරිදි පාර්ලිමේන්තුව විසිරුවා හරින ලෙස තමන් ජනපතිගෙන් සහ අගමැතිගෙන් ඉල්ලා සිටින බවද ඒ මහතා එහ අවස්ථාවේදී වැඩිදුරටත් සඳහන් කළේය.එම අවස්ථාවට සහභාගී වෙමින් පාර්ලිමේන්තු මන්ත්‍රී කුමාර වෙල්ගම මහතා සඳහන් කර සිටියේ හිටපු ජනාධිපති මහින්ද රාජපක්ෂ මහතා සහ වර්ථමාන ජනාධිපති මෛත්‍රීපාල සිරිසේන මහතා අතර හමුවක් පැවත්වීමට නියමිතව තිබූ බවයි.කෙසේ වෙතත් එම හමුවීම කල්ගිය බවත්, ඔවුන් දෙපළ හමුවී සකාච්ඡා කිරීමට මේ දිනවල කාලය සුදුසු නොමැති බවත් ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50881", "Category": null, "Parent URL": null}