{"Source": "Adaderana", "Timestamp": "January 17, 2019 01:05 pm", "Headline": "ඔස්ට්‍රේලියාවට ගුවනින් මත්ද්‍රව්‍ය ගෙනා කල්ලියක් කොටුවෙයි", "News Content": "ගුවන් මගින් ඔස්ට්‍රේලියාවට මත්ද්‍රව්‍ය රැගෙන ආ කල්ලියක් නීතියේ රැහැනට හසුකරගෙන තිබේ. මෙම ජාවාරම සඳහා ගුවන් සේවකයෙකුගේද සහාය හිමිව ඇති බවයි විදෙස් වාර්තා සඳහන් කළේය. හෙරොයින්, කොකේන් ඇතුළු කිලෝග්‍රෑම් 14කට අධික මත්ද්‍රව්‍ය තොගයක් ගුවන් මඟින් ප්‍රවාහනය කරමින් සිටි පුද්ගලයින් 8දෙනෙකු ඔස්ට්‍රේලියානු පොලීසිය අත්අඩංගුවට ගෙන ඇත. මැලේසියාවේ මලින්ඩෝ ගුවන් සමාගමේ සේවකයෙකුද ඒ අතර වන බව විදෙස් වාර්තාවල දැක්වෙයි. ඔහු 38 වියේ පසුවන්නකු බවත් සිය ඇඳුම් සහ ගමන්මළු වල සඟවා මත්ද්‍රව්‍ය ඔස්ට්‍රේලියාවට ගෙනවිත් ඇති බවත් පොලීසිය පවසයි. මෙල්බර්න් නගරය කේන්ද්‍ර කරගනිමින් මෙම ජාවාරම වසර 5ක පමණ කාලයක සිට කරගෙන ගොස් ඇති අතර එය මෙහෙයවන්නේ වියට්නාම් කල්ලියක් බවටත් තොරතුරු වාර්තා වී ඇත. අත්අඩංගුවට ගත් පිරිස අතර කාන්තාවන් සිව්දෙනෙකුද සිට ඇත.", "URL": "https://sinhala.adaderana.lk/news.php?nid=102525", "Category": null, "Parent URL": null}