{"Source": "Adaderana", "Timestamp": "September 16, 2010 08:24 am", "Headline": "අද විශේෂ පක්ෂ නායක හමුවක්", "News Content": "විශේෂ පක්ෂ නායක හමුවක් අද පැවැත්වීමට රජය කටයුතු යොදා තිබේ. ඉදිරි සතියේ පාර්ලිමේන්තු කටයුතු තීරණය කිරීමේ අරමුණින් මෙම පක්ෂ නායක හමුව කැඳවු බව ආණ්ඩු පක්ෂයේ ප්‍රධාන සංවිධායක දිනේෂ් ගුණවර්ධන මහතා සඳහන් කළේය. පාර්ලිමේන්තු කටයුතු සම්බන්ධව සිදුවිය යුතු වෙනස්කම් පිළිබඳව මෙහිදී සාකච්ඡා කිරීමට බලාපොරොත්තු වන බව ඒ සම්බන්ධයෙන් අදහස් දක්වමින් දිනේෂ් ගුණවර්ධන අමාත්‍යවරයා සඳහන් කළේය. මේ සම්බන්ධව විරුද්ධ පක්ෂයට විශේෂයෙන් දැනුම් දී ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=10879", "Category": null, "Parent URL": null}