{"Source": "Adaderana", "Timestamp": "September 1, 2019 07:08 pm", "Headline": "පිවිතුරු හෙළ උරුමයේ පූර්ණ සහාය ගෝඨාභයට", "News Content": "ඉදිරි ජනාධිපතිවරණයේදී ගෝඨාභය රාජපක්ෂ මහතාට පිවිතුරු හෙළ උරුමය සිය පූර්ණ සහාය ලබා දෙන බවට වූ යෝජනාවක් අද (01) සම්මත කෙරුණි. ඒ එම පක්ෂයේ අද පැවති විශේෂ මහා සමුළුවේදී. ජනාධිපති අපේක්ෂක ගෝඨාභය රාජපක්ෂ මහතාට සහාය පළ කිරීම සඳහා පිවිතුරු හෙළ උරුමය සංවිධාන කළ විශේෂ මහා සමුළුව විපක්ෂ නායක මහින්ද රාජපක්ෂ සහ ගෝඨාභය රාජපක්ෂ මහත්වරුන්ගේ සහභාගීත්වයෙන් අද පස්වරුවේ පැලවත්ත ජී.එච්.බුද්ධදාස ක්‍රීඩා පිටියේදී පැවැත් විය. දස බල සේනාව පෙරටුකරගනිමින් පිවිතුරු හෙළ උරුමයේ පුර්ණ සහය ජනාධිපති අපේක්ෂක ගෝඨාභය රාජපක්ෂ මහතාට පළ කරන බවට යෝජනාවක් මෙහිදී සම්මත කරනු ලැබුවේය. ඒ පිළිබඳව වන සංදේශය ජනාධිපති අපේක්ෂක ගෝඨාභය රාජපක්ෂ මහතා වෙත පිළිගැන්වුණේ ඉන් අනතුරුවයි.", "URL": "https://sinhala.adaderana.lk/news.php?nid=118019", "Category": null, "Parent URL": null}