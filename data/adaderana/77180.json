{"Source": "Adaderana", "Timestamp": "September 6, 2017 10:12 am", "Headline": "පට්ටිපොළ අනතුරක්-1ක් මරුට-3කට තුවාල", "News Content": "පට්ටිපොළ, සැතපුම් 24 කණුව අසලදී සිදුවූ අනතුරකින් තරුණයෙකු මියගොස් තවත් පුද්ගලයින් තිදෙනෙකු තුවාල ලබා තිබේ. පට්ටිපොළ සිට ලෝකාන්තය දෙසට ධාවනය වූ ත්‍රී රෝද රථයක් ඊට ප්‍රතිවිරුද්ධ දෙසින් පැමිණි මෝටර් රථයක මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි. අනතුරින් තුවාල ලැබූ ත්‍රී රෝද රථයේ ගමන් කළ පුද්ගලයින් සිව් දෙනෙකු ප්‍රතිකාර සඳහා නුවරඑළිය රෝහලට ඇතුළත් කිරීමේදී ඉන් එක් අයෙකු මියගොස් තිබේ. මියගොස් ඇත්තේ අරණායක, උඩගම ප්‍රදේශයේ පදිංචිව සිටි 20 හැවිරිදි තරුණයෙක් බව අනාවරණය වී තිබේ. අනතුර සම්බන්ධයෙන් පට්ටිපොල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77180", "Category": null, "Parent URL": null}