{"Source": "Adaderana", "Timestamp": "January 1, 2018 09:50 am", "Headline": "සංඝමිත්ත මුහුදේ ගිලෙන්න ගිය තරුණයාට පන දෙයි", "News Content": "ත්‍රිකුණාමලය, සංඝමිත්ත මුහුදු තීරයේදී දියේ ගිලෙමින් සිටි තරුණයෙකු පොලිස් ජීවිතාරක්ෂක නිලධාරීන් විසින් බේරාගෙන තිබේ. මුහුදු තීරයේ දියනාමින් සිටි පිරිසක් අතරින් එක් පුද්ගලයෙකු දියේ ගිලෙමින් සිටියදී මෙලෙස බේරාගෙන ඇති බව පොලීසිය පැවසුවේය. බේරාගත් තරුණයාට මූලික ප්‍රථමාධාර ලබාදීමෙන් පසු පිටත්කර යවා තිබේ. අනතුරට පත්ව ඇත්තේ ත්‍රිකුණාමල ප්‍රදේශයේ විනෝද චාරිකාවක් සඳහා පැමිණි සිටි කුරුණෑගල ප්‍රදේශයේ පදිංචි 18 හැවිරිදි තරුණයෙකි.", "URL": "https://sinhala.adaderana.lk/news.php?nid=82323", "Category": null, "Parent URL": null}