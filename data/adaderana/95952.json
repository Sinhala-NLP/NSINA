{"Source": "Adaderana", "Timestamp": "September 12, 2018 07:40 am", "Headline": "  ශ්‍රි ලංකාවට ලෝක සෞඛ්‍ය සංවිධානයෙන් සහතිකයක්", "News Content": "ශ්‍රි ලංකාව රුබෙල්ලා රෝගය පාලනය කළ රටක් ලෙස ලෝක සෞඛ්‍ය සංවිධානය විසින් සහතික කර තිබේ. ඉන්දියාවේ දී පැවැත්වුණ ලෝක සෞඛ්‍ය සංවිධානයේ දකුණු හා නැගෙනහිර ආසියානු කලාපීය සැසිවාරයේදී ඊට අදාළ සහතික පත්‍රය සෞඛ්‍ය අමාත්‍ය රාජිත සේනාරත්න මහතාට භාරදුන් බව සෞඛ්‍ය අමාත්‍යංශයේ වසංගත රෝග විද්‍යා අංශය සඳහන් කළේය. එහි වසිංගත රෝග පිළිබඳ විශේෂඥ වෛද්‍ය දීපා ගමගේ මහත්මිය සඳහන් කලේ 2020 වසර වන විට මෙරටින් රුබෙල්ලා රෝගය තුරන් කිරීම සඳහා කටයුතු කරන බවයි.", "URL": "https://sinhala.adaderana.lk/news.php?nid=95952", "Category": null, "Parent URL": null}