{"Source": "Adaderana", "Timestamp": "July 18, 2017 11:33 am", "Headline": "අනතුරු 3යි-මරණ 3යි-2ක් රෝහල් යයි ", "News Content": "කොළඹ - නුවර ප්‍රධාන මාර්ගයේ කඩවත - කිරිල්ලවල ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.මාර්ගය හරහා ගමන් කළ පුද්ගලයෙකු මෝටර් රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරින් මියගොස් ඇත්තේ ඉඹුල්ගොඩ, පරකන්දෙණිය ප්‍රදේශයේ පදිංචිව සිටි 40 හැවිරිදි පුද්ගලයෙකි.අනතුරට සම්බන්ධ මෝටර් රථයේ රියදුරු අත්අඩංගුවට ගත් බව කඩවත පොලීසිය පැවසුවේය.මේ අතර වෙල්ලාවලි, තුන්මන්කේනි ප්‍රදේශයේදී යතුරු පැදියක් මාර්ගය හරහා ගමන් කළ ගවයෙකුගේ ගැටී මෙන් අනතුරක් සිදුව තිබේ. බරපතළ තුවාල ලැබූ යතුරුපැදියේ පැදිකරු සහ පසු පැදිකරු කලවංචිකුඩි රෝහලට ඇතුළත් කිරීමේදී පසු පැදිකරු මියගොස් ඇති බව සඳහන්ය. මියගොස් ඇත්තේ තික්කෝඩය ප්‍රදේශයේ පදිංචිව සිටි 15 හැවිරිදි පිරිමි ළමයෙකු බව පොලීසිය සඳහන් කළේය.මේ අතර කෑගල්ල - රඹුක්කන මාර්ගයේ - හිරිවඩුන්න ප්‍රදේශයේ දී‍ සිදුවු රිය අනතුරකින් පුද්ගලයෙකු මියගොස් තිබේ.කෑගල්ල දෙසට ධාවනය වු ලොරි රථයක් රියදුරු පාලනය කරගත නොහැකිව මාර්ගය ආසන්නයේ නවතා තිබු ත්‍රීරෝද රථ දෙකක සහ ධාවනය වෙමින් තිබු වෑන් රථයක හා බස් රථයක ගැටී අනතුර සිදුව ඇති බව පොලීසිය සඳහන් කළේය.අනතුරෙන් ත්‍රීරෝද රථ දෙකේ සිටි රියදුරුන් දෙදෙනා තුවාල ලබා කෑගල්ල රෝහලට ඇතුළත් කිරීමෙන් පසු එක් අයෙකු මියගොස් තිබේ.මියගොස් ඇත්තේ හිරිවඩුන්න ප්‍රදේශයේ පදිංචිව සිටි 69 හැවිරිදි අයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කෑගල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75370", "Category": null, "Parent URL": null}