{"Source": "Adaderana", "Timestamp": "August 3, 2010 08:18 am", "Headline": "සාකච්ඡා සාර්ථකයි -16 ට පෙර චක්‍රලේඛනය ක්‍රියාත්මක විය යුතුයි", "News Content": "වැටුප් ගැටලුව සම්බන්ධයෙන් බලධාරීන් සමග පැවති සාකච්ඡා සාර්ථක බව විශ්ව විද්‍යාල ආචාර්ය සමිති සම්මේලනය පවසයි. උසස් අධ්‍යාපන අමාත්‍යවරයා සමග ඊයේ පස්වරුවේ පැවති සාකච්ඡා වල දී නව වැටුප් චක්‍රලේඛනය කඩිනමින් ක්‍රියාත්මක කිරීමට එකඟ වූ බව එම සමිති සම්මේලනයේ ලේකම් ආචාර්ය රොහාන් ප්‍රනාන්දු මහතා ප්‍රකාශ කළේය. එහෙත් ලබන 16 වැනි දිනට පෙර එය ක්‍රියාත්මක නොවුනහොත් විශ්ව විද්‍යාල ආචාර්යවරු සිය තනතුරු වලින් ඉවත් වන බව රොහාන් ප්‍රනාන්දු මහතා පවසයි. උසස් අධ්‍යාපන අමාත්‍යවරයා හා අමාත්‍යාංශ ලේකම් සමග පැවති සාකච්ඡාවේදී අද හෝ හෙට නව වැටුප් යෝජනා අනුමැතිය ලබාගැනීම සඳහා මහා භාණ්ඩාගාරය වෙත ඉදිරිපත් කරන බව සඳහන් කළ†බව ද රොහාන් ප්‍රනාන්දු මහතා ප්‍රකාශ කළේය.", "URL": "https://sinhala.adaderana.lk/news.php?nid=9991", "Category": null, "Parent URL": null}