{"Source": "Adaderana", "Timestamp": "December 9, 2015 01:51 pm", "Headline": "මහින්ද කහඳගමගේ අත්අඩංගුවට", "News Content": "චෙක්පත් වංචාවකට අදාළව ස්වයං රැකියා නියුක්තිකයින්ගේ සංගමයේ හිටපු සභාපති මහින්ද කහඳගමගේ මහතා කුරුඳුවත්ත පොලීසිය විසින් අත්අඩංගුවට ගෙන තිබේ.මෝටර් රථයක තිබූ බව කියන රුපියල් 16 ලක්ෂ 50,000ක චෙක්පතක් බැංකුවට ලබාදී මුදල් ලබා ගැනීම සම්බන්ධයෙන් වූ පැමිණිල්ලක් මත සැකකරු අද කුරුඳුවත්ත පොලීසියට පැමිණි අවස්ථාවේදී අත්අඩංගුවට ගෙන ඇති බව පොලිස් මාධ්‍ය ඒකකය පැවසීය.පැමිණිල්ල කළ පුද්ගලයා එමඟින් සඳහන් කර ඇත්තේ තමාගේ මෝටර් රථයකට කහඳග‍මගේ මහතාගේ වාහනයක් පසුගියදා හුවමාරු කර ගැනීමෙන් පසු මෝටර් රථයේ තිබූ චෙක්පතක් මාරුකර කහඳගමගේ මහතා මුදල් ලබාගැනීම යැයි පොලිස් මාධ්‍ය ඒකකය කීවේය.", "URL": "https://sinhala.adaderana.lk/news.php?nid=55618", "Category": null, "Parent URL": null}