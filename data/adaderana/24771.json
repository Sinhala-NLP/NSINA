{"Source": "Adaderana", "Timestamp": "June 5, 2012 09:10 am", "Headline": "ගුරුගොඩදී වන අලියෙකුගේ පහරින් අයෙකු මියයයි", "News Content": "අඹන්පොල, ගුරුගොඩ ප්‍රදේශයේ දි වන අලියෙකු පහරදීමෙන් පුද්ගලයෙකු ජීවිතක්ෂයට පත්වී තිබේ. අද (05) අලුයම මෙම පහරදීම සිදුවී ඇති බව අඹන්පොල පොලිසිය සඳහන් කරයි. ගුරුගොඩ ප්‍රදේශයේ පැවති නාට්‍ය සංදර්ශනයක් නරඹා පාපැදියකින් සිය නිවෙස බලා ගමන්කරමින් සිටියදී අදාළ පුද්ගලයා මෙම අනතුරට මුහුණ දී ඇත. වන අලි පහරදීමෙන් මියගොස් ඇත්තේ 45 හැවිරිදි අතරගල්ල ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=24771", "Category": null, "Parent URL": null}