{"Source": "Adaderana", "Timestamp": "January 2, 2019 08:21 am", "Headline": "කළුතර වෙඩි තැබීමක්", "News Content": "කළුතර උතුර පොලිස් වසමේ ගාලු පාර, තොටුපල හංදිය අසල වෙඩි තැබීමක් සිදුව තිබේ. ඊයේ(01) රාත්‍රී 10.35 ට පමණ කාර් රථයකින් පැමිණි පුද්ගලයෙකු විසින් ගාලු පාරේ හෝටලයක් ඉදිරිපිට මාර්ගයේ දී පුද්ගලයෙකුට මෙලෙස වෙඩි තබා පලා ගොස් ඇත. වෙඩි වැදීමෙන් තුවාල ලැබූ පුද්ගලයා කළුතර නාගොඩ රෝහලට ඇතුළත් කර තිබේ. මෙලෙස තුවාල ලබා ඇත්තේ, වයස අවුරුදු 57 ක් වු ගාලු පාර, කළුතර ලිපිනයේ පදිංචි දොඹගහ පතිරණගේ ෆ්‍රැට්‍රික් පීරිස් නැමැත්තෙකි. මෙම වෙඩි තැබීම සඳහා පුද්ගලයින් දෙදෙනෙක් පැමිණ ඇති බව පොලීසිය පවසයි. කලක සිට පැවති ආරවුලක් හේතුවෙන් මෙම වෙඩි තැබීම සිදු කර ඇති බව මුලික විමර්ශනවලදී අනාවරණය වී තිබේ. සැකකරුවන් මේ වන විට හඳුනාගෙන ඇති අතර, අත්අඩංගුවට ගැනීම සඳහා කළුතර උතුර පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=101664", "Category": null, "Parent URL": null}