{"Source": "Adaderana", "Timestamp": "September 30, 2018 10:20 am", "Headline": "වීසා නැතුව හිටපු පාකිස්ථාන ජාතිකයන්ට වැඩ වරදියි", "News Content": "ආගමන විගමන නීතී උල්ලංගණය කරමින් මෙරට රැදී සිටි පාකිස්ථාන ජාතිකයින් දෙදෙනෙකු වැලිකඩ ප්‍රදේශයේදී අත්අඩංගුවට ගෙන තිබේ. වීසා බලපත්‍ර නොමැතිව වැලිකඩ ප්‍රදේශයේ අවන්හලක සේවයකරමින් සිටියදී මොවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගෙන ඇත්තේ තිස් හැවිරිදි හා තිස් එක් හැවිරිදි පාකිස්ථාන ජාතිකයින් දෙදෙනෙකු බව සඳහන්ය. සැකකරුවන් අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=96936", "Category": null, "Parent URL": null}