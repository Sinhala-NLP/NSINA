{"Source": "Adaderana", "Timestamp": "May 13, 2016 12:17 pm", "Headline": "ඌරුබොක්කේ සිසුන් 4ක් අත්අඩංගුවට", "News Content": "සිසුවෙකුට පහරදී තුවාල සිදුකිරීමේ සිද්ධියක් සම්බන්ධයෙන් ඌරුබොක්ක ප්‍රදේශයේ පාසලක සිසුන් සිව්දෙනෙකු අත්අඩංගුවට ගෙන තිබේ.පුද්ගලික ආරවුලක් මත ඇති වු බහින්බස්වීමක් දුරදිග යාමෙන් උසස් පෙළ හදාරන සිසුන් සිව්දෙනෙකු විසින් සාමාන්‍ය පෙළ හදාරන සිසුවෙකුට පහරදීම සිදුකර ඇති බව පොලීසිය පැවසුවේය.පහරකෑමෙන් තුවාල ලැබු අදාළ සිසුවා මාතර මහ රෝහලට ඇතුළත් කර ඇති අතර ඔහු මේ වන විටත් නේවාසිකව ප්‍රතිකාර ලබන බව වාර්තා වෙයි.සිද්ධිය සම්බන්ධයෙන් අත්අඩංගුවට ගත් සිසුන් අද මොරවක මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=60111", "Category": null, "Parent URL": null}