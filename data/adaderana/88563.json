{"Source": "Adaderana", "Timestamp": "May 5, 2018 02:06 pm", "Headline": " ‍රථ වාහන අලෙවියේදී විවිධ වංචා සිදුවෙනවා", "News Content": "‍රථ වාහන අලෙවියේදී විවිධ වංචා සිදුවන බවට වාර්තා වන බව වාහන ආනයනකරුවන්ගේ සංගමය පවසයි. එහි සභාපති ඉන්දික සම්පත් මිරැන්චිගේ මහතා පැවසුවේ ඇතැම් පිරිස් වාහන ආනයනය කර දෙන බවට පවසා අත්තිකාරම් මුදල් ලබාගෙන පසුව විවිධ වංචාවන් සිදුකරන අවස්ථා පවතින බවයි. ප්‍රමිතිගත වාහන ආනයනකරුවන් හඳුනාගැනීම සඳහා ඉදිරියේදී විශේෂ වැඩපිළිවෙළක් හඳුන්වාදීමට බලාපොරොත්තු වන බව ඉන්දික සම්පත් මිරැන්චිගේ මහතා පවසයි.", "URL": "https://sinhala.adaderana.lk/news.php?nid=88563", "Category": null, "Parent URL": null}