{"Source": "Adaderana", "Timestamp": "July 3, 2015 02:08 pm", "Headline": "මුඛ පෝලියෝ එන්නත හෙට සිට වෙනස්වෙයි", "News Content": "ජාතික ප්‍රතිශක්තිකරණ වැඩසටහනට නව එන්නතක් හඳුන්වා දීමට කටයුතු සූදානම් කර ඇති බව සෞඛ්‍ය අමාත්‍යංශය පවසයි. පෝලියෝ රෝගය සඳහා මෙම එන්නත හඳුන්වාදෙන බව එම අමාත්‍යංශය කියයි.මෙතෙක් මුඛයෙන් ලබාදුන් පෝලියේ එන්නත වෙනුවට විදින අජීවී පොලියෝ එන්නත හඳුන්වා දෙන බව සඳහන්ය.මෙය හඳුන්වාදීමේ සමාරම්භක උත්සවය හෙට පෙරවරු 9.30ට මහරගම සෞඛ්‍ය වෛද්‍ය නිලධාරී කාර්යාලයේදී සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතාගේ ප්‍රධානත්වයෙන් පැවැත්වීමට නියමිතයි. එම අවස්ථාව සඳහා වසංගත රෝග විද්‍යා අංශයේ ප්‍රධාන වෛද්‍ය පබා පලිහවඩන මහත්මිය, යුනිසෙෆ් සංවිධානයේ ශ්‍රී ලංකා නියෝජිතවරිය සහ ලෝක සෞඛ්‍ය සංවිධානයේ ශ්‍රී ලංකා නියෝජිතවරයා ඇතුළු පිරිසක් සහභාගී වීමට නියමිතය.", "URL": "https://sinhala.adaderana.lk/news.php?nid=52414", "Category": null, "Parent URL": null}