{"Source": "Adaderana", "Timestamp": "September 17, 2019 10:25 am", "Headline": "විශේෂ අවශ්‍යතා ඇති වැඩිහිටි අධ්‍යාපන ආයතනයක පිපිරීමක්", "News Content": "අමෙරිකාවේ මෙයින් ප්‍රාන්තයේ ෆාමින්ග්ටන් නගරයේ පිහිටි, විශේෂ අවශ්‍යතා ඇති වැඩිහිටි පුද්ගලයන් සඳහා වන අධ්‍යාපන ආයතනයක පිපිරීමක් සිදුව තිබේ. ඉන් අයෙක් මියගොස් තවත් හයදෙනෙකු පමණ තුවාල ලබා ඇති බව වාර්තා වේ. අදාළ ආයතන පරිශ්‍රයෙන් ගෑස් ගන්ධයක් වහනය වන බවට ගිනි නිවීම් අංශ වෙත කළ දැනුම් දීමකට අනුව ඔවුන් එහි පැමිණ ඇති අතර ඒ සමග පිපිරීම සිදුව ඇත. පිපිරීමෙන් අධ්‍යාපන ආයතනය පිහිටි ගොඩනැගිල්ල මුළුමණින් විනාශ වී ඇති අතර අසල පිහිටි තවත් නිවාස 5කට පමණ අලාභහානි සිදුව තිබේ. සිදුවීමෙන් මියගොස් සහ තුවාල ලබා සිටින්නේ ගිනි නිවීම් සේවකයන් බව විදෙස් වාර්තා සඳහන් කළේය. තුවාල ලැබූ පිරිස මේ වන විට රෝහල්ගතව ප්‍රතිකාර ලබයි. ප්‍රොපේන් හෝ ස්වාභාවික ගෑස් කාන්දුවක් හේතුවෙන් පිපිරීම සිදුව ඇති බවට බලධාරීන් සැක පල කරයි. සිදුවීම සම්බන්ධයෙන් වැඩිදුර විමර්ශනයක් ක්‍රියාත්මකයි.", "URL": "https://sinhala.adaderana.lk/news.php?nid=119289", "Category": null, "Parent URL": null}