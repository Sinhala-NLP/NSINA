{"Source": "Adaderana", "Timestamp": "May 19, 2016 05:17 pm", "Headline": " හදිසි ආපදා තත්ත්වයක් ප්‍රකාශයට පත් කරන්න", "News Content": "පවතින අයහපත් කාලගුණය හේතුවෙන් දිවයිනේ බොහෝ ප්‍රදේශවලට බලපා ඇති ආපදා තත්ත්වය සළකා රට තුළ හදිසි ආපදා තත්ත්වයක් ප්‍රකාශයට පත් කරන ලෙස ජාතික වෘත්තීය සමිති පෙරමුණ ඉල්ලීමක් කරයි.රාජ්‍ය මූල්‍ය පටිපාටි නීති සහ ටෙන්ඩර් පටිපාටි හේතුවෙන් නායයෑමෙන් සහ ගංවතුරෙන් පීඩාවට පත් පිරිස් සඳහා සහන සැළසීමේදී බාධා මතුව ඇති බව එම පෙරමුණේ සභාපති සමන් රත්නප්‍රිය මහතා පෙන්වා දෙයි.ආපදා හේතුවෙන් විපතටපත් ජනතාවගේ ජිවිත බේරාගැනීම සඳහා ක්‍රියාත්මක වැඩපිළිවෙළ තවදුරටත් ශක්තිමත් කළ යුතු බව පවසන සමන් රත්නප්‍රිය මහතා ඔවුන්ට අවශ්‍ය ආහාර පාන සහ සනීපාරක්ෂක පහසුකම් හිගයකින් තොරව ලබාදිය යුතු බව සඳහන් කළේය.රාජ්‍ය සහ පෞද්ගලික අංශයේ සේවකයින් බොහෝ පිරිසක් ආපදාවට ලක්ව ඇති බැවින් ඔවුන්ගේ වැටුප් නියමිත දිනට පෙර ලබාදීමට පියවර ගන්නා ලෙසද සමන් රත්නප්‍රිය මහතා ඉල්ලීමක් කරයි.", "URL": "https://sinhala.adaderana.lk/news.php?nid=60293", "Category": null, "Parent URL": null}