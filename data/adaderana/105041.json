{"Source": "Adaderana", "Timestamp": "February 26, 2019 09:01 am", "Headline": "එංගලන්ත-කොදෙව් තරගයට වැස්ස හරස්වෙයි", "News Content": "බටහිර ඉන්දීය කොදෙව් කණ්ඩායම සහ එංගලන්ත කණ්ඩායම අතර පැවති තෙවන එක්දින ක්‍රිකට් තරගය වර්ෂාව හේතුවෙන් අතහැර දමා තිබේ. බටහිර ඉන්දීය කොදෙව්හි සෙන් ජෝර්ජ් ක්‍රිඩාංගණයේ පැවැත්වීමට සැලසුම් කර තිබූ තරගයට වර්ෂාවෙන් බාධා එල්ල වීම හේතුවෙන් තරගය අතහැර දැමීමට තරග තීරකයින් තීරණය කළේය. දෙරට අතර පැවති පළමු එක්දින තරගය එංගලන්ත කණ්ඩායම ජයගත් අතර දෙවන එක්දින තරගය බටහිර ඉන්දීය කොදෙව් කණ්ඩායම ජය ලබාගත්තේය. මේ අතර එංගලන්ත කණ්ඩායම සමඟ පැවැත්වෙන ඉදිරි තරග දෙක සඳහා බටහිර ඉන්දීය කොදෙව් කණ්ඩායමේ තුන් ඉරියව් ක්‍රීඩක ඇන්ඩෘ රසල් කණ්ඩායමට කැඳවා ඇති බව වාර්තා වෙයි.", "URL": "https://sinhala.adaderana.lk/news.php?nid=105041", "Category": null, "Parent URL": null}