{"Source": "Adaderana", "Timestamp": "August 9, 2017 08:56 am", "Headline": "ගිනි අවියක් සමඟ පුද්ගලයෙක් අත්අඩංගුවට", "News Content": "තංගල්ල, ඔරුවැල්ල ප්‍රදේශයේදී මෙරට නිෂ්පාදිත ගිනි අවියක් සමඟ පුද්ගලයෙකු අත්අඩංගුවට ගෙන තිබේ. තංගල්ල කොට්ඨාස අපරාධ විමර්ශන ඒකකයේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි. එහිදී සැකකරු සතුව තිබී මෙරට නිෂ්පාදිත ගිනි අවියක් සහ ජීව උණ්ඩ 05ක් පොලිසිය විසින් සොයාගෙන තිබේ. සැකකරු නෙටොල්පිටිය ප්‍රදේශයේ පදිංචි 47 හැවිරිදි පුද්ගලයෙක් බව අනාවරණය වී ඇත. ඔහු අද(09) තංගල්ල මහේස්ත්‍රාත් අධිකරණයට ඉදිරිපත් කිරිමට නියමිත අතර තංගල්ල පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76115", "Category": null, "Parent URL": null}