{"Source": "Adaderana", "Timestamp": "December 9, 2010 12:36 pm", "Headline": "නිකවැරටිය බෝක්කුවක් අසල බිළිදෙකු දමායාම -කතක් අත්අඩංගුවට", "News Content": "නිකවැරටිය ප්‍රදේශයේ බෝක්කුවක් අසල දිනක් වයසැති බිළිදෙකු දමා යාමේ සිද්ධිය සම්බන්ධයෙන් සැකපිට කාන්තාවක් අත්අඩංගුවට ගෙන තිබේ. අදාළ කාන්තාව විසි පස් හැවිරිදි අවිවාහක කාන්තාවක් බව නිකවැරටිය පොලිසිය සඳහන් කළේය. දිනක් පමණ වයසැති මෙම බිළි‍ඳා නිකවැරටිය හල්මිල්ලෑව විද්‍යාලය අසල බෝක්කුව මත දමා ගොස් සිටියදී ඊයේ(08) පෙරවරුවේ හමුවී තිබුණි. අදාළ බිළිඳා දුටු ප්‍රදේශවාසියෙකු මේ බව නිකවැරටිය පොලිසියට දැනුම් දීමෙන් අනතුරුව පොලිසිය විසින් එම දරුවා නිකවැරටිය රෝහලට ඇතුළත් කර ඇති බව ද වාර්තා විය. අදාළ බිළිඳා දැනට නොමේරූ ළදරු ඒකකයේ ප්‍රතිකාර ලබමින් සිටින බව ද සඳහන්ය.", "URL": "https://sinhala.adaderana.lk/news.php?nid=12725", "Category": null, "Parent URL": null}