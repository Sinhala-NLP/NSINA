{"Source": "Adaderana", "Timestamp": "January 23, 2019 06:17 pm", "Headline": "ට්‍රාන්ස්ෆෝමර්ස් චිත්‍රපටමාලාවෙන් සැකසුණ අපූරු නිර්මාණය", "News Content": "ජනප්‍රිය ට්‍රාන්ස්ෆෝමර්ස් චිත්‍රපටමාලාවේ දැක්වෙන චරිතයක් ඇසුරින් කළ අපූරු නිර්මාණයක් පිළිබඳව කොලොම්බියාවෙන් තොරතුරු වාර්තා වෙයි. කොලොම්බියාවේ බොගෝටා අගනුවර වාසය කරන ලුවී කෘස් නම් පුද්ගලයා ට්‍රාන්ස්ෆෝමර්ස් චිත්‍රපටයේ චරිතයක් ඇසුරින් නිර්මාණය කළ පොලිස් මෝටර් රථයයි මේ. කාඩ්බෝඩ් වලින් නිර්මාණය කරන ලද මෙම මෝටර් රථය එක්වරම ඇවිදින පුද්ගලයෙකු බවට පත්වනු දැකීමෙන් මහාමාර්ගයේ ගමන් ගත් පිරිස් දැඩි විස්මයට පත්ව තිබුණි. ලුවී සතු විෂ්මිත නිර්මාණ කෞෂල්‍යය මෙම අපූරු නිර්මාණයෙන් මනාව පැහැදිලි වෙයි. මෝටර් රථයක් බවට පත්විය හැකි මෙම ඇඳුම නිර්මාණය කිරීමට පවුලේ සාමාජිකයන්ගේ සහායද හිමිවූ බවයි ලුවී ප්‍රකාශ කළේය. මීට අමතරව ට්‍රාන්ස්ෆෝර්මර්ස් හි චරිත ඇසුරින් මෙවැනි තවත් ඇඳුම් කිහිපයක්ම ලුවී නිර්මාණය කර තිබේ.", "URL": "https://sinhala.adaderana.lk/news.php?nid=102930", "Category": null, "Parent URL": null}