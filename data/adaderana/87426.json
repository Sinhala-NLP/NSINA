{"Source": "Adaderana", "Timestamp": "April 14, 2018 10:04 am", "Headline": "අලුත් අවුරුද්දට රත් වෙන්න ගෙනාපු මත්පැන් බෝතල් තොගයක් පොලීසියට මාට්ටු", "News Content": "බලපත්‍රක් නොමැතිව උත්සව සමයේ මත්පැන් අලෙවි කල අයෙකු මත්පැන් බෝතල් තොගයක් සමඟ ඊයේ (13) රාත්‍රියේ සැකපිට හැටන් පොලිස් කොට්ඨාශ දුෂණ මර්ධන ඒකකය නිලධාරින් විසින් අත්අඩංගුවට ගෙන ඇත. බගවන්තලාව කැම්පියන් නගරයේ නිවසක් තුල මෙම මත්පැන් බෝතල් තොගය සඟවා උත්ස සමයේ අදික මිලකට අලෙවි කිරිමට සුදානම් කර ඇති බවට හැටන් පොලිස් කොට්ඨාශ දුෂණ මර්ධන ඒකකයේ නිලධාරින්ට ලද තොරතුරක් මතයි මෙම වැටලිම සිදු කරන ලැබුවේ. මෙම වැටලිමේදි සැකකරු සන්තකයේ තිබි මෙරට නිෂ්පාදිත මත්පැන් බොතල් 71 ක් අත්අඩංගුවට ගෙන ඇත. අත්අඩංගුවට ගත් මත්පැන් බොතල් තොගය සහ සැකකරු අධිකරණය වෙත ඉදිරිපත් කිරිම සදහා බගවන්තලාව පොලීසිය වෙත බාර දී ඇත.", "URL": "https://sinhala.adaderana.lk/news.php?nid=87426", "Category": null, "Parent URL": null}