{"Source": "Adaderana", "Timestamp": "July 27, 2014 03:09 pm", "Headline": "සීගිරියේදී විදේශිකයින් පිරිසකට බඹර ප්‍රහාරයක් ", "News Content": "සීගිරිය නැරඹීමට පැමිණි විදෙස් ජාතිකයින් පිරිසක් බඹර ප්‍රහාරයකට ලක්ව තිබේ. ඔස්ට්‍රේලියානු ජාතිකයින් සිව් දෙනෙකු අද(27) පෙරවරුවේ මෙලෙස බඹර ප්‍රහාරයට ලක්ව ඇති බව පොලීසිය පැවසුවේය. සීගිරි පර්වතයේ සිංහ පාදය අසළ දී මෙම බඹර ප්‍රහාරය එල්ල වී තිබේ. ප්‍රහාරයට ලක් වු ඔස්ට්‍රේලියානු ජාතිකයින් පිරිස අතර කාන්තාවන් දෙදෙනෙකු ද වන බව සඳහන් වෙයි . ඔවුන් කිඹිස්ස රෝහලෙන් ප්‍රතිකාර ලබා පිටව ගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=44944", "Category": null, "Parent URL": null}