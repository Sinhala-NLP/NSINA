{"Source": "Adaderana", "Timestamp": "May 13, 2018 07:25 pm", "Headline": "ආර්ථිකය වර්ධනය කරන හැටි ගෝඨාභය කියයි", "News Content": "වියත් මඟ සංවිධානයේ 2018 වාර්ෂික සම්මේලනය මේ වන විට කොළඹදී පැවැත්වේ. ඒ එම සංවිධානයේ සභාපති හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙනි. බුද්ධියෙන් බලගැන්වුණු ශ්‍රී ලංකාවක් නිර්මාණය කරනු වස් දේශය පෙළගස්වන වියත්මග සංවිධානයේ 2018 වාර්ෂික සම්මේලනය අද (13) පස්වරුවේ කොළඹදී ආරම්භ විය. වියත් මඟ සංවිධානයේ සාමාජිකත්වය දරණ ක්ෂේත්‍ර රැසක වෘත්තිකයින් රැසක් මේ සඳහා එක්ව සිටියේය. සම්මේලනයේ ප්‍රධාන ආරාධිතයා ලෙස සහභාගි වූයේ හිටපු ආරක්ෂක ලේකම් ගෝඨාභය රාජපක්ෂ මහතායි. එහිදී අදහස් දැක්වූ හිටපු ආරක්ෂක ලේකම් ගෝඨාභය රාජපක්ෂ සඳහන් කළේ අපට සමාජවාදී වෙළඳ පොල ආර්ථිකයක් හරහා අපේ රට ආර්ථික වර්ධනයක් ඇති කිරීමට පුළුවන් බවත් සාම්ප්‍රධායික ආර්ථික රාමුවෙන් හැකි ඉක්මනින් වෙනස් නොවුන හොත් අපට ලැබී තිබෙන අවස්ථාව ගිලිහී යාමට ඉඩ ඇති බවයි.", "URL": "https://sinhala.adaderana.lk/news.php?nid=89040", "Category": null, "Parent URL": null}