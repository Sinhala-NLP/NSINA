{"Source": "Adaderana", "Timestamp": "September 11, 2012 04:21 pm", "Headline": "රක්ෂිතයකින් දැව කපා 11 ක් මාට්ටු", "News Content": "මහඔය, වැලිගහකන්ඩිය ප්‍රදේශයේ රක්ෂිතයකින් දැව කපා ප්‍රවාහනය කළ පුද්ගලයින් 11 දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකා 18 කණුව කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. මෙලෙස අත්අඩංගුවට පත්වී ඇත්තේ පෙරිය පිල්ලුමලේ, නොච්චිතෝට්ටම ප්‍රදේශයේ පදිංචිකරුවන් පිරිසකි. අත්අඩංගුවට ගන්නා අවස්ථාවේ රුපියල් එක්ලක්ෂ දසදහසක පමණ වටිනාකමින් යුතු දැව තොගයක් සැකකරුවන් විසින් ප්‍රවාහනය කරමින් තිබූ බව පොලිස් විශේෂ කාර්ය බලකාය සඳහන් කළේය. සැකකරුවන් වැඩිදුර විමර්ශන සඳහා මහඔය පොලිස් ස්ථානයට භාරදී ඇත.", "URL": "https://sinhala.adaderana.lk/news.php?nid=27324", "Category": null, "Parent URL": null}