{"Source": "Adaderana", "Timestamp": "January 28, 2018 12:20 pm", "Headline": "TNA ප්‍රතිපත්තිය  අද එළිදක්වයි", "News Content": "පළාත් පාලන මැතිවරණය සඳහා වූ දෙමළ ජාතික සන්ධානයේ මැතිවරණ ප්‍රතිපත්ති ප්‍රකාශනය දෙමළ ජාතික සන්ධානයේ නායක ආර්.සම්බන්ධන් මන්ත්‍රීවරයාගේ ප්‍රධානත්වයෙන් 28 දා සවස වවුනියාවේදී එළි දැක්වීමට නියමිතය. වවුනියාවේ පෞද්ගලික හෝටලයකදී පැවැත්වෙන මේ අවස්ථාවට දෙමළ ජාතික සන්ධානයේ මධ්‍යම කාරක සභාවේ සියලුම දෙනා සහභාගීවීමට නියමිතය. මේ වන විට දෙමළ ජාතික සන්ධානයේ ප්‍රධාන මැතිවරණ රැළි උතුරු ප්‍රදේශය තුළ ආර්.සම්බන්ධන් මන්ත්‍රීවරයාගේ ප්‍රධානත්වයෙන් ආරම්භ වී ඇති අතර එහි පලමු රැස්වීම 27 දා රාත්‍රී කිළිනොච්චියේදී පැවැත්විණි.", "URL": "https://sinhala.adaderana.lk/news.php?nid=83665", "Category": null, "Parent URL": null}