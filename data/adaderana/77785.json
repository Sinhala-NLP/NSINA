{"Source": "Adaderana", "Timestamp": "September 20, 2017 09:32 am", "Headline": "එඩ්වර්ඩ් ජලාශයේ සිරුරු 17ක් පාවේ", "News Content": "කොංගෝ රාජ්‍යයේ එඩ්වර්ඩ් ජලාශයේ පාවෙමින් තිබිය දී මිනිස් මළ සිරුරු 17ක් හමු වී තිබේ. බෝට්ටුවක් පෙරලීයාමෙන් ඔවුන් මියගොස් ඇති බවට කරුණු අනාවරණය වී ඇති අතර මියගිය අයගෙන් වැඩි පිරිසක් කාන්තාවන් සහ ළමුන් බව විදෙස් මාධ්‍ය පවසයි. අනතුර සිදුවන අවස්ථාවේ දී අදාළ බෝට්ටුවේ තිස් දෙනෙකු පමණ ගමන් කරමින් සිට ඇති අතර ඔවුන් කොංගෝ හි උතුරු කිවූ ප්‍රදේශයේ සිට පළායමින් සිට ඇති බව සඳහන්ය. කොංගෝ හි උතුරු කිවූ ප්‍රදේශයේ මායි - මායි නැමැති කැරලි කණ්ඩායම සහ එරට ආරක්ෂක අංශ අතර පවතින සටන් හේතුවෙන් සිවිල් ජනතාව එම ප්‍රදේශයෙන් පළායමින් සිටින බව වාර්තාවේ. එලෙස පළායමින් සිටි පිරිසක් මෙලෙස අනතුරට ලක්ව ඇති බව සඳහන්ය.", "URL": "https://sinhala.adaderana.lk/news.php?nid=77785", "Category": null, "Parent URL": null}