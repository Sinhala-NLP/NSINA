{"Source": "Adaderana", "Timestamp": "November 21, 2018 05:02 pm", "Headline": "ඔස්ට්‍රේලියාවෙන් ශ්‍රී ලංකාවට අනතුරු ඇඟවීමක්", "News Content": "ඔස්ට්‍රේලියාව තම රටේ දේශ සීමාවන් ආරක්ෂා කිරිම සඳහා කැපවීමෙන් ක්‍රියාකරන අතර, මිනිස් ජාවාරම් සහමුලින්ම අතුගා දැමීමටත්, මිනිසුන් තම ජීවිතය මහ මුහුදේ අවදානමට ලක් කිරිම නැවැත්වීමටත් කටයුතු කරන බව ශ්‍රි ලංකාවේ ඔස්ට්‍රේලියානු මහකොමසාරිස් කාර්යාලය නිවේදනයක් නිකුත් කරමින් පවසයි. ශ්‍රි ලංකාවේ සමාජ මාධ්‍ය හරහා ප්‍රචාරණය වන , ''ඔස්ට්‍රේලියාවට නීති විරෝධීව බෝට්ටු මඟින් ගමන් කළ හැකිය'' යන බොරු ප්‍රචාරය සම්බන්ධව, ‍ඕස්ටේලියානු මහ කොමසාරිස් කාර්යාලය දැනුම්වත් වී සිටින බව දන්වමින් නිවේදනයක් නිකුත් කරමින් ශ්‍රි ලංකාවේ ඔස්ට්‍රේලියානු මහකොමසාරිස් කාර්යාලය මෙම නිවේදනය නිකුත් කර ඇත. සමාජ මාධ්‍ය හරහා හෝ මිනිස් ජාවාරම්කරුවන් හරහා සිදු කරන මෙවැනි බොරු ප්‍රචාරවලින් රැවටීමට ලක් නොවන ලෙස ශ්‍රී ලංකාවේ ඔස්ට්‍රේලියානු මහ කොමසාරිස් බ්‍රයිස් හවිසන් මහතා ශ්‍රී ලාංකිකයන්ට එම නිවේදනය හරහා අනතුරු අඟවා තිබේ. මුහුදු මාර්ග හරහා කිසිදු ආකාරයකින් ඔස්ට්‍රේලියාවට එමට හැකියාවක් නොමැති බවත් ඔස්ට්‍රේලියාව තමන්ගේ කලාපීය හවුල්කරුවන් සමඟ ක්‍රියාකරමින් මිනිස් ජාවාරම් සිදුවන සියළුම මාර්ග වසා දමා ඇති බවද එම නිවේදනයේ සඳහන වේ. පසු ගිය වසර 5 තුල මෙවැනි මිනිස් ජාවාරම් 78ක් නවතා දමා ඇති අතර පුදගලයින් 2525ක් නීතිවිරෝධිව බොට්ටුවලින් ගමන් කිරිම නවත්වමින් මිනිසුන් 614ක් අත්අඩංගුවට ගත් බවද ඔහු එහි සඳහන් කර ඇත. 2013 වසරේදි මෙම මිනිස් ජාවාරම් නැවැත්වීම සඳහා දැඩි දේශසීමා ආරක්ෂණ ප්‍රතිපත්ති හඳුන්වා දිමත් සමඟ සිදු කළ මෙහෙයුම්වලින් ශ්‍රි ලංකිකයින් 166ක් නැවතත් හරවා ශ්‍රි ලංකාවට එවා ඇති බවද ශ්‍රි ලංකාවේ ඔස්ට්‍රේලියානු මහකොමසාරිස්වරයා පවසයි.", "URL": "https://sinhala.adaderana.lk/news.php?nid=99562", "Category": null, "Parent URL": null}