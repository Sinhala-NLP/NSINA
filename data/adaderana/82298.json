{"Source": "Adaderana", "Timestamp": "December 31, 2017 11:45 am", "Headline": "රැජිණි කාන්ත් දේශපාලනයට එයි", "News Content": "තමිල්නාඩු සුපිරි නළු රැජිණි කාන්ත් දේශපාලනයට පිවිසීමට තීරණය කර තිබේ. තමන්ගේම පක්ෂයකින් ඉදිරි මහ මැතිවරණයට තරග කරන බව රැජිණි කාන්ත් පවසා ඇත. දින පහක පමණ කාලයක් ඔහු තම ප්‍රේක්ෂකයන් සමඟ මේ සම්බන්ධයෙන් සාකච්ඡා කර අද දින දේශපාලනයට පිවිසීම පිළිබඳ තම ස්ථාවරය නිවේදනය කරන බව පසුගියදා ප්‍රකාශ කළේය. තමන් දේශපාලනයට නවකයෙකු නොවන බවත් 1996 වසරේ සිට තමන් දේශපාලනය තුළ කටයුතු කරන බවත් ඔහු පෙන්වා දෙයි.", "URL": "https://sinhala.adaderana.lk/news.php?nid=82298", "Category": null, "Parent URL": null}