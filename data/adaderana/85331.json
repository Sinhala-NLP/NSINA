{"Source": "Adaderana", "Timestamp": "March 7, 2018 10:20 pm", "Headline": " දෙනෝදාහකගේ ජීවිතයට පණ දෙන දොස්තරගේ අවසන් ගමන තීරණය වූ හැටි", "News Content": "කිළිනොච්චියේ - පුනරීන් මාර්ගයේදී රිය අනතුරකට ලක්වී රජයේ වෛද්‍යවරයෙකු 7 දා සවස මියගොස් තිබේ. එස්.අරවින්දන් නමති මෙම වෛද්‍යවරයාට වයස අවුරුදු 41 ක් වන අතර ඔහු මන්නාරම රජයේ රෝහලේ සේවය කරණ යාපනයේ කරවෙඩ්ඩි ප්‍රදේශයේ පදිංචි අයෙකු බවට හඳුනාගෙන ඇත. ඔහු සිය රාජකාරී නිමවී මෝටර් රථය පදවාගෙන යාපනය -මන්නාරම ඒ-32 මාර්ගයේ පැමිණෙමින් සිටියදී මෝටර් රථය පාරෙන් ඉවතට පැන ගසක වැදීම හේතුවෙන් ඔහු මියගොස් තිබේ. ප්‍රදේශවාසීන් අනතුරට පත් වෛද්‍යවරයාව මුලංගාවිල් රෝහලට රැගෙන ගොස් ඇතත් ඔහු රෝහලට ඇතුළත් කරණ විටත් මිය ගොස් සිටි බව මුලංගාවිල් රෝහලේ වෛද්‍යවරු ප්‍රකාශ කොට තිබේ. මුලංගාවිල් පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=85331", "Category": null, "Parent URL": null}