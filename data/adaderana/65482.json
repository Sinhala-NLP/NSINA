{"Source": "Adaderana", "Timestamp": "October 28, 2016 03:55 pm", "Headline": "ශ්‍රී පාද පුදබිමේ සංචාරක හෝටලයක් ඉදිවන්නේ නෑ", "News Content": "ශ්‍රී පාද පුදබිමේ සංචාරක හෝටලයක් හෝ සංචාරක නිකේතනයක් ඉදිනොවන බව ශ්‍රීපාදස්ථානාධිපති පූජ්‍ය බෙංගමුවේ ධම්මදින්න හිමියන් පවසයි.ශ්‍රී පාදස්ථාන භූමියට පහලින් පෞද්ගලික සමාගමකට අයත් ඉඩමක සංචාරක නිකේතනයක් ඉදිකිරීම සඳහා අදාළ වගකිවයුතු ආයතනවලින් අවසර ලබාගෙන ඇති බවට තමන් වෙත තොරතුරු ලැබී ඇති බව උන්වහන්සේ සඳහන් කළේය.ඊට විරුද්ධ වීමට තමන්ට හැකියාවක් නොමැති බව උන්වහන්සේ පැවසුවේය.මෙවර ශ්‍රී පාද වන්දනා වාරය පිළිබඳ රාජ්‍ය නිලධාරීන් සහ පෞද්ගලික අංශයේ නිලධාරීන් දැනුවත් කිරීම සඳහා අද නල්ලතන්නිය ග්‍රාම සේවා කාර්යාලයේ දී පැවති සාකච්ඡාවකට එක්වෙමින් පූජ්‍ය බෙංගමුවේ ධම්මදින්න හිමි මේ බව කියා සිටියේය.මෙම සාකච්ඡාවෙන් අනතුරුව මාධ්‍ය වෙත අදහස් දැක්වූ අඹගමුව ප්‍රාදේශීය ලේකම් එස්.සරවනන් මහතා සඳහන් කළේ මාවුස්සාකැලේ ජලාශයට ඉහළින් වූ මරේ දිය ඇල්ල ආසන්න පෞද්ගලික ඉඩමක සංචාරක නිකේතනයක් ඉදිකිරීම සඳහා අවසර ලබාදී ඇති බවයි.", "URL": "https://sinhala.adaderana.lk/news.php?nid=65482", "Category": null, "Parent URL": null}