{"Source": "Adaderana", "Timestamp": "August 25, 2019 09:03 am", "Headline": "ඌව මහ ඇමති සහ ඩිලාන් පෙරේරා අතර සීතල යුද්ධයක්", "News Content": "දිගින් දිගටම තමාට ඌව පළාත් ප්‍රධාන අමාත්‍ය චාමර සම්පත් දසනායක මහතාගෙන් විවිධ බාධා සිදුවන බව පාර්ලිමේන්තු මන්ත්‍රී ඩිලාන් පෙරේරා මහතා පවසයි. මන්ත්‍රීවරයා පෙන්වා දෙන්නේ දේශපාලන අරමුණු වෙනුවෙන් ඌව පළාත් ප්‍රධාන අමාත්‍යවරයා තමා සංවිධානය කරන රැස්වීම් ද කඩාකප්පල් කිරීමට උත්සාහ දරන බවයි. ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතාගේ ජයග්‍රහණය වෙනුවෙන් බදුල්ලේ සංවිධානය කර තිබු රැස්වීමකට එක්වෙමින් ඩිලාන් පෙරේරා මන්ත්‍රීවරයා මෙම අදහස් පල කළේය. කෙසේවෙතත් ඌව පළාත් ප්‍රධාන අමාත්‍ය චාමර සම්පත් දසනායක මහතා බදුල්ල ප්‍රදේශයේ පැවති උත්සවයකදී ප්‍රකාශ කර සිටියේ ඇතැම් බංකොලොත් වු දේශපාලකයන් තමන්ගේ වාසිය වෙනුවෙන් කටයුතු කරන බවයි.", "URL": "https://sinhala.adaderana.lk/news.php?nid=117411", "Category": null, "Parent URL": null}