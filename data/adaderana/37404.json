{"Source": "Adaderana", "Timestamp": "September 14, 2013 04:50 pm", "Headline": "උතුරේ ජනයාට දුන් අගනාම දායාදය ඡන්ද අයිතියයි", "News Content": "දකුණේ ජනතාවට ලබා දෙන සහන ඒ ආකාරයෙන්ම උතුරේ ජනතාවට ද ලබාදීම රජයේ ප්‍රතිපත්තිය බව ජනාධිපති මහින්ද රාජපක්ෂ මහතා පවසයි. කුමන බාධක මැද වුවද ජනතා සේවය ඉටුකරන බවත්, ජාති, ආගම්, පළාත් භේදයකින් තොරව රටේ සියලුම ජනතාවගේ ජන ජීවිතය නගාසිටුවීම රජයේ අරමුණ බව ජනාධිපතිවරයා කියයි. අද කිලිනොච්චිය නගරයේ පැවති උතුරු පළාත් සභා මැතිවරණයේ එක්සත් ජනතා නිදහස් සන්ධාන ජන රැළියකට එක්වෙමින් ජනාධිපති මහින්ද රාජපක්ෂ මහතා මේ බව පැවසීය. ත්‍රස්තවාදය නිමා කිරීමෙන් අනතුරුව උතුරේ ජනතාවගේ අයිතිය සුරකිමින් ජන්ද අයිතිය ලබාදීම එම ජනතාවට ලබාදුන් අගනාම දායාදයක් බවත් එය රජය ලත් විශිෂ්ටතම ජයග්‍රහණයක් බවත් ජනාධිපතිවරයා එහිදී ඔහු වැඩිදුරටත් කීය.", "URL": "https://sinhala.adaderana.lk/news.php?nid=37404", "Category": null, "Parent URL": null}