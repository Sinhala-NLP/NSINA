{"Source": "Adaderana", "Timestamp": "February 9, 2015 11:36 am", "Headline": "ජාතික රෝහලේ බාහිර රෝගී අංශය රාත්‍රී 10 තෙක් විවෘතයි", "News Content": "කොළඹ ජාතික රෝහලේ බාහිර රෝගී ඒකකයේ ප්‍රතිකාර කටයුතු රාත්‍රී 10 වන තෙක් සිදුකිරීමට තීරණය කර ඇති බව ජාතික රෝහලේ අධ්‍යක්ෂ අනිල් ජාසිංහ මහතා පවසයි. ඔහු පැවසුවේ ලබන 15 වන දින සිට මෙම සේවාව ක්‍රියාත්මක කිරීමට කටයුතු කරන බවයි. මේ වන විට බාහිර රෝගී ඒකකයේ ප්‍රතිකාර කටයුතු රාත්‍රී 8වන තෙක් සිදුවෙයි. එහෙත් ජනතාවගේ ඉල්ලීම මත එම සේවා කාලය රාත්‍රී 10.00 වනතෙක් දීර්ඝ කිරීමට පියවර ගත් බව අනිල් ජාසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49219", "Category": null, "Parent URL": null}