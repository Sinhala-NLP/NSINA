{"Source": "Adaderana", "Timestamp": "March 6, 2014 06:51 am", "Headline": "සුරාබදු කොමසාරිස්ගේ සහ විශේෂ විමර්ශන ස්ථානාධිපතිගේ නිවෙස්වලට වෙඩි", "News Content": "සුරාබදු කොමසාරිස් ජනරාල් වසන්ත හපුආරච්චි මහතාගේ ජා-ඇල, පමුණුගම පිහිටි නිවසට හා සුරාබදු දෙපාර්තමේන්තුවේ විශේෂ විමර්ශන ඒකකයේ ස්ථානාධිපති රොෂ්මන් ප්‍රනාන්දු මහතාගේ කොට්ටාව,රුක්මල්ගම පිහිටි නිවසට අද (06) අලුයම වෙඩි ප්‍රහාරයක් එල්ලවී තිබේ. මෙම වෙඩි ප්‍රහාරයන්ගෙන් කිසිවෙකුටත් හානියක් සිදුව නොමැති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. මෙම ප්‍රහාරයන් කවුරුන් විසින් සිදු කළේද, කුමන හේතුවක් නිසා සිදු කළේද යන්න පිළිබඳ මේවන තෙක් කිසිදු තොරතුරක් අනාවරණය වී නොමැති අතර සිද්ධිය පිළිබඳ පුළුල් විමර්ශනයක් ආරම්භ කර ඇති බව පොලිස් මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=41569", "Category": null, "Parent URL": null}