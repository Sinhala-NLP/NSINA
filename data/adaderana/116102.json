{"Source": "Adaderana", "Timestamp": "August 8, 2019 05:26 pm", "Headline": "අසාද් සාලිට අභියෝගයක්", "News Content": "වෛද්‍ය ෂාෆි සිහාබ්දීන් ඔහුගේ වත්කම් සම්බන්ධයෙන් මුදල් විශුද්ධිකරණ පනත යටතේ වහාම අත්අඩංගුවට ගන්නැයි ඉල්ලා අද(08) දිනයේ දී අපරාධ පරීක්ෂණ දෙපාර්තමේන්තුව වෙත පැමිණිල්ලක් ඉදිරිපත් කළ බව සුරකිමු දේශය ජාතික සංවිධානය පවසයි. මෙම පැමිණිල්ල ඉදිරිපත් කිරීමෙන් පසුව මාධ්‍යයට අදහස් දක්වමින් එහි සභාපති,නීතිඥ ඉන්ද්‍රසිරි සේනාරත්න මහතා කියා සිටියේ, 2012 - 2019 දක්වා වෛද්‍ය ෂාෆිට ලැබුණු මුදල් සම්බන්ධයෙන් විදිමත් පරීක්ෂණයක් සිදු කළ යුතු බවයි. පසුගිය දිනයන්හි දී වෛද්‍ය ෂාෆී විසින් සොයා ගනු ලැබූ වත්කම් පිළිබඳව හා රජයේ බැංකුවක ගිණුමක් සම්බන්ධයෙන් කරුණු සොයා ගනු ලැබී බවත් එම ගිණුම තුළ කෝටී 44 කට වැඩි සංඛාවක් ඇති බවත් පවසන නීතිඥවරයා මෙම මුදල් ආවේ කොහෙන්ද? යන්න ප්‍රශ්න කර සිටියේය. ඒ පිළිබඳ ඇති වු විශාල සැකය හේතුවෙන් අද දිනයේ දී මෙලෙස අපරාධ පරීක්ෂණ දෙපාර්තමේන්තුව වෙත පැමිණිල්ලක් ඉදිරිපත් කරනු ලැබ බවද ඔහු පැවසීය. මේ අතර, ඊයේ(07) දිනයේ දී මාධ්‍ය හමුවකට එක්වෙමින් අසාද් සාලි මහතා විසින් ෂාෆි වෛද්‍ය වරයාගේ වත්කම් සම්බන්ධයෙන් කිසිදු ගැටළුවක් නොමැති බව පවසා සිටි බවද පැවසු නීතිඥ සේනාරත්න මහතා, ඔහුට ප්‍රසිද්ධ මාධ්‍ය සංවාදයක් සඳහා එන්නැයි අභියෝග කර සිටියේය. වෛද්‍ය ෂාෆිගේ ගිණුම්වල වඳ සැත්කම් කිරීමෙන් හා ත්‍රස්ත ක්‍රියාවලට උදව් කිරීමෙන් මෙම මුදල් සොයා ගෙන ඇති බවට කරුණු ඇති බව පැවසු නීතිඥවරයා,ප්‍රසිද්ධ විවාදයක් සඳහා අසාද් සාලි මහතා නොපැමිණෙන බව දන්නා බව ද පැවසීය.", "URL": "https://sinhala.adaderana.lk/news.php?nid=116102", "Category": null, "Parent URL": null}