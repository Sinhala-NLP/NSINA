{"Source": "Adaderana", "Timestamp": "July 13, 2013 08:09 am", "Headline": "මාතර රෝහලේ ශල්‍යකර්ම නැවතිලා!", "News Content": "මාතර රෝහලේ ශල්‍යකර්ම බොහොමයක් මේවන විට ක්‍රියාත්මක නොවන බව රජයේ වෛද්‍ය නිලධාරීන්ගේ සංගමය පවසයි. විකලාංග, මුඛ හා හණුක, උගුර, කණ හා නාසය යන ඒකකවල ශල්‍යකර්ම සිදු නොවන බව එම සංගමය කියයි. ඊට මූලික හේතුව වී ඇත්තේ ශල්‍යාගාරයේ වායුසමීකරණ යන්ත්‍රය කියා විරහිතවීම බව සඳහන්ය. වායුසමීකරණ යන්ත්‍රය කියා විරහිත වී මාස එකහමාරකට අධික කාලයක් ගත වී ඇතත් මේ වන තෙක් එය අලුත්වැඩියා කිරීමට රෝහල් පාලනාධිකාරිය පියවර ගෙන නොමැති බවට රජයේ වෛද්‍ය නිලධාරීන්ගේ සංගමය චෝදනා කරයි. මේ හේතුවෙන් දිනකට සැත්කම් 20-30 අතර සංඛ්‍යාවක් සිදුකළ නොහැකි තත්ත්වයට පත්ව ඇති බව රජයේ වෛද්‍ය නිලධාරීන්ගේ සංගමය කියයි.", "URL": "https://sinhala.adaderana.lk/news.php?nid=35735", "Category": null, "Parent URL": null}