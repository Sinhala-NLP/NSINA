{"Source": "Adaderana", "Timestamp": "December 27, 2011 08:33 am", "Headline": "අතුරු වෛද්‍ය සේවාවේ ගැටලු වෙනුවෙන් වෘත්තීය සමිති ක්‍රියාමාර්ගයක්", "News Content": "අතුරු වෛද්‍ය සේවාවට බලපාන නොවිසිඳුනු ගැටලු කිහිපයක් සම්බන්ධයෙන් හෙට දිනයේ වෘත්තීය සමිති ක්‍රියාමාර්ගයක නිරත වීමට අතුරු වෛද්‍ය සේවා ඒකාබද්ධ පෙරමුණ තීරණය කර තිබේ. හෙට පෙරවරු අටේ සිට පසුදින පෙරවරු අට දක්වා පැය 24ක කාලයක් මෙම වෘත්තීය සමිති ක්‍රියාමාර්ගයේ නිරත වන බව අතුරු වෛද්‍ය සේවා ඒකාබද්ධ පෙරමුණ ප්‍රකාශ කරයි. මහජන සෞඛ්‍ය පරීක්ෂක , කීට විද්‍යා සහකාර , පවුල් සෞඛ්‍ය වෛද්‍ය නිලධාරී , දන්ත කාර්මික , විද්‍යුත් නිකර්පන රේඛන ශිල්පි , ඛන්තු රේඛන ශිල්පී , අක්ෂි තාක්ෂණවේදී , මහජන සෞඛ්‍ය රසායනාගාර ශිල්පී හා පාසල් දන්ත චිකිත්සක යන වෘත්තීන්හි සියලු කාර්යය මණ්ඩලය මෙම වැඩ වර්ජනය සඳහා සහභාගී වනු ඇත. මේ සඳහා වෘත්තීය සමිති 09 ට අයත් සෞඛ්‍ය දෙපාර්තමේන්තුවේ 16,000කට අධික සේවකයින් පිරිසක් මෙම වෘත්තීය සමිති ක්‍රියාමාර්ගයේ නිරත වන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=20964", "Category": null, "Parent URL": null}