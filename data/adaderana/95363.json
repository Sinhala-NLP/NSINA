{"Source": "Adaderana", "Timestamp": "September 1, 2018 02:40 pm", "Headline": "නේපාලය හා ශ්‍රී ලංකාව අතර සෘජු ගුවන් ගමන් නැවත ආරම්භ කළ යුතුයි", "News Content": "විදේශ කටයුතු රාජ්‍ය අමාත්‍ය වසන්ත සේනානායක මහතා නේපාලය් පැවති ද්වීපාර්ශ්වික වෙළෙඳ, සංචාරක සහ ආයෝජනය පිළිබඳ සැසිවාරය සඳහා සහභාගී වී තිබේ. එහිදී අදහස් දැක්වූ දේශ කටයුතු රාජ්‍ය අමාත්‍ය වසන්ත සේනානායක මහතා සඳහන් කළේ දෙරටේ ප්‍රධාන වාණිජ නගර අතර සම්බන්ධකතාව අපගේ වෙළෙඳ හා ආර්ථික සහයෝගීතාවයට අත්‍යාවශ්‍ය බවයි. දෙරට අතර සෘජු ගුවන් සේවා නැවත ආරම්භ කළ යුතු බවද රාජ්‍ය අමාත්‍යවරයා ප්‍රකාශ කළේය. ව්‍යාපාරික විභවයක් සහිත රටවල් සමඟ ආර්ථික සම්බන්ධතා ගොඩනඟා ගැනීමට ශ්‍රී ලංකා ජාතික සමගි රජය ඉහළ ප්‍රමුඛතාවක් ලබා දෙන බවත් ශ්‍රී ලංකාව, ආයෝජනයට හිතකර පරිසරයක් ගොඩනංවමින් හා ලෝක ආර්ථිකයට වඩාත් සහ සම්බන්ධ වීම ඉලක්ක කර ගනිමින් සෘජු විදේශීය ආයෝජන දිරිගන්වමින් ඉදිරියටත් ජාත්‍යන්තර වෙළෙඳාම සඳහා විවෘතව පවතින බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95363", "Category": null, "Parent URL": null}