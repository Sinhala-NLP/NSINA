{"Source": "Adaderana", "Timestamp": "August 24, 2018 08:31 pm", "Headline": "ටියුඩර් රාජපක්ෂට අවසන් ගෞරව දැක්වීමට ගෝඨාභය මැදමුලනට", "News Content": "අභාවප්‍රාප්ත චන්ද්‍රා ටියුඩර් රාජපක්ෂ මහතාගේ අවසන් කටයුතු සදහා සහභාගී වීම සදහා හිටපු ආරක්ෂක ලේකම් ගෝඨාභය රාජපක්ෂ මහතා අද(24) සවස වීරකැටිය මැදමුලන නිවසට පැමිණ තිබේ. අභාවප්‍රාප්ත චන්ද්‍රා රාජපක්ෂ මහතා හිටපු ආරක්ෂක ලේකම් ගෝඨාභය රාජපක්ෂ මහතාගේ වැඩිමහල් සහෝදරයෙකි. ගෝඨාභය රාජපක්ෂ මහතා විදෙස්ගතව සිටි අතර අවමංග්‍ය උත්සවය සදහා සහභාගී වීමට ඔහු අද (24) දිවයිනට පැමිණ තිබේ. මේ අතර හිටපු ජනාධිපති මහින්ද රාජපක්ෂ මහතාගේ බාල සොහොයුරු අභාවප්‍රාප්ත චන්ද්‍රා ටියුඩර් රාජපක්ෂ මහතාට ගෞරව කිරීම සඳහා පලස්තීනයේ ශ්‍රී ලංකා තානාපති සුහයිර් මොහොමඩ් සෙයිඩ් මහතා අද (24) සවස වීරකැටිය මැදමුලන නිවස වෙත පැමිණියහ. සුහයිර් මොහොමඩ් සෙයිඩ් මහතා සිය ශෝකය හිටපු ජනාධිපති මහින්ද රාජපක්ෂ මහතා හා පවුලේ ඥාතීන්ට දැක්වූ අතර ඔහු මහින්ද රාජපක්ෂ මහතා සමග සුහද කථාබහකද නිරත වූවේය.", "URL": "https://sinhala.adaderana.lk/news.php?nid=94975", "Category": null, "Parent URL": null}