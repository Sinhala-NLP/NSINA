{"Source": "Adaderana", "Timestamp": "May 9, 2019 08:41 am", "Headline": "නීතිවිරෝධීව මසුන් මැරූ 3ක් අත්අඩංගුවට", "News Content": "තහනම් දැල් යොදා ගනිමින් නීතිවිරෝධීව වවුනියාව වැවේ මසුන් ඇල්ලු ති‍දෙනෙකු අත්අඩංගුවට ගත් බව වවුනියාව ජල ජීවි වගාව්‍යාපෘති මධ්‍යස්ථාන නිලධාරීන් පවසයි. ඊයේ(08) සවස අදාළ සැකකරුවන් අත්අඩංගුවට ගෙන ඇති බව වාර්තා වෙයි. වවුනියාව ජලජීවි වගාව්‍යාපෘති මධ්‍යස්ථාන නිලධාරීන් පැවසුවේ පොලිස් විශේෂ කාර්ය බළකා නිලධාරීන් සමඟ එක්ව සිදුකළ මෙහෙයුමකදී තහනම් දැල් සමඟ අදාළ සැකකරුවන් අත්අඩංගුවට ගත් බවයි. අත්අඩංගුවට ගත් සැකකරුවන් වවුනියාව මහේස්ත්‍රාත් අධිකරණයට ඉඳිරිපත් කිරීමට නියමිත බවද වවුනියාව ජලජීවි වගාව්‍යාපෘති මධ්‍යස්ථාන නිලධාරීන් පැවසූහ. සිද්ධිය සම්බන්ධයෙන් වවුනියාව ජලජීවි වගාව්‍යාපෘති මධ්‍යස්ථාන නිලධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109578", "Category": null, "Parent URL": null}