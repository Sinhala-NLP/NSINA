{"Source": "Adaderana", "Timestamp": "February 2, 2013 03:09 pm", "Headline": "විශ්‍රාම ගිය අයගෙන් මම උපදෙස් ගන්නවා", "News Content": "දක්ෂ කාර්යශූර දැඩි පාලනයක් නොමැතිව ලංකා ගමනාගමන මණ්ඩලයේ වංචාව හා දූෂණය වැළැක්විය නොහැකි බව ප‍්‍රවාහන අමාත්‍ය කුමාර වෙල්ගම මහතා පවසයි. වංචාව සහ දූෂණය හේතුවෙන් ලංකා ගමනා ගමන මණ්ඩලයට දෛනිකව සියයට 10ක පමණ ප‍්‍රමාණයක් අහිමි වන බව ද අමාත්‍යවරයා පෙන්වාදෙයි. මෙම තත්ත්වයන් වැළැක්වීම සඳහා ලංකා ගමනා ගමන මණ්ඩලයේ විශ‍්‍රාමලත් අත්දැකීම් සහිත නිලධාරීන්ගෙන් තමන් උපදෙස් ලබා ගන්නා බව කුමාර වෙල්ගම අමාත්‍යවරයා සඳහන් කරයි. එය ලංකා ගමනා ගමන මණ්ඩලයේ අනාගත අභිවෘද්ධියට ඉතා වැදගත් බව අමාත්‍යවරයා පෙන්වාදෙයි. පානදුර ඩිපෝවේ පැවති උත්සවයකට එක් වෙමින් අමාත්‍යවරයා මෙම අදහස් පළ කරන ලදී.", "URL": "https://sinhala.adaderana.lk/news.php?nid=31286", "Category": null, "Parent URL": null}