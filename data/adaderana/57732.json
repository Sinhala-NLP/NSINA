{"Source": "Adaderana", "Timestamp": "February 29, 2016 08:12 pm", "Headline": "  මහවැලි ගඟට පස් මුදාහැරීමෙන් විශාල පරිසර හානියක්", "News Content": "හැටන් කොළඹ ප්‍රධාන මාර්ගයේ හැටන් සිට ෂැනන් දක්වා කිලෝ මිටර් 2ක් මාර්ගය පුළුල් කිරීමේ ප්‍රතිසංස්කරණ කටයුතු වලදී විශාල පස් තොගයක් හැටන් ඔයට මුදාහැරීම නිසා විශාල පරිසර හානියක් සිදු වෙමින් පවතින බව ප්‍රදේශවාසීන් පවසයි. හැටන්, මල්අප්පු ප්‍රදේශයේ එම ප්‍රතිසංස්කරණ කටයුතුවලින් මේ වන විට විශාල පස් තොගයක් හැටන් ඔයට මුදාහැරීම නිසා හැටන් ඔයේ ජලය පරිහරණය කරන විශාල පිරිසක් දැඩි අසීරුතාවයට පත්ව තිබේ. ගිනිගත්හේන ප්‍රදේශයේදී හැටන් ඔයේ ජලය හරස් කරමින් පෞද්ගලික ජල විදුලි බාලාගාර කිහිපයකද විදුලිය උත්පාදනය සිදුකරයි.ගිනිගත්හේන අඹගමුව ප්‍රදේශයේ විශාල පිරිසකට පානීය ජලය සපයන්නේ මෙම ජල මූලාශ්‍රය හරහායි.මේ හේතුවෙන් හැටන් ඔයට පස් මුදානොහැර පරිසර හිතකාමී ලෙස මෙම මාර්ග ප්‍රතිසංස්කරණ කටයුතු සිදු කරන ලෙස ප්‍රදේශවාසින් ඉල්ලා සිටියි.", "URL": "https://sinhala.adaderana.lk/news.php?nid=57732", "Category": null, "Parent URL": null}