{"Source": "Adaderana", "Timestamp": "March 19, 2011 09:12 am", "Headline": "දරුවකු හදා ගැනීමට වෙනත් පිරිසකට දුන් මවට යළි දරුවා බාරදෙයි", "News Content": "නිත්‍යානුකූල නොවන අන්දමට දරුවෙකු හදා වඩා ගැනීමට වෙනත් පිරිසකට ලබා දුන් බද්දේගම ප්‍රදේශයේ කාන්තාවකට යළි එම දරුවා ලබා දීමට පොලිසියේ මැදිහත් වීමෙන් පියවර ගෙන තිබේ. මාතර රෝහලේ දී පසුගිය 10 වැනි දින බිහි කළ දරුවා අදාළ මව විසින් අහංගම ප්‍රදේශයේ යුවලකට ලබා දී ඇති බවට ප්‍රදේශවාසීන්ගෙන් ලද තොරතුරු මත පරීක්ෂණ සිදු කළ පොලිසියට අනාවරණය විය. ඒ අනුව දරුවා ලබා ගත් යුවල කැඳවා එම දරුවා යළි නියම මවට බාර දීමට පොලිසිය පියවර ගනු ලැබීය. ආර්ථික දුෂ්කරතා හේතුවෙන් තමා මෙම පියවර ගත් බව දරුවාගේ මව සඳහන් කර ඇත.", "URL": "https://sinhala.adaderana.lk/news.php?nid=14936", "Category": null, "Parent URL": null}