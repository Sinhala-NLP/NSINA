{"Source": "Adaderana", "Timestamp": "May 14, 2017 01:08 pm", "Headline": "  මිලියන 10ක හෙරොයින් ගුවන් තොටින් අල්ලයි", "News Content": "රුපියල් මිලියන 10ක් වටිනා හෙරොයින් තොගයක් සමඟ පකිස්ථාන ජාතිකයෙකු කටුනායක බණ්ඩාරනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ.අද (14) පෙරවරුවේ ඩුබායි සිට මෙරටට පැමිණි පකිස්ථාන ජාතිකයෙකු මෙලෙස අත්අඩංගුවටගත් බව ගුවන්තොටුපල රේගුව පැවසුවේය.ඔහු සිය පාවහන්වල සඟවා තිබු හෙරොයින් කිලෝග්‍රෑමයක් ගුවන්තොටුපල රේගුව විසින් සොයාගෙන තිබේ. අත්අඩංගුවට ගත් සැකකරු 32 හැවිරිදි වියේ පසුවන පකිස්ථාන ජාතිකයෙකු වන අතර ගුවන්තොටුපල රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73149", "Category": null, "Parent URL": null}