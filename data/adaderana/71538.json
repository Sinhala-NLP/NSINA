{"Source": "Adaderana", "Timestamp": "March 30, 2017 01:53 pm", "Headline": "වරදකරු වු සිවිල් ආරක්ෂක සෙබළාට වසර 10 ක සිර දඬුවමක්", "News Content": "රාජකාරී ගිනි අවියෙන් වෙඩි තබා තම පියා ඝාතනය කිරීමේ සිද්ධියකට වරදකරු වූ සිවිල් ආරක්ෂක බලකායේ සෙබළෙකුට බරපතල වැඩ සහිත වසර 10ක සිර දඬුවම් නියම කර තිබේ. 2008 වසරේ අනුරාධපුර , කැබිතිගොල්ලෑව ප්‍රදේශයේදී ටී 56 වර්ගයේ රාජකාරී ගිනිඅවියෙන් අදාළ සිවිල් ආරක්ෂක බලකා සෙබලා තම පියාට වෙඩි තබා ඝාතනය කර තිබුණි. සිද්ධියට අදාළව අනුරාධපුර මහාධිකරණය හමුවේ සැකකරුට එරෙහිව අධිචෝදනා ගොනු කර තිබූ අතර නඩුවේ තීන්දුව ලබාදෙමින් උතුරු මැද පළාත් බද මහාධිකරණ විනිසුරු මංජුල තිලකරත්න මහතා ඔහුට බරපතල වැඩ සහිත වසර 10ක සිර දඬුවමක් නියම කර ඇත. මීට අමතරව රුපියල් 5000ක දඬ මුදලක්ද නියම කල විනිසුරුවරයා එම දඬ මුදල නොගෙවන්නේ නම් තවත් මාස තුනක ලිහිල් සිර දඬුවමකට යටත් කරන බව ද දැනුම් දී ඇත්තේ.", "URL": "https://sinhala.adaderana.lk/news.php?nid=71538", "Category": null, "Parent URL": null}