{"Source": "Adaderana", "Timestamp": "December 25, 2012 09:40 am", "Headline": "ගාල්ලේ 33 වැනි නැණසල හෙට විවෘත කෙරේ", "News Content": "නැණසල දහස ව්‍යාපෘතිය යටතේ දිවයිනේ ස්ථාපිත කෙරෙන 692 වන නැණසල මධ්‍යස්ථානය මෙම හෙට (26) දා ගාල්ල දිස්ත්‍රික්කයේ විවෘත කිරීම‍ට නියමිත බව ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය (ICTA) පවසයි. දොඩන්දුව පටුවත ශ්‍රී සීලක්ඛන්ධ ජාත්‍යන්තර බෞද්ධ මධ්‍යස්ථානයේදී එදින පෙරවරු 8ට හම්බන්තොට දිස්ත්‍රික් පාර්ලිමේන්තු මන්ත්‍රී නාමල් රාජපක්‍ෂ මැතිතුමා අතින් මෙම නැණසල විවෘත කෙරේ. දොඩන්දුව පටුවත ශ්‍රී සීලක්ඛන්ධ ජාත්‍යන්තර බෞද්ධ මධ්‍යස්ථානාධිපති මීවනපලානේ ධම්මරතන නාහිමියන්ගේ අනුශාසනා පරිදි මෙය ස්ථාපිත කර තිබේ. ප්‍රදේශයේ ජනතාව සදහා තොරතුරු සන්නිවේදන තාක්‍ෂණ දැනුම සහ එම පහසුකම් ලබා ගැනීමට මෙම නැණසල මගින් හැකිවන බවද නියෝජිතායතනය සදහන් කරයි. ගාල්ල දිස්ත්‍රික්කයේ ස්ථාපිත කෙරෙන 33 වන නැණසල මධ්‍යස්ථානය මෙය වේ.", "URL": "https://sinhala.adaderana.lk/news.php?nid=30228", "Category": null, "Parent URL": null}