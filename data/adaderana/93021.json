{"Source": "Adaderana", "Timestamp": "July 22, 2018 01:05 pm", "Headline": "අඹගස්වැව රිය අනතුරකින් පුද්ගලයෙකු මරුට", "News Content": "පාදෙණිය - අනුරාධපුර මාර්ගයේ මහව අඹගස්වැව ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. කන්ටේනර් රථයක් සහ කුඩා ලොරි රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු ලොරි රථ රියදුරු වාරියපොල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ කබරගලවත්ත, එළමුල්ල ප්‍රදේශයේ පදිංචිව සිටි 30 හැවිරිදි අයෙකි. අනතුර සම්බන්ධයෙන් කන්ටේනර් රථ රියදුරු අත්අඩංගුවට ගෙන ඇති අතර මහව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93021", "Category": null, "Parent URL": null}