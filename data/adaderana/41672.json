{"Source": "Adaderana", "Timestamp": "March 10, 2014 06:56 am", "Headline": "ආරවුල දුර දිග ගිහින් සැමියා ගෙට ගිනි තියයි - මරණ 3ක්", "News Content": "පවුල් ආරවුලක් දුරදිග යාමෙන් කතරගම, කඳසුරිගම ප්‍රදේශයේ පුද්ගලයෙකු බිරිඳට තියුණු ආයුධයකින් පහරදී නිවසට ගිනි තැබීම හේතුවෙන් ඔහුත්, බිරිඳත් බිරිඳගේ මවත් මියගොස් තිබේ. ඊයේ රාත්‍රී 9.15ට පමණ මෙය සිදුව ඇති බව පොලීසිය කියයි. සිද්ධිය වන අවස්ථාවේදී අදාළ කාන්තාවගේ දරුවෙකු, සහෝදරියක, මව, හා පියාද නිවසේ සිට තිබේ. සිද්ධියට සම්බන්ධ පුද්ගලයාත්, බිරියගේ මවත් ගින්නට හසුව මියගොස් ඇති බව පොලීසිය කියයි. බිරිඳ කතරගම රෝහලට ඇතුළත් කිරීමෙන් පසු මියගොස් තිබේ. මෙම සිද්ධියෙන් නිවසේ සිටි සෙසු සාමාජිකයින් ද තුවාල ලබා ඇති බව පොලීසිය කියයි.", "URL": "https://sinhala.adaderana.lk/news.php?nid=41672", "Category": null, "Parent URL": null}