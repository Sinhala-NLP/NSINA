{"Source": "Adaderana", "Timestamp": "December 31, 2010 04:21 pm", "Headline": "මිලියන 180 ට වැඩි වියදමින් පවුල් රැසකට විදුලිය  ", "News Content": "කොළඹ, ගම්පහ සහ හම්බන්තොට දිස්ත්‍රික්කවල විදුලිය පහසුකම් නොලැබූ පවුල් රැසක් වෙනුවෙන් මේ වසරේ විදුලිය ලබාදීම මගින් එම දිස්ත්‍රික්ක සම්පූර්ණ වශයෙන් ආවරණය කිරීමට හැකි වූ බව විදුලි බල හා බල ශක්ති අමාත්‍යාංශය පවසයි. අදාළ ව්‍යාපෘති වෙනුවෙන් රුපියල් මිලියන 180 ට වැඩි මුදලක් වැය කළ බව එම අමාත්‍යාංශය සඳහන් කරයි. හම්බන්තොට දිස්ත්‍රික්කයේ තවත් විදුලි ව්‍යාපෘති රැසක වැඩකටයුතු ද මේ වන විට අවසන් වී ඇතැයි විදුලි බල අමාත්‍යාංශය පෙන්වා දෙයි. ඊට අමතරව කළුතර, ගාල්ල, මාතර, රත්නපුර , කෑගල්ල , අනුරාධපුර සහ පොළොන්නරුව යන දිස්ත්‍රික්කවල මෙතෙක් විදුලිය පහසුකම් හිමි නොවූ ජනතාවට 2011 වසර අවසන් වීමට ‍ප්‍රථම විදුලි බලය ලබාදීමට කටයුතු කරන බව අමාත්‍යාංශය පවසයි. 2012 දී \"සැමට විදුලිය යන්න\" යථාර්ථයක් කර ගැනීම සඳහා සියලු පියවර ගෙන ඇති බව ද විදුලි බල හා බල ශක්ති අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13184", "Category": null, "Parent URL": null}