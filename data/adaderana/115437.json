{"Source": "Adaderana", "Timestamp": "July 31, 2019 02:42 pm", "Headline": "කොළඹ තානාපති නිල නිවසක සිටි ගුවන් සෙබලෙක් සියදිවි නසා ගනී", "News Content": "කොල්ලුපිටිය ප්‍රදේශයේ පිහිටි ස්විට්සර්ලන්ත තානාපති නිල නිවස අසල රාජකාරියේ නිරතව සිටි ගුවන් හමුදා සෙබලෙකු වෙඩි තබාගෙන සියදිවි හානි කරගෙන තිබේ. ඔහු සිය රාජකාරී ගිනි අවියෙන් වෙඩි තබාගෙන සියදිවි හානි කරගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. වෙඩි වැදීමෙන් බරපතළ තුවාල ලැබූ ගුවන් හමුදා සෙබලා කොළඹ ජාතික රෝහලට ඇතුලත් කිරීමෙන් අනතුරුව මියගොස් තිබේ. මියගොස් ඇත්තේ ගුවන් හමුදා මූලස්ථානයට අනුයුක්තව සේවය කරමින් සිටි සෙබලෙකු වන බව වාර්තා වෙයි. ඔහු ගම්පොල, මොරගොල්ල ප්‍රදේශයේ පදිංචි 21 හැවිරිදි අයෙකු වන බවයි පොලිස් මාධ්‍ය ප්‍රකාශක කාර්යාලය වැඩිදුරටත් පැවසීය.", "URL": "https://sinhala.adaderana.lk/news.php?nid=115437", "Category": null, "Parent URL": null}