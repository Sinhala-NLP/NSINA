{"Source": "Adaderana", "Timestamp": "October 3, 2018 07:36 pm", "Headline": "ශ්‍රී ලංකා ක්‍රිකට් අනතුරුදායක තත්ත්වයකට පත් වෙලා", "News Content": "ශ්‍රී ලංකා ක්‍රිකට් මේ වනවිට අනතුරුදායක තත්ත්වයකට පත්ව ඇතැයි ජාත්‍යන්තර ක්‍රිකට් කවුන්සිලයේ දූෂණ මර්දන ඒකකයේ ප්‍රධානියා තමන්ට දැනුම් දුන් බව ක්‍රීඩා අමාත්‍ය ෆයිසර් මුස්තාෆා මහතා පවසයි. ඔහු මේ අදහස් පළකළේ ශ්‍රී ලංකා ක්‍රිකට් ආයතනයේදී අද (03) පැවති මාධ්‍ය හමුවකට එක්වෙමින්. ජාත්‍යන්තර ක්‍රිකට් කවුන්සිලයේ දූෂණ මර්දන ඒකකයේ සාමාන්‍යාධිකාරිවරයා අද නිවේදනයක් නිකුත් කරමින් සඳහන් කර තිබුණේ ශ්‍රී ලංකා ක්‍රිකට් දූෂණ සම්බන්ධයෙන් සිදුකෙරෙන පරීක්ෂණ පිලිබඳ මෙරට ජනාධිපතිවරයාව, අග්‍රාමාත්‍යවරයාව සහ ක්‍රීඩා අමාත්‍යවරයාව දැනුවත් කළ බවයි. එමෙන්ම මෙම පරීක්ෂණය කලකට පෙර ආරම්භ කළ එකක් බවත් ඉදිරියේදී පැවැත්වීමට නියමිත එංගලන්ත තරගාවලිය සම්බන්ධයෙන් සිදුවන පරීක්ෂණයක් නොවන බවත් එම නිවේදනයේ සඳහන් වේ. අද පැවති මාධ්‍ය හමුවකදී මාධ්‍යෙව්දින් මේ සම්බන්ධයෙන් ක්‍රීඩා අමාත්‍යවරයාගෙන් විමසීමක් කළේය.", "URL": "https://sinhala.adaderana.lk/news.php?nid=97135", "Category": null, "Parent URL": null}