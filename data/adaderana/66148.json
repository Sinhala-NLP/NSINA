{"Source": "Adaderana", "Timestamp": "November 18, 2016 12:03 pm", "Headline": " ජාලිය වික්‍රමසූරිය රිමාන්ඩ්", "News Content": "අත්අඩංගුවට ගත් අමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය මහතා රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය නියෝග කර තිබේ.කොටුව මහේස්ත්‍රාත් ලංකා ජයරත්න මෙනවිය හමුවට ඉදිරිපත් කළ ඔහු දෙසැම්බර් මස 02 වනදා දක්වා රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු සඳහන් කළේය.මෙරටින් පිටවයාමට සූදානම් වූ අවස්ථාවේදී පොලිස් මූල්‍ය අපරාධ විමර්ශන කොට්ඨාසය මගින් ජාලිය වික්‍රමසූරිය මහතා ඊයේ(17) රාත්‍රීයේදී කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබුණි.අමෙරිකාවේ ශ්‍රී ලංකා තානාපතිවරයා ලෙස කටයුතු කළ සමයේ ජාලිය වික්‍රමසූරිය මහතා තානාපති කාර්යාලය සඳහා ගොඩනැගිල්ලක් ඉදිකිරිමේදී අමෙරිකානු ඩොලර් තුන් ලක්ෂ 32,000ක පමණ මුදලක් වංචා කළ බවට චෝදනා එල්ල වී තිබේ.", "URL": "https://sinhala.adaderana.lk/news.php?nid=66148", "Category": null, "Parent URL": null}