{"Source": "Adaderana", "Timestamp": "February 1, 2010 11:10 am", "Headline": "අනාගතය සුභ නොවුණොත් මර්වින් සමුගනියි", "News Content": "රට තුළ සුභ අනාගතයක් නිර්මාණය කිරීමට නොහැකි වුවහොත් තමන් දේශපලනයෙන් සමුගන්නා බව ආචාර්ය මර්වින් සිල්වා අමාත්‍යවරයා පවසයි. අමාත්‍යවරයා පෙන්වා දෙන පරිදි සියලු ‍පුරවැසියන්ට ජලය , විදුලිය , නිවාස ඉඩකඩම් මෙන්ම යටිතලපහසුකම් ලබා දීමට පියවර ‍ගත යුතු ය. 2013 වසර වන විට මෙම කාර්යෙන් සියයට 75 ක් අවසන් කිරිමට නොහැකි වුවහොත් තමන් දේශපාලනය තුළ රැඳී නොසිටින බව මර්වින් සිල්වා අමාත්‍යවරයා සදහන් කරයි. දරුවන්ට මෙන්ම තරුණ පරම්පරාවට ද යහපත් හෙට දවසක් නිර්මාණය කළ යුතු බව අමාත්‍යවරයා ඊයේ කැළණිය ශ්‍රී විෂ්ණු දේවාලයේ පැවති පුජාවකට සහභාගි වීමෙන් අනතුරුව මාධ්‍ය වෙත අදහස් දක්වමින් කියා සිටියේය.", "URL": "https://sinhala.adaderana.lk/news.php?nid=6390", "Category": null, "Parent URL": null}