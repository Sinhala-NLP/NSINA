{"Source": "Adaderana", "Timestamp": "August 1, 2019 11:41 am", "Headline": "මයික් පොම්පෙයෝ තායිලන්තයට", "News Content": "අමෙරිකානු රාජ්‍ය ලේකම් මයික් පොම්පෙයෝ නිල සංචාරයක් සඳහා තායිලන්තයට පැමිණියේය‍. එරටදී පැවැත්වෙන ආසියානු සමුළුවටත් ඔහු සහභාගි වීමට නියමිතයි. තායි සංචාරය අරඹමින් බැංකොක් නගරයට පැමිණි අමෙරිකානු රාජ්‍ය ලේකම්වරයාට එහිදී උණුසුම් පිළිගැනීමක් හිමිවුණි. රාජ්‍ය ලේකම්වරයා පිළිගැනීමට එරට උසස් නිලධාරීන් රැසක් ගුවන්තොටුපළ වෙත පැමිණ සිටියේය‍. උතුරු කොරියාව සිය නවතම බැලැස්ටික් මිසයිල අත්හදාබැලීම හා දකුණු චීන මුහුද සම්බන්ධ අර්බුදය උග්‍රවී ඇති පසුබිමක මයික් පොම්පෙයෝ තායිලන්තයේ සංචාරය කිරීම විශේෂත්වයක්. එමෙන්ම එරටදී පැවැත්වෙන ආසියාන් සමුළුවටත් ඔහු සහභාගි වීමට නියමිතව ඇත. මේ අතර දකුණු චීන මුහුදු පිළිබඳ අර්බුදයට විදෙස් රටවල් මැදිහත් නොවිය යුතු බවට චීනයේ ප්‍රධාන පෙලේ රාජ්‍ය තාන්ත්‍රික නිලධාරියෙක් අනතුරු අඟවා තිබුණි. එමෙන්ම අදාළ ගැටළුවට අමෙරිකාවේ මැදිහත්වීම සම්බන්දයෙන්ද චීනය විවේචනාත්මක ලෙස අදහස් පලකර ඇත.", "URL": "https://sinhala.adaderana.lk/news.php?nid=115496", "Category": null, "Parent URL": null}