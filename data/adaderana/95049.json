{"Source": "Adaderana", "Timestamp": "August 26, 2018 01:30 pm", "Headline": "මරණයට අතවනමින් එගොඩවන මස්කෙලිය ඔය ජනතාව", "News Content": "මස්කෙලියේ සිට කැළණි ගඟට ප්‍රධාන වශයෙන් ජලය ගලා බසිනා මස්කෙලිය ඔය හරහා ඉදිකර තිබෙන කම්බි පාලමේ කම්බි දිරා පත් වි ලැලි ගැලවි , පාලමේ අත්තිවාරමට යොදා ඇති යකඩද දිරාපත් වි ඇති නිසා එම පාලම කඩා වැටිමේ අවධානමක් පවතින බව එම පාලම හරහා ගමන් ගන්නා ජනතාව පවසයි. අඹගමුව ප්‍රාදේශිය ලේකම් කොට්ඨශයට අයත් ගිනිගත්හේන හිටිගේගම, ගල්ගොඩහින්න ගම්මාන ඇතුළු තවත් ගම්මාන රැසකට පිවිසිමට ඇති කෙටිම මාර්ගය පිහිටා ඇත්තේ මෙම කම්බි පාලම හරහා බවයි ප්‍රදේශවාසින් ප්‍රකාශ කළේය. 1955 වසරේදි ඉදිකරන ලද මෙම කම්බි පාලම දිගින් අඩි 275 කින් සහ උසින් අඩි 22 කින් යුක්ත වේ. වසර 15 කින් පමණ එම පාලම ප්‍රතිසංස්කරණය නොකිරිම හේතුවෙන් එම පාලමේ ආත්තිවාරමට යොදා ඇති යකඩ කුළුණු පාලමේ ආරක්ෂිත කම්බි සහ එම පාලමේ ගමන් කිරිමට යොදා ඇති ලැලි දිරා ඇති බවයි ප්‍රදේශවාසින් පවසන්නේ. එම කම්බි පාලම අබලන් තත්ත්වයේ පැවතිම නිසා එම පාලම හරහා ගමන් ගත් පාසල් ළමුන් සහ ප්‍රදේශවාසින් කිහිපදෙනෙකු පාලම මතින් ගමන් කිරිමේදි පාලමේ සිට මස්කෙලිඔයට වැටි තුවාල ලබා ඇති බවද ප්‍රදේශවාසින් සහ පාසල් ළමුන් කියා සිටියි. හිටිගේගම , මොරතොටියා වත්ත , කෙසෙල්අරාව , මගුරු මාදෙණිය ,ඇතුළු ගම්මාන රැසකට පිවිසිමට ඇති කෙටිම එකම මාර්ගය මෙය බවයි එම පාලම මතින් ගමන් ගන්නා ජනතාව පවසයි. එම කම්බි පාලම වෙනුවට යකඩ පාලමක් හෝ කොන්ක්‍රිට් පාලමක් ඉදිකර දෙන බවට අදාල බලධාරින් අවස්තා කිහිපයකදි පොරොන්දු වි ඇතත් එම පොරොන්දුව මෙතෙක් බලධාරින් ඉටු කර නොමැති බවද ගම්වාසින් කියා ප්‍රකාශ කළේය. අබලන් වි ඇති කම්බි පාලම පවත්නා තත්ත්වය මත අවස්ථා කිහිපයකදි ගම්වාසින් සහ තරුණයින් එක්ව තම ශ්‍රමය සහ මුල්‍ය දායකත්වය යොදවමින් ප්‍රතිසංස්කරණය කල බවත්, මෙවර එම පාලම ප්‍රතිසංස්කරණ කිරිමට ගම්වාසින් විසින් අඹගමුව ප්‍රාදේශිය ලේකම්වරයාගෙන් අවසරය ඉල්ලා ඇතත්, එම අවසරය මෙතෙක් ප්‍රාදේශිය ලේකම්වරයා විසින් ලබා දි නොමැති බවද ගම්වාසින් කියා සිටියි. කෙසේ නමුත් මේ සම්බන්ධයෙන් අද දෙරණ ප්‍රාදේශීය ලේකම්වරයාගෙන් සිදුකළ විමසීමකදී ඔහු ප්‍රකාශ කළේ මෙම පාලමේ අයිතිය ඇත්තේ අඹගමුව ප්‍රදේශීය සභාවට බවත් තමාට ඒ සම්බන්ධයෙන් පියවරක් ගැනීමට නීතිමය අයිතියක් නොමැති බවයි.", "URL": "https://sinhala.adaderana.lk/news.php?nid=95049", "Category": null, "Parent URL": null}