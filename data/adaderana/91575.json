{"Source": "Adaderana", "Timestamp": "June 27, 2018 12:58 pm", "Headline": "විදෙස් රටවල් සහ ආයතන මෙරට සංස්කෘතියට හානිවන යෝජනා ඉදිරිපත් කරනවා", "News Content": "විදෙස් රටවල් සහ ආයතන මෙරටට ණය ලබා දීමේදී මෙරට සංස්කෘතියට හානිවන ආකාරයේ යෝජනා ඉදිරිපත් කරන බව අති උතුම් මැල්කම් කාදිනල් රංජිත් හිමිපාණන් පවසයි. මෙය කිසිසේත්ම මෙරට අතීත උරුමයට සුදුසු ක්‍රියාවක් නොවන බව කාදිනල් හිමිපාණන් පෙන්වා දෙයි. ශ්‍රී ලංකා නිදහස් පක්ෂ මහ ලේකම් මහාචාර්ය රෝහණ ලක්ෂ්මන් පියදාස මහතා ඊයේ(26) පස්වරුවේ කාදිනල් හිමිපාණන් මුණ ගැසී සාකච්ඡා කළේය. ඉන් අනතුරුව මාධ්‍ය වෙත අදහස් දක්වමින් අති උතුම් මැල්කම් කාදිනල් රංජිත් හිමිපාණන් මේ බව සඳහන් කළේය.", "URL": "https://sinhala.adaderana.lk/news.php?nid=91575", "Category": null, "Parent URL": null}