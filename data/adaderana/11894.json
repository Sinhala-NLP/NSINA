{"Source": "Adaderana", "Timestamp": "November 2, 2010 03:29 pm", "Headline": "සහෝදර භික්ෂූන් වෙනුවෙන් සිසු භික්ෂූන් පා ගමනේ", "News Content": "ශ්‍රී ජයවර්ධනපුර විශ්ව විද්‍යාලයේ ශිෂ්‍ය භික්ෂූන් වහන්සේ දෙනම‍ක‍ගේ පන්ති තහනම් කිරීමට විරෝධය පළ කරමින් එම විශ්ව විද්‍යාලයේ භික්ෂූන් වහන්සේ ඇතුළු ශිෂ්‍යයින් පිරිසක් විරෝධතා පාගමනක නිරත වී සිටිති. විශ්ව විද්‍යාලය ආසන්නයෙන් ආරම්භ වූ මෙම විරෝධතා පාගමන මේ වන විට විශ්ව විද්‍යාල ප්‍රතිපාදන කොමිසන් සභාව බලා ගමන් කරමින් තිබෙන බව අද දෙරණ වාර්තාකරු සඳහන් කරයි. විශ්ව විද්‍යාල තුළ දැනට මතුව ඇති තත්ත්වයට සහ ඊට බලධාරීන් දක්වා ඇති ප්‍රතිචාර පිළිබඳ විරෝධතා පාගමනට එක්ව සිටි පිරිසේ විවේචනයට ලක්ව තිබේ. මේ වන විට විශ්ව විද්‍යාල ප්‍රතිපාදන කොමිසන් සභාව ආසන්නයේ ආරක්ෂාව තරමක් දැඩි කර ඇති බව අප වාර්තාකරු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=11894", "Category": null, "Parent URL": null}