{"Source": "Adaderana", "Timestamp": "June 10, 2015 12:14 pm", "Headline": "නවසීලන්තයට අන්ත පරාජයක්", "News Content": "නවසීලන්තය සමඟ පැවත්වෙන තරඟ 5කින් සමන්විත එක්දින තරඟාවලියේ පළමු තරඟයෙන් ලකුණු 210ක විශිෂ්ට ජයක් හිමි කර ගැනීමට එංගලන්ත කණ්ඩායම සමත්ව තිබේ.තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව එංගලන්තයට ලබා දෙන ලදී. ඒ අනුව එංගලන්තය සිය පන්දුවාර 50 අවසානයේදී කඩුලු 09ක් දැවී ලකුණු 408ක් ලබාගත්තේය.එහිදී ජෝස් බට්ලර් ලකුණු 129ක් ද ජෝ රූට් ලකුණු 104ක් ද අදිල් රෂිඩ් ලකුණු 69ක් ද රැස් කළහ. පිළිතුරු ඉනිම සඳහා පිටියට පිවිසි නවසීලන්ත ක්ණඩායමට පන්දුවාර 31යි එක් පන්දුවකදී සියළුදෙනා දැවී ලබාත්තේ ලකුණු 198ක් පමණයි. රොස් ටේලර් ලකුණු 57ක් ද කේන් විලියන්සන් ලකුණු 45ක් ද රැස් කළහ.පන්දු යැවීමේදී ස්ටීවන් ෆින් සහ අදිල් රෂීඩ් කඩුලු 04 බැගින ලබාගන්නා ලදී.", "URL": "https://sinhala.adaderana.lk/news.php?nid=51896", "Category": null, "Parent URL": null}