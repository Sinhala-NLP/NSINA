{"Source": "Adaderana", "Timestamp": "May 27, 2010 09:20 am", "Headline": "බසයක් පෙරළී 30කට තුවාලයි", "News Content": "අනුරාධපුර කුරුන්දන්කුළම ප්‍රදේශයේදී පෞද්ගලික බස් රථයක් අනතුරට ලක්වීමෙන් පුද්ගලයන් 30ක් පමණ තුවාල ලබා තිබේ. තුවාල ලැබුවන් මේ වන විට රෝහලේ ප්‍රතිකාර ලබමින් සිටින බව අනුරාධපුර රෝහලේ අධ්‍යක්ෂවරයා සඳහන් කළේය. කොළඹ සිට වව්නියාව බලා ධාවනය වු බස් රථයක් අද උදෑසන මෙසේ අනතුරට ලක් විය. අනතුරට හේතුව බස් රථය මාර්ගයෙන් ඉවතට ගමන් කිරීම බව පොලිසිය සඳහන් කළේය. තුවාලකරුවන් අතර සිල් සමාදන් වීම සඳහා ගිය සැදැහැවතුන් පිරිසක්ද සිටි බව අද දෙරණ වාර්තාකරු සඳහන් කළේය. කෙසේ වෙතත් තුවාල ලැබු පුද්ගලයන්ගේ තත්ත්වය බරපතල නොවන බව රෝහල් අධ්‍යක්ෂවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8651", "Category": null, "Parent URL": null}