{"Source": "Adaderana", "Timestamp": "December 26, 2013 09:01 am", "Headline": "දිස්ත්‍රික් මැතිවරණ කොමසාරිස්වරු කොළඹට කැඳවයි", "News Content": "සියලුම දිස්ත්‍රික්ක වල නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන් කොළඹට කැඳවා තිබේ. මැතිවරණ මහලේකම් කාර්යාලයේ නිලධාරියෙකු ප්‍රකාශ කළේ අද(26) පෙරවරුවේ මැතිවරණ කොමසාරිස්වරයා සමඟ විශේෂ සාකච්ජාවක් සඳහා මෙම නිලධාරීන් කැඳවා ඇති බවයි. 2013 ජන්ද හිමි නාමලේකණ සහතික කිරීමේ කටයුතු පිළිබඳ උපදෙස් ලබාදීම මෙම සාකච්ජාවේ මුලික අරමුණ වී තිබේ. ඊට අමතරව ඉදිරියේදී පැවැත්වීමට නියමිත පළාත් සභා මැතිවරණ සඳහා මුලික කටයුතු සිදුකිරීම සහ දෙවරක් අයවැය පරාජයට පත්වු පළාත් පාලන ආයතන වල පුරප්පාඩුවු සභාපති ධුර පිරවීම සම්බන්ධයෙන් මෙහිදී සාකච්ජා කිරීමට නියමිතය.", "URL": "https://sinhala.adaderana.lk/news.php?nid=39860", "Category": null, "Parent URL": null}