{"Source": "Adaderana", "Timestamp": "January 29, 2018 11:53 am", "Headline": "ලලිත් වීරතුංගගේ ඉල්ලීම කුණු කූඩයට", "News Content": "හිටපු ජනාධිපති ලේකම් ලලිත් වීරතුංග මහතා විදේශගතවීමට අවසර ලබා දෙන ලෙස කළ ඉල්ලීම කොළඹ මහාධිකරණ විනිසුරු ගිහාන් කුලතුංග මහතා විසින් ප්‍රතික්ෂේප කර තිබේ. විත්තිකරුට එරෙහිව එල්ල වී තිබූ චෝදනාවලට ඔහු අධිකරණය විසින් වරදකරු කර වසර තුනක සිරදඬුවමක් සහ රුපියල් ලක්ෂ 10ක දඩයක් මෙන්ම රුපියල් බිලියන 50ක වන්දියක් ද නියම වූ අයෙකු බැවින් ඒ සඳහා අවසර ලබාදීමට නීතිමය පදනමක් නොමැති බව මහාධිකරණය විනිසුරුවරයා ප්‍රකාශ කළ බව අද දෙරණ අධිකරණ වාර්තාකරු සඳහන් කළේය. අධිකරණය බාරයේ ඇති විත්තිකරුගේ විදේශ ගමන් බලපත්‍රය මුදාහැර දැඩි ඇප කොන්දේසි යටතේ එම ඉල්ලීමට අවසර ලබාදීමට විරුද්ධත්වයක් නොමැති බව නීතිපතිවරයා වෙනුවෙන් පෙනී සිටි රජයේ ජ්‍යේෂ්ඨ අධිනීතිඥවරයා එහිදී අධිකරණට දැනුම් දී තිබේ. නීතිඥවරයාගේ ස්ථාවරය එය වුවත් විත්තිකරු තම අධිකරණය විසින් මේ වන විට වරදකරුකර ඇති චූදිතයෙකු බවත් දඬුවම් ලැබීමට පෙර විත්තිකරුට ඇති නිර්දෝශීභාවය සහ පුර්ව නිගමනය ඔහුට නොමැති බවත් නිගමය කර මහාධිකරණ විනිසුරුවරයා අදාළ ඉල්ලීම ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=83728", "Category": null, "Parent URL": null}