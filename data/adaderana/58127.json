{"Source": "Adaderana", "Timestamp": "March 12, 2016 11:11 am", "Headline": "චිකාගෝ නුවර ගැටුම්කාරී තත්ත්වයක්", "News Content": "අමෙරිකාවේ චිකාගෝ නුවර ගැටුම්කාරී තත්ත්වයක් හටගෙන තිබේ.අමෙරිකානු ජනාධිපතිවරණය සඳහා ඉදිරිපත්ව සිටින ඩොනල්ඩ් ට්‍රම්ප්ගේ ආධාරකරුවන් සහ විරුද්ධවාදීන් පිරිසක් අතර ගැටුමක් හටගෙන ඇති බව විදෙස් මාධ්‍ය වාර්තා කළේය.චිකාගෝ නුවර පිහිටි ශ්‍රවණාගාරයක ඩොනල්ඩ් ට්‍රම්ප්ගේ රැස්වීමක් පැවැත්වීමට කටයුතු සුදානම් කර තිබීයදී දෙපිරිස අතර ගැටුම හටගෙන තිබේ.මේ හේතුවෙන් රැස්වීම අවලංගු කිරීමට පියවරගෙන ඇති බව සඳහන්ය.රිපබ්ලිකන් පක්ෂය නියෝජනය කරමින් ඉදිරිපත්වී සිටින ඩොනල්ඩ් ට්‍රම්ප් මේ වන විට අමෙරිකානු ජනාධිපතිවරණය සඳහා වන ඡන්ද ව්‍යාපාරයේ පෙරමුණේ පසුවෙයි.", "URL": "https://sinhala.adaderana.lk/news.php?nid=58127", "Category": null, "Parent URL": null}