{"Source": "Adaderana", "Timestamp": "June 5, 2014 05:02 pm", "Headline": "සිංහල ජනයා පදිංචි කිරීම අසාධාරණයි", "News Content": "උතුරු - නැගෙනහිර දෙමළ ජනතාවට අයත් පාරම්පරික ඉඩම්වල සිංහල ජනතාව පදිංචි කිරීම පිළිගත නොහැකි බව උතුරු පළාත් සභාවේ ප්‍රධාන අමාත්‍ය සී.වී. විග්නේෂ්වරන් මහතා පවසයි. යාපනය, තොල්පුරම් ප්‍රදේශයේ අද පැවැති උත්සවයකට සහභාගි වෙමින් හෙතෙම මේ බව පැවසීය. ද්‍රවිඩ ජනතාවට අයත් ඉඩම්වල සිංහල ජනතාව පදිංචි කිරීම වැරදී බවත් එය ද්‍රවිඩ ජනතාවට කරන අසාධාරණයක් බවත් හෙතෙම එහිදී කියා සිටියේය. යාපනය, කෝකිලායි හා කොක්කුතුඩුවායි ප්‍රදේශවල ඊයේ වන විට සිංහල පවුල් 350ක් පදිංචි කර ඇති බවද ඔහු පැවසීය.", "URL": "https://sinhala.adaderana.lk/news.php?nid=43764", "Category": null, "Parent URL": null}