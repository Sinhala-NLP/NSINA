{"Source": "Adaderana", "Timestamp": "March 2, 2014 07:54 am", "Headline": "ගංජා ඇද්ද සභාපති හා හිටපු සභාපති අත්අඩංගුවේ ", "News Content": "ගංජා ප්‍රවාහනය කිරීමේ චෝදනා මත විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා අත්අඩංගුවට ගෙන තිබේ. ඊයේ(01) රාත්‍රී සැකකරුවන් විල්ගමුව පොලීසිය විසින් අත්අඩංගුවට ගෙන ඇති බව වාර්තා වෙයි. ඔවුන් ප්‍රාදේශීය සභාවට අයත් කැබ් රථයකින් ගංජා ප්‍රවාහනය කරමින් සිට ඇති බව පොලීසිය පැවසුවේය. විල්ගමුව ප්‍රා දේශීය සභාවේ සභාපති ජයන්ත වීරසේකර මහතා සහ හිටපු සභාපති රංජිත් දිසානායක මහතා මෙලෙස අත්අඩංගුවට පත්ව තිබේ. පසුගියදා වස්ගමුව ජාතික වනෝද්‍යානයේ ගංජා හේනක් පොලීසිය විසින් විනාශ කළ අවස්ථාවේ දී ප්‍රාදේශීය සභාවේ සභාපතිවරයා ජාවාරම්කරුවන්ට සහ ප්‍රදේශයේ දේශපාලන නායකත්වයට චෝදනා එල්ල කර තිබුණි.", "URL": "https://sinhala.adaderana.lk/news.php?nid=41478", "Category": null, "Parent URL": null}