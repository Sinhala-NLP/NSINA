{"Source": "Adaderana", "Timestamp": "January 26, 2019 08:04 am", "Headline": "දියේ ගිලී අයෙක් මිය යයි", "News Content": "මුහුදේ දිය නෑමට ගිය අයෙකු දියේ ගිලී මිය ගොස් ඇති බව ආරච්චිකට්ටුව පොලීසිය පවසයි. මිය ගොස් ඇත්තේ ආරච්චිකට්ටුව - කුඩා වෛරන්කට්ටුව පදිංචිව සිටි මනෝජ් පාරිස් වයස 45ක නම් වූ එක්දරු පියෙකි. පසුගිය 25 වැනිදා රාත්‍රියේ මෙම අනතුර සිදුවී තිබේ. මිය ගොස් ඇති අය ආරච්චිකට්ටුව - වෛරන්කට්ටුව ප්‍රදේශයේදී කලපුවේ ඉස්සන් අල්ලා ඇති බවත්, පසුව ඔහු දිය නෑම සඳහා මුහුදට ගොස් ඇති බවත් විමර්ශණ වලදී හෙලිවී ඇත. දිය නාමින් සිටි අයව එක්වරම රළ පහරකට හසුවී ගසා ගෙන ගොස් ඇති බව අප වාර්තාකරු පවසයි. පසුව ප්‍රදේශයේ ධීවරයින් විසින් ඔහුව සොයා ගෙන ඇති නමුත් ඒ වන විටත් හෙතෙම මිය ගොස් තිබී ඇත. පශ්චාත් මරණ පරීක්ෂණය පැවැත්වීම නියමිතව තිබේ. ආරච්චිකට්ටුව පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=103092", "Category": null, "Parent URL": null}