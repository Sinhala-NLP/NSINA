{"Source": "Adaderana", "Timestamp": "February 7, 2013 09:13 am", "Headline": "ගිනි අවියක් අතැති දෙදෙනෙක් දැලේ", "News Content": "මෙරට නිෂ්පාදිත ගිනි අවියක් ළඟ තබාගත් පුද්ගලයින් දෙදෙනෙකු රුවන්වැල්ල ප්‍රදේශයේ දී අත්අඩංගුවට ගෙන තිබේ. රුවන්වැල්ල පොලිස් ස්ථානයේ නිලධාරීන් කණ්ඩායමක් විසින් ත්‍රිරෝද රථයක් පරීක්ෂා කිරීමේ දී මෙම ගිනි අවිය සොයාගෙන ඇති බව සඳහන්ය. ගිනි අවියට අමතරව එම අවිය සඳහා යොදා ගන්නා ටී.56 ජීව උණ්ඩයක් ද පොලීසිය විසින් සොයාගෙන තිබේ. සැකකරුවන් අද (07) දින රුවන්වැල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31419", "Category": null, "Parent URL": null}