{"Source": "Adaderana", "Timestamp": "October 9, 2012 05:43 pm", "Headline": "හෙට සිට අධිකරණය  සුපුරුදු ලෙස වැඩ අරඹයි", "News Content": "හෙට දිනයේ සිට සුපුරුදු පරිදි අධිකරණ කටයුතු පවත්වාගෙන යැමට තීරණය කළ බව අධිකරණ සේවා සංගමය පවසයි. අධිකරණ සේවා කොමිෂන් සභාවේ ලේකම් මංජුල තිලකරත්න මහතාට එල්ල වූ මැර ප්‍රහාරය සහ අධිකරණයට සිදුවන බලපෑම් සම්බන්ධයෙන් සහ ඒ ආශ්‍රිතව ගතයුතු ඉදිරි ක්‍රියාමාර්ග පිළිබඳව සාකච්ඡා කිරීම සඳහා අධිකරණ සේවා සංගමයේ විශේෂ සභාරැස්වීමක් අද පෙරවරුවේ පැවැත්විණි. මෙහිදී නීතියේ පාලනය සහ අධිකරණයේ ස්වාධීනත්වය ආරක්ෂා කිරීම සඳාහා ගතයුතු ඉදිරි ක්‍රියාමාර්ග පිළිබඳ යෝජනා මාලාවක් ද ඒකමතිකව සම්මත කොට ගෙන තිබේ. ඒ අනුව ඒ පිළිබඳ ඉදිරියේදී කඩිනම් පියවර ගැනීමටත් තීරණය කළ බව අධිකරණ සේවා සංගමය නිවේදයක් නිකුත් කරම්න් සඳහන් කරයි. දිසා විනිසුරුවරුන් හා මහේස්ත්‍රාත්වරුන් රාජකාරි කටයුතු සඳහා නොපැමිණීම හේතුවෙන් අද දිනයේද අධිකරණ කටයුතුවලට බාධා එල්ල වී තිබිණි.", "URL": "https://sinhala.adaderana.lk/news.php?nid=28157", "Category": null, "Parent URL": null}