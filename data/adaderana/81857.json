{"Source": "Adaderana", "Timestamp": "December 20, 2017 05:19 pm", "Headline": "මහරගම පොහොට්ටුව ප්‍රතික්ෂේප වීම-අලියගෙත් පරාජයක්", "News Content": "මහරගම නගර සභාව සඳහා ශ්‍රි ලංකා පොදුජන පෙරමුණ ඉදිරිපත් කළ නාමයෝජනා ප්‍රතික්ශේප විමෙන් එක්සත් ජාතික පක්ෂයද පරාජයක් ලබා ඇති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. අද(20) කොළඹ පැවති මාධ්‍ය හමුවක දි ඒ මහතා මේ බව සඳහන් කළේය. අනපේක්ෂිත ලෙස සිදු වු මෙම සිදුවීම හේතුවෙන් එක්සත් ජාතික පක්ෂය මෙන්ම ඒකාබද්ධ විපක්ෂය ද පරාජයට පත් වු බව ද අමාත්‍යවරයා මෙහිදී කියා සිටියේය. මැතිවරණ කොමසාරිස්වරයා නාමයෝජනා පත්‍රය බාර ගැනීමට එකඟ වී සිටියදී තමාගේ ක්‍රියා කලාපය මත ඒ අවස්ථාව ඇහිරි ගිය බවට ඇතැමුන් චෝදනා කරන බව ද දේවප්‍රිය මහතා මෙහිදි සඳහන් කළේය. කෙසේ වෙතත් එක්සත් ජාතික පක්ෂය හා ඒකාබද්ධය එකට එක්ව මහරගම දී තමාට මඩ ගැසූ බව ද ප්‍රධාන අමාත්‍යවරයා පැවසීය.", "URL": "https://sinhala.adaderana.lk/news.php?nid=81857", "Category": null, "Parent URL": null}