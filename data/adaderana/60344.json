{"Source": "Adaderana", "Timestamp": "May 21, 2016 11:29 am", "Headline": "මරණ 71ක් වෙයි", "News Content": "පවතින අයහපත් කාලගුණ තත්ත්වය හේතුවෙන් පුද්ගල මරණ 71ක් වාර්තා වී ඇති බව ආපදා කළමනාකරණ මධ්‍යස්ථානය පවසයි.එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේ ආරක්ෂිත ස්ථාන 497ක පුද්ගලයින් 278,528 දෙනෙකු තාවකාලිකව රඳවා ඇති බවයි.කෙසේ වෙතත් මේ වන විට දිවයිනට බලපා තිබූ දැඩි වැසි සහිත කාලගුණ තත්ත්වය සහ ආපදා තත්ත්වය සුළු අඩුවිමක් පෙන්නුම් කරන බව ඔහු පවසයි.විපතට පත් වූවන් සඳහා සිදු කරන සහන සේවා කටයුතු අඛණ්ඩව සිදු කරන අතර දිස්ත්‍රික් ආපදා කළමණාකරණ ඒකකයන් පැය 24 පුරා ඒ සඳහා යොදවා ඇති බව ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=60344", "Category": null, "Parent URL": null}