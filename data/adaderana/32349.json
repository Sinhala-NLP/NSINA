{"Source": "Adaderana", "Timestamp": "March 12, 2013 01:33 pm", "Headline": "වෛද්‍යවරයෙකුට පහරදුන්නැයි සැක සරසවි සිසුන් 2ක් අත්අඩංගුවට", "News Content": "වෛද්‍යවරයෙකුට පහරදී ඔහුට අයත් මෝටර් රථයකට අලාභ හානි කිරීමේ චෝදනාව මත යාපනය සරසවියේ වෛද්‍ය පීඨයේ සිසුන් දෙදෙනෙකු පොලීසිය විසින් අත්අඩංගුවට ගෙන තිබේ. ඊයේ සවස එම සිසුන් දෙදෙනා අත්අඩංගුවට ගෙන ඇත්තේ අදාළ වෛද්‍යවරයා විසින් යාපනය පොලීසියට කරන ලද පැමිණිල්ලක් අනුවයි. මීට දින කිහිපයකට ඉහතදී සිදුව ඇතැයි කියන මෙම සිද්ධිය සම්බන්ධයෙන් වෛද්‍යවරයා විසින් පොලීසියට පැමිණිල්ලක් ඉදිරිපත් කර තිබිණ. ඔවුන් යාපනය මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=32349", "Category": null, "Parent URL": null}