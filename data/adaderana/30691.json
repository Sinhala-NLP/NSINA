{"Source": "Adaderana", "Timestamp": "January 12, 2013 08:41 am", "Headline": "මාල හො‍රුන් අල්ලයි", "News Content": "බකමූණ, අත්තනකඩවලදී කාන්තාවකගේ ගෙල බැඳි රන් මාලයක් කොල්ලකා පලාගිය පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. යතුරුපැදියකින් පැමිණි පුද්ගලයින් දෙදෙනෙකු විසින් මෙය සිදුකර ඇති බව පොලීසිය පවසයි. අත්අඩංගුවට ගත් පුද්ගලයින් සතුව තිබී සොරාගන්නා ලද රන්මාලයේ කොටසක් ද පොලිස් භාරයට ගෙන තිබේ. සැකකරුවන් දිවුලන්කඩවල සහ මැදිරිගිරිය යන ප‍්‍රදේශවල පදිංචිකරුවන් බව පොලීසිය පවසයි. ඔවුන් අද හිඟුරක්ගොඩ මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30691", "Category": null, "Parent URL": null}