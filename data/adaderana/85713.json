{"Source": "Adaderana", "Timestamp": "March 15, 2018 06:44 am", "Headline": "ග්ලයිෆොසේට් වල් නාශක කිලෝ දහසක් පෑලියගොඩ රේගු අංගණයෙන් සොයා ගනියි", "News Content": "‍නිති විරෝධී ලෙස මෙරටට ආනයනය කරනු ලැබූ ග්ලයිෆොසේට් වල් නාශක කිලෝ ග්‍රෑම් දහසක් පෑලියගොඩ රේගු අංගණයේ තිබී සොයාගෙන තිබේ. ඉන්දියාවේ සිට මෙරටට ආනයනය කළ බහාලුමක තිබී ග්‍රෑම් සියය බැගින් අඩංගු ග්ලයිෆොසේට් පැකට් දසදහසක් සොයාගත් බව රේගුව සඳහන් කළේය. නූල් ගෙන්වන බවට පවසා වංචනික ලෙස මෙම ග්ලයිෆොසේට් තොගය මෙරටට ගෙන්වා තිබේ. ඊට අමතරව අදාළ බහලුම තුළ තිබී දුම්කුඩු කිලෝ ග්‍රෑම් 350ක් ද. බීඩි පන්ලක්ෂ 20,000ක් ද සොයාගෙන ඇති බව වාර්තා වේ. පාවහන් යුගල 600ක්ද එහිදී සොයාගත් බව රේගුව පවසයි. මෙම සියලු ද්‍රව්‍ය වල වටිනාකම රුපියල් ලක්ෂ 84කට අධික බව වාර්තා වේ. මේ සම්බන්ධයෙන් රේගුව පුද්ගලයින් කිහිප දෙනෙකුගෙන් ප්‍රකාශ සටහන් කරගෙන ඇති අතර පුළුල් පරීක්ෂණයක් මේ වන විට ආරම්භ කර තිබේ.", "URL": "https://sinhala.adaderana.lk/news.php?nid=85713", "Category": null, "Parent URL": null}