{"Source": "Adaderana", "Timestamp": "May 27, 2013 04:57 pm", "Headline": "කරලියද්ද ගැහැණු දරුවන් ගැන කතාකරයි", "News Content": "කාන්තාවන් සහ ගැහැණු දරුවන්ගේ අයිතිවාසිකම් හා සෞඛ්‍ය කටයුතු ඉහළ නැංවීම පිළිබද තුන්වන ගෝලීය පාර්ලිමේන්තු මන්ත්‍රීවරුන්ගේ සමුළුව හෙට (28)මැලේසියාවේ ක්වාලාලාම්පූර් නුවර දී ආරම්භ වේ. එය ලබන 30 වන දින දක්වා පැවැත්වීමට නියමිතය. ජනගහණය හා සංවර්ධනය පිළිබඳ යුරෝපීය සහ ආසියානු පාර්ලිමේන්තු සංසඳ එක්ව සමුළුව සංවිධානය කර ඇත. ළමා සංවර්ධන හා කාන්තා කටයුතු අමාත්‍ය තිස්ස කරල්ලියද්ද මහතා ශ්‍රී ලංකාව නියෝජනය කරමින් සමුළුවට සහභාගි වේ. එහිදී ඔහු ගැහැණු දරුවන්ගේ අයිතිවාසිකම් හා ඒවා වැඩිදියුණු කළ යුතුවීම යන තේමාව යටතේ සමුළුව ඇමතීමට නියමිතය.", "URL": "https://sinhala.adaderana.lk/news.php?nid=34434", "Category": null, "Parent URL": null}