{"Source": "Adaderana", "Timestamp": "October 23, 2015 12:31 pm", "Headline": "එක්සත් ජාතීන්ගේ 70 වන සංවත්සරය හෙටයි", "News Content": "එක්සත් ජාතින්ගේ සංවිධානයේ 70 වන සංවත්සරය සහ සාමාජික රටක් වශයෙන් ශ්‍රී ලංකාවේ 60 වන සංවත්සර සැමරුම හෙටට යෙදී තිබේ.මේ නිමිත්තෙන් කොළඹ දි විශේෂ උත්සවයක් පැවැත්විමට නියමිත බව සඳහන්ය.1945 වසරේ ඔක්තෝබර් 24 වනදා එක්සත් ජාතින්ගේ සංවිධානය පිහිටුවිමෙන් දස වසරකට පසු ශ්‍රී ලංකාව එම සංවිධානයේ සාමාජිකත්වය ලබාගන්නා ලද අතර ඒ 1955 වසරේ දෙසැම්බර් මස 14 වන දිනයි.මේ අතර මධ්‍යම අප්‍රිකානු ජන රජයේ එක්සත් ජාතින්ගේ රාජකාරි සඳහා පිටත්ව යාමට නියමිත අනුප්‍රාප්තික සේවා භට කණ්ඩායම විසිරයාමේ පෙළපාලිය ඊයේ කටුනායක ගුවන් හමුදා මුලික කඳවුරේදි පැවැත්විණි.ඔවුන් ලබන මස පළමු සතිය තුළ දිවයිනෙන් පිටත්ව යාමට නියමිතය.මේ අතර එක්සත් ජාතින්ගේ සංවිධානයේ දේශපාලන කටයුතු පිළිබඳ සහකාර මහලේකම් මිරෝස්ලාව් ජෙන්කා මහතා දිවයිනට පැමිණ තිබේ.පසුගිය 21 වනදා දිවයිනට පැමිණි ඔහු විදේශ අමාත්‍ය මංගල සමරවිර මහතා සමග ද්විපාර්ශවික සාකච්ඡා පවත්වා ඇති අතර ජනාධිපතිවරයා සහ අග්‍රාමාත්‍යවරයා හමුවී සාකච්ඡා කිරිමට ද නියමිතය.හෙට පැවැත්වෙන සංවත්සරික උත්සවයට සහභාගිවිමෙන් අනතුරුව 25 වනදා ඔහු දිවයිනෙන් පිටත්ව යන බව විදේශ කටයුතු අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=54630", "Category": null, "Parent URL": null}