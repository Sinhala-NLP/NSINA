{"Source": "Adaderana", "Timestamp": "January 19, 2018 06:06 am", "Headline": "යාපනය සරසවිය යළි උණුසුම්-පොලිස් අවවාදයෙන් පිරිස විසිරෙයි", "News Content": "යාපනය විශ්වවිද්‍යාලයේ සිසුන් දෙපිරිසක් අතර යළි ගැටුමක් ඇතිවී තිබේ. ඊයේ රාත‍්‍රී මෙම ගැටුම හටගෙන ඇත්තේ විශ්වවිද්‍යාලයේ කලා පීඨයේ දෙවන වසර හා තුන් වන වසර සිසුන් දෙපිරිසක් අතරය. මෙම කණ්ඩායම් දෙක යාපනය විශ්වවිද්‍යාලය ඉදිරිපිට ඇති පරමේස්වරන් පාරේ එකිනෙකාට පහර දී ගනිමින් සිටි අවස්ථාවේදී එතැනට පැමිණි කෝපායි පොලීසියේ නිලධාරීන් පිරිසක් ගැටුම සමථයකට පත් කොට සිසුන්ට අවවාද කොට ඔවුන්ව විසුරුවා හැර තිබේ. මීට පෙර යාපනය විශ්ව විද්යාාලයේ කලා පීඨයේ තුන්වන හා හතරවන වසරවල සිසුන් අතර ගැටුමක් හටගෙන ඉන් සිසුන් හතර දෙනෙකු තුවාල ලැබීමෙන් පසුව එම වසර දෙකේම සිසුන්ගේ පන්ති තහනම් කරණ ලදී. විශ්වවිද්‍යාල පාලන අධිකාරිය විසින් 18 දා ඔවුන්ගේ පන්ති තහනම ඉවත් කොට යළි විශ්වවිද්‍යාලය ආරම්භ කල දිනයේදීම යළිත් ගැටුමක් හට ගෙන ඇත්තේ පෙර ගැටුම සම්බන්ධයෙන් වූ කතාවක් දුර දිග යාමෙනි.", "URL": "https://sinhala.adaderana.lk/news.php?nid=83196", "Category": null, "Parent URL": null}