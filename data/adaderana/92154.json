{"Source": "Adaderana", "Timestamp": "July 7, 2018 06:13 pm", "Headline": "නව තාක්ෂණය පදනම් කරගත් ආර්ථිකයක් ගැන අගමැති කියයි", "News Content": "නව තාක්ෂණය පදනම් කරගත් ව්‍යාපාර හරහා මෙරට ආර්ථිකය දියුණු කිරීමට හැකියාව පවතින බව අග්‍රාමාත්‍ය රනිල් වික්‍රමසිංහ මහතා පවසයි. වත්මන් ආණ්ඩුව බලයට පත්විමේදී විශාල ණය අර්බුදයක් පැවැතිය ද එය මේ වන විට ක්‍රමයෙන් අඩු කර ගැනිමට හැකි වී ඇති බව අග්‍රාමාත්‍යවරයා සඳහන් කළේය. මොණරාගල ප්‍රදේශයේ පැවැති ජන හමුවක් අමතමින් අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේය. මේඅතර මොණරාගල නව වෙළද සංකීර්ණය ඉදිකිරීම් කටයුතු ආරම්භ කිරීම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද(07) පෙරවරුවේ සිදුකෙරුණි. අනතුරුව මොනරාගල මහානාම ජාතික පාසලේ නව සෞන්දර්ය ඒකකය විවෘත කිරීමටද අග්‍රාමාත්‍යවරයා එක්වුණි. අනතුරුව මොණරාගල පොතුපන්දන රාජමහා විහාරස්ථානය වෙත ගිය අග්‍රාමාත්‍යවරයා එහි සංඝාවාස ගොඩනැගිල්ලක් විවෘත කරනු ලැබුවේය. පසුව විහාරස්ථානය පරිශ්‍රයේ ඉදිකිරීමට යෝජීත බහුකාර්ය ගොඩනැගිල්ලක් සඳහාද මුල්ගල තැබිමටද එක්වුණි.", "URL": "https://sinhala.adaderana.lk/news.php?nid=92154", "Category": null, "Parent URL": null}