{"Source": "Adaderana", "Timestamp": "July 9, 2012 12:51 pm", "Headline": "කන්තලේ මන්ත්‍රීවරුන්ගේ උපවාසය සිව්වන දිනටත්", "News Content": "කන්තලේ ප්‍රාදේශීය සභාවේ මන්ත්‍රීවරුන් පිරිසක් ආරම්භ කළ උපවාසය අද(09) සිව්වන දිනටත් පැවැත්වෙයි. කන්තලේ ප්‍රාදේශීය සභා ලේකම්වරයාට ස්ථානමාරුවක් ලබාදීමට එරෙහිව පසුගිය බ්‍රහස්පතින්දා ප්‍රදේශීය සභා කාර්යාල පරිශ්‍රය තුළ දී මන්ත්‍රීවරුන් පිරිස උපවාසය ආරම්භ කර තිබේ. මේ සදහා පක්ෂ විපක්ෂ මන්ත්‍රීවරුන් සහභාගී වී සිටින අතර නැගෙනහිර පළාත් ලේකම්වරයා විසින් අදාළ ස්ථානමාරුව අවලංගු නොකරන්නේ නම් මාරාන්තික උපවාසයක් ක්‍රියාත්මක කරන බව මන්ත්‍රීවරුන් සඳහන් කරයි.", "URL": "https://sinhala.adaderana.lk/news.php?nid=25627", "Category": null, "Parent URL": null}