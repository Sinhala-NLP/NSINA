{"Source": "Adaderana", "Timestamp": "January 3, 2018 07:20 am", "Headline": "වව්නියාවේ අපේක්ෂකයෙකුට පහරදීමක්", "News Content": "පළාත් පාලන මැතිවරණයට වව්නියාව ප්‍රාදේශීය සභාවට ඊ.පී.ඩී,පී සංවිධානයෙන් තරඟ කරන ධර්මකුලසිංහම් සුජීවන් නැමැත්තාට කිසියම් පිරිසක් විසින් වවුනියාවේ මහරම්බකුලම් ප්‍රදේශයේදී පහර දී ඇති බවට 2 දා වවුනියාව පොලීසියට පැමිණිලි කර තිබේ. මෙම පැමිණිල්ල මැතිවරණ කොමසාරිස් කාර්යාලයටද ඉදිරිපත් කර ඇති අතර ඊ.පී.ඩී,පී.අපේක්ෂකයා පවසන්නේ තමන්ට නාඳුණන පිරිසක් විසින් පහර දුන් බවයි. පහර දුන් පිරිස වවුනියාව තුල මැතිවරණ කටයුතු කිරීමෙන් වැලකී ඉන් ඉවත් වන ලෙසට බලපෑම් කල බවද එසේ නොකළහොත් මීට වඩා බරපතල තත්ත්වයකට මුහුණ දීමට සිදුවන බව තරයේම කියා සිටි බවත් පහර කෑමට ලක් වූ අපේක්ෂකයා කියා සිටියි. පහරකෑමෙන් තුවාල ලැබූ අපේක්ෂකයා වව්නියාව මහ රෝහලට ඇතුළත් වී ඇති අතර වව්නියාව පොලීසිය සිද්ධිය පිළිබදව පරීක්ෂණ පවත්වයි.", "URL": "https://sinhala.adaderana.lk/news.php?nid=82420", "Category": null, "Parent URL": null}