{"Source": "Adaderana", "Timestamp": "January 6, 2017 05:19 pm", "Headline": "ඕම් පූරි අභාවප්‍රාප්ත වෙයි!", "News Content": "ප්‍රවීන බොලිවුඩ් නළු ඕම් පූරි අභාවප්‍රාප්ත වි තිබේ.හදිසි හෘදයාබාධයක් හේතුවෙන් අද(06) අළුයම මුම්බායි හි පිහිටි සිය නිවසේ දී ඔහු අභාවප්‍රාප්ත වී ඇති බව ඉන්දීය මාධ්‍ය වාර්තා කළේය.1950 වසරේ ඔක්තෝබර් මස 18 වනදා උපත ලැබූ ඕම් පූරි මියයන විට 66 වැනි වියේ පසුවූණි.1972 වසරේ දී සිය රංගන දිවිය ඇරඹූ ඕම් පූරි ගාන්ධි, ගුප්ත්, රාත්, මුම්බායි එක්ස්ප්‍රස්, අග්නිපත්, බජ්රංගි බායිජාන් ඇතුළු ප්‍රේක්ෂක ආකර්ශනයට ලක්වු චිත්‍රපට රැසකට සිය දායකත්වය ලබාදුනි.පකිස්ථාන චිත්‍රපට රැසකට මෙන්ම හොලිවුඩ් චිත්‍රපටවලට ද සිය රංගන දායකත්වය ලබාදුන් ඕම් පූරි දෙස් විදෙස් සම්මාන රැසකින්ද පිදුම් ලැබීය.ඔහු 1990 වසරේ දී පද්ම ශ්‍රී සම්මානයේ පිදුම් ලැබූ අතර 2009 වසරේ පැවති ෆිල්ම් ෆෙයාර් සම්මාන උළෙලේ දී ‘ජීවිත කාලයටම එක් වරක් හිමිවන සම්මානය‘ ද ඔහුට හිමිවුණි.නසරුදීන් ෂා, අනූපම් කේ, ෂබානා ආස්මි, අම්රිෂ් පූරි යන ප්‍රවීන බොලිවුඩ් රංගන ශිල්පීන්ගේ සමකාලීනයෙකු වූ ඕම් පූරි මිය යන තුරුම සිනමා කර්මාන්තයට සක්‍රිය දායකත්වය ලබාදුනි.", "URL": "https://sinhala.adaderana.lk/news.php?nid=67791", "Category": null, "Parent URL": null}