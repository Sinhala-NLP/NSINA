{"Source": "Adaderana", "Timestamp": "September 9, 2019 11:17 am", "Headline": "බුද්ධ ශාසන ඇමති ජනපති කොමිසමට", "News Content": "බුද්ධ ශාසන හා වයඹ සංවර්ධන අමාත්‍ය ගාමිණී ජයවික්‍රම පෙරේරා මහතා රාජ්‍ය ආයතනවල දුෂණ වංචා සෙවීමේ ජනාධිපති පරීක්ෂණ කොමිශන් සභාව හමුවේ පෙනී සිට ඇත. මහපොළ භාරකාර මණ්ඩලයේ සිදුවු මූල්‍ය වංචාවකට අදාළව සිදු කෙරෙන විමර්ශනයට අදාළව ප්‍රකාශයක් ලබා දීම සඳහා අමාත්‍යවරයා අද පෙරවරුවේ කොමිසම හමුවට ඉදිරිපත් වූ බව වාර්තා වෙයි. කෙසේ වෙතත් විමර්ශනයට අදාල ලිපි ලේඛන ඉදිරිපත් කිරීම සඳහා වෙනත් දිනයක් ලබාදෙන ලෙස අමාත්‍යවරයා විසින් කොමිසම වෙතින් ඉල්ලීමක් සිදු කර ඇත. ඒ අනුව නැවත ලබන 17 වනදා අදාල ලේඛන ද සමඟ ජනාධිපති කොමිසම හමුවේ පෙනී සිටින ලෙස ගාමිණි ජයවික්‍රම පෙරේරා අමාත්‍යවරයාට දැනුම් දුන් බව එහි ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=118652", "Category": null, "Parent URL": null}