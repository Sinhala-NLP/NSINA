{"Source": "Adaderana", "Timestamp": "July 18, 2012 11:53 am", "Headline": "ලෝක ශූරතා කනිෂ්ඨ ක‍්‍රීඩිකාවන්ට ජනශක්ති අනුග‍්‍රහය", "News Content": "ඡායාරූපය (වමේ සිට දකුණට ජනශක්ති ඉන්ෂුවරන්ස් සමාගමේ අලෙවි සහකාර සාමාන්‍යාධිකාරී රවී බාල්රාජ් මහතා, නිමේෂා සිරිවර්ධන ක‍්‍රීඩිකාව, ජනශක්ති ඉන්ෂුවරන්ස් සමාගමේ මූල්‍ය සාමාන්‍යධිකාරී බර්ටල් පින්ටෝ ජයවර්ධන මහතා, චාමිකා ජයමිණි ක‍්‍රීඩිකාව, ජනශක්ති ඉන්ෂුවරන්ස් සමාගමේ අලෙවි හා විකුණුම් සාමාන්‍යධිකාරිණී ෂෙහාරා ද සිල්වා මහත්මිය සහ අලෙවි ක‍්‍රියාදාම ජ්‍යෙෂ්ඨ සහකාර කළමනාකරු කැලූම් වීරසිංහ මහතා. ස්පාඤ්ඤයේ පැවැති (IAAF) ලෝක ශූරතා කනිෂ්ඨ මලල ක‍්‍රීඩා තර`ගාවලියට සහභාගි වු ක‍්‍රීඩිකාවන් දෙදෙනෙකුට ජනශක්ති ඉන්ෂුවරන්ස් සමාගම විසින් අනුග‍්‍රහය ලබාදී ඇත. සමාගමේ වාර්ෂික මලල ක‍්‍රිඩිකා-ක‍්‍රීඩිකාවන්ට අනුග‍්‍රහය සැපයීමේ වැඩසටහනට අනුව මෙම සහය ලබාදීම විශේෂත්වයකි. තර`ගාවලිය ස`දහා සහභාගි වුයේ ගලෙන්බිඳුන වැව මධ්‍ය විදුහලේ උස පැනීමේ 17 හැවිරිදි ක්‍රීඩිකා නිමේෂා සිරිවර්ධන හා රත්නපුර සුමන බාලිකා විදුහලේ 19 හැවිරිදි බාධක මතින් ඉසව්වේ චාමිකා ජයමිණි ක‍්‍රීඩිකාවයි. (IAAF) ලෝක ශූරතා කනිෂ්ඨ මලල ක‍්‍රීඩා තර`ගාවලියට රටවල් 178 ක් නියෝජනය කරමින් ක‍්‍රීඩක ක‍්‍රිඩිකාවෝ 1740 දෙනෙකු සහභාගි වුහ. නිමේෂා ජයමිණි ක‍්‍රිඩිකාව කියා සිටියේ තමාගේ ජීවිතයට මෙම තර`ගාවලියට සහභාගිවීමෙන් අත්දැකීම් රැසක් එක්කර ගත් බවයි. පසුගියදා කොළඹදි පැවති 15 වන ආසියානු කනිෂ්ට මලල ක‍්‍රීඩා තරගාවලියේදි රිදි පදක්කම දිනා ගත් නිමේෂාට, 2011 පොදු රාජ්‍ය මණ්ඩලීය තරුණ තරගාවලියේදී 4 වන ස්ථානය හිමිවිය. මිටර් 3000 බාධක මතින් දිවිමේ ශුරියවන චාමිකා ජයමිණිද කියා සිටියේ ස්පාඤ්ඤයේදි ලද අත්දැකීම් අතිශය වැදගත් බවයි. මෙම ක‍්‍රීඩිකාවන් දෙදෙනාම ජනශක්ති ඉන්ෂුවරන්ස් සමාගමේ වාර්ෂික මලල ක‍්‍රීඩක ක‍්‍රීඩිකාවන්ට අනුග‍්‍රහය දැක්වීමේ වැඩසටහනට පසුගිය වසර 4 පුරා ඇතුළත්ව සිටියහ. එමගින් ඔවුනට සිය දක්‍ෂතා වර්ධනය කර ගැනිමට අවශ්‍ය පුහුණුව, තාක්‍ෂණ උපදෙස් මෙන්ම ඔවුන්ගේ දක්‍ෂතා මත දිරිදීමනා හා විදේශ තරග ස`දහා අනුග‍්‍රහය ලබාදීම සිදු කරයි. ග්‍රාමීය ප‍්‍රදේශවලින් පැමිණි මෙම ක‍්‍රීඩිකාවන්ගේ දක්‍ෂතා ගැන අප ආඩම්බරයට පත්වනවා. ජනශක්ති ඉන්ෂුවරන්ස් සමාගමේ මූල්‍ය අංශ සාමාන්‍යධිකාරී බර්ටල් පින්ටෝ ජයවර්ධන මහතා කියා සිටියි. එමෙන්ම අපේ අරමුණ ශ‍්‍රී ලංකීය ධජය ජාත්‍යන්තර ක‍්‍රීඩා තරග සඳහා ඉහළින් ළෙලදීම බවත්, එම අරමුණ නුදුරු අනාගතයේදී සාර්ථක කරගැනීමට මෙම තරුණ ක‍්‍රීඩිකාවන්ට හැකි බවත්, ජයවර්ධන මහතා අවධාරණය කළේය.", "URL": "https://sinhala.adaderana.lk/news.php?nid=25872", "Category": null, "Parent URL": null}