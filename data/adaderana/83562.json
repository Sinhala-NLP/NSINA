{"Source": "Adaderana", "Timestamp": "January 26, 2018 01:40 pm", "Headline": " අනධ්‍යයන සේවකයින් විරෝධතාවකට සැරසෙයි", "News Content": "ලබන මස 6 සහ 7 යන දෙදින තුළ යළි වැඩ වර්ජනයක නිරතවීමට විශ්වවිද්‍යාලයීය අනධ්‍යයන සේවකයින් තීරණය කර තිබේ. විශ්වවිද්‍යාලයීය ප්‍රතිපාදන කොමිසන් සභාව, උසස් අධ්‍යාපන අමාත්‍යංශය සමග ඇතිකරගත් එකඟතා ගිවිසුම ක්‍රියාත්මක නොකිරීමට එරෙහිව ඊයේ (25) දිනයේ ඔවුන් සංකේත වැඩ වර්ජනයක නිරත වුණි. කෙසේවෙතත් සිය ඉල්ලීම් සම්බන්ධයෙන් සාකච්ඡාවක් ලබාදෙන බවට විෂය භාර අමාත්‍යවරයා නිල නොවන ලෙස ප්‍රකාශයක් සිදුකර ඇති අතර ඒ පිළිබඳ සලකා බැලීමෙන් අනතුරුව එම වැඩ වර්ජනය සම්බන්ධයෙන් අවසන් තීරණයක් ගන්නා බව විශ්වවිද්‍යාල වෘත්තීය සමිති ඒකාබද්ධ බලමණ්ඩලයේ මාධ්‍ය ප්‍රකාශක කේ.එල්.ඩී.බී. රිච්මන්ඩ් මහතා සඳහන් කළේය.", "URL": "https://sinhala.adaderana.lk/news.php?nid=83562", "Category": null, "Parent URL": null}