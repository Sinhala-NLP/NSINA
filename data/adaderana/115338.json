{"Source": "Adaderana", "Timestamp": "July 30, 2019 11:51 am", "Headline": "තේරීම් කාරක සභාව ලොන්ඩ්‍රියක්-ලක්ෂ්මන් යාපා", "News Content": "පාස්කු ඉරුදින ප්‍රහාරය සම්බන්ධයෙන් විමර්ෂණ සිදුකරන පාර්ලිමේන්තු තේරීම් කාරක සභාව තවදුරටත් ක්‍රියාත්මක කිරීමෙන් කිසිදු ප්‍රයෝජනයක් නොමැති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පවසයි. මාතරදී මාධ්‍ය හමුවක් පවත්වමින් මන්ත්‍රීවරයා මේ බව සඳහන් කළේය. මන්ත්‍රීවරයා පැවසුවේ තෙරීම් කාරක සභාව යනු කුණු සෝදන ලොන්ඩ්‍රියක් බවයි. එක් එක් පුද්ගලයා ගෙන්වා ඔවුන්ගේ කුණු සේදීම පමණක් මෙමගින් සිදු වන බවත් කිසිඳු පුද්ගලයෙකුට දඬුවමක් ලබා නොදෙන බවත් මන්ත්‍රීවරයා පැහැදිලි කළේය. මෙවැනි ක්‍රියා සිදු කරමින් කාලය කා දෑමීමෙන් කිසිඳු ප්‍ර යෝජනයක් නොමැති බවත් එම කාලය රටේ සුබ සිද්ධිය සඳහා යෙදවිය යුතු බවත් මන්ත්‍රීවරයා පවසයි. මෙම තෙරීම් කාරක සභාව වසා දැමීය යුතු බවද මන්ත්‍රීවරයා එහිදි අවධාරණය කළේය.", "URL": "https://sinhala.adaderana.lk/news.php?nid=115338", "Category": null, "Parent URL": null}