{"Source": "Adaderana", "Timestamp": "December 8, 2018 01:20 pm", "Headline": "විකිරණ පරීක්ෂණ සඳහා භාවිතා කරන ඡායා පටල හිඟයක්", "News Content": "දිවයින පුරා රෝහල්වල විකිරණ පරීක්ෂණ සඳහා භාවිතා කරන ඡායා පටල හිඟයක් පවතින බව රජයේ විකිරණ විද්‍යා තාක්ෂණවේදීන්ගේ සංගමය පවසයි. එහි ප්‍රධාන ලේකම් ධර්මකීර්ති ඈපා මහතා සඳහන් කළේ තාක්ෂණ ඇගයීම් කමිටුවේ නිර්දේශ වලින් තොරව බාහිර පාර්ශවයන්ගෙන් මිල දී ගැනීම සිදුකිරීමට සෞඛ්‍ය බලධාරීන් කටයුතු කරමින් සිටින බවයි. තාක්ෂණ ඇගයීම් කමිටුවේ නිර්දේශ වලට අනුකූලව අදාල මිලදීගැනීම් සිදුකිරීමට පියවර ගන්නා ලෙස සෞඛ්‍ය ලේකම්වරයාගෙන් ලිඛිත ඉල්ලීමක් සිදුකර ඇති බව ද ධර්මකීර්ති ඈපා මහතා සඳහන් කළේය.", "URL": "https://sinhala.adaderana.lk/news.php?nid=100449", "Category": null, "Parent URL": null}