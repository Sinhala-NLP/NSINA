{"Source": "Adaderana", "Timestamp": "October 10, 2018 09:57 pm", "Headline": "ජීවත් වෙන්න තනාගත් කූඩු කඩන අමනුස්සයන්", "News Content": "හැටන් සිංගිමලේ දුම්රිය උමං මාර්ගයේ බැද තිබෙන වැහිලිණි කූඩු කඩා දිවයිනේ විවිධ ප්‍රදේශවල පිහිටි ඇතැම් සුපිරි සංචාරක හෝටල්වලට අලෙවි කිරීමේ ජාවරම සිදු කරගෙන යන බව ප්‍රදේශවාසින් පවසයි. උඩරට දුම්රිය මාර්ගයේ හැටන් දුම්රිය ස්ථානයේ සිට බදුල්ල දෙසට කිලෝමිටර භාගයක පමණ එපිටන් පිහිටි දැනට ලංකාවේ දිගම දුම්රිය උමං මාර්ගය වන්නේ සිංගිමලේ දුම්රිය උමං මාර්ගයයි. එය දුර කිලෝ ම්ටර් 1 කට ආසන්නය. එම දුම්රිය උමං මාර්ගය හරහා දිනකට විශාල පිරිසක් ගමන් කරන අතර උමං මාර්ගයෙන් එපිට පිහිටි තේ වතු යායවල් වලට පිවිසීමට ඇති කෙටිම මාර්ගය මෙම දුම්රිය උමං මාර්ගය හරහා පිහිටා ඇත. දිවා කාලයේ වුවද පන්දම් හා ටොච් එල් දල්වාගෙන එම දුම්රිය උමං මාර්ගය තුළින් විශාල පිරිසක් ගමන් කිරීම හමුවේ රාත්‍රී කාලයේ තවත් ජාවාරම්කරුවන් පිරිසක් එම උමගේ බැද තිබෙන වැහිලිණි කූඩු කඩා අලෙවි කිරීමේ ජාවාරමක් ආරක්ෂක අංශවල පවා අසු නොවි සිදු කරන බව එම දුම්රිය උමං මාර්ගයෙන් දිනපතා ගමන් කරන ජනතාවද කියා සිටින්නේය. සිංගිමලේ රක්ෂිතය හරහා ඉදි කර තිබෙන මෙම උමං මාර්ගයේ ලක්ෂ ගණනින් වැහිලිණි කූඩු බැද තිබෙන අතර, එම වැහිලිහිණි කූඩු වල රාත්‍රී කාලයේ වැහිලිහිණියන් ගත කරයි. ඇතැම් කූඩු වල වැහිලිණි පැටවුන්ද විශාල වශයෙන් සිටින අතර එම ජාවාරම් කරුවන් රාත්‍රි කාලයේ දුම්රිය ධාවනය නොවන අවස්තාවල වැහිලිණි කුඩු කැඩිමේ ජාවාරම ජයටම සිදු කරගෙන යන බව එම දුම්රිය මාර්ගය හරහා ගමන් ගන්නා ජනතාව පවසයි. වැහිලිහිණි කූඩු කැඩීම සඳහා උණ බටවලින් සකස් කර ගන්නා ලද ඉණිමගවල් සදා උමං මාර්ගයේ ගල මුදුණේ පවා බැද තිබෙන වැහිලිණි කූඩු තියුණු ආයුධයක් යොදා හුරා කඩා ගන්නා බව ප්‍රදේශවාසින් කියා සඳහන් කළේය. එම කූඩුවල සිටින වැහිලිහිණි පැටවුන් සහ බිත්තර දුම්රිය මාර්ගයට දමා කූඩු පමණක් ජාවාරම් කරුවන් රැගෙන යන බවත්, එසේ කඩා ගන්නා වැහිලිණි කූඩු අධික මිලකට රැගෙන යාමට පිටතින් ජාවාරම්කරුවන් හැටන් ප්‍රදේශයට පැමිණෙන බව ප්‍රදේශවාසීන් පෙන්වා දෙයි. සිංගිමලේ බිංගයේ පමණක් නොව උඩරට දුම්රිය මාර්ගයේ වැහිලිණි කූඩු බැද ඇති සැම දුම්රිය උමං මාර්ගයකම වැහි ලිහිණි කූඩු කැඩිමේ ජාවාරම සිදු කරන බවද පැවසෙයි. ඇතැම් සුපිරි සංචාරක හෝටල් වල මෙම වැහි ලිහිනි කූඩු වලින් විශේෂ සුප් වර්ගයක් පිළියෙල කරන බවත්, එම සුප් කොප්පයක් විශාල මුදලකට අලෙවි කරන බවත්, එම සුප් බිම සඳහා සංචාරකයන්ගෙන් විශාල ඉල්ලුමක් පවතින බව පැවසෙයි. වැහිලිහිණියා ආරක්ෂිත පක්ෂියෙකු ලෙස වනජිවි හා තුරුලතා අඥ පනතෙන් නම් කර ඇති අතර, වැහිලිණි වර්ග කිහිපයක් ශ්‍රි ලංකා තුළ වෙසෙන බව වනජිවි නිලධාරින්ද පවසයි. වැහිලිහිණියාගේ කෙල වලින් බිත්තර දැමිම සඳහා වසරකට එක් වතාවක් කූඩුව බැගින් බදින බවත්, එම කුඩුවල එකවරකට බිත්තර 1 සිට 3 දක්වා දමන බවය වනජීවි නිලධාරින් කියා සිටියේය. ඉතා අහිංසක පක්ෂියෙකු ලෙස හැදින්වෙන වැහිලිණියා ඉතා උස් තැන්වල කුඩු බදින බවත්, එම කුඩු කැඩිමේ ජාවාරම්කරුවන් නීතියේ රැහැනට කොටුකර ගැනීමට අවශ්‍ය කටයුතු කරන ලෙස ආරක්ෂක අංශවලින් එම දුම්රිය උමං මර්ගය ඔස්සේ ගමන් කරන ජනාතාව ඉල්ලා සිටියි.", "URL": "https://sinhala.adaderana.lk/news.php?nid=97501", "Category": null, "Parent URL": null}