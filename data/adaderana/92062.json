{"Source": "Adaderana", "Timestamp": "July 5, 2018 08:37 pm", "Headline": "තේ දළු කඩපු වතුකම්කරුවන්ට බඹරු විදලා", "News Content": "හැටන් පොලිස් වසමට අයත් දික්ඔය දරවල වත්ත ඉහළ කොටසේ වතු යායේ තේ දළු නෙලමින් සිටි වතු කම්කරුවන් පිරිසකට බඹර ප්‍රහාරයක් එල්ල වී ඇති බව හැටන් පොලීසිය පවසයි. මෙම බඹර ප්‍රහාරය අද(05) පස්වරු 2.30 ට පමණ එල්ල වී ඇති අතර, ඉන් තුවාල ලැබු වතු කම්කරු කාන්තාවන් 6 දෙනෙක් දික්ඔය මූලික රෝහලේ නේවාසිකව ප්‍රතිකාර ලබයි. තේ පදුරක් මත තිබු බඹර කුඩුවක් එක් වරම ඇවිස්සි තමන්ට පහර දුන් බව බඹර ප්‍රහාරයෙන් තුවාල ලබා නේවාසිකව ප්‍රතිකාර ලබන වතුකම්කරු කාන්තාවන් සඳහන් කළේය. සිද්ධිය පිළිබඳ හැටන් පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=92062", "Category": null, "Parent URL": null}