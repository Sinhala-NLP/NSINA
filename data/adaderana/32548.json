{"Source": "Adaderana", "Timestamp": "March 19, 2013 10:50 am", "Headline": "යතුරු පැදියෙන් ගංජා ඇද අතේ මාට්ටු", "News Content": "යතුරු පැදියකින් ගංජා කිලෝ ග්‍රෑම් 02 ක් ප්‍රවාහනය කරමින් සිටි පුද්ගලයෙකු මුන්දලම පොලීසිය විසින් අත්අඩංගුවට ගෙන තිබේ. මදුරන්කුලිය ප්‍රදේශයේදී ඊයේ මෙම වැටලීම සිදු කර ඇති බව අප වාර්තාකරු පවසයි. අත්අඩංගුවට ගෙන ඇති සැකකරු මදුරන්කුලිය, ජින්නාවත්ත ප්‍රදේශයේ පදිංචිකරුවෙකි. සැකකරු කාලයක පටන් තොග වශයෙන් ගංජා ගෙනවිත් රහසිගතව බෙදා හැරීමේ කටයුතුවල නිරත සිටි අයෙකු බව පොලීසිය කියයි. අත්අඩංගුවට ගෙන ඇති සැකකරු සහ ගංජා තොගය පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32548", "Category": null, "Parent URL": null}