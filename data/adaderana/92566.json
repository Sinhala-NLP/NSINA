{"Source": "Adaderana", "Timestamp": "July 14, 2018 03:20 pm", "Headline": "ජපාන අගමැති අපදා තත්ත්වයෙන් පීඩාවට පත් වූවන් මුණ ගැසෙයි", "News Content": "ජපාන අග්‍රාමාත්‍ය ශින් සෝ අබේ එරටට බලපෑ ආපදා තත්ත්වයෙන් පීඩාවට පත් වූ ජනතාව මුණ ගැසී සාකච්ඡා කර තිබේ. ජනතාව මුහුණ දී ඇති ගැටළු සම්බන්ධයෙන් අවධානය යොමු කළ ජපාන අග්‍රාමාත්‍යවරයා ඔවුන්ට අවශ්‍ය සියළු පහසුකම් සැපයීමට කඩිනමින් පියවර ගන්නා ලෙස නිලධාරීන්ට උපදෙස් ලබා දී ඇති බව වාර්තා වේ. ආපදාවෙන් පීඩාවට පත් වූ ජනතාවට පහසුකම් සැපයීම සඳහා පොලිස් නිලධාරීන් ඇතුළු මුදා ගැනීමේ සේවකයින් 73,000 ක් පමණ යෙදවීමටද ජපාන අග්‍රාමාත්‍යවරයා පියවර ගෙන ඇති බව සඳහන්ය. පසුගියදා ජපානයට බලපෑ අයහපත් කාලගුණ තත්ත්වය හේතුවෙන් පුද්ගලයින් 200 කට අධික පිරිසක් මියගොස් තවත් පුද්ගලයින් 30 ක් පමණ අතුරුදන් විය.", "URL": "https://sinhala.adaderana.lk/news.php?nid=92566", "Category": null, "Parent URL": null}