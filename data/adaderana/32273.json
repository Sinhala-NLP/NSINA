{"Source": "Adaderana", "Timestamp": "March 10, 2013 09:31 am", "Headline": "දේශපාලනඥයෝ රටේ සම්පත් විනාශ කරනවා", "News Content": "වර්තමානයේ දී දේශපාලනඥයින් විසින් රටේ සම්පත් විනාශ කරමින් සිටින බව හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග මහත්මිය පවසයි. දේශපාලනය ආදායම් මාර්ගයක් බවට පත්වී ඇති බව ඇය පෙන්වාදෙයි. ඇඹිලිපිටිය ප්‍රදේශයේ පැවති උත්සවයකට එක්වෙමින් චන්ද්‍රිකා බණ්ඩාරනායක කුමාරණතුංග මහත්මිය මේ බව කීවාය. සමාජ සේවය කිරීමට දේශපාලන බලයක් අවශ්‍ය නොවන බව එහිදී වැඩිදුරටත් අදහස් දක්වමින් චන්ද්‍රිකා බණ්ඩාරනායක කුමාරණතුංග මහත්මිය කියා සිටියාය.", "URL": "https://sinhala.adaderana.lk/news.php?nid=32273", "Category": null, "Parent URL": null}