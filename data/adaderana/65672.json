{"Source": "Adaderana", "Timestamp": "November 3, 2016 01:27 pm", "Headline": " අගමැති හොංකොං වෙත ළඟා වෙයි", "News Content": "අග්‍රාමාත්‍ය රනිල් වික්‍රමසිංහ මහතා හොංකොං රාජ්‍යය වෙත ළඟා වී තිබේ.15 වන ජර්මානු ව්‍යාපාර සඳහා වූ ආසියා ශාන්තිකර සමුළුවට සහභාගීවීම සඳහා අද(03) අළුයම දිවයිනෙන් පිටත්ව ගිය අග්‍රාමාත්‍යවරයා අද පෙරවරුවේ හොංකොං ජාත්‍යන්තර ගුවන්තොටුපොළට ළඟා වූ බව අග්‍රාමාත්‍ය කාර්යාලය සඳහන් කළේය.එහිදී අග්‍රාමාත්‍යවරයා ඇතුළු දූත පිරිස චීනයේ ශ්‍රී ලංකා තානාපති ආචාර්ය කරුණාසේන කොඩිතුවක්කු මහතා විසින් පිළිගෙන තිබේ.ජර්මානු ව්‍යාපාර සඳහා වූ ආසියා ශාන්තිකර සමුළුව හොංකොං ජාත්‍යන්තර සම්මන්ත්‍රණ හා ප්‍රදර්ශන ශාලාවේදී අද සිට ලබන 05 වන දින දක්වා පැවැත්වෙයි.අග්‍රාමාත්‍ය රනිල් වික්‍රමසිංහ මහතා හෙට දිනයේ ‘‘ආසියා ශාන්තිකර අභියෝගයන් සහ ඉදිරි දර්ශනය‘‘ යන මැයෙන් සමුළුව ඇමතීමට නියමිතය.", "URL": "https://sinhala.adaderana.lk/news.php?nid=65672", "Category": null, "Parent URL": null}