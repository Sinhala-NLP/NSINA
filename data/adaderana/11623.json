{"Source": "Adaderana", "Timestamp": "October 20, 2010 02:22 pm", "Headline": "ලක්ෂ 3 ක කංසා තොගයක් දැලේ", "News Content": "කඳාන- දකුණු බටගම කපුවාගාර ප්‍රදේශ‍යේ නිවසක වළදමා තිබියදී කංසා තොගයක් සොයාගෙන තිබේ. කඳාන පොලිසිය සිදුකළ වැටලීමේදී කංසා කිලෝග්‍රෑම් 5යි ග්‍රෑම් 100 ක් සොයාගෙන ඇති බව වාර්තා වේ. පොලිසිය භාරයට ගත් කංසා තොගයේ වටිනාකම රුපියල් ලක්ෂ තුනකට ආසන්න බව සඳහන් වේ. සිද්ධිය සම්බන්ධයෙන් එක් සැකකරුවෙකු ද අත් අඩංගුවට ගෙන ඇති අතර ඔහු වත්තල මහේස්ත්‍රාත් අධිකරණය වෙත යොමු කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=11623", "Category": null, "Parent URL": null}