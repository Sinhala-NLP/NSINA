{"Source": "Adaderana", "Timestamp": "February 8, 2014 09:07 am", "Headline": "යන්න ගිය බසයටම දිවිපුදයි", "News Content": "තංගල්ල, රෝහල් හන්දිය ප්‍රදේශයේ දී කාන්තාවක් බස් රථයකට යටවීමෙන් මියගොස් තිබේ. මාතර සිට තිස්සමහාරාමය බලා ධාවනය වු පෞද්ගලික බස් රථයකට නැගීමට උත්සාහ කිරීමේ දී ඉන් ඇදවැටී එම බස් රථයටම යටවීමෙන් මෙම අනතුර සිදුව ඇති බව පොලිසිය පවසයි. අනතුරින් බරපතළ තුවාල ලැබු කාන්තාව ප්‍රතිකාර සඳහා තංගල්ල මුලික රෝහලට ඇතුළත් කෙරුණු අතර වැඩිදුර ප්‍රතිකාර සඳහා මාතර මුලික රෝහලට ඇතුළත් කිරීමේදී මියගොස් ඇත. අනතුරෙන් මියගොස් ඇත්තේ 42 හැවිරිදි තංගල්ල, දංකැටිය ප්‍රදේශයේ පදිංචිව සිටි කාන්තාවකි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40954", "Category": null, "Parent URL": null}