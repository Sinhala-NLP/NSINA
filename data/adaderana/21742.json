{"Source": "Adaderana", "Timestamp": "January 30, 2012 11:58 am", "Headline": "අනාරක්ෂිත දුම්රිය ගේට්ටු නවීකරණයට වැඩපිළිවෙළක්", "News Content": "අනාරක්ෂිත දුම්රිය ගේට්ටු නවීකරණය කිරීමේ වැඩපිළිවෙළක් ක්‍රියාත්මක කිරීමට තීරණය කර තිබේ. මේ සඳහා රුපියල් මිලියන දහසක මුදලක් වෙන් කර ඇති බව මුදල් අමාත්‍යාංශය පවසයි. දිවයින පුරා අනාරක්ෂිත දුම්රිය ගේට්ටු 750 ක් පමණ ඇති බවට අනාවරණය වී ඇත. එම දුම්රිය ගේට්ටු ආශ්‍රිතව පසුගිය කාලය තුළ අනතුරු 50 ක් පමණ සිදුව ඇති අතර ඉන් 38 ක් බරපතල තත්ත්වයේ අනතුරු වන බව දුම්රිය දෙපාර්තමේන්තුව සඳහන් ක‍රයි.", "URL": "https://sinhala.adaderana.lk/news.php?nid=21742", "Category": null, "Parent URL": null}