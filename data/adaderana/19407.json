{"Source": "Adaderana", "Timestamp": "October 17, 2011 11:04 am", "Headline": "වෑන් රිය බසයක ගැටෙයි -18 දෙනෙකුට තුවාලයි", "News Content": "ගාල්ල -කොළඹ ප්‍රධාන මාර්ගයේ ගිංතොට පාලම අසල සිදු වූ රිය අනතුරකින් 18 දෙනෙකු තුවාල ලබා තිබේ. නවතා තිබූ ලංගම බස් රථයක වෑන් රථයක් ගැටීමෙන් අනතුර සිදු වී ඇති බව අද දෙරණ වාර්තාකරු සදහන් කළේය. තුවාල ලබා ඇත්තේ වෑන් රථයේ ගමන් කරමින් සිටි ඇඟලුම් සේවිකාවන් පිරිසක් බව සඳහන්ය. ඔවුන් ප්‍රතිකාර සඳහා කරාපිටිය රෝහල වෙත ඇතුළත් කර ඇත.", "URL": "https://sinhala.adaderana.lk/news.php?nid=19407", "Category": null, "Parent URL": null}