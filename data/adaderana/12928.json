{"Source": "Adaderana", "Timestamp": "December 17, 2010 05:11 pm", "Headline": "හාරිස්පත්තුව ප්‍රා‍දේශීය සභාවේ උපසභාපති අත්අඩංගුවට", "News Content": "මහනුවර -හාරිස්පත්තුව ප්‍රා‍දේශීය සභාවේ උපසභාපතිවරයා මහනුවර විශේෂ අපරාධ විමර්ශන අංශය මගින් අත්අඩංගුවට ගෙන තිබේ. මුදල් වංචා කිරීමේ සිද්ධියක් සම්බන්ධයෙන් ඔහු අත්අඩංගුවට ගත් බව පොලිසිය පැවසීය. විදේශ රැකියා ලබාදෙන බව පවසමින් සැකකරු රුපියල් ලක්ෂ 22 ක මුදලක් වංචා කළ බවට චෝදනා එල්ල වී ඇති බව සඳහන්ය. අත්අඩංගුවට ගත් සැකකරු මහනුවර මහේස්ත්‍රාත් අධිකරණය වෙත ඉදිරිපත් කර ඇති බව වාර්තා වේ.", "URL": "https://sinhala.adaderana.lk/news.php?nid=12928", "Category": null, "Parent URL": null}