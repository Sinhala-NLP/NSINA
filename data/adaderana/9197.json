{"Source": "Adaderana", "Timestamp": "June 24, 2010 01:50 pm", "Headline": "එක්සත් ජාතීන්ගේ කම්ටුවට ලංකාවට ඒමට ඉඩදෙන්නේ නෑ -ජී. එල්", "News Content": "එක්සත් ජාතීන්ගේ විශේෂ විද්වත් කමිටුවට ශ්‍රී ලංකාවට පැමිණීමට අවසර නොදෙන බව විදේශ කටයුතු අමාත්‍ය ජී. එල්. පීරිස් මහතා පවසයි. වීසා ලබා නොදුනහොත් ශ්‍රී ලංකාවට එන්නට එක්සත් ජාතීන්ට අවකාශයක් නෑ නොවේදැයි මාධ්‍යවේදියෙකු නැඟූ ප්‍රශ්නයකට පිළිතුරු දෙමින් හෙතෙම අද පැවති මාධ්‍ය හමුවේදී මේ බව අනාවරණය කළේය. එක්සත් ජාතීන්ට මෙරටට ඇතුළු වෙන්නට අවශ්‍යතාවයක් නැතැයිද ඇමතිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9197", "Category": null, "Parent URL": null}