{"Source": "Adaderana", "Timestamp": "April 13, 2017 10:14 am", "Headline": "දෙහිවල අවන්හලක ගින්නක්", "News Content": "දෙහිවල ප්‍රදේශයේ අවන්හලක ඊයේ (12) රාත්‍රී 7.05 පමණ ගින්නක් හටගෙන තිබේ. අවන්හලේ තුන්වන මහලේ ගින්න හටගෙන ඇති අතර පොලීසිය, ප්‍රදේශවාසීන් හා දෙහිවල - ගල්කිස්ස මහ නගර සභාවේ ගිනි නිවීමේ ඒකකයේ සහය ඇතිව ගින්න මැඩ පවත්වා ඇති බව පොලීසිය පැවසුවේ ය. ගින්නෙන් ජීවිත හානි සිදුව නොමැති අතර සිදුවූ දේපළ හානිය මෙතෙක් තක්සේරු කර නොමැත. ගින්න ඇති වීමට හේතුව අනාවරණය වී නොමැති අතර දෙහිවල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=72040", "Category": null, "Parent URL": null}