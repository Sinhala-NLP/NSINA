{"Source": "Adaderana", "Timestamp": "February 26, 2011 08:40 am", "Headline": "අධිකරණය විධිමත් කිරීමට අගවිනිසුරු, ඇමති හා පොලිස්පති හමුවක් ", "News Content": "අගවිනිසුරු අශෝක ද සිල්වා, අධිකරණ අමාත්‍ය රවුෆ් හකීම් සහ පොලිස්පති මහින්ද බාලසූරිය යන මහත්වරුන් අතර සාකච්ඡාවක් පැවැත්වී තිබේ. අධිකරණ කටයුතු තවදුරටත් විධිමත් කිරීම මෙම සාකච්ඡාවේ අරමුණ වූ බව අධිකරණ අමාත්‍යාංශය පවසයි. අධිකරණ ක්ෂේත්‍රයේ කටයුතු වඩාත් කාර්යක්ෂමව හා ඵලදායීව ඉටුකිරීම පිළිබඳව මෙම සාකච්ඡාවේදී අවධානය යොමුවු බව සඳහන්ය. අලුතින් ආරම්භ කරන ලද අධිකරණවල සහ ආරම්භ කිරීමට බලාපොරොත්තු වන අධිකරණවල කටයුතු පිළිබඳ පොලිස් ස්ථානාධිපතිවරුන් දැනුවත් කිරීම පිළිබඳවත් මෙහිදි අවධානය යොමු වූ බව අධිකරණ අමාත්‍යාංශය පවසයි.", "URL": "https://sinhala.adaderana.lk/news.php?nid=14477", "Category": null, "Parent URL": null}