{"Source": "Adaderana", "Timestamp": "December 2, 2017 12:20 pm", "Headline": "  ටෙලි නාට්‍ය දර්ශනය අත්හදා බලන්න ගිය පුංචි ප්‍රාර්ථනා සැවොම හඬවමින් අකාලයේ මිලන වෙයි", "News Content": "ටෙලි නාට්‍යයක තිබූ දර්ශනයක් නිවස තුළදී අත්හදා බැලීමට උත්සහ කළ කුඩා දැරියක ජීවිතයට සමුදීමේ පුවතක් වාර්තා වෙයි. අවුරුදු 7ක් වයසැති මෙම දැරිය නිවස තුළදී එය අත්හදා බැලීමට යාමේදී මිය ගොස් ඇති බව ඉන්දීය මාධ්‍ය වාර්තා කරයි. ඉන්දියාවේ - කර්ණාටක ප්‍රාන්තයේ ජීවත්වූ දැරියක මෙලෙස මිය ගොස් තිබේ. ප්‍රාර්ථනා නැමති 7 හැවිරිදි දැරිය එරට තුළ විකාශය වන ටෙලි නාට්‍යය මාලාවක නිළියක් සිය දෑත් වලට ගිණි තබාගෙන රංගනය යෙදෙන දර්ශනයක් විකාශය වනවා දැක තිබේ. ඒ අනුව ඇයද එම දර්ශනය නිවස තුළදී අත්හදා බැලීමට උත්සහ දරා ඇති බව වාර්තා වෙයි. අදාළ දැරිය ගිනි ඇවිලෙන කඩදාසි තම දෑතට ගෙන නිවාස තුළදී එය අත්හදා බලා තිබේ. එම අවස්ථාවේ ඇය ඇඳ සිටි ඇඳුමට ගිනි ඇවිලී බරපතළ පිළිස්සුම් තුවාල ලබා ඇත. පිළිස්සුම් තුවාල සහිතව නිවාස තුළ වැටී සිටි දැරිය ප්‍රදේශවාසීන් එක්ව රෝහල් ගතකර ඇති බවත්, දින 15ක් දැඩිසත්කාර ඒකකයේ ප්‍රතිකාර ලබමින් සිටි ජීවිතක්ෂයට පත් වූ බව ඉන්දීය මාධ්‍ය පවසයි. මෙම දැරියගේ පියා වෘත්තියෙන් කම්කරුවෙක් වන අතර මෙම දැරිය අදාළ ටෙලි නාට්‍යය මාලාව නැරඹීමට පුරුදුවී සිටි ඇති බව සඳහන්. සිද්ධිය සම්බන්ධයෙන් හරී හරා පොලිසිය වැඩිදුර පරීක්ෂණ පවත්වනු ලබනවා", "URL": "https://sinhala.adaderana.lk/news.php?nid=80908", "Category": null, "Parent URL": null}