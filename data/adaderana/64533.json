{"Source": "Adaderana", "Timestamp": "September 29, 2016 12:09 pm", "Headline": " ජය ඇෆ්ගනිස්ථානයට", "News Content": "බංග්ලාදේශය සමග පැවති දෙවන එක්දින තරගය කඩුලු දෙකකින් ජයගැනීමට ඇෆ්ගනිස්ථාන කණ්ඩායම ඊයේ(28) සමත් වුණි.බංග්ලාදේශයේ මීර්පූර්හි පැවති තරගයේ කාසියේ වාසිය දිනූ ඇෆ්ගනිස්ථාන කණ්ඩායම පළමුව පන්දුවට පහරදීමේ අවස්ථාව බංග්ලාදේශ කණ්ඩායමට ලබාදුනි.ඒ අනුව ඔවුන් පන්දුවාර 49යි පන්දු 02ක් තුළ සියලු ක්‍රීඩකයින් දැවී ලකුණු 208ක් ලබාගත්තේය.පිළිතුරු ඉනිම සඳහා පිටියට පිවිසි ඇෆ්ගනිස්ථාන කණ්ඩායම පන්දුවාර 49යි පන්දු 04කදී කඩුලු 08ක් දැවී ජයග්‍රහණය වාර්තා කළේය.දෙරට අතර පැවැත්වෙන තරග තුනකින් සමන්විත එක්දින තරගාවලිය ඒ අනුව එකට එකක් ලෙස සම තත්වයේ පසුවෙයි.", "URL": "https://sinhala.adaderana.lk/news.php?nid=64533", "Category": null, "Parent URL": null}