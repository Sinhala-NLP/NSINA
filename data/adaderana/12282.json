{"Source": "Adaderana", "Timestamp": "November 20, 2010 12:01 pm", "Headline": "වැලිකඩ බන්ධනාගාරයේ පහරදීම -වාර්තාව තවදුරටත් ප්‍රමාදයි", "News Content": "වැලිකඩ බන්ධනාගාරයේ පසුගියදා සිදුවූ පහරදීම සම්බන්ධයෙන් සොයාබැලීමට පත්කළ කමිටුවේ වාර්තාව තවදුරටත් ප්‍රමාද වන බව බන්ධනගාර කොමසාරිස් ජනරාල් මේජර් ‍ජෙනරාල් වී. ආර්. ද සිල්වා මහතා පවසයි. තවදුරටත් සාක්ෂි විමසීමේ කටයුතු සිදුකරන හෙයින් පරීක්ෂන වාර්තාව ලබාදීම ප්‍රමාණවත් බව ඔහු සඳහන් කළේය. කෙසේවුවත් පහරදීම ‍සම්බන්ධයෙන් බන්ධනාගාර කොමසාරිස් කෙනත් ප්‍රනාන්දු මහතාගේ ප්‍රධානත්වයෙන් යුත් පරීක්ෂණ කමිටුව මගින් අදාළ වාර්තාව සකස් කිරීම සිදුකෙරෙයි. එම වාර්තාව අද(20) බන්ධනාගාර කොමසාරිස් ජනරාල්වරයාට බාරදීමට නියමිතව තිබුණි. පසුගිය මස 7 වැනිදා වැලිකඩ බන්ධනාගාරයේ සිදුවූ පහරදීමෙන් 50 දෙනෙකු‍ට ආසන්න පොලිස් නිලධාරීන් පිරිසක් තුවාල ලැබීය.", "URL": "https://sinhala.adaderana.lk/news.php?nid=12282", "Category": null, "Parent URL": null}