{"Source": "Adaderana", "Timestamp": "June 30, 2019 08:55 pm", "Headline": "සහෝදරියගේ සහයට පොලිසියට ගිය තරුණයාට පොලීසියෙන් ගැහුවද? ලිස්සලා වැටුණද?", "News Content": "පැමිණිල්ලක් සම්බන්ධයෙන් ගිනිගත්හේන පොලිසියට ගිය පුද්ගයෙකුට එහි රථ වාහන අංශයේ ස්ථානාධිපතිවරයා ඇතුළු නිලධාරින් පිරිසක් විසින් පහර දුන්නේ යැයි කියන සිද්ධියක් පිලිබඳව අද දෙරණට වාර්තා විය. තුවාල ලැබු පුද්ගලයා මේ වන විට ගිනිගත්හේන ප්‍රාදේශිය රෝහල වෙත ඇතුලත් කිරිමෙන් පසු වැඩි දුර ප්‍රතිකාර සදහා නාවලපිටිය මුලික රෝහල වෙත මාරු කර යවා ඇත. මෙසේ තුවා ලබා ඇත්තේ ගින්ගත්හේන රංජුරාව ප්‍රදේශයේ පදිංචි චින්තක ඩිලාන් නැමති දෙදරු පියෙකි. අද (30) උදැසන සිය සහෝදරියට එරෙහිව තිබු පැමිණල්ලක් විභාග කිරිම සදහා ගිනිගත්හේන පොලිසිය මගින් පැමිණෙන ලෙස කල දැනුම් දිමක් මත සහෝදරියගේ තනියට මෙම පහර කෑමට ලක් වු තරුණයා පොලිසියට ගොස් ඇත. එහිදි සහෝදරියට සහයෝගය දක්වා කතා කිරිමේදි තමන්ට රථ වාහන අංශයේ ස්ථානාධිපතිවරයා ඇතුළු තවත් පොලිස් නිලධාරින් තිදෙනෙකු පොලිස් ස්ථානය තුලදි පහර දුන් බව පහර කැමෙන් තුවාල ලබා නාවලපිටිය මුලික රෝහලේ ප්‍රතිකාර ලබන චින්තක ඩිලාන් පවසයි. පොලිසිය විසින් පහර දුන්නේ යැයි කියන සිද්ධිය සම්බන්ධයෙන් ගිනිගත්හේන රථ වාහන අංශයේ නිලධාරියෙකුගෙන් අද දෙරණ වාර්තාකරු කළ විමසුමකට ඔහු කියා සිටියේ කිසිදු පොලිස් නිලධාරියෙකු අදාල පුද්ගලයාට පහර දිමක් සිදු නොකල බවයි. සහෝදරියට එරෙහිව තිබෙන පැමිණිල්ලට මැදිහත් නොවන ලෙසට මෙම පහර කෑමට ලක් වු තරුණයාට දන්වා පොලිසියෙන් බැහැරව යන ලෙසට කල ඉල්ලිමක් මත ඔහු එම ස්ථානයෙන් පිටත්ව යන අවස්ථාවේ පිටගැටපෙල මත වැටි තුවාල සිදුවී ඇති බව අද දෙරණ වාර්තාකරුට අදාල පොලිස් නිලධාරියා පවසා තිබේ. තවද චින්තක ඩිලාන් නැමැත්තාට එරෙහිව ගිනිගත්හේන පොලිසිය මගින් හැටන් මහෙස්ත්‍රාත් අධිකරණයේ නඩු කිහිපයක් පවරා ඇති බවද ගිනිගත්හේන පොලිසියේ රථ වාහන අංශයේ නිලධාරියා වැඩි දුරටත් පවසා තිබේ.", "URL": "https://sinhala.adaderana.lk/news.php?nid=113084", "Category": null, "Parent URL": null}