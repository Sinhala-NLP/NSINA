{"Source": "Adaderana", "Timestamp": "February 26, 2011 08:58 am", "Headline": "ලිබියාවේ අර්බුදය ගැන එක්සත් ජාතීන්ගේ අවධානය", "News Content": "ලිබියාවේ හටගෙන ඇති අර්බුදකාරී වාතාවරණය පිළිබඳ එක්සත් ජාතීන්ගේ සංවිධානයේ අවධානය යොමුව තිබේ. ආරක්ෂක කවුන්සිලය මේ පිළිබඳව අවශ්‍ය පියවර ගනු ඇති බව එම සංවිධානයේ මහලේකම් බැන්කි මූන් පවසයි. මුවම්මර් ගඩාෆිගේ පාලනය විසින් මේ වන විට උද්ඝෝෂණකරුවන් දහසක පිරිසක් ඝාතනයට ලක් කර ඇති බව ද බැන්කි මූන් කියා සිටියි. ලිබියාව තුළ සරණාගත මෙන්ම ආහාර අර්බුදයක් ද උද්ගත වෙමින් පවතින බව නිව්යෝර්ක් හි පැවති ජගත් ආරක්ෂක කවුන්සිල රැස්වීමේ දී තවදුරටත් අදහස් දක්වමින් බැන්කි මූන් පෙන්වාදී ඇත. ඊයේ(25) වන විටත් ලිබියාවේ ත්‍රිපෝලි නගරයේ උද්ඝෝෂණකරුවන් සහ ආරක්ෂක අංශ අතර දැඩි උණුසුම් වාතාවරණයක් පැවති බව සඳහන්ය.", "URL": "https://sinhala.adaderana.lk/news.php?nid=14479", "Category": null, "Parent URL": null}