{"Source": "Adaderana", "Timestamp": "August 27, 2011 02:06 pm", "Headline": "සිමෙන්තිවල සාම්පල ලබාගැනීම අරඹයි", "News Content": "මෙරට වෙළඳපොළේ ඇති සියලුම වර්ගවලට අයත් සිමෙන්තිවල සාම්පල ලබාගැනීමේ කටයුතු අද(27) ආරම්භ කළ බව පාරිභෝගික සේවා අධිකාරිය පවසයි. විෂය භාර අමාත්‍යවරයාගේ උපදෙස් මත මෙම වැඩපිළිවෙළ ක්‍රියාත්මක වන බව එම අධිකාරියේ සහකාර අධ්‍යක්ෂ අසේල බණ්ඩාර මහතා සඳහන් කළේය. සිමෙන්තිවල ප්‍රමිතිය සම්බන්ධයෙන් පසුගිය කාලයේ පැවති මත‍භේදාත්මක තත්ත්වය ‍හේතුවෙන් වෙළඳ හා පාරිභෝගික කටයුතු අමාත්‍ය ‍ජොන්ස්ටන් ප්‍රනාන්දු මහතා සිමෙන්තිවල ප්‍රමිතිය පරීක්ෂා කරන ලෙස පාරි‍භෝගික සේවා අධිකාරියට උපදෙස් ලබාදී තිබුණි. ඒ අනුව අද ලබාගන්නා සිමෙන්ති සාම්පල විදෙස් රටක පර්යේෂණාගාරයකට යවා එහි ප්‍රමිතිය නිර්ණය කිරීමට බලාපොරොත්තු වන බව පාරිභෝගික සේවා අධිකාරියේ සහකාර අධ්‍යක්ෂ අසේල බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=18345", "Category": null, "Parent URL": null}