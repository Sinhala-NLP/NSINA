{"Source": "Adaderana", "Timestamp": "October 9, 2017 07:06 am", "Headline": "2018 විසර්ජන පනත් කෙටුම්පත අද පාර්ලිමේන්තුවට", "News Content": "2018 විසර්ජන පනත් කෙටුම්පත අද (9) පාර්ලිමේන්තුවට ඉදිරිපත් කිරීමට නියමිතව ඇත.මුදල් රාජ්‍ය අමාත්‍ය ඉරාන් වික්‍රමරත්න මහතා විසින් අද දිනයේ එය පාර්ලිමේන්තුවට ඉදිරිපත් කිරීමට නියමිතය.මුදල් හා ජනමාධ්‍ය අමාත්‍ය මංගල සමරවීර මහතා පසුගියදා අමාත්‍ය මණ්ඩලය වෙත ඉදිරිපත් කළ විසර්ජන පනත් කෙටුම්පතට අනුව ලබන වසරේ අපේක්ෂිත වියදම රුපියල් බිලියන 3982ක් වේ.එම වසරේ සියලු ප්‍රදානයන් සහිතව රාජ්‍ය ආදායම රුපියල් බිලියන 2175ක් මුදල් අමාත්‍යංශය සදහන් කළේය.විසර්ජන පනත් කෙටුම්පත දෙවන වර කියවීම නොවැම්බර් මස 09 වන දින සිදු කිරීමට නියමිතය.ශක්තිමත් ආර්ථිකයක් පොහොසත් රටක් බිහිකර ජනතාවට වඩා හොද ජීවන තත්ත්වයක් ඇති කිරීමට අවශ්‍ය රාජ්‍ය ප්‍රතිපත්ති ජනතා අපේක්ෂා අනුව හැඩගැස්වීමට අවශ්‍ය යෝජනා මෙවර අයවැය මගින් ඉදිරිපත් කිරීමට නියමිත බව මුදල් අමාත්‍යංශය සදහන් කළේය.අයවැයට ඇතුළත් කිරීම සදහා මහජන අදහස් හා යෝජනා ලබාගැනීම ඔක්තෝබර් මස 18 වන දින දක්වා සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=78488", "Category": null, "Parent URL": null}