{"Source": "Adaderana", "Timestamp": "December 3, 2013 11:04 am", "Headline": "ලාංකික ධීවරයින් 6ක් ඉන්දීය දැලේ ", "News Content": "ශ්‍රී ලාංකික ධීවරයින් හය දෙනෙකු ඉන්දීය වෙරළ ආරක්ෂක නිලධාරීන් විසින් අත්අඩංගුවට ගෙන තිබේ. ඉන්දීය මුහුදු සීමාව උල්ලංඝණය කරමින් ධීවර කටයුතුවල නිරත වීම හේතුවෙන් මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. ආන්ද්‍රා ප්‍රදේශය ආශ්‍රිත මුහුදේ දී මෙම ධීවරයින් පිරිස අත්අඩංගුවට ගෙන ඇති බව සඳහන් වෙයි. පසුගිය දින 10ක කාලය ඇතුළත ශ්‍රී ලාංකික ධීවරයින් 56 දෙනෙකු ඉන්දීය වෙරළ ආරක්ෂක නිලධාරීන්ගේ අත්අඩංගුවට පත්ව ඇති බව ද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=39287", "Category": null, "Parent URL": null}