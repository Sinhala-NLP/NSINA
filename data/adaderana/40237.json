{"Source": "Adaderana", "Timestamp": "January 10, 2014 11:14 am", "Headline": "විදුහල්පතිට විරුද්ධව විරෝධතාවයක් ", "News Content": "කොළඹ - ක්‍රිකුණාමලය ප්‍රධාන මාර්ගයේ දිගන්පතහ මහා විද්‍යාලය ඉදිරිපිට මේ වන විට එම පාසලේ දෙමාපියන් පිරිසක් විසින් උද්ඝෝෂණයක් ආරම්භ කර තිබේ. දිගන්පතහ මහා විද්‍යාලයේ විදුහල්පති ඉවත් කරන ලෙස ඉල්ලා මෙලෙස එම දෙමාපියන් පිරිස උද්ඝෝෂණයේ නිරත වන බව අද දෙරණ වාර්තා‍කරු සඳහන් කරයි. විරෝධතාවයේ නියැලෙන පිරිස විසින් කොළඹ - ක්‍රිකුණාමලය මාර්ගය අවහිර කරමින් උද්ඝෝෂණයේ නිරත වන බව වාර්තා වෙයි. මාර්ගය අවහිර වීම හේතුවෙන් සීගිරිය පොලීසිය එම මාර්ගයේ පැමිණෙන වාහන විකල්ප මාර්ග සඳහා මේ වන විට යොමු කරමින් පවතින බවද වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=40237", "Category": null, "Parent URL": null}