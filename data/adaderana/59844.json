{"Source": "Adaderana", "Timestamp": "May 6, 2016 09:24 am", "Headline": "එක්සත් ජාතීන්ගේ නිරීක්ෂණ වාර්තාව හෙට ", "News Content": "වද හිංසා පැමිණවීම සහ අධිකරණයේ ස්වාධීනත්වය පිළිබඳ එක්සත් ජාතීන්ගේ විශේෂ නියෝජිතයින් දෙදෙනාගේ මෙරට සංචාරයේ නිරීක්ෂණ පිළිබඳ මූලික වාර්තාව සහ නිර්දේශ හෙට(07) දිනයේදී ප්‍රකාශයට පත් කිරීමට නියමිතව තිබේ.පසුගිය 29 වනදා රජයේ ආරාධනය මත අධිකරණ ස්වාධීනත්වය සම්බන්ධ එක්සත් ජාතීන්ගේ විශේෂ නියෝජිත මොනිකා පින්ටෝ මහත්මිය සහ වද හිංසා පැමිණවීම සම්බන්ධ විශේෂ නියෝජිත හුවාන් ඊ මෙන්ඩස් මහතා දිවයිනට පැමිණියේය. හෙට දිනය දක්වා මෙරට රැදී සිටින එම නියෝජතයින් අධිකරණ ස්වාධීනත්වය සහ වද හිංසා පැමිණවීම සම්බන්ධ මෙරට තත්ත්වය පිළිබඳ සොයා බැලීමේ නිරත වුණි.ඔවුන් සංචාරය අතරතුරදී අමාත්‍යවරුන්, නීතිපතිවරයා, රජයේ නිලධාරීන්, නීතිඥයින්, සිවිල් සමාජ ක්‍රියාකාරීන්, ජාතික මානව හිමිකම් කොමිසමේ නිලධාරීන් සහ පීඩාවට පත් වූ පවුල්වල සාමාජිකයින් සමග සාකච්ඡා කළ බව වාර්තා වෙයි.එම නියෝජිතයින් දෙදෙනා උතුර, උතුරමැද, නැගෙනහිර, මධ්‍යම සහ දකුණු පළාත්වල ද සංචාරයක නිරත වෙමින් රැදවූවන් සිටින ස්ථාන පරීක්ෂා කර තිබේ.ඒ අනුව හෙට පස්වරුවේ කොළඹ පිහිටි එක්සත් ජාතින්ගේ කාර්යාලයේදී මූලික වාර්තාව ඉදිරිපත් කිරීමට නියමිතය.මොනිකා පින්ටෝ මහත්මිය සහ හුවාන් ඊ මෙන්ඩස් මහතා සිය සංචාරයේ නිරීක්ෂණ ඇතුළත් වාර්තා දෙකක් ලබන වසරේ මාර්තු සහ ජුනි මාසවල පැවැත්වීමට නියමිත එක්සත් ජාතින්ගේ මානව හිමිකම් මණ්ඩල සැසිවාර වලට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59844", "Category": null, "Parent URL": null}