{"Source": "Adaderana", "Timestamp": "December 26, 2017 03:24 pm", "Headline": " ටෙම්බින් සුළි කුණාටුව දකුණු දිගට ඇතුළු වෙයි", "News Content": "පිලිපීනයේ පුද්ගලයින් 200 කට අධික පිරිසකට මරු කැඳවූ ටෙම්බින් සුළි කුණාටුව දකුණු දිග වියට්නාමයට ඇතුළු වී තිබේ. කෙසේවෙතත් සුළි කුණාටුව දුර්වල වී ඇති බැවින් ඉන් ඇති විය හැකි බලපෑම අඩු වී ඇති බව විදෙස් මාධ්‍ය වාර්තා කළේය. පසුගිය දිනවල ටෙම්බින් සුළි කුණාටුව හේතුවෙන් දකුණු දිග පිලිපීනයට දැඩි බලපෑම් එල්ල වූ අතර පුද්ගලයින් 240 දෙනෙකු ජීවිතක්ෂයට පත්ව තවත් සියයකට අධික පිරිසක් අතුරුදන් වුණි. සුළි කුණාටුව වියට්නාමය දෙසට හමා එන බවට සිදුකළ පෙර දැනුම්දීම්වලට අනුව පුද්ගලයින් මිලියනයකට ආසන්න පිරිසකට අනතුරු ඇඟවීම් නිකුත් කිරීමට වියට්නාම බලධාරීන් කටයුතු කර තිබේ.", "URL": "https://sinhala.adaderana.lk/news.php?nid=82105", "Category": null, "Parent URL": null}