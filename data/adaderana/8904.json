{"Source": "Adaderana", "Timestamp": "June 9, 2010 10:01 am", "Headline": "විදුහල්පතිට එරෙහිව සිසුන් උද්ඝෝෂණයේ", "News Content": "අඟුනකොළපැලැස්ස පහළගම කණිෂ්ඨ විද්‍යාලයේ විදුහල්පතිවරයාට එරෙහිව එම විද්‍යාලයේ සිසුන් පිරිසක් උද්ඝෝෂණයක් ආරම්භ කර තිබේ.. පාසලේ වර්තමාන විදුහල්පතිවරයාගේ අඩුපාඩු රැසක් පවතින බව උද්ඝෝෂණයට එක්වී සිටින සිසුන් පවසයි. විදුහල්පතිවරයා වහාම පාස‍ලෙන් ඉවත් කොට නව විදුහල්පතිවරයෙකු ලබාදෙන ලෙස උද්ඝෝෂණයේ නිරත සිසුන් ඉල්ලා සිටියි. මේ හේතුවෙන් අද දිනයේ පාසලේ අධ්‍යයන කටයුතු ද ඇනහිට ඇති බව වාර්තා වේ. පහළගම කණිෂ්ඨ විද්‍යාලයේ විදුහල්පතිවරයාගෙන් මේ සම්බන්ධයෙන් අද දෙරණ විමසීමක් කළද ඊට පිළිතුරු ලබාදීම ඔහු ප්‍රතික්ෂේප කළේය..", "URL": "https://sinhala.adaderana.lk/news.php?nid=8904", "Category": null, "Parent URL": null}