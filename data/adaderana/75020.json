{"Source": "Adaderana", "Timestamp": "July 8, 2017 03:05 pm", "Headline": "මාවතගමින් අත්බෝම්බ - ජීව උණ්ඩ තොගයක් හමුවෙයි", "News Content": "මාවතගම, රෝබට්හිල්වත්ත, කොටියාපොල ප්‍රදේශයේදී තිබී අත්බෝම්බ හා ජීව උණ්ඩ තොගයක් හමුවී තිබේ.තම නිවසේ සැකකටයුතු පාර්සලයක් ඇති බවට පොලිස් හදිසි ඇමතුම් අංකයට ලද තොරතුරක් මත නිලධාරීන් කණ්ඩායමක් පරීක්ෂණ ආරම්භ කර තිබේ.ඒ අනුව එම නිවසේ අදාළ සිවිලිම මත තිබූ ජීව අත් බෝම්බ 03ක් සහ ජීව උණ්ඩ සහිත පාර්සලයක් සොයා ගත් බව පොලීසිය සඳහන් කළේය. අදාළ අත්බෝම්බ හා ජීව උණ්ඩ තොගය පිලැස්ස මහේස්ත්‍රාත් අධිකරණයට ඉදිරිපත් කිරීමෙන් පසු වැඩිදුර පරීක්ෂා කිරීම සඳහා පොලිස් විශේෂ කාර්යය බලකායට බාරදී තිබේ.", "URL": "https://sinhala.adaderana.lk/news.php?nid=75020", "Category": null, "Parent URL": null}