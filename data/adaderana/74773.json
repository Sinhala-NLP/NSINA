{"Source": "Adaderana", "Timestamp": "July 2, 2017 08:33 am", "Headline": "බිත්තර ගොවීන් විරෝධතා ක්‍රියාමාර්ගයක", "News Content": "සමස්ත ලංකා බිත්තර ගොවින්ගේ සංගමය ඊයේ(1) හෙට්ටිපොල නගරයේදී විරෝධතා ක්‍රියාමාර්ගයක නිරත වුණි. ඔවුන් හෙට්ටිපොල අර්.එම්.කේ.බී රත්නායක මහජන ක්‍රීඩාංගණයේ සිට හෙට්ටිපොල නගරය වෙත පැමිණ මෙම විරෝධතා ක්‍රියාමාර්ගයේ නිරත වූ බව අද දෙරණ ප්‍රාදේශීය වාර්තාකරු සදහන් කළේය. අමාත්‍ය පී. හැරිසන් මහතා ගෙන ආ යෝජනාවකට විරෝධය පළ කරමින් මොවුන් මෙලෙස විරෝධතාවයේ නිරත වුණි. වර්ග අඩි දෙකක ප්‍රමාණයක සතුන් සිව් දෙනෙකු පමණක් ඇති කළ යුතු බවට අමාත්‍යවරයා විසින් යෝජනා කර තිබුණි. මීට විරෝධය පළ කරන සමස්ත ලංකා බිත්තර ගොවින්ගේ සංගමය පෙන්වා දෙන්නේ මෙලෙස කිරීමෙන් තමන්ගේ ව්‍යාපාරයට දැඩි හානි සිදුවන බවයි.", "URL": "https://sinhala.adaderana.lk/news.php?nid=74773", "Category": null, "Parent URL": null}