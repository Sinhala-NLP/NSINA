{"Source": "Adaderana", "Timestamp": "June 1, 2010 09:14 am", "Headline": "ගම නඟා සිටුවීම ප්‍රධාන අරමුණයි -නාමල්", "News Content": "ග්‍රාමීය සංවර්ධනය රජයේ ප්‍රධාන අරමුණ වී ඇති බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. ඒ සඳහා දේශපාලනඥයින් කැපවී කටයුතු කිරීමට කාලය උදා වී ඇති බව ඔහු සඳහන් කරයි. මාතර දිස්ත්‍රික්කයේ ග්‍රාම නිලධාරීන්ගේ ගැටලු හඳුනාගැනීමේ හමුවට එක්වෙමින් නාමල් රාජපක්ෂ මහතා මෙම අදහස් පළ කළේය. ග්‍රාමීය සංවර්ධනයේදී ග්‍රාම නිලධාරීන්ගෙන් ඉටුවන කාර්යය භාරය ඉතා වැදගත් බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8742", "Category": null, "Parent URL": null}