{"Source": "Adaderana", "Timestamp": "February 9, 2016 08:53 pm", "Headline": "විශ‍්‍රාම වැටුප් කප්පාදුවට එරෙහිව", "News Content": "විශ‍්‍රාම වැටුප් කප්පාදුව හා අර්ථ සාධක අරමුදල් කප්පාදුව ආදී ජනතා පීඩාවන් පිළිබඳ අත් පත‍්‍රිකා බෙදා දීමක් හෙට(10) උදෑසන කොළඹ කොටුව දුම්රිය පොළ ස්ථානයෙන් ආරම්භ කරන බව පෙරටුගාමී සමාජවාදී පක්ෂය පවසයි.වත්මන් ආණ්ඩුව විසින් යෝජනා කර ඇති විශ‍්‍රාම වැටුප් කප්පාදුව හා අර්ථ සාධක අරමුදල් ආදී සහන කප්පාදු වැඩපිළිවෙල පිළිබඳ ජනතාව දැනුවත් කිරීම මෙහි මූලික අරමුණ වන බව එම පක්ෂය පෙන්වා දී තිබේ.මෙම කරුණු මූලික කරගනිමින් හෙට දිනයේ අත් පත‍්‍රිකා බෙදා හැරීමේ ව්‍යාපාරය දිවයින පුරා ක්‍රියාත්මක බව බව පෙරටුගාමී සමාජවාදී පක්ෂය වැඩිදුරටත් පෙන්වා දී ඇත .", "URL": "https://sinhala.adaderana.lk/news.php?nid=57071", "Category": null, "Parent URL": null}