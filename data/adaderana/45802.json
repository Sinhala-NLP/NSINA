{"Source": "Adaderana", "Timestamp": "September 3, 2014 12:30 pm", "Headline": "මිනින්දෝරු වර්ජනය තවදුරටත්", "News Content": "මිනින්දෝරු දෙපාර්තමේනතුව මගින් ක්‍රියාත්මක කරන සියලු ව්‍යපෘති කටයුතු මේ වන විට නතර වී ඇති බව රජයේ මිනින්දෝරු සංගමය පවසයි. එහි සභාපති අමල් ජයවර්ධන මහතා සඳහන් කළේ සිය සංගමයේ නිලධාරින් ආරම්භ කර ඇති වැඩ වර්ජනය ඊට හේතු වී ඇති බවයි. ඉල්ලීම් කිහිපයක් මුල් කර ගනිමින් රජයේ මිනින්දෝරු සංගමය පසුගිය 27 වන දින සිට මෙම වැඩවර්ජනය ආරම්භ කර තිබේ. සිය ඉල්ලීම් වලට විසදුම් ලැබෙන තුරු අඛණ්ඩව වර්ජනය ක්‍රියාත්මක කරන බව රජයේ මිනින්දෝරු සංගමයේ සභාපති අමල් ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=45802", "Category": null, "Parent URL": null}