{"Source": "Adaderana", "Timestamp": "August 28, 2016 11:09 am", "Headline": " ආපනශාලා 862ට නීතිමය පියවර ", "News Content": "‍ජාතික ආහාර සුරක්ෂිතතා සතියේ ගත වූ පළමු දින 05 තුළ ආපනශාලා, හෝටල්, බේකරි සහ දුර ගමන් බස් රථ නැවතුම් ආපනශාලා 862 කට එරෙහිව නීති මගින් කටයුතු කිරීමට පියවර ගෙන ඇති බව සෞඛ්‍ය අමාත්‍යාංශය පවසයි.සෞඛ්‍ය අධ්‍යක්ෂ ජනරාල් වෛද්‍ය පාලිත මහීපාල මහතා ප්‍රකාශ කළේ තවත් ආයතන රැසකට අවවාද සිදු කර ඇති බවයි.පසුගිය 22 වනදා ආරම්භ වූ ආහාර සුරක්ෂිතතා සතිය හෙට(29) දිනය දක්වා ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=63516", "Category": null, "Parent URL": null}