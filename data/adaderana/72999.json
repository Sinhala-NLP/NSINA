{"Source": "Adaderana", "Timestamp": "May 9, 2017 02:47 pm", "Headline": "ඇටමිදුලු බද්ධ කිරීමේ රෝහලක් සඳහා මුල්ගල් තබයි", "News Content": "තැලසීමියා රෝගීන් වෙනුවෙන් ඇටමිදුලු බද්ධ කිරීමේ රෝහලක් ඉදිකිරීම සඳහා මුල්ගල තැබීම සිදුකර තිබේ.සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් මහනුවර මහ රෝහල් පරිශ්‍රයේදී එය සිදුකළ බව සෞඛ්‍ය අමාත්‍යාංශය සඳහන් කළේය.තැලසීමියා රෝගීන්ගේ කවය සහ සෞඛ්‍ය අමාත්‍යාංශය ඒකාබද්ධව එම රෝහල වසරක් තුළ ඉදි කිරීමට නියමිතව තිබේ.එය මහල් තුනකින් සමන්විත වන අතර ඒ සඳහා වැය කරන මුදල රුපියල් බිලියනයක් වන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=72999", "Category": null, "Parent URL": null}