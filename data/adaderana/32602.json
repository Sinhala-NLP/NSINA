{"Source": "Adaderana", "Timestamp": "March 21, 2013 09:45 am", "Headline": "හය වසරක් ඇවෑමෙන් පෝරකයට", "News Content": "පුද්ගල ඝානයක් සම්බන්ධයෙන් වරදකරු වූ සැකකරුවන් දෙදෙනෙකුට ගම්පහ මහඅධිකරණය මරණ දඬුවම නියම කර තිබේ. ගම්පහ, උඩුගම්පොළ ප්‍රදේශයේ සිදුවූ ඝාතනයක් සම්බන්ධයෙන් අත්අඩංගුවට ගත් පුද්ගලයින් දෙදෙනෙකුට මෙලෙස මරණ දඩුවම නියම කර ඇති බව ගම්පහ පොලීසිය සඳහන් කළේය. 2006 මැයි මස 19 වන දින අත්ට්‍රැක්ටරයකින් ගමන් කරමින් සිටි පුද්ගලයෙකු තියුණු ආයුධයකින් පහරදී ඝාතනය කර තිබුණි. මෙම ඝාතනය සම්බන්ධයෙන් පරීක්ෂණ පැවැත්වූ පොලීසිය පුද්ගලයින් දෙදෙ‍නෙකු අත්අඩංගුවට ගනු ලැබූ අතර සිදුකළ පරීක්ෂණවලින් අනාවරණය වී ඇත්තේ ඔවුන් ඝෘජුවම මෙම ඝාතනයට සම්බන්ධ බවයි. ඒ අනුව අදාළ නඩුව ගම්පහ මහාධිකරණයේ කැඳවූ අතර එහිදී සැකකරුවන් දෙදෙනාට මරණීය දණ්ඩනය නියම කර ඇත.", "URL": "https://sinhala.adaderana.lk/news.php?nid=32602", "Category": null, "Parent URL": null}