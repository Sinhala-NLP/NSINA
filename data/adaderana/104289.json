{"Source": "Adaderana", "Timestamp": "February 14, 2019 11:21 am", "Headline": "දිවයින පුරා අද විශේෂ රථවාහන මෙහෙයුමක්", "News Content": "දිවයින පුරා අද(14) දිනයේ දී විශේෂ රථවාහන මෙහෙයුමක් ක්‍රියාත්මක කිරීමට රථවාහන පොලීසිය විසින් සැලසුම් කර තිබේ. ඒ අනුව අද උදෑසන 6 සිට සවස 6 දක්වා පුරා පැය 12 ක කාලයක් මෙම රථ වාහන මෙහෙයුම ක්‍රියාත්මක කරනු ලබයි. විශේෂයෙන් අධිකරණ, පාසල් හා රෝහල් පිහිටි ස්ථාන අසලින් රථවාහන ගමන් කිරීමේ දී නලා වාදනය කිරීමෙන් බාධා ඇතිව තිබෙන බවට රථවාහන පොලීසියට බොහෝ පැමිණිලි ලැබී තිබේ. ඒ අනුව මෝටර් වාහන පනතේ(203 වන අධිකාරය) වගන්ති 155(2)(1) උපවගන්තිය අනුව තනි ස්වරයක් හඬවන නලාවක් හැර, කිසිදු ඩිස්ල් හඬක් හෝ නලා හඬක් නාගරික ප්‍රදේශයක් තුළ යම් මාර්ගයක ඇති යම් මෝටර් වාහනයකින් ශබ්ද කරනු නොලැබිය යුතු වෙයි. එවැනි රථවාහන නීති උල්ලංඝනය කිරීම සම්බන්ධයෙන් මෙම අද දිනයේ දී මෙම මෙහෙයුම ක්‍රියාත්මක වෙනු ඇත. ඒ අනුව අද දිනය පුරා රථ වාහන පොලීසිය මඟින් මෙවැනි සිදුවීම් නිරීක්ෂණය කරනු ලබයි. පසුව මේ සම්බන්ධයෙන් සවිස්තරාත්මක වාර්තාවක් රථවාහන පාලනය හා මාර්ග ආර්ක්ෂාවේ අධ්‍යක්ෂ වෙතට ලබා දීමට නියමිතයි.", "URL": "https://sinhala.adaderana.lk/news.php?nid=104289", "Category": null, "Parent URL": null}