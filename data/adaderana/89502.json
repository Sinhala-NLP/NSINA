{"Source": "Adaderana", "Timestamp": "May 21, 2018 02:37 pm", "Headline": " ගෙල වැළලාගෙන දෙදරු පියෙක්ය මරුට-ඝාතනයක් දැයි සැකයක්", "News Content": "මොරවක - දංගල මපලාපේ ප්‍රදේශයේ පදිංචි පුද්ගලයකු ගෙල වැලළාගෙන මියගොස් ඇති බව මොරවක පොලීසිය පවසයි. ඊයේ (20) සවස මෙසේ මියගොස් ඇත්තේ දංගල මපලාපේ ප්‍රදේශයේ පදිංචි 53 හැවිරිදි දෙදරු පියෙක්ය. පොලිස් විමර්ශන සිදු කිරීමේදී මෙය ගෙල වැලළා ගැනීමක්ද පුද්ගල ඝාතනයක් දැයි සැකයක් පවතින හෙයින් ඒ සම්බන්ධයෙන් විමර්ශනයක් සිදු කරන බව මොරවක පොලීසිය සඳහන් කළේය. පුද්ගලයා මිය ගිය ස්ථානයේ තිබු ලේ පැලම් සහ සැක සහිත සිදුවීම් හේතුවෙන් මේ සම්බන්ධයෙන් ගෙල වැලළා ගැනීමක්ද ඝතනයක්දයි තහවුරු කරගැනීමට විශේෂ පරීක්ෂණයක් සිදු කරන බව සහකාර පොලිස් අධිකාරි රොහාන් පෙරේරා මහතා වැඩි දුරටත් පවසයි. සිද්ධිය සම්බන්ධයෙන් මරණ පරීක්ෂණය අද (21) දහවල් මොරවක වැඩ බලන මහේස්ත්‍රාත් සුමිත් පස්ගොඩ මහතාගේ ප්‍රධානත්වයෙන් සිදුකළ අතර දේහය වැඩිදුර පරීක්ෂණ සඳහා මාතර රෝහල වෙත යවා ඇත.", "URL": "https://sinhala.adaderana.lk/news.php?nid=89502", "Category": null, "Parent URL": null}