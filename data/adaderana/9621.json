{"Source": "Adaderana", "Timestamp": "July 15, 2010 04:26 pm", "Headline": "උතුරේ අධි ආරක්ෂාව ඉවත්කරන්නේ නෑ", "News Content": "උතුරේ අධි ආරක්ෂිත කලාප කිසිසේත්ම ඉවත් නොකරන බව ජනමාධ්‍ය අමාත්‍ය කෙහෙළිය රඹුක්වැල්ල මහතා පවසයි. රටක ආරක්ෂාවට ආරක්ෂක වළළු ක්‍රියාත්මක විය යුතු බවත්,ත්‍රස්තවාදය මේ අයුරින් මුලිනුපුටා දමන්නට හැකිවූයේ අධි ආරක්ෂක කලාප පැවැති නිසා බවත් අමාත්‍යවරයා කියා සිටියේ අද කැබිනට් තීරණ දැනුම්දිමේ මාධ්‍ය හමුවට සහභාගි වෙමිනි. ඇමරිකා එක්සත් ජනපදය වැනි බලවත් රටවල පවා මේ අයුරින් අධි ආරක්ෂිත කලාප පවත්වාගෙන යන බැවින් මෙම තත්ත්වය අලුත් දෙයක් නොවන බවද හෙතෙම කියා සිටියේය. .එක්සත් ජාතීන්ගේ සංවිධානය විසින් පත් කරන ලද කමිටුව සම්බන්ධයෙන් රජයේ ස්ථාවරය වෙනස් වී නැති බවත්,එය කිසි සේත්ම වෙනස් නොවන බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9621", "Category": null, "Parent URL": null}