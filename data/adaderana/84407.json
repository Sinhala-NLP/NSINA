{"Source": "Adaderana", "Timestamp": "February 16, 2018 12:12 pm", "Headline": "කන්ටේනර් රථක් ජිවිතයක් බිළිගනි", "News Content": "දඹුල්ල ආර්ථික මධ්‍යස්ථානය තුළදී කන්ටේනර් රථයකට යටවීමෙන් පුද්ගලයෙකු මියගොස් තිබේ. ආර්ථික මධ්‍යස්ථානයේ එළවළු එක්රැස්කර තිබූ ස්ථානයක නිදා සිටි පුද්ගලයෙකු අද (16) අළුයම කන්ටේනර් රථයට යටවී මියගොස් ඇති බව පොලිසිය සඳහන් කරයි. මියගොස් ඇත්තේ මඩකලපුව ප්‍රදේශයේ සිට දඹුල්ල ආර්ථික මධ්‍යස්ථානයේ කම්කරු සේවය සඳහා පැමිණි සිටි අයෙකු බවට අනාවරණය වී තිබේ. අදාල පුද්ගලයා බීමත්ව ආර්ථික මධ්‍යස්ථානයේ ප්‍රධාන මාර්ගයේ නිදාසිටින ආකාරයත් පසුව එළවළු රැස්කර තිබූ ස්ථානයකට පැමිණ එළවළු වසා තිබූ ආවරණය ශරීරය වැසෙන පරිදි දමාගෙන මාර්ගය අසල නිදා සිටින ආකාරයත් පසුව කන්ටේනර් රථය එම පුද්ගලයා යටකරගෙන යන ආකාරයත් ඒ අසල සවිකර තිබූ සී.සී.ටී.වී කැමරාවක පටිගතවී ඇත. අනතුර සම්බන්ධයෙන් කන්ටේනර් රථ රියදුරු අත්අඩංගුවට ගත් බව දඹුල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=84407", "Category": null, "Parent URL": null}