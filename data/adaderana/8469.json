{"Source": "Adaderana", "Timestamp": "May 18, 2010 09:52 am", "Headline": "සොරුන් 4 ක් දැලේ", "News Content": "ප්‍රදේශ කිහිපයක සිදුවූ සොරකම් සම්බන්ධයෙන් පුද්ගලයින් සිව්දෙනෙකු අත්අඩංගුවට ගෙන තිබේ. මිරිහාන ප්‍රදේශයේ දී රන්මාලයක් සොරකම් කළ පුද්ගලයෙකු මිරිහාන පොලිසිය විසින් අත්අඩංගුවට ගෙන ඇති අතර‍ සොරකම් කරන ලද රන් මාලය කොළඹ උකස් ආයතනයකට උකස් කර තිබියදී සො‍යාගත් බව පොලිසිය පවසයි. එම සැකකරු වැල්ලවාය ප්‍රදේශයේ පදිංචිකරුවෙකු වේ. මේ අතර මැදවච්චිය ප්‍රදේශයේ සිදුවූ සොරකමක් සම්බන්ධයෙන් පුද්ගලයින් තිදෙනෙකු පොලිසිය විසින් අත්අඩංගුවට ගෙන ති‍බේ. පොලිසිය පවසන පරිදි එම සැකකරුවන් විසින් සොරාගන්නා ලද භාණ්ඩ ද ප්‍රශ්න කිරීම්වලින් අනතුරුව සොයාගෙන ඇත.", "URL": "https://sinhala.adaderana.lk/news.php?nid=8469", "Category": null, "Parent URL": null}