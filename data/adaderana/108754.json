{"Source": "Adaderana", "Timestamp": "April 26, 2019 06:38 pm", "Headline": "ජාතික ආරක්ෂාව දේශපාලනය සමඟ පටලවා ගන්න හොඳ නෑ-ජනාධිපති නීතිඥ අලි ෂබ්රි", "News Content": "ජාත්‍යන්තර වශයෙන් ත්‍රස්තවාදීන් සමඟ සබඳතා පවත්වන පුද්ගලයින්ට එරෙහිව නීතිය ක්‍රියාත්මක කිරිමට පවතින නීතිය ප්‍රමාණවත් බව ජනාධිපති නීතිඥ අලි ෂබ්රි මහතා පවසයි. “TALK with Chathura“ වැඩසටහනට එක්වෙමින් ඒ මහතා මේ බව සඳහන් කළේය. ජාත්‍යන්තර ත්‍රස්ථවාදයට සම්බන්ධ පිරිස් අත්අඩංගුවට ගැනීමේ දී ඔවුන්ට වෙනම නීතියක් අවශ්‍ය නොවන බවත්, පුද්ගලයෙක් ප්‍රජණ්ඩත්වයට නියැලීමට යනවා නම් ඔහු අත්අඩංගුවට ගැනීමට නොහැකි නම් බුද්ධි අංශයක් අවශ්‍ය නොවන බවද ඔහු පැවසීය. තමිල් චෙල්වම්ට පහර දීමේ දී මිග් යානාවකින් ගොස් ඔහු සොයා ගෙන ඔහු විනාශ කළ බවත් එය මේ ක්‍රියාදාමයේ හැරවුම් ලක්ෂය වන බව ද අලි ෂබ්රි මහතා වැඩිදුරටත් පැවසීය. කේ.පී. යනු ප්‍රභාකරන්ගෙන් පසුව එල්.ටී.ටී.ඊ නායකයා බවත් ලාංකීය බුද්ධි නිලධාරින් ක්වාලම්පූර් නගරයට ගොස් ඔහු අල්ලා ගත් බවත් පැවසු අලි ෂබ්රි මහතා, එවැනි බුද්ධි අංශයක් ඇති අපට මොවුන් කවුරුන් දැයි ප්‍රශ්න කර සිටියේය. මොවුන් හොඳින්ම දන්නා පරිදි අන්තවාදී පිරිසක් බවත්, ඔවුන් සොයා ගැනීම බැරිද? ඒ සඳහා යෑමට අවශ්‍ය දේශපාලන නායකත්වය ලබා දී නොමැති බව ද ඒ මහතා වැඩිදුරටත් කියා සිටියේය. මෙම නීතිය තිබෙන තත්ත්වය තුළ හොඳින්ම ප්‍රමාණවත් බවත්, නීතියේ අඩුපාඩුවක් ඇති බව පෙනී නොවන බවත් නීතිය ක්‍රියාත්මක වෙන ආකාරයේ කිසියම් ගැටළුවක් ඇති බව ද පැවසීය. අනෙක් අතට නීතිය ක්‍රියාත්මක වීමේ දී මුස්ලිම් , සිංහල, දෙමළ ලෙස තෝරා ගැනීම් අනුව සිදු කළ නොහැකි බවත් ඕනෑම රටක වැදගත් වන්නේ ජාතික ආරක්ෂාව බවත් එය දේශපාලනය සමඟ පටලවා ගත යුතු නොවන බවත් ඒ දේ නොමැති නම් රජයක් කුමකට ද යනුවෙන් අලි ෂබ්රි මහතා මහතා ප්‍රශ්න කර සිටියේය.", "URL": "https://sinhala.adaderana.lk/news.php?nid=108754", "Category": null, "Parent URL": null}