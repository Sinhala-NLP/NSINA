{"Source": "Adaderana", "Timestamp": "July 11, 2015 07:00 pm", "Headline": "ගැබිණි මව දරුවා සමඟ ළිඳට පනියි ", "News Content": "වාරියපොළ, නිකදළුපොත, සරසවිවත්ත ප්‍රදේශයේදී ගැබිණි මවක සිය දරුවා සමඟ ළිඳකට පැන සියදිවි හානි කර ගෙන තිබේ.පවුල් ආරවුලක් මත ඇති වූ සිත් තැවුලක් හේතුවෙන් අදාළ කාන්තාව සියදිවි හානිකරගෙන ඇති බව පොලිසිය පැවසුවේය.මියගොස් ඇත්තේ 37 හැවිරිදි ගැබිණි මවක සහ අවුරුද්දයි මාස 09 ක් වයසැති පිරිමි දරුවෙකු බව වාර්තා වෙයි.මේ වන විට මෘත ශරිර වාරියපොළ රෝහලේ තැන්පත් කර ඇති අතර වාරියපොළ පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52586", "Category": null, "Parent URL": null}