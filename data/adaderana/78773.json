{"Source": "Adaderana", "Timestamp": "October 16, 2017 11:44 am", "Headline": " නාමල් ඇතුළු 8ට ඇප", "News Content": "පාර්ලිමේන්තු මන්ත්‍රී නාමල් රාජපක්ෂ මහතා ඇතුළු පුද්ගලයින් 08 දෙනෙකු ඇප මත මුදාහැර තිබේ. එක් අයෙකුට රුපියල් ලක්ෂ 05 බැඟින් ශරීර ඇප තුනක් මත ඇප නියම කර ඇති බව අද දෙරණ වාර්තාකරු සඳහන් කළේය. පාර්ලිමේන්තු මන්ත්‍රී ඩී.වී චානක සහ පළාත් සභා මන්ත්‍රී සම්පත් අතුකෝරල යන මහත්වරුන් ඇප ලැබූ අය අතර වෙයි. අධිකරණ නියෝගයක් නොතකා විරෝධතාවයේ නිරතවීම සම්බන්ධයෙන් සැකකරුවන් 40 දෙනෙකු මීට පෙර අත්අඩංගුවට ගෙන රක්ෂිත බන්ධනාගාර ගත කර තිබුණි. මීට අමතරව පසුගිය 10 වනදා හම්බන්තොට පොලීසිය වෙත ප්‍රකාශයක් ලබාගැනීම සඳහා කැඳවීමෙන් අනතුරුව නාමල් රාජපක්ෂ මහතා ඇතුළු කිහිප දෙනෙකු ද අත්අඩංගුවට ගෙන රක්ෂිත බන්ධනාගාර ගත කෙරුණි. එම සැකකරුවන් අද හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් පසු ඔවුන්ගෙන් 08 දෙනෙකු මුදා හැර සෙසු පුද්ගලයින් 32 දෙනෙකු ලබන 30 වනදින දක්වා තවදුරටත් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=78773", "Category": null, "Parent URL": null}