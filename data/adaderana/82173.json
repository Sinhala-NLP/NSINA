{"Source": "Adaderana", "Timestamp": "December 28, 2017 08:25 am", "Headline": "බරපතල වංචා දූෂණ හොයන ජනපති කොමිසමේ අවසන් වාර්තාව ජනවාරි 2 ", "News Content": "බරපතල වංචා දූෂණ විමර්ශන ජනාධිපති කොමිසමේ වාර්තාව ලබන ජනවාරි මස 02වන දින ජනාධිපති මෛත්‍රීපාල සිරිසේන මහතාට භාරදීමට නියමිතව තිබේ. එම කොමිසමේ ප්‍රකාශකයෙකු සඳහන් කලේ කොමිසම විසින් සිදුකරන ලද විමර්ශන 17කට අදාළ වාර්තා මෙහිදී භාරදීමට නියමිත බවයි. ඊට අමතරව බරපතල වංචා දූෂණ විමර්ශන ජනාධිපති කොමිසමේ අවසන් වාර්තාව ද එදිනට ජනාධිපතිවරයා වෙත භාරදීමට නියමිතව තිබේ. බරපතල වංචා දූෂණ විමර්ශන ජනාධිපති කොමිසමේ කාලය පසුගිය නොවැම්බර් මස තුන්වන දිනෙන් අවසන් වූ අතර වාර්තාව සකස් කිරීම සඳහා මාසයක කාලයක් ලබාදෙනු ලැබීය. ඒ අනුව මේ වන විට කොමිසමේ සියලු වාර්තා සකස් කර ඇති බවයි අවසන් වී ඇති බවයි බරපතල වංචා දූෂණ විමර්ශන ජනාධිපති කොමිසම සඳහන් කළේය. මීට පෙරද කොමිසම විසින් සිදුකරන ලද පරීක්ෂණ 17කට අදාළ වාර්තා ජනාධිපතිවරයා වෙත භාරදී තිබේ.", "URL": "https://sinhala.adaderana.lk/news.php?nid=82173", "Category": null, "Parent URL": null}