{"Source": "Adaderana", "Timestamp": "January 3, 2012 03:53 pm", "Headline": "වාර්තාගත අපරාධ විශ්ලේෂණයට විශේෂ ඒකකයක්", "News Content": "දිවයිනේ වාර්තාගත අපරාධ හා සම්බන්ධිත තොරතුරු විශ්ලේෂණය කිරීම සඳහා විශේෂ ඒකකයක් පිහිටුවා තිබේ. අපරාධ වාර්තා කොට්ඨාශයට අනුබද්ධිතව අපරාධ තොරතුරු විශ්ලේෂණ ඒකකය නමින් මෙම ඒකකය අද(03) පෙරවරුවේ පොලිස්පති එන්.කේ ඉලංගකෝන් මහතාගේ ප්‍රධානත්වයෙන් විවෘත කෙරුණි. දිවයින පුරා සිදුවන විවිධ අපරාධ සම්බන්ධයෙන් තොරුතුරු සොයා බලා විශ්ලේෂණය කොට අපරාධකරුවන් නීතීයේ රැහැනට‍ හසු කර ගැනීම මෙම නව ඒකකය පිහිටුවීමේ අරමුණ වී ඇත. මෙම ඒකකය සඳහා විශේෂ පුහුණුව ලත් අපරාධ පරීක්ෂණ නිලධාරීන්ගෙන් සමන්විත කණ්ඩායමක් ද අනුයුක්ත කර තිබේ.", "URL": "https://sinhala.adaderana.lk/news.php?nid=21130", "Category": null, "Parent URL": null}