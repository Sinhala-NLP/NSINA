{"Source": "Adaderana", "Timestamp": "November 11, 2013 04:13 pm", "Headline": " මූල්‍ය සමාගමකින් ලක්ෂ හත හමාරක් පැහැරගනියි", "News Content": "කෑගල්ල නගර මධ්‍යයේ පිහිටි මුල්‍ය සමාගමකින් කොල්ලකරුවන් පිරිසක් අද(11) දහවල් රුපියල් ලක්ෂ හත හමාරක පමණ මුදලක් පැහැරගෙන ගොස් තිබේ. ත්‍රී රෝද රථයක් මිලදී ගැනීම සඳහා මුල්‍ය පහසුකම් ලබා ගැනීමට බව පවසමින් පැමිණි පුද්ගලයන් දෙදෙනෙකු ගිනි අවි පෙන්වා ආයතනයේ සිටි පිරිස් බියගන්වා මුදල් පැහැරගෙන ගොස් ඇති බව පොලීසිය පවසයි. සැකකරුවන් පිළිබඳ තොරතුරු ලැබී ඇති බැවින් ඔවුන් අත්අඩංගුවට ගැනීම සඳහා පරීක්ෂණ ආරම්භ කර ඇති බව කෑගල්ල පොලීසිය සඳහන් කරයි.", "URL": "https://sinhala.adaderana.lk/news.php?nid=38762", "Category": null, "Parent URL": null}