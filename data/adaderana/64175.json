{"Source": "Adaderana", "Timestamp": "September 17, 2016 01:16 pm", "Headline": " අයි.එස්. සංවිධානයේ සන්නිවේදන අංශ ප්‍රධානියා මරු‍ට", "News Content": "අමෙරිකාව එල්ල කළ ගුවන් ප්‍රහාරයකින් අයි.එස්. සංවිධානයේ සන්නිවේදන අංශ ප්‍රධානියා මියගොස් ඇති බව පෙන්ටගනය පවසයි.අයි.එස්. සංවිධානයේ ජ්‍යෙෂ්ඨ නායකයෙකු වන වයිල් අඩිල් හසන් සල්මාන් අල් ෆ්යාඩ් හෙවත් ඩොක්ටර් වයි ලෙස හදුන්වන මොහු අයි.ත්‍රස්ත සංවිධානයේ සියලුම ප්‍රචාරක කටයුතු භාරව සිටි බව වාර්තා වෙයි.අයි.එස්. සංවිධානය විසින් මනුෂ්‍ය ඝාතන සිදු කරන විඩියෝ අන්තර් ජාලයට මුදා හැරීමේ කටයුතු මොහු විසින් සිදු කර ඇති බව විදෙස් මාධ්‍ය වාර්තා කළේය.රක්කා ප්‍රදේශයට පසුගියදා එල්ල කළ ප්‍රහාරයකින් මොහු ජීවිතක්ෂයට පත්ව ඇති බවද සඳහන්ය.", "URL": "https://sinhala.adaderana.lk/news.php?nid=64175", "Category": null, "Parent URL": null}