{"Source": "Adaderana", "Timestamp": "March 25, 2014 01:58 pm", "Headline": "පොලීසිය මහවැලි ගඟට පැන්න ළමයා සොයයි", "News Content": "කටුගස්තොට පොලිස් බලප්‍රදේශයේ මාතලේ - මහනුවර දුම්රිය මාර්ගයේ මහවැලි ගංගාව හරහා ඇති දුම්රිය පාලම ආසන්නයෙන් අද උදැසන අවු 17ක් වයසැති පිරිමි ළමයෙකු මහවැලි ගංගාවට පැන ඇති බවට ලැබුණු තොරතුරුක් මත කටුගස්තොට පොලීසිය පරීක්ෂණ ආරම්භ කර තිබේ. පොලීසියට ප‍්‍රදේශවාසින්ගෙන් ලැබුණු තොරතුරු මත පොලීසිය විසින් එම ස්ථානය පරික්ෂා කිරිමේදී මෙම ළමයාගේ බවට සැක කරන ගමන් මල්ලක් හමු වී ඇත. එය පරික්ෂා කිරිමේදී එහි තිබිබී ළමයාගේ යැයි සිතිය හැකි හැඳුනුම්පතක් ඇතුළු භාණ්ඩ කිහිපයක් හමු වී ඇති අතර ඒ පිළිබඳව පොලීසිය පරීක්ෂණ ආරම්භ කර තිබේ. ළමයා සෙවිම සඳහා කිමිදුමිකරුවන් යොදා ඇත.", "URL": "https://sinhala.adaderana.lk/news.php?nid=42053", "Category": null, "Parent URL": null}