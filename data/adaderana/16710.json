{"Source": "Adaderana", "Timestamp": "June 12, 2011 02:24 pm", "Headline": "බන්ධනාගාරයේ සිට කොල්ල කල්ලියක් මෙහෙයවයි-දෙදෙනෙක් මාට්ටු", "News Content": "සංවිධානාත්මක කොල්ල කල්ලියක සාමාජිකයින් දෙදෙනෙකු මහනුවර පොලිස් කොට්ඨාස අපරාධ විමර්ශන ඒකකයේ නිලධාරීන් විසින් අත්අඩංගුවට ගෙන තිබේ. අද අත් අඩංගුවට ගත් මෙම සැකකරුවන් පසුගියදා පිළිමතලාව නගරයේ සිදුවු මංකොල්ලකෑමකට සම්බන්ධ බවට තොරතුරු ලැබී ඇති බව පොලිසිය සඳහන් කරයි.. අත්අඩංගුවට ගත් සැකකරුවන් ළඟ තිබී රුපියල් ලක්ෂ 25ක පමණ මුදලක් පොලිස් භාරයට ගෙන ඇති බව කියැවේ. සැකකරුවන් හෙට මහනුවර මහේස්ත්‍රාත් අධිකරණයට ඉදිරිපත් කිරීමට නියමිත බව වාර්තා වේ. අදාළ කොල්ල කණ්ඩායම මෙහෙය වන පුද්ගලයා මීගමුව බන්ධනාගාරයේ රැඳවුම්කරුවෙකු වන අතර ඔහු සම්බන්ධයෙන් ද පොලිස් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=16710", "Category": null, "Parent URL": null}