{"Source": "Adaderana", "Timestamp": "June 27, 2012 08:16 am", "Headline": "හෙරොයින් තොගයක් සමග පකිස්ථාන ජාතිකයෙකු කොටුවෙයි", "News Content": "හෙරොයින් තොගයක් සමග පකිස්ථාන ජාතිකයෙකු අත්අඩංගුවට ගෙන තිබේ. ගුවන් තොටුපළ පොලිස් මත්ද්‍රව්‍ය කාර්යාංශය මගින් කටුනායක ජාත්‍යන්තර ගුවන් තොටුපළේ දී අදාළ සැකකරු අත්අඩංගුවට ගෙන ඇති බව සඳහන්ය. සැකකරුගේ උදරයේ තිබී හෙරොයින් ග්‍රෑම් 560 ක ප්‍රමාණයක් සොයා ගෙන ඇත. රුපියල් ලක්ෂ 60 ක් පමණ වටිනා මෙම හෙරොයින් තොගය කරල් 61 ක බහා තිබූ බව පැවසෙයි. වැඩිදුර විමර්ශන සඳහා සැකකරු කොළඹ පොලිස් මත්ද්‍රව්‍ය කොට්ඨාශයට භාර දී තිබේ.", "URL": "https://sinhala.adaderana.lk/news.php?nid=25342", "Category": null, "Parent URL": null}