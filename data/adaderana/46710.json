{"Source": "Adaderana", "Timestamp": "October 14, 2014 01:13 pm", "Headline": "හුඩ් හුඩ් නිසා ඉන්දියාවේ 24ක් මරුට", "News Content": "ඉන්දියාවේ අන්ද්‍රා සහ ඔරිස්සා ප්‍රාන්තවලට බලපා ඇති ‘‘හුඩ් හුඩ්‘‘ සුළි කුණාටු තත්ත්වය හේතුවෙන් මේ වන විට පුද්ගලයින් 24 දෙනෙකු ජීවිතක්ෂයට පත්ව තිබේ. කුණාටු තත්ත්වය හේතුවෙන් පුද්ගලයින් ලක්ෂ 04 කට ආසන්න පිරිසක් පීඩාවට පත්ව ඇති බව විදෙස් මාධ්‍ය වාර්තා කළේ.ය පවතින අයහපත් කාලගුණය හේතුවෙන ප්‍රාන්ත දෙකෙහිම නිවාස වලට දැඩි අලාභ හානි සිදුව ඇති අතර විදුලි සැපයුම ද බිද වැටී ඇත. එමෙන්ම ගස් කඩා වැටීම හේතුවෙන් මාර්ග අවහිර වීමෙන් රථ වාහන ගමනාගමනයට ද බාධා එල්ල වී ඇති බව විදෙස් මාධ්‍ය වාර්තා කළේය. මේ වන විට සුළි කුණාටු තත්වයෙන් පීඩාවට පත්වුවන්ට සහන සැලසීම සඳහාත් මාර්ග ප්‍රතිසංස්කරණය සදහාත් සහන සේවකයන් සහ හමුදාව යොදවා ඇත. සුළි කුණාටු තත්ත්වය හේතුවෙන් විශාඛා පට්නම් ගුවන් තොටුපළ තාවකාලිකව වසා දමා ඇති අතර දුම්රිය මාර්ගය ද ජලයෙන් යටවී තිබේ.", "URL": "https://sinhala.adaderana.lk/news.php?nid=46710", "Category": null, "Parent URL": null}