{"Source": "Adaderana", "Timestamp": "April 13, 2013 11:53 am", "Headline": " චෝදනා පදනම් විරහිතයි", "News Content": "වී අස්වනු මිලදී ගැනීම නිසියාකාරයෙන් සිදුනොවන බවට එල්ල වන චෝදනා පදනම් විරහිත බව සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. වී මෙට්‍රික් ටොන් එක් ලක්ෂ 30,000ක පමණ ප්‍රමාණයක් මෙවර මිලදී ගෙන ඇති බව හෙතම සඳහන් කරයි. මීට පෙර වසර වල ද විශාල වශයෙන් වී මිලදී ගැනීම් සිදුකළ බව අමාත්‍යවරයා පෙන්වා දෙයි. වී සඳහා මුදල් ලබාදීමේ දී ඇතැම් ගැටලුකාරී තත්ත්වයක් පැන නැගුණ ද එම ගැටලු සියල්ල මේ වන විට නිරාකරණය කර ඇති බව ජොන්ස්ටන් ප්‍රනාන්දු අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33240", "Category": null, "Parent URL": null}