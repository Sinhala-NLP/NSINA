{"Source": "Adaderana", "Timestamp": "March 1, 2015 03:33 pm", "Headline": "දින 100ට මහජන අදහස් විමසයි", "News Content": "දින සීයයේ වැඩ සටහන සහ එහි ප්‍රගතිය පිළිබඳ මහජනතාවගේ අදහස් විමසීමට රජය තීරණය කර තිබේ.වඩාත් ඵලදායි, කාර්යක්ෂම සහ විනිවිදභාවයකින් යුතුව එම වැඩසටහන සිදුකිරිම මෙහි අරමුණ බව අග්‍රාමාත්‍ය කාර්යාලය පවසයි.ඒ අනුව ජනතාවගේ අදහස්, අධ්‍යක්ෂ ජනරාල්, ව්‍යාපෘති කළමණාකරණ හා අධික්ෂණ දෙපාර්තමේන්තුව, ශ්‍රී ලංකා මහ බැංකු ගොඩනැඟිල්ල, ජනාධිපති මාවත,කොළඹ 01 යන ලිපිනයට තැපැල් මාර්ගයෙන් යොමු කළ හැකිය.මීට අමතරව අන්තර්ජාලය ඔස්සේ 100dayfeedback@pmm.gov.lk යන විද්‍යුත් ලිපිනයටද ජනතා අදහස් යොමු කළ හැකි බව අග්‍රාමාත්‍ය කාර්යාලය සඳහන් කළේය.එසේම 011 24 77 915 යන දුරකථන අංකයට ඇමතීමෙන් ද එම අදහස් ඉදිරිපත් කිරිමේ හැකියාව පවතියි.", "URL": "https://sinhala.adaderana.lk/news.php?nid=49667", "Category": null, "Parent URL": null}