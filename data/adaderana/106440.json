{"Source": "Adaderana", "Timestamp": "March 21, 2019 06:57 am", "Headline": "සමූහ මිනීවලේ කැණීම් යළි ඇරඹීම ගැන සාකච්ඡාව හෙට", "News Content": "මන්නාරම සමූහ මිනීවලේ කැණීම් කටයුතු යළි ආරම්භ කිරිම සම්බන්ධයෙන් වන සාකච්ඡාවක් හෙට (22) පවත්වන බව ඒ සම්බන්ධයෙන් කැනීම් සිදු කරන විශේෂඥ අධිකරණ වෛද්‍ය නිළධාරී සමින්ද රාජපක්ෂ මහතා පවසා සිටියි. මන්නාරම මහේස්ත්‍රාත් අධිකරණයේදී මන්නාරම මහේස්ත්‍රාත් ටී.සරවනරාජා මහතාගේ ප්‍රධානත්වයෙන් මෙම සාකච්ඡාව සිදු කෙරෙන බව වෛද්‍ය සමින්ද රාජපක්ෂ මහතා පැවසුවේය. කාබන් පරාක්ෂාව සඳහා යොමු කළ අස්ථි කොටස් සම්බන්ධයෙන් වන වාර්තාව අධිකරණයට ඉදිරිපත් කිරිමෙන් පසු අදාල වාර්තාව මහජන ලියවිල්ලක් ලෙස අධිකරණය මඟින් පසුගිය 07 වනදා ප්‍රකාශ කර තිබුණි. ඉන් අනතුරුව පසුගිය 08 වනදා මන්නාරම මහේස්ත්‍රාත් අධිකරණය මඟින් කැණීම් කටයුතු තාවකාලිකව අත්හිටුවන ලෙස නියෝග කළේය.", "URL": "https://sinhala.adaderana.lk/news.php?nid=106440", "Category": null, "Parent URL": null}