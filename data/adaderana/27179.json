{"Source": "Adaderana", "Timestamp": "September 6, 2012 10:15 am", "Headline": "අභිරහස් මළ සිරුරක්", "News Content": "මිනුවන්ගොඩ, උන්නාරුව, කලහුගොඩ මාර්ගයේ තිබී අභිරහස් ලෙස මියගිය පුද්ගලයෙකුගේ මළ සිරුරක් සොයාගෙන තිබේ. මිනුවන්ගොඩ පොලීසිය ලද තොරතුරක් අනුව සිදුකළ විමර්ශනයක දී අදාළ මළ සිරුර සොයාගෙන ඇති බව සඳහන්ය. 49 හැවිරිදි රද්දොළුගම ප්‍රදේශයේ පදිංචිකරුවෙකු මෙලෙස මියගොස් ඇති බව පොලීසිය පවසයි. අදාළ සිද්ධිය සම්බන්ධයෙන් කිසිදු සැකකරුවෙකු මේ වන විට අත්අඩංගුවට ගෙන නොමැති අතර සිද්ධිය සම්බන්ධයෙන් මිනුවන්ගොඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27179", "Category": null, "Parent URL": null}