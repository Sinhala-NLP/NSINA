{"Source": "Adaderana", "Timestamp": "November 6, 2012 08:27 am", "Headline": "හොර නෝට්ටුවට තෙල් ගහන්න ඇවිත් ‍අතේ මාට්ටු", "News Content": "ව්‍යාජ මුදල් නෝට්ටුවක් ළඟ තබාගත් පුද්ගලයෙකු පානදුර, උතුර පොලීසිය විසින් අත්අඩංගුවට ගෙන තිබේ. හොරේතුඩුව ප්‍රදේශයේ ඉන්ධනහලකින් ඉන්ධන මිලදී ගැනීමට පැමිණි පුද්ගලයෙකු මෙලෙස අත්අඩංගුවට ගත් බව පොලීසිය සඳහන් කළේය. ඔහු සතුව තිබී රුපියල් දහසේ ව්‍යාජ මුදල් නෝට්ටුවක් සොයාගෙන ඇත. සැකකරු අද (06) පානදුර ම‍හේස්ත්‍රාත් අධිකරණයට ඉදිරිපත් කිරීමට නියමිතය. මේ අතර ව්‍යාජ මුදල් නෝට්ටුවක් ළඟ තබාගත් තවත් පුද්ගලයෙකු වලපනේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැර තිබේ.", "URL": "https://sinhala.adaderana.lk/news.php?nid=28937", "Category": null, "Parent URL": null}