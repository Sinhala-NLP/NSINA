{"Source": "Adaderana", "Timestamp": "April 17, 2012 04:48 pm", "Headline": "වසරේ මුල් කාර්තුවේ වරාය අධිකාරියට 15.6% ක ප්‍රගතියක්", "News Content": "පසුගිය වසරේ මුල් කාර්තුවට සාපේක්ෂව මේ වසරේ මුල් කාර්තුවේ දී ශ්‍රී ලංකා වරාය අධිකාරිය 15 . 6% ක ප්‍රගතියක් අත්කර ගෙන ඇති බව වරාය හා මහාමාර්ග නියෝජ්‍ය අමාත්‍ය රෝහිත අබේගුණවර්ධන මහතා පවසයි. මෙය ශ්‍රී ලංකා වරාය අධිකාරිය ලැබූ ජයග්‍රහණයක් බව නියෝජ්‍ය අමාත්‍යවරයා සඳහන් කළේය. මේ වසරේ මුල් කාර්තුවේ දී පමණක් රථ වාහන 21, 182 ක් මෙරටට ආනයනයේ දී වරාය අධිකාරියේ පහසුකම් සපයා ඇති බව රෝහිත අබේගුණවර්ධන නියෝජ්‍ය අමාත්‍යවරයා ප්‍රකාශ කළේය. කොළඹ වරායේ සිදුකෙරෙන සංවර්ධන කටයුතු මෙන්ම සෙසු වරායන්වල සිදුකෙරෙන සංවර්ධන කටයුතු හරහා ද ශ්‍රී ලංකා වරාය අධිකාරිය ලොව සෙසු රටවල වරායන්ට අභියෝගයක් එල්ල කිරීමට අපේක්ෂා කරන බව ද නියෝජ්‍ය අමාත්‍යවරයා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=23584", "Category": null, "Parent URL": null}