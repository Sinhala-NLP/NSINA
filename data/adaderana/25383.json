{"Source": "Adaderana", "Timestamp": "June 28, 2012 12:01 pm", "Headline": "මිනිස් ජාවාරමක නිරතවූ ශ්‍රී ලාංකිකයින් 4 ට කැනේඩියානු අධිකරණයක චෝදනා", "News Content": "මිනිස් ජාවාරමක නිරත වූ ශ්‍රී ලාංකිකයින් සිව්දෙනෙකු ඇතුළු පුද්ගලයින් 6 දෙනෙකුට එරෙහිව කැනඩා අධිකරණයක් හමුවේ චෝදනා ගොනු කර තිබේ. දෙමළ ජාතිකයින් 492 දෙනෙකු අබලන් වූ බෝට්ටුවකින් නීතිවිරෝධී ලෙස කැනඩාවට රැගෙන ඒම සම්බන්ධයෙන් මොවුන්ට එරෙහිව ‍චෝදනා එල්ල වී ඇති බව සඳහන්වේ. මොවුන් විසින් 2010 වසරේ අගෝස්තු මාසයේ දී අදාළ පිරිස කැනඩාවට රැගෙන යමින් සිටි බව වාර්තා වේ. මෙම චෝදනාවන්ට වැරදිකරුවන් වුවහොත් මොවුන්ට සිරදඩුවමට අමතරව කැනේඩියානු ඩොලර් මිලියනයක දඩයකට යටත්වනු ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=25383", "Category": null, "Parent URL": null}