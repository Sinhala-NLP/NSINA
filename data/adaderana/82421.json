{"Source": "Adaderana", "Timestamp": "January 3, 2018 07:52 am", "Headline": "පිළිකා රෝගයෙන් පෙළෙන කාන්තාව කසිප්පු විකුණා පොලීසියට හසුවෙයි", "News Content": "කෑගල්ලේ කාලයක් තිස්සේ කසිප්පු වෙළෙදාම් කළ වයස අවුරුදු 50 ක් වන දරුවන් තිදෙනෙක් සහිත කාන්තාවක් කෑගල්ල දිසා විෂ මත්ද්‍රව්‍ය ඒකකය ඊයේ ( 02) සිදු කරන ලද මෙහෙයුමකදි අත්අඩංගුවට ගැනිමට කටයුතු කරන ලද බව එම ඒකකය පවසයි. නිවසේ තිබෙන අගහිගකම් හේතුවෙන් කසිප්පු වෙළෙඳාම සිදු කරන බව පොලිසියට ගෝඩා 180000 ක් සමඟ අසු වු අටුගොඩ දමුණුපොල පදිංචි කාන්තාව විසින් පොලියට පාපොච්චාරණය කර ඇත. එමෙන්ම ඇය පිළිකා රෝගයකින් පෙළෙන බවත් වෙනත් අයෙකුට දිනකට රුපියල් 1000 ක මුදලක් දි ඔහු සහ තමාගේ සහායෙන් කසිප්පු ව්‍යාපාරය කාලයක් තිස්සේ නිවසේම සිදු කරන බවට තොරතුරු පොලිසියට පවසා ඇත. නමුත් අත්අඩංගුවට පත් වන මොහොතේ ගෝඩා බැරලය පරික්ෂාවට ලක් කරමින් එම නිවසේ එම කටයුතු වල නිරත වි සිට ඇත්තේ එම කාන්තාව පමණි. ඒ අනුව ඇය පොලිස් අත්අඩංගුවට පත් විය. මේ අතර කෑගල්ල දිසා විෂ මත්ද්‍රව්‍ය ඒකකයට ලැබුණු තොරතුරකට අනුව ත‍්‍රීරෝද රථයකින් ගංජා රැගෙන තරුණයන් දෙදෙනෙක් කෑගල්ල පොළ දෙසට යමින් සිටින බව ලද තොරතුරකින් පසුව ඔවුන් සොයා හදිසි වැටලිමක නිරත වු එම ඒකකයේ නිලධාරින් ඔවුන් ත‍්‍රිරෝද රථයෙන් බැස යමින් සිටින විට දෙදෙනා පරික්ෂා කරන ලද අවස්ථාවේ 34 හැවිරිදි විවාහක සැකකරු සන්තකයේ ගංජා මිලි ග‍්‍රෑම් 3200 ක් පොලිසිය විසින් සොයා ගෙන තිබේ. ඔහු සමඟ ගිය ඔහුගේ යාළුවා වන 26 හැවිරිදි සැකකරු සන්තකයේ තිබී ගංජා මිලිග‍්‍රෑම් 2750 ක් පොලිසිය විසින් සොයා ගත් බවද මෙම වැටලිම සාර්ථකව සිදු කරන ලද කෑගල්ල දිසා විෂ මත්ද්‍රව්‍ය ඒකකය පවසයි.", "URL": "https://sinhala.adaderana.lk/news.php?nid=82421", "Category": null, "Parent URL": null}