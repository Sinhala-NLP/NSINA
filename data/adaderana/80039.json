{"Source": "Adaderana", "Timestamp": "November 17, 2017 09:39 am", "Headline": "දුම්රිය තප්පර 20 ක් කලින් ගියාට මගීන්ගෙන් සමාව ඉල්ලයි", "News Content": "දුම්රියක් නියමිත වේලාවට තත්පර 20කට කලින් දුම්රිය ස්ථානයෙන් පිටත්වයාම සම්බන්ධයෙන් අදාල සමාගම මගීන්ගෙන් සමාව අයැද තිබේ. අදාල සමාව අයැදීම සිදු කර ඇත්තේ ජාපානයේ ටෝකියෝ සහ ට්සුකුබා අතර ධාවනය කෙරුණු දුම්රියක් තත්පර 20කට කලින් ධාවනය කිරිම සම්බන්ධයෙන් බවයි විදෙස් වාර්තා සදහන් කළේය. එම දුම්රිය 9.44යි තත්පර 40ට ධාවනය කරවීමට නියමිතව තිබුණ ද දුම්රිය පිටත් වී ඇත්තේ 09.44යි තත්පර 20ට බව නිවේදනයක් නිකුත් කරමින් අදාල සමාගම ප්‍රකාශ කර තිබේ. එම සමාව ගැනිම පිළිබඳ සමාජ මාධ්‍ය ඔස්සේ සමාගම වෙත ප්‍රකාශ පල වී ඇති බව ද විදෙස් වාර්තා සදහන් කළේය.", "URL": "https://sinhala.adaderana.lk/news.php?nid=80039", "Category": null, "Parent URL": null}