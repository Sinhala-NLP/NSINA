{"Source": "Adaderana", "Timestamp": "November 18, 2017 11:09 am", "Headline": " 28 හැවිරිදි තරුණයා කුඩුත් එක්ක පුහුල්යායෙන් අල්ලයි ", "News Content": "අම්බලන්තොට, පුහුල්යාය ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. තංගල්ල දූෂණ මර්දන ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී හෙරොයින් ග්‍රෑම් 12යි මිලිග්‍රෑම් 920ක් සොයාගෙන තිබේ. සැකකරු ඇඹිලිපිටිය ප්‍රදේශයේ පදිංචි 28 හැවිරිදි පුද්ගලයෙක් බව සඳහන්ය. අත්අඩංගුවට ගත් සැකකරු හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිත අතර අම්බලන්තොට පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80093", "Category": null, "Parent URL": null}