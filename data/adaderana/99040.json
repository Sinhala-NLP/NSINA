{"Source": "Adaderana", "Timestamp": "November 11, 2018 09:55 am", "Headline": "මෝටර් රථයක් ඔර්ලෝසු කණුවේ වැදී ජිවිතයක් අවසන් ගමන් යයි", "News Content": "තිරප්පනේ ප්‍රදේශයේදී සිදු වූ මෝටර් රථ අනතුරකින් පුද්ගලයෙකු මියගොස් තිබේ. අද (11) අළුයම 01.05ට පමණ අනුරාධපුර - තිරප්පනේ මාර්ගයේ ගල්කුලම වටරවුමේ පිහිටි ඔර්ලෝසු කණුවේ මෝටර් රථයක් ගැටීමෙන් අනතුර සිදුව ඇති බව පොලිසිය පැවසුවේය. අනතුරෙන් බරපතල තුවාල ලැබූ මෝටර් රථයේ රියදුරු සහ ඉදිරිපස අසුනේ ගමන් කළ පුද්ගලයෙකු අනුරාධපුර රෝහලට ඇතුළත් කිරිමෙන් පසු ඉදිරිපස අසුනේ ගමන් කළ පුද්ගලයා මියගොස් ඇත. මියගොස් ඇත්තේ අවුකන ප්‍රදේශයේ පදිංචිව සිටි 54 හැවිරිදි පුද්ගලයෙක්. මෘත ශරිරය අනුරාධපුර රෝහලේ තැන්පත් කර ඇති අතර තිරප්පනේ පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99040", "Category": null, "Parent URL": null}