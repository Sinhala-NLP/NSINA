{"Source": "Adaderana", "Timestamp": "November 16, 2013 03:54 pm", "Headline": "අල ලූනු බදු බසී!", "News Content": "ආනයනික අල කිලෝවක බද්ද රුපියල් 30කින්, ලොකු ලූනූ කිලෝවක බද්ද රුපියල් 25කින් හා රතු ලූනු සඳහා පනවා ඇති බද්ද රුපියල් 10කින්ද අඩු කිරීමට තීරණය කර තිබේ. අද මධ්‍යම රාත්‍රීයේ සිට එය ක්‍රියාත්මක බව මුදල් අමාත්‍යංශය පවසයි. මුදල් හා ක්‍රමසම්පාදන අමාත්‍යංශය පවසන්නේ ජනාධිපතිවරයා විසින් ලබාදී ඇති උපදෙස් අනුව මෙම පියවර ගත් බවයි. දේශීය අර්තාපල්, ලොකු ලූනූ සහ රතු ලූනූ අස්වැන්න මේ වන විට දේශීය වෙළදපළට ලැබී අවසන් වෙමින් පවතින අතර ඒවා ඉදිරි උත්සව සමයේ දී සාධාරණ මිල ගණන් යටතේ ලබාදීමට හැකි වනු ඇති බවට මුදල් හා ක්‍රම සම්පාදන අමාත්‍යංශය විශ්වාසය පළ කරයි.", "URL": "https://sinhala.adaderana.lk/news.php?nid=38885", "Category": null, "Parent URL": null}