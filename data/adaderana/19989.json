{"Source": "Adaderana", "Timestamp": "November 14, 2011 08:10 am", "Headline": "තංගල්ල රෝහලේ වැඩවර්ජනය අදත්", "News Content": "තංගල්ල මූලික රෝහලේ කාර්යය මණ්ඩලය ආරම්භ කර ඇති වැඩවර්ජනය අද(14) පස්වරු 4 දක්වා පැවැත්වෙයි. තංගල්ල නගරාධිපතිවරයා විසින් රෝහල් අධිකාරීවරයාට බැණ වැදීමේ සිද්ධියක් මුල් කර ගනිමින් ඊයේ(13) පස්වරුවේ මෙම වැඩවර්ජනය දියත් කළ බව රෝහල් ප්‍රකාශකයෙකු සඳහන් කළේය. අත්‍යවශ්‍ය සේවා කටයුතු හැර සෙසු රෝහල් කටයුතු අදාළ කාලය තුළ සිදු නොකිරීමට රෝහල් කාර්යය මණ්ඩලය කටයුතු කර තිබේ. අපද්‍රව්‍ය බැහැර කිරීම සම්බන්ධයෙන් වූ ගැටලුවක් මුල්කර ගනිමින් නගරාධිපතිවරයා විසින් මෙසේ රෝහල් අධිකාරිවරයාට තර්ජනය කර ඇති බවට වාර්තා වේ.", "URL": "https://sinhala.adaderana.lk/news.php?nid=19989", "Category": null, "Parent URL": null}