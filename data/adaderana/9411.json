{"Source": "Adaderana", "Timestamp": "July 5, 2010 01:04 pm", "Headline": "‍ලෝක බැංකුව අපේ හතුරෙක් නෙමේ -කෙහෙළිය", "News Content": "ලෝක බැංකුව හා ජාත්‍යන්තර මූල්‍ය අරමුදල ශ්‍රී ලංකාවේ සතුරන් නොවන බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. එම මිත්‍රත්වය රටට අවශ්‍ය අන්දමේ මිත්‍රත්වයක් මිස ඔවුන් ඉදිරියෙහි දණ නැමීමට මෙරට සූදානම් නොවන බව ද ඔහු අවධාරණය කරයි. ජාත්‍යන්තර මූල්‍ය අරමුදල ශ්‍රී ලංකාවට ණය පහසුකම් ලබාදීමට තීරණය කර ඇත්තේ ශ්‍රී ලංකාවේ ආර්ථික වර්ධනය පිළිබඳ විමසා බලා ඒ ගැන පැහැදීමකින් බව ද රඹුක්වැල්ල මහතා පෙන්වාදෙයි. අද කොළඹ පැවති මාධ්‍ය හමුවකදී අදහස් දක්වමින් ජනමාධ්‍ය අමාත්‍යවරයා මේ කරුණු සඳහන් කළේය.", "URL": "https://sinhala.adaderana.lk/news.php?nid=9411", "Category": null, "Parent URL": null}