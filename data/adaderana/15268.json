{"Source": "Adaderana", "Timestamp": "April 4, 2011 02:30 pm", "Headline": "හානිකර ඇසුරුම් භාවිතය තහනමට පියවර ගැනෙයි", "News Content": "සෞඛ්‍යයට හානි කිරීම, ආහාර වල ස්වාභාවික තත්ත්වය සහ ගුණාත්මක භාවය ‍වෙනස් කිරීමට හේතු වන ඇසුරුම් ද්‍රව්‍ය භාවිත කිරීම තහනම් කිරීමට සෞඛ්‍ය අමාත්‍යාංශය පියවර ගෙන තිබේ. ලබන ජුලි මස පළමු වැනි දින සිට මෙය ක්‍රියාත්මක වන බව සෞඛ්‍ය අමාත්‍යාංශය පවසයි. 1980 අංක 26 දරණ ආහාර පනත යටතේ ක්‍රියාත්මක ආහාර ද්‍රව්‍ය සහ ආයිත්තම ඇසිරීමේ නියෝග 2010 වසරට අදාළව නව සංශෝධන ක්‍රියාත්මක කිරීමට සෞඛ්‍ය අමාත්‍යාංශය පියවර ගෙන ඇත. මේ යටතේ ආහාර නොවන නිෂ්පාදනයක් සඳහා භාවිතා කර ඇති හෝ භාවිත කරන බවට අදහස් කරනු ලබන යම් ද්‍රව්‍යයක් ද ආහාර පරිහරණය සඳහා භාවිතා කිරීම වැළැක්වීම සිදුවෙයි.", "URL": "https://sinhala.adaderana.lk/news.php?nid=15268", "Category": null, "Parent URL": null}