{"Source": "Adaderana", "Timestamp": "June 7, 2019 07:33 pm", "Headline": "ඉන්ධන හලේ සේවකයාට පහරදීම-දර්ශන සහිතයි", "News Content": "හඟුරන්කෙත විවිධ සේවා සමූපකාර සමිතියේ ඉන්ධන පිරවුම් හලට බීමතින් පැමිණි පිරිසක් ණයට ඉන්ධන ඉල්ලීමෙන් උණුසුම් තත්වයක් ඇති වී තිබේ. ඊයේ රාත්‍රියේ මෙම උණුසුම් තත්වය ඇති වූ බව අද දෙරණ වාර්තාකරු පවසයි. ඉල්ලීම ප්‍රතික්ෂේප කළ සේවකයන්ට එම පිරිස පහර දුන් අයුරු අසල cctv කැමරාවකද සටහන්ව තිබුණි. පහරදීමට සම්බන්ධ දෙදෙනෙකු හඟුරන්කෙත පොලීසිය විසින් අත්අඩංගුවට ගෙන ඇති අතර තිදෙනෙකු ප්‍රදේශයෙන් පලාගොස් ඇති බව වාර්තා වෙයි. සිද්ධිය සම්බන්ධයෙන් හඟුරන්කෙත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111540", "Category": null, "Parent URL": null}