{"Source": "Adaderana", "Timestamp": "March 11, 2018 10:47 am", "Headline": "හැටන් නගරයේ දුරකථන කුළුනක් කඩා වැටීමේ අවධානමක", "News Content": "හැටන් නගරයේ පැරණි සමුපාකාර ගොඩනැගිල්ල අසල දිරා පත්වි කඩා වැටිමේ අවධානමකට ලක්වී ඇති දුරකථන රැහැන් සහිත කුළුනක් නිසා එම මාර්ගයේ ගමන් ගන්නා වාහන සහ එම මාර්ගයේ ගමන් ගන්නා මඟීන්ද දැඩි අවධානමකට ලක්වී ඇත. හැටන් දුම්රිය ස්ථානයේ ගබඩා සංකිර්ණය කඩා ඉවත් කර හැටන් කොළඹ ප‍්‍රධාන මාර්ගය පුළුල් කිරිමේදි මාර්ගය අභියස තිබු එම දුරකථන රැහැන් සහිත කුළුන මේ වන විට ප‍්‍රධාන මාර්ගයේ කොටසක්ද අසුවන ලෙස තිබේ. කඩා වැටිමේ අවධනමට ලක්වි ඇති එම කුළුන මත මී මැසි කුඩුවක්ද බැඳ තිබෙන අයුරු අපට දක්නට ලැබුණි. එම කුළුන එම ස්ථානයෙන් ගලවා ඉවත් කරන රථ වාහන හිමියන් සහ මාර්ගයේ ගමන් ගන්නා ජනතාව පවසා සිටියි.", "URL": "https://sinhala.adaderana.lk/news.php?nid=85485", "Category": null, "Parent URL": null}