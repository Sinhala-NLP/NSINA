{"Source": "Adaderana", "Timestamp": "July 5, 2018 09:07 am", "Headline": "කිරිවෙහෙර වෙඩි තැබීමේ සිද්ධියට සම්බන්ධ පුද්ගලයින් යළි රිමාන්ඩ්", "News Content": "කතරගම කිරිවෙහෙර විහාරධිපති හිමියන් හට වෙඩි තබා තුවාල සිදුකීරීමේ සිද්ධියට සම්බන්ධ සැකකරුවන් යළි රක්ෂිත බන්ධනාගාර ගත කර තිබේ. අදාළ සිද්ධිය සම්බන්ධයෙන් අත්අඩංගුවට ගෙන සිටි සැකකරුවන් 07 දෙනා ලබන 18 වනදා දක්වා රක්ෂිත බන්ධනාගාර ගතකර ඇති බව පොලීසිය සඳහන් කළේය. ඔවුන් තිස්සමහාරාම මහේස්ත්‍රාත් අධිකරණයට ඊයේ(04) ඉදිරිපත් කිරීමෙන් අනතුරුව යළි රක්ෂිත බන්ධනාගාර ගත කිරීමට නියෝගකර තිබේ. පසුගිය මස 12 වන දින රාත්‍රි සිදුවූ වෙඩි තැබීමෙන් කිරිවෙහෙර විහාරාධිපති හිමියන් සහ තවත් හිමි නමක් තුවාල ලැබුවේය. අදාළ සිද්ධිය සම්බන්ධයෙන් පරීක්ෂණ පැවැත්වූ පොලීසිය මේ වන විට පුද්ගලයින් 07 දෙනෙකු අත්අඩංගුවට ගෙන ඇති අතර කතරගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92014", "Category": null, "Parent URL": null}