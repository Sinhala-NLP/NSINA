{"Source": "Adaderana", "Timestamp": "March 24, 2019 01:44 pm", "Headline": "අවුරුදු 30කට පසුවත් රටේ දුප්පතුන් වැඩි වෙලා-වසන්ත", "News Content": "ආණ්ඩුව සමෘද්ධිලාභීන් සංඛ්‍යාව වැඩි කිරීමට යාමෙන් පෙනී යන්නේ රටේ දුප්පතුන් වැඩිවී ඇති බව යැයි ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ මහතා පවසා සිටියි. සංවර්ධනය වන රටක් ලෙස අපට පැවසිය හැකි විය යුත්තේ සමෘද්ධිලාභී ජනතාව පහළ බැස තිබෙන බව නමුත් සමෘද්ධිලාභීන් සංඛ්‍යාව වැඩි කිරීමට යාමෙන් රටේ දුප්පතුන් වැඩිවී ඇති බව පෙනී යන බවත් ඒ මහතා වැඩිදුරටත් අදහස් දක්වමින් ප්‍රකාශ කර සිටියේය. අවුරුදු 30ක පමණ කාලයක සිට පාලකයන් විසින් ක්‍රියාත්මක කරනු ලැබූ විවිධ සහන ලබාදීමේ වැඩසටහන් සියල්ල අවසානයේ නැවත හැරී බැලීමේදී දැකිය හැකි වන්නේත් රටේ දුප්පතුන් වැඩි වී තිබීම බව වසන්ත සමරසිංහ මහතා පවසා සිටියි. මහනුවර යටිනුවර ජනතා විමුක්ති පෙරමුණේ ආසන බල මණ්ඩල රැස්වීමට එක් වෙමින් ඒ මහතා මේ බව සඳහන් කළේය.", "URL": "https://sinhala.adaderana.lk/news.php?nid=106666", "Category": null, "Parent URL": null}