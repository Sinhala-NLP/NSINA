{"Source": "Adaderana", "Timestamp": "November 20, 2016 10:33 am", "Headline": " අංකුඹුරේ වෙඩි තැබීමක්-1ක් මරු දකියි ", "News Content": "මහනුවර, අංකුඹුර බැබිලගොල්ල ප්‍රදේශයේ සිදුවු වෙඩි තැබීමකින් පුද්ගලයෙකු ජීවිතක්ෂයට පත්ව තිබේ.පොලීසිය සඳහන් කළේ අද(20) උදෑසන බැබිලගොල්ල, පල්ලිය ඉදිරිපිට දී මෙම වෙඩි තැබීම සිදුව ඇති බවයි.මෝටර් රථයකින් පැමිණි පුද්ගලයින් දෙදෙනෙකු එම ස්ථානයේ රැඳී සිටි පුද්ගලයින් දෙදෙනෙකුට වෙඩි තබා පළාගොස් තිබේ.තුවාල ලැබූ පුද්ගලයින් දෙදෙනා මහනුවර මහ රෝහලට ඇතුළත් කිරීමෙන් අනතුරුව එක් අයෙකු ජීවිතක්ෂයට පත්වූ බව පොලීසිය සඳහන් කළේය.වෙඩි තැබීමෙන් අනතුරුව පළාගිය සැකකරුවන් දෙදෙනාගෙන් එක් අයෙකු මහනුවර කබල්ගස්තැන්න ප්‍රදේශයේ දී ටී.56 වර්ගයේ ගිනි අවියක් ද සමග අත්අඩංගුවට ගෙන තිබේ.සිද්ධිය සම්බන්ධයෙන් අංකුඹුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66207", "Category": null, "Parent URL": null}