{"Source": "Adaderana", "Timestamp": "July 5, 2017 12:11 pm", "Headline": "හම්බන්තොටින් මුහුදු ගොස් අතුරුදන් වූ ධීවරයින් සොයා මෙහෙයුම්", "News Content": "ධීවර කටයුතු සඳහා හම්බන්තොට ධීවර වරායෙන් පිටත්ව ගිය යාත්‍රා දෙකක් නෞකාවක ගැටීමෙන් සිදුවූ අනතුරෙන් අතුරුදන් වූ ධීවරයින් සොයා නාවික හමුදාව මෙහෙයුම් ආරම්භ කර තිබේ.හම්බන්තොට ධීවර වරායට නාවික සැතපුම් 26 ක් පමණ දුරින් වූ මුහුදු ප්‍රදේශයේදී එම යාත්‍රා නෞකාවක ගැටී ඇති බව සඳහන්වේ.එහිදී එක් යාත්‍රාවක සිටි ධීවරයින් බේරා ගැනීමට අසල සිටි තවත් යාත්‍රාවක ධීවරයින් සමත්ව තිබේ.නෞකාවේ ගැටුණු අනෙක් යාත්‍රාවේ ධීවරයින් තිදෙනෙකු සිට ඇති අතර ඔවුන්ගෙන් එක් අයෙකු පමණක් බේරා ගැනීමට හැකිව ඇති බව වාර්තා වේ.අනෙක් ධීවරයින් දෙදෙනා එහිදී අතුරුදන්ව තිබේ.අතුරුදන්වූ ධීවරයින් සොයා මෙහෙයුම් ආරම්භ කර ඇති බව නාවික හමුදා මාධ්‍ය ප්‍රකාශක ලුතිනන් කමාන්ඩර් චමින්ද වලාකුළුගේ මහතා සඳහන් කළේය.", "URL": "https://sinhala.adaderana.lk/news.php?nid=74895", "Category": null, "Parent URL": null}