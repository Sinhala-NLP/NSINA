{"Source": "Adaderana", "Timestamp": "July 2, 2012 02:36 pm", "Headline": "එටිසලාට් එලීට් ක්ලබ්, තෙවැනි වරටත් ගොල්ෆ් ක්ලැසික් අත්දැකීම බෙදාගනියි", "News Content": "ගොල්ෆ් කී‍්‍රඩාව වෙනුවෙන් සුවිශේෂී මෙහෙවරක් ඉටු කරන එටිසලාට් සමාගම ගොල්ෆ් කී‍්‍රඩාවට ඇලූම් කරන සිය එටිසලාට් එලීට් ක්ලබ්(Etisalats Elite Club) සාමාජිකයින් වෙනුවෙන් යළිත් වරක් නැවුම් ගොල්ෆ් තරගාවලියක අත්දැකීමක් ලබා දීමට සූදානමින් සිටියි. එටිසලාට් එලයිට් ක්ලබ් සාමාජිකයින් වෙනුවෙන් යළිත් එටිසලාට් සමාගම 2012 වසරේ ගොල්ෆ් ක්ලැසික්(Golf Classic)තරගාවලිය පැවැත්වීමට කටයුතු යොදා තිබේ. එය ලබන ජුලි මස 20 වැනිදා කොළඹ රෝයල් ගොල්ෆ් ක්ලබ්හිදී ආරම්භ වීමට නියමිතයි. ගොල්ෆ් ක්ලැසික් තරගාවලිය සඳහා එටිසලාට් එලීට් ක්ලබ් කි‍්‍රයාකාරී සාමාජිකයින්ට සහභාගි විය හැක. තරගාවලියෙන් ජයග‍්‍රහණය අත් කර ගන්නා තරගකරුවන්ට අබුඩාබියේ පැවැත්වෙන විශිෂ්ට ගොල්ෆ් තරගාවලියට සහභාගි වීමේ අවස්ථාව හිමි වෙයි. තෙවැනි වරටත් පැවැත්වෙන මෙවර ගොල්ෆ් ක්ලැසික් තරගාවලියේ දී එලීට් ක්ලබ් සාමාජිකයින්ට අමතරව RCGC මෙන්ම අනෙක් ගොල්ෆ් සංසද වල සාමාජිකයින්ට ද සහභාගි වීමට අවස්ථාව සලසා දී තිබේ. 2010 වසරේ දී එටිසලාට් එලීට් ක්ලබ් ආරම්භ කෙරුණු අතර එය තම පාරිභෝගිකයන් සඳහා විවෘත කිරීමට එටිසලාට් සමාගම කටයුතු කරන ලදී. එහි සාමාජිකත්වය ලබා ගැනීමට නම් අදාළ පාරිභෝගිකයින් කොළඹ රෝයල් ගොල්ෆ් ක්ලබ් (RCGC), වික්ටෝරියා ගොල්ෆ් සංගමයේ(VCG) හෝ නුවරඑළිය ගොල්ෆ් සංගමයේ (NEGC)සාමාජිකයෙකු විය යුතුය. එටිසලාට් එලීට් ක්ලබ් පළමුව කොළඹ රෝයල් ගොල්ෆ් ක්ලබ්හි සාමාජිකත්වය දරණ එටිසලාට් පාරිභෝගිකයින්ට විවෘත වූ අතර පසුව එහි සාමාජිකත්වය වික්ටෝරියා ගොල්ෆ් කී‍්‍රඩා සමාජය හා නුවරඑළිය ගොල්ෆ් කී‍්‍රඩා සමාජය දක්වා ද පුළුල් කෙරුණි. තව දින කිහිපයකින් ආරම්භ වීමට නියමිත එටිසලාට් ගොල්ෆ් ක්ලැසික් තරගාවලිය පිළිබඳ අදහස් දක්වමින් එටිසලාට් ප‍්‍රධාන විධායක නිලධාරී දුමින්ද්‍ර රත්නායක මහතා පැවසුවේ, \"එටිසලාට් මෙරට කී‍්‍රඩා ක්ෂේත‍්‍රයේ දියුණුව වෙනුවෙන් නිරතුරු අතහිත දෙන සමාගමක්. එහිදී විශේෂයෙන්ම ගොල්ෆ් කී‍්‍රඩාවට ප‍්‍රදාන තැනක් හිමිව තිබෙනවා. ගොල්ෆ් කී‍්‍රඩාව තුළ ප‍්‍රධාන වශයෙන්ම අන්තර්ගව ඇති යතාර්ථවාදී බව, තරගකාරීත්වය හා විශ්වාසය ගොඩ නැඟීම වැනි ගුණාංග නිරතුරුවම ඉස්මතු කිරීම අපේක්ෂාවයි. මීට පෙර අවස්ථාවල දී RCGC හා VCG යන ගොල්ෆ් සමාජ සමග එක්ව කටයුතු කිරීමට එටිසලාට් සමාගමට හැකියාව ලැබුණත් මෙවර NEGC අත්වැල් බැඳගනු ලබන්නේ පළමු වරටයි. මේ වසරේ මුල් භාගයේ දී සිය එලීට් ක්ලබ් සාමාජිකයින්ගෙන් පිරිසකට මෙරට ඉදි වූ නවතම ගොල්ෆ් ක‍්‍රීඩාංගණය වන ත‍්‍රිකුණාමලය China Bay Eagles Golf Link ගොල්ෆ් ක‍්‍රීඩාංගණය වෙත ගුවනින් යාමට අවස්ථාව එටිසලාට් වෙතින් ලබා දුන්නා.\" එහිදී වැඩිදුරටත් අදහස් දැක් වූ එටිසලාට් ප‍්‍රධාන විධායක නිලධාරී දුමින්ද්‍ර රත්නායක මහතා ප‍්‍රකාශ කළේ එටිසලාට් සමාගම නිරතුරු සිය පාරිභෝගිකයින් ඉතා වැදගත් කොට සලකනු ලබන බවයි. එම කරුණ මුල් කර ගනිමින් සිය පාරිභෝගිකයන් වෙත මෙවැනි වරප‍්‍රසාද පිරි නැමීමට එටිසලාට් සමාගම කටයුතු කරන බවද රත්නායක මහතා පෙන්වා දෙන ලදී. මෙවර පැවැත්වෙන ගොල්ෆ් ක්ලැසික් තරගාවලිය අවසානයේ දී ජයග‍්‍රාහකයන් නම් කෙරෙන අතර පිරිමි හා කාන්තා යන දෙපාර්ශවයෙන්ම ශූරයින් තේරීම සිදු කරනු ලබයි. තරගාවලියේ ජයග‍්‍රාහයකින්ට අබුඩාබිය බලා පිටත්ව යාමට අවශ්‍ය ව්‍යාපාරික පංතියේ ප‍්‍රවේශ පත් සමග ගුවන් පහසුකම් සලසා දෙනු ලබන අතර ගමනට අවශ්‍ය සියලූ වියදම් දැරීමට ද එටිසලාට් ආයතනය අනුග‍්‍රාහකත්වය දක්වයි. එම සංචාරය අතරතුර ඔවුන්ට අබුඩාබි ජාත්‍යන්තර විවෘත ගොල්ෆ් තරගාවලියට සහභාගි වීමට ද අවස්ථාව හිමි වෙයි. සංචාරය සඳහා තවත් පුද්ගලයෙකු සහභාගි කර ගැනීමට ද ජයග‍්‍රහාකයින්ට හැකියාව ඇත. අංශ කිහිපයක් ඔස්සේ පැවැත්වෙන තරගාවලිය සහභාගි වන තරගකරුවන් අතරින් ලෝකඩ හා රිදී පදක්කම් දිනා ගනු ලබන ජයග‍්‍රාහකයින්ට වටිනා ත්‍යාග ලබා දීමට එටිසලාට් සමාගම කටයුතු කරනු ලබයි. ජුලි මස 20 වැනිදා ආරම්භ වන ගොල්ෆ් ක්ලැසික් තරගාවලිය 21 වැනිදා කොළඹදී පැවැත්වෙන ජය සංකේත ප‍්‍රදානෝත්වසයෙන් අවසන් වනු ඇත.", "URL": "https://sinhala.adaderana.lk/news.php?nid=25475", "Category": null, "Parent URL": null}