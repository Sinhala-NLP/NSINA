{"Source": "Adaderana", "Timestamp": "April 28, 2012 10:00 am", "Headline": "ගෙවල් බිඳ දේපළ සොරාගත් තිදෙනෙකු කොටුවෙයි", "News Content": "ගෙවල් බිඳ දේපළ සොරකම් කිරීම සම්බන්ධයෙන් අවශ්‍යව සිටි සැකකරුවන් තිදෙනෙකු කිරිඳිවැල පොලිසිය විසින් අත්අඩංගුවට ගෙන තිබේ. කිරිඳිවැල ප්‍රදේශයේ දී මෙම සැකකරුවන් අත්අඩංගුවට ගෙන ඇති බව සඳහන්ය. සැකකරුවන්ගෙන් සිදුකරන ලද ප්‍රශ්න කිරීම්වලදී කිරිඳිවැල සහ පූගොඩ යන ප්‍රදේශවල ගෙවල් බිඳ දේපළ සොරකම් කිරීමේ සිද්ධීන් 12 ක් පිළිබඳ තොරතුරු අනාවරණය වූ බව පොලිසිය පවසයි. ඔවුන් විසින් සො‍රාගන්නා ලද දේපළවලින් කොටසක් ද සොයාගැනීමට හැකිවූ බව පොලිසිය සඳහන් කරයි. අත්අඩංගුවට ගත් සැකකරුවන් පූගොඩ මහේස්ත්‍රාත් අධිකරණය හමුවට ඉදිරිපත් කිරීමෙන් පසු ලබන 7 වැනිදා දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=23860", "Category": null, "Parent URL": null}