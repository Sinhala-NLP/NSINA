{"Source": "Adaderana", "Timestamp": "May 5, 2018 11:24 am", "Headline": "පූගොල්ලාගම පුරාවිද්‍යාත්මක වටිනාකමකින් යුතු ස්ථානයක් විනාශ කරලා", "News Content": "නිවාස හා ඉදිකිරීම් අමාත්‍යංශය යටතේ නිවාස සංවර්ධන අධිකාරියේ නව ගම්මානයක් ඉදිකිරීම සඳහා බව පවසමින් අනුරාධපුර දිස්ත්‍රික්කයට අයත් ඉපලෝගම ප්‍රදේශීය ලේකම් කොට්ඨාශයේ පූගොල්ලාගම බැලුම්ගල නැමති පුරාවිද්‍යාත්මක වටිනාකමකින් යුත් ස්ථානයක් යන්ත්‍ර සූත්‍ර දමා විනාශ කර ඇති බව ප්‍රදේශවාසීහු පවසයි. නුරාධපුර දිස්ත්‍රික්කයේ විජිතපුර ඓතිහාසික පූජා භූමියට යාබදව පිහිටි පුගොල්ලාගම බැලුම්ගල නැමැති පුරාවිද්‍යාත්මක වටිනාකමකින් යුත් පිහිටි භූමිභාගයේ තිබූ කොරවක් ගල් ඉපැරණි ගරාවැටුණු චෛත්‍ය ගල් කණු මල් ආසන ගල් ඇඳන් සදකඩ පහන මුරගල් ඉපැරණි ගොඩනැගිලි වල කැබලි සියල්ල යන්ත්‍ර සූත්‍ර දමා විනාශ කොට අක්කර 15 ක පමණ විශාල භූමි ප්‍රමාණයක් ඩෝසර් කොට විනාශ කර ඇති බව ද පෙන්වා දෙති. ප්‍රදේශවාසින් මේ විනාශය සිදු නොකරන ලෙස ප්‍රදේශීය ලේකම් කාර්යාලයට දැනුම්දුන් බවත් එහෙත් දේශපාලන බලය මත මේ විනාශය සිදුකල බවද නිදහන් සෙවීමේ අරමුණ ඇතිව වටිනා පුරාවිධ්‍යාත්මක දේ විනාශ කල බවට චෝදනා කළේය . ඉපලෝගම ප්‍රදේශීය ලේකම් සජිදා භානු මහත්මිය විසින් අනුරාධපුර නිවාස සංවර්ධන අධිකාරියට මෙම ඉඩම අක්කර 15 ක කොටසක් නිවාස ව්‍යාපෘතිය සඳහා ලබාදී ඇති බව ද ප්‍රදේශවාසීන් කියති. ඒ අනුව නව නිවාස ඉදිකිරීම සඳහා ප්‍රදේශයේ දේශපාලන අධිකාරියේ මැදිහත් වීම මත පසුගිය දා මුල්ගල තබා මෙයාකාරයෙන් යන්ත්‍ර සූත්‍ර යොදා වටිනා භූමිභාගය හෙළි පෙහෙළි කරමින් පුරාවිද්‍යාත්මක වටිනාකමකින් යුත් ඉපැරණි ස්ථානය නටබුන් විනාශ කොට ඇති බව ප්‍රදේශවාසීහු පෙන්වා දෙති. මෙම විනාශය පිළිබඳව ප්‍රදේශවාසීන් බලධාරීන්ට අවස්ථා කිහිපයකම දැනුම් දුන්නද මෙතෙක් කිසිදු වගවිභාගයක් නොවූ බවද ඔවුහු පවසති .රජයේ මුදල් යොදවා ගෙන රජයේ යන්ත්‍ර සූත්‍ර යොදවාගෙන රාජ්‍ය නිලධාරීන් යොදවා ගෙන නිවාස සංවර්ධන අධිකාරියේ සහ ග්‍රාම නිලධාරීවරයාගේ අධීක්ෂණය යටතේ මෙම පුරාවිද්‍යාත්මක භූමිය විනාශ කළ බවද ප්‍රදේශවාසීහු චෝදනා කරති. දුටුගැමුණු එලාර යුද සමයේ සිට මෙම ස්ථානය පැවති බවත් එළාර දුටුගැමුණු යුද සමයේ සතුරන් එන ස්ථාන බැලීම සඳහා බැලුම්ගල නම් වූ ස්ථානය පිහිටා ඇති බවත් එම ස්ථානයේ පසුව විහාරාරාම කර සඟසතුකොට පූජා කළ ස්ථානයක් බව ප්‍රදේශවාසීහු පවසති. පසුව අද දෙරණ වාර්තාකරු මේ පිළිබඳව ඉපලෝගම ප්‍රදේශීය ලේකම්වරියගෙන් විමසීමට එම කාර්යාලයට ගිය ද එතුමිය රාජකාරියකට වෙනත් ප්ර්දේශයකට ගොස් සිටි නිසා සහකාර ප්රායදේශීය ලේකම් අයි .ජී .ආර් .අයි . බණ්ඩාර මහතාගෙන් විමසීමක් කළෙමු. ඒ මහතා කිවේ ප්‍රදේශීය ලේකම්වරිය නිවාස සංවර්ධන අධිකාරියට අක්කර 15 ක භූමි ප්‍රමාණයක් ලබා දී තිබුණු බවය. පසුව අප ජංගම දුරකථනය හරහා ඉපලෝගම ප්‍රදේශීය ලේකම් සජිදා භානු මහත්මිය සම්බන්ධ කර ගත්තෙමු . එතුමිය කියා සිටියේ නිවාස සංවර්ධන අධිකාරිය එම ඉඩම ලබා දුන් බවත් ඉඩම ලබා දෙන අවස්ථාවේ දී එම ස්ථානය පුරාවිද්‍යාත්මක වටිනාකමක් ඇති ස්ථානයක් බවට හඳුනාගෙන නොතිබූ බව හඳුනා ගැනීමත් සමඟ පුරාවිද්‍යා දෙපාර්තමේන්තුවට ඒ බව දන්වා යැවූ බව ද සඳහන් කළාය. තමන් එම ස්ථානයට ගොස් පරීක්ෂා කර බැලීමේදී විශාල පුරාවස්තුවලට හානි සිදුකොට ඇති බව සඳහන් කළාය. අනුරාධපුර දිස්ත්‍රික් නිවාස සංවර්ධන අධිකාරියේ ප්‍රදේශීය කළමණාකාරීය එස්. ඩී. කේ. විජේරත්න මහත්මියගෙන් අප දුරකථනයෙන් මේ පිළිබඳව විමසීමේ දී කියා සිටියේ එවැනි පුරාවිද්‍යාත්මක ස්ථානයක් බව නොදැන සිටි බවත් තමන් එම ස්ථානයට නොගිය බවත් එවැනි විනාශයක් සිදු කර නැති බවද කීවාය. නිවාස. පුරාවිද්‍යා දෙපාර්තමේන්තුව ට දන්වා යැවූ බවද ප්‍රකාශ කළාය.", "URL": "https://sinhala.adaderana.lk/news.php?nid=88555", "Category": null, "Parent URL": null}