{"Source": "Adaderana", "Timestamp": "December 14, 2013 11:09 am", "Headline": "කුඩු ජාවාරම්කරුවන් දෙන්නාට තීන්දු 2ක්", "News Content": "හෙරෝයින් මත් කුඩු අලෙවි කිරීමේ ජාවාරමේ නිරත වු සැකකරුවෙකු රක්ෂිත බන්ධනාගාර ගත කිරීමට නියෝග කළ හලාවත අතිරේක දිසා විනිසුරු එල්.සී.ලියනගේ මහත්මිය හෙරෝයින් මත්කුඩු ළග තබා ගෙන සිටි තවත් සැකකරුවෙකු පුනරුත්ථාපනය සඳහා යොමු කරන ලෙස නියෝග කර තිබේ. රක්ෂිත බන්ධනාගාර ගත කරන ලද්දේ හලාවත, කරවිටාගාරය - කබැල්ලාවල පදිංචිකරුවෙකු බව අප වාර්තාකරු පැවසීය‍. ඔහු සත්නතකයේ තිබී හෙරෝයින් මත් කුඩු ග්‍රෑම් 02 යි මිලි ග්‍රෑම් 750ක් පොලීසිය විසින් සිය භාරයට ගෙන තිබුණි. මෙම සැකකරු පිටස්තර ප්‍රදේශ වලින් හෙරෝයින් මත් කුඩු ගෙනවිත් කරවිටාගාරය ප්‍රදේශය තුළ බෙදා හරින අයෙකු බවට පොලීසිය විසින් තොරතුරු අනාවරණය කරගෙන තිබී ඇත. ඒ අනුව සිදු කරන ලද විමර්ශන වලින් පසුව ඔහුව අත්අඩංගුවට ගෙන තිබේ. කරවිටාගාරය - දඹකැලේයාය ප්‍රදේශයේදී හෙරෝයින් මත් කුඩු මිලි ග්‍රෑම් 480 ක් ළග තබා ගෙන සිටියදී අත්අඩංගුවට ගත් සැකකරුව පුනරුත්ථාපනය සඳහා යොමු කරන ලෙස අතිරේක දිසා විනිසුරුවරිය මෙහිදී නියෝග කළාය. හාලාවත මුලස්ථාන පොලිස් පරීක්ෂක මනෝජ් රණගල මහතාගේ උපදෙස් මත හලාවත පොලීසියේ බුද්ධි අංශයේ පොලිස් කොස්තාපල්වරුන් වන 41417 චන්ද්‍රසිරි,41402 ගුණරත්න යන නිලධාරීන් විසින් සැකකරුවන් දෙදෙනාව මත් කුඩු සමග අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=39586", "Category": null, "Parent URL": null}