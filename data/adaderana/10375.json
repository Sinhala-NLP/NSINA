{"Source": "Adaderana", "Timestamp": "August 22, 2010 10:44 am", "Headline": "ධීවරයින්ට වන කරදර ගැන බලධාරීන් සමග සාකච්ඡා සාර්ථක නෑ", "News Content": "ඉන්දීය ධීවරයින්ගෙන් උතුරේ ධීවරයින්ට සිදුවන හිරිහැර අවම කර ගැනීම සඳහා ඉන්දීය බලධාරීන් සමග පැවති සාකච්ඡා වල සැලකිය යුතු ප්‍රගතියක් නොමැති බව ලෝක ධීවර සම්මේලනයේ මහලේකම් ෂර්මන් කුමාර මහතා පවසයි. කෙසේ වෙතත් අද පස්වරුවේ ද ඉන්දීය ධීවර අමාත්‍යවරයා ඇතුළු ධීවර බලධාරීන් රැසක් සමඟ සාකච්ඡා කිරීමට නියමිත බව ෂර්මන් කුමාර මහතා සඳහන් කරයි. ඉන්දියාවේ චෙන්නායි නගරයේ පැවැත්වෙන මෙම සාකච්ඡා සඳහා ලෝක ධීවර සමිති සම්මේලනය උතුරු ධීවර සංවිධානය ඇතුළු සංවිධාන ගණනාවක නියෝජිතයින් සහභාගී වී සිටියි. අද පැවැත්වෙන ‍සාකච්ඡා වල දී ධීවරයින් මුහුණ පා සිටින ගැටලු ‍සම්බන්ධයෙන් දීර්ඝ වශයෙන් සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=10375", "Category": null, "Parent URL": null}