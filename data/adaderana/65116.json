{"Source": "Adaderana", "Timestamp": "October 17, 2016 11:13 am", "Headline": "  ගාල්ලේ මාරක රිය අනතුරක් - තරුණයෙක් මරුට", "News Content": "ගාල්ල - මාතර ප්‍ර‍ධාන මාර්ගයේ ගාල්ල, මාගාල්ල සම්බෝධිය හංදිය අසළදී ඊයේ (16) රාත්‍රී 10.30ට පමණ සිදුවූ අනතුරකින් වයස 18ක තරුණයෙකු මියගොස් තවත් වයස 17ක තාරුණයෙකු තුවාල ලබා ඇත.උඩුගම මාර්ගයේ සිට තරුණයින් දෙදෙනා පැමිණි යතුරු පැදිය ගාලු පාරට ඇතුළු කිරීමට උත්සාහ කිරීමේ දී ගාල්ල - මාතර ප්‍ර‍ධාන මාර්ගයේ ගමන්ගත් වාහනයක ගැටී තිබේ.යතුරු පැදියේ ගැටුණු වාහනය නොනවත්වා පලාගොස් ඇති අතර තුවාල ලැබූ තරුණයින් දෙදෙනා ප්‍රදේශවාසින් විසින් ගාල්ල, කරාපිටිය රෝහලට ඇතුළත් කිරීමෙන් පසු එක් තරුණයෙක් මියගොස් ඇත.මියගිය එම්.එම්.මසාහීර් තරුණයා ගාල්ල කටුගොඩ පදිංචි 18 හැවිරිදි අයෙකි.", "URL": "https://sinhala.adaderana.lk/news.php?nid=65116", "Category": null, "Parent URL": null}