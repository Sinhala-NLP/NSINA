{"Source": "Adaderana", "Timestamp": "July 9, 2018 10:23 pm", "Headline": "යාපනයේ ජනතාව ගැටුම්කාරි තත්ත්වයකට ගෙන යන්න ලේසියි-අමාත්‍ය වජිර කියයි", "News Content": "වසර 30කට වැඩි කාලක් ප්‍රශ්න සමඟින් සිටි යාපනයේ ජනතාව ඉතා සංවේදී බැවින් ඉතාම පහසුවෙන් ඔවුන්ව නැවතත් ප්‍රශ්න අමතක කරමින් ගැටුමකාරි තත්ත්වයකට ගෙන යාමට හැකියාවක් පවතින බව ස්වදේශ කටයුතු අමාත්‍ය වජිර අබේවර්ධන මහතා පැවසීය. නමුත් එය නොකළ යුතු බව බවත් ,අපි කළ යුතු වෙන්නේ ඒ සංවේදී තත්ත්වයන් තේරුම්ගෙන ජනතාවගේ ප්‍රශ්න විසඳීම බවත් අමාත්‍යවරයා ප්‍රකාශ කළේය. ඉදිරියේ දී යාපනය දිස්ත්‍රික්කයේ ආරම්භ කිරීමට නියමිත \"නිල මෙහෙවර ජනපති ජනතා සේවය\" වැඩසටහන පිළිබඳ අමාත්‍යාංශ නිලධාරීන්, දෙපාර්තමේන්තු හා ආයතන ප්‍රධානීන් දැනුම්වත් කිරීමේ වැඩසටහ අද (09) අග්‍රාමාත්‍ය ලේකම් කාර්යාලයේ පැවැති අවස්තාවේදියි අමාත්‍යවරයා මේ බව පවසා ඇත්තේ. එහිදි වැඩි දුරටත් අදහස් දැක්වු අමාත්‍යවරයා පැවසුවේ යාපනයේ ඇතැම් ජනතාවට කිසියම් හො රජයේ නීත්‍යානුකූල ලේඛනයක් නොමැති බවය. එමෙන්ම යුද්ධය හේතුවෙන් එක් පුද්ගලයෙකු හො මිය නොගිය නිවසක් නොමැති බව සහ කාන්තාවන් මූළික වූ පවුල් සංඛ්‍යාව 30,000කට අධික බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=92267", "Category": null, "Parent URL": null}