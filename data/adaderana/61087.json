{"Source": "Adaderana", "Timestamp": "June 14, 2016 03:15 pm", "Headline": "රෙජිනෝල්ඩ් කුරේ  චීන තානාපති හමුවෙයි", "News Content": "උතුරු පළාත් ආණ්ඩුකාර රෙජිනෝල්ඩ් කුරේ මහතා ශ්‍රී ලංකාවේ චීන තානාපති ඉෂියෑංග් ලින්ග් මහතා අතර හමුවක් සිදුව තිබේ. අද(14) පෙරවරුවේ උතුරු පළාත් ආණ්ඩුකාර කාර්යාලයේ දී එම හමුව සිදුවු බව අද දෙරණ වාර්තාකරු පැවසුවේය. උතුරු පළාතේ කාර්මික දැනුම වර්ධනය කිරීම සඳහා චීන රජයේ ආධාර යටතේ උතුරු පළාත තුළ කාර්මික විද්‍යාලයක් ඉදිකිරීම සම්බන්ධයෙන් එහිදී සාකච්ඡා වී තිබේ.එමෙන්ම උතුරු පළාත් දරුවන්ගේ අධ්‍යාපන කටයුතු සඳහා ශිෂ්‍යත්ව ලබාදීම සහ විශ්ව විද්‍යාල සිසුන් සඳහා අවශ්‍ය උපකරණ ලබාදීම සම්බන්ධයෙන් ද චීන තානාපතිවරයා උතුරු පළාත් ආණ්ඩුකාරවරයා සමග සාකච්ඡා කර ඇති බව වාර්තා වෙයි", "URL": "https://sinhala.adaderana.lk/news.php?nid=61087", "Category": null, "Parent URL": null}