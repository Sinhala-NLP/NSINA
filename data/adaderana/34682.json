{"Source": "Adaderana", "Timestamp": "June 6, 2013 01:25 pm", "Headline": "ව්‍යාපාරිකයාගේ ඝාතනයට එස්.අයි ඇතුළු පොලීසියේ තිදෙනෙක් මාට්ටු", "News Content": "බම්බලපිටියේ ව්‍යාපාරිකයෙකු පැහැර‍ගෙන ගොස් දොම්පෙ ප්‍රදේශයේදී වෙඩි තබා ඝාතනය කිරීමේ අපරාධයකට අදාළව උප පොලිස් පරීක්ෂකවරයෙකු සහ පොලිස් කොස්තාපල්වරුන් දෙදෙනකු අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුව විසින් සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. පසුගිය 22 වැනි දින පැහැර ගැනීම සිදුව ඇති අතර ඝාතනයට ලක්වූයේ 35 හැවිරිදි ඔහු බම්බලපිටිය ප්‍රදේශයේ ව්‍යාපාරිකයෙකි.", "URL": "https://sinhala.adaderana.lk/news.php?nid=34682", "Category": null, "Parent URL": null}