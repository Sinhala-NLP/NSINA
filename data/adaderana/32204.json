{"Source": "Adaderana", "Timestamp": "March 8, 2013 07:48 am", "Headline": "කාන්තා දිනය අදයි", "News Content": "ජාත්‍යන්තර කාන්තා දිනය අදට යෙදී තිබේ. \"පවුල රකින ඇය සුරකිමු\" යන්න මෙවර කාන්තා දින සැමරුම් තේමාවයි. මේ නිමිත්තෙන් පැවැත්වෙන ජාතික උත්සවය ළමා සංවර්ධන හා කාන්තා කටයුතු අමාත්‍යංශයේ මෙහෙය වීමෙන් අරලියගහ මන්දිරයේ දී පැවැත්වෙයි. විවිධ ක්ෂේත්‍ර ඔස්සේ කාන්තාවන් සඳහා විශිෂ්ඨ සේවයක් කළ සමාජයේ යහපැවැත්ම වෙනුවෙන් සුවිශේෂි දායත්වයක් දැක්වූ කාන්තාවන් 15 දෙනෙකු සඳහා සම්මාන තිළිණ ප්‍රදානය ද ජනපති ආර්යා ශිරන්ති රාජපක්ෂ මහත්මියගේ ප්‍රධානත්වයෙන් සිදු කෙරෙයි.", "URL": "https://sinhala.adaderana.lk/news.php?nid=32204", "Category": null, "Parent URL": null}