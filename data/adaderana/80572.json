{"Source": "Adaderana", "Timestamp": "November 26, 2017 02:58 pm", "Headline": " මහ විරු සැමරුම අතර කෝපායි නොසන්සුන් වෙයි?", "News Content": "යාපනය, කෝපායි පිහිටි මහවිරු සොහොන අසළ නොසන්සුන්කාරී තත්ත්වයක් හටගෙන ඇති බව යාපනය කෝපායි ප‍්‍රදේශවාසීන් පවසති. කෝපායි ප‍්‍රදේශවාසීන් පැවසූවේ යුද හමුදා සාමාජිකයින් හා ප‍්‍රදේශවාසීන් අතර යම් නොසන්සුන්කාරී තත්වයක් හටගෙන ඇති බවයි. කෝපායි මහවිරු සොහොන් අවට ප‍්‍රදේශයේ ප‍්‍රදේශවාසීන් මහවිරු සැමරුම සිදුකිරීමට සැරසිළි කටයුතු හා ශ‍්‍රමදානයක් පවත්වා ඇති අතර, එහිදී අදාළ ස්ථානයට යුද හමුදා සාමාජිකයින් පිරිසක් යුද ටැංකියක් රැගෙනවිත් ඇති අවස්ථාවේදී අදාළ නොසන්සුන්කාරී තත්ත්වය හටගෙන ඇති බවද ප‍්‍රදේශවාසීන් පැවසූහ. එහිදී යුද හමුදා බස් රථයක්ද අදාළ ස්ථානයට පැමිණ ඇති බවද ප‍්‍රදේශවාසීන් පවසති. ප‍්‍රදේශවාසීන් පැවසූවේ කෝපායි මහවිරු සොහොන අසළ යුද හමුදා කඳවුරක් පවතින බවයි. සිද්ධිය සම්බන්ධයෙන් පොලීසියෙන් සිදුකළ විමසීමකදී පොලීසිය පැවසූවේ එවැනි නොසන්සුන්කාරි තත්ත්වයක් හටගෙන නොමැති බවයි.", "URL": "https://sinhala.adaderana.lk/news.php?nid=80572", "Category": null, "Parent URL": null}