{"Source": "Adaderana", "Timestamp": "October 27, 2011 04:29 pm", "Headline": "පොරොන්දු වූ 2,500 න් වැටුප් ඉහළ නැංවිය යුතුයි", "News Content": "මෙවර අයවැයෙන් ආණ්ඩුව පොරොන්දු වූ පරිදි රුපියල් 2,500 න් රාජ්‍ය සේවකයින්ගේ වැටුප ඉහළ නැංවිය යුතු බව රාජ්‍ය සේවා වෘත්තීය සමිති මහා සම්මේලනය පවසයි. රාජ්‍ය සේවකයින්ට ලබාදුන් රුපියල් 3,860 ක හිඟ දීමනාව ද ලබාදිය යුතු බව එම සංගමයේ ප්‍රධාන ලේකම් සමන් රත්නප්‍රිය මහතා සඳහන් කරයි. පෞද්ගලික අංශයේ සේවකයින්ගේ ද අවම වැටුප ඉතා අඩු මට්ටමක පවතින බව සමන් රත්නප්‍රිය මහතා පෙන්වාදෙයි. මේ හේතුවෙන් රාජ්‍ය මෙන්ම පෞද්ගලික අංශයේ ද පහළ ශ්‍රේණිවල සේවකයින් දැඩි ආර්ථික දුෂ්කරතා මධ්‍යයේ ජීවත් වන බව ඔහු පවසයි.", "URL": "https://sinhala.adaderana.lk/news.php?nid=19623", "Category": null, "Parent URL": null}