{"Source": "Adaderana", "Timestamp": "August 23, 2016 07:58 am", "Headline": "අතුරුදහන් වූවන් සොයන කොමිසමට මානව හිමිකම් ප්‍රසාදය", "News Content": "අතුරුදන්වූවන් පිළිබඳ සොයා බැලීමේ කාර්යාලය පිහිටුවීම සම්බන්ධ පනත සම්මත කර ගැනීම පිළිබඳව සිය ප්‍රසාදය පළ කරන බව ශ්‍රී ලංකා මානව හිමිකම් කොමිෂන් සභාව පවසයි. ජාතික මානව හිමිකම් කොමිෂන් සභාවේ සභාපතිනි මහාචාර්ය දීපිකා උඩුගම මහත්මිය නිවේදනයක් නිකුත් කරමින් පෙන්වා දෙන්නේ මෙම පනත පිළිබඳව ජනතාව දැනුවත් කළ යුතු බවයි.විශේෂයෙන් මෙම පනත සම්බන්ධයෙන් නොමග යවන සුළු සහ අසත්‍ය තොරතුරු පැතිර යමින් පවතින බව ද මානව හිමිකම් කොමිසම පෙන්වාදෙයි.අදාළ කාර්යාලය පිහිටුවීමේ දී අවධානය යොමුකළ යුතු කරුණු කිහිපයක් පිළිබඳව නිර්දේශ මානව හිමිකම් කොමිසම නිකුත් කළ නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=63364", "Category": null, "Parent URL": null}