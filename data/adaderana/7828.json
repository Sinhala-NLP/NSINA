{"Source": "Adaderana", "Timestamp": "April 16, 2010 10:35 am", "Headline": "නිල ඡන්ද දැන්වීම් පත්‍රිකා අද බෙදාහැරේ", "News Content": "පසුගිය මහ මැතිවරණයේ දි ශුන්‍ය කෙරුණු නාවලපිටිය හා කුඹුරුපිටිය ඡන්ද මධ්‍යස්ථානවලට අදාළ නිල ඡන්ද දැන්වීම් පත්‍රිකා බෙදාහැරීම අද ආරම්භ වේ. ඒ සඳහා අවශ්‍ය සියලු කටයුතු මේ වන විටත් සම්පාදනය කර අවසන් බව තැපැල්පති එම්.කේ.බී. දිසානායක මහතා පැවසුවේය. ඒ අනුව බෙදාහැරීමට නියමිත නිල ඡන්ද දැන්වීම පත්‍රිකා ගණන 51,925 කි. ඉන් 50,948 ක් නාවලපිටිය මැතිවරණ බල‍ප්‍රදේශයට අයත් වන අතර සෙසු 977 ක් වන නිල ඡන්ද දැන්වීම් පත්‍රිකා ත්‍රිකුණාමලය මැතිවරණ බලප්‍රදේශයට අයත් වේ. මේ අතර නාවලපිටිය සහ කුඹුරුපිටිය ඡන්ද විමසීමේ දී ඡන්ද දායකයාගේ මැදගිල්ලේ තීන්ත තැවරීමට තීරණය කර ඇති බව මැතිවරණ මහලේකම් කාර්යාලය පවසයි.", "URL": "https://sinhala.adaderana.lk/news.php?nid=7828", "Category": null, "Parent URL": null}