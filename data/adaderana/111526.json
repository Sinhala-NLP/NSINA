{"Source": "Adaderana", "Timestamp": "June 7, 2019 04:28 pm", "Headline": "බීඩි කොළ කිලෝ 287ක් සමඟ දෙදෙනෙක් අත්අඩංගුවට", "News Content": "අද (07) දින සිලාවතුර, හුනෙස් නගර් වෙරළ තීරයේ දී බීඩි කොළ කිලෝ ග්‍රෑම් 287.3 ක් සමඟ පුද්ගලයින් දෙදෙනෙකු අත්අඩංගුවට ගෙන ඇත. වයඹ නාවික විධානයට අනුයුක්ත නාවිකයින් පිරිසක් විසින් සිලාවතුර, හුනෙස් නගර් වෙරළ තීරයේ සිදු කළ පාමුර සංචාරයක් අතරතුර මෙම බීඩී කොළ කිලෝග්‍රෑම් 287.3 ක් සමඟ පුද්ගලයින් අත්අඩංගුවට ගෙන ඇති අතර, මෙම ‍බීඩිකොළ තොගය ලොරියක් මඟින් ප්‍රවාහනය කිරීමට සුදානම් කර තිබීයදි මෙලෙස අත්අඩංගුවට ගෙන ඇත. අත්අඩංගුවට ගත් පුද්ගලයින් වයස අවුරුදු 17 සහ 46 ක් වන සිලාවතුර, වෙප්පම්කුලම් ප්‍රදේශයේ පදිංචිකරුවන් බව හඳුනාගෙන ඇත. අත්අඩංගුවට ගත් බීඩි කොළ තොගය, පුද්ගලයින් සහ ලොරිය ඉදිරි පරීක්ෂණ කටයුතු සඳහා සිලාවතුර, පොලීසිය වෙත බාර දීමට කටයුතු කර ඇත.", "URL": "https://sinhala.adaderana.lk/news.php?nid=111526", "Category": null, "Parent URL": null}