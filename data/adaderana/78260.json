{"Source": "Adaderana", "Timestamp": "October 2, 2017 04:24 pm", "Headline": "අක්මීමන දයාරතන හිමි රිමාන්ඩ්", "News Content": "Update: 04:24 pmපූජ්‍ය අක්මීමන දයාරතන හිමි රක්ෂිත බන්ධනාගාර ගත කර තිබේප්‍රකාශයක් ලබාදීම සඳහා අද(02) පෙරවරුවේ උන් වහන්සේ කොළඹ අපරාධ කොට්ඨාසය වෙත පැමිණ තිබුණි.ගල්කිස්ස ප්‍රදේශයේදී මියෙන්මාර සරණාගතයින්ට තර්ජනය කිරීමේ සිද්ධියට අදාළව එම ප්‍රශ්න කිරීම සිදු කර ඇති අතර අනතුරුව උන් වහන්සේ අත්අඩංගුවට ගෙන ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මෙම මස 9 තෙක් රක්ෂිත බන්ධනාගාර ගත කර තිබේ.මේ අතර උන්වහන්සේ සමඟින් ගංගොඩවිල, නුගේගොඩ ලිපිනයේ පදිංචි 40 හැවිරිදි රවීන්ද්‍ර වර්නජිත් පෙරේරා යන අයද අපරාධ කොට්ඨාසයට බාරවීමෙන් පසුව අත්අඩංගුවට ගෙන තිබුණි.අදාළ සිද්ධිය සම්බන්ධයෙන් පුජ්‍ය අරඹේපොල රතනසාර හිමිට ද අද දිනයේ කොළඹ අපරාධ කොට්ඨාසය හමුවේ පෙනී සිටින ලෙස දැනුම්දී තිබුණි.කෙසේවෙතත් පුජ්‍ය අරඹේපොල රතනසාර හිමි මෙතෙක් කොළඹ අපරාධ කොට්ඨාසය වෙත පැමිණ නොමැති බව වාර්තා වෙයි.----------------------Update: 02:46 pmපූජ්‍ය අක්මීමන දායාරතන හිමි අත්අඩංගුවට ගෙන තිබේප්‍රකාශයක් ලබාදීම සඳහා අද පෙරවරුවේ උන් වහන්සේ කොළඹ අපරාධ කොට්ඨාසය වෙත පැමිණ තිබුණි.ගල්කිස්ස ප්‍රදේශයේදී මියෙන්මාර සරණාගතයින්ට තර්ජනය කිරීමේ සිද්ධියට අදාළව එම ප්‍රශ්න කිරීම සිදු කර ඇති අතර අනතුරුව උන් වහන්සේ අත්අඩංගුවට ගෙන ඇති බව පොලීසිය පැවසුවේය.මේ අතර උන්වහන්සේ සමඟින් ගංගොඩවිල, නුගේගොඩ ලිපිනයේ පදිංචි 40 හැවිරිදි රවීන්ද්‍ර වර්නජිත් පෙරේරා යන අයද අපරාධ කොට්ඨාසයට බාරවීමෙන් පසුව අත්අඩංගුවට ගෙන තිබේ.පූජ්‍ය අක්මීමන දායාරතන හිමි සහ ඔහු ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.අදාළ සිද්ධිය සම්බන්ධයෙන් පුජ්‍ය අරඹේපොල රතනසාර හිමිට ද අද දිනයේ කොළඹ අපරාධ කොට්ඨාසය හමුවේ පෙනී සිටින ලෙස දැනුම්දී තිබුණි.කෙසේවෙතත් පුජ්‍ය අරඹේපොල රතනසාර හිමි මෙතෙක් කොළඹ අපරාධ කොට්ඨාසය වෙත පැමිණ නොමැති බව වාර්තා වෙයි.----------------------Update: 10:16 amපූජ්‍ය අක්මීමන දයාරතන හිමි කොළඹ අපරාධ කොට්ඨාසය වෙත පැමිණ තිබේ.අද (02) උදෑසන 09.45ට පමණ උන්වහන්සේ කොළඹ අපරාධ කොට්ඨාසය වෙත පැමිණි බව පොලීසිය සඳහන් කළේය.ගල්කිස්ස ප්‍රදේශයේදී මියෙන්මාර සරණාගතයින්ට තර්ජනය කිරීමේ සිද්ධියට අදාළව පුජ්‍ය අක්මීමන දයාරතන හිමි සහ පුජ්‍ය අරඹේපොල රතනසාර හිමි අද දිනයේ කොළඹ අපරාධ කොට්ඨාසය වෙත කැඳවා තිබුණි.කෙසේ වෙතත් පුජ්‍ය අරඹේපොල රතනසාර හිමි මෙතෙක් කොළඹ අපරාධ කොට්ඨාසය වෙත පැමිණ නොමැති බව වාර්තා වෙයි.", "URL": "https://sinhala.adaderana.lk/news.php?nid=78260", "Category": null, "Parent URL": null}