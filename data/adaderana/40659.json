{"Source": "Adaderana", "Timestamp": "January 26, 2014 03:02 pm", "Headline": "නව ජාතික ප්‍රමිති කෙටුම්පත් 5ට ජනතා අදහස් ගැනීමේ තීරණයක්", "News Content": "නව ජාතික ප්‍රමිති කෙටුම්පත් 5ක් සඳහා මහජන අදහස් ලබාගැනීමට තාක්ෂණ, පර්යේෂණ හා පරමාණුක බලශක්ති අමාත්‍යංශය තීරණය කර තිබේ. ළමයින්ගේ සහ වැඩිහිටියන්ගේ සමෙහි ගැල්වීම සඳහා වු ක්‍රීම් සහ ලෝෂන් පිළිබඳව මෙන්ම ළමා සංවර්ධන මධ්‍යස්ථාන සඳහා මෙම නව කෙටුම්පත් හඳුන්වාදීමට නියමිතය. ශ්‍රි ලංකා ප්‍රමිති ආයතනය, ජාත්‍යන්තර සම්මත ප්‍රමිතිකරණ තත්ත්වයන්ට අනූකූලව මෙම ප්‍රමිති කෙටුම්පත් සකස් කිරිමට සැලසුම් කර ඇති බව තාක්ෂණ, පර්යේෂණ හා පරමාණුක බලශක්ති අමාත්‍යංශය සඳහන් කළේය. අදාළ ප්‍රමිති කෙටුම්පත් වල පිටපත් ශ්‍රී ලංකා ප්‍රමිති ආයතනයෙන් සහ www.slsi.lk යන වෙබ් අඩවියෙන් ද ලබා ගත හැකිය. මහජන අදහස් ලබාගැනීමෙන් අනතුරුව ඒවා විද්වත් කමිටුවකට යොමුකර එමඟින් සකස් කරනු ලබන නව කෙටුම්පත් ශ්‍රී ලංකා ප්‍රමිති ආයතනයේ මහා මණ්ඩලය විසින් අනුමත කර ජාතික ප්‍රමිතියක් ලෙස නිකුත් කිරීමට නියමිතය.", "URL": "https://sinhala.adaderana.lk/news.php?nid=40659", "Category": null, "Parent URL": null}