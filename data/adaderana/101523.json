{"Source": "Adaderana", "Timestamp": "December 30, 2018 11:36 am", "Headline": "මට කලකිරීමක් නෑ-රංගේ බණ්ඩාර", "News Content": "තමාට කිසිඳු කලකිරීමක් නොමැති බව එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බණ්ඩාර මහතා පවසයි. අනුරාධපුර ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව ප්‍රකාශ කළේය. එක්සත් ජාතික පක්ෂයේ මන්ත්‍රීවරුන් හා මන්ත්‍රීවරියන් සියළු දෙනා රටේ ජනතාවගේ අභිවෘද්ධිය වෙනුවෙන් එකා මෙන් කටයුතු කරන බව පාර්ලිමේන්තු මන්ත්‍රී පාලිත රංගේ බණ්ඩාර මහතා සඳහන් කළේය. මේ අතර එක්සත් ජාතික පක්ෂයේ කිසිම මන්ත්‍රීවරයෙකුට හෝ මන්ත්‍රීවරියකට කිසිඳු කලකිරීමක් නොමැති බව ඒ මහතා එහිදී වැඩිදුරටත් අනාවරණය කළේය.", "URL": "https://sinhala.adaderana.lk/news.php?nid=101523", "Category": null, "Parent URL": null}