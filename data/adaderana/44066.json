{"Source": "Adaderana", "Timestamp": "June 19, 2014 06:58 am", "Headline": " පොලීසියේ දෙදෙනෙකුට ඇසිඩ් ප්‍රහාරයක්", "News Content": "මාවනැල්ල අධිකරණ සංකීර්ණයේ රාජකාරියේ යෙදී සිටි පොලිස් නිලධාරීන් දෙදෙනෙකුට අද (19)අලුයම කිසිවෙකු විසින් ඇසිඩ් ප්‍රහාරයක් එල්ල කර තිබේ. පොලිස් කොස්තාපල්වරයෙකු හා පොලිස් සහායකවරයෙකු මෙලෙස ප්‍රහාරයට ගොදුරුවී ඇතැයි පොලීසිය පවසයි. තුවාල ලැබූ දෙදෙනා මේවන විට රෝහල්ගත කර ඇති අතර මාවනැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44066", "Category": null, "Parent URL": null}