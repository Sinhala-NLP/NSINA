{"Source": "Adaderana", "Timestamp": "March 22, 2010 05:20 pm", "Headline": "සෙරොක්ස් (Xerox) සමග සීමාසහිත සොෆ්ට්ලොජික්(Softlogic Ltd) හවුලක් ", "News Content": "ශ‍්‍රී ලංකාවේ ප‍්‍රධාන පෙළේ ව්‍යාපාරික සහ තාක්‍ෂණ විසඳුම් සමාගමක් වන සොෆ්ට්ලොජික් (Softlogic Ltd) ශ‍්‍රී ලංකාවේ වෙළඳපොළේ ස්වකීය ජාතික හවුල්කරු ලෙස පත් කළ බව සෙරොක්ස් ඉන්ඩියා ලිමිටඞ් (Xerox India Ltd) සමාගම නිවේදනය කරයි. හවුල්කාරිත්වය යටතේ සොෆ්ට්ලොජික් සමාගමට මෙතැන්සිට සෙරොක්ස් සියලු නිපැයුම් අලෙවියේ, බෙදාහැරීමේ වෙළඳාම් සහ සහායවීම සහ ඩිජිටල් නිෂ්පාදන උපකරණ, කාර්යාල ස්වයංක‍්‍රීයකරණ (automation) නිපැයුම්, ලේඛන කළමනාකරණ සේවා ඇතුළු තාක්‍ෂණ විසදුම් පිළිබඳ වගකීම පැවරේ. මෙහි ප‍්‍රථම පියවර වශයෙන් සෙරොක්ස් සහ සොෆ්ට්ලොජික්, සෙරොක්ස් ඝන තීන්ත ප‍්‍රින්ටර සහ මොනෝ සහ වර්ණ ලේසර් ප‍්‍රින්ටර සහ ඡායා පිටපත් යන්ත‍්‍ර ශ‍්‍රී ලංකාවේ අලෙවිය අරඹයි. ඝන තීන්ත සෙරොක්ස් සමාගම පමණක් විශේෂයෙන් පිරිනමන ප‍්‍රත්‍යක්‍ෂ වර්ණ මුද්‍රණ තාක්‍ෂණයක් වන අතර ටෝනර් හෝ තීන්ත කාඩිරිජ් වෙනුවට එයට විෂ රහිත තීන්ත යොදා ගැනේ. භාවිතය පහසු කරන අංග, අසමසම වර්ණ මුද්‍රණ තත්ත්වය සහ වියදම අඩුවීම නිසා මෙම තාක්‍ෂණය ලොවපුරා මහත්සේ ඇගයීමව ලක්ව ඇත. රටපුරා පැතුරුණු පුළුල් ජාලයකින් යුත් සොෆ්ට්ලොජික් සමාගම ශ‍්‍රී ලංකාවේ සෙරොක්ස් නිපැයුම් අලෙවි කරන වෙළෙඳපොළ පුඵල් කිරීමට ක‍්‍රීයා කරයි. කොළඹ සහ මහ කොළඹ, රත්නපුර, බදුල්ල, මහනුවර, මාතර, ගම්පහ, අවිස්සාවේල්ල සහ උතුරු නැ‍ඟෙනහිර ඇතුළු ප‍්‍රදේශවල ව්‍යාපාරික කටයුතුවලට පිවිස සිටියි. හවුල්කාරිත්වය පිළිබඳ සෙරොක්ස් ඉන්ඩියා සමාගෙමි විධායක අධ්‍යක්‍ෂ විපින් ටුටේජා මහතා කියා සිටියේ\"ශ‍්‍රී ලංකාවේ තොරතුරු තාක්ෂණ විසදුම් නිෂ්පාදන බිහි කිරීමේ ප‍්‍රමුඛයකු වන්නේ සොෆ්ට්ලොජික් ආයතනය බව\"යි. සොෆ්ට්ලොජික් ආයතනය සතු විශාල වෙළෙඳ ජාලය නිසා සෙරොක්ස් නිෂ්පාදන ශ‍්‍රී ලංකාවේ ව්‍යාප්ත කිරීම සඳහා ඉතා සුදුසුම ආයතනය බවට එය පත් වේ. එබැවින් මේ හවුල්කාරිත්වය තුළින් අපගේ සෙරොක්ස් නිෂ්පාදන ශ‍්‍රී ලංකාවේ වෙළෙඳපොළට වැඩි වශයෙන් හඳුන්වා දීමට අපි අපේක්ෂා කරමු.\" ටුටේජා මහතා වැඩිදුරටත් කියා සිටියේ\"ශ‍්‍රී ලංකාව කියන්නේ අපට ඉතා ඉහළින් ම වැදගත් වන වෙළෙඳපොළක්. සිල්ලර වෙළෙඳුන්ගේ මෙන්ම පාරිභෝගිකයන්ගේ විශ්වාසය දිනා ගැනීමට සෙරොක්ස් හා සොෆ්ට්ලොජික් ආයතනය එක්ව කටයුතු කරන බව අපි තදින් විශ්වාස කරමු. එසේම රටේ ඩිජිටල් මුද්‍රණ කටයුතු ක්ෂේත‍්‍රයේ ප‍්‍රමුඛත්වය ගැනීමට එමඟින් හැකි වනු ඇති බව අපගේ විශ්වාසයයි.\" සොෆ්ට්ලොජික් හෝල්ඩින්ග්ස් සමාගමේ සභාපති අශෝක් පතිරගේ මහතා පවසන්නේ සෙරොක්ස් සමාගම සමඟ සම්බන්ධතා ඇති කර ගැනීමට ඉඩ ලැබීම පිළිබඳ තමන් අතිශයින් සතුටට පත් වන බවයි. \"ව්‍යාපාරික ක්ෂේත‍්‍රය තුළ අපට ඇති ස්ථානය තවදුරටත් ශක්තිමත් කිරීමට සෙරොක්ස් සමාගමේ පුළුල් පරාසයක් තුළ දිවෙන නිෂ්පාදන හා විසඳුම් හේතු වේ. අපට සහ සෙරොක්ස් සමාගමට තව තවත් නව ව්‍යාපාරික අවස්ථා ගොඩ නඟා ගැනීම සඳහා අප ආයතන දෙක එක්ව කටයුතු කරයි.\"අශෝක පතිරගේ මහතා පැවසීය. \"අපගේ විශිෂ්ට ගණයේ නිෂ්පාදන සැපයීමෙන් හා සිල්ලර වෙළෙඳුන් සඳහා අප කළ කැපවීමෙන් ශ‍්‍රී ලංකාව තුළ අප ලබා ගෙන සිටින ඉහළ ප‍්‍රසාදය සෙරොක්ස් සමාගම සිය ව්‍යාපාරික අවස්ථා මෙරට ඇති කර ගැනීම සඳහා බෙහෙවින් උපකාරී වේ. මේ වන විටත් සෙරොක්ස් ප‍්‍රින්ටර හා ඡායා පිටපත් යන්ත‍්‍ර සඳහා රට තුළ විශාල ඉල්ලූමක් ඇති වී තිබෙන බව අප දැක තිබේ. අප එකිනෙකා සමඟ සහායෝගයෙන් කටයුතු කිරීම තුළින් අපගේ සමස්ත නිෂ්පාදන හා විසඳුම් පරාසයට තවත් ඉල්ලූමක් ඇති කිරීමට අපි කටයුතු කරමු.\"ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=7453", "Category": null, "Parent URL": null}