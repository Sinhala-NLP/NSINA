{"Source": "Adaderana", "Timestamp": "September 3, 2019 11:36 am", "Headline": "ක්ෂණික ගංවතුරින් කෙන්යානුවන් 7ක් මරුට", "News Content": "කෙන්යාවේ ජාතික වනෝද්‍යානයක හටගත් ක්ෂණික ගංවතුරකින් පුද්ගලයන් හත් දෙනෙක් ජීවිතක්ෂයට පත්ව තිබේ. මෙලෙස මියගොස් ඇත්තේ වනෝද්‍යානය නැරඹීමට පැමිණි පිරිසක් බව වාර්තා වෙයි. කෙන්යාවේ රිෆ්ට් නිම්නයේ පිහිටි හෙල්ස් ගේට් ජාතික වනෝද්‍යානයේ ක්ෂණික ගංවතුරක් හටගෙන තිබේ. වනෝද්‍යානය නැරඹීමට පැමිණ සිටි එකම පවුලේ සාමාජිකයන් හය දෙනෙක් සහඔවුන්ගේ මඟ පෙන්වන්නා ගංවතුරට හසුව ඇති බව එරට වාර්තා සඳහන් කළේය. අදාළ පිරිස ගංවතුරට හසුවූ ස්ථානයේ සිට කිලෝමීටර් 30ක් පමණ ඈතින් තිබූ ඔවුන්ගේ මළසිරුරු පසුව සොයාගෙන තිබුණි. මියගිය සියලු දෙනාම කෙන්යානු ජාතිකයන් බවද වනෝද්‍යාන බලධාරීන් පවසයි. හෙල්ස් ගේට් ජාතික වනෝද්‍යානය අධික මීදුම, ගිරිදුර්ග හා ප්‍රපාත වලින් යුත් බව විදෙස් වාර්තා සඳහන් කළේය. එමෙන්ම එය නිරන්තරයෙන් ක්ෂණික ජල ගැලීම්වලට ලක්වන බවද විදෙස් වාර්තාවල වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=118145", "Category": null, "Parent URL": null}