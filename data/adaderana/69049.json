{"Source": "Adaderana", "Timestamp": "February 3, 2017 09:25 am", "Headline": "කුවේට් හි ශ‍්‍රී ලාංකීක ගෘහසේවිකාවකට පහරදීමක් ", "News Content": "කුවේට් හි ජහරා පාලන ප‍්‍රදේශයේ ගෘහ සේවිකාවක් වශයෙන් සේවය කරන ශ‍්‍රී ලාංකීක කාන්තාවක් නාඳුනන අයෙකුගේ පහර කෑමකට ලක්ව ඇතැයි විදෙස් මාධ්‍ය පවසයි. ඇය නිවසේ සිට සමූපකාර සමිතිය ඇති ස්ථානය දක්වා ගමන් කරමින් සිටිය දී මෙලෙස පහර කෑමට ලක්ව ඇත. ඇය සේවය කරන ස්ථානයේ භාරකරු සමග මේ පිළිබඳ පොලීසියට පැමිණිල්ලක් ගොනු කළ බව ද වාර්තා වෙයි. ක‍්‍රිඩා ඇඳුම් ඇඳගත් මෙම නාඳුනන පුද්ගලයා පහර දීමෙන් අනතුරුව තමන්ගේ කෑ ගැසීමත් සමඟ පළා ගොස් ඇති බව ද ඇය පොලීසියට පවසා ඇත. මේ පිළිබඳ වැඩි දුර පරීක්‍ෂණ සිදු කරන බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=69049", "Category": null, "Parent URL": null}