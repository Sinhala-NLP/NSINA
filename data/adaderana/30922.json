{"Source": "Adaderana", "Timestamp": "January 20, 2013 04:12 pm", "Headline": "බලය බෙදීමේ අත්දැකීම් ගන්න ටී.එන්.ඒ. මන්ත්‍රීන් රට යයි", "News Content": "දෙමළ ජාතික සන්ධානයේ පාර්ලිමේන්තු මන්ත්‍රීවරුන් පිරිසක් ලබන සතියේ දකුණු අප්‍රිකාවේ සංචාරය කිරීමට නියමිතව තිබේ. ශ්‍රි ලංකාවේ ජනවාර්ගික අර්බුදය පිළිබඳ සාකච්ඡා කිරීම සඳහා එරට දේශපාලන පක්ෂ කිහිපයක ඇරයුමෙන් ජනවාරි මස 25 සිට 28 දක්වා කාලය තුළ ඔවුන් එම සංචාරයේ නිරත වීමට නියමිතය. දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්.සම්බන්ධන් මහතා ඇතුළුව, මාවෙයි සේනාධිරාජා, එම්.ඒ.සුමන්තිරන් හා සුරේෂ් ප්‍රේමචන්ද්‍රන් යන මහත්වරුන් එසේ දකුණු අප්‍රිකාවට යාමට නියමිතය. බලය බෙදාහැරීම සම්බන්ධයෙන් දකුණු අප්‍රිකාවේ අත්දැකීම් හුවමාරු කරගැනීමට මෙම සංචාරයෙන් අවස්ථාව උදාවනු ඇති බව දෙමළ ජාතික සන්ධානය පවසයි.", "URL": "https://sinhala.adaderana.lk/news.php?nid=30922", "Category": null, "Parent URL": null}