{"Source": "Adaderana", "Timestamp": "July 21, 2017 11:06 am", "Headline": "නීති විරෝධී වාහන අමතර කොටස් ගෙනවන තැනක් පොලිස් බාරයට", "News Content": "පොතුහැර, දම්බොක්ක ප්‍රදේශයේ පවත්වාගෙන ගිය නීති විරෝධී ලෙස වාහන අමතර කොටස් මෙරටට ගෙන්වා එකලස් කර අලෙවි කරන ස්ථානයක් පානදුර වලාන මධ්‍යම දුෂණ මර්දන ඒකකය විසින් වටලා තිබේ. එම ඒකකයට ලැබුණු තොරතුරකට අනුව මෙම වැටලීම සිදු කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එම ස්ථානයේ තිබී නීති විරෝධී ලෙස සකස් කළ මෝටර් රථයක් සහ ජිප් රථයක් පොලිස් බාරයට ගෙන තිබේ. එමෙන්ම සැකකරුවෙකු ද එහිදී අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් සැකකරු පොල්ගහවෙල මහේස්ත්‍රාත් අධීකරණය වෙත ඉදිරිපත් කිරීමෙන් අනතුරුව අගෝස්තු මස 02 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=75476", "Category": null, "Parent URL": null}