{"Source": "Adaderana", "Timestamp": "September 22, 2012 11:23 am", "Headline": "දෙමළ ජනතාවටත් සමානව සලකන්න", "News Content": "ජනාධිපති මහින්ද රාජපක්ෂ මහතා සාංචි නුවරට පැමිණීම පිළිබඳව ඉන්දීය මධ්‍යම ප‍්‍රදේශ ප‍්‍රධාන අමාත්‍යවරයා සිය ප්‍රසාදය පළ කර තිබේ. ඉන්දීය මධ්‍යම පළාත් ප‍්‍රධාන අමාත්‍ය ශිව්රාජ් සිං චව්හාන් මහතා ජනාධිපති මහින්ද රාජපක්ෂ මහතා හමු වූ අවස්ථාවේ මේ බව ප‍්‍රකාශ කර ඇතැයි සඳහන්ය. ශ්‍රී ලංකා රජය දෙමළ ජනතාවට ද සමාන සැලකිය යුතු බව ඔහු එහිදි සඳහන් කර ඇතැයි විදෙස් වාර්තා සඳහන් කරයි. සාංචියේ ඉදිකෙරෙන ජාත්‍යන්තර බෞද්ධ විශ්ව විද්‍යාලයේ ඉදිකිරීම සඳහා ශ‍්‍රී ලංකාවේ සහය අපේක්ෂා කරන බව මෙහිදී අදහස් දැක් වූ ඉන්දීය මධ්‍යම පළාත් ප‍්‍රධාන අමාත්‍යවරයා පවසා තිබේ. එමෙන්ම ථේරවාදී බුදු දහමට අදාළ හැදෑරීම්වල දී ශ‍්‍රී ලංකාවේ සහය අත්‍යවශ්‍ය බව ද ප‍්‍රධාන අමාත්‍යවරයා සඳහන් කර ඇත. සංචි නුවරට පැමිණි තමන් ඇතුළු ශ‍්‍රී ලාංකික ධුත පිරිස වෙනුවෙන් සිදුකළ ඉහළ පිළිගැනීමට සහ සත්කාරවලට මෙහිදී අදහස් දැක්වූ ජනාධිපති මහින්ද රාජපක්ෂ මහතා ස්තූතිය පළ කර ඇතැයි ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=27640", "Category": null, "Parent URL": null}