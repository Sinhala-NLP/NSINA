{"Source": "Adaderana", "Timestamp": "February 5, 2016 09:37 am", "Headline": " දෙතැනක මරණ 2යි", "News Content": "අම්පාර - මහනුවර ප්‍රධාන මාර්ගයේ බක්කිඇල්ල ප්‍රදේශයේදී සිදු වූ රිය අනතුරකින් තරුණියක් මියගොස් තිබේ.ඊයේ පස්වරුවේ යතුරුපැදියක් සහ පා පැදියක් මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි.එහිදී බරපතළ තුවාල ලැබූ අදාළ තරුණිය අම්පාර රෝහලට ඇතුළත්කිරිමෙන් පසු මියගොස් තිබේ.මියගොස් ඇත්තේ 20 හැවිරිදි රජගලතැන්න ප්‍රදේශයේ පදිංචිව සිටි තරුණියකි.අනතුරෙන් තුවාල ලැබූ යතුරුපැදිකරු සහ පසුපැදිකරු ද අම්පාර රෝහලට ඇතුළත් කර ඇති බව වාර්තා වෙයි.සිද්ධිය සම්බන්ධයෙන් බක්කිඇල්ල පොලිසිය වැඩිදුර විමර්ශන සිදු කරයි.කොළඹ - පුත්තලම ප්‍රධාන මාර්ගයේ මීගමුව ප්‍රදේශයේදී සිදු වූ රිය අනතුරකින් තරුණයෙක් මියගොස් තිබේ.ඊයේ පස්වරුවේ මෝටර් රථ දෙකක් මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි.එහිදි බරපතළ තුවාල ලැබූ එක් මෝටර් රථයක ගමන් ගත් පුද්ගලයෙකු මීගමුව රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ 17 හැවිරිදි පෝරුතොට, කොච්චිකඩේ ප්‍රදේශයේ පදිංචිව සිටි පුද්ගලයෙකි.පශ්චාත් මරණ පරික්ෂණය අද සිදු කිරිමට නියමිත අතර මීගමුව පොලීසිය මේ පිළිබඳ වැඩිදුර විමර්ශන සිදු කරයි.‍", "URL": "https://sinhala.adaderana.lk/news.php?nid=56932", "Category": null, "Parent URL": null}