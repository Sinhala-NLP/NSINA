{"Source": "Adaderana", "Timestamp": "December 6, 2012 04:41 pm", "Headline": "දුම්රියේ සේවකයින්ගෙන් පැය 24 ක සංකේත වැඩවර්ජනයක්", "News Content": "දුම්රිය සේවකයින් විසින් අද මධ්‍යම රාත්‍රීයේ සිට හෙට මධ්‍යම රාත්‍රීය දක්වා පැය 24 ක කාලයක් සංකේත වැඩවර්ජනයක නිරත වන බව දුම්රිය සේවක වෘත්තීය සමිති පවසයි. ඒ අනුව මෙම සංකේත වැඩවර්ජනයට දුම්රිය ස්ථානාධිපතිවරුන්,නියාමකවරුන්,ෆෝමන්වරුන්,පාලකවරුන් ඇතුළත්ව සියලුම සේවකයින් එක්වන බව සඳහන්ය. ශ්‍රේණිගත වෘත්තීය සමිති එකමුතුවේ කැදව්ම්කරු ජානක ප්‍රනාන්දු මහතා කියා සිටියේ වැටුප් ඉහළ නැංවීම , උසස්වීම් පටිපාටිය ක්‍රියාත්මක කිරීම ඇතුළු ඉල්ලීම් කිහිපයක් මුල් කරගනිමින් මෙම වර්ජනය ක්‍රියාත්මක කරන බවයි. මෙම වර්ජනය පසුගිය 4 වැනිදා මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ අතර වෘත්තීය සමිති නියෝජිතයින් අදාළ බලධාරීන් සමඟ සිදු කළ සාකච්ඡාවකින් අනතුරුව එය පැය 48 කින් කල් දැමුණා.", "URL": "https://sinhala.adaderana.lk/news.php?nid=29759", "Category": null, "Parent URL": null}