{"Source": "Adaderana", "Timestamp": "January 5, 2012 11:26 am", "Headline": "ඉතාලියේ වෙසෙන විදේශිකයින්ට බද්දක්", "News Content": "ඉතාලියේ වෙසෙන විදේශිකයින්ගෙන් වාර්ෂිකව යූරෝ 80 සිට 200 දක්වා බදු මුදල් අය කිරීමට එරට රජය තීරණය කර තිබේ. ජනවාරී මස 30 වැනි දින සිට මෙම නීතීය ක්‍රියාත්මක වන බව විදෙස් මාධ්‍ය වාර්තා කරයි. ඒ අනුව මාස 3 ක කාලයක සිට වසරක් දක්වා සංචාරක වීසා මත රැඳී සිටින විදේශිකයින්ගෙන් යූරෝ 80 ක මුදලක් ද වසර එකේ සිට දෙක දක්වා යූරෝ 100ක මුදලක් ද ගෙවිය යුතු වේ. වයස අවුරුදු 18 ට අඩු සහ වෛද්‍ය ප්‍රතිකාර සඳහා පැමිණ සිටින පුද්ගලයින් සඳහා මෙම අයකිරීම සිදු නොවන බව වාර්තා වේ.", "URL": "https://sinhala.adaderana.lk/news.php?nid=21176", "Category": null, "Parent URL": null}