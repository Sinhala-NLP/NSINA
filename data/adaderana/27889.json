{"Source": "Adaderana", "Timestamp": "October 1, 2012 08:38 am", "Headline": "\"සරා\" අධ්‍යක්ෂක මිය යයි", "News Content": "ටෙලි නාට්‍ය අධ්‍යක්ෂකවරයෙකු වූ නාලක වෙදමුල්ල මහතා අභාවප්‍රාප්ත වී ඇත. අද (01) උදෑසන මහරගම ප්‍රදේශයේ සිදුවූ රිය අනතුරකින් නාලක මහතා මිය ගිය බව පොලීසිය පවසයි. නාලක මහතා ගමන් ගත් මෝටර් රථය තවත් මෝටර් රථයක් ගැටීමෙන් මෙම අනතුර සිදුව ඇත. මිය යන විට ඒ මහතා 36 වන වියේ පසුවිය. මිය ගිය අධ්‍යක්ෂකවරයාගේ මෘත දේහය දකුණු කොළඹ ශික්ෂණ රෝහලේ තැන්පත් කර ඇත. නාලක මහතා විසින් බහිරව කන්ද, සරා, ඉටිමල් වැනි ටෙලි නාට්‍ය කිහිපයක් අධ්‍යක්ෂණය කොට තිබිණි.", "URL": "https://sinhala.adaderana.lk/news.php?nid=27889", "Category": null, "Parent URL": null}