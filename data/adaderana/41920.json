{"Source": "Adaderana", "Timestamp": "March 19, 2014 03:56 pm", "Headline": "විග්නේෂ්වරන් ඇතුළු 7ට නොතීසි!", "News Content": "උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා ඇතුළු වගඋත්තරකරුවන් 07 දෙනෙකුට අභියාචනාධිකරණය විසින් නොතීසි නිකුත් කර තිබේ. ඔවුන්ට ලබන මස 07 වැනිදා අධිකරණය හමුවේ පෙනී සිටින ලෙස සඳහන් කරමින් අභියාචනාධිකරණය මෙලෙස නොතීසි නිකුත් කළ බව අද දෙරණ අධිකරණ වාර්තාකරු සඳහන් කළේය. නැගෙනහිර වලිකාමම් ප්‍රාදේශිය සභාවේ සභාපතිවරයා විසින් අභියාචනාධිකරණය හමුවේ ගොණු කරන ලද පෙත්සමක් සලකා බැලිමෙන් අනතුරුව අභියාචනාධිකරණය මෙලෙස නොතීසි නිකුත් කර ඇත. ප්‍රදේශීය සභාවේ 2014 වසරේ අයවැය පරාජය විම හේතුවෙන් තම සභාපති ධූරය අහෝසි කිරීමට එරෙහිව නැගෙනහිර, වලිකාමම් සභාපතිවරයා මෙම පෙත්සම ගොනු කර තිබුණි. පෙත්සමෙන් වගඋත්තරකරුවන් ලෙස උතුරු පළාත් ප්‍රධාන අමාත්‍ය සී.වි.විග්නේෂ්වරන්, එහි පළාත් පාලන කොමසාරිස්වරයා සහ ප්‍රාදේශීය සභාවේ ලේකම් ඇතුළු 07දෙනෙකු නම්කර ඇතැයි සඳහන් වේ.", "URL": "https://sinhala.adaderana.lk/news.php?nid=41920", "Category": null, "Parent URL": null}