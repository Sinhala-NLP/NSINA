{"Source": "Adaderana", "Timestamp": "May 13, 2012 05:02 pm", "Headline": "නුවරඑළියේ සිසු දරු දැරියන්ට දියර කිරි හා බිත්තර", "News Content": "නුවරඑළිය දිස්ත්‍රික්කයේ පාසල් ළමුන් සඳහා දියර කිරි ලබාදීමේ වැඩසටහන හෙට සිට ආරම්භ කරන බව නුවරඑළිය දිස්ත්‍රික් ලේකම් ඩි.පි.ජි.කුමාරසිරි මහතා පවසයි. දිස්ත්‍රික්කයේ පාසල් ළමුන්ගේ පෝෂණ මට්ටම ඉහළ නැංවීමේ අරමුණින් මෙය ක්‍රියාත්මක කෙරෙන බව ඔහු සඳහන් කරයි. අතිරික්ත කිරි නිෂ්පාදනය අපතේ යෑම වැළැක්වීම ද මෙම වැඩපිළිවෙලේ අරමුණක් බව හෙතෙම කියා සිටියි. මීට අමතරව පාසල් ළමුන්ගේ ආහාරවේල සඳහා බිත්තරය බැගින් ලබාදීමට කටයුතු කරන බවද නුවරඑළිය දිස්ත්‍රික් ලේකම් ඩි.පි.ජි.කුමාරසිරි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=24216", "Category": null, "Parent URL": null}