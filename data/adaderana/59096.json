{"Source": "Adaderana", "Timestamp": "April 11, 2016 02:06 pm", "Headline": "දයාසිරි නොරොක් වී හැරී යයි", "News Content": "පොල්ගහවෙල ප්‍රදේශයේ ගුවන් පාලමක් සඳහා මුල්ගල් තැබීමේ උත්සව අවස්ථාවකට පැමිණි ක්‍රීඩා අමාත්‍ය දයාසිරි ජයසේකර මහතා ඊට සහභාගී නොවී යළි ආපසු ගොස් ඇති බව වාර්තා වෙයි.අද දෙරණ වාර්තාකරු සඳහන් කළේ එහි සංවිධාන කටයුතු පිළිබඳ අසතුට පළ කරමින් අමාත්‍යවරයා උත්සවයට සහභාගී නොවී හැරී ගිය බවයි.පොල්ගහවෙල එක්සත් ජාතික පක්ෂ ප්‍රධාන සංවිධායක පළාත් සභා මන්ත්‍රී අජිත් රෝහණ මහතා විසින් එම උත්සවය සංවිධානය කර තිබූ බව සඳහන්ය.එහිදී ක්‍රීඩා අමාත්‍ය දයාසිරි ජයසේකර මහතාගෙන් අප කළ විමසීමකදී අමාත්‍යවරයා සඳහන් කළේ ජාතික ආණ්ඩු සංකල්පය යටතේ එක්සත් ජාතික පක්ෂ ක්‍රියාකාරීන් මෙලෙස හැසිරීම අනුමත කළ නොහැකි බවයි.", "URL": "https://sinhala.adaderana.lk/news.php?nid=59096", "Category": null, "Parent URL": null}