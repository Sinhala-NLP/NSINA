{"Source": "Adaderana", "Timestamp": "March 25, 2014 01:55 pm", "Headline": "නීති විරෝධී ධීවර කටයුතු වැළැක්වීමට ශ්‍රී ලංකාව කටයුතු කරනවා ", "News Content": "නීති විරෝධි අයුරින් ධීවර කටයුතුවල නිරත වීම වැළැක්වීම සඳහා ශ්‍රී ලංකාව සැලකිය යුතු මට්ටමේ ක්‍රියාමාර්ග ගෙන ඇති බව යුරෝපා සංගමය පවසයි. කාම්බෝජියාව, ගිනියා, බෙලයිස් සහ ශ්‍රී ලංකාව ඇතුළු රටවල් 8ක් නීති විරෝධී ධීවර කටයුතුවල නිරත වීම සම්බන්ධයෙන් යුරෝපා සංගමයේ අවධානයට ලක්ව තිබුණි. යුරෝපා සංගමය පවසන්නේ ශ්‍රී ලංකාව, පැනමාව, ෆීජි, ටෝගෝ සහ වනුආටු යන රටවල් මේ වන විටත් මේ සම්බන්ධයෙන් සැලකිය යුතු ක්‍රියාමාර්ග ගෙන ඇති බවයි. නීති විරෝධී ධීවර කටයුතු වැළැක්වීම සඳහා අදාළ රටවල් ගන්නා පියවර සම්බන්ධයෙන් තම සංගමය නිරන්තර අවධානය යොමුකරන බව යුරෝපා සංගමය පවසයි.", "URL": "https://sinhala.adaderana.lk/news.php?nid=42052", "Category": null, "Parent URL": null}