{"Source": "Adaderana", "Timestamp": "May 2, 2018 05:42 am", "Headline": "මාමිණියාව ජල සම්පාදන ක්‍රමය ජනතා අයිතියට ", "News Content": "අනුරාධපුර දිස්ත්‍රික්කයේ කැකිරාව ප්‍රදේශයේ දිර්ඝ කාලීනව පවතින පිරිසිදු පානීය ජල අවශ්‍යතාවය නිසා පීඩා විඳින ජනතාවට සහන සැලසීමේ අරමුණෙන් නිකවැව -මාමිණියාව ජල සම්පාදන ක්‍රමය සංවර්ධනය කර තිබේ. එම ව්‍යාපෘතිය නගර සැලසුම් හා ජල සම්පාදන අමාත්‍ය රවුෆ් හකීම් මහතා අතින් පසුගිය දා ජනතා අයිතියට පත් කරන ලදී. රුපියල් ලක්ෂ 150ක් වැයකර කිලෝ මීටර් 5ක ප්‍රමාණයට පුළුල්කර කර ඇති මෙම පානීය ජල ව්‍යාපෘතිය මඟින් පවුල් 350ට පමණ සහන සැළසේ. උතුරු මැද පලාතේ පවතින වකුගඩු රෝග නිවාරණයට මෙම ව්‍යාපෘතිය ද විසඳුම් ලබදීම ද ව්‍යාපෘතියේ අරමුණකි.", "URL": "https://sinhala.adaderana.lk/news.php?nid=88365", "Category": null, "Parent URL": null}