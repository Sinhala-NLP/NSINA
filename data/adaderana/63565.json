{"Source": "Adaderana", "Timestamp": "August 29, 2016 09:24 am", "Headline": " 6 හැවිරිදි දැරිය කලාඔයට බිලි", "News Content": "ගල්ගමුව, කලාඔය පාලම අසල දිය නෑමට ගිය කුඩා දැරියක දියේ ගිළී මියගොස් තිබේ.පවුලේ ඥාතීන් සමග අනුරාධපුර ප්‍රදේශයේ චාරිකාවක පැමිණ නැවත ගම් ප්‍රදේශය බලා යමින් සිටියදී කලාඔයේ දිය නෑමට ගිය අවස්ථාවේ මෙම අනතුර සිදුව ඇති බව පොලීසිය පැවසුවේය.දියේ ගිළීමෙන් බරපතළ තත්ත්වයේ පසු වූ අදාළ දැරිය තඹුත්තේගම රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ තිහාරිය, කළගෙඩිහේන ප්‍රදේශයේ පදිංචිව සිටි 06 හැවිරිදි දැරියකි.දැරිය බේරාගැනීමට ගිය ඇගේ පියාද බරපතළ තත්ත්වයේ පසුවන අතර ඔහු ප්‍රතිකාර සඳහා අනුරාධපුර රෝහලට ඇතුළත් කර තිබේ.ගල්ගමුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63565", "Category": null, "Parent URL": null}