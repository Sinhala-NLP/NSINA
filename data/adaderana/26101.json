{"Source": "Adaderana", "Timestamp": "July 27, 2012 09:12 am", "Headline": "නාදුනන මළ සිරුරු දෙකක් හමුවෙයි", "News Content": "පොල්ගහවෙල දුම්රිය ස්ථානය අසලදී දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. කොළඹ සිට බදුල්ල බලා ධාවනය වූ දුම්රියේ එම පුද්ගලයා ගැටීමෙන් මියගොස් ඇත. ඊ‍යේ (26) රාත්‍රී 9.40 ට පමණ අනතුර සිදුව ඇති බව පොලිසිය පැවසුවේය. මියගිය පුද්ගලයා‍ගේ අනන්‍යතාව මෙතෙක් අනාවරණය වී නොමැති අතර මෘත ශරීරය පොල්ගහවෙල රෝහලේ මෘත ශරීරාගාරයේ තැන්පත් කර තිබේ. මේ අතර නාඳුනන පුද්ගල මළ සිරුරක් මුල්ලේරියාව, අඹතලේ ජල පවිත්‍රාගාරය පිටුපස ප්‍රදේශයේදී පොලිසිය විසින් සොයාගෙන ඇත. වයස අවුරුදු 35 ක් පමණ වන බවට සැක කෙරෙන මියගිය පුද්ගලයාගේ සිරුර හඳුනාගත නොහැකි තරමට නරක් වී ඇති අතර මෘත ශරීර‍ය ජාතික රෝහලේ පොලිස් මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=26101", "Category": null, "Parent URL": null}