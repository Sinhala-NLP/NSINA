{"Source": "Adaderana", "Timestamp": "September 7, 2019 03:59 pm", "Headline": "නාවලපිටියේ වතු නිවාස පෙළක ගින්නක්", "News Content": "නාවලපිටිය පොලිස් වසමට අයත් කැටබුලාව වත්තේ වතු නිවාස පේළියක අද(07) උදෑසන හටගත් ගින්නකින් එක් නිවසක් සම්පර්ණයෙන්ම ගිනිගෙන විනාශ වි ඇති බව නාවලපිටිය පොලීසිය පවසයි. නාවලපිටිය පොලිස් වසමට අයත් කැටබුලාව පුදුකාඩු කොටසේ වතු නිවාස පේළියේ අද උදැසන 11.30ට පමණ ගින්න හටගෙන ඇති බව වාර්තා වෙයි. වතු නිවාස 10 කින් යුත් එම නිවාස පේළියේ එක් නිවසකින් හටගත් ගින්න එම වතු යායේ පදිංචි වතු කම්කරුවන් එක් ව සෙසු නිවාසවලට පැතිර යාම දැඩි පරිශ්‍රමයක් දරා වලක්වාගැනීමට සමත් වී තිබේ. ගින්නෙන් එක් නිවසක තිබු වතු කම්කරුවෙකුට අයත් පෞද්ගලික බඩු බාහිරාදිය විනාශ වි ඇති අතර ගින්නෙන් කිසිවෙකුටත් අනතුරක් සිදු වි නොමැත. ගින්නෙන් සිදු වු අලාභයද මෙතෙක් තක්සෙරු කර නොමැති අතර ගින්න පිළිබදව නාවලපිටිය පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=118527", "Category": null, "Parent URL": null}