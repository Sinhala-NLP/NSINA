{"Source": "Adaderana", "Timestamp": "July 6, 2013 03:29 pm", "Headline": "කුවේටයේදී හාම්පුතාට විද්ද ලාංකිකයා මාට්ටු", "News Content": "කුවේටයේ නිවසක ගෘහ සේවයට ගිය ලාංකිකයෙකු නි‍වසේ හිමිකරුගේ වාහනයේ තිබූ ඩිනාර් 6500ක් ශ්‍රී ලංකා මුදලින් රුපියල් මිලියන 3ට අධික මුදලක් සොරකම් කිරීමේ සිද්ධියක් සම්බන්ධයෙන් සැකපිට අත්අඩංගුවට ගෙන තිබේ. කුවේටයේ රික්කා ප්‍රදේශයේ පදිංචිකරුවෙකු විසින් රික්කා පොලීසියට කළ පැමිණිල්ලකට අනූව සැකකරු අත්අඩංගුවට ගෙන ඇත. තමන් වාහනය පණ ගන්වා කුවේට් ඩිනාර් 6500ක මුදල එහි තබා නිවසට ගොස් ඇඳුම් මාරු කර නැවත පැමිණ බලද්දී මුදල් අතුරුදහන් වීම නිසා කම්පනයට පත්වූ බව හෙතෙම පොලීසියට පවසා තිබේ. ඒ අනුව සිද්ධිය සම්බන්ධයෙන් සැකපිට අදාළ ශ්‍රී ලාංකිකයා අත්අඩංගුවට ගෙන ඇති බව එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=35538", "Category": null, "Parent URL": null}