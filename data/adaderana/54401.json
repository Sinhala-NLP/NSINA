{"Source": "Adaderana", "Timestamp": "October 12, 2015 06:06 pm", "Headline": "වාස්ට චෝදනා එල්ලවුණු නඩු තීන්දුව නොවැම්බර් 27 දා", "News Content": "හිටපු නියෝජ්‍ය පොලිස්පති වාස් ගුණවර්ධනට චෝදනා එල්ලවී ඇති ව්‍යාපාරික මොහොමඩ් ෂියාම් ඝාතන සිද්ධියේ නඩු තීන්දුව නොවැම්බර් මස 27 වන දින ප්‍රකාශයට පත්කරන බව කොළඹ මහාධිකරණය විසින් දැනුම් දී තිබේ.අදාළ නඩුව අද (12) කැඳවූ අවස්ථාවේදී නඩු කටයුතු අවසන්වී ඇති බැවින් තීන්දුව ප්‍රකාශයට පත් කළ හැකි බව අධිකරණයේ තීරණය වූ බව අද දෙරණ වාර්තාකරු පවසයි.ව්‍යාපාරික මොහොමඩ් සියාම් ඝාතනය සම්බන්ධයෙන් හිටපු නියෝජ්‍ය පොලිස්පති වාස් ගුණවර්ධන, ඔහුගේ පුත් රවිඳු ගුණවර්ධන සහ තවත් පොලිස් කොස්තාපල්වරුන් සිව් දෙනෙකුට එරෙහිව කොළඹ මහාධිකරණය හමුවේ අධි චෝදනා ගොනුකර තිබුණි.2013 වසරේ මැයි මස 21 වන දින කොළඹ සහ තදාසන්න ප්‍රදේශවලදී මොහොමඩ් සියාම් ඝාතනය කිරීම, ඊට කුමන්ත්‍රණය කිරීම, පැහැරගෙන යාම සහ සාක්ෂි වසන් කිරීම ඇතුළු චෝදනා අටක් යටතේ නීතිපතිවරයා විසින් මෙම නඩුව පවරනු ලැබුණි.", "URL": "https://sinhala.adaderana.lk/news.php?nid=54401", "Category": null, "Parent URL": null}