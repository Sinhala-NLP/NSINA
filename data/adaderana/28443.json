{"Source": "Adaderana", "Timestamp": "October 20, 2012 07:59 am", "Headline": "ඌවේ අල ගොවීන් මැසිවිලි නගයි", "News Content": "අර්තාපල් තොග මිල පහත වැටීම හේතුවෙන් තමන් දැඩි දුෂ්කරතාවයකට පත්ව ඇති බව අර්තාපල් ගොවීන් පවසයි. මේ වන විට අර්තාපල් කිලෝවක තොග මිල රුපියල් 50 ටත් වඩා පහත වැටී ඇති බව වැලිමඩ, නැදුන්ගමුව, බෝගහකුඹුර, කන්දේපුහුල්පොළ ආදී ප‍්‍රදේශවල අර්තාපල් ගොවියෝ පවසති. පසුගිය වසරේ මෙම කාලය තුළ අර්තාපල් කිලෝවක තොග මිල රුපියල් 80 ටත් වඩා ඉහළ අගයක පැවති බව ගොවීන් පෙන්වාදෙයි. ආනයනය කරන ලද අර්තාපල් තොග වෙළෙඳුන් විසින් රැස්කර තබා ගැනීම හේතුවෙන් මෙම තත්ත්වය උද්ගත වී ඇති බව අර්තාපල් ගොවීන් පවසයි.", "URL": "https://sinhala.adaderana.lk/news.php?nid=28443", "Category": null, "Parent URL": null}