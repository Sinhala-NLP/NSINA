{"Source": "Adaderana", "Timestamp": "February 28, 2018 10:29 pm", "Headline": " විශාල කැස්බෑවන් තුන් දෙනෙකු වෙරළට ගොඩ ගහලා", "News Content": "යාපනයේ - පාසෙයිඌර් ප්‍රදේශයේ වෙරළට ගොඩ ගසා සිටි විශාල ප්‍රමාණයේ කැස්බෑවන් තුන් දෙනෙකු යළි මුහුදට දැමීමට යාපනය පොලීසියේ නිලධාරීන් කටයුතු කොට තිබේ. වෙරලාසන්නයට ගොඩ ගසා සිටි කැස්බෑවන් තුන් දෙනෙකු පිළිබඳව පොලීසියට තොරතුරු ලැබීමෙන් පසුව පොලිස් නිලධාරීන් පැමිණ ඒ පිළිබදව කළ පරීක්ෂණයකදී හෙළි වී ඇත්තේ එම කැස්බෑවන්ට මුහුදට යාමේ අපහසුවක් මත වෙරළේ සිටින බවයි. පසුව ධීවර නිලධාරීන්ගේ උපදෙස් මත පොලිස් නිලධාරීන් විසින් එම කැස්බෑවන් තුන් දෙනා ගැඹුරු මුහුදට රැගෙන ගොස් මුදා හැර තිබේ. පසු ගිය වසරේ මේ ප්‍රදේශයේ ධීවරයින් පස් දෙනෙකු වරින් වර කැස්බෑ මස් ළඟ තබාගෙන සිට පොලිස් අත්අඩංගුවට පත් වූ බව යාපනය පොලීසිය කියයි.", "URL": "https://sinhala.adaderana.lk/news.php?nid=85001", "Category": null, "Parent URL": null}