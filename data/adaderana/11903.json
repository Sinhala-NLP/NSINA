{"Source": "Adaderana", "Timestamp": "November 3, 2010 09:29 am", "Headline": "තවත් සරසවි සිසුන් දෙදෙනෙක් අත්අඩංගුවට", "News Content": "අන්තර් විශ්ව විද්‍යාල ශිෂ්‍ය බල මණ්ඩලයේ සිසුන් දෙදෙනෙකු අද අලුයම පොලීසිය විසින් අත්අඩංගුවට ගත් බව එහි මාධ්‍ය ඒකකය සඳහන් කරයි. කැලණිය විශ්ව විද්‍යාලයේ මහා ශිෂ්‍ය සංගමයේ හිටපු සභාපති දයාන් වීරක්කොඩි සහ ජානක බණ්ඩාර යන සිසුන් මෙසේ පොලිස් අත්අඩංගුවට පත්ව ඇති බව සඳහන් වේ. අද අලුයම 3.30 පමණ පෝස්ටර් අලවමින් සිටියදී කටුනායක-ඇවරියවත්ත පොලීසිය විසින් මොවුන් අත්අඩංගුවට ගෙන තිබේ. අන්තර් විශ්ව විද්‍යාල‍ ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න ඇතුළු සිසුන් 29 දෙනා වහා නිදහස් කරන ලෙස ඉල්ලා මුද්‍රණය කර තිබුණු පොස්ටර් ද සමග මොවුන් දෙදෙනා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=11903", "Category": null, "Parent URL": null}