{"Source": "Adaderana", "Timestamp": "August 19, 2013 12:45 pm", "Headline": "මේ වන විට මැතිවරණ පැමිණිලි 137ක්  ", "News Content": "වයඹ,මධ්‍යම සහ උතුරු පළාත් ඡන්ද විමසීම් වලට අදාළව පැමිණිලි 137ක් මේ වන විට ලැබී ඇති බව මැතිවරණ මහලේකම් කාර්යාලය පවසයි. කුරුණෑගල දිස්ත්‍රික්කයෙන් වැඩිම පැමිණිලි සංඛ්‍යාවක් ලැබී ඇති අතර එම සංඛ්‍යාව 43ක් වෙයි. මාතලේ දිස්ත්‍රික්කයෙන් පැමිණිලි 24ක් ලැබී තිබේ. රාජ්‍ය දේපළ අයුතු ලෙස භාවිත කිරීම සම්බන්ධයෙන් පැමිණිලි 28ක් ලැබී ඇති බව මැතිවරණ මහලේකම් කාර්යාලය සඳහන් කරයි. ස්ථාන මාරුකිරීම්, උසස් කිරීම් සහ පත්කිරීම් සම්බන්ධයෙන් පැමිණිලි 10ක් ද පෞද්ගලික තොරතුරු පිළිබඳ සොයා බැලීම සම්බන්ධයෙන් පැමිණිලි 6ක් ද වෙයි. මේ දක්වා කාලය තුළ මැතිවරණයට අදාළ ප්‍රචණ්ඩ ක්‍රියා 10ක් පමණ වාර්තා වී ඇති බව මැතිවරණ මහලේකම් කාර්යාලය වැඩිදුරටත් කියා සිටියි. මේ අතර පළාත් ඡන්ද විමසීම් වලට අදාළව සිදුවීම් 114ක් වාර්තා වී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. සිය ආයතනයට මැතිවරණය සම්බන්ධ පැමිණිලි 134ක් වාර්තා වී ඇති බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කරන ලදී.", "URL": "https://sinhala.adaderana.lk/news.php?nid=36744", "Category": null, "Parent URL": null}