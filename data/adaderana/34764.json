{"Source": "Adaderana", "Timestamp": "June 9, 2013 11:47 am", "Headline": "ධීවරයින් 18ක් මැරිලා - නි.ඇමති කියයි", "News Content": "සැඩ සුළඟින් යාත්‍රා අනතුරට ලක්වී ධීවරයින් 18 දෙනෙකු මියගොස් ඇති බව ධීවර කටයුතු නියෝජ්‍ය අමාත්‍ය සරත් කුමාර ගුණරත්න මහතා පවසයි. තවත් ධීවරයින් 36 දෙනෙකු අතුරුදහන් වී ඇතැයි ද හෙතෙම කියයි. ගාල්ල, කළුතර, කොළඹ හා මීගමුව ප්‍රදේශවලින් මුහුදු ගිය යාත්‍රා 37ක් අතුරුදහන් වී ඇතැයිද නියෝජ්‍ය අමාත්‍යවරයා පවසයි. ගුවන් හමුදාව හා නාවික හමුදාව එක්ව අතුරුදහන් වූවන් සෙවීමේ කටයුතු තවදුරටත් සිදුකරයි. කෙසේ වෙතත් ආපදා කළමනාකරණ මධ්‍යස්ථානය නි‍යෝජ්‍ය අමාත්‍යවරයාගේ සංඛ්‍යා ලේඛන තහවුරු නොකළේය.", "URL": "https://sinhala.adaderana.lk/news.php?nid=34764", "Category": null, "Parent URL": null}