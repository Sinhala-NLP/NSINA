{"Source": "Adaderana", "Timestamp": "June 29, 2019 05:56 pm", "Headline": "සුළු අපනයන භෝග මිල පහළ දැමීමට එරෙහිව විරෝධතාවක්", "News Content": "සුළු අපනයන භෝග මිල පහළ දැමීමට එරෙහිව විරෝධතාවයක් අද (29) උදෑසන නෙළුව නගරයේදී පැවැත්විණි. ප්‍රදේශයේ සුළු අපනයන භෝග විවිලි කරුවන් විසින් මෙම උද්ගෝෂණය සංවිධානය කර ඇති බව අද දෙරණ වාර්තාකරු පවසයි. සුළු අපනය බෝග ඇමතිවරුන්ගෙන් රැක ගනිමු යනුවෙන් සඳහන් විරෝධතා පුවරු අතැතිව පිරිස විරෝධතාවයේ නිරතව ඇති අතර ඇමතිවරුන් කිහිපදෙනෙකු ආර්ථික වාසි ලබා ගැනීම සඳහා තේ, වී, කුරුඳු, ගම්මිරිස් සහ සහ රබර් හා සුළු අපනයන භෝග මිල කුමන්ත්‍රණ තුළින් පහත හෙලා කෘෂිකර්මාන්තය විනාශ කිරීමට එරෙහිව මෙම උද්ඝෝෂණය සංවිධානය කර ඇත. මෙම විරෝධතාවය සඳහා දකුණු පළාත් සභා මන්ත්‍රී සම්පත් අතුකෝරල, නෙළුව ප්‍රාදේශීය සභාවේ උපසභාපති එම්.අයි.ජී සුනිල් උප සභාපති සංජීව කුමාර ඇතුළු පිරිසක් පැමිණ සහයෝගය ලබා දී ඇත. විරෝධතාවය පැයක පමණ කාලයක් නෙළුව බස් නැවතුම්පල ඉදිරිපිට පවත්වා ඇත.", "URL": "https://sinhala.adaderana.lk/news.php?nid=113011", "Category": null, "Parent URL": null}