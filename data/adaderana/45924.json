{"Source": "Adaderana", "Timestamp": "September 8, 2014 10:11 pm", "Headline": " ලක්ෂ 15ක කුඩු සමඟ අයෙක් රේගු දැලේ ", "News Content": "හෙරෝයින් සමඟ ඩුබායි සිට මෙරටට පැමිණි ශ්‍රී ලාංකිකයෙකු අත්අඩංගුවටගත් බව රේගු මාධ්‍ය ප්‍රකාශක ලෙස්ලි ගාමිණි මහතා පවසයි. රුපියල් ලක්ෂ පහලොවක් වටිනා හෙරොයින් පැකට් දෙකක් තම ශරීරයේ සඟවාගෙන අදාළ පුද්ගයා මෙරටට පැමිණ තිබේ. සැකකරු දෙමටගොඩ ප්‍රදේශයේ පදිංචි 38 හැවිරිදි පුද්ගලයෙකි. රේගුව විසින් දීර්ඝ ලෙස ප්‍රශ්න කිරීමේදී ඔහු පවසා ඇත්තේ තමන් කාලයක් බන්ධනාගාරගතව සිටි බවත්, එහිදී හඳුනාගත් පකිස්ථාන ජාතිකයෙක් මාර්ගයෙන් ව්‍යාපාරික කටයුතු සඳහා ඩුබායි ගිය බවත්ය. සිද්ධිය සම්බන්ධයෙන් වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=45924", "Category": null, "Parent URL": null}