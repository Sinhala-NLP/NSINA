{"Source": "Adaderana", "Timestamp": "September 11, 2016 01:18 pm", "Headline": " නියාමකවරයාට පහරදුන් සිද්ධියේ වාර්තාව බන්ධනාගාර කොමසාරිස්ට", "News Content": "පහරකෑමට ලක්වූ බන්ධනාගාර නියාමකවරයා සම්බන්ධයෙන්වන පරීක්ෂණ වාර්තාව ලබන අගහරුවාදා බන්ධනාගාර කොමසාරිස් ජනරාල්වරයා වෙත භාරදීමට නියමිතව තිබේ.පුංචි බොරැල්ල ප්‍රදේශයේ දී පසුගිය සිකුරාදා රාත්‍රී සිදුවු අදාළ පහරදීම සම්බන්ධයෙන් පරීක්ෂණ පැවැත්වීම සඳහා බන්ධනාගාර දෙපාර්තමේන්තුව විසින් විශේෂ කමිටුවක් පත් කරනු ලැබීය. බන්ධනාගාර දෙපාර්තමේන්තුවේ මාධ්‍ය ප්‍රකාශක තුෂාර උපුල්දෙණිය මහතා සඳහන් කළේ අදාළ පහරදීමේ සිද්ධිය සම්බන්ධයෙන් පොලීසිය ද පරීක්ෂණයක් ආරම්භ කර ඇති බවයි. පහරකෑමට ලක්වු නියාමකවරයාට පහරදීමේ සිද්ධියට බන්ධනාගාර දෙපාර්තමේන්තුවේ නිලධාරීන් සම්බන්ධ වී ඇත්ද යන්න පිළිබඳව ද මෙම පරීක්ෂණවලදී සොයා බැලීමට නියමිතය.අදාළ වාර්තාව බන්ධනාගාර කොමසාරිස් ජනරාල්වරයා වෙත ලැබුණු වහාම ඊට අදාළ ක්‍රියාමාර්ග ගැනීමට නියමිත බව බන්ධනාගාර දෙපාර්තමේන්තුවේ මාධ්‍ය ප්‍රකාශක තුෂාර උපුල්දෙණිය මහතා කියා සිටියේය.", "URL": "https://sinhala.adaderana.lk/news.php?nid=63994", "Category": null, "Parent URL": null}