{"Source": "Adaderana", "Timestamp": "May 6, 2019 11:06 am", "Headline": "පියල් නිශාන්ත CIDයට", "News Content": "04.15pm-පැය පහක ප්‍රශ්න කිරීමකින් පසුව එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත මහතා අපරාධ පරීක්ෂණ දෙපාර්තමේන්තුවෙන් පිටව ගොස් ඇත. ප්‍රකාශයක් ලබාදීම සඳහා එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත මහතා අපරාධ පරීක්ෂණ දෙපාර්තමේන්තුව වෙත පැමිණ තිබේ. අද පෙරවරු 10.30ට පමණ මන්ත්‍රීවරයා අපරාධ පරීක්ෂණ දෙපාර්තමේන්තුව වෙත පැමිණි බව අද දෙරණ වාර්තාකරු පැවසුවේය. අසත්‍ය ප්‍රකාශයක් සිදුකිරීම සම්බන්ධයෙන් වන විමර්ශනයකට අදාළව ප්‍රකාශයක් ලබා දීම සඳහා පියල් නිශාන්ත මන්ත්‍රීවරයා අපරාධ පරීක්ෂණ දෙපාර්තමේන්තුව හමුවේ පෙනි සිටින බව වාර්තා විය. තවදුරටත් ඔහුගෙන් ප්‍රකාශ සටහන් කර ගනිමින් පවතින බව ද වාර්තා වේ. අවස්ථාවේ මන්ත්‍රීවරයා පැවසුවේ පසුගියදා මාධ්‍ය ආයනයක පැවති වැඩසටහනකදි තමන් කළ ප්‍රකාශයක් සම්බන්ධයෙන් ප්‍රකාශයක් ලබා ගැනීම සඳහා තමන්ව මෙලෙස කැඳවා ඇති බවයි. තමන් එදික කළ ප්‍රකාශ සම්බන්දයෙන් නිවැදි කිරීමක්ද මිට පෙර දින දිනයකදි සිදු කළ බවද මන්ත්‍රීවරයා එහිදි ප්‍රකාශ කළේය.", "URL": "https://sinhala.adaderana.lk/news.php?nid=109350", "Category": null, "Parent URL": null}