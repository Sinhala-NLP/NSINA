{"Source": "Adaderana", "Timestamp": "February 22, 2018 08:47 pm", "Headline": "නිධානයක් ගොඩදාන්න හදපු 05 ක් පොලීසියට කොටුවෙයි", "News Content": "ආණමඩුව - මැරුම්ගොඩ ප්‍රදේශයේ පාළු නිවසක් තුළ නිධානයක් ගොඩදැමීමට උත්සාහ කළ පස්දෙනෙකුව ආණමඩුව පොලීසිය විසින් අත්අඩංගුවට ගෙන ඇත. අද (22) වැනිදා සවස මෙම වැටලීම සිදු කරන අවස්ථාවේ පාළු නිවස තුළ අඩි 30 ක් පමණ කැණීම් කර තිබු බව පොලීසිය පවසයි. එම ස්ථානයේ තිබී වතුර මෝටරයක්, කැණීම් උපකරණ කීපයක්, පෙරේත තටු ඇතුළු භණ්ඩ රැසක්ද, සැකකරුවන් පැමිණි බව කියන ත්‍රී රෝද රථ දෙකක්ද, පොලිස් බාරයට ගෙන ඇත. එම ත්‍රීරෝද රථ දෙක කොළඹ සහ අනුරාධපුර ප්‍රදේශවල සිට පැමිණ අය බව විමර්ශණ වලදී හෙලිවී ඇත. නිධානය ගොඩ දැමීමට උත්සාහ කිරීමේදී පොලීසිය විසින් අත්අඩංගුවට ගෙන ඇත්තේ මොනරාගල,නොච්චියාගම සහ මැරුම්ගොඩ ප්‍රදේශයේ පදිංචිකරුවන් පිරිසක්ය. සැකකරුවන් ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=84703", "Category": null, "Parent URL": null}