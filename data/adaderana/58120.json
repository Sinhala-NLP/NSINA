{"Source": "Adaderana", "Timestamp": "March 12, 2016 09:26 am", "Headline": "ලිංගික අපයෝජන චෝදනා එල්ල වූ සාමසාධක හමුදා සාමාජිකයින් යළි කැඳවයි", "News Content": "ලිංගික අපයෝජන චෝදනා එල්ල වූ සාමසාධක හමුදා සාමාජිකයින් යළි කැඳවීමට එක්සත් ජාතීන්ගේ සංවිධානය තීරණය කර තිබේ.ඊජිප්තුවේ සාම සාධක කටයුතු වල නිරත හමුදා සාමාජිකයින් අතරින් ඇතැම් හමුදා සාමාජිකයින්ට ළමා අපයෝජන සහ කාන්තා දූෂණ චෝදනා එල්ල වී ඇත.පසුගිය වසරේ එවැනි සිදුවීම් 69ක් වාර්තා වූ බව විදෙස් මාධ්‍ය වාර්තා කරයි.2014 වසරේදී එවැනි සිදුවීම් 52ක් වාර්තා වී තිබුණි.මෙම චෝදනා එල්ල වී ඇත්තේ සාම සාධක හමුදා වල සන්නද්ධ සාමාජකයින්, ජාත්‍යන්තර පොලිස් සාමාජිකයින් සහ ස්වෙච්ඡා සේවා සාමාජිකයින්ට බව වාර්තා වෙයි.අදාළ චෝදනා එල්ල වූ සාම සාධක හමුදා සාමාජිකයින්ට එරෙහිව නීතිමය පියවර ගන්නා බව එක්සත් ජාතීන්ගේ සංවිධානය ප්‍රකාශ කර තිබේ.", "URL": "https://sinhala.adaderana.lk/news.php?nid=58120", "Category": null, "Parent URL": null}