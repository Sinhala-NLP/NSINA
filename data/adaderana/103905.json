{"Source": "Adaderana", "Timestamp": "February 8, 2019 12:55 pm", "Headline": "දික්ඔය මුලික රෝහලට නවීනතම පහසුකම්වලින් සමන්විත ගිලන් රථයක්", "News Content": "වතුකරයේ ජනතාවට ගුණාත්මක සෞඛ්‍ය සේවයක් ලබාදීම සඳහා නවීනතම පහසුකම්වලින් සමන්විත ගිලන් රථයක් කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය පලනි දිගම්බරම් මහතා විසින් අද (08) දික්ඔය මුලික රෝහල වෙත භාරදෙනු ලැබීය. සෞඛ්‍ය අමාත්‍යංශය මගින් දිවයින පුරා රෝහල් වෙත බෙදා දුන් ෆෝඩ් වර්ගයේ ගිලන් රථවලින් දික්ඔය මූලික රෝහල වෙත ගිලන් රථයක් ලබාදෙන ලෙස සෞඛ්‍ය අමාත්‍ය රාජිත සේනාරත්න මහතාගෙන් අමාත්‍ය පලනි දිගම්බරම් මහතා කරන ලද විශේෂ ඉල්ලීමක් මත රාජිත සේනාරත්න අමාත්‍යවරයා විසින් ලබාදුන් ගිලන් රථයක් මෙසේ අමාත්‍ය පලනි දිගම්බරම් මහතා විසින් අද දික්ඔය මුලික රෝහලේ අධ්‍යක්ෂ වෛද්‍ය කිත්සිරි සමරකොන් මහතා වෙත නිල වශයෙන් භාරදෙනු ලැබීය. මෙහිදි අදහස් දැක්වු අමාත්‍ය පලනි දිගම්බරම් මහතා කියා සිටියේ සෞඛ්‍ය අමාත්‍යංශය මඟින් රෝහලේ සිදු කරන සංවර්ධන කටයුතුවලට අමතරව වතුකරයේ ජනතාවට ගුණාත්මක වෛද්‍ය සේවයක් ලබාදීම සඳහා කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යංශයේ ප්‍රතිපාදන මත රෝහල් පරිපාලනය හඳුනාගෙන ඇති සංවර්ධන කටයුතු රාශියක් කඩිනමින් සිදු කරදෙන බවයි. මෙම ගිලන් රථය භාර දීමේ අවස්ථාවට එම රෝහලේ නියෝජ්‍ය අධ්‍යක්ෂක වෛද්‍ය සංජය නවරත්න, දික්ඔය මුලික රෝහලේ සංවර්ධන කමිටුවේ නිලධාරින් සහ දික්ඔය මුලික රෝහලේ වෛද්‍යවරුන් ඇතුළු කාර්යය මණ්ඩලයද සහභාගි විය.", "URL": "https://sinhala.adaderana.lk/news.php?nid=103905", "Category": null, "Parent URL": null}