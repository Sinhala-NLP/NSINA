{"Source": "Adaderana", "Timestamp": "January 31, 2013 05:18 pm", "Headline": "ධාවනය වන බාර් එකක් සමග දෙදෙනෙක් අත්අඩංගුවේ", "News Content": "ජංගම රථයක් යොදා ගනිමින් වැලිකඩ ප්‍රදේශයේ විදේශීය නිෂ්පාදිත මත්පැන් අලෙවි කරමින් සිටි පුද්ගලයින් දෙදෙනෙකු වලාන මධ්‍යම දූෂණ මර්දන ඒකකය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන් අතර කාන්තාවක් ද වන බව පොලීසිය පවසයි. ඔවුන් සතුව තිබී විදේශීය නිෂ්පාදිත මත්පැන් බෝතල් 61 ක් සොයා ගෙන තිබේ. එහි වටිනාකම රුපියල් ලක්ෂ 3 ක් පමණ වන බව සඳහන්ය. අත්අඩංගුවට ගත් සැකකරුවන් සම්බන්ධයෙන් වැලිකඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31243", "Category": null, "Parent URL": null}