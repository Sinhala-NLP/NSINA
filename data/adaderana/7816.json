{"Source": "Adaderana", "Timestamp": "April 15, 2010 11:29 am", "Headline": "මැතිවරණ වෙනසට සූදානම්", "News Content": "මැතිවරණ ක්‍රමයේ වෙනසක් සඳහා මූලික කටයුතු අවසන් කර ඇති බව ශ්‍රි ලංකා නිදහස් පක්ෂ මහලේකම් මෛත්‍රීපාල සිරිසේන මහතා පවසයි. ඒ සඳහා සියයට සියයක ජනතා අනුමැතිය ලැබී ඇති බව ඔහු සඳහන් ක‍රයි. රජයේ මීළඟ ප්‍රමුඛතම කාර්ය වන්නේ 2010 වසර සඳහා වු අය වැය ඉදිරිපත් කිරීම බව අද දෙරණට විශේෂ ප්‍රකාශයක් කරමින් මෛත්‍රීපාල සිරිසේන මහතා සඳහන් කළේය. පාර්ලිමේන්තු මංගල සැසියෙන් පසු එළඹෙන සැසිවාර වලදී ඒ සම්බන්ධයෙන් කටයුතු කරන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=7816", "Category": null, "Parent URL": null}