{"Source": "Adaderana", "Timestamp": "June 7, 2017 02:38 pm", "Headline": "මැතිව්ස් පූර්ණ සුවය ලබලා", "News Content": "පිතිකරුවෙකු ලෙස ක්‍රීඩා කිරිම සඳහා තමන් පූර්ණ සුවය ලබා ඇති බව ශ්‍රී ලංකා කණ්ඩායමේ නිත්‍ය නායක ඇන්ජලෝ මැතිව්ස් පවසයි. කෙසේවෙතත් පන්දු යැවීම සම්බන්ධයෙන් සලකා බැලිය යුතු බව ඔහු පවසා ඇත. ශූරයින්ගේ කුසලාන ක්‍රිකට් තරඟාවලියේ පුහුණූ තරඟයක් අතරතුරදී ආබාධයකට ලක්වීමෙන් ඇන්ජලෝ මැතිව්ස්ට ශ්‍රී ලංකාව මුහුණදුන් පළමු තරඟය අහිමි විය. කෙසේ වෙතත් ඔහු ඉන්දියාව සමඟ පැවැත්වෙන තරඟයට ක්‍රීඩා කරනු ඇති බව කණ්ඩායම් කළමනාකාරිත්වය සඳහන් කළේය. ඇන්ජලෝ මැතිව්ස් මේ දක්වා එක්දින තරඟ 180කට ක්‍රිඩා කර ඇති අතර එහිදී ඔහු රැස්කරගෙන ඇති ලකුණු සංඛ්‍යාව 4492කි.", "URL": "https://sinhala.adaderana.lk/news.php?nid=74001", "Category": null, "Parent URL": null}