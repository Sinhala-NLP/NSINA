{"Source": "Adaderana", "Timestamp": "August 30, 2011 04:18 pm", "Headline": "පකිස්ථානයෙන් ගෙන්වූ සිමෙන්ති අලෙවි තහනම ඉවතට", "News Content": "පකිස්ථානයේ සිට ආනයනය කරන සිමෙන්ති අලෙවි කිරීම සඳහා පනවන ලද තහනම ඉවත්කළ බව සමුපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. සිමෙන්තිවල තත්ත්වය පරීක්ෂා කිරීම සඳහා විදේශ රටවල රසායනාගාර වලට යවා සිදු කරන ලද පරීක්ෂණ වලින් අනතුරුව මෙම තීරණයට එළඹි බව ඔහු සදහන් කළේය. කෙසේවුවත් මේ සම්බන්ධයෙන් ප්‍රමිති ආයතනයෙන් අද දෙරණ කළ විමසීමකදී, අදාළ සිමෙන්ති සඳහා ප්‍රමිති සහතිකය ලබා නොදීමට ගත් තීරණයෙහි කිසිදු වෙනසක් මේ වන තෙක් සිදු කර නොමැති බව එම ආයතනයේ ජ්‍යෙෂ්ඨ නිලධාරියෙකු සදහන් කළේය.", "URL": "https://sinhala.adaderana.lk/news.php?nid=18407", "Category": null, "Parent URL": null}