{"Source": "Adaderana", "Timestamp": "September 2, 2016 09:17 am", "Headline": " යතුරුපැදිකරුවන් ගැටළු රැසක-ටූ.ටී සඳහා අධික මිලක් ", "News Content": "එස්.එල්.එස් ප්‍රමිතියෙන් තොර හිස් වැසුම් තහනම් කිරීමට ඉදිරිපත් කර ඇති නීතිය හේතුවෙන් යතුරුපැදිකරුවන්ට ගැටළු රැසකට මුහුණදීමට සිදු වන බව සමස්ත ලංකා යතුරුපැදිකරුන්ගේ සංගමය පවසයි.එහි සභාපති චිරන්ත අමරසිංහ මහතා ප්‍රකාශ කළේ විධිමත් ක්‍රමවේදයක් හඳුන්වාදීමකින් තොරව අදාළ නීතිය පනවා ඇති බවයි.මේ අතර ත්‍රිරෝද රථ සඳහා ඉන්ධන සමග භාවිත කරන ටූ.ටී සඳහා ඉන්ධන පිරවුම්හල් වලින් අධික මිලක් අය කරන බව ත්‍රිරෝද රථ රියදුරන් පවසයි.ඔවුන් පෙන්වා දෙන්නේ ප්‍රමිති ආයතනයෙන් පිරවුම්හල් වෙත ලබාදී ඇති මිනුම් උපකරණය මගින් ටූ.ටී ලබාදීමේදී පිරවුම්හල් සේවකයින් විවිධ මිල ගණන් අය කරන බවයි.මේ සම්බන්ධයෙන් කළ විමසීමකදී සමස්ත ලංකා ත්‍රිරෝද රථ සංගමයේ ලේකම් ටී.ආර්.ආර්. පල්ලි මහතා සඳහන් කළේ ත්‍රිරෝද රථ රියදුරන් විසින් ඒ පිළිබඳ විමසිල්ලෙන් කටයුතු කළ යුතු බවයි", "URL": "https://sinhala.adaderana.lk/news.php?nid=63689", "Category": null, "Parent URL": null}