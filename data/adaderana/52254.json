{"Source": "Adaderana", "Timestamp": "June 25, 2015 10:22 pm", "Headline": "අමාත්‍ය රාම්සාමිට තොන්ඩමන් බලපෑම් කරනවාලු ", "News Content": "ලංකා කම්කරු කොංග‍්‍රසයේ උපසභාපතිවරයෙකු සහ මධ්‍යම පළාත් සභා කෘෂිකර්ම හා හින්දු සංස්කෘතික අමාත්‍ය මුත්තයියා රාමසාමි මහතාට ඔහු දරණ අමාත්‍ය ධූරයෙන් ඉල්ලා අස්වන ලෙසට එම පක්ෂයේ මහලේකම් හිටපු අමාත්‍ය ඒ. තොන්ඩමන් මහතා විසින් තමන්ට බලපෑම් කරමින් සිටින බව අමාත්‍ය රාම්සාමි මහතා පවසයි. මධ්‍යම පළාත් සභාව නියෝජනය කරමින් එම පළාත් සභාව තුළ මන්ත‍්‍රීවරුන් අට දෙනෙකු සිටින අතර වර්ථමානයේ එම පක්ෂය තුළ ඇතිවී ඇතැයි කියන මතභේදය හේතුවෙන් එම පක්ෂයේ පළාත් සභා මන්ත‍්‍රීවරුන් කීපදෙනෙකුම පක්ෂය හැරයෑමේ අවදානමකට ලක්වී ඇති බවද අමාත්‍ය රාම් මහතා අප වාර්තාකරු සමඟ කියා සිටියේය. තමන් දරණ අමාත්‍ය ධූරය එම පක්ෂයේ තවත් පළාත් සභා මන්ත‍්‍රීවරයෙකුට ලබාදෙන ලෙස පක්ෂයේ මහලේකම් ආරුමුගන් තොන්ඩමන් මහතා විසින් තමා වෙත ලිඛිතව දන්වා ඇතත් තමන් අමාත්‍ය ධූරයෙන් ඉවත් නොවන බවත්, තමන්ගේ දේශපාලන අනාගතය වෙනුවෙන් ඉදිරියේදී හොඳ තීරණයක් ගන්නා බවත් මධ්‍යම පළාත් සභා මන්ත‍්‍රී එම්.රාම් මහතා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=52254", "Category": null, "Parent URL": null}