{"Source": "Adaderana", "Timestamp": "August 12, 2019 11:15 am", "Headline": "ඩෙල්ෆ්ට් දුපතට වෙන් කළ මුදල් සම්බන්ධයෙන් විමර්ශනයක්", "News Content": "ඩෙල්ෆ්ට් දුපතේ සංවර්ධන කටයුතු සඳහා වන රජයේ අරමුදල් අවභාවිත කිරීමේ පැමිණිල්ලකට අදාළව විමර්ශන ආරම්භ කර ඇති බව රාජ්‍ය ආයතනවල දුෂණ වංචා සෙවීමේ ජනාධිපති කොමිසම පවසයි. එහි පොලිස් ඒකකය විසින් පැමිණිල්ලට අදාළ මුලික විමර්ශන ආරම්භ කර ඇති බව වාර්තා වේ. ඩෙල්ෆ්ට් ප්‍රාදේශිය ලේකම් කාර්යාලයේ නිළධාරීන් තම අභිමතය පරිදි සංවර්ධන කටයුතු සඳහා වන ටෙන්ඩර් තම හිතවතුන්ට ලබා දෙන බව අදාළ පැමිණිල්ලේ සඳහන්. ඒ අනුව ප්‍රසිද්ධ ටෙන්ඩර් කැඳවීමක් ඩෙල්ෆ්ට් ප්‍රාදේශිය ලේකම් කාර්යාලය විසින් සිදු නොකරන බව පැමිණිල්ලේ වැඩිදුරටත් සඳහන් වන බව ජනාධිපති කොමිසමේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=116349", "Category": null, "Parent URL": null}