{"Source": "Adaderana", "Timestamp": "July 31, 2019 02:46 pm", "Headline": "ඉන්දීය ක්‍රිකට් ක්‍රීඩක වෙනුගෝපාල් රාඕ විශ්‍රාම යයි", "News Content": "ඉන්දීය ක්‍රිකට් ක්‍රීඩක වෙනුගෝපාල් රාඕ සියලු වර්ගයේ ක්‍රිකට් තරගවලින් විශ්‍රාම ගැනීමට තීරණය කර තිබේ. නිවේදනයක් නිකුත් කරමින් ඊයේ දිනයේ ඔහු මේ බව දැනුම්දී ඇති බව විදෙස් මාධ්‍ය වාර්තා කළේය. 37 හැවිරිදි වෙනුගෝපාල් රාඕ එක්දින ක්‍රිකට් තරග 16කට සහභාගී වී ඇති අතර ලකුණු 218ක් ලබා තිබේ. 2006 වසරේ මාර්තු මාසයේ දී බටහිර ඉන්දීය කොදෙව් කණ්ඩායමට එරෙහිව පැවති එක්දින තරගය ඔහු සහභාගී වු අවසන් තරගය වන අතර එම තරගයේ දී ඔහු ලකුණු 11කට දැවී ගියේය. එමෙන්ම වෙනුගෝපාල් රාඕ පළමු පෙළ ක්‍රිකට් තරග 121කට සහභාගී වී ලබා ඇති මුළු ලකුණු සංඛ්‍යාව 7081ක්.", "URL": "https://sinhala.adaderana.lk/news.php?nid=115438", "Category": null, "Parent URL": null}