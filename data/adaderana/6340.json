{"Source": "Adaderana", "Timestamp": "January 30, 2010 09:44 am", "Headline": "දැයට කිරුළ මහනුවරදී", "News Content": "මෙවර දැයට කිරුළ ප්‍රදර්ශනය මහනුවර පල්ලකැලේ ක්‍රීඩාංගණයේ දී පැවැත්වීමට තීරණය කර තිබේ. ලබන පෙබරවාරී 4 වනදා සිට පෙබරවාරී 10 වනදා දක්වා ප්‍රදර්ශනය පැවැත්වෙන බව රාජ්‍ය ආදායම් සහ නියෝජ්‍ය මුදල් අමාත්‍ය රංජිත් සියඹලාපිටිය මහතා පවසයි. දැයට කිරුළ ප්‍රදර්ශනය මෙවර පැවැත්වෙන්නේ සිව්වන වතාවටය. දැයට කිරුළ ප්‍රදර්ශනය මෙවර කොළඹින් පිට පැවැත්වෙන්නේ ප්‍රථම වතාවට බවද අමාත්‍යවරයා පවසන අතර ලබන 4 වනදා පස්වරු 4 ට විවෘත කෙරෙන මෙම ප්‍රදර්ශනය පස්වරු 6 සිට මහජන ප්‍රදර්ශනයට විවෘතව තැබෙනු ඇත. විදෙස් තානාපති අංශද මෙවර ප්‍රදර්ශනයට සහභාගී වීම විශේෂත්වයක් බවද අමාත්‍යවරයා පවසන අතර මෙවර ප්‍රදර්ශනයේ තේමාව වී ඇත්තේ පැළඳ එක කිරුළක් නැවුම් හෙට දවසක් යන්නය.", "URL": "https://sinhala.adaderana.lk/news.php?nid=6340", "Category": null, "Parent URL": null}