{"Source": "Adaderana", "Timestamp": "November 5, 2010 08:34 am", "Headline": "එන්ජිමක කාර්මික දෝෂයක් නිසා ප්‍රධාන මාර්ගයේ දුම්රිය ගමනට බාධා", "News Content": "ප්‍රධාන මාර්ගයේ ධාවනය වූ දුම්රිය එන්ජිමක් කාර්මික දෝෂයකට ලක්වීම හේතුවෙන් එම මාර්ගයේ දුම්රිය ධාවනයට බාධා එල්ල වී තිබේ. අද(05) අලුයම සිදුවූ මෙම කාර්මික දෝෂය නිසා නවතා ඇති දුම්රිය වෙනත් දුම්රියක් මගින් ඉවත් කිරීමට පියවර ගන්නා බව දුම්රිය පාලක මැදිරිය සඳහන් කරනු ලැබීය. කෙසේවුවද එක් දුම්රිය මාර්ගයක පමණක් දුම්රිය ධාවන කටයුතු සිදුවන බව පාලක මැදිරිය පවසයි. අද දිනයේ දුම්රිය රැසක් ප්‍රමාද වීම හේතුවෙන් උත්සව කටයුතු සඳහා පැමිණි විශාල පිරිසක් දුෂ්කරතාවයට පත්ව ඇති බව ද වාර්තා වේ.", "URL": "https://sinhala.adaderana.lk/news.php?nid=11943", "Category": null, "Parent URL": null}