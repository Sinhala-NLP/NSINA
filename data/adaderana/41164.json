{"Source": "Adaderana", "Timestamp": "February 16, 2014 03:23 pm", "Headline": "වනාතමුල්ල විපක්ෂයේ කුමන්ත්‍රණයක්", "News Content": "වනාතමුල්ල ප්‍රදේශයේ හටගත් නොසන්සුන්තාව විරුද්ධ පක්ෂයේ කුමන්ත්‍රණයක් බව ජාතික නිදහස් පෙරමුණ පවසයි. එම පක්ෂයේ මාධ්‍ය ප්‍රකාශක මොහොමඩ් මුසම්මිල් මහතා පවසන්නේ ඊයේ එම නොසන්සුන්තාව හටගත් අවස්ථාවේ දී අදාළ ස්ථානයට විපක්ෂයේ ක්‍රියාකාරීන් පැමිණීම මගින් ඒ බව තහවුරු වන බවයි. මෙය රටට ජාත්‍යන්තර වශයෙන් අපකීර්තියක් ගෙන ඒම සඳහා සිදුකළ සැලසුම්ගත ක්‍රියාවලියක් බව ද හෙතෙම කියා සිටියි. ජිනීවා මානව හිමිකම් කවුන්සිලය හමුවේ ශ්‍රී ලංකාවට එරෙහිව ‍චෝදනා එල්ලවන මෙවැනි අවස්ථාවක විපක්ෂය ගෙන යන මෙම ක්‍රියාවලිය හෙලාදැකිය යුතු බව මුසම්මිල් මහතා කොළඹදී අද පෙරවරුවේ පැවති මාධ්‍ය හමුවකට සහභාගි වෙමින් පැවසුවේය.", "URL": "https://sinhala.adaderana.lk/news.php?nid=41164", "Category": null, "Parent URL": null}