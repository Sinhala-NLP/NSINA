{"Source": "Adaderana", "Timestamp": "February 13, 2015 02:07 pm", "Headline": "18 තෙක් කුමාර් පිටුවහල් කරනු බෑ", "News Content": "පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම් මහතා රටින් පිටුවහල් කිරීම සම්බන්ධයෙන් ලබන 18 වැනිදා තෙක් කිසිදු ක්‍රියාමාර්ගයක් නොගන්නා ලෙස ශ්‍රේෂ්ඨාධිකරණය රජයට දැනුම් දී තිබේ. නීති විරෝධී ආකාරයට තමා රටින් පිටුවල් කිරීමට රජය සූදානම් වන බවට පවසමින් කුමාර් ගුණරත්නම් මහතා ගොනුකළ පෙත්සම අද කැඳවු අවස්ථාවේ ශ්‍රේෂ්ඨාධිකරණය මේ බව දැනුම්දුන් බව අද දෙරණ අධිකරණ වාර්තාකරු සඳහන් කළේය.කුමාර් ගුණරත්නම් මහතා ලබන 13 වන දින තෙක් පිටුවහල් නොකරන ලෙස ශ්‍රේෂ්ඨාධිකරණය විසින් ආගමන විගමන පාලකවරයාට පසුගියදා නියෝග කර තිබුණි.", "URL": "https://sinhala.adaderana.lk/news.php?nid=49330", "Category": null, "Parent URL": null}