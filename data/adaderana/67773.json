{"Source": "Adaderana", "Timestamp": "January 6, 2017 08:29 am", "Headline": "පා පුවරුවේ ගිහින් තරුණයා මරුදකියි", "News Content": "බස් රථයක පා පුවරුවේ ගමන් කරමින් සිටි 16 හැවිරිදි තරුණයෙකු ඉන් ඇද වැටී මියගොස් තිබේ.තංගල්ල - දික්වැල්ල මාර්ගයේ දොඩම්පහල ප්‍රදේශයේදී අදාළ අනතුර සිදුව ඇති බව දික්වැල්ල පොලිසිය පවසයි.බස් රථයෙන් ඇද වැටී බරපතළ තුවාල ලබා ඔහු දික්වැල්ල රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ දොඩම්පහල නිල්වැල්ල ප්‍රදේශයේ පදිංචිව සිටි අයෙකු වේ.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර දේහය පිළිබඳ පශ්චාත් මරණ පරික්ෂණය අද සිදු කිරීමට නියමිතය.", "URL": "https://sinhala.adaderana.lk/news.php?nid=67773", "Category": null, "Parent URL": null}