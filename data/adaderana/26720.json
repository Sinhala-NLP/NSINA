{"Source": "Adaderana", "Timestamp": "August 20, 2012 07:57 am", "Headline": "යහන්ගල ගිනි ගනියි", "News Content": "නකල්ස් කඳුවැටියේ නැගෙනහිර බෑවුමේ පිහිටි යහන්ගල කැළෑ ප්‍රදේශයේ ගින්නක් හට ගෙන තිබේ. ඊයේ (19) පස්වරුවේ ආරම්භ වූ ගින්න තවදුරටත් පවතින බව හසලක පොලීසිය සඳහන් ‍කළේය. පවතින දැඩි සුළං තත්ත්වයත් සමඟ ගින්න පැතිර යෑම වැඩි වී ඇති බව හසලක පොලීසිය පවසයි. මේ වන විටත් අක්කර 5 කට වැඩි භූමි ප්‍රමාණයක් ගින්න හේතුවෙන් විනාශයට පත්ව ඇති බව සඳහන්ය. කෙසේ වෙතත් අදාළ බලධාරීන්ට දැනුම් දී ඇතත් මේ වන තෙක් ගින්න මැඩපැවැත්වීමට කටයුතු කොට නොමැති බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=26720", "Category": null, "Parent URL": null}