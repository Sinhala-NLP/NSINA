{"Source": "Adaderana", "Timestamp": "November 8, 2015 05:55 am", "Headline": " මාදුළුවාවේ  සෝභිත හිමි අපවත්වෙයි", "News Content": "කෝට්ටේ ශ්‍රී නාගවිහාරයේ වැඩ විසූ සාධාරණ සමාජයක් සඳහා වූ ජනතා ව්‍යාපාරයේ නිර්මාතෘ පූජ්‍ය මාදුළුවාවේ සෝභිත හිමියන් අපවත්වී තිබේ.සිංගප්පූරුවේ රෝහලකදි උන්වහන්සේ අවසන් හුස්ම හෙළු බව කෝට්ටේ නාගවිහාරයේ හිමිනමක් සඳහන් කළේය.දේහය පිළිබඳ අවසන් කටයුතු සිදු කිරිමේ දිනය සම්භන්ධයෙන් මෙතෙක් තොරතුරු ලැබි නැත. කෙසේ වෙතත් උන් වහන්සේගේ දේහය අද දින පස්වරු 9.15 ට UL309 දරණ ගුවන් යානයෙන් ලංකාවට වැඩම විමට නියමිත බව සදහන් වේ.දැඩි සේ රෝගාතුරු වූ සෝභිත හිමියන් මාලඹෙ පුද්ගලික රෝහලක ප්‍රතිකාර ලබමින් සිටියදී රෝගී තත්ත්වය උත්සන්න වීමෙන් පසුව සිංගප්පූරුව බලා කැටුව ගොස් තිබිණි. මේ අතර සොභිත හිමියන්ගේ දේහය පිළිබද අවසන් කටහයුතු පුර්ණ රාජ්‍ය අනුග්‍රහය ඇතිව සිදුකරන බව ජනමාධ්‍ය අමාත්‍ය ගයන්ත කරුණාතිලක මහතා අද දෙරණට සදහන් කලේය.", "URL": "https://sinhala.adaderana.lk/news.php?nid=54952", "Category": null, "Parent URL": null}