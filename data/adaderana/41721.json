{"Source": "Adaderana", "Timestamp": "March 12, 2014 07:59 am", "Headline": "හිටපු විපක්ෂ නායකගේ පුතුට ප්‍රහාරයක් ", "News Content": "බස්නාහිර පළාත් සභාවේ හිටපු විපක්ෂ නායක කිත්සිරි කහටපිටිය මහතාගේ පුත්‍රයා වන මලිත් කහටපිටිය මහතාට හොරණ, අගුරුවාතොට ප්‍රදේශයේදී කිසියම් පිරිසක් විසින් තියුණු ආයුධයකින් ප්‍රහාරයක් එල්ල කර තිබේ. මෙම සිද්ධිය සම්බන්ධයෙන් පුද්ගලයින් කිහිප දෙනෙකු හඳුනාගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසුවේය. ඒ අනුව එක් අයෙකු සැකපිට අත්අඩංගුවට ගෙන තිබේ. තුවාල ලැබු හිටපු විපක්ෂ නායකගේ පුත්‍රයා හොරණ රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කර ඇත. කිත්සිරි කහටපිටිය ‍මහතා මෙවර බස්නාහිර පළාත් සභාවට තරඟ කරන අතර ඔහු කළුතර දිස්ත්‍රීක් එජාප කණ්ඩායම් නායකයා ලෙස ද කටයුතු කරයි.", "URL": "https://sinhala.adaderana.lk/news.php?nid=41721", "Category": null, "Parent URL": null}