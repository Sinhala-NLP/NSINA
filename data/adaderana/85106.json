{"Source": "Adaderana", "Timestamp": "March 3, 2018 09:42 am", "Headline": "සිත්තැවුල නිසා දුම්රියට පැන්න තරුණයා රෝහලට", "News Content": "බදුල්ලේ සිට මහනුවර දක්වා ධාවනය වු පන්සිය අනුහය දරන බලෙවේග කට්ටිලය දුම්රියට පැන බරපතළ ලෙස තුවාල ලැබු තරුණයෙකු නුවරඑළිය මුලික රෝහල වෙත ඇතුලත් කළ බව තලවාකැලේ පොලීසිය පවසයි. ඊයේ (02) රාති‍්‍ර 7.30 ට පමණ මෙම තරුණයා තලවාකැලේ සෙන්ටික්ලෙයාර් ප‍්‍රදේශයේ දුම්රිය හරස් ගේට්ටුවට නුදුරු ස්ථානයකදී ධාවනය වෙමින් තිබු දුමිරියට පැන ඇති අතර එහිදි බරපතළ ලෙස තුවාල ලැබු එම තරුණයා එම දුම්රියේ ආක්‍ෂක අංශ නිළධාරින් විසින් දුම්රියෙන් රැගෙන විත් කොටගල දුම්රිය ස්ථානය වෙත භාරදී තිබේ. එම තරුණයාව කොටගල ප‍්‍රාදේශිය රෝහල වෙත ඇතුලත් කිරීමෙන් පසු ඔහුගේ තුවාල තත්ත්වය බරපතළ නිසා තුවාලකරුව නුවරඑළිය මූලික රෝහල වෙත මාරුකර යැවූ බව තලවාකැලේ පොලීසිය පැවසීය. මෙම අනතුර තුවාල ලබා ඇත්තේ නුවරඑළිය බැලැක්ෆුල් ප‍්‍රදේශයේ පදිංචි එස්. චානක නැමති 30 හැව්රිදි තරුණයෙක්ය. ඊයේ පස්වරුවේ මෙම තරුණයා ඩොල්ෆින් වෑන් රථයකින් තලවාකැලේ සෙන්ටිකෙලලෙයාර් ප‍්‍රදේශයේ පදිංචි පෙමිවතිය බැලිමට පැමිණ ඇති බවත් එහිදි දෙන්නා අතර ඇති වු සිත් තැවුලක් හේතුවෙන් තරුණයා සියදිවි හානිකර ගැනිමේ පරමාර්තයෙන් ධාවනය වෙමින් තිබු දුම්රියට පනින්නට ඇති බව අනතුර පිළිබඳ පරීක්‍ෂණ පවත්වන තලවාකැලේ පොලීසිය සැකකරයි. තුවාල ලැබු තරුණයා පැමිණී වෑන් රථය හැටන් නුවරඑළිය ප‍්‍රධාන මාර්ගයේ තලවාකැලේ සෙන්ටිකෙලයාර් ප‍්‍රදේශයේ ප‍්‍රධාන මාර්ගය අභියස ගාල් කර තිබියදී පොලීසියට භාර තිබේ.", "URL": "https://sinhala.adaderana.lk/news.php?nid=85106", "Category": null, "Parent URL": null}