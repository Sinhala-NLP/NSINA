{"Source": "Adaderana", "Timestamp": "July 6, 2016 10:31 am", "Headline": " වල්ලපට්ටා සමග 3ක් කොටු", "News Content": "වල්ලපට්ටා තොගයක් සමග පුද්ගලයින් තිදෙනෙකු නෝර්වුඩ් ප්‍රදේශයේ දී අත්අඩංගුවට ගෙන තිබේ. අලෙවි කිරීම සඳහා අදාළ වල්ලපට්ටා තොගය ත්‍රිරෝද රථයකින් ගිනිගත්හේන සිට බගවන්තලාව දක්වා ප්‍රවාහනය කරමින් සිටියදී නෝර්වුඩ් පොලීසිය විසින් ඔවුන් අත්අඩංගුවට ගෙන ඇති බව සඳහන්ය.සැකකරුවන් සතුව තිබී වල්ලපට්ටා ග්‍රෑම් 480ක් පොලීසිය විසින් සොයාගෙන තිබේ.අත්අඩංගුවට ගත් සැකකරුවන් ගිනිගත්හේන සහ නාවලපිටිය ප්‍රදේශයේ පදිංචිකරුවන් වන අතර ඔවුන් අද(06) හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61827", "Category": null, "Parent URL": null}