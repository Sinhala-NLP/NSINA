{"Source": "Adaderana", "Timestamp": "February 27, 2015 10:45 am", "Headline": "කෑගල්ලේ සිට ඇරඹෙන සියලු පෞද්ගලික බස් වර්ජනයේ", "News Content": "කෑගල්ලේ සිට ගමන් ආරම්භ කරන සියලු පෞද්ගලික බස් රථ ධාවනයෙන් ඉවත්ව මේවන විට වැඩ වර්ජනයක් ආරම්භ කර තිබේ.පසුගිය රජයේ ප්‍රවාහන ඇමතිවරයාව සිටි කුමාර වෙල්ගම මහතා විසින් ලංගමයට ගෙන්වන ලද බස් රථ අවිධිමත් ලෙස මාර්ගවලට යෙදීමට විරෝධය පළ කර මෙම වර්ජනය ආරම්භ කර ඇති බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි.මේ සම්බන්ධයෙන් ප්‍රවාහන ඇමතිවරයා සමග අද දහවල් සාකච්ඡාවක් පැවැත්වීමට නියමිත බවද ඒ මහතා කියයි.ලංගම බස් අවිධිමත් ලෙස මාර්ගවලට යෙදීම නිසා පෞද්ගලික බස් කර්මාන්තය පවත්වාගෙන යාමට බලපෑම් එල්ලවන බව ඔහු පෙන්වාදෙයි.", "URL": "https://sinhala.adaderana.lk/news.php?nid=49620", "Category": null, "Parent URL": null}