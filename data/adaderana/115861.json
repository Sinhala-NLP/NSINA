{"Source": "Adaderana", "Timestamp": "August 6, 2019 11:29 am", "Headline": " හෙක්ටයාර මිලියන තුනක් ලැව් ගින්නට බිලිවෙයි", "News Content": "සයිබීරියාවේ පැතිර යන ලැව් ගින්නට මේ වන විට හෙක්ටයාර මිලියන තුනකට අධික භූමි ප්‍රමාණයක් බිලිවී තිබේ. ලැව් ගිනි පාලනයට රුසියානු හමුදාවද දායකවී සිටින බව විදෙස් වාර්තා සඳහන් කළේය. රුසියාවේ සයිබීරියානු කලාපයේ පැතිර යන ප්‍රබල ලැව් ගින්නට මේ වන විට බිළිවී ඇති භූමි ප්‍රමාණය අමෙරිකාවේ මේරිලන්ඩ් ප්‍රාන්තයේ සමස්ත භූමි ප්‍රමාණයටත් වඩා විශාල බව විදෙස් වාර්තා පවසයි. ප්‍රදේශයේ පවතින වියළි කාලගුණය ගින්න සීඝ්‍රයෙන් පැතිර යාමට හේතුවී තිබේ. මෙම තත්ත්වය මහා පාරිසරික ව්‍යසනයක් බව පරිසරවේදීන්ගේ අදහසයි. ලැව් ගිනි තත්ත්වය දිනෙන් දිනම උග්‍ර වන බව ගිනි නිවීම් සේවකයන් පවසයි. ගින්න පාලනය කිරීම සඳහා හමුදා භටයන් යෙදවීමටත් එරට ජනාධිපතිවරයා මේ වන විට පියවර ගෙන තිබේ. එමෙන්ම ගිනි නිවීමේ මෙහෙයුම සඳහා ගුවන් යානා සහ හෙලිකොප්ටර් යානා රැසක්ද යොදවා ඇති බව සඳහන් වෙයි. කෙසේ නමුත් ඝන දුමාරය හේතුවෙන් ලැව් ගිනි පැතිර යන ඇතැම් ප්‍රදේශ වෙත ගුවන් යානාවලට ලඟාවීම දුෂ්කරවී තිබේ. සයිබීරියාවේ පැතිර යන ලැව් ගින්නට මේ වන විට හෙක්ටයාර මිලියන තුනකට අධික භූමි ප්‍රමාණයක් බිලිවී තිබේ. ලැව් ගිනි පාලනයට රුසියානු හමුදාවද දායකවී සිටින බව විදෙස් වාර්තා සඳහන් කළේය. රුසියාවේ සයිබීරියානු කලාපයේ පැතිර යන ප්‍රබල ලැව් ගින්නට මේ වන විට බිළිවී ඇති භූමි ප්‍රමාණය අමෙරිකාවේ මේරිලන්ඩ් ප්‍රාන්තයේ සමස්ත භූමි ප්‍රමාණයටත් වඩා විශාල බව විදෙස් වාර්තා පවසයි. ප්‍රදේශයේ පවතින වියළි කාලගුණය ගින්න සීඝ්‍රයෙන් පැතිර යාමට හේතුවී තිබේ. මෙම තත්ත්වය මහා පාරිසරික ව්‍යසනයක් බව පරිසරවේදීන්ගේ අදහසයි. ලැව් ගිනි තත්ත්වය දිනෙන් දිනම උග්‍ර වන බව ගිනි නිවීම් සේවකයන් පවසයි. ගින්න පාලනය කිරීම සඳහා හමුදා භටයන් යෙදවීමටත් එරට ජනාධිපතිවරයා මේ වන විට පියවර ගෙන තිබේ. එමෙන්ම ගිනි නිවීමේ මෙහෙයුම සඳහා ගුවන් යානා සහ හෙලිකොප්ටර් යානා රැසක්ද යොදවා ඇති බව සඳහන් වෙයි. කෙසේ නමුත් ඝන දුමාරය හේතුවෙන් ලැව් ගිනි පැතිර යන ඇතැම් ප්‍රදේශ වෙත ගුවන් යානාවලට ලඟාවීම දුෂ්කරවී තිබේ.", "URL": "https://sinhala.adaderana.lk/news.php?nid=115861", "Category": null, "Parent URL": null}