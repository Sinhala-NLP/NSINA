{"Source": "Adaderana", "Timestamp": "January 30, 2011 10:15 am", "Headline": "සියලු ආගම් හා ජාතීන්ට වෛර කරනු එපා", "News Content": "අධ්‍යත්මික සහජීවනය හරහා ගොඩනැගෙන ආර්ථික ක්‍රියාවලියකින් ලෝකය ජය ගැනීමට රටේ සියලු උගත් බුද්ධිමතුන් එක අරමුණකට පැමිණිය යුතු බව අග්‍රාමාත්‍ය දි.මු ජයරත්න මහතා පවසයි. රට තුළ ආධ්‍යාත්මික ගුණ වගාව ඇති කළ හැක්කේ ආගමික පසුබිමක් යටතේ පමණක් බව ඔහු පවසයි. ඊයේ පස්වරුවේ කොළඹ බණ්ඩාරනායක සම්මන්ත්‍රණ ශාලාවේ පැවති උත්සවයකට එක් වෙමින් අග්‍රාමාත්‍යවරයා මෙම අදහස් පළ කළේය. ආගම් සහ ජාතීන් සම්බන්ධයෙන් වෛරය අත්හළ යුතු බව අග්‍රාමාත්‍යවරයා මෙහි දී ප්‍රකාශ කළේය. මිනිසා තුළ කරුණාව මෛත්‍රීය ඈත් වීමෙන් සිදු වන්නේ ප්‍රචණ්ඩ ස්වරූපයක් බැවින් ඊට අවසන් තිත තබා ආචාර ධර්ම අනුව සමාජය හැඩ ගැස්විය යුතු බව අග්‍රාමාත්‍ය දි.මු ජයරත්න මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13850", "Category": null, "Parent URL": null}