{"Source": "Adaderana", "Timestamp": "March 5, 2019 10:40 am", "Headline": "ඉන්දීය කාන්තා කණ්ඩාම පරදා එංගලන්ත කණ්ඩායම ජය ගනී", "News Content": "සංචාරක එංගලන්ත කාන්තා කණ්ඩායම සහ ඉන්දීය කාන්තා කණ්ඩායම අතර පළමු විස්සයි විස්ස ක්‍රිකට් තරගය ලකුණු 41කින් ජය ගැනීමට එංගලන්ත කණ්ඩායම සමත් විය. තරගයේ ප්‍රතමයෙන් පන්දුවට පහර දුන් එංගලන්ත කාන්තා කණ්ඩායම නියමිත පන්දුවාර 20 අවසානයේ කඩුළු 4ක් දැවි ලකුණු 160ක් රැස් කර ගත්තේය. ටමී බෝමන්ට් පන්දු 57කදී හතරේ පහර 9ක් සමගින් ලකුණු 62ක් රැස් කළේය. හීතර් නයිට් රැස් කළ ලකුණු සංඛයාව 40ක්. ලකුණු 161ක ජයග්‍රාහි ඉලක්කයක් හඹා යෑමට පිටියට පිවිසි ඉන්දීය කාන්තා කණ්ඩායමට නියමිත පන්දුවාර 20 අවසානයේ කඩුළු 6ක් දැවි රැස් කරගත හැකි වූයේ ලකුණු 119ක් පමණයි. ඉන්දීය කාන්තා පිලේ මුල් පිතිකරුවන් සියලු දෙනා අඩු ලකුණු සංඛ්‍යාවකට දැවි යන විට යම් හෝ බලාපොරොත්තුවක් කණ්ඩායමට එක් කළේ පසුපෙල ක්‍රීඩිකාවන් පමණයි. නමුත් තරගයේ ජය එංගලන්තයට හිමි විය.", "URL": "https://sinhala.adaderana.lk/news.php?nid=105503", "Category": null, "Parent URL": null}