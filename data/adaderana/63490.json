{"Source": "Adaderana", "Timestamp": "August 27, 2016 11:06 am", "Headline": "  හිතින් කියාවු ඉන්දියාවට එයි", "News Content": "නිල සංචාරයක් සඳහා මියෙන්මාර් ජනාධිපති හිතින් කියාවු ඉන්දියාවට පැමිණ තිබේ.මියෙන්මාර් ජනාධිපතිවරයා ඊයේ(26) රාත්‍රීයේදී ඉන්දියාවට පැමිණ ඇති බව විදෙස් මාධ්‍ය වාර්තා කළේය.ඉන්දියානු ජනාධිපති ප්‍රනාම් මුඛර්ජි මහතාගේ නිල ආරාධනයකට අනුව මියෙන්මාර් ජනාධිපතිවරයා ඉන්දියාවට පැමිණ ඇති අතර ඔහු දින 04 ක් එරට රැදී සිටිමට නියමිතය.මෙහිදී මියෙන්මාර් ජනාධිපතිවරයා ඉන්දීය රජය සමග ද්විපාර්ශවීය සහ බහුපාර්ශවීය ගිවිසුම් කිහිපයකට ද එළඹීමට නියමිතය.මෙම සංචාරය අතරතුරදී මියෙන්මාර් ජනාධිපතිවරයා බුද්ධගයාව, ටඡ්මහල් ඇතුළු එරට ඓතිහාසික හා සංස්කෘතික වටිනාකම් ඇති ස්ථානවල සංචාරය කිරීමට ද සැලසුම් කර තිබේ", "URL": "https://sinhala.adaderana.lk/news.php?nid=63490", "Category": null, "Parent URL": null}