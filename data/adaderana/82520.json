{"Source": "Adaderana", "Timestamp": "January 4, 2018 10:37 pm", "Headline": "අගමැතිට චෝදනා නැති බව ෆයිසර් කියයි", "News Content": "බැඳුම්කර වාර්තාවෙන් අග්‍රාමාත්‍යවරයාට චෝදනාවක් එල්ලවී නොමැති බව අමාත්‍ය ෆයිසර් මුස්තාෆා මහතා පවසයි. අද ශ්‍රී ලංකා නිදහස් පක්ෂ මූලස්ථානයේ පැවති මාධ්‍ය හමුවට එක්වෙමින් අමාත්‍යවරයා මේ බව පැවසීය. මේ අතර යම්කිසි හෙයකින් මේ දුෂණ වංචා නිසා ජනතාවට අලාභයක් වූයේ නම් එය නැවත අය කර ගැනීම සඳහා නව නීති සම්පාදනය කිරීමේ අවශ්‍යතාවය වාර්තාවේ දක්වා ඇති බවත් එය ඉතා වැදගත් නිර්දේශයක් ලෙස දකින බව ආචාර්ය සරත් අමුණුගම මහතා පැවසීය. බැඳුම්කර වාර්තාව පමණක් නොව බරපතල දූෂණ වංචා සෙවීමේ ජනාධිපති කොමිසමේ වාර්තාව බාරදුන් බවත් එහි එවකට සිටි ශ්‍රී ලංකා නිදහස් පක්ෂ මැති ඇමතිවරුන්ටද චෝදනා පවතින බවත් පාර්ලිමේන්තුව කැඳවා මෙම වාර්තා දෙක සම්බන්ධයෙන් විවාදයක් පවත්වන ලෙස ඉල්ලීමක් කරන බව මෙම මාධ්‍ය හමුවට එක්වූ එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා ප්‍රකාශ කළේය.", "URL": "https://sinhala.adaderana.lk/news.php?nid=82520", "Category": null, "Parent URL": null}