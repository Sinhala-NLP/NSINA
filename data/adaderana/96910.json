{"Source": "Adaderana", "Timestamp": "September 29, 2018 04:27 pm", "Headline": "බහින්බස් වීම මරණයෙන් අවසන් වෙයි", "News Content": "කොහුවල ප්‍රදේශයේදී ත්‍රිරෝද රථ රියදුරන් දෙදෙනෙකු අතර ඇති වූ බහින් බස්වීමක් දුරදිග යාමෙන් පසු සිදු වූ පහරදීමකින් එක් ත්‍රිරෝද රථ රියදුරෙකු ජීවිතක්ෂයට පත්ව තිබේ. පොලීසිය සඳහන් කළේ අද (29) උදැසන 10 ට පමණ නුගේගොඩ දෙස සිට කොහුවල දෙසට ධාවනය වූ එක් ත්‍රිරෝද අනෙක් ත්‍රි රෝද රථය ඉස්තර කිරිමට යාමේදි එකිනෙක ගැටී අනතුරක් සිදුව ඇති බවයි. ඉන් පසුව ඇති වු බහින් බස්වීමක් අතරතුර මෙම පහරදීම සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී තුවාල ලැබූ ගල්කිස්ස ප්‍රදේශයේ පදිංචි 27 හැවිරිදි එක් ත්‍රිරෝද රථයක රියදුරෙකු කළුබෝවිල රෝහලට ඇතුළත් කළ පසු මිය ගොස් තිබේ. සැකකාර අනෙක් ත්‍රිරෝද රථ රියදුරා කොහුවල පොලීසිය අත්අඩංගුවට ගෙන ඇත.", "URL": "https://sinhala.adaderana.lk/news.php?nid=96910", "Category": null, "Parent URL": null}