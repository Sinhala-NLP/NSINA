{"Source": "Adaderana", "Timestamp": "February 26, 2019 04:07 pm", "Headline": "පොලිස් ඇස් ඉස්සරහා ටිපර් රථයක් වෙළඳසැලට", "News Content": "දඹුල්ල-අනුරාධපුර ප්‍රධාන මාර්ගයේ ධාවනය වෙමින් ටිපර් රථයක් මාර්ගයෙන් ඉවතට පැන අසල තිබූ වෙළඳසැක කඩාවැදීමෙන් අනතුරක් සිදුව තිබේ. අද(26) උදෑසන මෙම අනතුර සිදුව ඇති බව අද දෙරණ වාර්තාකරු පවසයි. අදාළ අනතුර සිදුවන ආකාරය අසල තිබූ වෙළඳ සැලක සවිකර තිබූ ආරක්ෂිත කැමරාවක සටහන්ව තිබුණි. මේ අතර අදාළ අනතුර සිදුවන ස්ථානයට යාබදව දඹුල්ල පොලීසියට අයත් මොටර් රථයක් නවතා තිබුණු ආකරයද එම දර්ශනවල දක්නට ලැබෙයි. දඹුල්ල-මිරිස්ගෝනියව හන්දිය අසලදී මැටල් තොගයක් රැගෙන මඩකලපුව දෙසට ධාවනය වූ ටිපර් රථයක් මෙලෙස අනතුරට ලක්ව තිබේ. අදාළ ටිපර් රථය මාර්ගයේ තිබු ආරක්‍ෂිත වැටද කඩාගෙන වෙළඳසැලක් තුළට කඩාවැදී තිබුණි. මෙම අනතුරින් ටිපර් රථයේ රියදුරා සුළු තුවාල ලබා ඇති අතර වෙළඳසැලට බරපතළ අලභාහනි සිදුව ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=105076", "Category": null, "Parent URL": null}