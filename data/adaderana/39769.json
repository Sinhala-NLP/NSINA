{"Source": "Adaderana", "Timestamp": "December 22, 2013 08:51 am", "Headline": "ගත්තා ගත්තමයි ආයේ දුන්නේ නෑ", "News Content": "රුපියල් ලක්ෂ 15 ක මුදලක් ලබා ගෙන ආපසු නොදී විශ්වාසය කඩ කිරීමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව හලාවත කොට්ඨාස වංචා විමර්ශන අංශය පවසයි. පොතුවටවන - මඩවලපිටිය පදිංචිකරුවෙකුට තමන් මෙම මුදල දුන් නමුත් ඔහු අදාළ මුදල තමන්ට ආපසු නොදුන් බව වෙන්නප්පුව - කොළඹ පාර පදිංචි නියන්කුට්ටිගේ චන්දිමා දිල්හානි ප්‍රනාන්දු (40) යන අය වංචා විමර්ශනණ අංශයට පැමිණිලි කරමින් පවසා ඇති බව අප වාර්තාකරු කියයි. පැමිණිලිකාරිය විසින් කුමන හේතුවක් මත මෙතරම් මුදලක් සැකකරුට ලබා දුන්නාද යන්න අනාවරණය වී නැත. සැකකරු මෙතෙක් අත්අඩංගුවට ගෙන නැති අතර හලාවත පොලිස් අධිකාරී කාර්යාලයේ වංචා විමර්ශන අංශය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39769", "Category": null, "Parent URL": null}