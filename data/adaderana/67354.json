{"Source": "Adaderana", "Timestamp": "December 25, 2016 12:03 pm", "Headline": "ජනපතිට කියන්න වැඩසටහනේ පළමු ශාඛාව 4දා විවෘත වෙයි", "News Content": "“ජනපතිට කියන්න“ වැඩසටහනේ පළමු ශාඛා කාර්යාලය ජනවාරි මස 4 වැනිදා යාපනය නගරයේ ස්ථාපිත කිරීමට නියමිත බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එම කාර්යාලය විවෘත කිරීමට නියමිත බව ආණ්ඩුකාරවරයා පවසයි. ජනතාවගේ ගැටළු සඳහා ජනාධිපතිවරයා මැදිහත් වී කඩිනම් පිළිතුරු ලබාදීමේ අරමුණින් ජනපතිට කියන්න වැඩසටහන ක්‍රියාත්මක කර තිබේ. මේ සම්බන්ධයෙන් මාධ්‍ය හමුවක් පවත්වමින් අදහස් දැක්වු උතුරු පළාත් ආණ්ඩුකාර රෙජිනෝල්ඩ් කුරේ මහතා කියා සිටියේ උතුරු පළාතේ ජනතාවගේ ගැටළු කඩිනමින් විසඳීම සඳහා ජනපතිට කියන්න වැඩසටහනේ පළමු ශාඛා කාර්යාලය යාපනය ප්‍රදේශයේ ස්ථාපිත කිරීමට ජනාධිපතිවරයා සැලසුම් කර ඇති බවයි.අදාළ කාර්යාලය උතුරු පළාත් ආණ්ඩුකාර කාර්යාලයට අනුබද්ධව ස්ථාපිත කිරීමට නියමිත බව ආණ්ඩුකාරවරයා කියා සිටියේය. ඒ අනුව ජනවාරි මස 04 වැනිදා යාපනය ප්‍රදේශයේ ජනතාවට සිය ගැටළු සඳහා ජනාධිපතිවරයාගේ සෘජු මැදිහත්වීම මත විසඳුම් ලබාගැනීමේ හැකියාව පවතින බව උතුරු පළාත් ආණ්ඩුකාර රෙජිනෝල්ඩ් කුරේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=67354", "Category": null, "Parent URL": null}