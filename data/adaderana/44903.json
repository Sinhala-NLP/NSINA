{"Source": "Adaderana", "Timestamp": "July 25, 2014 09:41 am", "Headline": " අයවැය සැකසුම ඇරඹෙයි", "News Content": "ලබන වසර සඳහා වූ අයවැය සකස් කිරීමේ කටයුතු මේ වන විට ආරම්භ කර ඇති බව මුදල් හා ක්‍රම සම්පාදන අමාත්‍යංශය පවසයි. ජනාධිපති මහින්ද රාජපක්ෂ මහතාගේ උපදෙස් පරිදි ඊට අදාළ ජාතික හා ප්‍රාදේශිය මට්ටමේ සාකච්ඡා පැවැත්වෙන බව එම අමාත්‍යංශය සඳහන් කරයි. අයවැය සඳහා මහජන අදහස් ලබාගැනීම ද මේ වන විට ආරම්භ කර තිබේ. අයවැය ලේඛනය සකස් කිරීමට අදාළව සුදුසු මහජන අදහස් ලබන මස 30 වැනි දිනට පෙර යොමු කරන ලෙස ඒ සම්බන්ධයෙන් උනන්දුවක් දක්වන පුද්ගලයින්ගෙන්, ආයතනවලින් සහ සංවිධාන වලින් ඉල්ලා සිටින බව අමාත්‍යංශය කියා සිටියි.", "URL": "https://sinhala.adaderana.lk/news.php?nid=44903", "Category": null, "Parent URL": null}