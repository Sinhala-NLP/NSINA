{"Source": "Adaderana", "Timestamp": "January 21, 2018 09:45 am", "Headline": "අධික වේගය නිසා සිදුවූ අනතුර", "News Content": "බදුල්ලේ සිට හැටන් හරහා අවිස්සාවේල්ල දක්වා අධික වේගයෙන් ධාවනය වු කේ.ඩි.එචි වර්ගයේ වෑන් රථයක් හැටන් කොළඹ ප‍්‍රධාන මාර්ගයේ වටවල රොසැල්ල ප‍්‍රදේශයේදි අනතුරට පත්වී ඇති බව වටවල පොලිසිය පවසයි. අධික වේගයෙන් ධාවනය වී ඇති වෑන් රථයේ රියදුරාට නින්ද යෑමෙන් වෑන් රථය ප‍්‍රධාන මාර්ගය අභියස තිබු දුරකථන රැහැන් පද්ධතියක ගැටී වෑන් රථය නතර වි ඇති බව පොලිසිය ප්‍රකාශ කරයි. අද (21) උදැසන 6.45 ට පමණ සිදුවු මෙම අනතුරෙන් වෑන් රථයේ සිටි කිසිවෙකුටත් තුවාල සිදුවී නොමැති අතර අනතුරෙන් වෑන් රථයට සහ දුරකථන රැහැන් සහිත කණුවට දැඩි අලාභ හානි සිදුවි තිබේ. මඩකලපුවේ සිට සංචාරයක් සඳහා බදුල්ලට ගොස් ආපසු අවිස්සාවේල්ල දක්වා ගමන් ගත් පිරිසක් රැගත් වෑන් රථයකුයි මෙසේ අනතුරට පත්වී තිබුණි. අනතුර පිළිබද වටවල පොලිසිය පරික්‍ෂණ පවත්වයි.", "URL": "https://sinhala.adaderana.lk/news.php?nid=83293", "Category": null, "Parent URL": null}