{"Source": "Adaderana", "Timestamp": "January 8, 2017 01:15 pm", "Headline": "  වර්තමාන රජයත් අපොහොසත් ", "News Content": "ඒකීය රාජ්‍යයක් තුළ බලය බෙදාහැරෙන දේශපාලන විසඳුමක් ලබාදීමට වර්තමාන රජය ද අපොහොසත් වී ඇති බව ඊ.පි.ආර්.එල්.එෆ්.නායක සුරේෂ් ප්‍රේමචන්ද්‍රන් මහතා පවසයි.ඔහු පෙන්වා දෙන්නේ උතුරු නැගෙනහිර දෙමළ දේශපාලකයින් මෙන්ම දෙමළ ජනතාව ද ඒකීය රාජ්‍යයක් තුළ බලය බෙදාහරින දේශපාලන විසඳුමකට කැමැත්තෙන් සිටින බවයි. දෙමළ ජාතික සන්ධානයත්, උතුරු නැගෙනහිර දෙමළ ජනතාවත් වත්මන් රජයට සහය පළ කරනු ලැබුවේ අදාළ පොරොන්දු ඉටුවෙතැයි යන අපේක්ෂාවෙන් බව සුරේෂ් ප්‍රේමචන්ද්‍ර මහතා පවසයි.එහෙත් රජයට වසර දෙකක් සම්පූර්ණ වන මේ අවස්ථාවේ එය ඉටුනොවීම නිසා දෙමළ ජනතාව අතර දෙමළ ජාතික සන්ධානය පක්ෂයක් වශයෙන් හාස්‍යයට ලක්ව ඇති බව ඔහු පෙන්වා දෙයි. මෙවැනි පසුබිමක් තුළ දෙමළ ජාතික සන්ධානය රජයට සහය පළ කිරීම තවදුරටත් සිදුකරන්නේ ද යන්න සහ ව්‍යවස්ථා සම්පාදක මණ්ඩලය තුළ ඉදිරියටත් කටයුතු කරන්නේ ද යන්න පිළිබද තීරණය කළ යුතු කාලය එළඹ ඇති බව සුරේෂ් ප්‍රේමචන්ද්‍රන් මන්ත්‍රීවරයා පවසයි.", "URL": "https://sinhala.adaderana.lk/news.php?nid=67860", "Category": null, "Parent URL": null}