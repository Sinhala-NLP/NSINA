{"Source": "Adaderana", "Timestamp": "August 26, 2014 04:13 pm", "Headline": "කෝටි ගණනක මත්පැන් හා දුම්වැටි තොගයක් අල්ලයි", "News Content": "රුපියල් කෝටි 10ක් පමණ වටිනා විදේශීය මත්පැන් බෝතල් තොගයක් හා දුම්වැටි තොගයක් බොරැල්ලේ නිවසකින් සොයාගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. සංවිධානාත්මක අපරාධ හා දූෂණ මර්දන කොට්ඨාසයේ නිලධාරීන් විසින් මෙම වැටලීම කර ඇත්තේ පොලිස්පතිවරයාට ලැබුණු තොරතුරකට අනූව පොලිස් මාධ්‍ය ප්‍රකාශකවරයා පැවසීය. වැටලීමේදී සැකකරුවන් 8 දෙනෙකු අත්අඩංගුවට ගත් බවද බොරැල්ල ෂෙෆීල්ඩ් පාරේ නිවසක් මසකට රුපියල් 175,000ක කුලියට ගෙන මොවුන් වසරක පමණ කාලයක් මෙම මෙම ජාවාරම කරගෙන ගොස් ඇති බවද ඔහු කීවේය. එහිදී විස්කි, බ්‍රෑන්ඩි ඇතුළු මත්පැන් බෝතල් 26,000ට අධික සංඛ්‍යාවක් සොයාගෙන ඇත. සොයාගත් දුම්වැටි තොගයේ වටිනාකම ලක්ෂ 50ට අධික බවද අනාවරණය වී තිබේ.", "URL": "https://sinhala.adaderana.lk/news.php?nid=45614", "Category": null, "Parent URL": null}