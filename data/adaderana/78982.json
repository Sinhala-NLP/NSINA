{"Source": "Adaderana", "Timestamp": "October 22, 2017 08:57 am", "Headline": "ආණ්ඩුව සැළසුම් සහගතව මහා සංඝ රත්නය බේදබින්න කරනවා", "News Content": "ආණ්ඩුව සැළසුම් සහගතව මහා සංඝ රත්නය බේදබින්න කිරීමේ සැළසුමක් දියත්කර තිබෙන බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. මන්ත්‍රීවරයා මේ බව කියා සිටියේ පසුගිය 06 වනදා හම්බන්තොට පැවති විරෝධතාවයෙන් පසු අත්අඩංගුවට ගෙන රක්ෂිතබන්ධනාගාර ගතකර සිටින පිරිසගේ පවුල්වල සුවදුක් විමසීම සඳහා (21) අම්බලන්තොට ප්‍රදේශයට පැමිණි අවස්ථාවේදී මාධ්‍යට අදහස් දක්වමිනි. එහිදී වැඩිදුරටත් අදහස් දැක්වූ ඒ මහතා, “ වර්තමාන ආණ්ඩුව ත්‍රෛනිකායික මහානායක හිමිවරුන් ලෙස සලකන්නේ රත්නප්‍රිය මහත්තයයි, ගාමිණී වියන්ගොඩ මහත්තයයි, නෙවිල් ප්‍රනාන්දු මහත්තයයි තමයි. මොකද එතුමන්ලාගෙන් තමයි උපදෙස් ගන්නේ. අපි පුංචිකාලේ ඉගෙනගත්තා ආනන්තරීය පාපකර්මවලින් එකක් තමයි සංඝ භේදය කියලා. මේ ආණ්ඩුව සැළසුම් සහගතව පූජනීය මහා සංඝයා බේදෙබින්න කිරීම සඳහා යම් කුමන්ත්‍රයක් දියත්කරලා තියෙනවා. එතුමන්ලාගෙන් මේ එළියට පැන්නේ ඒක. ඒ වගේම මේ ආණ්ඩුවේ ත්‍රිවිධ රත්නය වන්නේ, අධිකරණ නියෝග ,කදුළු ගෑස් ,ජලප්‍රහාර. මේක තමයි මේ ආණ්ඩුවේ ත්‍රිවිධ රත්නය. මේ රටේ නිදහස වෙනුවෙන්, මේ භුමියේ නිදහස වෙනුවෙන් කවුරු මොනවා කතා කළත් මේ ගෙනියන අරගලය කදුළු ගෑස්වලින්, ජලප්‍රහාරවලින් කුලීහෙවායින්ගෙන් නතර කරන්න පුළුවන් කමක් නැති බවද මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=78982", "Category": null, "Parent URL": null}