{"Source": "Adaderana", "Timestamp": "May 26, 2014 11:24 am", "Headline": "කවුඩුල්ල ගොවීන් විරෝධයක ", "News Content": "කන්තලේ වැවට ජලය ලබා දීම සඳහා ගෙන ඇති වැඩපිළිවෙළට විරෝධය පළ කරමින් කවුඩුල්ල ප්‍රදේශයේ ගොවින් විරෝධතාවයක නිරත වන බව වාර්තාවෙයි. යලකන්නයේ ගොවිතැන් කිරිම සඳහා ජලය නොමැතිව සිටි කන්තලේ ගොවීන් 7500 කට පමණ අක්කර බාගය බැගින් වී ගොවිතැන් කිරීම සඳහා ජලය ලබා දීමට තිරණය කර ඇති බව කන්තලේ ව්‍යාපාර අධිකාරි සඳහන් කළේය. ඒ අනුව කන්තලේ,තඹලගමුව,කින්නියාව යන ප්‍රදේශවලට මින්නේරිය වැවෙන් ජලය නිකුත් කර තිබේ. එම ජලය කන්තලේ වැවට ඒම වලක්වමින් කවුඩුල්ල ප්‍රදේශයේ ගොවීන් යෝධ ඇළ හරස් කරමින් ගල් බැම්මක් ඉදි කර කවුඩුල්ල වැවට ජලය ලබා ගැනීමට සැලසුම් කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=43479", "Category": null, "Parent URL": null}