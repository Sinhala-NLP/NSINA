{"Source": "Adaderana", "Timestamp": "September 25, 2010 03:17 pm", "Headline": " කටාර් හිදී ගිනි තබාගෙන මියැදෙයි-දේහය ලබන සතියේ මව්බිමට", "News Content": "කටාර් රාජ්‍යයේ සේවයේ නියුතුව සිටියදී ගිනි තබාගැනීමෙන් ජීවිතක්ෂයට පත් වූ ශ්‍රී ලාංකික කාන්තාවගේ මෘත දේහය ලබන සතිය තුළ මව්බිමට ගෙන්වා ගැනීමට කටයුතු කරන බව විදේශ සේවා නියක්ති කාර්යංශය පවසයි. මාතලේ ප්‍රදේශයේ පදිංචිකාරියක වූ 21 හැවිරිදි කාන්තාවක් කටාර් රාජ්‍යයේ ගෘහ සේවිකාවක ලෙස සේවයේ නියුතුව සිටියදී පෙට්‍රල් වත්කර ගැනීමෙන් පසු සිරුරට ගිනිතබාගෙන සියදිවි හානි කරගෙන තිබුණි. පසුගිය 23 වන දින ඇය සියදිවි හානි කරගත් බවට වාර්තා වූ බව විදෙස් සේවා නියක්ති කාර්යාංශය සඳහන් කරයි. මීට පෙර අවස්ථා කිහිපයකදී ඇය සියදිවි නසා ගන්නට උත්සාහ දරා තිබුණු බවට තොරතුරු වාර්තා වී ඇති බවත්,පෙම් සබඳතාවයක් බිඳවැටීමෙන් සිත් තැවුලට පත්ව මෙම ස්ත්‍රීය සියදිවි හානි කරගන ඇති බව‍ට සැක කරන බවත් විදෙස් සේවා නියුක්ති කාර්යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=11086", "Category": null, "Parent URL": null}