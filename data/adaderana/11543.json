{"Source": "Adaderana", "Timestamp": "October 17, 2010 09:11 am", "Headline": "රනිල් අද යු‍රෝපය බලා යයි", "News Content": "විපක්ෂ නායක රනිල් වික්‍රමසිංහ මහතා නිල සංචාරයක් සඳහා අද යුරෝපය බලා පිටත්ව යාමට නියමිතව තිබේ. මෙම සංචාරය තුළ විපක්ෂ නායකවරයා ස්විට්සර්ලන්ත‍යේ ජිනීවා හී දී පොදු රාජ්‍ය මණ්ඩලීය පාර්ලිමේන්තු කණ්ඩායම මුණ ගැසීමට නියමිත බව වාර්තා වේ. ලබන 27 වැනි දින දක්වා යුරෝපයේ රැඳී සිටීමට නියමිත රනිල් වික්‍රමසිංහ මහතා එහි දී එංගලන්තය ඇතුළු රටවල් ගණනාවක සංචාරය කිරීමට ද නියමිතය. බ්‍රිතාන්‍ය අග්‍රාමාත්‍ය ඩේවිඩ් කැමරන් ඇතුළු එරට රාජ්‍ය නායකයින් කිහිප දෙනෙකු සමග ද සාකච්ඡා පැවැත්වීමට ද රනිල් වික්‍රමසිංහ මහතා තීරණය කර තිබේ. නෝර්වේ රාජ්‍යයේ ද සංචාරයක නිරත වන විපක්ෂ නායකවරයා එහි දී එරට ජාත්‍යන්තර සංවර්ධනය පිළිබඳ අමාත්‍ය එරික් සෝල්හයිම් සමග ද සාකච්ඡා කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=11543", "Category": null, "Parent URL": null}