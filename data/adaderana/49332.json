{"Source": "Adaderana", "Timestamp": "February 13, 2015 02:58 pm", "Headline": "මියන්මාර අත්අඩංගුවේ සිටින ධීවරයින් 17 දෙනා බේරාගන්නා තුරු පවුල්වලට සහනාධාරයක්", "News Content": "මියෙන්මාර අත්අඩංගුවේ පසුවන ශ්‍රී ලාංකික ධීවරයින් පිරිස මුදාගැනීම සඳහා හැකි සෑම ක්‍රියාමාර්ගයක්ම ගන්නා බව ධීවර අමාත්‍යාංශය පවසයි.තනාපති අංශ හරහා අදාළ ධීවරයින් පිරිස නිදහස් කරගැනීමේ වැඩපිළිවෙළ කඩිනම් කරන ලෙස ස්වදේශ කටයුතු හා ධීවර අමාත්‍ය ජෝෂප් මයිකල් පෙරේරා මහතා අමාත්‍යාංශ ලේකම්වරයාට උපදෙස් ලබාදී ඇත.ත්‍රීකුණාමලය සහ කුඩාවැල්ල ධීවර වරායන්වල සිට ධීවර කටයුතු සඳහා පිටත්ව ගිය ධීවරයින් 17 දෙනෙකු මුහුදු සීමා උල්ලංඝණය කිරීමේ චෝදනා මත පසුගිය ඔක්තෝබර් මස 06 වැනිදා සිට මියෙන්මාර අත්අඩංගුවේ පසුවන බව සඳහන්ය.එම ධීවරයින්ගේ පවුල්වල සාමාජිකයින් පිරිසක් අද ධීවර අමාත්‍යාංශයට පැමිණ ඇති අතර එහිදී අමාත්‍ය ජෝෂප් මයිකල් පෙරේරා මහතා අමාත්‍යාංශ ලේකම්වරයාට දැනුම් දී ඇත්තේ අදාළ පවුල්වල නඩත්තුව වෙනුවෙන් මාසිකව සහනාධාර මුදලක් ලබාදීමට පියවර ගන්නා ලෙසයි.", "URL": "https://sinhala.adaderana.lk/news.php?nid=49332", "Category": null, "Parent URL": null}