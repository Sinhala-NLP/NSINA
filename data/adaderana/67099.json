{"Source": "Adaderana", "Timestamp": "December 17, 2016 11:24 am", "Headline": "ලෝක බැංකුවෙන් තවත් ඩොලර් මිලියන 1340 ණයක්", "News Content": "ලෝක බැංකුවෙන් සහනදායී පොළී පදනම යටතේ ණයක් ලබාදීමට එකඟතාව පළ කර ඇති බව මුදල් අමාත්‍ය රවී කරුණානායක මහතා පවසයි.ඒ යටතේ ඇමරිකානු ඩොලර් මිලියන 1340ක් ලබාදීමට එකඟතාව පළ කර ඇති බව ඔහු පවසයි.සංවර්ධන කටයුතු සඳහා සහ වෙනත් සුබසාධන කටයුතු සඳහා මෙම ණය මුදල ලෝක බැංකුව මඟින් ලබාදෙන බව මුදල් අමාත්‍යවරයා පැවසීය.මූලික අදියර යටතේ ඩොලර් මිලියන 440ක් ලබාදෙන අතර පසුව තවත් ඩොලර් මිලියන 900ක් ලබාදීමට ලෝක බැංකුව එකඟතාව පළ කර ඇති බව මුදල් අමාත්‍ය රවී කරුණානායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67099", "Category": null, "Parent URL": null}