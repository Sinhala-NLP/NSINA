{"Source": "Adaderana", "Timestamp": "December 6, 2012 04:16 pm", "Headline": "මිනිස් හිස්කබල් ගැන සී.අයි.ඩී යෙන් පරීක්ෂණ", "News Content": "මාතලේ මහරෝහල් භූමියේ තිබී මිනිස් හිස කබල් සහ අස්ථි කොටස් හමුවීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශන ආරම්භ කර තිබේ. පසුගිය 23 වැනිදා සිට මේ දක්වා රෝහල් භූම්යේ තිබී මිනිස් හිස් කබල් 33 ක් සහ අස්ථි කොටස් හමුවී ඇති බව පොලීසිය සඳහන් කළේය. රෝහල් භූමියේ ජීව වායු ඒකකයක් ඉදිකිරීම සඳහා භූමිය සකස් කරමින් සිටිය දී අස්ථි කොටස් කිහිපයක් හමුවී තිබිණි. මේවා මිනිස් සිරුරුවල අස්ථි කොටස් බවට මාත‍ලේ රෝහල් වෛද්‍ය අධිකාරීවරයා සහ දිස්ත්‍රික් අධිකරණ වෛද්‍ය නිලධාරීවරයා විසින් හඳුනාගැනීමෙන් පසුව අදාළ ස්ථානයේ කැණීම් සිදු කිරීමට පියවර ගන්නා ලදී.", "URL": "https://sinhala.adaderana.lk/news.php?nid=29758", "Category": null, "Parent URL": null}