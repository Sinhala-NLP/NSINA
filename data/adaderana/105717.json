{"Source": "Adaderana", "Timestamp": "March 8, 2019 01:34 pm", "Headline": "සාදයක් අතරතුර ගැටුමකින් 10කට තුවාල-3ක් රෝහලේ", "News Content": "වැල්ලවාය පොලිස් බල ප්‍රදේශයේ ආනපල්ලම ප්‍රදේශයේ ගැහැණු දරුවෙකු වැඩිවියට පත්වීමේ උත්සව සාදයක ඇතිවූ ගැටුමකින් පුද්ගලයන් දස දෙනෙකු තුවාල ලබා ඇති අතර බරපතළ තත්ත්වයේ පසුවන තිදෙනෙක් රෝහල් ගතකොට ඇත. ඊයේ (07) දින රාත්‍රියේ මෙම ගැටුම ඇති වී තිබේ. එම සාදයෙදී මත්පැන් ද ලබා දී ඇති අතර සංගීත ප්‍රසංගයක්ද පවත්වා තිබේ. පසුව අද (08) අලුයම වන තුරු මෙම සාදය පවත්වා ඇති අතර එහිදී දෙපිරිසක් අතර ගැටුමක් ඇති වී ඇත. එහිදී පොලු මුගුරු වලින් දෙපාර්ශවයම පහර එල්ලකොටගෙන ඇති අතර එහිදී පුද්ගලයන් දස දෙදෙනකුට වඩා තුවාල ලබා තිබේ. ඉන් තිදෙනෙකුගේ තත්ත්වය බරපතළ බැවින් ඔවුන් වැල්ලවාය මූලික රෝහලට ඇතුළුත් කර ඇත. පහරදීමට සම්බන්ධ සැකකරුවන් හඳුනාගෙන ඇති අතර එම සැකකරුවන් කඩිනමින් අත්අඩංගුවට ගන්නා බව වැල්ලවාය පොලීසිය ප්‍රකාශකර ඇති බව අද දෙරණ වාර්තාකරු සඳහන් කර සිටියේය.", "URL": "https://sinhala.adaderana.lk/news.php?nid=105717", "Category": null, "Parent URL": null}