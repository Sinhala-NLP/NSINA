{"Source": "Adaderana", "Timestamp": "August 18, 2010 08:11 am", "Headline": "තවත් ශ්‍රී ලාංකික ධීවරයින් 16 ක් නිදහස්", "News Content": "ඉන්දීය අත්අඩංගුවේ පසු වූ තවත් ශ්‍රී ලාංකික ධීවරයින් 16 දෙනෙකු නිදහස් කර තිබේ. මෙම පිරිස නීතී විරෝධී ලෙස ඉන්දීය මුහුදු සීමාවේ දී ධීවර කර්මාන්තයේ නිරතව සිටිය දී ඉන්දීය වෙරළාරක්ෂක අංශ විසින් අත්අඩංගුවට ගැනුණි. මෙම ධීවර පිරිස සමග බහුදින ධීවර යාත්‍රා 14 ක්ද ඉන්දීය ආරක්ෂක අංශ මඟින් නිදහස් කර ඇති බව නාවික හමුදාව පවසයි. නිදහස් කෙරුණු මෙම ධීවර පිරිස හා බහුදින ධීවර යාත්‍රා නාවික හමුදාවේ රණ වික්‍රම නෞකාව මඟින් කන්කසන්තුරේ වරාය වෙත ‍රැගෙන ආ බව සඳහන් වේ. මෙම ධීවරයින් දෙවිනුවර හා ත්‍රිකුණාමල ප්‍රදේශ වල පදිංචිකරුවන් වේ.", "URL": "https://sinhala.adaderana.lk/news.php?nid=10297", "Category": null, "Parent URL": null}