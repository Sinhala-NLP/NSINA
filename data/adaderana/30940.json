{"Source": "Adaderana", "Timestamp": "January 21, 2013 12:09 pm", "Headline": "දැව සංස්ථා සභාපතිගේ වාහනය අනතුරක - නැන්දනිය මරුට", "News Content": "දැව සංස්ථාවේ සභාපතිවරයා පැදවු වාහනයක් හලාවත - පුත්තලම මංගලඑළිය ප්‍රදේශයේදී මාර්ගයෙන් ඉවතට පැන පොල් ගසක හැපීමෙන් එහි ගමන් ගත් ඔහුගේ බිරිඳගේ 80 හැවිරිදි මව මියගොස් තිබේ. ඊයේ රාත්‍රී 8.30ට පමණ මෙම අනතුර සිදුව ඇත. සභාපතිවරයාත්, ඔහුගේ බිරිඳත් බිරිඳගේ මවත් එකී වාහනයේ ගමන් කරමින් සිටියදී මෙම අනතුර සිදුව ඇතැයි පොලීසිය කියයි. අනතුරින් මියගොස් ඇත්තේ උඩුගම්පොළ ප්‍රදේශයේ පදිංචිව සිටි සීලවති මායාදුන්න නැමැති දැව සංස්ථා සභාපතිවරයාගේ නැන්දනියයි.", "URL": "https://sinhala.adaderana.lk/news.php?nid=30940", "Category": null, "Parent URL": null}