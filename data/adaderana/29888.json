{"Source": "Adaderana", "Timestamp": "December 12, 2012 09:27 am", "Headline": "පැයකට නීතීඥවරු අධිකරණ කටයුතුවලින් බැහැරට", "News Content": "දිවයින පුරා අධිකරණවල නීතීඥවරු අද (12) පෙරවරුවේ පැයක කාලයක් අධිකරණ කටයුතුවලින් ඉවත්වීමට තීරණය කර තිබේ. අගවිනිසුරු ආචාර්ය ශිරාණි බණ්ඩාරනායක මහත්මියට එරෙහිව එල්ල වී ඇති දෝෂාභියෝගයට විරෝධය පෑමේ අරමුණින් මෙම වර්ජනය ක‍්‍රියාත්මක කරන බව ශ‍්‍රී ලංකා නීතීඥ සංගමය පවසයි. මේ අතර ඊයේ දිනයේ මන්නාරම, කිලිනොච්චි, මුලතිව්, ගාල්ල සහ මාතර යන දිස්ත‍්‍රික්කයන්හි අධිකරණවල සේවය කරන නීතීඥවරු වර්ජනයක නිරත විය. උතුරු ප‍්‍රදේශයේ අධිකරණවල සේවය කරන නීතීඥවරු ඊයේ සිට දින 04 ක කාලයක් වර්ජනයක නිරත වන අතර ගාල්ල ප‍්‍රදේශයේ නීතීඥවරු ඊයේ සහ අද යන දෙදින තුළම වර්ජනයේ නිරත වන බව සඳහන්ය.", "URL": "https://sinhala.adaderana.lk/news.php?nid=29888", "Category": null, "Parent URL": null}