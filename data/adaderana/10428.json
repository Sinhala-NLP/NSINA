{"Source": "Adaderana", "Timestamp": "August 25, 2010 11:35 am", "Headline": "සත්‍යග්‍රහයට පොලිස් පොල්ල හරස්වෙලා", "News Content": "හලාවත මුන්නේෂ්වරම් කාලි කෝවිල ඉදිරිපිට පැවති සත්‍යග්‍රහයට පොලිසියෙන් බාධා එල්ල වූ බව ජාතික සංඝ සම්මේලනය පවසයි. පොලිසිය අධිකරණ නියෝගයක් ලබා ගෙන තිබීම හේතුවෙන් කෝවිල් භූමියට ඇතුළු වීමට දැරූ උත්සහය ව්‍යර්ථ වූ බව ජාතික සංඝ සම්මේලනයේ සම්බන්ධීකරණ ලේකම් පූජ්‍ය පස්සරමුල්ලේ දයාවංස හිමි පවසයි.. කෙසේ වෙතත් මුන්නේෂ්වරම් කාලි කෝවිලේ සිදු කරන සත්ව ඝාතනයට එරෙහිව විරෝධය දක්වමින් සත්‍යග්‍රහය පැවැත් වූ බව උන්වහන්සේ කියා සිටියි. හලාවත මුන්නේෂ්වරම් කාලි කෝවිලේ අද පවත්වන්නට නියමිත විශේෂ දේව මෙහෙයකදී එළුවන් 500 ක් ද කුකුළත් දහස් ගණනකින්ද යුතු සත්වයින් විශාල ප්‍රමාණයක් බිල්ලට දීමට සූදානම් කර තිබීමට විරෝධය පාමින් මෙම සත්‍යග්‍රහය පැවැත්වී තිබේ..", "URL": "https://sinhala.adaderana.lk/news.php?nid=10428", "Category": null, "Parent URL": null}