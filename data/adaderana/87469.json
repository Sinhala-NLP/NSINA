{"Source": "Adaderana", "Timestamp": "April 15, 2018 05:50 pm", "Headline": "තංගල්ලේ ස්වාමි පුරුෂයෙක් බිරිඳ ඝාතනය කරලා ඔහුත් සියදිවි හානි කරගෙන", "News Content": "තංගල්ල කුඩාවැල්ල ප්‍රදේශයේදී සිය ස්වාමි පුරුෂයා විසින් බිරිඳ ඝාතනය කර ඔහු ද සියදිවි හානිකරගෙන තිබේ. අද (15) දහවල් තංගල්ල පොලීසියට ලැබුණු තොරතුරකට අනුව සිදුකළ විමර්ශනයකදී මේ පිළිබද තොරතුරු අනාවරණය කරගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ඝාතනයට ලක්ව ඇත්තේ විසි දෙහැවිරිදි තරුණියක් වන අතර තියුණු ආයුධයකින් පහරදී ඇයව ඝාතනය කර ඇති බව වාර්තා වේ. ඝාතනය සිදුකළ ඇයගේ ස්වාමි පුරුෂයා සූරියවැල්ල ප්‍රදේශයේ දී ගෙළවැළලාගෙන සියදිවි හානිකරගෙන ඇති බව පොලීසිය සඳහන් කළේය. තංගල්ල පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=87469", "Category": null, "Parent URL": null}