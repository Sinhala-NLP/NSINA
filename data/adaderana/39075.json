{"Source": "Adaderana", "Timestamp": "November 24, 2013 08:50 am", "Headline": "නාගොඩ කඩ 3ක් ගින්නෙන් දැවෙයි", "News Content": "නාගොඩ, තල්ගස්වල ප්‍රදේශයේ අද අලුයම හටගත් ගින්නකින් වෙළෙඳසැල් තුනකට හානී සිදුව තිබේ. නාගොඩ පොලීසිය පැවසුවේ විදුලි කාන්දුවීමක් හේතුවෙන් ගින්න හටගෙන ඇති බවයි. ගාල්ල ගිනි නිවන ඒකකයේ නිලධාරින් සහ ප්‍රදේශවාසීන් එක්ව ගින්න මැඩපවත්වා ඇත. ගින්නෙන් කිසිදු ජීවිත හානීයක් සිදුව නොමැති අතර සිදුවු දේපළ හානිය පිළිබඳ මෙතෙක් තක්සේකරු කර නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=39075", "Category": null, "Parent URL": null}