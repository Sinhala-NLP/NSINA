{"Source": "Adaderana", "Timestamp": "December 1, 2018 11:58 am", "Headline": "උඩවලව ඇත් අතුරු සෙවනේදී ඇතෙක් වෙඩි තබා ඝාතනය කරයි", "News Content": "උඩවලව ඇත් අතුරු සෙවනේදී ඇතෙක් වෙඩි තබා ඝාතනය කර තිබේ. ඊයේ(30) රාත්‍රියේදී මෙම ඝාතනය සිදුව ඇති බව වාර්තා වෙයි. වනජිවි දෙපාර්තමේන්තුව සඳහන් කළේ උඩවලව ඇත් අතුරු සෙවනේ මායිම් ප්‍රදේශයකදී මෙම ඇතා වෙඩි තබා ඝාතනය කර ඇති අතර මියගිය ඇතාට වයස අවුරුදු 08ක් පමණ බවයි. මේ වන විට මෙම සිද්ධිය සම්බන්ධයෙන් උඩවලව ඇත් අතුරු සෙවනේ වෛද්‍ය නිළධාරින් කණ්ඩායමක් සහ වනජිවි දෙපාර්තමේන්තු නිළධාරින් කණ්ඩායමක් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=100101", "Category": null, "Parent URL": null}