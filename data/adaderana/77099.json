{"Source": "Adaderana", "Timestamp": "September 4, 2017 10:53 am", "Headline": " ගබ්සාව නීතිගත කිරීම යෝජනාවක් පමණයි!", "News Content": "ගබ්සාව නීතිගත කිරීම යෝජනාවක් පමණක් බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පෙන්වා දෙන්නේ එය ශ්‍රී ලංකා පරාජන්ම සංගමයේ විද්‍යාත්මක සැසිවාරයේදී ඉදිරිපත් වූ යෝජනාවක් පමණක් බවයි.කාන්තාවන් බලහත්කාරයෙන් දුෂණයට ලක්වීම සහ ළඳරු කළලය කිසියම් රෝගයකට ගොදුරු වී විකෘති මිනිසෙකු බිහිකිරීම යන කරුණු දෙක පදනම් කර ගනිමින් එම සංගමය විසින් ගබ්සාව නීතිගත කළ යුතු බවට යෝජනා කර ඇති බව අමාත්‍යවරයා පවසයි.නමුත් එම යෝජනාව මේ වන තෙක් තමාට ලැබී නොමැති බව ද සෞඛ්‍ය අමාත්‍ය රාජිත සේනාරතන මහතා සඳහන් කළේය.එම යෝජනාව ලැබුණු පසු අමාත්‍ය මණ්ඩලයට යොමු කර ඒ පිළිබඳ තීරණයක් ගන්නා බව සෞඛ්‍ය අමාත්‍යවරයා පවසයි.විකෘති මිනිසෙකු බිහි කිරීම පාපකර්මක් බවත්, එම නිසා ජීවිත කාලය පුරාම දුක්විදීමට සිදු වන බවත්, එබැවින් ළදරු කළල මුල සිට හඳුනාගෙන ඒවා ඉවත් කිරීම සුදුසු බව තමාගේ අදහස බව ඒ පිළිබඳ අදහස් දක්වමින් අමාත්‍ය රාජිත සේනාරත්න මහතා ප්‍රකාශ කර ඇත.", "URL": "https://sinhala.adaderana.lk/news.php?nid=77099", "Category": null, "Parent URL": null}