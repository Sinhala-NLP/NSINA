{"Source": "Adaderana", "Timestamp": "March 24, 2017 08:50 am", "Headline": "අලියෙක් පහර දී පුද්ගලයෙක් මරුට", "News Content": "පහරදීමකින් මැදවච්චිය, හැලබවැව ප්‍රදේශයේ දී වන අලියෙකු සිදුකළ පහරදීමෙන් පුද්ගලයෙකු මියගොස් තිබේ. හැලබ වැවේ දියනෑමට ගිය අවස්ථාවේ ඔහු මෙම අනතුරට ලක්ව ඇති බව පොලීසිය සඳහන් කරයි. දියනෑමට ගිය පුද්ගලයා යළි නිවසට පැමිණීම ප්‍රමාද වීම හේතුවෙන් ඔහුගේ ඥාතීන් අදාළ ප්‍රදේශයට ගොස් පරික්ෂා කිරීමේ දී වන අලියෙකුගේ පහරකෑමෙන් තුවාල ලබා සිටි පුද්ගලයා හමුවී තිබේ. මැදවචචිය රෝහලට ඇතුළත් කිරීමෙන් අනතුරුව ඔහු මියගොස් ඇති බව පොලීසිය පවසයි. මියගොස් ඇත්තේ මැදවච්චිය ඉහළ තම්මැන්නාව ප්‍රදේශයේ පදිංචිව සිටි 62 හැවිරිදි අයෙක්.", "URL": "https://sinhala.adaderana.lk/news.php?nid=71280", "Category": null, "Parent URL": null}