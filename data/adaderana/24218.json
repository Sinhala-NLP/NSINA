{"Source": "Adaderana", "Timestamp": "May 13, 2012 05:09 pm", "Headline": "  ගුරු පුරප්පාඩු සඳහා විද්‍යා පීඨ ඩිප්ලෝමාධාරීන් නොගැනීම ගැටලුවක්", "News Content": "පවතින ගුරු පුරප්පාඩු සඳහා විද්‍යාපීඨ ඩිප්ලෝමාධාරීන් බඳවා නොගැනීම ගැටලුකාරී තත්ත්වයක් උද්ගත කර ඇති බව අධ්‍යාපන වෘත්තිකයින්ගේ සංගමය පවසයි. එම සංගමයේ ලේකම් වසන්ත ධර්මසිරි මහතා කියා සිටියේ උපාධිධාරීන්ට රැකියා ලබාදීමට රජය කටයුතු කළ ද විරැකියාවෙන් පෙළෙන විද්‍යාපීඨ ඩිප්ලෝමාධාරීන් විශාල පිරිසක් සඳහා මෙතෙක් රැකියා ලබාදීමට කටයුතු කර ‍ නොමැති බවයි. ඉදිරි කාලයේ දී පළාත් සභා විසුරුවා හැරීමේ සූදානමක් පවතින බවට පැතිර යන ප්‍රචාරයන් සමඟ විද්‍යාපීඨ ඩිප්ලෝමාධාරීන් තුළ තිබු බලාපොරොත්තු කඩවී ඇති බවද හෙතෙම කියා සිටියි. පළාත් සභා විසුරුවා හැරියහොත් අදාළ පළාත් සභා පාසල්වල පවතින ගුරු පුරප්පාඩු පිරවීමට හැකියාවක් නොමැති බව වසන්ත ධර්මසිරි මහතා වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=24218", "Category": null, "Parent URL": null}