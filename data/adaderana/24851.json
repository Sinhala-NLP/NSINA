{"Source": "Adaderana", "Timestamp": "June 8, 2012 08:45 am", "Headline": "සිරියාව සාම ක්‍රියාවලිය ඉටුකරන බවට සුළු හෝ සාක්ෂියක් නෑ", "News Content": "සිරියාව සාම ක්‍රියාවලිය ඉටුකරන බවට සුළු හෝ සාක්ෂියක් නොමැති බව එක්සත් ජාතීන්ගේ සංවිධානයේ මහලේකම් බැන්කි මූන් පවසයි. සිරියාව තුළ අනතුරුදායක සිවිල් යුද්ධයක් ඇතිවීමේ අවදානම ඉහළ ගොස් ඇති බව ආරක්ෂක කවුන්සිල සැසියෙන් පසු ඔහු අවධාරණය කළේය. මේ අතර ආරක්ෂක කවුන්සිලය සිරියානු රජයට වැඩි බලපෑමක් සිදුකළ යුතු බව එක්සත් ජාතීන්ගේ සංවිධානයේ නියෝජිත කොෆී අන්නන් ප්‍රකාශ කළේය. මධ්‍යම සිරියාවේ දී පුද්ගලයින් 78 දෙනෙකු ඝාතනය ලක්වීමත් සමග මෙම ප්‍රකාශ නිකුත් වී තිබේ. අදාළ ප්‍රහාර සම්බන්ධයෙන් රජය වගකිවයුතු බවට විරුද්ධ පක්ෂ චෝදනා කරන අතර ඒවා ත්‍රස්තවාදී ප්‍රහාරයන් බව රජය පවසයි.", "URL": "https://sinhala.adaderana.lk/news.php?nid=24851", "Category": null, "Parent URL": null}