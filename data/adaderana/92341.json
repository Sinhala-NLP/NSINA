{"Source": "Adaderana", "Timestamp": "July 11, 2018 09:11 am", "Headline": "හමුදාපතිගේ ධූර කාලය වසරකින් දීර්ඝ කරයි", "News Content": "යුද හමුදාපති ලුතිනන් ජනරාල් මහේෂ් සේනානායක මහතාගේ සේවා කාලය තවත් වසරකින් දිගු කිරීමට ජනපති මෛත්‍රීපාල සිරිසේන කටයුතු කර තිබේ. 22 වැනි හමුදාපතිවරයා ලෙස මහේෂ් සේනානායක මහතා පත් වූයේ 2017 ජූනි මස 27 දිනයේදීය. සෑම අතින්ම අති ශූර කැඩෙට් නිළධාරියාට හිමි ශුරතාව දිනා ගනිමින් දෙවන ලුතිනන්වරයකු ලෙස අධිකාරියට පත්වී යුද හමුදා ඉංජිනේරු රෙජිමේන්තුවේ නිලධාරීයකු ලෙස හමුදා සේවයට එක්වූ ඔහු ඉන් පසුව යුද හමුදා විශේෂ බළකායට එක්විය. උතුරු නැගෙනහිර ප්‍රදේශවල පැවති සියළු යුධහමුදා මෙහෙයුම්වල විවිධ නායකත්ව ස්ථාවරයන් යටතේ මහේෂ් සේනානායක මහතා සක්‍රියව සහභාගි වී තිබේ.", "URL": "https://sinhala.adaderana.lk/news.php?nid=92341", "Category": null, "Parent URL": null}