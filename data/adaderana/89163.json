{"Source": "Adaderana", "Timestamp": "May 15, 2018 06:16 pm", "Headline": "ඉදිරි මැතිවරණයකදී ආණ්ඩුව පරාජය කරනවා-ජනතාව නැවතත් පොදු අපේක්ෂකයෙක් ගැන විශ්වාසය තියන් නෑ", "News Content": "ඉදිරි පළාත් සභා මැතිවරණයේදී ප්‍රගතිශීලී බලවේග සමඟ එක්ව රජය පරාජය කිරීමට කටයුතු කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා පවසයි. අද(15) කොළඹදී මාධ්‍යවේදීන් නැගූ අදහස්වලට පිළිතුරු ලබාදෙමින් මන්ත්‍රීවරයා මේ බව සඳහන් කළේය. ශ්‍රි ලංකා නිදහස් පක්ෂයේ ප්‍රතිසංවිධාන කටයුතු කොන්දේසි දෙකක් යටතේ සිදු කරනු ලබන බවත්, පක්ෂයේ නිලතල සම්බන්ධයෙන් වහාම ප්‍රතිසංවිධානයක් සිදුවිය යුතු බවත් පක්ෂ වහාම සම්මුතිවාදී රජයෙන් ඉවත් වීමට තීන්දු කළ යුතු බවත් මන්ත්‍රීවරයා මෙහිදී සඳහන් කළේය. වෘත්තීයභාවය හා අධ්‍යාපනික සුදුසුකම් අනුව රටේ පාලනය ගෙන යා හැකි පුද්ගලයෙකු ඉදිරි ජනාධිපතිවරණය සඳහා ඉදිරිපත් විය යුතු බව ද මන්ත්‍රීවරයා මෙහිදී වැඩිදුරටත් සඳහන් කළේය. කෙසේ වෙතත් ගෙවුණු වසර 3 හමාර තුළ ජනතාව යම් තක්සේරුවකට පැමිණ ඇති බවත්, ජනතාව නැවත වතාවක් පොදු අපේක්ෂකයෙකු පිළිබඳ තව වතාවක් විශ්වාසය නොතබන බවත් සුසිල් ප්‍රේම්ජයන්ත් මහතා පැවසීය. සම්මුතිවාදී රජය ඉතා අසාර්ථක සංකල්පයක් වන බව ද ඔහු කියා සිටියේය.", "URL": "https://sinhala.adaderana.lk/news.php?nid=89163", "Category": null, "Parent URL": null}