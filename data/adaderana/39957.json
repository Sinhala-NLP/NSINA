{"Source": "Adaderana", "Timestamp": "December 30, 2013 11:50 am", "Headline": "මෙරට ජනයාගෙන් 11.4%ගේ නිවෙස්වල අන්තර්ජාල පහසුකම් ", "News Content": "මෙරට ජනගහණයෙන් සියයට 11.4ක ප්‍රතිශතයක් ගෘහාශ්‍රිත අන්තර්ජාල සේවා භාවිත කරන බව අනාවරණය වී තිබේ. ජනගහණයෙන් සියයට 9.2ක ප්‍රතිශතයක් සන්නනිවේදන මධ්‍යස්ථාන ඇතුළු වෙනත් ක්‍රමවේදයන් හරහා අන්තර්ජාල සේවා භාවිත කරන බව වාර්තා වේ. ජන හා සංඛ්‍යා ලේඛන දෙපාර්තමේන්තුවේ වාර්තා වලට අනුව අන්තර්ජාල සේවා භාවිත කරන වැඩිම පිරිසක් කොළඹ දිස්ත්‍රික්කයෙන් වාර්තා වන අතර එම ප්‍රතිශතය ජනගහණයෙන් සියයට 26කි. සියයට 15.2ක් වෙනත් ක්‍රම හරහා අන්තර්ජාලයට ප්‍රවේශ වේ. ගම්පහ දිස්ත්‍රික්කය ද වැඩිම පිරිසක් අන්තර්ජාලය භාවිත කරන දිස්ත්‍රික්කයක් බවට හඳුනාගෙන ඇත. උතුර සහ නැගෙනහිර ප්‍රදේශ වලද අන්තර්ජාල භාවිතය ඉහළ ගොස් ඇති බව සංඛ්‍යා ලේඛන වාර්තා පෙන්වාදෙයි.", "URL": "https://sinhala.adaderana.lk/news.php?nid=39957", "Category": null, "Parent URL": null}