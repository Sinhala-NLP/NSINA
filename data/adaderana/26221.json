{"Source": "Adaderana", "Timestamp": "August 1, 2012 08:36 am", "Headline": "අවසන් රන්දෝලි පෙරහැර අද", "News Content": "ඓතිහාසික මහනුවර ශ්‍රී දළදා මාලිගාවේ පෙරහැර මංගල්‍යයේ අවසන් රන්දෝලි පෙරහැර අද රාත්‍රී 8 යි 24 යෙදෙන සුභ මෙහොතින් වීදි සංචාරය කිරීමට නියමිතව තිබේ. >BR> ශ්‍රී දළදා මාලිගාවෙන් පිටත්වන පෙරහැර දළදා වීදිය, යටිනුවර වීදිය, හරස් වීදිය, කොටුගොඩැල්ල වීදිය, කන්දේ වීදිය, ඩී.එස් සේනනායක වීදිය ඔස්සේ රජ වීදීයට පැමිණ ගෙවදීමට නියමිතය. >BR> පෙරහැර වීදි සංචාරය කිරීමෙන් අනතුරුව මධ්‍යම රාත්‍රියේදි පෙරහැර කරඬුව අස්ගිරිගෙඩිගේ විහාරයේ තැන්පත් කෙරෙනු ඇත. >BR> අනතුරුව සතර මහා දේවාල පෙරහැර හෙට අලුයම මහවැලි ග‍ඟේ ගැටඹේ තොටුපොළ වෙත ගොස් දිය කැපීමේ චාරිත්‍රය සිදු කිරීමට නියමිතය. >BR> දියවඩන නිළමේවරයා ප්‍රමුඛ බස්නායක නිළමේවරුන් විසින් පෙරහැර මංගල්‍ය සාර්ථකව නිමවූ බව පවසමින් රාජ්‍ය නායකයා වන ජනාධිපති මහින්ද රාජපක්ෂ මහතා වෙත සංදේශයක් භාරදීමෙන් පසුව මහනුවර දළදා පෙරහැරේ කටයුතු නිමාවට වනු ඇත. >BR> මේ අතර කතරගම ඇසළ උත්සවයේ අවසන් පෙරහැර අද රාත්‍රියේ වීදි සංචාරය කිරීමට නියමිතය.", "URL": "https://sinhala.adaderana.lk/news.php?nid=26221", "Category": null, "Parent URL": null}