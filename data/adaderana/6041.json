{"Source": "Adaderana", "Timestamp": "January 13, 2010 10:20 am", "Headline": "රටේ ආරක්ෂාව ඉහළට", "News Content": "මැතිවරණය පැවැත්වෙන කාල සීමාව තුළ රටේ ආරක්ෂාව තවදුරටත් ඉහළ නැංවීමට රජය තීරණය කර තිබේ. ඊයේ තංගල්ල ප්‍රදේශයේදී ජනාධිපතිවරණ අපේක්ෂක සරත් ෆොන්සේකා මහතාගේ ආධාරකරුවන් පිරිසක් රැගත් බස් රථයකට එල්ල වූ ප්‍රහාරය රජයේ මෙම තීරණයට හේතුවී ඇතිබව සඳහන්ය. එක් කාන්තාවක් මරණයට පත්කළ හා කිහිපදෙනෙකුට තුවාල සිදුකළ මෙම ප්‍රහාරය රජය දැඩිසේ හෙළාදකින අතර ප්‍රජාත්‍රන්තවාදී මැතිවරණ ක්‍රියාවලිය තුළ නැවත එවැනි ප්‍රචණ්ඩ ක්‍රියා ඇතිවීමට ඉඩනොදෙන බව ද රජය අවධාරණය කරයි. එමෙන්ම වැඩිදුරටත් කරුණු දක්වන රජය පවසන්නේ මැතිවරණය පැවැත්වෙන දිනය දක්වා රටේ ආරක්ෂාව තහවුරු කිරීමට අදාළ බලධාරීන්ට බලය පවරා ඇතිබවත්, මැතිවරණ පැවැත්වෙන දිනයේදී ජනතාවට ආරක්ෂාකාරීව ජන්දය භාවිත කිරීමේ හැකියාව තහවුරු කරන බවය.", "URL": "https://sinhala.adaderana.lk/news.php?nid=6041", "Category": null, "Parent URL": null}