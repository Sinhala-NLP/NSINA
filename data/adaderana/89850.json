{"Source": "Adaderana", "Timestamp": "May 26, 2018 12:36 pm", "Headline": "නිවසක් තුළ සිරවී සිටි ගැබිණියක් හා මාස 3ක බිළිඳෙකු බේරුණු හැටි", "News Content": "බත්තුනු ඔය පාලම ප්‍රදේශයේ ජලගැනිම හේතුවෙන් නිවාස කිහිපයක සහ හලාවත පුරිච්චිකුලම් ප්‍රදේශයේ නිවාසයක සිරවී සිටි කාන්තාවන් සහ කුඩා, දරුවන් ඇතුලු පිරිසක් මහත් පරිශ්‍රමයකින් පසුව නිරුපද්‍රිතව බේරා ගැනීමට ශ්‍රී ලංකා නාවික හමුදා ක්ෂණික ප්‍රතිචාර දැක්වීමේ, මුදවා ගැනීමේ සහ සහන සැළසීමේ ඒකකයට (4RU)අනුයුක්ත නාවිකයින් සමත් වී තිබේ. ශ්‍රී ලංකාවට බලපා ඇති වැසි සහිත අයහපත් කාලගුණික තත්ත්වය මේ වන විට පහව යමින් පවතින අතර, විපතටපත් ජනතාවෙගේ සාමාන්‍ය ජන ජීවිතය නගාසිටුවීම සඳහා නාවික හමුදා සහන සැළසීමේ කණ්ඩායම් 54 ක් දක්වා වැඩිකර ඇති අතර, තවදුරටත් සහන සැළසීමේ කටයුතුවල නිරතව ඇත. ඊයේ‍(25) සවස මෙම මුදා ගැනීමේ මෙහෙයුම ක්‍රියාත්මක වී තිබේ. ඒ අතර, හලාවත පුරිච්චිකුලම් ප්‍රදේශයේ නිවාසය තුළ ගැබිණි කාන්තාවක් සහ මාස 03 වයසැති කුඩා බිළිඳෙකු ද සිට ඇති අතර, ඩිංගි යාත්‍රා භාවිතා කරමින් එම ස්ථානයට ළඟාවීමට නොහැකි වු නිසා නාවිකයන් විසින් පිහිනා ගොස් මෙම පුද්ගලයන් සුරක්‍ෂිත ස්ථාන වෙත ගෙන ඒමට සමත් වී ඇත.", "URL": "https://sinhala.adaderana.lk/news.php?nid=89850", "Category": null, "Parent URL": null}