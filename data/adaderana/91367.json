{"Source": "Adaderana", "Timestamp": "June 23, 2018 01:06 pm", "Headline": "තැපැල් සේවක වර්ජනය 13 වන දිනටත් අඛණ්ඩව", "News Content": "තැපැල් වෘත්තිය සමිති අද (23) 13 වන දිනටත් සිය වර්ජනයේ නිරත වන අතර අඛණ්ඩ උපවාසයද මේ වන විටත් ක්‍රියාත්මක වේ. මේ අතර ජාතික වෘත්තීය සමිති මධ්‍යස්ථානයේ නියෝජීතයින්ද අද දිනයේදී උපවාසයේ නිරත තැපැල් සේවකයින්ට සහය පළ කළේය. තැපැල් සේවකයන් ඉකුත් ජූනි 11 වැනිදා වර්ජනයක් ආරම්භ කළේ රාජ්‍ය පරිපාලන ක්ෂේත්‍රයට අදාලව නිකුත් කෙරුණු 6/2006 චක්‍රලේඛය නිසා තමන්ට අහිමි වූ සේවය ස්ථිරකිරීම් සහ උසස්වීම් නියමිත පරිදි ලබාදෙන ලෙස ඉල්ලමිනි. සිය ගැටළුවලට නිසි විසදුමක් ලබාදීමට බලධාරීන් අපොහොසත් විම හේතුවෙන් තැපැල් වෘත්තීය සංගම් කොළඹ පිහිටි මධ්‍යම තැපැල් හුවමාරුව ඉදිරිපිට පසුව අඛණ්ඩ උපවාසයක්ද ආරම්භ කරනු ලැබීය. අද දිනයේදී එම ස්ථානයට ජාතික වෘත්තීය සමිති මධ්‍යස්තානයේ නියෝජීතයින්ද පැමිණි අතර පසුව ඔවුන් තැපැල් සේවක වර්ජනයට සහය පළකරන අයුරු දක්නට ලැබිණි.", "URL": "https://sinhala.adaderana.lk/news.php?nid=91367", "Category": null, "Parent URL": null}