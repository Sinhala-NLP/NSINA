{"Source": "Adaderana", "Timestamp": "April 3, 2018 10:56 am", "Headline": "පොහොට්ටුවෙන්  ඊ.පී.ඩී.පී.නායකයින්ට  බලපෑමක් ", "News Content": "පොහොට්ටුව පක්ෂයේ පිරිසක් විසින් ඊ.පී.ඩී.පී.නායකයින්ට කළ බලපෑමක් හේතුවෙන් ඊ.පී.ඩී.පී.සංවිධානය උතුරු පළාත තුළ දැඩි අර්බුදයකට ලක්ව සිටින බව එම සංවිධානය කියයි. යාපනයේ වේලනෙයි ප්‍රාදේශීය සභාවට පොහොට්ටුවෙන් තරග කළ නාදන් කෝමනී මහතා උප සභාපතිවරයා වශයෙන් පත් කරන ලෙස පොහොට්ටුවේ පිරිසක් කළ බලපෑම මත ඊ.පී.ඩී.පී.සංවිධානය එසේ කළ නමුත් මේ වන විට උතුරේ දේශපාලන බලවේග විසින් ඊට දැඩි විරෝධයක් පලකරන බව ඊ.පී.ඩී.පී.සංවිධානය පවසයි. වේලනෙයි ප්‍රාදේශීය සභාව සඳහා පොහොට්ටුවෙන් තරග කළ පිරිසෙන් සභිකයින් දෙදෙනෙකු පත් වූ බව පෙන්වා දෙන ඊ.පී.ඩී.පී.සංවිධානය එහි උප සභාපතිධූරය සඳහා දෙමළ ජාතික සන්ධානයේ අයෙකු පත්කරන මෙන් දැඩිව ඉල්ලීමක් කොට තිබියදී පොහොට්ටුවේ සභිකයෙකු පත් කිරීමෙන් මෙම විරෝධය ආරම්භ වී ඇතැයි ඊ.පී.ඩී.පී.සංවිධානය කියයි. උතුරේ පළාත් පාලන ආයතන කීපයකටම නාම යෝජනා ලබා දීමේදී ඊ.පී.ඩී.පී.සංවිධානය හා පොහොට්ටුව පක්ෂය එක්ව නාම යෝජනා ලබා දීම නිසා මේ අන්දමට පොහොට්ටුව පක්ෂයෙන් බලපෑම් එල්ල වන බවද ඊ.පී.ඩී.පී.සංවිධානය කියයි.", "URL": "https://sinhala.adaderana.lk/news.php?nid=86813", "Category": null, "Parent URL": null}