{"Source": "Adaderana", "Timestamp": "February 18, 2010 08:03 am", "Headline": "සැකකරු තවදුර‍ටත් රක්ෂිත බන්ධනාගාරයට", "News Content": "අනුරාධපුර යුද හමුදා කඳවුරට ප්‍රහාර එල්ලකිරීමේ චෝදනාව මත අත්අඩංගුවට ගත් ප්‍රධාන සැකකරු තවදුර‍ටත් රක්ෂිත බන්ධනාගාර ගතකරන ලෙස අනුරාධපුර ප්‍රධාන මහේස්ත්‍රාත් දර්ශිකා විමලසිරි මෙ‍නවිය නියෝග කර තිබේ. අදාළ සැකකරු මාර්තු දෙවැනි දින දක්වා රක්ෂිත බන්ධනාගාර ගතකරන ලෙස සැකකරුවන් ඊයේ මහේස්ත්‍රාත් අධිකරණය හමුවට ඉදිරිපත් කරන ලද අවස්ථාවේ දී මහේස්ත්‍රාත්වරිය නියෝග කළේය. කිලිනොච්චියේ පදිංචිකරුවෙකු ‍වන මෙම ප්‍රධාන සැකකරු අනු‍රාධපුර ගුවන් හමුදා කඳවුරට ආසන්න ස්ථානයක සිට ගොඩබිමින් සහ ගුවනින් ප්‍රහාර මෙහෙයවූ බවට චෝදනා එල්ල වී ඇත.", "URL": "https://sinhala.adaderana.lk/news.php?nid=6767", "Category": null, "Parent URL": null}