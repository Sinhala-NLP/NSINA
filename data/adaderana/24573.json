{"Source": "Adaderana", "Timestamp": "May 28, 2012 11:53 am", "Headline": "ගන්කන්ද පොලිසියට භාරවෙයි", "News Content": "රත්නපුර දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී දුනේෂ් ගන්කන්ද මහතා පොලිසියට භාර වී තිබේ. අද(28) පෙරවරුවේ මන්ත්‍රීවරයා නීතීඥවරුන් මාර්ගයෙන් කොල්ලුපිටිය පොලිසියට භාර වී ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. පසුගිය සෙනසුරාදා රාත්‍රීයේ කොල්ලුපිටිය ප්‍රදේශයේ සමාජ ශාලාවකදී ව්‍යාපාරිකයෙකුට පහර දී ඔහුගේ නාසය සපාකෑමේ සිද්ධියක් සම්බන්ධයෙන් අදාළ මන්ත්‍රීවරයාට එරෙහිව චෝදනා එල්ල වී තිබුණි. මේ අතර සැකකටයුතු පුද්ගලයෙකුට ආරක්ෂාව සපයන පුද්ගලයන්ට එරෙහිව ද නීතී මඟින් ක්‍රියාකළ හැකි බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=24573", "Category": null, "Parent URL": null}