{"Source": "Adaderana", "Timestamp": "July 18, 2017 08:38 am", "Headline": " මිනින්දෝරු සංගමය අද තීරණයක් ගන්නවාලු", "News Content": "දැනට ක්‍රියාත්මක කර ඇති වැඩ වර්ජනය නතර කිරීම සම්බන්ධයෙන් අද (18) දිනයේ තීරණය කරන බව රජයේ මිනින්දෝරු සංගමය පවසයි.ඉල්ලීම් හයක් මුල් කරගනිමින් රජයේ මිනින්දෝරු සංගමය මේ වන විට වැඩ වර්ජනයක් ආරම්භ කර තිබේ.සිය ගැටළුවලට විසඳුම් ලබාදීමට අද දිනයේ විශේෂ කැබිනට් පත්‍රිකාවක් ඉදිරිපත් කිරීමට ඉඩම් අමාත්‍යවරයා එකඟතාව පළ කර ඇති බව රජයේ මිනින්දෝරු සංගමයේ සභාපති ඩබ්ලිව්.එම්.බි. උඩුගොඩ මහතා සඳහන් කළේය.ඒ අනුව වෘත්තීය සමිති ක්‍රියාමාර්ගය සම්බන්ධයෙන් අද දිනයේ යළි සාකච්ඡා කිරීමට බලාපොරොත්තු වන බව උඩුගොඩ මහතා සඳහන් කළේය.", "URL": "https://sinhala.adaderana.lk/news.php?nid=75359", "Category": null, "Parent URL": null}