{"Source": "Adaderana", "Timestamp": "June 8, 2014 10:17 pm", "Headline": "තංගල්ල ඝාතනයේ තවත් 4ක් රිමාන්ඩ්", "News Content": "තංගල්ල බස්නැවතුම්පොළේදී බස් රථ සහයකයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් එහි ප්‍රධාන සැකකරු ඇතුළු සිව්දෙනෙකු ලබන 18 වැනිදා දක්වා රිමාන්ඩ් කරන ලෙසට තංගල්ල වැඩබලන මහේස්ත්‍රාත් ජේ.එම්. රංජිත් ජයන්ත මහතා නියෝග කර තිබේ. මෙම සැකකරුවන් ඊයේ රාත්‍රී අත්අඩංගුවට ගෙන ඇති බව අප වාර්තාකරු පැවසීය. මෙම ඝාතනය සම්බන්ධයෙන් සැකකරුවන් තිදෙනෙකු පසුගියදා අත්අඩංගුවට ගත් අතර ඔවුන් තිදෙනා ද මේවන විට රක්ෂිත බන්ධනාගාරයේ පසුවේ.", "URL": "https://sinhala.adaderana.lk/news.php?nid=43826", "Category": null, "Parent URL": null}