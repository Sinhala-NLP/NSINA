{"Source": "Adaderana", "Timestamp": "August 29, 2017 08:48 am", "Headline": "කුරුඳුගහ හැතැප්ම උප තැපැල් කාර්යාලයේ ගින්නක්-ස්ථානාධිපතිනිය මරුට", "News Content": "ඇල්පිටිය, කුරුදුගහ හැතැප්ම උප තැපැල් කාර්යාලයේ ඇති වු ගින්නකින් එහි ස්ථානාධිපතිනිය මියගොස් තිබේ.පොලිස් මාධ්‍ය ප්‍රකාශක කාර්යාලය සඳහන් කළේ අද(29) උදෑසන 6.30ට පමණ තැපැල් ස්ථානයේ ගින්නක් හටගෙන ඇති බවට ඇල්පිටිය පොලීසියට තොරතුරක් ලැබී ඇති බවයි.ඒ අනුව පොලීසිය ගිනි නිවීමේ ඒකකය සහ ප්‍රදේශවාසීන් එක්ව ගින්න මැඩපවත්වා තිබේ.ගින්න ඇතිවන අවස්ථාවේ තැපැල් කාර්යලය තුළ සිටි ස්ථානාධිපතිනිය පිළිස්සුම් තුවාල ලබා ඇල්පිටිය රෝහලට ඇතුළත් කිරීමේදී මියගොස් ඇති බව පොලීසිය පැවසුවේය.49 හැවිරිදි වියේ පසුවූ මියගිය තැපැල් ස්ථානාධිපතිනිය කුරුඳුගහහැතැප්ම ප්‍රදේශයේම පදිංචිකාරියක බව සඳහන්ය.ඇය අද උදෑසන 06.00 ට පමණ සිය නිවසේ සිට තැපැල් කාර්යාලය වෙත පැමිණ ඇති බව ද පොලීසිය සඳහන් කළේය.ගින්නට හේතුව මෙතෙක් අනාවරණය වී නොමැති අතර ඇල්පිටිය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76827", "Category": null, "Parent URL": null}