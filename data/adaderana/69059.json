{"Source": "Adaderana", "Timestamp": "February 3, 2017 12:26 pm", "Headline": " ගොඩනැගිලි කිහිපයක් කඩා වැටී 7ක් මරු දකියි", "News Content": "චීනයේ ෂැන්හයි ප්‍රදේශයේ ගොඩනැගිලි කිහිපයක් කඩා වැටීම හේතුවෙන් පුද්ගලයින් 07 දෙනෙකු ජිවිතක්ෂයට පත්ව තිබේ.මහල් 05කින් සමන්විත ගොඩනැගිලි 04ක් මෙලෙස කඩා වැටී ඇති බව විදෙස් මාධ්‍ය වාර්තා කළේය.සුන්බුන් අතර සිරවී සිටි පුද්ගලයින් දෙදෙනෙකු බේරා ගැනීමට සහන සේවකයින් සමත්ව ඇති අතර තවත් කිහිප දෙනෙකු සුන්බුන් අතර සිරවී ඇති බවට සැක පළකරන බව චීන බලධාරීන් පවසයි.කෙසේවෙතත් මෙම අනතුර සිදුවීමට හේතුව මෙතෙක් අනාවරණය වී නොමැති බව සඳහන් වේ.", "URL": "https://sinhala.adaderana.lk/news.php?nid=69059", "Category": null, "Parent URL": null}