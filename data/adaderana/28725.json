{"Source": "Adaderana", "Timestamp": "October 29, 2012 08:57 pm", "Headline": "\"13\"ට එරෙහි නාට්‍යයේ රඟපාන්නේ ආණ්ඩුවේම පිරිසක්", "News Content": "13 වැනි ව්‍යවස්ථා සංශෝධනයට එරෙහිව රජය විසින් රඟපානු ලබන නාට්‍යයේ අධ්‍යක්ෂණය, නළු නිළියන්, පිටපත, යන සියලු අංශ නියෝජනය කරන්නේ ආණ්ඩුවේම පිරිසක් යැයි එක්සත් ජාතික පක්ෂය පවසයි. 13 වැනි ව්‍යවස්ථා සංශෝධනයට එරෙහිව රජය යටිගිරියෙන් කෑගසන බවත් එසේ කෑගසන්නේ අවංකවම ද යන්න ගැටලුවක් බවත් එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පෙන්වාදෙයි. එකී සංශෝධනය යටතේ ස්ථාපිත කළ පළාත්සභා සඳහා තරග කොට වරප්‍රසාද විඳිමින් පිරිසක් ඊට විරෝධය පළ කරන්නේ යැයි ඔහු පැවසුවේය. කොළඹදී අද (29) පැවැති මාධ්‍ය හමුවකදී ගයන්ත කරුණාතිලක මහතා මේ අදහස් පළ කළේය.", "URL": "https://sinhala.adaderana.lk/news.php?nid=28725", "Category": null, "Parent URL": null}