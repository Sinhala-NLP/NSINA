{"Source": "Adaderana", "Timestamp": "December 30, 2012 03:03 pm", "Headline": "සැමියා රෝහලේ සිටියදී එක්දරු බිරියට අතවර ", "News Content": "ස්වාමියා රෝහල්ගත කර සිටියදී කටුමැටි ගෙයක දොර ලෑලි ඉවත් කර එහි සිටි 21 හැවිරිදි එක්දරු මවකට අතවර කළ හමුදාවෙන් පලාගිය පුද්ගලයෙකු නෙළුව පොලීසිය විසින් අත්අඩංගුවට ගෙන තිබේ. අවුරුදු 2ක් පමණ වයසැති දරුවා සමග නි‍වසේ සිටියදී ඇයට මෙලෙස අතවර කර ඇත්තේ අසල්වැසි නිවසක පදිංචි 26 හැවිරිදි තරුණයෙකි. පෙරේදා (28) රාත්‍රී 11.30ට පමණ එකී අපරාධය සිදුව තිබේ. නෙළුව පහල ගිගුම්මඩුව ප්‍රදේශයේ පදිංචි එම කාන්තාවගේ ස්වාමි පුරුෂයා පපුවේ අමාරුවක් හේතුවෙන් රෝහල්ගත කර ඇත. බිරිය විසින් පෙරේදා දහවල් අසල්වැසි තරුණයාට පවසා ඇත්තේ හැකි නම් සිය ස්වාමියාගේ සාත්තුව සඳහා යන ලෙසත් මග වියදම් වශයෙන් මුදල් ලබාදීමට ද හැකි බවත් යනුවෙනි. කෙසේ හෝ සැකකරු හා එන්නම් යැයි පවසා තවත් පුද්ගලයෙකු සමග එදින රාත්‍රී බීමත්ව නිවසට පැමිණ එකී කාන්තාවට අතවර කර තිබේ. හමුදා‍වෙන් පලාගොස් සිටි මෙම අපරාධයේ ප්‍රධාන සැකකරු ඊයේ අත්අඩංගුවට ගත් බවද පොලීසිය කියයි‍ සිද්ධියට සම්බන්ධ අනෙක් සැකකරු ප්‍රදේශයෙන් පලාගොස් ඇති බවත් ඔහු අත්අඩංගුවට ගැනීම සඳහා පොලිස් කණ්ඩායම් 2ක් පත් කර ඇති බවත් පොලීසිය කියයි.", "URL": "https://sinhala.adaderana.lk/news.php?nid=30365", "Category": null, "Parent URL": null}