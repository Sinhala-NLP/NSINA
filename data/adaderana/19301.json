{"Source": "Adaderana", "Timestamp": "October 12, 2011 08:24 am", "Headline": "රජයේ ප්‍රතිචාරය ගැන තවමත් බලාපොරොත්තුවෙන් -බැංකි මූන් ", "News Content": "දරුස්මාන් වාර්තාව සම්බන්ධයෙන් ශ්‍රී ලංකා රජයෙන් නිසි ප්‍රතිචාරයක් ලැබෙන ‍තෙක් තවමත් බලාපොරොත්තුවෙන් සිටින බව ජගත් මහලේකම් බැන්කී මූන් මහතා පවසයි. ශ්‍රී ලංකා රජය මේ පිළිබඳව ධනාත්මක ප්‍රතිචාරයක් ලබා දෙනු ඇති බවවට තමා අපේක්ෂා කරන බව ඔහු සඳහන් කරයි. නෝර්වේ, ඔස්ලෝහි පැවැත්වෙන කාළගුණික විපර්යාස හා බලශක්ති පිළිබඳ සමුළුවට සහභාගී වීමෙන් අනතුරුව නෝර්වේ මාධ්‍ය හමුවේ අදහස් දක්වමින් බැන්කී මූන් මේ බව පවසා තිබේ. දරුස්මාන් වාර්තාව එක්සත් ජාතීන්ගේ මානව හිමිකම් කවුන්සිලයට ඉදිරිපත් කිරීමට ද ක්‍රියා කළ බව ඔහු ප්‍රකාශ කර ඇති බව සඳහන්ය. එම වාර්තාව මේ වන විට මානව හිමිකම් කොමසාරිස්වරිය ඇතුළු පිරිසක් විසින් තවදුරටත් විශ්ලේෂණය කරමින් සිටින බවද ඔහු ප්‍රකාශ කර ඇත. පසුගිය දා තමාට ශ්‍රී ලංකා ජනාධිපතිවරයා හමු වූ බව බැන්කී මූන් මහතා පවසා ඇත. ලංකාවේ මානව හිමිකම් සුරක්ෂිත කීරීමටත් දෙමළ ජනතාවගේ අයීතීන් සුරක්ෂිත කිරීමටත් එහි දී ජනාධිපතිවරයා සහතික වූ බව බැන්කී මූන් සඳහන් කරයි.", "URL": "https://sinhala.adaderana.lk/news.php?nid=19301", "Category": null, "Parent URL": null}