{"Source": "Adaderana", "Timestamp": "January 30, 2015 08:32 am", "Headline": "නිවසට ගිනි ඇවිළි පිය පුතු මරුදකී", "News Content": "අම්පාර, සමන්තුරේ ප‍්‍රදේශයේ නිවසක ඊයේ රාතී‍්‍ර ඇති වූ ගින්නකින් පියෙකු සහ ඔහු‍ගේ 3 හැවිරිදි දරුවෙකු පිළිස්සුම් තුවාල ලබා මියගොස් තිබේ. සමන්තුරේ, වලතාපිටිය, ස්මයිල්පුර, සුනාමි ගම්මානය පිටුපස ඇති පැල්පත් නිවසක ගින්න හටගෙන ඇත. නිවසේ නිදා සිටි 43 හැවිරිදි පියා සහ 3 හැවිරිදි ඔහුගේ දරුවා මෙම ගින්නෙන් පිළිස්සී මියගොස් ඇති අතර හත් හැවිරිදි දැරියක් ද පිළිස්සුම් තුවාල ලබා රෝහල් ගත කර තිබේ. ගින්නට හේතුව කුමක්දැයි ‍පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=49047", "Category": null, "Parent URL": null}