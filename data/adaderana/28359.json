{"Source": "Adaderana", "Timestamp": "October 17, 2012 11:23 am", "Headline": "තේ බී හොර නෝට්ටුවක් දික් කළ අයෙක්ට වැඩ වරදියි", "News Content": "ව්‍යාජ මුදල් නෝට්ටුවක් ළඟ තබා ගත් පුද්ගලයෙකු පානදුර උතුර, හේනමුල්ල ප‍්‍රදේශයේ දී අත්අඩංගුවට ගෙන තිබේ. පානදුර උතුර පොලිස්ථානයේ නිලධාරීන් කණ්ඩායමක් විසින් අද (17) අලුයම සැකකරු අත්අඩංගුවට ගෙන ඇති බව සඳහන්ය. හේනමුල්ල ප‍්‍රදේශයේ රාත‍්‍රී තේ කඩයකට සැකකරු විසින් රුපියල් දහසේ ව්‍යාජ නෝට්ටුවක් ලබා දී ඇති බව වාර්තා වේ. ඒ පිළිබඳ පොලීසියට සිදුකරන ලද දැනුම්දීමක දී සැකකරු අත්අඩංගුවට ගෙන තිබේ. අත්අඩංගුවට ගත් සැකකරු වස්කඩුව ප‍්‍රදේශයේ පදිංචිකරුවෙකි. සැකකරු සම්බන්ධයෙන් පානදුර උතුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28359", "Category": null, "Parent URL": null}