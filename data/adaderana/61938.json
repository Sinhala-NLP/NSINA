{"Source": "Adaderana", "Timestamp": "July 10, 2016 12:51 pm", "Headline": "ඡායා කැබිනට්ටුවට මහින්දගෙන් සුබපැතුම්!", "News Content": "ශ්‍රී ලංකා නිදහස් පක්ෂය ආරක්ෂා කර ගැනීම පක්ෂයේ සියලුම නියෝජිතයින්ගේ ප්‍රධාන වගකීම විය යුතු බව බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි.අමාත්‍යවරයා පවසන්නේ ඒකාබද්ධ විපක්ෂයේ ඇතමුන්ගේ ක්‍රියාකලාප හේතුවෙන් සිදු වන්නේ එක්සත් ජාතික පක්ෂයේ බලය තහවුරුවීමක් බවයි.වීරකැටිය, උඩුකිරිවිල ප්‍රදේශයේදී පැවැති ජන හමුවකට එක් වූ මහින්ද අමරවීර මහතා ඒකාබද්ධ විපක්ෂයේ ඡායා කැබිනට්ටුව පිළිබඳ අදහස් දක්වමින් මේ බව කියා සිටියේය.එහිදී ඒකාබද්ධ විපක්ෂයේ ඡායා කැබිනට්ටුවට සන්ධාන මහ ලේකම් අමාත්‍ය මහින්ද අමරවීර මහතා සිය සුභ පැතුම් ද එක් කර සිටියේය.", "URL": "https://sinhala.adaderana.lk/news.php?nid=61938", "Category": null, "Parent URL": null}