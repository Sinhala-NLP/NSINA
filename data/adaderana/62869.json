{"Source": "Adaderana", "Timestamp": "August 8, 2016 09:39 am", "Headline": "  කිමිකෝ රහීම්ට දෙවන වටය අහිමිවෙයි", "News Content": "රියෝ ඔලිම්පික් ක්‍රීඩා උළෙලේ මීටර් 100 පසුපස ආර පිහිනුම් කාන්තා ඉසව්ව නියෝජනය කළ කිමිකෝ රහීම්ට දෙවන වටය අහිමි වී තිබේ.ඊයේ(07) රාත්‍රී පැවැති පළමු වටයේ තරගයෙන් ඇයට හිමි වූයේ සිව් වන ස්ථානයයි.එම තරගයේදී ඇය විනාඩි 01 යි තප්පර 04කින් තරගය නිම කිරීමට සමත් වී තිබේ.මීටර් 100 පසුපස ආර පිහිනුම් කාන්තාව ඉසව්ව සඳහා ක්‍රීඩිකාවන් 34 දෙනෙකු සහභාගී වූ අතර ඉන් 28 වන ස්ථානය කිමිකෝ රහීම්ට හිමි වුණි.මේ වන විට ඔලිම්පික් ක්‍රීඩා උළෙලේ පදක්කම් සටහනේ පෙරමුණ ගැනීමට චීනය සමත් වී ඇති අතර ඔවුන් රන් පදක්කම් 03ක්, රිදී පදක්කම් 02 ක් සහ ලෝකඩ පදක්කම් 03ක් සමගින් පදක්කම් 08ක් හිමි කරගෙන තිබේ.ඔස්ට්‍රේලියාව පදක්කම් සටහනයේ දෙවන ස්ථානයටත්, ඉතාලිය තෙවන ස්ථානයටත්, දකුණු කොරියාව සිව් වන ස්ථානයටත් පත්ව සිටියි.", "URL": "https://sinhala.adaderana.lk/news.php?nid=62869", "Category": null, "Parent URL": null}