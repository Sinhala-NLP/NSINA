{"Source": "Adaderana", "Timestamp": "September 25, 2012 01:44 pm", "Headline": "ලාංකිකයෙක් ඔස්ට්‍රේලියාවේ සරණාගතභාවය ප්‍රතික්ෂේප කරයි", "News Content": "ඔස්ට්‍රේලියාවේ නාවුරු දුපතේ සරණගාතභාවය ප්‍රතික්ෂේප කළ පළමු විදේශිකයා බවට ශ්‍රී ලාංකිකයෙකු පත්ව තිබේ. ඔස්ට්‍රේලියාවට නීති විරෝධි අයුරින් ඇතුළුවන විදේශිකයින් නාවුරු දූපතට රැගෙන යාමට එරට රජය පසුගියදා තීරණය කරන ලදී. ඒ යටතේ ඉරාන ජාතිකයින් 20 දෙනෙකු හා ශ්‍රී ලාංකිකයින් සිව්දෙනෙකු නාවුරු දූපතට රැගෙනවිත් ඇති අතර අදාළ ශ්‍රී ලාංකිකයා විසින් එම දූපතේ සරණාගතභාවය ප්‍රතික්ෂේප කර ඇතැයි එරට මාධ්‍ය වාර්තාවල සඳහන්ය. මෙසේ නීති විරෝධි අයුරින් ඔස්ට්‍රේලියාවට පලාගොස් සිටි ශ්‍රී ලාංකිකයින් 18 දෙනෙකු ස්වකැමැත්තෙන් පසුගිය සතියේ යළි මවුබමිට පැමිණියහ. එසේ පැමිණියවුන් අතර සිංහල ජාතිකයින් 14 දෙනෙකු හා ද්‍රවිඩ ජාතිකයින් තිදෙනෙකු ද, මුස්ලිම් ජාතිකයෙකු ද වුහ.", "URL": "https://sinhala.adaderana.lk/news.php?nid=27735", "Category": null, "Parent URL": null}