{"Source": "Adaderana", "Timestamp": "February 17, 2018 04:41 pm", "Headline": " කසළ තේ තොඟයක් එක්ක දෙකක් අත්අඩංගුවට", "News Content": "වත්තල, හැඳල ප්‍රදේශයේදී කසළ තේ තොඟයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා බුද්ධි කොට්ඨාසයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව වාර්තා වෙයි. එහිදී සැකකරුවන් සතුව තිබී කසළ තේ කිලෝග්‍රෑම් 39,240ක ප්‍රමාණයක් පොලිස් විශේෂ කාර්යය බලකා නිලධාරීන් විසින් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා වත්තල පොලිස් ස්ථානයට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=84461", "Category": null, "Parent URL": null}