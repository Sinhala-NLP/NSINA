{"Source": "Adaderana", "Timestamp": "March 8, 2017 01:31 pm", "Headline": " වීරවංශ ඇතුළු පිරිසට පාර්ලිමේන්තුවේ ස්වාධීන වෙන්න බෑ", "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා ඇතුළු මන්ත්‍රීවරුන් පාර්ලිමේන්තුවේ ස්වාධීන මන්ත්‍රීවරුන් ලෙස පිළිගැනීමට හැකියාවක් නැතැයි කථානායක කරූ ජයසූරිය මහතා අද (08) පාර්ලිමේන්තුවට දැනුම්දී තිබේ.යම් කිසි දේශපාලන පක්ෂයක් හෝ කණ්ඩායමක් ලෙස මැතිවරණයට තරඟ කොට මන්ත්‍රී ආසන දිනාගත්තේනම් පාර්ලිමේන්තුව තුළ අදාළ පක්ෂය හෝ කණ්ඩායම නියෝජනය වන බව කථානායකවරයා පෙන්වාදී තිබේ.ඒ අනුව ඒ ඒ මන්ත්‍රීවරුන්ට තනි තනි මන්ත්‍රීවරුන් ලෙස ස්වාධීන විය හැකි නමුත්, පක්ෂයක් හෝ කණ්ඩායමක් ලෙස ස්වාධීන විය නොහැකි බව ජයසූරිය මහතා අවධාරණය කර ඇත.", "URL": "https://sinhala.adaderana.lk/news.php?nid=70584", "Category": null, "Parent URL": null}