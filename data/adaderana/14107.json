{"Source": "Adaderana", "Timestamp": "February 9, 2011 05:13 pm", "Headline": "හලාවත සන්ධාන ලැයිස්තුවට එරෙහිව රංගේ අධිකරණයට යයි", "News Content": "හලාවත ප්‍රාදේශීය සභාවට එක්සත් ජනතා නිදහස් සන්ධානයෙන් ඉදිරිපත් කරන ලද නාම යෝජනා පත්‍රය අවලංගු කරන ලෙස ඉල්ලා එ.ජා.ප පාර්ලිමේන්තු මන්ත්‍රී පාලිත රංගේ බණ්ඩාර මහතා විසින් අභියාචනාධිකරණයට පෙත්සමක් ගොනු කර තිබේ. මැතිවරණ කොමසාරිස්වරයා විසින් නිකුත් කරන ලද LAV 2011/12 දරණ චක්‍ර ලේඛයට අනුව 1991-05-31 දිනට පසු උපත ලද අයට මෙවර පළාත් පාලන මැතිවරණයට අපේක්ෂකයින් ලෙස ඉදිරිපත්වීමට නොහැකි බව තේරුම් කර දී තිබුණද හලාවත ප්‍රාදේශී සභාවට ඉදිරිපත් කරන ලද එක්සත් ජනතා නිදහස් සන්ධාන නාම යෝජනා ලැයිස්තුව පිරික්සීමේදී එම නීතිය උල්ලංඝණයවී ඇති බව මන්ත්‍රීවරයා කියා සිටියේය. එසේ වුවද සන්ධාන අපේක්ෂකයෙකු ලෙස මැතිවරණයට ඉදිරිපත් වී සිටින අංක 10 නියෝජනය කරනා අපේක්ෂකයා ගේ උපන් දිනය වන්නේ 1991-12-20 බවද,එබැවින් මෙහිදී මැතිවරණ නීති රීති උල්ලංඝණය වී ඇති බවද රංගේ බණ්ඩාර මහතා අවධාරණය කරයි.", "URL": "https://sinhala.adaderana.lk/news.php?nid=14107", "Category": null, "Parent URL": null}