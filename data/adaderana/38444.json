{"Source": "Adaderana", "Timestamp": "October 28, 2013 04:03 pm", "Headline": "ගුටි කෙළියෙන් බෙන්තොට සභාපති හා උප සභාපති රෝහලේ", "News Content": "බෙන්තොට ප්‍රාදේශීය සභාවේ සභාපති ගයාන් සිරිමාන්න මහතා හා උපසභාපති රංජිත් වික්‍රමසිංහ මහතා අතර ඇති වු ගැටුමකින් පසු දෙදෙනාම රෝහල් ගතවී තිබේ. අද පෙරවරු 10.15ට පමණ බෙන්තොට ප්‍රාදේශීය සභාවේදී මෙම ගැටුම හටගෙන ඇත. ගැටුමේදී තුවාල ලැබූ සභාපති ගයාන් සිරිමාන්න මහතා බලපිටිය රෝහලටත් උප සභාපති රංජිත් වික්‍රමසිංහ මහතා නාගොඩ රෝහලටත් ඇතුළත් වී මේවන විට ප්‍රතිකාර ලබන ‍පොලීසිය පැවසීය. ගැටුම සම්බන්ධයෙන් දෙදෙනාම බෙන්තොට පොලීසියට පැමිණිලි කර ඇති අතර සිද්ධිය ගැන පොලීසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=38444", "Category": null, "Parent URL": null}