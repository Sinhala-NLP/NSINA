{"Source": "Adaderana", "Timestamp": "June 25, 2019 10:23 am", "Headline": "අනියම් පෙම් බැඳි ගොළු පුද්ගලයෙක් කත ඝාතනය කර වස බොයි", "News Content": "දැරණියගල පොලිස් වසමේ රණහිංකන්ද, දැරණියගල ප්‍රදේශයේ දී තියුණු ආයුධයකින් පහර දී කාන්තාවක් ඝාතනය කර තිබේ. මේ පිළිබඳ පොලීසියට ලද තොරතුරක් මත පරීක්ෂණ ආරම්භ කර ඇත. මි‍ය‍ ගොස් ඇත්තේ වයස අවුරුදු 37 ක් වු රණහිංකන්ද, දැරණියගල ලිපිනයේ පදිංචි නිලන්ති රත්නායක නැමැති කාන්තාවකි. මෘත ශරීරය දැරණියගල රෝහලේ තැන්පත් කර ඇත. අනියම් සම්බන්ධතාවයක් පැවැත් වු ගොළු පුද්ගලයෙකු විසින් මෙම ඝාතනය කර ඇති බව විමර්ශනවලදී අනාවරණය වී තිබේ. ඝාතනය සිදුකල පුද්ගලයා අපරාධය සිදු කිරීමෙන් අනතුරුව එම ස්ථානයේ දීම වස පානය කර වැටී සිට ඇත. පසුව දැරණියගල රෝහලට ඇතුළත් කර ඇති බව පොලීසිය සඳහන් කරයි. දැරණියගල පොලීසිය සිදුවීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=112709", "Category": null, "Parent URL": null}