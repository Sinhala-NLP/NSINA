{"Source": "Adaderana", "Timestamp": "April 6, 2016 05:16 pm", "Headline": "ඔස්ට්‍රේලියානු කණ්ඩායම වසර 5ට පසු ශ්‍රී ලංකාවට", "News Content": "වසර පහකට පසු ඔස්ට්‍රේලියානු ක්‍රිකට් කණ්ඩායම තරග සංචාරයක් සඳහා ලබන ජුලි මාසයේදි ශ්‍රී ලංකාවට පැමිණීමට නියමිතව තිබේ. එම තරගාවලියේ තරග කාල සටහන ඔස්ට්‍රේලියානු ක්‍රිකට් ආයතනය විසින් ප්‍රකාශයට පත් කර ඇති බව විදෙස් මාධ්‍ය වාර්තා කළේය.ඒ අනුව ටෙස්ට් තරග තුනක් එක්දින තරග 05ක් සහ 20/20 තරග දෙකකින් සමන්විත තරගාවලියේ පළමු තරගය ජුලි මස 26 වැනිදා ආරම්භ වීමට නියමිතය. ඔස්ට්‍රේලියානු කණ්ඩායම අවසන් වරට ක්‍රිකට් තරගාවලියක් සඳහා මෙරටට පැමිණ ඇත්තේ 2011 වසරේදී ය.", "URL": "https://sinhala.adaderana.lk/news.php?nid=58998", "Category": null, "Parent URL": null}