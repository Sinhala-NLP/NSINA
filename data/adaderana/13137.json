{"Source": "Adaderana", "Timestamp": "December 29, 2010 12:24 pm", "Headline": "ස්වේච්ඡා ජීවිත ආරක්ෂකයින් ඇගයීමේ උළෙලක්", "News Content": "ස්වේච්ඡා ජීවිත ආරක්ෂකයින් ඇගයීමට ශ්‍රී ලංකා රතුකුරුස සමාජය කටයුතු යොදා තිබේ. 2007 වසරේ සිට මේ දක්වා කාලය තුළ වත්තල හා මීගමුව වෙරළ ආශ්‍රිතව පමණක් ජීවිත 249ක් බේරා ගැනීමට ස්වේච්ඡා ජීවිත ආරක්ෂකයින්ට හැකි වී ඇති බව එම සමාජය පවසයි. ඉරිදා සහ පෝය නිවාඩු දින වල මෙම ස්වේඡා ජීවිත ආරක්ෂකයින් සිදු කරන මෙහෙය නිසි පරිදි ඇගයීමට ලක්ව නොමැති බව ද රතුකරුස සමාජය සඳහන් කරයි. මේ හේතුවෙන් එම පිරිස ඇගයීම සඳහා හෙට(30) දිනයේ විශේෂ ඇගයීම් උළෙලක් ශ්‍රී ලංකා රතු කුරුස සමාජයේ ගම්පහ ශාඛා කාර්යා‍ලයේ දී පැවැත්වෙන බව එම සමාජය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13137", "Category": null, "Parent URL": null}