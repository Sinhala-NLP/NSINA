{"Source": "Adaderana", "Timestamp": "May 30, 2013 08:53 am", "Headline": " හොර පාරෙන් පනින්න ගිය 52 ක් අත්අඩංගුවේ", "News Content": "නීති විරෝධී ලෙස මුහුදු මාර්ගයෙන් ඔස්ට්‍රේලියාව බලා ගමන් කරමින් සිටි පුද්ගලයින් 52 දෙදෙනෙකු නාවික හමුදාව විසින් අත්අඩංගුවට ගෙන තිබේ. හලාවතට බටහිර මුහුදු සීමාවේදී මෙම පිරිස අත්අඩංගුවට ගත් බව නාවික හමුදාව ප්‍රකාශ කරයි. බහුදින ධීවර යාත්‍රාවකින් ගමන් කරමින් සිටි මෙම පිරිස අතර කාන්තාවන් 11 දෙනෙකු සහ ළමුන් 20 දෙනෙකු සිටින බව නාවික හමුදාව පවසයි. ඔවුන් යාපනය, මුලතිව්, හලාවත සහ මීගමුව යන ප්‍රදේශවල පදිංචිකරුවන් බව වාර්තා වේ. අත්අඩංගුවට ගත් පිරිස මෝදර ධීවර වරාය වෙත ගෙන ඒමෙන් අනතුරුව වැඩිදුර පරීක්ෂණ කටයුතු සඳහා අපරාධ පරීක්ෂණ දෙපාර්තමේන්තුවට භාරදී තිබේ.", "URL": "https://sinhala.adaderana.lk/news.php?nid=34482", "Category": null, "Parent URL": null}