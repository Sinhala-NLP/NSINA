{"Source": "Adaderana", "Timestamp": "February 15, 2011 08:30 am", "Headline": "ඉන්දීය අත්අඩංගුවේ සිටි ධීවර පිරිස නිදහස ලබයි", "News Content": "ඉන්දියාව විසින් අත්අඩංගුවට ගන්නා ලද ශ්‍රී ලාංකික ධීවරයින් පිරිස නිදහස් කර තිබේ. ධීවරයින් 94 දෙනෙක් මෙලෙස නිදහස ලබා ඇති බව සඳහන්ය. පසුගිය වසරේ අග භාගයේ සහ මෙම වසරේ මුල් භාගයේ දී මෙම ධීවරයින් පිරිස ඉන්දීය ආරක්ෂක අංශ අත්අඩංගුවට පත්ව ඇත. ඉන්දීය මුහුදු සීමා උල්ලංඝණය කිරීම හේතුවෙන් මෙම ධීවරයින් පිරිස එරට ආරක්ෂක අංශ අත්අඩංගුවට පත්විය. නිදහස ලැබූ ධීවරයින් 94 දෙනාට අමතරව ධීවර යාත්‍රා 20ක් ද මුදා හැර ඇති බව සඳහන්ය. නිදහස් කෙරුණු ධීවරයින් සහ යාත්‍රා ඉන්දියාවේ විදේශ කටයුතු අමාත්‍යාංශය මගින් නිකුත් කෙරෙන පිටත් කර හැරීමේ නියෝගය ලද වහාම ඔවුන් මෙරටට‍ ගෙන්වා ගන්නා බව ධීවර අමාත්‍යාංශය පවසයි.", "URL": "https://sinhala.adaderana.lk/news.php?nid=14219", "Category": null, "Parent URL": null}