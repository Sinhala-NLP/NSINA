{"Source": "Adaderana", "Timestamp": "December 31, 2016 09:02 am", "Headline": " ශ්‍රීලනිප ජාතිවාදී නෑ ", "News Content": "ශ්‍රී ලංකා නිදහස් පක්ෂය ජාතිවාදී පක්ෂයක් නොවන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි.අතීතයේදී පක්ෂයේ ප්‍රධාන නිලතල ලබාගැනීම සඳහා දෙමළ හා මුස්ලිම් ජාතිකයන්ද සමත් වූ බව ඔහු පෙන්වා දෙයි.තරුණ සංවිධාන ගොඩනැංවීමේදී සුළු ජාතීන් හටද විශේෂ අවස්ථාවන් ලබාදිය යුතු බව ඔහු පවසයි.බදුල්ල ප්‍රදේශයේ පැවති උත්සවයකදී නිමල් සිරිපාල ද සිල්වා මහතා මේ බව කියා සිටියේය.පක්ෂය ඉදිරියට ගෙනයාම සඳහා අනාගත තරුණ නායකයින් නිර්මාණාත්මක විය යුතු බව නිමල් සිරිපාල ද සිල්වා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67527", "Category": null, "Parent URL": null}