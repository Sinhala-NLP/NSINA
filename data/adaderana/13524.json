{"Source": "Adaderana", "Timestamp": "January 15, 2011 08:29 pm", "Headline": "මධ්‍යම පළාතේ රජයේ පාසල් සඳුදා යළි විවෘත වෙයි", "News Content": "අයහපත් කාලගුණය හේතුවෙන් සතියක කාලයක් වසා තැබුණු මධ්‍යම පළාතේ රජයේ පාසල් ලබන සඳුදා(17) සිට යළි විවෘත කිරීමට අදාළ චක්‍රලේඛය පළාත් අධ්‍යාපන අධ්‍යක්ෂවරයා විසින් නිකුත් කර තිබේ. ‍‍ එම චක්‍රලේඛයට අනුව වසා තැබුණු කාලය සඳහා සෙනසුරාදා දින 5ක් හිලව් සැසි පැවැත්වීම සඳහා වෙන් කිරීමට නියමිතය. ‍ ජනවාරි මස 22 වැනිදා, පෙබරවාරි මස 5 වැනිදා සහ 19 වැනිදා, මාර්තු මස 3 වැනිදා සහ 26 වැනිදා අදාළ හිලව් සැසි අනිවාර්යයෙන් පැවැත්විය යුතු බව මධ්‍යම පළාත් අධ්‍යාපන අධ්‍යක්ෂවරයා පළාතේ සියලු විදුහල්පතිවරුන්ට දැනුම් දී ඇත. ‍ පාසල වසා තැබුණු දිනයන්ට අදාළ කාලසටහන් එම දිනවලදී භාවිත කරන ලෙස ද දැනුම් දී තිබේ. ‍ අදාළ දිනයන්හි හිලව් සැසි පැවැත්වීමට කිසියම් අපහසුතාවක් පවතින්නේ නම් වෙනත් ‍දිනයක් ඒ සඳහා යොදාගන්නා ලෙස පළාත් අධ්‍යාපන අධ්‍යක්ෂවරයා වැඩිදුරටත් උපදෙස් ලබාදී ඇත.", "URL": "https://sinhala.adaderana.lk/news.php?nid=13524", "Category": null, "Parent URL": null}