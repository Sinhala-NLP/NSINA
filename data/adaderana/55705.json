{"Source": "Adaderana", "Timestamp": "December 14, 2015 08:56 am", "Headline": "පැමිණිලිවලින් සියයට 38ට සහන සැලසුවා", "News Content": "ගත වූ කාලසීමාව තුළ ලැබුණු පැමිණිලිවලින් සියයට 38ට පමණ අවශ්‍ය සහන සැලසීමට පියවර ගෙන ඇති බව අතුරුදන්වූවන් පිළිබඳ ජනාධිපති විමර්ශන කොමිසම පවසයි.කෙසේ වෙතත් පැමිණිලිකරුවන්ගේ සාක්ෂිමත පදනම්ව පුද්ගලයින් අත්අඩංගුවට ගැනීමට හෝ නීතිමගින් කටයුතු කිරීමට කොමිසමට හැකියාවක් නොමැති බව එම කොමිසම කියයි.අතුරුදන්වූවන් පිළිබඳ ජනාධිපති විමර්ශන කොමිසම මේ දිනවල යාපනය දිස්ත්‍රික්කයේ සාක්ෂි සටහන් කරගනිමින් සිටියි.කෙසේ වෙතත් යුද්ධයෙන් අතුරුදන්වූ පුද්ගලයින් පිළිබඳ සොයා බලන කමිටුව පවසන්නේ ජනාධිපති කොමිසම කෙරෙහි විශ්වාසයක් තැබීමට නොහැකි බවයි.පළමු හා දෙවන වටයේදී කොමිසම පුද්ගලයින් 20,000ට ආසන්න පිරිසකගෙන් සාක්ෂි සටහන් කරගෙන තිබුණ ද පාර්ලිමේන්තුවට ඉදිරිපත් කළ වාර්තාවේ සඳහන්ව ඇත්තේ පුද්ගලයින්ගේ 3,000ගේ සාක්ෂි පමණක් බව යුද්ධයෙන් අතුරුදන්වූවන් පිළබඳව සොයා බලන කමිටුවේ ලේකම් සුන්දරම් මහේන්ද්‍රන් මහතා සඳහන් කළේය.", "URL": "https://sinhala.adaderana.lk/news.php?nid=55705", "Category": null, "Parent URL": null}