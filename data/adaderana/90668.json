{"Source": "Adaderana", "Timestamp": "June 10, 2018 03:18 pm", "Headline": "පරිභෝජනයට නුසුදුසු කසළ තේ තොගයක් එක්ක 1ක් මාට්ටු", "News Content": "මිනිස් පරිභෝජනයට නුසුදුසු කසළ තේ තොගයක් ප්‍රවාහනය කරමින් සිටි පුද්ගලයෙකු දවුලගල ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ගම්පොල කඳවුරේ නිලධාරීන්ට ලද තොරතුරක් මත දවුලගල, පූනාගල හංදිය ප්‍රදේශයේ දී සිදුකරන ලද වැටලීමකදී ලොරි රථයකින් ප්‍රවාහනය කරමින් තිබූ කසළ තේ තොගය සොයාගෙන ඇති බව සඳහන්ය. අදාළ ලොරි රථයේ තිබී කසළ තේ කිලෝග්‍රෑම් 1920ක තොගයක් සොයාගෙන තිබේ. සිද්ධියට අදාළව අත්අඩංගුවට ගත් සැකකරු වැඩිදුර විමර්ශන සඳහා දවුලගල පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=90668", "Category": null, "Parent URL": null}