{"Source": "Adaderana", "Timestamp": "September 4, 2015 09:26 am", "Headline": "කල්පිටියේ අනතුරකින් තරුණියන් 2ක් මරුට", "News Content": "කල්පිටිය - පාලවිය මාර්ගයේ නාච්චිකල්ලිය දේවස්ථානය ඉදිරිපිට සිදුවු රිය අනතුරකින් තරුණියන් දෙදෙනෙකු මියගොස් තිබේ. කල්පිටිය දෙසට ගමන් කළ යතුරුපැදියක් මාර්ගය අයිනේ නවතා තිබු ලොරි රථයක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අනතුරෙන් බරපතළ තුවාල ලැබු තරුණියන් කල්පිටිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා පුත්තලම රෝහලට ඇතුළත් කිරීමෙන් පසු මියගොස් ඇත.මියගොස් ඇත්තේ 20 සහ 17 හැවිරිදි තරුණියන් දෙදෙනෙකු බව පොලීසිය සඳහන් කළේය.අනතුර සම්බන්ධයෙන් කල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53650", "Category": null, "Parent URL": null}