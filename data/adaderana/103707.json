{"Source": "Adaderana", "Timestamp": "February 5, 2019 11:34 am", "Headline": "ජාතික ආණ්ඩුවට සහය දෙන ශ්‍රීලනිපයේ අයට රතු එළියක්", "News Content": "ජාතික ආණ්ඩු යෝජනාවට පාර්ලිමේන්තුවේදී සහය පල කරන ශ්‍රී ලංකා නිදහස් පක්ෂ මන්ත්‍රීවරුන්ට එරෙහිව විනය ක්‍රීයාමාර්ග ගන්නා බව නිදහස් පක්ෂ මහලේකම් දයාසිරි ජයසේකර මහතා පවසයි. අද(05) පැවති මාධ්‍ය හමුවකට එක්වෙමින් ශ්‍රී ලංකා නිදහස් පක්ෂ මහ ලේකම් දයාසිරි ජයසේකර මහතා මේ බව සඳහන් කළේය. එක්සත් ජාතික පෙරමුණ සමඟ සන්ධාන ගකව සිටින මුස්ලිම් කොන්ග්‍රස සමඟ ජාතික ආණ්ඩුවක් පිහිටුවා ගත නොහැකි බව නිදහස් පක්ෂ මහලේකම් දයාසිරි ජයසේකර මහතා පෙන්වා දෙයි. ජාතික ආණ්ඩු පිහිටුවා ගැනීමට එක්සත් ජාතික පෙරමුණට අවශ්‍ය වන්නේ නම් දෙමළ ජාතික සන්ධානය සමඟ විධිමත් ලෙස ජාතික ආණ්ඩුවක් පිහිටුවා ගන්නා ලෙස ඒ මහතා ඉල්ලා සිටියේය.", "URL": "https://sinhala.adaderana.lk/news.php?nid=103707", "Category": null, "Parent URL": null}