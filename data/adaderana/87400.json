{"Source": "Adaderana", "Timestamp": "April 13, 2018 05:00 pm", "Headline": "හෙරොයින් සමඟ කාන්තාවක් අත්අඩංගුවට", "News Content": "පිළියන්දල, විශ්වකලාව ප්‍රදේශයේදී හෙරොයින් සමඟ කාන්තාවක් අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරින්ට ලද තොරතුරක් මත සිදු කළ වැටලීමකදී අදාළ සැකකාරිය අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකාරිය සතුව තිබී හෙරොයින් ග්‍රෑම් 106යි මිලිග්‍රෑම් 260ක් පොලීසිය විසින් සොයාගෙන තිබේ. සැකකරිය 43 හැවිරිදි පිළියන්දල ප්‍රදේශයේ තාවකාලික පදිංචිකාරියක් බව පොලීසිය පැවසීය. අත්අඩංගුවට ගත් සැකකාරිය කැස්බෑව මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=87400", "Category": null, "Parent URL": null}