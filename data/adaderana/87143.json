{"Source": "Adaderana", "Timestamp": "April 8, 2018 10:39 pm", "Headline": " තණමල්විල අනතුරකින් පුද්ගලයින් 7 ක් තුවාල ලබයි", "News Content": "වැල්ලවාය තණමල්විල ප්‍රධාන මාර්ගයේ තෙලුල්ල 38 කනුව ප්‍රදේශයේ දී අද (08) සිදු වූ රිය අනතුරකින් පුද්ගලයන් හත් දෙනෙකු බරපතළ තුවාල ලබා තිබේ. කොළඹ සිට මොනරාගල ප්‍රදේශය දක්වා ධාවනය වූ පෞද්ගලික බස් රථයක් සහ බණ්ඩාරවෙල සිට එළවළු ප්‍රවාහනය කල ලොරි රථයක් මුහුණට මුහුණ ගැටී මෙම අනතුර සිදු වී ඇත. අනතුරින් තුවාල ලබා ඇත්තේ ලොරි රථයේ පුද්ගලයන් දෙදෙනකු සහ බස් රථයේ පුද්ගලයන් පස් දෙනෙකු බව පොලීසිය පවසයි. තුවාල ලැබූවන් තනමල්විල මූලික රෝහලට ඇතුළත් කර ඇති අතර කිහිප දෙදෙනකුගේ තත්ත්වය බරපතළ බැවින් ඔවුන් ඇඹිලිපිටිය මහ රෝහලට මාරු කර යවා ඇත. අනතුර සම්බන්ධයෙන් වැඩි දුර විමර්ශන කුඩාඔය පොලීසිය සිදු කරයි.", "URL": "https://sinhala.adaderana.lk/news.php?nid=87143", "Category": null, "Parent URL": null}