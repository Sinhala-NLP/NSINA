{"Source": "Adaderana", "Timestamp": "November 4, 2018 02:54 pm", "Headline": "කුලියට ගත් භාණ්ඩ නොදුන් දෙන්නා පොලිසියට", "News Content": "විවිධ ආයතනවලින් කුලී පදනම මත භාණ්ඩ ලබාගෙන ඒවා යළි ලබානොදී වංචා කළ පුද්ගලයින් දෙදෙනෙකු සපුගස්කන්ද පොලීසිය මගින් අත්අඩංගුවට ගෙන තිබේ. සපුගස්කන්ද පොලීසියට ලද පැමිණිල්ලක් සම්බන්ධයෙන් සිදුකළ විමර්ශනයකදී අද(04) උදෑසන මතුගම ප්‍රදේශයේ දී මොවුන් අත්අඩංගුවට ගෙන ඇති බව අද දෙරණ වාර්තාකරු පැවසීය. එසේම තවදුරටත් අනාවරණය වී ඇත්තේ ඔවුන් විසින් බියගම, පෑලියගොඩ, කඩවත සහ ගම්පහ යන ප්‍රදේශවල පිහිටි විවිධ ආයතනවලින් භාණ්ඩ ලබාගෙන ඒවා වංචා කර ඇති බවයි. සැකකරුවන් සතුව තිබී විදුලි උපකරණ කිහිපයක් මෙන්ම ව්‍යාජ ලෙස සකස් කළ හැඳුනුම්පත් කිහිපයක් ද පොලිස් භාරයට ගෙන තිබේ. අත්අඩංගුවට ගත් සැකකරුවන් හපුතලේ සහ බලන්ගොඩ ප්‍රදේශවල පදිංචිකරුවන් වන අතර ඔවුන් මහර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=98685", "Category": null, "Parent URL": null}