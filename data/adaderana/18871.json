{"Source": "Adaderana", "Timestamp": "September 21, 2011 01:15 pm", "Headline": "රුපියල් කෝටියකට වැඩි මුදල් ශරීරයේ බැඳගත් ඉන්දීය ජාතිකයා අත්අඩංගුවේ", "News Content": "රුපියල් කෝටියකට අධික වටිනාකමකින් යුත් විදෙස් මුදල් තොගයක් සමග ඉන්දීය ජාතිකයකු කටුනායක ගුවන්තොටු‍පළේ දී අත්අඩංගුවට ගෙන තිබේ. ගුවන්තොටුපළ රේගු අධිකාරී පරාක්‍රම බස්නායක මහතා කියා සිටියේ අදාළ සැකකරු නීතිවිරෝධී ආකාරයෙන් මෙම මුදල් සිංගප්පූරුව බලා රැගෙන යාමට උත්සාහ කිරී‍මේ දී මෙසේ අත්අඩංගුවට පත්වූ බවයි. අද උදෑසන කටුනයාක ගුවන්තොටපළෙන් සිංගප්පූරුව බලා පිටත්වන්නට නියමිතව තිබූ යූ.එල් 312 ගුවන්යානයට අවසාන මගියා ලෙස නැඟීමට සූදානම් වූ මොහුගේ ශරීරයේ මෙම මුදල් තොගය බැඳ තිබුණු බව ගුවන්තොටුපළ රේගු අධිකාරී පරාක්‍රම බස්නායක මහතා සඳහන් කළේය. ශ්‍රී ලංකා රේගුව සහ ගුවන්තොටුපළ ආරක්ෂක අංශ මගින් අත්අඩංගුවට ගනු ලැබූ සැකකරු පිළිබඳ වැඩිදුර පරීක්ෂණ කටයුතු සිදුකෙරෙන බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18871", "Category": null, "Parent URL": null}