{"Source": "Adaderana", "Timestamp": "May 18, 2015 02:48 pm", "Headline": "ඔස්ට්‍රේලියාවට සෝමසුන්දරම්", "News Content": "හිටපු ක්‍රිකට් පරිපාලන නිලධාරියෙකු මෙන්ම ව්‍යාපාරිකයෙකු වන සෝමසුන්දරම් ස්කන්ධකුමාර් ඕස්ට්‍රේලියාවේ ශ්‍රී ලාංකා තානාපතිවරයා ලෙස නම් කර තිබේ.ශ්‍රී ලංකා ක්‍රිකට් ආයතනයේ හිටපු ලේකම්වරයෙකු වන ස්කන්ධ කුමාර් මහතා උතුරේ ,යාපනයේ පදිංචිකරුවෙකි.ඉකුත් ජනවාරි මාසයේ පැවති ජනාධිපතිවරණයෙන් ටික දිනකට පසුව සිට ඔස්ට්‍රේලියාවේ ශ්‍රී ලංකා තානාපති ධූරය හිස්ව පැවතිණි.ඔස්ට්‍රේලියාවේ හිටපු තානාපතිවරයා වූයේ හිටපු නාවික හමුදාපතිවරයෙකු වූ තිසර සමරසිංහ මහතාය.ඔස්ට්‍රේලියානු රජය පැවති මහින්ද රාජපක්ෂ රජය සමග සමීප සබඳතාවක් පැවත්වූ අතර ද්‍රවිඩ සරණාගතයින් සංක්‍රමණයවීම සම්බන්ධයෙන් දෙපාර්ශවය එකඟතාවයක සිටිමින් තත්ත්වය මර්දනය කිරීමට දැඩි තීරණ ගෙන කටයුතු කරනු දක්නට ලැබිණි.", "URL": "https://sinhala.adaderana.lk/news.php?nid=51414", "Category": null, "Parent URL": null}