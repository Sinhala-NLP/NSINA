{"Source": "Adaderana", "Timestamp": "September 9, 2019 05:07 pm", "Headline": "ප්‍රජාතන්ත්‍රවාදය නුහුරු පිරිසට එජාපයේ අර්බුදයක් පෙනවා-සජීත්", "News Content": "ප්‍රජාතන්ත්‍රවාදය නුහුරු අපිරිස එක්සත් ජාතික පක්ෂයේ අර්බුදයක් ඇති බව සිතන බවත් පොඩි මිනිසා ශක්තිමත් කරන එන්ටර්ප්‍රයිස් ශ්‍රී ලංකා වැඩසටහනින් ව්‍යවසායකන් ලක්ෂයක් නොව මිලියනයක් බිහි කළ හැකි බවත් එක්සත් ජාතික පක්ෂ නියෝජ්‍ය නායක අමාත්‍ය සජිත්ප්‍රේමදාස මහතා පවසයි. අමාත්‍යවරයා මේ බව කියා සිටියේ යාපනය මුට්ට්‍රවේලි පිටියේ පැවැත්වෙන එන්ටර්ප්‍රයිස් ශ්‍රී ලංකා ප්‍රදර්ශනයේ තුන් වැනි දිනය වූ අද (09) ප්‍රධාන ආරාධිත අමුත්තා ලෙස සහභාගී වීමෙන් අනතුරුව පැවැති මාධ්‍ය හමුවේ දී ය. 13 වැනි සංශෝධනය අද විහිළුවක් බවට පත් වී ඇති බවත් එය ශක්තිමත් කරමින් ඒකීය රටක් තුළ උපරිම බලය බෙදීමක් ලබා දිය යුතු බවත් අමාත්‍යවරයා පැවසීය. ප්‍රජාතන්ත්‍රවාදය නුහුරු පිරිසට එක්සත් ජාතික පක්ෂයේ අභ්‍යන්තර අර්බුදයක් ඇති බව පෙනී ගිය ද පක්ෂය තුළ ඇත්තේ සැබෑ ප්‍රජාතන්ත්‍රවාදය බවද අමාත්‍යවරයා ප්‍රකාශ කළේය. විවිධ මතවාදයන් පැවතීම ප්‍රජාතන්ත්‍රවාදයේ ලක්ෂයක් බවත්,එවැනි මතවාදයන් මතු නොවන්නේ ඒකාධිපති පාලනයක් තුළ පමණක් බවත් හෙතෙම පෙන්වා දෙයි. මාධ්‍ය හමුව ප්‍රදර්ශන භූමියේ පිහිටි මාධ්‍ය මධ්‍යස්ථානයේ දී පැවැත්විණි. අමාත්‍යවරයා එහි දී දැක්වු අදහස් , \" මුදල් අමාත්‍යමංගල සමරවීර මහතාගේ සංකල්පයක් මත ක්‍රියාත්මක එන්ටර්ප්‍රයිස් ශ්‍රී ලංකා රජයේ පොලීසහන ණය යෝජනා ක්‍රමය මගින් පොඩි මිනිහාට ළගා විය නොහැකි ඉලක්ක දිනා දීමට අවශ්‍ය මංපෙත්විවර කරල දෙනවා. ඔවුන්ට ව්‍යාපාරයක් ආරම්භ කිරීම සඳහා අවශ්‍ය දැනුමේ සිට ප්‍රාග්ධනයපවා මෙමගින් ලබා දෙනවා. ඉතා ලිහිල් කොන්දේසි යටතේ, සුළු පොලී අනුපාත යටතේ මෙම ණයලබා දෙනවා. ඒ නිසා මෙම වැඩපිළිවෙළ යටතේ ව්‍යවසායකත්ව අවස්ථාවන් ලක්ෂයක් නිර්මාණයකිරීම අරමුණ වුණත් ව්‍යවසායකයන් ලක්ෂ 10ක් බිහි කිරීමේ හැකියාව පවතිනවා. දෙමළ ජනතාවගේප්‍රශ්නය සම්බන්ධයෙන් බොහෝ දෙනා මේ ප්‍රදර්ශන භූමියට එන අතරතුරත් මගෙන් විවිධ ප්‍රශ්නඇහුව. පිටරට ගිහින් එකක් කියල ලංකාවට ඇවිත් තව එකක් කියන ස්ථාවරයේ මම නැහැ. අපේඇතැම් නායකයො හිටියා ඉන්දියාවේදී 13 ප්ලස් කියල ලංකාවට ආවම 13 මයිනස් වෙනවා. මගේස්ථාවරය වන්නේ ඒකීය රටක් තුළ උපරිම බලය බෙදීමක් තුළින් මේ ප්‍රශ්නයට විසඳුම් ලබාදෙන්නයි. නමුත් මම එක දෙයක් කියන්න ඕනෙ. මේ ගැටලුවට විසඳුම් ලැබෙන්නේ දේශපාලන,ආර්ථික සහ සමාජීය බල ගැන්වීමකින් විතරයි. මේ රටේ කිසියම් ජාතියක කෙනෙකුට හිතෙනවනම් අපි දෙවැනි පන්තියේ මිනිස්සු කියල, අපි පහත් කියල ඒ තුළ අපි කියන විසඳුම්නිර්මාණය වෙන්නෙ නෑ. පළාත් සභා ක්‍රමයහඳුන්වා දුන්නේ මේ ගැටලුවට විසඳුමක් විදියට. නමුත් එය සම්පූර්ණයෙන් ක්‍රියාත්මකවුණේ නෑ. නමුත් අද වෙලා තියෙන්නෙ 13 වැනි සංශෝධනය විහිළුවක් බවට පත්වෙලා තියෙනඑකයි. අපි පළාත් සභා ක්‍රමය ශක්තිමත් කළ යුතුයි. 2015 බලයට පත්වෙද්දි, ජනාධිපතිවරණයේ දී අපි ඉදිරිපත් කරපු ප්‍රතිපත්ති ප්‍රකාශනයේ ඉතා පැහැදිලිවතියෙනවා අපේ ස්ථාවරය. ඒ තමයි ඒකීය රටක් තුළ උපරිම බලය බෙදීමක්. අදටත් ඒ ස්ථාවරයේවෙනසක් නෑ. ජනාධිපති ධුරඅපේක්ෂකත්වය සම්බන්ධයෙන් එක්සත් ජාතික පක්ෂය තුළ අර්බුදයක් ඇති බව ඇතැම් පාර්ශ්වයහුවා දක්වන්නට උත්සහ කරනවා. ඇත්තටම ප්‍රජාතන්ත්‍රවාදය කියන වචනය නුහුරු අයට මේතත්ත්වය පක්ෂයේ අර්බුදයක් ලෙස දකින්න පුළුවන්. නමුත් ප්‍රජාතන්ත්‍රවාදය කියන්නෙවිවිධ මත පළ කිරීමට ඇති නිදහස. සමහර පක්ෂ තියෙනවා අභ්‍යන්තරයේ විවිධ මත නෑ. ඒඑවැනි මත ඉදිරිපත් වීම පාලනය කරල තියෙන නිසයි.\"", "URL": "https://sinhala.adaderana.lk/news.php?nid=118681", "Category": null, "Parent URL": null}