{"Source": "Adaderana", "Timestamp": "September 18, 2019 01:23 pm", "Headline": "ලිප්ටන් වටරවුමත් හිරවෙයි-විකල්ප මාර්ග භාවිතා කරන්න උපදෙස්", "News Content": "විශ්වවිද්‍යාලවල අනධ්‍යයන සේවකයින්ගේ විරෝධතා පා ගමනක් හේතුවෙන් මේ වන විට කොළඹ ලිප්ටන් වටරවුම ප්‍රදේශයේ දැඩි රථවාහන තදබදයක් ඇති බව පොලීසිය පවසයි මේ හේතුවෙන් මාර්ගයේ ගමනාගමන කටයුතුවලට බාදා එල්ල වී ඇත. එම ප්‍රදේශය හරහා ගමන් ගන්නා රථ වහනවලට විකල්ප මාර්ග භාවිතා කරන ලෙසට පොලීසිය දන්වා ඇත. විශ්වවිද්‍යාල අනධ්‍යයන සේවකයින් ක්‍රියාත්මක කර ඇති අඛණ්ඩ වැඩවර්ජනයට සමගාමීව විරෝධතා පාගමනක් මේ වන විට පැවැත්වෙයි. නිදහස් චතුරස්‍රය අසලින් ආරම්භ වූ පාගමන මේ වන විට ලිප්ටන් වටරවුම වෙත පැමිණ සිටියි.", "URL": "https://sinhala.adaderana.lk/news.php?nid=119394", "Category": null, "Parent URL": null}