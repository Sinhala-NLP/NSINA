{"Source": "Adaderana", "Timestamp": "September 27, 2015 09:19 am", "Headline": "නායයාමේ අවදානම තවදුරටත්", "News Content": "දිස්ත්‍රික් කිහිපයකට පනවා ඇති නායයෑම් අනතුරු ඇගවීම් තවදුරටත් ක්‍රියාත්මක වන බව ආපදා කළමනාකරණ මධ්‍යස්ථානය පවසයි.බදුල්ල, කෑගල්ල, කළුතර රත්නපුර, ගාල්ල , මාතර සහ හම්බන්තොට යන දිස්ත්‍රික්කවලට නායයෑමේ අනතුරු ඇගවීම් නිකුත් කර ඇත.මේ අතර නායයෑම්වලින් විපතට පත්වූවන්ට සහන සැලසීමටත් හදිසි ආපදාවන්ට මුහුණදීමට අවශ්‍ය පියවර ගැනීමටත් අදාළ අංශ වෙත උපදෙස් ලබාදුන් බව ආපදා කළමනාකරණ අමාත්‍ය අනුර ප්‍රියදර්ශන යාපා මහතා ප්‍රකාශ කළේය.මේ අතර කාලගුණ විද්‍යා දෙපාර්තමේන්තුව පැවසුවේ ඉදිරි දින දෙක තුළ ද දිවයින පුරා වැසි සහිත කාලගුණික තත්ත්වයක් අපේක්ෂා කළ හැකි බවයි.බස්නාහිර පළාතේ වැසි තත්ත්වයේ අඩුවීමක් විය හැකි අතර දකුණු සහ සබරගමුව පළාත්වල තවදුරටත් කඩින් කඩ වැසි ඇති විය හැකි බව එම දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=54101", "Category": null, "Parent URL": null}