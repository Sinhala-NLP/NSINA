{"Source": "Adaderana", "Timestamp": "January 26, 2012 05:28 pm", "Headline": " කේන් ඉන්දියා- රාජස්ථාන් භාග්‍යයම් තෙල් නිධියේ නිෂ්පාදන අරඹයි", "News Content": "මෙරට තෙල් ගවේෂණයේ විශේෂ පෙරළියක් ඇතිකළ කේන් ලංකා සමාගමේ මව් සමාගම වන කේන් ඉන්දියා සමාගම තම සේවාවන් පුළුල් කිරීමේ නව පියවරක් ගෙන ඇත. ඒ කේන් ඉන්දියා සමාගම ඉන්දියාවේ දෛනික තෙල් අවශ්‍යයතාවයෙන් වැඩි ප‍්‍රමාණයක් සපයන ONGC ( Oil & Natural Gas Corporation Ltd)සමාගම සමග ඇතිකරගත් රාජස්ථාන් හවුල් ව්‍යාපාරය තුළින් භාග්‍යයම් තෙල් නිධියේ නිෂ්පාදන කටයුතු ඇරඹීමයි. කේන් ඉන්දියා සමාගම රාජස්ථානයේ බාමර් ද්‍රෝණියේ RJ-ON-90/1 කට්ටියේ සිදුකළ තෙල් සොයාගැනීම් 25 න් දෙවැනි විශාලතම නිධිය ලෙස සැලකෙන්නේ භාග්‍යයම් තෙල් නිධියයි. දැනට ඉන්දියාවේ සම්මත කර ඇති දෛනික ස්ථාවරය වන තෙල් බැරල 40,000 ක ඉලක්කය වෙත ක‍්‍රමානුකුලව හා ආරක්ෂිතව ළඟාවීමට භාග්‍යයම් ජලාශය හා එහි පහසුකම් රුකුලක් වනු ඇත. භාග්‍යයම් තෙල් නිධිය බලගැන්වීමේ මූලික සංධිස්ථානයක් වනුයේ 2011-2012 මුදල් වර්ෂයේ අවසානය වන විට තෙල් බැරල 1,75000 ක නිෂ්පාදන ඉලක්කය ඉටුකරගැනීමේ බලාපොරොත්තුවයි. කේන් සමාගමේ මංගලා, භාග්‍යයම් හා අයිශ්වර්යා (MBA)යන තෙල් නිධි හවුල්ව තිබෙන නැවත ලබාගත හැකි සංචිත තෙල් සම්පත් ප‍්‍රමාණය දළ වශයෙන් බැරල බිලියනක් පමණ වේ. කේන් ඉන්දියා සමාගම තම භාග්‍යම් නිධියේ බලගැන්වීම හරහා දැනට සම්මත ස්ථාවරය වන ඉලක්ක ගත තෙල් බැරල 1,75000 ක අගයක් ලබාදීමෙන් ඉන්දියානු ජනතාවගේ දෛනික බොරතෙල් නිෂ්පාදන අවශ්‍යයතාවයට 20% න් ලබාදෙන දායකත්වය තවත් ඉහල නැංවීමටත් අපේක්ෂා කරයි. මේ පිළිබඳ තම අදහස් දක්වන ඉන්දියානු ONGC සමාගමේ සභාපති මෙන්ම කළමනාකාර අධ්‍යක්ෂ සුධීර් වාසුදේව මහතා පවසා සිටින්නේ, මෙම සහයෝගීතාවය රාජස්ථානයේ ඉදිරි තෙල් නිෂ්පාදනය වැඩිකිරීමට ගත් සුභ ආරම්භයක් බවයි. එමෙන්ම භාග්‍යයම් නිධියේ තෙල් නිෂ්පාදනය ආරම්භය අනෙත් (MBA)නිධිවල ඉදිරි සංවර්ධන කටයුතු සඳහාද පියවර තැබීමක් බවයි. එමෙන්ම මේ ආරම්භය බාමර් ද්‍රෝණියේ පූර්ණ සංවර්ධනයට මෙන්ම රාජස්ථාන් සහ ඉන්දියානු වැසියන්ට වැඩි අගයක් ලබාදීමට ඇති කැපවීමේ සලකුණක් බව ඔහු තවදුරත් පවසයි. කේන් ඉන්දියා සමාගමේ කළමනාකාර අධ්‍යක්ෂ මෙන්ම ප‍්‍රධාන විධායක නිලධාරී රාහුල් ධීර් මහතා අදහස් දක්වමින් කියා සිටියේ, භාග්‍යයම් නිධියේ තෙල් නිෂ්පාදයේ ආරම්භය රාජස්ථාන හවුල් ව්‍යාපාරයේ තවත් වැදගත් සංධිස්ථානයක් වනු ඇති බවයි . භාග්‍යම් නිධිය බලගැන්වීමේ විශේෂ ලක්ෂණයක් වන්නේ සමාන ප‍්‍රතිපත්ති තුළින් හයිද්‍රොකාබන් සොයාගැනීමේ හැකියාව සමාගම් වලට ලැබී ඇති ආකාරයත් එතුළින් රටට වැඩි අගයක් ලබාදීමට හැකිවීම බවත් ඔහු තවදුරටත් පවසන ලදී. මෙම විශේෂ අවස්ථාවේදී තවදුරත් අදහස් දැක්වූ රාහුල් ධීර් මහතා තම හවුල්කරුවන්ටත් පාර්ෂවකරුවන්ටත් මෙන්ම බාමර් ප‍්‍රදේශයේ වැසියන්ටත් විශේෂ ස්තූතිය පිරිනැමූ අතර රටේ ඉදිරි සංවර්ධනය උදෙසා කේන් ඉන්දියා සමාගම විසින් ගවේෂණ නොනවත්වා පවත්වාගෙන යාමටත් නව සොයාගැනීම් තුළින් තව තවත් තෙල් නිෂ්පාදනය දියුණු කර වටිනා අගයක් රටට ලබාදීමට කැපවී කටයුතු කරන බවත් පැවසීය.", "URL": "https://sinhala.adaderana.lk/news.php?nid=21674", "Category": null, "Parent URL": null}