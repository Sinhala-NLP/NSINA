{"Source": "Adaderana", "Timestamp": "December 17, 2017 10:05 pm", "Headline": "තේ තහනම හැකි ඉක්මනින් ඉවත් කර ගන්නා බව ඇමති නවීන් කියයි", "News Content": "රුසියා රජය විසින් ශ්‍රී ලංකාවේ තේ අපනයන සඳහා පනවා ඇති තාවකාලික තහනමට කඩිනමින් විසදුම් ලබා ගන්නා බව වැවිලි කර්මාන්ත අමාත්‍ය නවින් දිසානායක මහතා අවධාරණය කරයි. ශ්‍රී ලංකාවෙන් රුසියාවට අපනයන කරන ලද තේ බහලුමක දාන්‍ය බෝග වල සිටින කුරුමිනියකු සිටිම නිසා එරට රජය විසින් තාවකාලිකව තහනමි කර ඇති තේ අපනයන සම්බන්ධයෙන් කඩිනමින් එරට සමජ සාකච්ඡාකර විසදුමක් ලබා ගන්නා බව වැවිලි කර්මාන්ත අමාත්‍ය නවින් දිසානායක මහතා පැවසීය. අමාත්‍යවරයා මේ බව පැවසුවේ නුවරඑළිය ගාමිණී දිසානායක පාසලේ අධ්‍යාපනය ලැබු සිසු සිසුවියන් විසිර යෑම වෙනුවෙන් සහතික පත‍්‍ර බෙදා දිම සඳහා අද (17) නුවරඑළිය අරලිය හෝටලයේ පැවති උත්සවයකින් අනතුරුව මාධ්‍යට අදහස් දක්වමිනි. මෙහිදි වැඩි දුරටත් අදහස් දැක්වු අමාත්‍යවරයා කියා සිටියේ ශ්‍රී ලංකාවේ තේ බහලූම් රැගෙන රුසියාව බලා ගිය නෞකාව වරායන් කිහිපයකම නතර කර යන බවත්ය. දාන්‍ය බෝග වල සිටින මෙම කුරුමිනියෙකු තේ වලට පැමිණීයේ කෙසේද යන්න පිලිබදව තමන්ට ගැටලූවක් බවයි නවින් දිසානායක මහතා ප්‍රකාශ කළේය. රුසියාව ශ්‍රී ලංකාවේ ප‍්‍රධාන තේ අපනයන රටක් බවත් දැනට පැන නැගි ඇති ගැටලූව සම්බන්ධයෙන් මේ වන විටත් රාජ්‍ය ත‍්‍රාන්ති‍්‍රක මටිටමින් මේ වන විටත් සාකච්ඡා ආරම්භ කර ඇති බව නවින් දිසානායක මහතා පැවසීය. තමන් උපරිම ශක්ති ප‍්‍රමාණය යොදවා කඩිනමින් මෙම තහනම ඉවත් කර ගැනිමට කටයුතු කරන බවද අමාත්‍ය නවින් දිසානායක මහතා මෙම මාධ්‍ය හමුවේදි වැඩි දුරටත් කියා සිටියේය.", "URL": "https://sinhala.adaderana.lk/news.php?nid=81680", "Category": null, "Parent URL": null}