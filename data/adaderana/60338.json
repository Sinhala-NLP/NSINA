{"Source": "Adaderana", "Timestamp": "May 21, 2016 10:12 am", "Headline": " ‍සහන සළසන්න කඩිනම් පියවර ගන්න", "News Content": "ආපදාවෙන් විපතට පත්වූවන්ට සහන සැළසීම සඳහා කඩිනම් පියවර ගන්නා ලෙස රජයෙන් ඉල්ලා සිටින බව විපක්ෂ නායක ආර්.සම්බන්ධන් මහතා පවසයි.ඔහු පවසන්නේ විපතට පත්වූවන්ට සහය ලබාදීම සඳහා නොපැකිලිව ඉදිරිපත් වූ සියළුම ශ්‍රී ලාංකිකයින්ට තම කෘතඥතාව පළ කරන බවයි.ආපදා තත්වයෙන් මුදාගෙන රටේ ජනතාවට උපරිම යහපත ළඟා කරගැනීමට හැකි වන පරිදි එක්ව කටයුතු කිරීමට සෑම පුරවැසියෙකුම අධිටන් කරගත යුතු බව විපක්ෂ නායකවරයා පවසයි.අවතැන්වූවන්ට අවශ්‍ය ආහාර, සෞඛ්‍ය, නිවාස අවශ්‍යතා සපුරාලීම සඳහා රජය කඩිනම් පියවර ගත යුතු බව විපක්ෂ නායක ආර්. සම්බන්ධන් මහතා පෙන්වාදෙයි.", "URL": "https://sinhala.adaderana.lk/news.php?nid=60338", "Category": null, "Parent URL": null}