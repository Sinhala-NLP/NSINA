{"Source": "Adaderana", "Timestamp": "July 12, 2014 12:12 pm", "Headline": "මට්ටක්කුලියේ සහ රාවතාවත්තේ  ඝාතන ගැන පුළුල් පරීක්ෂණ ", "News Content": "මට්ටක්කුලිය සහ රාවාතාවත්ත ප්‍ර දේශ වල සිදුවු පුද්ගල ඝාතන සම්බන්ධයෙන් පුළුල් පරීක්ෂණ යක් ආරම්භ කර ඇති බව පොලිසිය පවසයි. ඒ සඳහා පොලිස් කණ්ඩායම් දෙකක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. මට්ටක්කුලිය සමිත්පුර ප්‍රදේශයේ දී අද(12) අලුයම සිදුවු වෙඩි තැබීමකින් කාන්තාවක ජීවිතක්ෂයට පත්වුණි. පොලීසිය පැවසුවේ අදාළ කාන්තාව පදිංචිව සිටි නිවසකට පැමිණි පිරිසක් විසින් මෙම වෙඩි තැබීම සිදුකර ඇති බවයි. ඊයේ (11) රාත්‍රී රාවතාවත්ත ප්‍රදේශයේ දී පුද්ගලයෙකුට කඩුවකින් පහරදීම හේතුවෙන් ජීවිතක්ෂයට පත්ව තිබේ. ඔහුගේ පුත්‍රයාට ද අදාළ ස්ථානයේදීම පහරදීම හේතුවෙන් බරපතළ තුවාල ලබා රෝහල් ගත කර ඇති බව සඳහන් වෙයි. පහරකෑමෙන් මියගොස් ඇත්තේ 43 හැවිරිදි මට්ටක්කුලිය, සමිත්පුර ප්‍රදේශයේ පදිංචිකරුවෙකි. අද අලුයම වෙඩි වැදීමෙන් ජීවිතක්ෂයට පත්ව ඇත්තේ අදාළ පහරදීම සිදුකළ බවට සැකකෙරෙන පුද්ගලයෙකුගේ මවක් බව පොලීසිය සඳහන් කළේය.", "URL": "https://sinhala.adaderana.lk/news.php?nid=44617", "Category": null, "Parent URL": null}