{"Source": "Adaderana", "Timestamp": "September 4, 2011 03:13 pm", "Headline": " ත්‍රස්තවාදීන් තාමත් මුදල් රැස්කරනවා", "News Content": "ත්‍රස්තවාදය මුලිනුපුටා දැමූ ජාතියක් ලෙස අප අභිමානයෙන් නැඟී සිටින බව ජනාධිපති මහින්ද රාජපක්ෂ මහතා පවසයි. දකුණු ආසියාව ද ත්‍රස්තවාදයෙන් ආරක්ෂා කර ගැනීමට ශ්‍රී ලංකාවට හැකි වූ බව ජනාධිපතිවරයා පෙන්වා දෙයි. සංවර්ධනය හා සහයෝගීතාව සඳහා වූ රොටරි දකුණු ආසියානු සමුළුවේ සමාරම්භක උත්සවය සඳහා සහභාගී වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. සිය කෲර අභිප්‍රායන් වෙනුවෙන් ත්‍රස්තවාදී කණ්ඩායම් තවමත් ශීඝ්‍ර ලෙස අරමුදල් රැස් කරන බව ද මෙරට වැරදි සොයන බොහෝ අය එම පුද්ගලයින්ට රැකවරණය සපයන බව ද ජනාධීපතිරයා පවසයි. මහත් දුෂ්කරතාවයකින් දිනා ගත් සාමය වඩාත් ශක්තිමත් කිරීම තුළින් සිවිල් ජනයාට බොහෝ සෙයින් අවශ්‍ය සහනය ළඟා කර දීම සිය උත්සහය බව මහින්ද රාජපක්ෂ මහතා මෙහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18511", "Category": null, "Parent URL": null}