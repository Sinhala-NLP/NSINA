{"Source": "Adaderana", "Timestamp": "May 19, 2015 09:34 am", "Headline": "නැවත ත්‍රස්තවාදයට ඉඩ නෑ - සංවර්ධනය සහ සංහිඳියාව තුළින් ඉදිරියට යනවා", "News Content": "වසර 30ට ආසන්න කාලයක් පැවති යුද්ධය ආරම්භ වීමට හේතුව ඊට පෙර සිටිරජයන් සහ පුද්ගලයින් කටයුතු කළ ආකාරය සම්බන්ධයෙන් අධ්‍යනයන කළ යුතුව ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා මේ බව කියා සිටියේ අද මාතර නගරයේ සංවිධානය කළ රණවිරු සැමරුම් පෙළපාලියේ සමාරම්භක උත්සවය අමතමින්ය.එසේම පශ්චාත් යුද සමයෙන් පසු අප විසින් කළ යුතුව තිබු කාර්යයන් ඉටු වුවේද යන්න ප්‍රශ්නාර්තයක් බවත්, එය සිදු නොවු බවට තමා විසින් වටහාගෙන ඇති බවත් ඒ මහතා එහිදී කියා සිටියේය.එය සිදුනොවී භෞතික ‍සම්පත් වලට මුල්තැන ලබාදුන් බවත්, බිඳුණු ගොඩනැගිලි ඉඳිවුවාත් බිඳුණු සිත් ගොඩ නොනැඟුණු බවත්, මෛත්‍රීපාල සිරිසේන මහතා පෙන්වා දුන්නේය.කෙසේ වෙතත් නව ර‍ජයේ ප්‍රතිපත්තිය වන්නේ සංවර්ධනය සහ සංහිදියාව බවත්, රට තුළ ඇති අභියෝග ජය ගැනීමට සංවර්ධනය සහ සංහිඳියාව යන සටන් පාඨය පෙරදැරි කර ගත යුතු බවත් හෙතෙම කියා සිටියේය.ම්ලේච්ඡත්වය තුළ සැබෑ ලෙසම මනුෂ්‍යත්වය ගිලිහීගොස් සත්‍යය වැලලි ගිය අතර ජීවිත දස දහසක් රටට අහිමි වු බවද ඒ මහතා කීවේය.ගෙවී ගිය දශක කිහිපය ජාතියේ මහා ‍ඛේදවාචකයක් වු බවත්, ඒ සියල්ල තුළ ජනතාව , ආරක්ෂක අංශ ජීවිත කැප කිරීමෙන් යුද්ධය ජයග්‍රහණය කිරීමට හැකී වු බවත්, මෛත්‍රීපාල සිරිසේන මහතා ‍පෙන්වා දුන්නේය.එසේම නව ජාතික ආරක්ෂාව පිළිබඳව මේ වන විටත් ක්‍රියාත්මක කිරීමට උපදෙස් ලබා දී ඇති බවත්, එමගින් කිසිවිටක මෙරට තුළ එල්.ටී.ටී.ඊ. ත්‍රස්තවාදයට හිස එසවීමට ඉඩ නොද‍න බවත් ජනාධිපතිවරයා කීවේය.මේ අතර අද මාතර වෙරළ පාරේ පැවැති මෙම සැමරුම් උත්සවයට එවකට යුද ජයග්‍රහණය ලබන අවස්ථාවේදී හමුදාපතිවරයා ලෙස කටයුතු කළ වත්මන් ෆීල්ඩ් මාර්ෂල් සරත් ෆොන්සේකා මහතා ද එක්ව සිටියේය.එසේම මහ සංඝරත්නය, ආගමික නායකයින්, අගමැතිවරයා ප්‍රමුඛ මැතිඇමතිවරුන්, සම්භාවනීය අමුත්තන් ඇතුළු විශාල පිරිසක් මෙම අවස්ථාවට එක්ව සිටියහ.විජයග්‍රහණයේ සැමරුම් උත්සවය ත්‍රිවිද හමුදාවේ, පොලීසියේ පෙළපාලිවලින් මෙන්ම සංස්කෘතික කණ්ඩායම් වල විවිධාංග රැසකින්ද සමන්විත විණ.", "URL": "https://sinhala.adaderana.lk/news.php?nid=51428", "Category": null, "Parent URL": null}