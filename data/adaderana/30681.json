{"Source": "Adaderana", "Timestamp": "January 11, 2013 05:07 pm", "Headline": "පාර්ලිමේන්තු වටරවුමේ තදබදයක් ", "News Content": "පාර්ලිමේන්තු වටරවුම සහ පොල්දූව වටරවුම ආශ්‍රිත ප්‍රදේශයේ රථ වාහන තදබදයක් පවතින බැවින් විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලීමක් කරයි. ප්‍රදේශයේ පැවැත්වෙන උද්ඝෝෂණයක් හේතුවෙන් රථ වාහන තදබදය හටගෙන ඇති බව පොලිස් මූලස්ථානය පවසයි. විකල්ප මාර්ග ලෙස කොළඹ සිට කඩුවෙල සහ මාලබේ දෙසට ගමන් කරන වාහන සඳහා බුත්ගමුව මාර්ගයත් තලවතුගොඩ, කොට්ටාව, හෝමාගම දෙසට ගමන් කරන වාහන නාරාහේන්පිට, නාවල හංදියෙන් පාගොඩ පාර හා ඇතුල්කෝට්ටේ මාර්ගයත් භාවිත කරන ලෙස පොලිස් මූලස්ථානය දැනුම්දෙයි.", "URL": "https://sinhala.adaderana.lk/news.php?nid=30681", "Category": null, "Parent URL": null}