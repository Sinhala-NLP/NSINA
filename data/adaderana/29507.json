{"Source": "Adaderana", "Timestamp": "November 26, 2012 05:59 pm", "Headline": "කොට්ටාව -කොළඹ 138ත් වර්ජනයට එක්වෙයි", "News Content": "කොට්ටාව - කොළඹ 138 මාර්ගයේ බස් රථ ද මේවන විට අද (26) පෙවරුවේ ආරම්භ කළ වැඩ වර්ජනයට සහය පළකරමින් ධාවනයෙන් ඉවත් කර ගෙන ඇතැයි ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි. අයථා අන්දමින් ලබාදී ඇති මාර්ග බලපත්‍රයක් හේතුවෙන් ඊට විරෝධය දැක්වීම සඳහා අද උදෑසන සිට කොට්ටාව - ගල්කිස්ස (255), කොට්ටාව - බොරැල්ල (174) යන බස් රථ ධාවනයෙන් ඉවත් කර ගන්නා ලදී. මේ සම්බන්ධයෙන් බස්නාහිර පළාත් සභාවේ ප්‍රවාහන අමාත්‍ය උපාලි කොඩිකාර මහතා සමග පැවැත් වු සාකච්ඡාවක් ද අසාර්ථක වු බැවින් එකී වර්ජනයට කොට්ටාව - පිටකොටුව පෞද්ගලික බස් රථ හිමියන්ද එක්වී ඇතැයි ගැමුණු විජේරත්න මහතා පවසයි.", "URL": "https://sinhala.adaderana.lk/news.php?nid=29507", "Category": null, "Parent URL": null}