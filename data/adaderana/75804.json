{"Source": "Adaderana", "Timestamp": "July 31, 2017 11:47 am", "Headline": " පළාත් කීපයකට අද වැසි ලැබෙයි", "News Content": "බස්නාහිර, මධ්‍යම, සබරගමුව සහ දකුණු පළාත් වල විටින්විට වැසි හෝ ගිගිරුම් සහිත වැසි ඇතිවිය හැකි බව කාලගුණවිද්‍යා දෙපාර්තමේන්තුව නිවේදනය කරයි. මේ අතර වයඹ පළාතේ වැසි වාර කිහිපයක් ඇති වන බව කාලගුණවිද්‍යා දෙපාර්තමේන්තුව පවසයි. සෙසු පළාත් වල ස්ථාන කිහිපයක සවස 2.00න් පසුව වැසි හෝ ගිගිරුම් සහිත වැසි ඇතිවේ. ඇතැම් ස්ථානවල, විශේෂයෙන් කොළඹ, මහනුවර, ගාල්ල, කළුතර, රත්නපුර, කෑගල්ල, බදුල්ල, ත්‍රිකුණාමලය, වව්නියාව සහ මුලතිව් දිස්ත්‍රික්ක වල (මි.මි. 50-75 අතර) තරමක් තද වැසි බලාපොරොත්තු විය හැකි බව සඳහන්ය. දකුණු පළාතේ විටින්විට හමන පැ.කි.මී. 40-50 දක්වා තරමක් තද සුළං බලාපොරොත්තු විය හැකිය.", "URL": "https://sinhala.adaderana.lk/news.php?nid=75804", "Category": null, "Parent URL": null}