{"Source": "Adaderana", "Timestamp": "July 11, 2012 09:23 am", "Headline": "උතුරේ සිවිල් වැසියන්ගේ ඉඩම් අත්පත් කර ගන්නේ නැහැ", "News Content": "උතුරේ සිවිල් වැසියන්ගේ ඉඩම් හමුදා කඳවුරු ඉදිකිරිම සඳහා අත්පත් කර නොගන්නා බව යාපනය ආඥාපති මේජර් ජෙනරාල් මහින්ද හතුරුසිංහ මහතා පවසයි. දැනටමත් හමුදා කඳවුරු පිහිටා තිබු සිවිල් වැසියන්ගේ ඉඩම් නැවත එහි මුල් අයිතිකරුවන් වෙත භාර දෙමින් සිටින බව ඔහු සඳහන් කරයි. යාපනය ප්‍රදේශයේ රැඳි සිටින හමුදා භට පිරිස් සංඛ්‍යාව යුද්ධය පැවැති කාලයට සාපෙක්ෂව ක්‍රමයෙන් අඩු කිරිමට පියවර ගෙන තිබේ. කෙසේ වෙතත් ප්‍රමාණවත් ආරක්ෂාවක් සැපයීමට අවශ්‍ය හමුදා සාමාජිකයින් එහි රඳවා ගැනීමට අපේක්ෂා කරන අතර සිවිල් පරිපාලනය තහවුරු කිරිමට ඔවුන්ගේ සහය ලබා ගන්නා බව ඔහු පවසයි.", "URL": "https://sinhala.adaderana.lk/news.php?nid=25674", "Category": null, "Parent URL": null}