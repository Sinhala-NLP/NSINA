{"Source": "Adaderana", "Timestamp": "June 9, 2015 04:31 pm", "Headline": "නාරාහෙන්පිට කිරිමණ්ඩල මාවතේ නීති විරෝධී ඖෂධ ගබඩාවක් වටලයි", "News Content": "නාරාහේන්පිට, කිරිමණ්ඩල මාවතේ නීති විරෝධීව පවත්වාගෙන ගිය ඖෂධ ගබඩාවක් ජාතික ඖෂධ අධිකාරිය මගින් වටලා තිබේ.එම අධිකාරියට ලද තොරතුරක් මත අද පෙරවරුවේ එම වැටලීම සිදුකළ බව ජාතික ඖෂධ අධිකාරියේ අධ්‍යක්ෂ වෛද්‍ය අමල් හර්ෂ ද සිල්වා මහතා සඳහන් කළේය.අදාළ ගබඩාවේ තිබී ජාතික ඖෂධ අධිකාරියේ ලියාපදිංචි කර නොමැති රුපියල් ලක්ෂ 6ක් පමණ වටිනා ඖෂධ තොගයක් ද සොයාගෙන ඇත.එම ඖෂධ ගබඩාවෙන් ඖෂධ මිලදී ගත් බව කියන ඔසුසැල් දෙකකින් ද සිද්ධිය සම්බන්ධයෙන් ප්‍රකාශ සටහන් කරගැනීමට කටයුතු කළ බව ද සඳහන්ය.ජාතික ඖෂධ අධිකාරියේ ලියාපදිංචියකින් තොරව මෙරටට ඖෂධ ආනයනය කිරීම, නිෂ්පාදනය, ප්‍රවාහනය සහ අලෙවිය දඞුවම් ලැබිය හැකි වරදක් බව වෛද්‍ය අමල් හර්ෂ ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=51879", "Category": null, "Parent URL": null}