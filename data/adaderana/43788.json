{"Source": "Adaderana", "Timestamp": "June 6, 2014 06:09 pm", "Headline": "ඇතැමුන් තරුණ පරපුර නොමග යවනවා", "News Content": "අතැම් දේශපාලනඥයින් විසින් වත්මන් තරුණ පරපුර නොමග යැවීමට කටයුතු කරමින් සිටින බව පාර්ලිමෙන්තු මන්ත්‍රී නාමල් රාජපක්ෂ මහතා පවසයි. එවන් නොමග යැවීම් වලට හසුනොවී රට නඟාසිටුවීමට දායකවීම වත්මන් තරුණ පරපුරේ වගකීම බව නාමල් රාජපක්ෂ මන්ත්‍රීවරයා කියා සිටියි. කෑගල්ල සවර්ණ ජයන්ති විද්‍යාලයේ ආරම්භ වූ කෑගලු තරුණෝදය ප්‍රදර්ශනයේ සමාරම්භක අවස්ථාවට එක්වෙමින් නාමල් රාජපක්ෂ මහතා මේ බව සඳහන් කළේය. මෙහිදි තවදුරටත් අදහස් දැක්වු මන්ත්‍රීවරයා කියා සිටියේ රටේ සංවර්ධනයට තරුණයින් දායක කරගනිමින් රට නඟාසිටුවන අතරතුර තාරුණ්‍යය නඟා සිටුවීමට වත්මන් රජය මෙරට තරුණ පරපුරට පුළුල් අවස්ථාවක් ලබා දී ඇති බවයි.", "URL": "https://sinhala.adaderana.lk/news.php?nid=43788", "Category": null, "Parent URL": null}