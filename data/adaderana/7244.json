{"Source": "Adaderana", "Timestamp": "March 13, 2010 11:29 am", "Headline": "සාමාන්‍ය පෙළ ප්‍රතිඵල අලුත් අවුරුද්දට පෙර", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල සිංහල ‍අලුත් අවුරුද්දට පෙර නිකුත් කළ හැකි බවට අධ්‍යාපන අමාත්‍ය සුසිල් ප්‍රේමජයන්ත් මහතා විශ්වාසය පළ කරයි. තම පාලන කාලය තුළ සාමාන්‍ය පෙළ සමත් වීමේ ප්‍රතිශතය 14% කින් ඉහළ ගොස් ඇති බව අමාත්‍යවරයා පෙන්වාදෙයි. එසේම අවුරුදු 15 ත් 25 ත් අතර වයස් කාණ්ඩවල සාක්ෂරතාවය 96% දක්වා වර්ධනය වී ඇති බව ද අධ්‍යාපන අමාත්‍යවරයා සඳහන් කළේය. තලාහේන මධ්‍ය මහා විද්‍යාලයේ නව පරිගණක ඒකකය විවෘත කිරීමේ අවස්ථාවට එක්වෙමින් සුසිල් ප්‍රේමජයන්ත් අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=7244", "Category": null, "Parent URL": null}