{"Source": "Adaderana", "Timestamp": "May 12, 2019 07:01 am", "Headline": "අයෙකුට දිවි අහිමි කළ යතුරු පැදි අනතුරක්", "News Content": "කළුතර උතුර පොලිස් වසමේ කළුතර උතුර හොරණ මාර්ගයේ කපුවත්තට හැරෙන මාර්ගයේදී සිදුවු අනතුරකින් යතුරුපැදිකරුවෙකු මියගොස් ඇත. යතුරුපැදියට විරුද්ධ දිශාවෙන් පැමිණි කාර් රථයක ගැටීමෙන් මෙම අනතුර සිදුව ඇත. අනතුරෙන් බරපතල තුවාල ලැබු යතුර පැදියේ ගමන් ගත් දෙදෙනා රෝහල්ගත කිරීමෙන් අනතුරුව රියදුරු මියගොස් ඇත. මරණයට පත්ව ඇත්තේ වයස අවුරුදු 51ක් වු කෝන්ගලවත්ත පැල්පොල පරගස්තොට ලිපිනයේ පදිංචි අයෙකි. කළුතර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=109779", "Category": null, "Parent URL": null}