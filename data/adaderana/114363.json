{"Source": "Adaderana", "Timestamp": "July 17, 2019 05:11 pm", "Headline": "යුරෝපා කොමිසමේ ලොකු පුටුව පළමු වරට කතකට", "News Content": "යුරෝපා කොමිසමේ සභාපතිධුරයට ජර්මනියේ උර්සුලා වොන් ඩි ලෙයෙන් තේරීපත්ව තිබේ. එම තනතුරට පත්වූ පළමු කාන්තාව වන්නේද ඇයයි. යුරෝපා කොමිසමේ සභාපති ෂෝන් ක්ලෝඩ් යන්කර්ගේ ධුර කාලය එලඹෙන නොවැම්බර් පළමුවන දිනෙන් අවසන්වීමට නියමිතයි. ඒ අනුව එම ධුරය සඳහා අයෙක් පත්කර ගැනීමට රහස් ඡන්ද විමසුමක් පවත්වා තිබේ. ඡන්ද විමසුමේදී යුරෝපා පාර්ලිමේන්තු මන්ත්‍රීවරුන් තුන්සිය අසූ තුන් දෙනෙක් සභාපති ධුර අපේක්ෂිකා උර්සුලාට මනාපය පලකර ඇති අතර තුන්සිය විසි හත්දෙනෙකු ඇයට විපක්ෂව ඡන්දය භාවිත කර තිබුණි. මන්ත්‍රීවරුන් සිව් දෙනෙක් ඡන්ද විමසුමට සහභාගිවී සිටියේ නැහැ. ඒ අනුව නව සභාපතිවරයා ලෙස තෙරී පත්වුණේ උර්සුලා වොන් ඩි ලෙයෙන්. ඇය ජර්මනියේ ආරක්ෂක අමාත්‍යවරිය ලෙසත් කටයුතු කර තිබේ. ලබන නොවැම්බර් මස සිට යුරෝපා කොමිසමේ ඉහළම පදවියට පත්වන උර්සුලා මීලඟ වර්ෂ පහ සදහා එම ධුරයේ කටයුතු කරනු ඇති.", "URL": "https://sinhala.adaderana.lk/news.php?nid=114363", "Category": null, "Parent URL": null}