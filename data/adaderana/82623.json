{"Source": "Adaderana", "Timestamp": "January 7, 2018 11:10 am", "Headline": "ඉන්දීය ධීවරයින් බේරගන්න පනීර්සෙල්වම් පෙරට", "News Content": "ඉන්දීය මධ්‍යම රජයේ අවධානය යොමු කර ශ්‍රී ලංකා අත්අඩංගුවේ පසුවන ඉන්දීය ධීවරයින් සහ යාත්‍රා කඩිනමින් නිදහස් කර ගැනීමට පියවර ගන්නා බව තමිල්නාඩු ප්‍රාන්ත නියෝජ්‍ය ප්‍රධාන අමාත්‍ය ඕ.පනීර්සෙල්වම් පවසයි. තමිල්නාඩුවේ රාමේෂ්වරම්හිදී මාධ්‍ය වෙත අදහස් දක්වමින් ඔහු ප්‍රකාශ කර ඇත්තේ ප්‍රන්ත ප්‍රධාන අමාත්‍යවරයා මේ වන විටත් තමිල්නාඩු ධීවරයින් මුහුණදී ඇති මෙම ගැටලුව මධ්‍යම රජයේ අවධානයට යොමුකර ඇති බවයි. මේ වන විට ඉන්දීය ධීවරයින් 84 දෙනෙකු ශ්‍රී ලංකා අත්අඩංගුවේ පසුවන අතර යාත්‍රා 150කට වැඩි සංඛ්‍යාවක් ශ්‍රී ලංකාව භාරයේ පවතින බව පනීර්සෙල්වම් ප්‍රකාශ කර තිබේ. විශේෂයෙන් දීර්ඝ කාලයක් යාත්‍රා රඳවාගෙන සිටීම හේතුවෙන් ඒවා හානියට පත්වීමේ අවදානමක් පවතින බැවින් එම යාත්‍රා කඩිනමින් නිදහස් කරගැනීමේ අවශ්‍යතාව පවතින බව ඔහු සදහන් කර ඇත. කච්චතිව් දූපත යළි ඉන්දියාවට ලබාගැනීම සම්බන්ධයෙන් තමිල්නාඩු ප්‍රාන්ත හිටපු ප්‍රධාන අමාත්‍ය ජයලලිතා ජයරාම් විසින් ඉන්දීය ශ්‍රේෂ්ඨාධිකරණයට ගොනුකර ඇති නඩුව පිළිබඳව ද අපේක්ෂාවෙන් පසු වන බව පනීර්සෙල්වම් එහිදි ප්‍රකාශ කර තිබේ.", "URL": "https://sinhala.adaderana.lk/news.php?nid=82623", "Category": null, "Parent URL": null}