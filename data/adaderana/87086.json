{"Source": "Adaderana", "Timestamp": "April 7, 2018 06:24 pm", "Headline": " ඝාතන සිදධීන් පාලනය කිරිමට අවශ්‍ය පියවර ගෙන ඇති බව පොලිස්පති කියයි", "News Content": "දිවයිනේ විවිධ ප්‍රදේශවලින් වාර්තා වූ ඝාතන සිදධීන් පාලනය කිරිම සඳහා අවශ්‍ය පියවර මේ වන විට ගෙන ඇති බව පොලිස්පති පූජිත් ජයසුන්දර මහතා පවසයි. කොළඹ ප්‍රදේශයේ පැවැති උත්සවයකට එක්වෙමින් පොලිස්පති පූජිත් ජයසුන්දර මහතා මේ බව සඳහන් කළේය. මේ අතර අත්අඩංගුවට ගනු ලැබූ ප්‍රබල අපරාධ කල්ලි නායකයින් දෙදෙනෙකු වන අංගොඩ ලොක්කා සහ මාකදූරේ මදූෂ් සමග සම්බන්ධතා පැවැත් වු පුද්ගලයින් සිව් දෙනා සම්බන්ධයෙන් මේ වන විට පුළුල් විමර්ශන ආරම්භ කර තිබේ. මිරිහාන පොලිස් විශේෂ විමර්ශන ඒකකයට ලද තොරතුරක් මත ගිනි අවි සහ ගංජා තොගයක් සමඟ සැකකරුවන් අත්අඩංගුවට ගෙනි තිබේ.", "URL": "https://sinhala.adaderana.lk/news.php?nid=87086", "Category": null, "Parent URL": null}