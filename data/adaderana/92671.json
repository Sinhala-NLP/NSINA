{"Source": "Adaderana", "Timestamp": "July 16, 2018 11:35 pm", "Headline": "දඩ මස් එක්ක බලු මසුත් විකුණලා", "News Content": "හම්බන්තොට බුරුතන්කන්ද දිවුල්පලැස්ස වැව ආසන්නයේ ජලය බිමට පැමිණෙන සතුන්හට ජලයට වස මිශ්‍ර කර දමා මස් පිණිස සතුන් ඝාතනය කිරීමේ ජාවාරමක් කොටුකර ගැනීම සදහා වනජීවී නිලධාරීන් සමත්වි තිබේ . ලද තොරතුරකට අනුව බුරුතන්කන්ද ප්‍රදේශයේ මෙම වැටලීම සිදුකර ඇති බව සඳහන් විය. වැටලීම සිදුකරන අවස්ථාවේදී අදාළ ජාවාරමේ නියතව සිටි සැකකරුවන් පල ගොස් ඇති අතර ඔවුන් පැමිණි යතුරු පැදිය හා වස දී ඝාතනය කරනලද මුවෙකු වනජීවී බාරයට ගැනීමට හැකිවී තිබේ . අදාළ සැකකරුවන් හදුනාගෙන ඇති අතර ඔවුන් සම්බන්ධයෙන් අධිකරණයට කරුණු වාර්තා කිරීමෙන් පසු අත්අඩංගුවට ගැනීමට කටයුතු කරන බව වනජීවී නිලධාරින් පැවසීය. කතරගම උත්සව සමය තුලදී පැමිණෙන පිරිස්වෙත මස් ලබා දීමේ අරමුණින් සැම වසරකම මේ අකාරයෙන් වස දමා සතුන් මැරීම සිදුකරන බවත් එමෙන්ම මුව මස් හා එක්කොට සුනඛ මස් ද එම පිරිස් වෙත ලබා දීමට මෙම පිරිස් කටයුතු කරන බව වනජීවී නිලධාරීන් සොයා ගෙන තිබේ . මෙම වැටලීම සදහා වනසත්ව අඩවි ආරක්ෂක ඩබ්ලිවු .ඒ ,ගුණතුංග ,අඩවි සහකාර එල් .ටි .දම්මික , සුජයන්ත ප්‍රියංකර , වන සත්ව නියාමක පුබුදු ප්‍රසන්න , සමන්ත සිරිවර්ධන , ඩි. සි .මහානාම යන නිලධාරීන් එක්ව සිටියේය.", "URL": "https://sinhala.adaderana.lk/news.php?nid=92671", "Category": null, "Parent URL": null}