{"Source": "Adaderana", "Timestamp": "February 16, 2019 08:13 pm", "Headline": "නීති විරෝධී ඖෂධ මෙරටට ගෙන්වූ තරුණයෙක් අත්අඩංගුවට", "News Content": "රුපියල් 2,092,000 ක වටිනාකමින් යුත් ''එක්ස්ටසි'' නැමැති මත්පෙති 523ක් ගෙන්වූ තරුණයෙකු අත්අඩංගුවට ගෙන තිබේ. කොළඹ මධ්‍යම තැපැල් හුවමාරුවට ලැබී තිබූ සැකකටයුතු පාර්සලයක් පරීක්ෂා කිරීමේදී නීති විරෝධී ඖෂධ තිබී සොයාගෙන තිබේ. පසුගිය වසරේ ඔක්තෝබර් මස 23වනදා කොළඹ මධ්‍යම තැපැල් හුවමාරුවට ලැබී තිබූ සැකකටයුතු පාර්සලයක් රේගු නිලධාරින් පරීක්ෂා කිරීමේදී එම නීති විරෝධී ඖෂධ තිබී සොයාගෙන ඇත. ජර්මනියේ සිට දෙහිවල ප්‍රදේශයේ පදිංචි ශ්‍රී ලාංකිකයෙකුට යොමුකර තිබූ එම පාර්සලයේ රුපියල් 2,092,000 ක වටිනාකමින් යුත් ''එක්ස්ටසි'' නැමැති මත්පෙති 523ක් ගෙන්වූ 23 හැවිරිදි තරුණයෙකු අත්අඩංගුවට ගෙන ඇත. රේගු මත්ද්‍රව්‍ය පාලන අංශයේ නිලධාරීන් විසින් සිදු කරන ලද දිගු පරීක්ෂණයකින් පසුව පසුගිය 13 වන දින සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=104474", "Category": null, "Parent URL": null}