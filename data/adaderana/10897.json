{"Source": "Adaderana", "Timestamp": "September 16, 2010 03:17 pm", "Headline": "18 ට එරෙහි චෝදනා පිළිගන්න බෑ", "News Content": "18 වැනි ව්‍යවස්ථා සංශෝධනය සිදුකළේ පසුගිය මැතිවරණයෙන් ලැබුණු ජනවරමට අනුව බව විමල් වීරවංශ අමාත්‍යවරයා පවසයි. ප්‍රජාතන්ත්‍රවාදී පාලනයට එරෙහිව අනාගතයේ දී එල්ල විය හැකි අභියෝග ජයගැනීම සඳහා මෙම ව්‍යවස්ථා සංශෝධනය මනා පිටිවහලක් බව හෙතෙම පෙන්වා දෙයි. ව්‍යවස්ථා සංශෝධනයට එරෙහිව ජනතා විමුක්ති පෙරමුණ ඇතුළු විපක්ෂය එල්ල කරන චෝදනා පිළිගත නොහැකි බව ද විමල් වීරවංශ අමාත්‍යවරයා පවසයි. මෙම චෝදනා මගින් විපක්ෂය, බ්‍රිතාන්‍ය අමෙරිකාව වැනි බටහිර රටවල මතය තහවුරු කිරීමට සහය දැක්වීමක් සිදුකරන බව අද පැවති මාධ්‍ය හමුවකට සහභාගී වෙමින් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10897", "Category": null, "Parent URL": null}