{"Source": "Adaderana", "Timestamp": "November 30, 2017 08:11 am", "Headline": "බිඳ වැටුන විදුලිය දිවා කාලය වන විට යථා තත්වයට", "News Content": "අයහපත් කාලගුණය හේතුවෙන් විදුලිය බිඳ වැටී ඇති ප්‍රදේශවල විදුලිය යථා තත්ත්වයට පත් කිරීමේ කටයුතුවලට දැනටමත් පවතින වැසි සහිත කාලගුණය බාධාවක් වී ඇති බව ලංකා විදුලිබල අමාත්‍යංශය පවසයි. කොළඹ සහ අවට ප්‍රදේශවල විදුලි සැපයුම යථා තත්ත්වයට පත් කිරීම අද දිවා කාලය වන විට හැකිවනු ඇති බව එම අමාත්‍යංශයේ මාධ්‍ය ප්‍රකාශක සුලක්ෂන ජයවර්ධන මහතා ප්‍රකාශ කරයි. කෙසේවෙතත් ස්ථාන රැසක විදුලි කණු කඩා වැටීම්, ට්‍රාන්ස්පෝමර් බිදවැටිම් ආදිය විදුලිය යථා තත්ත්වයට පත් කිරීමට දැඩි බාධාවක්ව ඇති බව හෙතෙම පෙන්වා දෙයි. දිවයිනේ ප්‍රදේශ රැසක විදුලිය බිද වැටීම් යථා තත්ත්වයට පත් කිරීම සඳහා ප්‍රමාණවත් කාර්යය මණ්ඩලයක් යොදා ඇති බව සුලක්ෂණ ජයවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=80786", "Category": null, "Parent URL": null}