{"Source": "Adaderana", "Timestamp": "September 11, 2010 04:40 pm", "Headline": "අර්ල්ගේ ගමන නවතන්න බෑ", "News Content": "පසුගිය දා ආණ්ඩු පක්ෂයේ අසුන් ගත් එක්සත් ජාතික පක්ෂ පාර්ලිමේන්තු මන්ත්‍රී අර්ල් ගුණසේකර මහතා පොදු රාජ්‍ය මණ්ඩලීය මන්ත්‍රීවරුන්ගේ සමුළුවට සහභාගී වීම වැළැක්වීමට හැකියාවක් නොමැති බව එම පක්ෂයේ පාර්ලිමේන්තු මන්ත්‍රී ජොන් අමරතුංග මහතා පවසයි. පොදු රාජ්‍ය මණ්ඩලීය මන්ත්‍රීවරුන්ගේ සමුළුවට අර්ල් ගුණසේකර මහතාගේ නම යෝජනා කර යවා ඇති බව ඔහු සඳහන් කළේය. නම යෝජනා කරන අවස්ථාවේ ඔහු එක්සත් ජාතික පක්ෂය තුළ රැදී සිටි බවත් ඔහු ආණ්ඩු පක්ෂයේ අසුන් ගැනීමත් සමඟ අදාළ සමුළුවට වෙනත් අයෙකුගේ නමක් යෝජනා කිරීමට නොහැකි තත්ත්වයක් මේ වන විට‍ උද්ගතව ඇති බවත් ජෝන් අමරතුංග මහතා පෙන්වාදෙයි. මේ හේතුවෙන් අර්ල් ගුණසේකර මහතා එක්සත් ජාතික පක්ෂය නියෝජනය කරමින් අදාළ සමුළුවට සහභාගී වනු ඇති බව ඔහු අවධාරණය කළේය.", "URL": "https://sinhala.adaderana.lk/news.php?nid=10795", "Category": null, "Parent URL": null}