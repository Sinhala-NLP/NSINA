{"Source": "Adaderana", "Timestamp": "November 19, 2014 04:44 pm", "Headline": "පිරිවෙන් අධ්‍යාපනයේ නව ප්‍රබෝධයක් ඇති කරනවා", "News Content": "පිරිවෙන් අධ්‍යාපනයේ නව ප්‍රබෝධයක් ඇති කිරීම සඳහා තීරණ රැසක් ගෙන ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. ඊට අදාළ පිරිවෙන් පනත නීති පතිවරයා වෙත මේ වනවිටත් ඉදිරිපත් කර ඇති බව අධ්‍යාපන අමාත්‍යවරයා පැවසුවේය. දිවයින පුරා පිරිවෙන් 750 ක් පිහිටා ඇති අතර එම පිරිවෙන් වල යටිතල පහසුකම් සඳහා පසුගිය වසරේ රුපියල් ලක්ෂ 05 බැගින් ලබා දුන් බව බන්දුල ගුණවර්ධන අමාත්‍යවරයා සඳහන් කළේය. එය මෙවර අය වැය මගින් රුපියල් ලක්ෂ 10 දක්වා ඉහළ දමා ඇති බව අමාත්‍යවරයා පවසයි. සබරගමුව පිරිවෙන් ප්‍රතිභා ප්‍රභා ගුරු සිසු කුසලතා ඇගයීමේ හා උපහාර පිදීමේ අවස්ථාවට එක්වෙමින් අධ්‍යාපන අමාත්‍ය බන්දුල ගුණවර්ධන මහතා මේ බව ප්‍රකාශ කර තිබේ.", "URL": "https://sinhala.adaderana.lk/news.php?nid=47483", "Category": null, "Parent URL": null}