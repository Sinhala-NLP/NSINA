{"Source": "Adaderana", "Timestamp": "August 19, 2014 12:24 pm", "Headline": "ලාංකිකයින්ගේ සැප වැඩිකරන්නැයි ඉල්ලූ පෙත්සමක් කුණු කූඩයට", "News Content": "ඉන්දියාවේ ශ්‍රී ලාංකික සරණාගතයින් රඳවා සිටින කඳවුරුවල පහසුකම් වැඩි කරන ලෙස ඉල්ලා ඉදිරිපත් කළ පෙත්සමක් මදුරාසි මහාධිකරණය විසින් නිෂ්ප්‍රභා කර තිබේ. මහාධිකරණ විනිසුරු එම්.ජයිචන්ද්‍රන් සහ ආර්. මහාදේවන් විසින් අදාළ පෙත්සම නිෂ්ප්‍රභා කර ඇති බව සඳහන්ය. පෙත්සමට එරෙහිව ඉදිරිපත්ව තිබු තවත් පෙත්සමක් පිළිබඳ කරුණු සලකා බැලු මහාධිකරණය මෙම තිරණය ගෙන ඇති බව ඉන්දීය මාධ්‍ය වාර්තා කරයි. විරුද්ධව ඉදිරිපත් වු පෙත්සම මගින් සරණාගත කඳවුරුවල වෙසෙන ශ්‍රී ලාංකිකයින්ට අවශ්‍ය පහසුකම් මේ වන විටත් සපයන බව ප්‍රකාශ කර ඇත. ඉන්දීය මධ්‍යම රජය සහ ප්‍රාන්ත රජය, සරණාගතයින්ට ඉන්දියාව තුළ සාමකාමි ජිවිතයක් ගත කිරීම සඳහා අවස්ථාව සලසා ඇති බව එම පෙත්සමෙන් පෙන්වා දී තිබේ. ලාංකිය සරණාගතයින් වෙසෙන ප්‍රධාන කඳවුරු තුනක් ඉන්දියාවේ අනයියූර්, තිරුවදාවූර් සහ උචාපත්ති යන දිස්ත්‍රික්ක වල පිහිටා ඇත. එම කඳවුරු තුළ පවුල් 1728 ක සරණාගතයින් 5872 ක් පමණ සිටින බව සඳහන්ය. සරණාගතයින්ට පහසුකම් සැලසිම සඳහා රජය විසින් ඉන්දිය රුපියල් කෝටි 4.77 මුදලක් වෙන්කර ඇති බව ද වාර්තා වේ.", "URL": "https://sinhala.adaderana.lk/news.php?nid=45457", "Category": null, "Parent URL": null}