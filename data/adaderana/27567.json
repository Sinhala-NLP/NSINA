{"Source": "Adaderana", "Timestamp": "September 20, 2012 06:51 am", "Headline": "බ්‍රිතාන්‍යයේ සරණාගතයින් වුණු ශ්‍රී ලාංකිකයින් පිටුවහල් කෙරෙයි", "News Content": "සරණාගතයින් ලෙස බ්‍රිතාන්‍යයේ රැකවල් පතා සිටි ශ්‍රී ලාංකිකයින් හැටක පමණ පිරිසක් එරටින් පිටුවහල් කිරීමට පියවර ගෙන තිබේ. එම පිරිස අද(20)පෙ.ව 8.00 පමණ වෙද්දී ශ්‍රී ලංකාවට ළඟාවනු ඇති බව එරට ශ්‍රි ලංකා මහ කොමසාරිස් කාර්යාලය පවසයි. සිංහල,ද්‍රවිඩ,මුස්ලිම් ආදී ප්‍රධාන ජන වර්ග ත්‍රිත්වයටම අයත් පිරිස් මේ අතර වන බව එහි ආරංචි මාර්ග තහවුරු කරයි. කෙසේ වෙතත් මේවන විට ශ්‍රී ලංකාවේ ආරක්ෂාවට තර්ජනයක් නොමැති බව හා නිදහසේ ජීවත්විය හැකි වටපිටාවක් නිර්මාණය වී ඇති බැවින් මෙම පිරිස පිටුවහල් කිරීමට පියවර ගෙන ඇති බව එරට ශ්‍රී ලංකා මහ කොමසාරිස් කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=27567", "Category": null, "Parent URL": null}