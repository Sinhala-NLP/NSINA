{"Source": "Adaderana", "Timestamp": "November 29, 2017 12:44 pm", "Headline": "එක්දින හා විස්සයි විස්ස නායක ලෙස තිසර පෙරේරා පත් කරයි ", "News Content": "ශ්‍රී ලංකා කණ්ඩායමේ එක්දින සහ විස්සයි විස්ස නායකයා ලෙස තිසර පෙරේරා පත්කර තිබේ. ඒ අනුව ඔහු ඉන්දීය කණ්ඩායම සමඟ ඉදිරියේදී පැවැත්වීමට නියමිත එක්දින සහ විස්සයි විස්ස තරඟ සඳහා නායකත්වය දැරීමට නියමිත බව ශ්‍රී ලංකා ක්‍රිකට් ආයතනය සඳහන් කළේය. 28 හැවිරිදි තිසර පෙරේරා මේ වන විට එක්දින තරඟ 125 කට සහභාගී වී ලකුණු 1441ක් ලබා සිටින අතර විස්සයි විස්ස තරඟ 63 කට සහභාගී වී ලකුණු 780 ක් ලබා සිටියි. පසුගියදා පකිස්ථානය කණ්ඩායම සමඟ ලාහෝර් හිදී පැවති තරඟ 03 කින් යුත් විස්සයි විස්ස තරඟාවලිය සඳහා ද තිසර පෙරේරා නායකත්වය ලබා දුනි.", "URL": "https://sinhala.adaderana.lk/news.php?nid=80742", "Category": null, "Parent URL": null}