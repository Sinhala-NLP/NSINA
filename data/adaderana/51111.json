{"Source": "Adaderana", "Timestamp": "May 5, 2015 11:24 am", "Headline": "ගුවන් හමුදා සෙබළාට ජීවිතය එපා වුණාද? ", "News Content": "රත්මලාන ගුවන් හමුදා කඳවුරේ සේවය කරමින් සිටි ගුවන් හමුදා සෙබලෙකු වෙඩි වැදීමක් හේතුවෙන් ජීවිතක්ෂයට පත්ව තිබේ.අද(05) උදෑසන 9.30ත් 10.00ත් අතර කාලය තුළ මොහුට වෙඩි වැදී ජීවිතක්ෂයට පත්ව ඇති බව වාර්තා වෙයි.මේ සම්බන්ධයෙන් අද දෙරණ කළ විමසීමකදී ගුවන් හමුදා මාධ්‍ය ප්‍රකාශක වින් කමාන්ඩර් ගිහාන් සෙනවිරත්න මහතා සඳහන් කළේ අදාළ සිද්ධිය පිළිබඳව මූලික පරීක්ෂණ කටයුතු මේ වන විට ආරම්භ කර ඇති බවයි.කවුරුන් විසින් හෝ මෙම ගුවන් සෙබලාට වෙඩි තැබුවේ ද එසේත් නොමැති නම් ඔහු සියදිවි හානිකරගත්තේ ද යන්න පිළිබඳ මේ වන තෙක් නිශ්චිතව තොරතුරු ප්‍රකාශ කළ නොහැකි බව ඔහු සඳහන් කළේය. මොහු සිය රාජකාරිය සිදුකරමින් සිටින අතර වාරයේ දි ජීවිතක්ෂයට පත්ව ඇති බව ද ගුවන් හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=51111", "Category": null, "Parent URL": null}