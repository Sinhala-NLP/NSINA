{"Source": "Adaderana", "Timestamp": "April 10, 2013 10:11 am", "Headline": "කන්කසන්තුරේ මුහුදේ කාන්තා මළ සිරුරක්", "News Content": "කන්කසන්තුරය, කෝවිල අසල පොන්කාලේ පොකුණු ඉදිරිපිට මුහුදේ තිබී නාඳුනන කාන්තා මළ සිරුරක් පොලීසිය විසින් සොයාගෙන තිබේ. කාන්තාව වයස අවුරුදු 80 ක් පමණ වන බව පොලීසිය පවසයි. මෘත ශරීරය යාපනය ශික්ෂණ රෝහලේ මෘත ශරීරාගාරයේ තැන්පත් කර තිබේ. මේ අතර ගාල්ල, මකුළුව ගඟ අද්දර පාර ඇළෙහි පාවෙමින් තිබූ නාඳුනන කාන්තා මළ සිරුරක් පොලීසිය විසින් සොයාගෙන ඇත. කාන්තාව වයස අවුරුදු 60 ත් 65 ත් අතර වන බව පොලීසිය පවසයි. මෘත ශරීරය කරාපිටිය රෝහලේ මෘත ශරීරාගාරයේ තැන්පත් කර ඇත. මේ අතර බණ්ඩාරගම උයන්වත්ත වැවේ දිය නෑමට ගිය පාසල් සිසුවෙකු දියේ ගිලී ජීවිතක්ෂයට පත්ව තිබේ. ඊයේ පස්වරුවේ දියේ ගිළී අතුරුදන් වූ අදාළ සිසුවාගේ මළ සිරුර අද උදෑසන සොයා ගත් බව පොලීසිය පැවසුවේය. මෙලෙස ජීවිතක්ෂයට පත්ව ඇත්තේ පානදුර කෙසෙල්වත්ත ප්‍රදේශයේ පදිංචිව සිටි 16 හැවිරිදි පාසල් සිසුවෙකි.", "URL": "https://sinhala.adaderana.lk/news.php?nid=33156", "Category": null, "Parent URL": null}