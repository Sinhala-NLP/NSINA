{"Source": "Adaderana", "Timestamp": "April 6, 2012 09:01 am", "Headline": "ගාල්ල මහේස්ත්‍රාත් අධිකරණයේ නඩුභාණ්ඩ භාරකරු අත්අඩංගුවට", "News Content": "ගාල්ල ප්‍රධාන මහේස්ත්‍රාත් අධිකරණයේ නඩුභාණ්ඩ භාරකරු අත්අඩංගුවට ගෙන ඇති බව පොලිසිය පවසයි. විභාගවෙමින් පවතින නඩු භාණ්ඩ ලෙස ඉදිරිපත් කර තිබූ රන්භාණ්ඩ වෙනුවට ව්‍යාජ රන්භාණ්ඩ මාරු කිරීමට උත්සාහ කිරීමේ චෝදනා මත සැකකරු අත්අඩංගුවට ගත් බව පොලිසිය සඳහන් කරයි. සැකකරු අත්අඩංගුවට ගන්නා අවස්ථාවේ ඔහු සතුව තිබූ ව්‍යාජ රන්භාණ්ඩ තොගයක් ද පොලිස් භාරයට ගෙන ඇත. මේ අතර දොම්පේ, කින්නපත්තර ප්‍රදේශයේ නිවසකට ඇතුළු වී රන් ආභරණ සොරකම් කිරීම සම්බන්ධයෙන් සැකකරුවෙකු අත්අඩංගුවට ගෙන තිබේ. ඔහු අද(06) පූගොඩ මහේස්ත්‍රාත් අධිකරණයට ඉදිරිපත් කරන බව පොලිසිය පැවසීය.", "URL": "https://sinhala.adaderana.lk/news.php?nid=23319", "Category": null, "Parent URL": null}