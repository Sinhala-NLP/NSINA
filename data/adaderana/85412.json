{"Source": "Adaderana", "Timestamp": "March 9, 2018 01:36 pm", "Headline": "ඉදිරි පැය 24 කාලගුණයත් කැළඹෙයි", "News Content": "ඉදිරි පැය 24 තුළ දිවයිනේ ප්‍රදේශ කිහිපයකට තද වැසි සහ තද සුළං අපේක්ෂා කරන බව ආපදා කළමනාකරණ මධ්‍යස්ථානය පවසයි. ඌව සහ සබරගමුව පළාත්වලත්, අම්පාර, මඩකලපුව, ගාල්ල, මාතර, සහ කළුතර දිස්ත්‍රික්කවලටත් මිලිමීටර් 100ක පමණ වැසි අපේක්ෂා කෙරෙයි. දකුණු සහ නිරත දිග මුහුදු ප්‍රදේශවල ගිගුරුම් සහිත තද වැසි ඇති විය හැකි අතර පැයට කිලෝමිටර් 70ත් 80ත් අතර වේගයක සුළං තත්ත්වයක් ද පැවතිය හැකි බව ආපදා කළමනාකරණ මධ්‍යස්ථානය සඳහන් කළේය. මුහුදේ රළු ස්වභාවය පිළිබඳ සැළකිළිමත් වන්නැයි ධීවර හා නාවික ප්‍රජාවගෙන් ආපදා කළමනාකරණ මධ්‍යස්ථානය ඉල්ලීමක් කරයි.", "URL": "https://sinhala.adaderana.lk/news.php?nid=85412", "Category": null, "Parent URL": null}