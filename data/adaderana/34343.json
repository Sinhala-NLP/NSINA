{"Source": "Adaderana", "Timestamp": "May 24, 2013 10:51 am", "Headline": "දේවාලෙන් කඩල කෑ 33ක් රෝහලෙන් නවතියි", "News Content": "අම්පාර තිරුක්කෝවිල් මානික්කපිල්ලෙයාර් දේවාලයේ අද (24) උදෑසන පූජාව අවසානයේ බැතිමතුන්ට ලබාදුන් කඩල ආහාරයට ගැනීමෙන් පසු රෝගී වූ 33 දෙනෙකු තිරුක්කෝවිල් දිස්ත්‍රීක් රෝහලට ඇතුළත් කර තිබේ. කුඩා ළමුන් 12ක්, පිරිමින් 9ක් හා කාන්තාවන් 12 දෙනෙකු ඒ අතර වන බව අප වාර්තාකරු පැවසීය. අවුරුදු 3ක පිරිමි ළමයෙකු වැඩිදුර ප්‍රතිකාර සඳහා කල්මුණේ රෝහලට මාරු කර යවා ඇති අතර තිරුක්කෝවිල් පොලීසිය මේ ගැන වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=34343", "Category": null, "Parent URL": null}