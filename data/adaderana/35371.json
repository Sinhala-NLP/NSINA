{"Source": "Adaderana", "Timestamp": "June 30, 2013 03:38 pm", "Headline": "සරම්ප රෝගීන් ගණන ඉහළ යයි", "News Content": "මෙරටින් වාර්තා වන සරම්ප රෝගීන් සංඛ්‍යාව ඉහළ යමින් පවතින බව සෞඛ්‍ය අමාත්‍යාංශය පවසයි. වසංගත රෝග විද්‍යා අංශයේ දත්තවලට අනුව මේ වසරේ ගත වු කාලය තුළ සරම්ප රෝගීන්ගේ ඉහළ යාමක් පෙන්නුම් කරන බව එම අමාත්‍යංශය කියයි. මේ හේතුවෙන් මාස 6ත් 12ත් අතර වයස් කාණ්ඩයේ දරුවන් සඳහා විශේෂ සරම්ප ප්‍රතිශක්තීකරණ වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර ඇත. දැනට දරුවන්ට ලබාදෙන එම්.එම්.ආර්.එන්නතට අමතරව සරම්ප අතිරේක ප්‍රතිශක්තීකරණ ක්‍රියාවලියක් මේ යටතේ හඳුන්වාදීමට බලාපොරොත්තු වන බව වසංගත රෝග විද්‍යා අංශය සඳහන් කළේය.", "URL": "https://sinhala.adaderana.lk/news.php?nid=35371", "Category": null, "Parent URL": null}