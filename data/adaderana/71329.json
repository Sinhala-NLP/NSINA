{"Source": "Adaderana", "Timestamp": "March 25, 2017 10:39 am", "Headline": "මොසුල්  මෙහෙයුම් වලින් 200 කට අධික පිරිසක් මියගිහින්", "News Content": "ඉරාකයේ මොසුල් නගරය ඉලක්ක කරගනිමින් සිදුකළ මෙහෙයුම් වලදී පුද්ගලයින් 200 කට අධික පිරිසක් මියගොස් ඇති බව එක්සත් ජාතීන්ගේ සංවිධානය පවසයි.අයි. එස් ත්‍රස්ත සංවිධානයෙන් මොසුල් නගරය මුදාගැනීම සඳහා සිදුකළ මෙහෙයුමේදී මෙම පිරිස ජීවිතක්ෂයට පත්ව ඇති බව සඳහන්වේ.ඉරාක හමුදාවන්ට සහය පළ කිරීමේ අරමුණින් ඇමරිකානු හමුදා එල්ල කළ ගුවන් ප්‍රහාර වලින් මෙම පිරිස ජීවිතක්ෂයට පත්ව ඇති බව විදෙස් මාධ්‍ය වාර්තා කරයි.පසුගිය සති කිහිපයක කාලයේදී මෙම ප්‍රහාර එල්ල වී ඇති බව එක්සත් ජාතීන්ගේ සංවිධානය ප්‍රකාශ කර තිබේ. මියගිය පිරිසගෙන් බහුතරය සිවිල් වැසියන් බව එක්සත් ජාතීන්ගේ සංවිධානය පවසයි.", "URL": "https://sinhala.adaderana.lk/news.php?nid=71329", "Category": null, "Parent URL": null}