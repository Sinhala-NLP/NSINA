{"Source": "Adaderana", "Timestamp": "May 27, 2016 04:03 pm", "Headline": "  හන්තාන කඳුවැටිය නායයෑමේ අවදානමක!", "News Content": "මහනුවර හන්තාන කඳුවැටිය ආශ්‍රිත උඩවෙළ ප්‍රදේශයේ විශාල භූමි ප්‍රදේශයක් නායයාමේ දැඩි අවධානමකට ලක්ව පැවැතිය ද වගකිව යුතු අංශ ඒ සම්බන්ධයෙන් නිසි අවධානයක් යොමුකර නොමැති බව ප්‍රදේශවාසීන් පවසයි.කඳුවැටිය ආශ්‍රිතව කිලෝමිටරයක පමණ භූමි ප්‍රදේශයක් ඉරිතලා ගොස් නායයාමේ අවදානමට ලක්ව ඇති බව ඔවුන් පවසයි.එමෙන්ම නිවාස කිහිපයක බිත්ති පුපුරාගොස් ඇති බව ප්‍රදේශවාසින් පෙන්වා දෙයි.අවදානම් තත්ත්වය හේතුවෙන් වතු නිවාස ආශ්‍රිත පවුල් කිහිපයක් පමණක් ඉවත් කිරීමට බලධාරීන් පියවර ගෙන ඇති බව ඔවුන් පවසයි.මේ සම්බන්ධයෙන් ආපදා කළමනාකරණ මධ්‍යස්ථානයේ මහනුවර දිස්ත්‍රික් සහකාර අධ්‍යක්ෂ ඉන්දික රණවීර මහතාගෙන් සිදු කළ විමසීමකදී එම ප්‍රදේශය ආශ්‍රිතව පදිංචිව සිටි පවුල් 55ක පුද්ගලයින් ඉවත් කිරීමට මේ වන විට පියවර ගෙන ඇති බව ඔහු සඳහන් කර තිබේ.එමෙන්ම ප්‍රදේශයේ භූමි පරීක්ෂාවක් සිදු කිරීමට අවශ්‍ය කටයුතු සිදු කර ඇති බව ද ඉන්දික රණවීර මහතා සඳහන් කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=60534", "Category": null, "Parent URL": null}