{"Source": "Adaderana", "Timestamp": "December 6, 2011 10:41 am", "Headline": " මර්වින්ගෙන් ආණ්ඩුවට අභියෝගයක්..!", "News Content": "සරත් ෆොන්සේකාට මාධ්‍යයට අදහස් දක්වන්නට අයිතියක් ඇත්නම් එය සෙසු සිරකරුවන්ටද ලබාදිය යුතු බව මහජන සබඳතා හා මහජන කටයුතු අමාත්‍ය මර්වින් සිල්වා මහතා පවසයි. ආණ්ඩුවට සෙසු සිරකරුවන් කෙරෙහි දක්වන සැලකිල්ල ඒ ආකාරයෙන් ෆොන්සේකා සම්බන්ධයෙන් දැක්විය නොහැකිනම් එකී අභියෝගය තමන් බාර ගන්නට සූදානම් බව හෙතෙම කියා සිටියි. බැරක් ඔබාමාට ලිවීමෙන් ෆොන්සේකාට නිදහස ලබාගත නොහැකි බවත්,පරසුද්දන්ට අපේ රටේ නීතියට ඇඟිලිගහන්නට හැකියාවක් නැති බවත් ඔහු කියා සිටියේ අද අත්තනගල්ල ප්‍රාදේශීය ලේකම් කාර්යාලයේ පැවති හමුවකට එක්වෙමිනි. සරත් ‍ෆොන්සේකා නිදහස් කළ යුතු නම් එය සලකා බලනු ඇත්තේත්,ක්‍රියාත්මක කරනු ඇත්තේත් ජනාධිපති මහින්ද රාජපක්ෂ මහතා පමණක් බව සිල්වා මහතා එහිදී අවධාරණය කළේය.", "URL": "https://sinhala.adaderana.lk/news.php?nid=20491", "Category": null, "Parent URL": null}