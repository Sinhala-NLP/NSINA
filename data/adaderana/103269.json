{"Source": "Adaderana", "Timestamp": "January 29, 2019 12:28 pm", "Headline": "යල කන්නයේ බඩඉරිඟු වගාව නතර කරන්න ඉල්ලීමක් කළේ නෑ", "News Content": "යල කන්නයේ බඩඉරිඟු වගාව නවතා දමන ලෙස කිසිදු ඉල්ලීමක් කර නොමැති බව කෘෂිකර්ම දෙපාර්තමේන්තුව පවසයි. එම දෙපාර්තමේන්තුවේ සේනා දළඹු මර්දන විශේෂ ඒකකයේ ප්‍රධානී නියෝජ්‍ය කෘෂිකර්ම අධ්‍යක්ෂ අනුර විජේතුංග මහතා පවසන්නේ සේනා දළඹුවා මර්දනය වන තෙක් කෙටි කාලයක් සඳහා වගාවෙන් ඉවත් වන ලෙස පමණක් ගොවීන්ට දැනුම් දී තිබු බවයි. කිරි ඉරිගු සඳහා බඩඉරිගු වගා කරන ගොවින් විටින් විට සිය වගා කටයුතු සිදු කරන බැවින් එම නිසා සේනා දලඹුවාගේ ව්‍යාප්තිය තව තවත් වර්දනය විය හැකි බව අධ්‍යක්ෂකවරයා පවසයි. එබැවින් කිසිදු අවස්ථාවකදි යල කන්නයේ බඩඉරිගු වගාව සිදු නොකරණ ලෙසට නොපැවසුබව ඒ මහතා වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=103269", "Category": null, "Parent URL": null}