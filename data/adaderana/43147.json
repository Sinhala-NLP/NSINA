{"Source": "Adaderana", "Timestamp": "May 12, 2014 09:07 am", "Headline": "එජාප ආණ්ඩුවක් බිහිකළ යුතුයි", "News Content": "මීළඟ ජාතික මැතිවරණයකදී අනිවාර්යයෙන්ම එක්සත් ජාතික පක්ෂ ආණ්ඩුවක් බිහි කිරීමට කටයුතු කරන බව එක්සත් ජාතික පක්ෂ බදුල්ල දිස්ත්‍රීක් පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. බස්නාහිර සහ දකුණු පළාත් සභා මැතිවරණයේදී එක්සත් ජාතික පක්ෂය පෙන්නුම් කළ වර්ධනය ඌව පළාත් සභා මැතිවරණයේ දී තවදුරටත් ඉදිරියට යනු ඇති බව මන්ත්‍රිවරයා පෙන්වාදෙයි. බදුල්ල ප්‍රදේශයේ පැවති ජන හමුවකට එක්වෙමින් එක්සත් ජාතික පක්ෂ බදුල්ල දිස්ත්‍රික් පාර්ලිමේන්තු මන්ත්‍රි හරීන් ප්‍රනාන්දු මහතා මේ බව පැවසීය.", "URL": "https://sinhala.adaderana.lk/news.php?nid=43147", "Category": null, "Parent URL": null}