{"Source": "Adaderana", "Timestamp": "August 23, 2015 11:16 am", "Headline": "පැරදුණු අය ජාතික ලැයිතුවෙන් යැවීම පිළිගත නොහැකියි ", "News Content": "මහ මැතිවරණයෙන් පරජයට පත් වූ පුද්ගලයින් ජාතික ලැයිස්තුව හරහා පාර්ලිමේන්තුවට යොමු කිරිම සදාචාරාත්මක නොවන ක්‍රියාවක් බව කැෆේ සංවිධානය පවසයි.එය මැතිවරණ පනතට අනුව නීතිවිරෝධි ක්‍රියාවක් නොවූවද සදාචාරාත්මක වශයෙන් පිළිගත හැකි ක්‍රියාවක් නොවන බව කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා පෙන්වා දෙයි.එක්සත් ජනතා නිදහස් සන්ධානය 07 දෙනෙකු, දෙමළ ජාතික සන්ධානය දෙදෙනෙකු, එක්සත් ජාතික පක්ෂයෙන් සහ ජනතා විමුක්ති පෙරමුණෙන් එක් අයෙකු බැගින් මෙවර මහ මැතිවරණයෙන් පරාජයට පත් වූ පුද්ගලයින් 11 දෙනෙකු ජාතික ලැයිස්තුවලින් පාර්ලිමේන්තුවට නම් කර ඇති බව ඔහු පවසයි.මෙවැනි සදාචාරාත්මක නොවන ක්‍රියාවලට ජනතා විරෝධය එල්ල විය යුතු බව පවසන කීර්ති තෙන්නකෝන් මහතා පෙන්වා දෙන්නේ මැතිවරණ ක්‍රමයේ සංශෝධනයක් සිදු කර මෙවැනි ක්‍රියා වලක්වාලිමට රට මෙහෙය විය යුතු බවයි.‍", "URL": "https://sinhala.adaderana.lk/news.php?nid=53402", "Category": null, "Parent URL": null}