{"Source": "Adaderana", "Timestamp": "February 14, 2015 04:32 pm", "Headline": "ශ්‍රී ලංකා නිදහස් පක්ෂයේ නව තනතුරු මෙන්න - බැසිල්ට  කරුණාට තනතුරු නෑ", "News Content": "ශ්‍රී ලංකා නිදහස් පක්ෂ මධ්‍යම කාරක සභාව ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද (14) බත්තරමුල්ල අපේ ගම පරිශ්‍රයේ දී රැස්විය. එහිදී පක්ෂයේ ජාතික සංවිධායක ලෙස සුසිල් ප්‍රේමජයන්ත්, උප සභාපති ලෙස රාජිත සේනාරත්න සහ භාණ්ඩාගාරික ලෙස එස්.බී නාවින්න මහත්වරු පත්කර ගනු ලැබූහ.අනුශාසකවරු ලෙස හිටපු ජනාධිපතිවරුන් වන චන්ද්‍රිකා බණ්ඩාරනායක හා මහින්ද රාජපක්ෂ මහතා මෙන්ම අගමැතිවරුන් ද පක්ෂයේ ජ්‍යෙෂ්ඨයකු වන අලෙවි මව්ලනා මහතාද පත් කිරීමට තීරණය කළ බව ඇමැති රාජිත සේනාරත්න මහතා කියා සිටියේය.කෙසේ වුවද මෙම අවස්ථාවට පක්ෂයේ අනුශාසකයින් වන හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය සහ හිටපු ජනාධිපති මහින්ද රාජපක්ෂ මහතා සහභාගී වී සිටියේ නැත.ශ්‍රී ලංකා නිදහස් පක්ෂයේ භාණ්ඩාගාරික ලෙස කටයුතු කළ ඩලස් අලහප්පෙරුම මහතාට එම තනතුර අහිමි වු අතර ඔහු උප සභාපතිවරයෙක් වශයෙන් පත් කරගනු ලැබීය. මීට අමතරව පර්ලිමේන්තු මන්ත්‍රී විනයාගමූර්ති මුරලිදරන් හෙවත් කරුණා අම්මාන් ඔහු දැරු උප සභාපති තනතුරෙන් ඔහු ඉවත් කර තිබේ.නව පත්වීම් සමග ශ්‍රී ලංකා නිදහස් පක්ෂයේ සම්පූර්ණ නිලධාරී මණ්ඩල පහත පරිදිය.ජාතික සංවිධායක - සුසිල් ප්‍රේම් ජයන්ත් මහතා.සභාපති - ජනාධිපති මෛත්‍රීපාල සිරිසේන මහතා.උප සභාපති - රාජිත සේනාරත්න මහතාසෙසු උපසභාපතිවරුන් - සී.බී රත්නායක, කුමාර වෙල්ගම,ඩලස් අලහප්පෙරුම, එස්.බී. දිසානායක, පියසේන ගමගේ, රාජිත සේනාරත්න, සරත් අමුණුගම, ෆීලික්ස් පෙරේරා, එම්.ඒ.ඩී.එස්. ගුණවර්ධන, මහින්ද යාපා අබේවර්ධන.ජ්‍යෙෂ්ඨ උපසභාපතිවරුන් - නිමල් සිරිපාල ද සිල්වා, ඩබ්ලිව්.ඩී.ජේ. සෙනෙවිරත්න, ඒ.එච්.එම්. පවුසි, ජනක බණ්ඩාර තෙන්නකෝන්.ප්‍රධාන ලේකම් - අනුර ප්‍රියදර්ශන යාපා.උප ලේකම්වරුන් - ජගත් පුෂ්පකුමාර, දුමින්ද දිසානායක, මහිපාල හේරත්, ඩිලාන් පෙරේරා, මහින්ද සමරසිංහ, රංජිත් සියඹලාපිටිය, මහින්ද අමරවීරනිරීක්ෂක සභිකයින් - ගුණරත්න වීරකෝන්, නන්දිමිත්‍ර ඒකනායක, ජයරත්න හේරත්, ප්‍රියංකර ජයරත්න, චන්දිම වීරක්කොඩි, සරත් ගුණරත්න, තිලංග සුමතිපාල, ඉන්දික නලීන් ජයවික්‍රම, රංජිත් සෝමවංශ.නිලබලයෙන් පත් වු නිරීක්ෂක සභිකයින් - සරත් ඒකනායක, දයාසිරි ජයසේකර, සහන් විජයලාල් ද සිල්වා, පේෂල ජයරත්න, ශෂීන්ද්‍ර රාජපක්ෂ, අබ්දුල් මජීඩ්, ඒ රාමනාදන්.අනුශාසකවරුන් - හිටපු ජනාධිපතිවරුන් වන චන්ද්‍රිකා බණ්ඩාරනායක කුමාරතුංග, මහින්ද රාජපක්ෂ, හිටපු අගමැතිවරුන් වන රත්නසිරි වික්‍රමනායක දීමු ජයරත්න, බස්නාහිර පළාත් ආණ්ඩුකාර අලෙවි මවුලනා, කතානායක චමල් රාජපක්ෂ සහ විශ්වා වර්ණපාල.මේ අතර ශ‍්‍රී ලංකා නිදහස් පක්ෂ සමස්ත ලංකා කාරක සභා රැස්වීමේදී මන්ත‍්‍රීවරුන් පිරිසක් විරෝධතාවක නිරත වීම හේතුවෙන් එහි කටයුතුවලට බාධා එල්ල විය.හිටපු ජනාධිපති මහින්ද රාජපක්ෂ මහතා ශ‍්‍රී ලංකා නිදහස් පක්ෂයේ අනාගත ජයග‍්‍රහණය වෙනුවෙන් ද අවශ්‍ය බව විරෝධතාකරුවන් එහිදී කියා සිටියේය.තනතුරු සඳහා පත්කිරීම් සිදුකිරීමේදී සාධාරණ ලෙස එය ඉටු නොවූ බවට විරෝධතාවල නිරත වූ පිරිස චෝදනා කරන ලදී. මේ අතර ශ්‍රීලනිපයේ නව තනතුරු සඳහා පත් කිරීමේදී මෙන්ම දැරූ තනතුරු ඇතැමුන්ට අහිමිවීම ද විශේෂත්වයක් විය.ඒ අනූව ශ්‍රී ලංකා නිදහස් පක්ෂයේ ප්‍රබලයන් ලෙස පසුගිය රජයේ කටයුතු කළ හිටපු ජාතික සංවිධායක බැසිල් රාජපක්ෂ, හිටපු භාණ්ඩාගාරික ඩලස් අලහප්පෙරුම මහත්වරුන්ටත් තම තනතුරු අහිමිවිය. එල්.ටී.ටී.ඊ සංවිධානයේ නැගෙනහිර නායකයාව සිට පසුව දේශපාලනයට පිවිසි විනයාගමූර්ති මුරලිදරන් හෙවත් කරුණා අම්මාන්ට ශ්‍රී ලංකා නිදහස් පක්ෂයේ උප සභාපති ධූරය ද අහිමි වු අතර ඔහු මධ්‍යම කාරක සභාවේ සාමාජිකයෙක් ලෙස කටයුතු කරනු ඇත.", "URL": "https://sinhala.adaderana.lk/news.php?nid=49352", "Category": null, "Parent URL": null}