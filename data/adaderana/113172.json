{"Source": "Adaderana", "Timestamp": "July 2, 2019 06:52 am", "Headline": "ශ්‍රී ලංකන්-මිහින් ලංකා අක්‍රමිකතා සම්බන්ධ කොමිෂන් සභා වාර්තාව අද ජනපති අතට", "News Content": "ශ්‍රී ලංකන් හා මිහින් ලංකා ගුවන් සේවාවල සහ ශ්‍රී ලංකන් කේටරින් සේවයේ සිදුව ඇති බව පැවසෙන අක්‍රමිකතා සම්බන්ධයෙන් සොයා බැලීම සඳහා පත් කළ ජනාධිපති විමර්ශන කොමිෂන් සභාවේ වාර්තාව අද(02) ජනාධිපතිවරයා වෙත භාරදීමට නියමිතව තිබේ. ජනාධිපති ලේකම් කාර්යාලයේ දී එම වාර්තාව අද පෙරවරුවේ භාරදීමට නියමිත බව වාර්තා වෙයි. අදාළ ආයතනවල අක්‍රමිකතා සම්බන්ධයෙන් ලැබුණු පැමිණිලි පිළිබඳව පසුගිය වසරේ සිට කොමිසම මඟින් විමර්ශන සිදුකෙරුණි. අවස්ථා කිහිපයකදි එහි නිල කාලය දීර්ඝ කෙරුණු අතර විශ්‍රාමලත් ශ්‍රේෂ්ඨාධිකරණ විනිසුරු අනිල් ගුණරත්න මහතාගේ සභාපතීත්වයෙන් කොමිසම ක්‍රියාත්මක විය.", "URL": "https://sinhala.adaderana.lk/news.php?nid=113172", "Category": null, "Parent URL": null}