{"Source": "Adaderana", "Timestamp": "July 26, 2017 08:57 am", "Headline": "ලංකාව හා ඉන්දියාව අද ගාල්ලේ දී ගැටෙයි", "News Content": "ශ්‍රී ලංකාව සහ ඉන්දියාව අතර පළමු ටෙස්ට් ක්‍රිකට් තරඟය අද(26) ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතව තිබේ. පෙරවරු 10.00ට තරඟය ආරම්භවීමට නියමිතයි. අද තරඟය ශ්‍රී ලංකා කණ්ඩායමේ නායකත්වය දිනේෂ් චන්දිමාල් අසනීප තත්ත්වයේ පසුවීම හේතුවෙන් රංගන හේරත්ට පැවරී ඇති බව වාර්තා වෙයි. ඉන්දීය කණ්ඩායම විරාත් කෝලි විසින් මෙහෙයෙවනු ඇත. දෙරට අතර ටෙස්ට් තරඟ තුනක්, එක්දින තරඟ 05ක් සහ එක් 20යි20 තරඟයක් පැවැත්වීමට නියමිතයි.", "URL": "https://sinhala.adaderana.lk/news.php?nid=75642", "Category": null, "Parent URL": null}