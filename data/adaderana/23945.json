{"Source": "Adaderana", "Timestamp": "May 1, 2012 12:44 pm", "Headline": "පාඩු මැද හෝ පොදු ප්‍රවාහන සේවා ගෙනයන්නේ ජනතා සේවයටයි", "News Content": "පාඩු ලබමින් හෝ පොදු ප්‍රවාහන සේවා පවත්වාගෙන යන්නේ ජනතාවට සේවය කිරීම සඳහා බව ජනාධිපති මහින්ද රාජපක්ෂ මහතා අවධාරණය කරයි. පාඩු ලබන බව පෙන්වමින් පොදු ප්‍රවාහන සේවා පෞද්ගලීකරණය කිරීමට ඇතැමුන් උත්සාහ දැරූ බව ජනාධිපතිවරයා පෙන්වා දෙයි. ලංගම‍ සේවකයින්ගේ විශ්‍රාම පාරිතෝෂිත ලබාදීමේ වෙනුවෙන් අද(01) පෙරවරුවේ පැවති උත්සවයකදී ජනාධිපති මහින්ද රාජපක්ෂ මහතා මෙම අදහස් පළ කළේය. සිය ආයතනය රැකගැනීම සඳහා සේවකයින්ගේ ද යුතුකමක් පවතින බව එහිදී ජනාධිපතිවරයා අවධාරණය කර සිටියේය. මේ අතර කෘතහස්ථ දේශපාලනඥයෙකු, සාහිත්‍යධරයෙකු, ගත්කතුවරයෙකු මෙන්ම ලේඛකයෙකු වූ ටී.බි.ඉලංගරත්න මහතාගේ පිළිරුවට පුෂ්පෝපහාර දැක්වීම අද පෙරවරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදුවිය.", "URL": "https://sinhala.adaderana.lk/news.php?nid=23945", "Category": null, "Parent URL": null}