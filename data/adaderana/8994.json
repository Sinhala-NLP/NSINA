{"Source": "Adaderana", "Timestamp": "June 14, 2010 10:18 am", "Headline": "අලි පාලනයට විදුලි වැටක් ඉල්ලයි", "News Content": "වස්ගමුව ජාතික වනෝද්‍යානයේ සිට ගම්මාන වලට පැමිණෙන වල් අලින් පාලනය කිරීම සඳහා කඩිනමින් විදුලි වැටක් ඉදිකිරීමට පියවර ගන්නා ලෙස ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා අදාළ අංශවලට උ‍පදෙස් ලබාදී තිබේ. වල් අලීන් ගම්වැදී හානි සිදුකිරීමට පියවර නොගැනීමට එරෙහිව වස්ගමුව සහ හඳුන්ගමුව යන ප්‍රදේශවල ජනතාව පසුගිය කාලය තුළ උද්ඝෝෂණ ව්‍යාපාරයක නිරත විය. එහිදි වන ජිවී නිලධාරීයෙකුට ද ගම්වාසීන් විසින් පහරදී තිබු අතර ඔහු රෝහල් ගත කර තිබේ. ඊයේ එම ප්‍රදේශවල සංචාරයක නිරත වු අමාත්‍ය රංජිත් සියඹලාපිටිය මහතා අදාළ ගැටලුවට කඩිනමින් විසඳුම් ලබාදීමට පියවර ගන්නා බව පැවසුවේය.", "URL": "https://sinhala.adaderana.lk/news.php?nid=8994", "Category": null, "Parent URL": null}