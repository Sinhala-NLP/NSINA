{"Source": "Adaderana", "Timestamp": "January 14, 2019 03:41 pm", "Headline": "අනුලා විදුහලේ විදුහල්පතිනියට තර්ජනය කලා යැයි අසාද් සාලිට එරෙහි විරෝධතාවයක්", "News Content": "නුගේගොඩ අනුලා විද්‍යාලය ඉදිරිපිට අද(14) උදෑසන විරෝධතාවයක් පැවැත්වුණි. ඒ බස්නාහිර පළාත් ආණ්ඩුකාර අසාද් සාළි මහතා විසින් අනුලා විද්‍යාලයේ විදුහල්පතිවරියට තර්ජනය කළ බවට චෝදනා කරමින්ය. නුගේගොඩ අනුලා විද්‍යාලයේ ප්‍රාථමික අංශයේ පවත්වාගෙන ගිය දහම්පාසල එම විද්‍යාලයේ විදුහල්පතිවරියගේ නියෝගයක් මත ඉකුත් 6 දා සිට එම ස්ථානයේ නොපැවැත්වීමට කටයුතු කෙරුණි. එවන් පසුබිමක ඊයේ(13) දිනයේදී එම දහම් පාසල විද්‍යාල පරිශ්‍රෙයන් පිටතදී පැවැත්වුණු අතර එම අවස්ථාවේදී එහි පැමිණි බස්නාහිර පළාත් ආණ්ඩුකාර අසාද් සාළි මහතා නැවත එම දහම් පාසල විද්‍යාල පරිශ්‍රෙය් පවත්වන ලෙසට අනුලා විද්‍යාලයේ විදුහල්පතිවරියට දුරකථන ඇමතුමක් මාර්ගයෙන් උපදෙස් දී තිබේ. මෙම සිදුවීම හරහා අසාද් සාළි මහතා විසින් විදුහල්පතිවරියට තර්ජනයක් සිදුකළ බවට චෝදනා කරමින්එහි සිසුවියන්ගේ මව්පියන් අද පෙරවරුවේ විද්‍යාල පරිශ්‍රය ඉදිරිපිටදී විරෝධතාවයක නිරත වුණි. විරෝධතාව හේතුවෙන් හයිලෙවල් මාර්ගයේ දැඩි රථවාහන තදබදයක් නිර්මාණයවූ අතර කොළඹ සිට මහරගම දක්වා වන මාර්ගයේ එක් මං තීරුවක් අනුලා විද්‍යාලය අසළින් තාවකාලිකව වසා දැමීමට පොලීසියට සිදු විය. පෙරවරු 9.00 ට පමණ ආරම්භවූ මෙම විරෝධතාවය පෙරවරු 10.15 ට පමණ අවසන්වූ බව අප වාර්තාකරු සඳහන් කළේය. මේ අතර මෙම සිද්ධිය සම්බන්ධයෙන් බස්නාහිර පළාත් ආණ්ඩුකාර අසාද් සාළි මහතාද අද පැවති මාධ්‍ය හමුවකදී පැවසුවේ මෙලෙස අදහස් පළ කළ සිටියේය. ඔහු පැවසුවේ තමන් ආණ්ඩුකාරවරයා ලෙස කටයුතු කරන පළාතේ කිසිදු සිසු සිසුවියෙකුට අසාධාරණයක් සිදු නොවීමට වග බලා ගැනීම තමන්ගේ වගකීම බවයි. අනුලා පාසලෙන් දහම් පාසල ඉවත් කිරිමට යම් කිසි ලිඛිත අවසර පතක් තිබේන යන් සම්බන්ධයෙන් විදුහල්පතිනියගෙන් විමසු විට එවැනි අවසරයක් තමන්ට ලැබි නොමැති විදුහල්පතිනිය තමන්ට පැවසු බව ආණ්ඩුකාර අසාද් සාලි මහතා පැවසීය.", "URL": "https://sinhala.adaderana.lk/news.php?nid=102330", "Category": null, "Parent URL": null}