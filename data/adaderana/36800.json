{"Source": "Adaderana", "Timestamp": "August 21, 2013 03:14 pm", "Headline": "නිධන් සෙවූ 3ක් කොටු", "News Content": "මොරවක - අලපලාදෙණිය ප්‍රදේශයේ දී නිධන් සෙවිමේ අරමුණින් අනවසර කැණීම් කටයුතු කරමින් සිටි පුද්ගලයින් තිදෙනෙක් පොලීසිය විසින් අත්අඩංගුවට ගෙන තිබේ. පොලිසියට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. මෙලෙස අත්අඩංගුවට ගෙන ඇත්තේ අලපලාදෙණිය ප්‍රදේශයේ පදිංචිකරුවන් පිරිසක් බව පොලීසිය සඳහන් කරයි. සැකකරුවන් අද(21) මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36800", "Category": null, "Parent URL": null}