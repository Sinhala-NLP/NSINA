{"Source": "Adaderana", "Timestamp": "July 8, 2019 11:14 pm", "Headline": "ත්‍රිරෝද රථයක් පෙරළීමෙන් අයෙක් මිය යයි", "News Content": "වැලිකන්ද පොලිස් වසමේ වැලිකන්ද සිංහපුර මාර්ගයේ ත්‍රිරෝද රථයක් පාලනයෙන් ගිලිහී ගොස් පාරෙන් ඉවතට පෙරළීමෙන් අනතුරක් සිදුව ඇත. බරපතළ තුවාල ලැබු ත්‍රිරෝද රථයේ ගමන්ගත් කාන්තාවක් , පිරිමි පුද්ගලයෙකු සහ රියදුරු රෝහල්ගත කිරීමෙන් අනතුරුව අයෙක් මිය ගොස් ඇත. මරණයට පත්ව ඇත්තේ අවුරුදු 65ක් වු නිට්ටඹුව ප්‍රදේශයේ පදිංචි අයෙකි. වැලිකන්ද පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113682", "Category": null, "Parent URL": null}