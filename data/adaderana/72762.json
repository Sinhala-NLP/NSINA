{"Source": "Adaderana", "Timestamp": "May 3, 2017 11:11 am", "Headline": "නීති විරෝධීව පතල් කැනීම් කළ 4ක් අල්ලයි", "News Content": "නිවිතිගල, ඇල්ලදොල - වේ ගඟ අසල ප්‍රදේශයේ නීති විරෝධී ලෙස පතල් කැනීම් සිදු කරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. කහවත්ත පොලිස් විශේෂ කාර්ය බලකා නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ. එහිදී කැනීම් කටයුතු සඳහා යොදා ගත් උපකරණද පොලිස් විශේෂ කාර්ය බලකාය බාරයට ගෙන තිබේ. සැකකරුවන් රත්නපුර මැණික් හා ස්වර්ණාභරණ අධිකාරිය වෙත බාර දීමෙන් අනතුරුව එක් අයෙකුට රුපියල් 2500 බැගින් වූ දඩ මත මුදා හැර ඇති බව සඳහන්වේ.", "URL": "https://sinhala.adaderana.lk/news.php?nid=72762", "Category": null, "Parent URL": null}