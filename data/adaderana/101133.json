{"Source": "Adaderana", "Timestamp": "December 22, 2018 09:52 am", "Headline": "රැදවියෙක් හෙරොයින් එක්ක මාට්ටු", "News Content": "කොළඹ මැගසින් බන්ධනාගාරයේ සිටි රැදවියෙකු හෙරොයින් සමඟ අත්අඩංගුවට ගෙන තිබේ. බන්ධනාගාර නිළධාරින් විසින් සැකකරු අත්අඩංගුවට ගෙන බොරැල්ල පොලිසිය වෙත ඉදිරිපත් කර ඇති බව පොලිස් මූලස්ථානය සඳහන් කළේය. සැකකරු සතුව තිබී හෙරොයින් ග්‍රෑම් 04 මිලිග්‍රෑම් 690ක් සොයාගෙන තිබේ. සැකකරු ග්‍රෑන්ඩ්පාස් ප්‍රදේශයේ පදිංචි 32 හැවිරිදි පුද්ගලයෙක්. අදාල සැකකරු හෙරොයින් ළඟ තබාගෙන සිටියදි අත්අඩංගුවට ගෙන රක්ෂිත බන්ධනාගාර ගතව සිටි පුද්ගලයෙකු බව පොලිසිය පැවසුවේය. අත්අඩංගුවට ගත් සැකකරු මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=101133", "Category": null, "Parent URL": null}