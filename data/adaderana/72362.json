{"Source": "Adaderana", "Timestamp": "April 23, 2017 12:04 am", "Headline": " නිධන් සෙවූ 4ක් අල්ලයි", "News Content": "අනුරාධපුර, රාජාංගණය, යාය 11 ප්‍රදේශයේ නිධන් ලබා ගැනීමේ අරමුණින් කැණීම් සිදු කරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ රාජාංගණය හා ගල්ගමුව ප්‍රදේශයේ පදිංචිකරුවන් බව පොලීසිය පැවසුවේය.රාජාංගණය පොලීසියට ලද තොරතුරකට අනුව සිදු කළ වැටලීමකදී කැණීම් කිරීම සඳහා යොදා ගන්නා උපකරණ කිහිපයක් ද පොලිස් බාරයට ගෙන තිබේ.සැකකරුවන් තඹුත්තේගම මහේස්ත්‍රාත් අධිකරණයට අද ඉදිරිපත් කිරීමට නියමිත අතර රාජාංගණය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72362", "Category": null, "Parent URL": null}