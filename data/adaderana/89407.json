{"Source": "Adaderana", "Timestamp": "May 19, 2018 06:05 pm", "Headline": "හැරී කුමරු සහ මේගල් මාකල් යුග දිවියට එළඹෙයි", "News Content": "බ්‍රිතාන්‍යයේ රජ කිරුල හිමි හයවන උරුමක්කාරයා ලෙස සැලකෙන හෙන්රි චාල්ස් ඇල්බට් ඩේවිඩ් හෙවත් හැරී කුමරුගේ විවාහ උත්සවය අද උත්සවශ්‍රීයෙන් පැවැත් විණි. අමෙරිකානු සිනමා රංගන ශිල්පිනියක වන මේගල් මාකල් සමඟ හැරී කුමරුගේ විවාහ උත්සවය බ්‍රේක්ෂයර් හිදී පැවති බව විදෙස් මාධ්‍ය වාර්තා කළේය. බ්‍රේක්ෂයර් හි වින්ඩර්සර් මන්දිරයේ ශාන්ත චැපල් දේවස්ථානයේ දී පැවති මෙම විවාහ උත්සවය සඳහා 800 කට ආසන්න ආරාධිතයින් පිරිසක් එක්ව සිටි බව වාර්තා වේ. මේගන් මාකල්ගේ පියා මෙම විවාහ මංගලෝත්සවයට සහභාලී නොවුණු අතර ඇය දේවස්ථානයට කැඳවාගෙන එනු ලැබුවේ චාල්ස් කුමරු විසින්. ඉන් අනතුරුව මංගල උත්සවයේ වැඩ කටයුතු ආරම්භ කෙරුණු අතර මංගල ප්‍රතිඥාව මෙහිදී මාකල් විසින් ප්‍රකාශ කළේය.", "URL": "https://sinhala.adaderana.lk/news.php?nid=89407", "Category": null, "Parent URL": null}