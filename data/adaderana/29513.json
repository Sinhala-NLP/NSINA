{"Source": "Adaderana", "Timestamp": "November 26, 2012 10:47 pm", "Headline": "කඨීනයට ආ දායකයින්ට පහර දීමට විරෝධයා පෑ විහාරාධිපති උපවාසයක", "News Content": "තම විහාරස්ථානයේ කඨින පුජෝත්සවයට සුදානම් වෙමින් සිටි පිරිසකට ආයුධ සන්නද්ධ පිරිසක් විසින් පහර දී තුවාල සිදු කිරීමට විරෝධය පාමින් වෙන්නප්පුව, සිරිගම්පල, කිරිමැටියාන වත්ත ශ්‍රී ලංකාතිලක විහාරයේ විහාරාධිපති පුජ්‍ය තිස්සමහාරාමයේ සංඝානන්ද හිමියන් සිය විහාරස්ථානය ඉදිරිපිට උපවාසයක් ආරම්භ කර ඇත. අද (26) පස්වරු 6.00 ට පමණ විහාරස්ථානයේ කඨින පිංකම සදහා දායක පිරිස සුදානම් වෙමින් සිටින විට කඩු, පොලු සහිතව පැමිණි පිරිසක් ඔවුන්ට පහර දී ඇති බව උපවාසය ආරම්භ කර ඇති ස්වාමීන් වහන්සේ සදහන් කරයි. සිද්ධියෙන් පුද්ගලයින් 5 දෙනෙකු තුවාල ලබා ඇති අතර ප්‍රතිකාර ලබාගැනීම සඳහා ඔවුන් මේ වන විට මාරවිල මූලික රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=29513", "Category": null, "Parent URL": null}