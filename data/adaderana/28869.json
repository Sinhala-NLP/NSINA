{"Source": "Adaderana", "Timestamp": "November 3, 2012 11:02 pm", "Headline": "මහජන බැංකුව අසළදී පුද්ගලයෙක් මරුට", "News Content": "මීගමුව - කොළඹ මාර්ගයේ කටුනායක මහජන බැංකුව අසළදී අද (03) පස්වරුවේ සිදුවු අනතුරකින් ලොරියකට යටවී පුද්ගලයෙකු මියගොස් තිබේ. අදාළ පුද්ගලයා මෙම අනතුරට මුහුණ පා ඇත්තේ පා පැදියකින් යමින් සිටියදී බව පොලීසිය පවසයි. අද පස්වරු 3.35ට පමණ එම අනතුර සිදුව තිබේ. අනතුරින් මියගොස් ඇත්තේ කටුනායක ප්‍රදේශයේ පදිංචි 67 හැවිරිදි පුද්ගලයෙකි. සිද්ධිය සම්බන්ධයෙන් පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=28869", "Category": null, "Parent URL": null}