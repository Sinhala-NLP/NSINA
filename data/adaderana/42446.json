{"Source": "Adaderana", "Timestamp": "April 10, 2014 10:21 pm", "Headline": "අවුරුදු නැකත් සීට්ටුව ජනපතිට බාරදෙයි", "News Content": "සිංහල හා දෙමළ අලුත් අවුරුදු නැකත් සීට්ටුව ජනාධිපති මහින්ද රාජපක්ෂ මහතා වෙත අද (10) පිළිගන්වා තිබේ. සාම්ප්‍රදායික චාරිත්‍රයක් ඉටුකරමින් සංස්කෘතික අමාත්‍යංශයේ මෙහෙයවීමෙන් එම කටයුතු තංගල්ල කාල්ටන් නිවසේදී සිදුවිය. එම අවස්ථාවට ජනාධිපති ආර්යා ශිරන්ති වික්‍රමසිංහ රාජපක්ෂ මහත්මිය, සංස්කෘතික හා කලා කටයුතු අමාත්‍ය ටී.බී.ඒකනායක ඇතුළු පිරිසක් එක්ව සිටියහ. අතීතයේ අඬ බෙර වයා සියල්ලටම ඇසෙන පරිදි පණිවුඩය හඬ නඟා කියූ ආකාරය සිහිගන්වමින් අද ද එම සාම්ප්‍රදායික චාරිත්‍රයට මුල්තැන දුන් අයුරු දැකගත හැකි විය.", "URL": "https://sinhala.adaderana.lk/news.php?nid=42446", "Category": null, "Parent URL": null}