{"Source": "Adaderana", "Timestamp": "August 8, 2011 08:45 am", "Headline": "හදිසි අනතුරු වැළකීමට ජාතික ප්‍රතිපත්තියක්", "News Content": "මෙරට සිදුවන හදිසි අනතුරු වැළැක්වීම සදහා ජාතික ප්‍රතිපත්තියක් සෞඛ්‍ය අමාත්‍යාංශය විසින් සකස් කර තිබේ. සෞඛ්‍ය අමාත්‍ය මෛත්‍රීපාල සිරිසේන මහතාගේ උපදෙස් පරිදි සකස් කර ඇති මෙම ප්‍රතිපත්තිය වෙනුවෙන් ජනතා අදහස් ලබා ගැනීමට ද කටයුතු යොදා ඇති බවයි සෞඛ්‍ය අමාත්‍යාංශය පවසයි. හදිසි අනතුරු හේතුවෙන් සිදු වන මරණ හා තුවාලවීම් දිනෙන් දින ඉහළ යමින් පවතින බව එම අමාත්‍යාංශය සඳහන් ‍කරයි. මෙරට රෝහල් වල සිදු වන මරණ වලින් 10% ක් පමණ ප්‍රමාණයක් හදිසි අනතුරු වලින් සිදු වන බවට අනාවරණය වී තිබේ. මෙවැනි හදිසි අනතුරු වලින් ජනතාවට සිදු වන හානි වැළැක්වීම සඳහා අදාළ ජාතික ප්‍රතිපත්තිය සකස් කර ඇති බව සෞඛ්‍ය අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=17918", "Category": null, "Parent URL": null}