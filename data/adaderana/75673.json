{"Source": "Adaderana", "Timestamp": "July 27, 2017 08:34 am", "Headline": "කුමන්ත්‍රණ කළත් රජය පෙරළා දැමිය නොහැකියි", "News Content": "දීර්ඝ කාලීන දේශපාලන අත්දැකීම් සමඟ රටේ සුබසිද්ධිය සඳහා යන ගමන නවතා දැමීමට කිසිවෙකුට නොහැකි බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ විවිධ කුමන්ත්‍රණ දියත් කළ ද වත්මන් රජය පෙරළා දෑමිමට කිසිවෙකුට නොහැකි බවයි. ජනතාව විසින් බලයෙන් පහ කළ පිරිස නැවත බලයට ඒමට සිහින දකිමින් සිටින බව ජනාධිපති මෛත්‍රීපාල සිරිසේන මහතා පවසයි. ඉබ්බාගමුව මුස්ලිම් විද්‍යාලයේ පැවති උත්සවයකට එක්වෙමින් ජනාධිපතිවරයා මෙම අදහස් පළ කළේය. එහිදී වෘත්තිය සමිති ක්‍රියාමාර්ග පිළිබඳව ද ජනාධිපති මෛත්‍රීපාල සිරිසේන මහතා අදහස් පළ කළේය.", "URL": "https://sinhala.adaderana.lk/news.php?nid=75673", "Category": null, "Parent URL": null}