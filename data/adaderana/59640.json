{"Source": "Adaderana", "Timestamp": "April 30, 2016 07:47 am", "Headline": "ත්‍රීරෝද රථවලටත් ආසන පටි", "News Content": "ත්‍රීරෝද රථ සඳහා ආසන පටි නිර්දේශ කිරීමට මාර්ග ආරක්ෂාව පිළිබඳ ජාතික සභාව තීරණය කර තිබේ.එහි සභාපති වෛද්‍ය සිසිර කෝදාගොඩ මහතා පවසන්නේ ත්‍රීරෝද රථ අනතුරුවලින් සිදුවන ජීවිත හානි පිළිබඳ සැළකිල්ල යොමු කොට මෙම තීරණයට එළඹ ඇති බවයි.ත්‍රීරෝද රථ වල ගමන් ගන්නා මගීන්ගේ ආරක්ෂාව පිළිබඳ අවධානය යොමු කොට තවත් කරුණු කිහිපයක් පිළිබඳව නිර්දේශ ඉදිරිපත් කළ බව වෛද්‍ය සිසිර කෝදාගොඩ මහතා පවසයි.අදාළ නිර්දේශ ක්‍රියාත්මක කොට නීතිගත කිරීම නුදුරු කාලයේදීම සිදුවන බව මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ මහතා පවසයි.", "URL": "https://sinhala.adaderana.lk/news.php?nid=59640", "Category": null, "Parent URL": null}