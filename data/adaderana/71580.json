{"Source": "Adaderana", "Timestamp": "March 31, 2017 06:30 pm", "Headline": " සෞඛ්‍ය සේවාව තවදුරටත් සංවර්ධනය කිරීමට පියවර  ", "News Content": "උතුරු පළාතේ සෞඛ්‍ය සේවාව තවදුරටත් සංවර්ධනය කිරීමට පියවර ගන්නා බව සෞඛ්‍ය අමාත්‍ය රාජිත සේනාරත්න මහතා පවසයි. උතුරු පළාතේ පවතින සෞඛ්‍ය ගැටළු පිළිබඳ සොයා බැලීම සඳහා සෞඛ්‍ය අමාත්‍යවරයා ලබන 02දා සහ 03දා එම පළාත තුළ නිරීක්ෂණ සංචාරයක නිරතවීමට ද නියමිත බව සෞඛ්‍ය අමාත්‍යංශය සඳහන් කළේය. වව්නියාව දිස්ත්‍රික් මහ රෝහලේ රුධිර පාරවිලයන මධ්‍යස්ථානය, මාමඩුව වකුගඩු ප්‍රතිකාර මධ්‍යස්ථානය සහ මන්නාරම රෝහලේ වෛද්‍ය නිල නිවාස සංකීර්ණය විවෘත කිරීම ද එහිදී රාජිත සේනාරත්න මහතා අතින් සිදු කිරීමට නියමිතය. මන්නාරම, යාපනය, කිලිනොච්චි, හා මුලතිව් යන දිස්ත්‍රික්කවල පවතින සෞඛ්‍ය ගැටළු සම්බන්ධයෙන් රාජිත සේනාරත්න අමාත්‍යවරයා අදාළ පාර්ශව සමඟ සාකච්ඡා කිරීමට ද නියමිත බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=71580", "Category": null, "Parent URL": null}