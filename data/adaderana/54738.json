{"Source": "Adaderana", "Timestamp": "October 29, 2015 08:40 am", "Headline": "මානව  හිමිකම් කොමිසමේ නව සාමාජිකයින් පළමුවරට රැස්වෙයි", "News Content": "ශ්‍රී ලංකා මානව හිමිකම් කොමිෂන් සභාවේ නව සාමාජිකයින් පළමුවරට හෙට දිනයේ රැස්වීමට නියමිතව තිබේ.ව්‍යවස්ථාදායක සභාව පත්කිරීමෙන් අනතුරුව යෝජනා කෙරුණු මානව හිමිකම් සභාවේ නව සාමාජිකයින් සඳහා පසුගියදා ජනාධිපතිවරයා විසින් අනුමැතිය ලබාදුන්නේය.මානව හිමිකම් කොමිෂන් සභාවේ සභාපති ලෙස ආචාර්ය දීපිකා උඩුගම මහත්මිය පත් කළ අතර සෙසු සාමාජිකයින් ලෙස සාලිය පීරිස්, ගසාලි හුසේන්, අම්බිකා සත්කුණනාදන් සහ ලයනල් ප්‍රනාන්දු යන අය පත් කරන ලදී.කෙසේවෙතත් පෞද්ගලික හේතුවක් මත ලයනල් ප්‍රනාන්දු මහතා මානව හිමිකම් කොමිෂන් සභාවෙන් ඉල්ලා අස් වූ අතර අදාළ පුරප්පාඩුව සඳහා මෙතෙක් සාමාජිකයෙකු පත්කර නොමැති බව වාර්තා වේ.කෙසේවෙතත් ශ්‍රී ලංකා මානව හිමිකම් කොමිෂන් සභාවේ නව සාමාජිකයින් හෙට දිනයේ රැස්වී ඉදිරි කටයුතු පිළිබඳව සාකච්ඡා කිරීමට නියමිතව ඇත.", "URL": "https://sinhala.adaderana.lk/news.php?nid=54738", "Category": null, "Parent URL": null}