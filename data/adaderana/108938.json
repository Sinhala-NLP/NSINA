{"Source": "Adaderana", "Timestamp": "April 30, 2019 07:55 am", "Headline": "නීති විරෝධිව ගිනි අවියක් ලඟ තබා ගත් පුද්ගලයෙක් අත්අඩංගුවට", "News Content": "බලපත්‍ර රහිත බෝර 12 ගිනි අවියක් ළග තබා ගෙන සිටි සැකකරුවෙකුව කල්පිටිය පොලීසිය විසින් අත්අඩංගුවට ගෙන ඇත. ඊයේ( 29) කල්පිටිය - පුදුකුඩිරිප්පුව ප්‍රදේශයේදී මෙම අත්අඩංගුවට ගැනීම සිදු කර තිබේ. පොලීසිය විසින් අත්අඩංගුවට ගෙන ඇත්තේ වයස අවුරුදු 35 ක් වන අයෙක්. සැකකරු පසුගිය පළාත් පාලන මැතිවරණයට මුස්ලිම් කොන්ග්‍රසය පක්ෂයෙන් තරග කළ අයෙකු බවට විමර්ශණ වලදී හෙලිවී ඇත බව අද දෙරණ වාර්තාකරු සඳහන් කළේය . බලපත්‍ර රහිත ගිනි අවිය කුමන හේතුවක් මත සැකකරු ළග තබාගෙන සිටියාද යන්න මෙතෙක් අනාවරණය වී නැත. කල්පිටිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=108938", "Category": null, "Parent URL": null}