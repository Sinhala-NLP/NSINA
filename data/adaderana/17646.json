{"Source": "Adaderana", "Timestamp": "July 26, 2011 01:41 pm", "Headline": "එජාප සංවිධායක ධුරයට එරෙහි නඩුව තාවකාලිකව අත්හිටුවයි", "News Content": "එක්සත් ජාතික පක්ෂයේ ජාතික සංවිධායක ධුරය සඳහා පුද්ගලයෙකු පත් කිරීම සම්බන්ධයෙන් නුගේගොඩ දිසා අධිකරණයේ පවරා ඇති නඩුව විභාග කිරීම තාවකාලිකව අත්හිටුවීමේ නියෝගයක් ගල්කිස්ස සිවිල් මහාධිකරණය නිකුත් කර තිබේ. එක්සත් ජාතික පක්ෂ පළාත් සභා මන්ත්‍රී මෛත්‍රී ගුණරත්න මහතා විසින් නුගේගොඩ දිසා අධිකරණයේ අදාළ නඩුව පවරා තිබුණි. එම නඩුවේ වගඋත්තරකරුවන් ලෙස පක්ෂ නායක රනිල් වික්‍රමසිංහ මහතා ඇතුළු පිරිසක් නම් කර තිබුණි. මේ සම්බන්ධව කරුණු ඉදිරිපත් කරන ලෙස අගෝස්තු මස 04 වන දින දක්වා කල් ලබා දී ඇති බව ගල්කිස්ස සිවිල් මහාධිකරණය ලබා දුන් නියෝගය පිළිබඳව අද දෙරණට කරුණු දැක්වූ මෛත්‍රී ගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=17646", "Category": null, "Parent URL": null}