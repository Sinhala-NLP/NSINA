{"Source": "Adaderana", "Timestamp": "February 18, 2011 08:13 am", "Headline": "නාමයෝජනා ප්‍රතික්ෂේපය ගැන මැ. කොගේ ස්ථාවරය අද අධිකරණයට", "News Content": "පළාත් පාලන මැතිවරණයට අදාළ නාමයෝජනා පත්‍ර කිහිපයක් ප්‍රතික්ෂේප කිරීම්වලට එරෙහිව ගොනු කළ පෙත්සම් අභියාචනාධිකරණය හමුවේ අද(18) සලකා බැලෙයි. එක්සත් ජනතා නිදහස් සන්ධානය, එක්සත් ජාතික පක්ෂය, ශ්‍රී ලංකා මුස්ලිම් කොංග්‍රසය සහ ස්වාධීන කණ්ඩායම් කිහිපයක් විසින් පෙත්සම් ගොනු කර ති‍බේ. අද පෙත්සම් කැඳවන අවස්ථාවේ දී මැතිවරණ කොමසාරිස්වරයාගේ ස්ථාවරය අධිකරණය හමුවේ ඉදිරිපත් කිරීමට නියමිතය. සිය නාමයෝජනා පත්‍ර ප්‍රතික්ෂේප කිරීම නීතියට පටහැනි බැවින් ඒවා යළි බාරගන්නා ලෙස මැතිවරණ කොමසාරිස්වරයා වෙත නියෝගයක් පනවන්නැයි පෙත්සම්කරුවන් ඉල්ලා සිටියි.", "URL": "https://sinhala.adaderana.lk/news.php?nid=14290", "Category": null, "Parent URL": null}