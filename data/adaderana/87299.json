{"Source": "Adaderana", "Timestamp": "April 11, 2018 03:52 pm", "Headline": "ජනාධිපති හා අගමැති කරපු වැරැද්දක් ගැන රන්ජන් කියයි", "News Content": "විශ්වාසභංගයට එරෙහිව ඡන්දය භාවිත කළ ශ්‍රී ලංකා නිදහස් පක්ෂයේ කැබිනට් අමාත්‍යවරු ඉල්ලා අස්වීමේ ලිපි ලබාදෙමින් නැවතත් එම ධුරවලම රැඳී සිටීමේ සූදානමක් පවතින බව නියෝජ්‍ය අමාත්‍ය රන්ජන් රාමනායක මහතා පවසයි. ශ්‍රී ලංකා නීතිඥ සංගමය නීතියේ ආධිපත්‍ය සහ අධිකරණයේ ස්වාධීනත්වය පැහැර හැරීම පිළිබඳව ජනතාව දැනුවත් කිරීමේ සම්මන්ත්‍රණයකට සහභාගී වීමෙන් අනතුරුව ඔහු මාධ්‍යයට මෙම අදහස් පළ කළේය. ජනතාව ප්‍රතික්ෂේප කළ පුද්ගලයින් අමාත්‍යවරුන් ලෙස පත් කිරීමෙන් අගමැතිවරයා හා ජනාධිපතිවරයා වැරුද්දක් සිදු කර ඇති බව ද නියෝජ්‍ය අමාත්‍යවරයා පවසයි.", "URL": "https://sinhala.adaderana.lk/news.php?nid=87299", "Category": null, "Parent URL": null}