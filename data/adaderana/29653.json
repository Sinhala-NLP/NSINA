{"Source": "Adaderana", "Timestamp": "December 2, 2012 12:52 pm", "Headline": "බාලවයස්කරුවන්ට කාමර දුන්නොත් වැඩ වරදී", "News Content": "බාලවයස්කරුවන්ට කාමර පහසුකම් සපයන බවට සැක සහිත වේයන්ගොඩ, මහරගම සහ නුගේගොඩ යන ප්‍රදේශවල හෝටල් 5ක් පරික්ෂා කළ බව ජාතික ළමාරක්ෂණ අධිකාරිය පවසයි. පසුගිය මාසය තුළ එම පරික්ෂාවන් සිදුකර තිබේ. එවැනි කාමර පහසුකම් සපයන ස්ථාන වැටලීමේ වැඩසටහනක් මේවන විට දිවයින පුරා ක්‍රියාත්මක කර ඇති බව එම අධිකාරියේ පොලිස් විමර්ශන අංශයේ උසස් නිලධාරියෙකු සඳහන් කළේය. කෙසේ වෙතත් බාලවයස්කරුවන්ට කාමර පහසුකම් සැපයීම මේවන විට බොහෝ දුරට සීමා වී ඇතැයිද එම නිලධාරියා පැවසුවේය. එකී වැටලීම් ආරම්භ කිරීමත් සමඟ‍ ‍බොහෝ හෝටල් හිමිකරුවන් බාල වයස්කරුවන්ට කාමර පහසුකම් සැපයීම මේවන විට නතර කර ඇති බව වාර්තා වේ. කෙසේ වෙතත් වැටලීම් අඛණ්ඩව සිදුකරන බව ජාතික ළමාරක්ෂණ අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=29653", "Category": null, "Parent URL": null}