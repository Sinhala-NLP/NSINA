{"Source": "Adaderana", "Timestamp": "June 28, 2012 03:27 pm", "Headline": "විසුරුව පළාත් සභාවන්ට ජූලි 12-19 තෙක් නාම යෝජනා කැඳවයි", "News Content": "සබරගමුව,උතුරුමැද හා නැ‍ගෙනහිර පළාත් සභා මැතිවරණය සඳහා නාම යෝජනා කැඳවීම ජූලි මස 12-19 වන දින දක්වා සිදුකරන බව මැතිවරණ කොමසාරිස් දෙපාර්තමේන්තුව පවසයි. නියමිත නිල කාලය ගෙවී යන්නට මත්තෙන් සබරගමුව,උතුරු මැද හා නැගෙනහිර පළාත් සභා ඊයේ මධ්‍යම රාත්‍රීයේ සිට බලපැවැත්වෙන පරිදි වහාම විසුරුවා හැරීමට තීරණය කරන ලදී. ඒ අනුව අදාළ පළාත් සභාවල මැතිවරණය සම්බන්ධයෙන් සාකච්ඡා කිරිම සඳහා අද මැතිවරණ කොමසාරිස් මහින්ද දේශප්‍රිය මහතා විසින් සහකාර මැතිවරණ කොමසාරිස්වරුන් හා දිස්ත්‍රීක් ලේකම්වරුන් සමග විශේෂ සාකච්ඡාවක් කැඳවා තිබිණි. එම සාකච්ඡාවේදී මැතිවරණය සඳහා නාම යෝජනා කැඳවීමට ඉහත දිනයන් තීන්දු කර තිබේ.", "URL": "https://sinhala.adaderana.lk/news.php?nid=25389", "Category": null, "Parent URL": null}