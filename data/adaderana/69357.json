{"Source": "Adaderana", "Timestamp": "February 9, 2017 09:27 am", "Headline": "ශ‍්‍රී.ල.නි.ප ය දෙකඩ කරන්න මහින්ද උත්සහයක ", "News Content": "හිටපු ජනාධිපති මහින්ද රාජපක්ෂ මහතා ශ‍්‍රී ලංකා නිදහස් පක්‍ෂය දෙකඩ කිරීමෙහි ප‍්‍රයත්නයක යෙදී සිටින බව ශ‍්‍රී ලංකා නිදහස් පක්ෂ මීරිගම ආසන සංවිධායක සංජය සිරිවර්ධන මහතා පවසයි. ඔහු පවසන්නේ හිටපු ජනාධිපතිවරයා විසින් ද්විත්ව ක‍්‍රියාකාරී පිළිවෙතක් අනුගමය කරන බවයි. ගම්පහ ප‍්‍රදේශයේ පැවති මාධ්‍ය හමුවකට සහභාගී වෙමින් සංජය සිරිවර්ධන මහතා මේ බව කියා සිටියේ ය. එළඹෙන පළාත් පාලන මැතිවරණය ශ‍්‍රී ලංකා නිදහස් පක්ෂය නියත වශයෙන් ජයග‍්‍රහණය කරන බව ද සංජය සිරිවර්ධන මහතා අවධාරණය කර සිටියේ ය.", "URL": "https://sinhala.adaderana.lk/news.php?nid=69357", "Category": null, "Parent URL": null}