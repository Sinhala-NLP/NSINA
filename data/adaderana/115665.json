{"Source": "Adaderana", "Timestamp": "August 3, 2019 08:08 pm", "Headline": "පාස්කු ප්‍රහාරය අතුරුදන් වූ තරුණයෙක් DNA පරීක්ෂණයෙන් හඳුනාගනියි", "News Content": "අප්‍රේල් 21 පාස්කු ඉරුදින ප්‍රහාරයෙන් අතුරුදන්ව සිටි තරුණයෙකුගේ සිරුරු කොටස් අද හඳුනා ගනු ලැබුවේය. ඒ ඩී.එන්.ඒ පරීක්ෂණයකින්ය. අප්‍රේල් 21 වැනිදා ෂැන්ග්‍රිලා හෝටලයට එල්ල වූ බෝම්බ ප්‍රහාරයෙන් හඳුණැගැනීමට නොහැකි ව තිබූ විහඟ තේජාන්ත නැමැති තරුණයාගේ සිරුර සොයාගැණුනේ ඩී.එන්.ඒ. පරීක්ෂණයකින්ය. බෝම්බ පිපිරීමට පෙර මෙම තරුණයා එම ස්ථානයේදී රැදීසිටින සී.සී.ටී.වී. දර්ශන නිකුත් වී තිබුණි. එම දර්ශනවලට අනුව ඔහු සිටින්නේ බෝම්බ ප්‍රහාරකයාගේ ආසන්නයේයි. තේජාන්තගේ දේහය අද ගනේමුල්ලේ පිහිටි ඔහුගේ නිවසට ගෙන එනු ලැබුවේය. ෂැන්ග්‍රිලා හෝටලයේ සුපවේදියෙකු ලෙස සේවය කළ ඔහුගේ වයස අවරුදු 20කි. තේජාන්තගේ දේහය පිළිබඳ අවසන් කටයුතු අද පවුලේ සුසාන භූමියේදී සිදුකෙරුණි.", "URL": "https://sinhala.adaderana.lk/news.php?nid=115665", "Category": null, "Parent URL": null}