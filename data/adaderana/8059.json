{"Source": "Adaderana", "Timestamp": "April 29, 2010 07:07 am", "Headline": "පේරාදෙණි සරසවි සිසුන් උද්ඝෝෂණයක  ", "News Content": "පේරාදෙණිය සම සෞඛ්‍ය විද්‍යා පීඨයේ උපාධි පාඨමාලාව හැදෑරීම සඳහා ලබාදී තිබූ කාලසීමාව අඩුකිරීමට එරෙහිව උද්ඝෝෂණ ක්‍රියාමාර්ගයකට අවතීර්ණ වීමට විශ්ව විද්‍යාල සිසුන් තීරණය කර තිබේ. ඒ අනුව අද දහවල් පේරාදෙණිය විශ්ව විද්‍යාලය ඉදිරිපිට මෙම උද්ඝෝෂණය පැවැත්වෙන බව සම සෞඛ්‍ය විද්‍යා පීඨ ශිෂ්‍ය සංගමයේ ලේකම් ඩී.එම්.පී.කේ දසනායක පවසයි. වසර 4 ක කාලයක් අදාළ පාඨමාලාව හැදෑරීමට විශ්ව විද්‍යාල ප්‍රතිපාදන කොමිසම ලබාදී තිබුණ ද එය මේ වන විට වසර 3 ක් දක්වා අඩු කර ඇති බව ශිෂ්‍ය සංගමයේ ලේකම්වරයා පෙන්වා දෙයි. මෙමගින් මෙරට සෞඛ්‍ය ක්ෂේත්‍රයේ සංවර්ධනයට දැඩි බලපෑමක් සිදුවන බව ද ඔහු සඳහන් කරයි.", "URL": "https://sinhala.adaderana.lk/news.php?nid=8059", "Category": null, "Parent URL": null}