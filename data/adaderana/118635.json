{"Source": "Adaderana", "Timestamp": "September 9, 2019 08:44 am", "Headline": "පොහොට්ටුවට එකතු වුණා කියලා ශ්‍රීලනිපයට වාසියක් නෑ-සජින් වාස්", "News Content": "ජනාධිපතිවරණය සඳහා ශ්‍රී ලංකා පොදුජන පෙරමුණ සමඟ එක්වීමෙන් ශ්‍රී ලංකා නිදහස් පක්ෂයට කිසිඳු වාසියක් අත් නොවන බව හිටපු පාර්ලිමේන්තු මන්ත්‍රී සජින් වාස් ගුණවර්ධන මහතා පවසයි. බලපිටිය ප්‍රදේශයේ පැවති මාධ්‍ය හමුවකදී ඔහු ප්‍රකාශ කළේ පක්ෂ දෙකෙහි පාක්ෂිකයන් විරුද්ධ මත දරන්නන් වන බවයි. ශ්‍රී ලංකා නිදහස් පක්ෂයෙන් වෙනමම ජනාධිපතිවරණ අපේක්ෂකයෙකු ඉදිරිපත් කිරීම ඉතාම ප්‍රගතශීලි තීරණයක් බවත් ශ්‍රී ලංකා නිදහස් පක්ෂයේ අනන්‍යතාවය තබාගෙන එවැනි තීරණයක් ගැනීම යහපත් බවත් ඒ මහතා පවසයි. ගම් මට්ටමෙන් බලන විට ශ්‍රී ලංකා නිදහස් පක්ෂයේ හා පොදුජන පෙරමුණේ සිටින්නේ පාක්ෂිකයින් වර්ග 2ක් බවත් එනිසා ජනාධිපතිවරණය සඳහා ශ්‍රී ලංකා පොදුජන පෙරමුණ සමඟ එක්වීමෙන් ශ්‍රී ලංකා නිදහස් පක්ෂයට කිසිඳු වාසියක් අත් නොවන බවත් සජින් වාස් ගුණවර්ධන මහතා පවසයි.", "URL": "https://sinhala.adaderana.lk/news.php?nid=118635", "Category": null, "Parent URL": null}