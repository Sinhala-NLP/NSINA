{"Source": "Adaderana", "Timestamp": "August 18, 2017 05:08 pm", "Headline": "රතුකුරුස නියෝජිත පිරිසක් ආරක්ෂක ලේකම් හමුවෙයි", "News Content": "ජාත්‍යන්තර රතුකුරුස කමිටුවේ නියෝජිතයින් පිරිසක් ආරක්ෂක ලේකම් කපිල වෛද්‍යරත්න මහතා හමුවී සාකච්ඡා කර තිබේ. ආරක්ෂක අමාත්‍යාංශයේදී මෙම හමුව පැවැති බව වාර්තා වෙයි. එකිනෙකාගේ සුහදතාව සහ ද්විපාර්ශවිය සම්බන්ධතාවය වර්ධනය කර ගැනිම යන කරුණූ පිළිබඳව මෙහිදී සාකච්ඡා කර ඇති බව සඳහන් වෙයි. එම හමුව සඳහා ජාත්‍යන්තර රතුකුරුස කමිටුවේ ශ්‍රී ලංකා ප්‍රධානී ක්ලෙයාර් මෙට්රාවුඩ් මහත්මිය ඇතුළු නියෝජිත පිරිසක් එක්ව තිබේ.", "URL": "https://sinhala.adaderana.lk/news.php?nid=76438", "Category": null, "Parent URL": null}