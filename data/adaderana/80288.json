{"Source": "Adaderana", "Timestamp": "November 21, 2017 09:21 am", "Headline": " ජාතික කොඩිය උස්සන්න බෑ කිව්ව ඇමතිට දෙන තීන්දුව අනිත් අයටත් පාඩමක් වෙයි", "News Content": "ජාතික ධජය එසවීම ප්‍රතික්ෂේප කළ උතුරු පළාත් අධ්‍යාපන අමාත්‍යවරයා සම්බන්ධයෙන් ඇති සියලු චෝදනා නීතිපතිවරයාට ඉදිරිපත් කර ඔහුගේ උපදෙස් මත ඉදිරි ක්‍රියාමාර්ග ගන්නා බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි. ආණ්ඩුකාරවරයා පෙන්වා දෙන්නේ මෙහිදී ලැබෙන තීන්දුව අනෙකුත් මන්ත්‍රීවරුන්ට සහ අමාත්‍යවරුන්ට ද පූර්වාදර්ශයක් විය හැකි බවයි. වව්නියාව ප්‍රදේශයේ සිංහල පාසලක පසුගියදා පැවති උත්සවයකදී ප්‍රධාන ආරාධිත අමුත්තා වශයෙන් සහභාගී වූ උතුරු පළාත් අධ්‍යාපන අමාත්‍යවරයා එම අවස්ථාවේ දී ජාතික ධජය එසවීම ප්‍රතික්ෂේප කරනු ලැබීය. අදාළ සිද්ධිය සම්බන්ධයෙන් නීතිපතිවරයාගේ උපදෙස් මත ක්‍රියාකරන බව උතුරු පළාත් ආණ්ඩුකාර රෙජිනෝල්ඩ් කුරේ මහතා මාධ්‍ය හමුවක් පවත්වමින් සඳහන් කළේය.", "URL": "https://sinhala.adaderana.lk/news.php?nid=80288", "Category": null, "Parent URL": null}