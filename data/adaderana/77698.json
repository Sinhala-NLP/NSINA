{"Source": "Adaderana", "Timestamp": "September 18, 2017 12:49 pm", "Headline": "  සුන්බුන් අතර සිරවී සිටි තරුණයා මුදාගැනෙයි! ", "News Content": "අහංගම කඩාවැටුණු ගොඩනැගිල්ලේ සුන්බුන් අතර සිරවී සිටි තරුණයා මුදාගෙන තිබේ.අහංගම පොලීසිය, හමුදාව සහ ගිනි නිවන ඒකකය එක්ව බැකෝ යන්ත්‍ර යොදා ගනිමින් සුන්බුන් ඉවත් කිරීමෙන් අනතුරුව ඔහු ආරක්ෂිතව මුදාගත් බව පොලීසිය පැවසුවේය.ප්‍රතිකාර සඳහා එම තරුණයා කරාපිටිය ශික්ෂණ රෝහල වෙත ඇතුළත් කිරීමට පියවර ගෙන තිබේ.සංචාරක හෝටලයක් සඳහා ඉදිකරමින් පැවැති අදාළ පස් මහල් ගොඩනැගිල්ල කඩා වැටීම සම්බන්ධයෙන් අහංගම පොලීසිය විමර්ශන ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=77698", "Category": null, "Parent URL": null}