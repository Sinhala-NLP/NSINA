{"Source": "Adaderana", "Timestamp": "March 1, 2011 09:03 pm", "Headline": "ජය අපටයි...!", "News Content": "ශ්‍රී ලංකාව හා කෙන්යාව අතර අද(01)පැවති තරගයෙන් කඩුලු 9 ක ජයක් වාර්තා කිරීමට ශ්‍රී ලංකාව මීට ස්වල්ප මොහොතකට පෙර සමත්විය. ඒ අද කෙන්යාවට එරෙහිව කොළඹ ආර්.ප්‍රේමදාස ක්‍රීඩාංගණයේ පැවති තරගයේදීය. කොළඹ, ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේ අද(01) පැවැති තරගයේ කාසියේ වාසිය දිනාගත් කෙන්යානු කණ්ඩායම ප්‍රථමයෙන් පන්දුවට පහර දෙන්නට තීරණය කළ අතර ඒ අනුව කෙන්යානු කණ්ඩායම පන්දුවාර 43 යි පන්දු 4 ක් තුළදී සියලුදෙනාම දැවී ලකුණු 142 ක් ලබා ගන්නා ලදී. එහිදී සුපිරි වේග පන්දු යවන්නෙකු වන ලසිත් මාලිංග විසින් පිට පිටම කඩුලු 3ක් සහිතව(හැටිරික්)ලකුණු 38 ට කඩුලු 6 ක් දවාගැනීමට සමත්විය. ඊට ප්‍රතිචාර ලෙස පිටියට පිවිසි ශ්‍රී ලංකා කණ්ඩායම එක් කඩුල්ලක් දැවී ලකුණු 143 ක් ලබා ගනිමින් මෙම තරගයේ ජය තහවුරු කරන ලදී.", "URL": "https://sinhala.adaderana.lk/news.php?nid=14552", "Category": null, "Parent URL": null}