{"Source": "Adaderana", "Timestamp": "August 25, 2019 11:11 am", "Headline": "අධික වේගය තරුණයෙකුට මරු කැඳවයි", "News Content": "කොත්මලේ පොලිස් වසමට අයත් මහනුවර නුවරඑළිය ප්‍රධාන මාර්ගයේ කොත්මලේ, තවලන්තැන්න, ගැරඬිඇල්ල ප්‍රදේශයෙදී යතුරුපැදියක් මාර්ගයෙන් ඉවතට පැන බොක්කුවකට වැටීමෙන් තරුණයෙකු මිය ගොස් ඇත. අනතුරෙන් මිය ගොස් ඇත්තේ කටුගස්තොට, ජම්බුගහපිටිය ප්‍රදේශයේ පදිංචිකරුවකු වු වාසලමුදියන්සේලාගේ තිළිණ සම්පත් නමැති 20 හැවිරිදි තරුණයෙකි. ඊයේ (24) රාත්‍රි 7.40ට පමණ අනතුර සිදුවී ඇති අතර තුවාලකරු කොත්මලේ ප්‍රාදේශිය රෝහල වෙත ගෙන යන විටත් මියගොස් ඇත. යතුරුපැදිය අධික වේගයෙන් ධාවනය කිරීම නිසා පාලනයෙන් මිදී අනතුර සිදුවී ඇති බව පොලිස් පරික්ෂණ වලින් අණාවරණය වී තිබේ. මෘත දේහය කොත්මලේ රජයේ ප්‍රදේශිය රෝහලේ තැන්පත් කර ඇති අතර මරණ පරික්ෂණයෙන් පසු ඥාතින්වෙත භාර දීමට නියමිතය.", "URL": "https://sinhala.adaderana.lk/news.php?nid=117423", "Category": null, "Parent URL": null}