{"Source": "Adaderana", "Timestamp": "April 2, 2019 06:58 pm", "Headline": "පෙති ගැළවුණ ලංකාවේ පළමු සුළං විදුලි බලාගාරය", "News Content": "මෙගාවොට් 03 ක විදුලිය බල ධාරිතාවයක් ජාතික පද්ධතියට එක් කළ හම්බන්තොට සුළං විදුලි බලාගාරයේ සුළං පෙති ගලවා දමා තිබේ. විදුලිබල, බලශක්ති සහ ව්‍යාපාර සංවර්ධන අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා පවසන්නේ එම බලාගාරය පිහිටි ඉඩම මේ වන විට මාගම්තොට වරායට බදු දී ඇති බවයි. මේ අතර විදුලි කප්පාදුවට අදාල තොරතුරු මහජන උපයෝගිතා කොමිසමට ලබානොදීම සම්බන්ධයෙන් කරුණු දැක්වීම සඳහා ලංකා විදුලිබල මණ්ඩලයට අප්‍රේල් 09 වැනිදා අධිකරණය හමුවේ පෙනී සිටින ලෙස කොටුව මහේස්ත්‍රාත් අධිකරණය නියෝග කර තිබේ.‍ මීට වසර 30 කට පෙර හම්බන්තොට - කරගම්ලේවාය ප්‍රදේශයේ ඉදිකළ මෙරට පළමු සුළං විදුලි බලාගාරය ඉවත් කෙරුණේ, පසුගිය වසරේදී ගත් තීරණයකට අනුවයි. වා රෝද 5 කින් ක්‍රියාත්මක කෙරුණු මේ බලාගාරයෙන් ජාතික විදුලිබල පද්ධතියට එක්කෙරුණු මෙගාවොට් ගණන 3ක්. වසරේ වැඩිම කාලයක් සුළං මගින් විදුලිය ජනනය කිරීමට මෙම බලාගාරයේ සතුව හැකියාව පැවතියා. නමුත් අද වන විට එහි රෝද 5 ක සුළං බලාගාරය පිහිටි භූමියේ මෙලෙස ගලවා දමා තිබේ. කෙසේවෙතත් ශ්‍රී ලංකා සුනිත්‍ය බලශක්ති අධිකාරිය පවසන්නේ, ගලවන ලද මෙම සුළංබලාගාරය ළමයින්ගේ අධ්‍යයන කටයුතු වෙනුවෙන් වෙන්කරන බවයි. මේ අතර වර්තමානයේ ඇතිව ඇති විදුලි අර්බුදය සම්බන්ධයෙන් අදත් මාධ්‍ය හමු කිහිපයකදි අදහස් පළවිය.", "URL": "https://sinhala.adaderana.lk/news.php?nid=107242", "Category": null, "Parent URL": null}