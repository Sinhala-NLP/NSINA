{"Source": "Adaderana", "Timestamp": "April 28, 2011 12:06 pm", "Headline": "ලංකා ඊ නිව්ස් වෙබ් අඩවිය තහනම්!", "News Content": "ලංකා ඊ නිව්ස් වෙබ් අඩවිය තාවකාලිකව අත්හිටුවීමට පූගොඩ මහේස්ත්‍රාත් අධිකරණය නියෝග කර තිබේ. ඊ නිව්ස් වෙබ් අඩවියට එරෙහිව පවතින නඩුව විභාග කර අවසන් වන තෙක් එම වෙබ් අඩවිය අත්හිටුවීමට විදුලි සංදේශ නියාමන කොමිසමට පූගොඩ මහේස්ත්‍රාත් අධිකරණය අද(28) නියෝග කරනු ලැබීය. අධිකරණයට අපහාස කිරීමේ චෝදනා මත ලංකා ඊ නිව්ස් වෙබ් අඩවියට එරෙහිව අදාළ නඩුව විභාග කෙරෙයි. වෙබ් අඩවියේ පළවූ පුවතක් මගින් අධිකරණයට අපහාසයක් සිදුවී ඇති බවට එම වෙබ් අඩවියේ මාධ්‍යවේදී ශාන්ත විජේසුරීය මහතා අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රිමාන්ඩ් භාරයට පත් කෙරුණි. ඔහු යළි අද අධිකරණයට ඉදිරිපත් කෙරුණු අතර මැයි මස 12 වැනි දින දක්වා රක්ෂිත බන්ධනාගාරයේ තැබීමට ද පූගොඩ මහේස්ත්‍රාත් අධිකරණය නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=15757", "Category": null, "Parent URL": null}