{"Source": "Adaderana", "Timestamp": "June 3, 2015 11:05 am", "Headline": "පොලීසිය සෙවූ සැකකරු කටුනායකදී කුදලාගෙන එයි", "News Content": "ඝාතන සිද්ධියක් සම්බන්ධයෙන් අවශ්‍යව සිටි සැකකරුවෙකු කටුනායක බණ්ඩාරනායක ගුවන් තොටුපොළේදී අත්අඩංගුවට ගෙන තිබේ.විදෙස්ගතව සිටි අදාළ පුද්ගලයා ඊයේ(02) මෙරටට පැමිණි අවස්ථාවේදී කොළඹ අපරාධ කොට්ඨාශය කළ දැනුම්දීමකට අනුව ආගමන විගමන නිලධාරීන් විසින් අත්අඩංගුවට ගත් බව වාර්තා වෙයි.මෙලෙස අත්අඩංගුවට ගෙන ඇත්තේ වාලච්චේන, කාවත්තමුණේ පාසල්මාවත ප්‍රදේශයේ පදිංචි 33 හැවිරිදි අයෙකි.රුපියල් කෝටි දෙකක මුදලක් ඉල්ලා මුන්දලම, සමිරගම ප්‍රදේශයේ විශ්‍රාමික ග්‍රාම නිලධාරීවරයෙකු පැහැරගෙන ගොස් එය නොගෙවීම හේතුවෙන් ඔහුව ඝාතනය කිරීමේ සිද්ධියක් සම්බන්ධයෙන් අදාළ පුද්ගලයාට එරෙහිව චෝදනා එල්ල වී තිබුණි.කොළඹ අපරාධ කොට්ඨාශය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51746", "Category": null, "Parent URL": null}