{"Source": "Adaderana", "Timestamp": "May 29, 2018 09:17 pm", "Headline": "පොල්පිතිගම ප්‍රදේශයේ පැවැත්වුන වට්ටක්කා දන්සල", "News Content": "අදට යෙදී ඇති අධි පොසොන් පොහෝ දිනය නිමිත්තෙන් දිවයිනේ ප්‍රදේශ රැසක ජනතාව විවිධ ආකාරයේ දන්සැල් සංවිධානය කර තිබෙණු දක්නට ලැබුණි. ඒ අතරින් කුරුණෑගල, පොල්පිතිගම ප්‍රදේශයෙන් අද දෙරණට වාර්තා වූයේ වට්ටක්කා කිලෝග්‍රෑමයක් රුපියල් 5ක මිලකට හෝ අලෙවි කරගත නොහැකිව පීඩාවට පත්වූ ගොවීන් පිරිසක් විසින් සංවිධානය කළ දන්සලක් පිළිබඳවයි. පොල්පිතිගම, මාඑළිය ප්‍රදේශයේ මාර්ගය අසලට එක්රැස්වූ එම ගොවීන් තමන් ඉතා දුක් මහන්සිවී සිදුකරන ලද වගාවන්හි අස්වනු මාර්ගයේ ගමන් කරන පුද්ගලයින් වෙත බෙදා දෙන ආකාරය දක්නට ලැබුණි. එම අවස්ථාවට සමස්ත ලංකා ගොවිජන සම්මේලනයේ කැඳවුම්කරු නාමල් කරුණාරත්න මහතා ද පැමිණ සිටි බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=90039", "Category": null, "Parent URL": null}