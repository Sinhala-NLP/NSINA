{"Source": "Adaderana", "Timestamp": "May 8, 2016 01:05 pm", "Headline": " විදුලිසැර වැදී මරුට", "News Content": "අකුරැස්ස, දම්පැල්ගම කැකුණවෙළ ප්‍රදේශයේ දී විදුලිසැර වැදීමෙන් පුද්ගලයෙකු මියගොස් තිබේ.මිතුරෙකු සමග සතුන් දඩයමේ ගොස් ආපසු පැමිණෙමින් සිටියදී සතුන් දඩයම් කිරීමට අටවා තිබු විදුලිරැහනක ගැටීමෙන් ඔහු අනතුරට ලක්ව ඇති බව සඳහන්ය.මෙලෙස මියගොස් ඇත්තේ වැලිගම ප්‍රදේශයේ පදිංචිව සිටි 28 හැවිරිදි තරුණයෙකි. මහේස්ත්‍රාත් පරීක්ෂණය සිදුකිරීමෙන් අනතුරුව පශ්චාත් මරණ පරික්ෂණය සඳහා මෘත ශරීරය මාතර මහ රෝහල වෙත රැගෙන ගිය බව අකුරැස්ස පොලීසිය පැවසුවේය.", "URL": "https://sinhala.adaderana.lk/news.php?nid=59930", "Category": null, "Parent URL": null}