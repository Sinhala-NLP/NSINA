{"Source": "Adaderana", "Timestamp": "October 4, 2017 04:57 pm", "Headline": "මානව අයිතිවාසිකම් සැළැස්මට අමාත්‍ය මණ්ඩල අනුමැතිය", "News Content": "ජාතික මානව අයිතිවාසිකම් පිළිබඳ ක්‍රියාකාරී සැළැස්ම සඳහා කැබිනට් මණ්ඩල අනුමැතිය හිමිව තිබේ. අද(04) පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් මාධ්‍ය ප්‍රකාශක අමාත්‍ය ගයන්ත කරුණාතිලක මහතා මෙම අදහස් පළ කළේය. අමාත්‍ය මණ්ඩලයේ මඟ පෙන්වීම යටතේ නිශ්චිත මාර්ගෝපදේශවලට යටත්ව, මානව අයිතිවාසිකම් පිළිබඳ ජාතික ක්‍රියාකාරී සැළැස්ම 2017-2021 සකස් කිරීමේ කටයුතු මේ වන විට අවසන් කරනු ලැබ තිබේ. අගමැතිවරයා විසින් අමාත්‍ය මණ්ඩලය වෙත මෙම ජාතික ක්‍රියාකාරී සැළැස්ම අමාත්‍ය මණ්ඩලය වෙත ඉදිරිපත් කර ඇත. එය ක්‍රියාත්මක කිරීමේ ප්‍රගතිය කලින් කලට වාර්තා කිරීමේ කාර්යය සඳහා නිලධාරී කමිටුවක් පත් කිරීමටත්, එම ප්‍රගතිය සමාලෝචනය කිරීම සඳහා අන්තර් අමාත්‍ය රැස්වීමක් කැඳවීමටත් කටයුතු කෙරෙන බව ද සැලකිල්ලට ගෙන ඇත.", "URL": "https://sinhala.adaderana.lk/news.php?nid=78342", "Category": null, "Parent URL": null}