{"Source": "Adaderana", "Timestamp": "December 4, 2015 09:02 am", "Headline": "උතුරේ කතක් ගිනි තියාගෙන මැරිලා", "News Content": "යාපනය, අරියාලේ ප්‍රදේශයේදී කාන්තාවක් තම සිරුරට ගිනි තබාගෙන මියගොස් තිබේ.ඊයේ රාත්‍රී 07.00ට පමණ සිද්ධිය වාර්තාවී ඇති බව පොලිස් මාධ්‍ය ඒකකය සදහන් කළේය.මියගිය කාන්තාව 48 හැවිරිදි අයෙකු වන අතර ඇය මානසික ආබාධයකින් පෙළෙමින් සිටි කාන්තාවක් බවට අනාවරණය වී තිබේ.මේ අතර දෙහිඅත්තකණ්ඩිය දොළකන්ද ප්‍රදේශයේදී උදැල්ලකින් පහරකෑමට ලක්වූ 35 හැවිරිදි කාන්තාවක් ඊයේ රාත්‍රියේ මියගොස් ඇති බව පොලිසිය පැවසුවේය.පහරකැමට ලක්වීමෙන් ඇයගේ 09 හැවිරිදි දියණිය ද සුළු තුවාල ලබා දෙහිඅත්තකණ්ඩිය රෝහලට ඇතුළත් කර තිබේ.සැකකරු අත්අඩංගුවට ගැනීම සඳහා දෙහිඅත්තකණ්ඩිය පොලිසිය වැඩිදුර විමර්ශන සිදු කරන බව පොලිස් මාධ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=55504", "Category": null, "Parent URL": null}