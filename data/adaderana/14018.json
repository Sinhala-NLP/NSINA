{"Source": "Adaderana", "Timestamp": "February 6, 2011 12:02 pm", "Headline": "මධ්‍යම පළාතට ඉංග්‍රීසි ගුරුන් හිඟයි", "News Content": "මධ්‍යම පළාත තුළ දැඩි ඉංග්‍රීසි ගුරු හිඟයක් පවතින බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. ඇතැම් විෂයන් වලට ගුරු අතිරික්තයක් පැවතිය ද ප්‍රධාන විෂයන් සඳහා ප්‍රමාණවත් තරම් ගුරුවරුන් නොමැති බව ඔහු පවසයි. ඊයේ මහනුවර ප්‍රදේශයේ පැවති උත්සවයකට එක් වෙමින් ප්‍රධාන අමාත්‍ය සරත් ‍ඒකනායක මහතා මෙම අදහස් පළ කළේය. මධ්‍යම පළාත තුළ පවතින මෙම ගුරු හිඟයට වසර අවසාන වීමට පෙර විසඳුම් ලබා දෙන බව මධ්‍යම පළාත් සරත් ඒකනායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14018", "Category": null, "Parent URL": null}