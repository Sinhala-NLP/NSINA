{"Source": "Adaderana", "Timestamp": "January 31, 2010 08:30 am", "Headline": "පාසැලක් නොලැබූ ළමුන්ට පාසැලක්", "News Content": "2010 වසරේ පළමු ශ්‍රේණිය සඳහා මෙතෙක් පාසැලක් නොලැබුණු ළමුන් සිටී නම් කලාප අධ්‍යාපන කාර්යාලය තුළින් පාසැලක් ලබා ගත හැකි බව අධ්‍යාපන අමාත්‍යාංශය පවසයි. 2010 වසරේ පළමු ශ්‍රේණියේ සියලු පාසැල් වල අධ්‍යාපන කටයුතු පසුගිය 28 වන දින ආරම්භ කරනු ලැබීය. එහෙත් මෙතෙක් පාසලක් අහිමි වුණු දරුවන් සිටින බවට අධ්‍යාපන අමාත්‍යා‍ංශයට පැමිණිලි ලැබී තිබේ. දැනට පුරප්පාඩු පවතින රජයේ පාසැල්වල තොරතුරු කලාප අධ්‍යාපන කාර්යාල වලට ලබා දී ඇති බැවින් පාසලක් නොමැති සිසුන්ට පාසලක් ලබා ගැනීමේ හැකියාව තිබෙන බව අධ්‍යාපන අමාත්‍යාංශය පවසයි.", "URL": "https://sinhala.adaderana.lk/news.php?nid=6361", "Category": null, "Parent URL": null}