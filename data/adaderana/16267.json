{"Source": "Adaderana", "Timestamp": "May 23, 2011 10:39 am", "Headline": "වික්ටරි ෂොක්ඇබ්සෝබරය මෙරට වෙළඳපොළට ", "News Content": "ශී‍්‍ර ලංකාවේ පුරෝගාමී මෝටර්රථ අමතර කොටස් අලෙවි සමාගමක් හා\"වික්ටරි\"දුනුකොළය මෙරටට හඳුන්වාදීමෙන් ප‍්‍රබල කීර්තියක් හිමිකරගත්, වික්ටෝරියා මෝටර් ස්ටෝර්ස් සමාගම තම අළුත්ම නිෂ්පාදනයවන\"වික්ටරි ෂොක්ඇබ්සෝබරය\"මෙරට වෙළඳපොළට හඳුන්වා දුනි. මෙරට වෙළඳපොළේ වගකීමක් සහිත එකම ෂොක්ඇබ්සෝබරයවන,\"වික්ටරි ෂොක්ඇබ්සෝබරය\"මෙරට වෙළඳපොලට දියත් කළේ, වික්ටෝරියා මෝටර් ස්ටෝර්ස් සමාගමේ කළමනාකාර අධ්‍යක්ෂ, ඇන්ටන් දීප්ති ජයමහ මහතාගේ ප‍්‍රධානත්වයෙන් කොළඹ තාජ් සමූද්‍ර හෝටලයේ පැවති එම සමාගමේ අළෙවි නියෝජිත හමුවකදීය. ශී‍්‍ර ලංකාවේ මෝටර්රථ අමතර කොටස් අළෙවියට ප‍්‍රකට කොළඹ පංචිකාවත්තේ එම ව්‍යාපාරයේ යෙදෙන පැරණිතම සමාගමවන වික්ටෝරියා මෝටර් ස්ටෝර්ස් 50 වසරකට අධික කාලයක් මෝටර්රථ අමතර කොටස් අලෙවියේ යෙදෙමින් එම ව්‍යාපාරික ක්ෂේත‍්‍රයේ සුවිශේෂී ජයග‍්‍රහණ රැසකට හිමිකම් කී සමාගමකි. එනම් ශී‍්‍ර ලංකාවට ජපන් වාහන අමතර කොටස් මුල්වරට ආනයනය කළ, ශී‍්‍ර ලාංකේය සමාගමක් ප‍්‍රථම වරට විදේශීය සහයෝගිතාවක් යටතේ නිෂ්පාදන කටයුතු ඇරඹූ හා පළමු වරට මෝටර්රථ අමතර කොටස් විදේශයකට අපනයනය කළ සමාගම වන්නේ ද වික්ටෝරියා මොටර් ස්ටෝර්ස් සමාගම ය. වික්ටරි ෂොක්ඇබ්සෝබරය. නිපදවා ඇත්තේ, මෙරට විවිධ තත්ත්වයේ මාර්ගයන් පිළිබඳව දීර්ඝකාලීන අධ්‍යයනයක් කර, ඒ සියලූ මාර්ගවලට ගැලපෙන හා ඔරොත්තු දෙන අන්දමිනි. එහෙයින් මෙරට මාවත් හොඳින් හඳුනන ෂොක්ඇබ්සෝබරයක් ලෙසින් වෙළඳපොළට ඉදිරිපත් කළ මෙම වික්ටරි ෂොක්ඇබ්සෝබරයට වගකීමක් ලබා දේ. \"අපි 1968 දී\"වික්ටරි දුනුකොළය\"නිපදවුයේ ජපන් තාක්ෂණික සහයෝගීතාවක් ඇතුවයි. එය දිනෙන් දිනම ප‍්‍රමිතියෙන් උසස් කරමින් මේ රටේ විශිෂ්ටතම හා වැඩිම අළෙවියක් හිමි දුනුකොළය බවටත් පත් කරන්නට අප සමත් වූවා. අපේ දුනුකොළය සම්බන්ධයෙන් අප කෙතරම් විශිෂ්ට තත්ත්වයක් හිමි කර ගත්තාද යත්, එය මැලේසියාව හා සෙසු රටවල් කිහිපයකටත් අපනයනය කිරීමට හැකි වූවා. අප අලුතෙන් හඳුන්වා දුන්\"වික්ටරි ෂොක්ඇබ්සෝබරය\"ගැනත් මට තියෙන්නේ එවැනි ම අධිෂ්ඨානයක්. ඒ කියන්නේ අපේ මෙම අලුත්ම නිෂ්පාදනයත් ජාත්‍යන්තර වශයෙන් කීර්තිමත් නිෂ්පාදනයක් බවට පත්කිරිමට අවශ්‍ය සියලූ වෑයම්කිරිම් අප සමාගම විසින් සිදු කරනවා. ඒ වගේම අපේ රටේ වගකීමක් ලබාදෙන එකම ෂොක්ඇබ්සෝබරය\"වික්ටරි ෂොක්ඇබ්සෝබරය\"වූයේත් එය මෙරට මාවත්වලට වඩාත්ම ගැලපෙන අපේ නිෂ්පාදනය නිසායි\"වික්ටරි ෂොක්ඇබ්සෝබරය මෙරට වෙළඳපොළට නිකුත්කිරීමේ උත්සවය අමතමින් වික්ටෝරියා මෝටර් ස්ටෝර්ස් සමාගමේ කළමනාකාර අධ්‍යක්ෂ, ඇන්ටන් දීප්ති ජයමහ මහතා පැවසීය. \"වික්ටරි ෂොක්ඇබ්සෝබරය\"දේශීය වෙළඳපොළට නිකුත්කිරීමේ අවස්ථාවට සියලූ විදේශීය සැපයුම්කරුවන් නියෝජනය කරමින් මැලේසියාව, තායිවානය හා මෙක්ෂිකෝ හී මෝටර්රථ අමතර කොටස් නිපදවීමේ කර්මාන්තශාලා හිමිකරුවෙකුවන, රොජර්ස් මහතා, වික්ටෝරියා මෝටර් ස්ටෝර්ස් සමාගමේ කොටස්කරුවන්වන, ශාන්තිනි ගුණරත්න මහත්මිය හා රසිකා මදනායක මහත්මිය හා දිවයින පුරා විසිරුණු අලෙවි නියෝජිතයෝ සහභාගී වූහ. විවිධ මෝටර්රථ අමතර කොටස් 5000කට වඩා අළෙවි කරන වික්ටෝරියා මෝටර් ස්ටෝර්ස් සමාගම ඉදිරි මාස කිහිපය ඇතුළත දී තවත් නිෂ්පාදන දෙකක් වෙළඳපොළට හඳුන්වාදීමට නියමිත අතර, පසුගිය ජනවාරී මාසයේදී ලෝක ප‍්‍රකට \"සිල්වර්ස්ටෝන්\"ටයරය මෙරටට ගෙන්වා අළෙවිකිරීම ඇරඹීය.", "URL": "https://sinhala.adaderana.lk/news.php?nid=16267", "Category": null, "Parent URL": null}