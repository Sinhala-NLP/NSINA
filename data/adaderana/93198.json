{"Source": "Adaderana", "Timestamp": "July 25, 2018 05:21 pm", "Headline": "කෝටි 4ක රත්‍රං ගෙනා කත රේගු බාරයට", "News Content": "නීති විරෝධී ලෙස කුවේට්හි සිට මෙරටට රත්‍රං තොගයක් රැගෙන ආ කාන්තාවක් අද(25) දහවල් ගුවන් තොටුපල රේගු නිලධාරීන් සිය බාරයට ගෙන තිබේ. අප වාර්තාකරු ප්‍රකාශ කළේ රත්‍රං තොගයේ වටිනාකම කෝටි 4කට ආසන්න බවයි. කුවේට් සිට පැමිණි KU-360ගුවන් යානයෙන් අදාළ සැකකාර කාන්තාව මෙරටට පැමිණ ඇති අතර ඇය සන්තකයේ තිබූ කිලෝ පහමාරක් පමණ බරැති රත්‍රං තොගයක් ගුවන්තොටුපල රේගුව විසින් සිය භාරයට ගනු ලැබීය. සැකකාර කාන්තාව වයස අවුරුදු 30ක් වූ වැල්ලම්පිටිය ප්‍රදේශයේ පදිංචිකාරිනියක් වන අතර පරීක්ෂණවලින් අනතුරුව අදාළ රත්‍රං තොගය රාජසන්තක කිරීමට නියමිත බව වාර්තා වෙයි. සැකකාර කාන්තාව තම ඇඳුම් තුළ සඟවාගෙන පැමිණි රත්‍රං තොගයෙහි රන් බිස්කට් 10ක් ඇතුළු ස්වර්ණාභරණ රැසක් ඇතුළත් වෙයි.", "URL": "https://sinhala.adaderana.lk/news.php?nid=93198", "Category": null, "Parent URL": null}