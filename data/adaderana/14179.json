{"Source": "Adaderana", "Timestamp": "February 13, 2011 11:01 am", "Headline": "අධි බලැති පුපරණ ද්‍රව්‍ය සමග අයෙක් ගලගෙදරින් මාට්ටු", "News Content": "අධිබලැති පුපුරණ ද්‍රව්‍ය ඇතුළු යුධ උපකරණ තොගයක් ළඟ තබා ගත් පුද්ගලයෙකු ගලගෙදර , බරිගම ප්‍රදේශයේ දී අත්අඩංගුවට ‍ගෙන තිබේ. ගලගෙදර පොලිසියට ලැබුණු තොරතුරකට අනුව සිදු කළ වැටලීමක දී මොහු අත්අඩංගුවට ගෙන ඇති බව වාර්තා වේ. අත්අඩංගුවට ගත් පුද්ගලයාගේ නිවසේ තිබී සී ෆෝ වර්ගයේ අධි බලැති පුපුරණ ද්‍රව්‍ය ග්‍රෑම් 500ක් , ටී56 ජීව උණ්ඩ 2ක් , මිලි මීටර 5.6 වර්ගයේ ජීව උණ්ඩ 25ක් , මිලි මීටර 41 වර්ගයේ ජීව උණ්ඩයක් , ජීව අත්බෝම්බයක් , දුම් බෝම්බ 2ක් සහ යුද හමුදා නිල ඇඳුම් කට්ටලයක් සොයා ගෙන තිබේ. අත්අඩංගුවට ගත් සැකකරු වැඩිදුර පරීක්ෂණ සඳහා කටුගස්තොට පොලිසියට භාර දී ඇති බව සඳහන් වේ. මේ අතර නාරම්මල කොස්ගොල්ල ප්‍රදේ‍ශයේ දී ජෙලට් නයිට් කූරු 193ක් සමඟ තවත් පුද්ගලයින් දෙදෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=14179", "Category": null, "Parent URL": null}