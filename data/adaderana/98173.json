{"Source": "Adaderana", "Timestamp": "October 24, 2018 09:14 pm", "Headline": "ඔබාමාට සහ හිලරිට පුපුරන ද්‍රව්‍ය පාර්සල් තැපෑලෙන් එයි", "News Content": "අමෙරිකාවේ ස්ථාන කිහිපයකින් හමුවූ බෝම්බ පාර්සල් සම්බන්ධයෙන් විශේෂ පරීක්ෂණයක් ආරම්භ කිරීමට ඇමෙරිකානු රහස් තොරතුරු ඒකකය පියවර ගෙන තිබේ. මීට දින කිහිපයකට පෙර ඇමෙරිකාවේ ධන කුවේරයෙකු ලෙස සැලකෙන ජෝර්ජ් සරෝස්ගේ නිවසට පුපුරණද්‍රව්‍ය අඩංගු පාර්සලයක් ලැබී තිබූ අතර ඉන් අනතුරුව හිටපු ජනාධිපතිවරයෙකු වන බිල් ක්ලින්ටන් සහ හිලරි ක්ලින්ටන් යුවලගේ නිවසට ද එවැනිම පුපුරණ ද්‍රව්‍ය අඩංගු පාර්සලයක් ලැබි තිබුණි. පසුව වොෂින්ටන් හි පිහිටි හිටපු ජනාධිපති බැරැක් ඔබාමාගේ නිවසට ද පුපුරණද්‍රව්‍ය අඩංගු පාර්සලයක් ලැබී තිබූ බවයි විදෙස් මාධ්‍ය වාර්තා කළේය. අද(24) දිනයේදී ඇමෙරිකාවේ නිව්යෝර්ක් හි පිහිටි සී.එන්.එන් කාර්යාලයට ද පුපරණද්‍රව්‍ය අඩංගු පාර්සලයක් ලැබී තිබේ. අඒ අනුව එම කාර්යාලයේ නිලධාරීන් ඉවත් කර කාර්යාලය විශේෂ පරීක්ෂාවකට ලක් කර ඇති බව වාර්තා වෙයි. ‍ෙ තැපෑලෙන් ලැබී ඇති මෙම පුපුරණද්‍රව්‍ය අඩංගු පාර්සල් සම්බන්ධයෙන් කිසිදු තොරතුරක් මෙතෙක් වාර්තා වී නොමැති බව සඳහන්ය.", "URL": "https://sinhala.adaderana.lk/news.php?nid=98173", "Category": null, "Parent URL": null}