{"Source": "Adaderana", "Timestamp": "November 3, 2015 11:06 am", "Headline": "හැට වියැති ස්ත්‍රීයක් දූෂ්‍ය කළ පුද්ගලයා දැලේ", "News Content": "වයස අවුරුදු 60 ක් වන වයෝවෘද්ධ කාන්තාවක් දුෂණය කළ බව කියන පුද්ගලයෙකු අත්අඩංගුවට ගෙන ඇති බව නවගත්තේගම පොලීසිය කියයි.අතවරයට ලක්ව ඇත්තේ නවගත්තේගම - මුල්ලේගම ප්‍රදේශයේ පදිංචි කාන්තාවකි.පොලීසිය විසින් අත්අඩංගුවට ගෙන ඇති සැකකරුද මුල්ලේගම ප්‍රදේශයේම පදිංචි 35 හැවිරිදි අයෙකි.අතවරයට ලක්ව ඇති කාන්තාවගේ ස්වාමි පුරුෂයා මීට වසර 20 කට පමණ පෙර ඇය අතහැර ගොස් ඇති අතර ඇය තම මන්ද මානසික එකම පිරිමි දරුවාද සමග ගොවිතැන් කටයුතු සිදු කරමින් ජීවිකාව ගෙන ගොස් ඇත.පසුගිය 01 වැනිදා තමන් මුළුතැන් ගෙයි සිටින විට පැමිණි සැකකරු තමන්ව බලහත්කාරයෙන් නිවසේ කාමරයකට ගෙන ගොස් දුෂණය කළ බව පැමිණිලිකාරිය පොලීසිය හමුවේ පවසා තිබේ.තමන් මිතුරෙකු සමග මත්පැන් පානය කළ බව සත්‍යයක් වන නමුත් කාන්තාවක දූෂණය නොකළ බව සැකකරු පොලීසිය හමුවේ පවසා ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇති අතර නවගත්තේගම පොලීසිය වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=54841", "Category": null, "Parent URL": null}