{"Source": "Adaderana", "Timestamp": "May 7, 2011 08:54 am", "Headline": "පොල් මිල සාධාරණයි -ඉල්ලා අස්වෙන්න ඕනෙ නෑ", "News Content": "පොල් මිල අඩු කිරීමට නොහැකි වුවහොත් ඉල්ලා අස්වන බවට දුන් පොරොන්දුව අදට වලංගු ‍නොවන බව පොල් සංවර්ධන හා ජනතා වතු සංවර්ධන අමාත්‍ය ජගත් පුෂ්පකුමාර මහතා පවසයි. වර්තමානය වන විට පොල් මිල සාධාරණ මට්ටමක පැවතීම ඊට හේතුව බව අමාත්‍යවරයා සඳහන් කරයි. මහනුවර මිනිපේ කොට්ඨා‍ශයේ කප්රුක් පුරවර වැඩසටහන ආරම්භ කිරීමේ උත්සවයට සහභාගී වෙමින් ජගත් පුෂ්පකුමාර අමාත්‍යවරයා මේ අදහස් පළ කළේය. පොල් වගාකරන ගොවීන්ට සාධාරණ මිලක් ලබාදෙන අතරම පොල් මිලද සාධාරණ මට්ටමකට ගෙනඒමට නොහැකි වුවහොත් තමන් ඉල්ලා අස්වන බව මීට පෙර සඳහන් කළ බව අමාත්‍යවරයා එහිදී කියා සිටියේය. පාරිභෝගිකයාට සාධාරණ මිලකට පොල් ලබාගැනීමේ අවස්ථාව මෙන්ම වගාකරන ගොවියාට සාධාරණ මිලක් ලබාදීමට ද කටයුතු කර ඇති බව ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=15937", "Category": null, "Parent URL": null}