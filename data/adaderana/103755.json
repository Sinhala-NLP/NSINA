{"Source": "Adaderana", "Timestamp": "February 6, 2019 08:12 am", "Headline": "නිලධාරිවාදයට තිත තබා සංවර්ධනය පුළුල් කරනවා", "News Content": "කලපු ආශ්‍රිතව සංචාරක ව්‍යාපාරය සඳහා මහනගර සංවර්ධන සහ ධිවර අමාත්‍යංශය ඒකාබද්ධ වැඩපිළිවෙලක් සිදු කරන බව ධිවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මැතිතුමා අවධාරණය කරයි. වසර 20ක් තිස්සේ ධීවරයට මෙන්ම ධීවර කර්මාන්තයට කිසිදු සෙතක් නොවු බව අමාත්‍යවරයා පවසයි. ධිවර අමාත්‍යංශය සහ මහනගර හා බස්නාහිර සංවර්ධන අමාත්‍යංශ ඒකාබද්ධව කලපු ආශ්‍රිත පරිසර හිතකාමී සංචාරක ව්‍යාපාරය වැඩි දියුණු කිරීමේ ව්‍යාපෘතිය පිලිබදව ධිවර අමාත්‍යංශයේදී ඊයේ( 05 ) දින පැවති සාකච්ජාවේදී රාජ්‍ය අමාත්‍ය දිලිප් වෙදආරච්චි මහතා මේ බව පැවසිය. රට සංවර්ධනය කිරිම සඳහා සාගර සම්පත් මෙන්ම රටේ තුල තිබෙන ජල සම්පත ප්‍රමාණවත් බවද අමාත්‍යවරයා එහිදි ප්‍රකාශ කළේය. තිරසර සංවර්ධන ඉලක්ක ජයගනිමින් “ නිල් ආර්ථික ” වැඩපිළිවෙල යටතේ සංවර්ධන ව්‍යාපෘති ක්‍රියාත්මක කිරීමේදී නිලධාරිවාදයට රටේ සංවර්ධනය අඩාල කිරීමට කිසි ලෙසකින් ඉඩ නොදී රටට ජනතාවට වඩාත් ඵලදායි ව්‍යාපෘති කඩිනමින් ආරම්භ කර එහි ප්‍රතිලාභ ජනතාවට මෙන්ම රටට හිමිකරදීමට සියළු දෙනා එකාවන්ව එක්ව කටයුතු කල යුතු බව ධිවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා අවධාරණය කළේය . ධීවරයා මෙන්ම ධිවර කර්මාන්තය රැකගැනීමට වසර 20 ක් තිස්සේ කිසිවකු කටයුතු නොකළ බවද රාජ්‍ය අමාත්‍යවරයා මෙහිදි පැවසීය. එනිසාම විනාශය කරා යමින් තිබු ධිවර කර්මාන්තය රැකගැනීම වෙනුවෙන් කටයුතු කිරීම තම වගකීම බව පෙන්වා දුන් රාජ්‍ය අමාත්‍යවඑය සියළු කටයුතු වලට ප්‍රථම ධිවර ජනතාව දැනුවත් කර ඔවුන්ගේ අදහස් අනුව සැලසුම් සකස් කිරීම සාර්ථකත්වය ලබාගැනීමට මුලික පියවර බව සදහන් කළේය . මෙම කලපු ආශ්‍රිත සංචාරක ව්‍යාපාරය ධීවරයා මෙන්ම ධිවර කර්මාන්තයත් , කලපුව මෙන්ම පරිසර පද්ධතියත් රැකගනිමින් ධිවර ජනතාවගේ ආර්ථික , සමාජීය සංවර්ධනය වැඩිදියුණු කරලීමේ අරමුණින් ක්‍රියාත්මක කල යුතු බව සාකච්ජාව ආරම්භයේදීම රාජ්‍ය අමාත්‍ය දිලිප් වෙදආරච්චි මහතා පැවසිය .", "URL": "https://sinhala.adaderana.lk/news.php?nid=103755", "Category": null, "Parent URL": null}