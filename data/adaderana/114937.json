{"Source": "Adaderana", "Timestamp": "July 25, 2019 07:09 am", "Headline": "පාර්ලිමේන්තු කාරක සභාව බුද්ධි අංශ ප්‍රධානියාගෙන් රහසිගතව පැය 04ක් ප්‍රශ්න කරයි", "News Content": "පාර්ලිමේන්තු විශේෂ කාරක සභාව හමුවේ රාජ්‍ය බුද්ධි අංශ ප්‍රධානී ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධන මහතාගෙන් පැය 04ක පමණ කාලයක් සාක්ෂි සටහන් කර ගැනීම සිදු කළ බව නියෝජ්‍ය කතානායක ආනන්ද කුමාරසිරි මහතා සඳහන් කළේය. ඊයේ දිනයේදී පාර්ලිමේන්තු විශේෂ කාරක සභාව රාත්‍රි 11.30 පමණ වන තුරු සාක්ෂි සටහන් කර ගැනිම සිදු කර ඇත. අදාල සාක්ෂි සටහන් කර ගැනීම මාධ්‍යට විවෘත නොවූ අතර රහසිගත ස්ථානයක එම සාක්ෂි ලබා ගැනීම සිදු කර ඇත. ඊට අමතරව ඊයේ දිනයේදී අපරාධ පරික්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පති රවී සෙනවිරත්න සහ එහි අධ්‍යක්ෂ ජ්‍යේෂ්‍ය පොලිස් අධිකාරි ශානි අබේසේකර යන මහත්වරුන් ද පාර්ලිමේන්තු විශේෂ කාරක සභාව හමුවේ සාක්ෂි ලබා දීම සිදු කරනු ලැබුවේය.", "URL": "https://sinhala.adaderana.lk/news.php?nid=114937", "Category": null, "Parent URL": null}