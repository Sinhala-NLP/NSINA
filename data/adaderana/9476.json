{"Source": "Adaderana", "Timestamp": "July 8, 2010 03:21 pm", "Headline": "එක්සත් ජාතීන් කාගෙවත් දේපළක් නෙමේ", "News Content": "එක්සත් ජාතීන්ගේ සංවිධානයේ කොළඹ කාර්යාලය ඉදිරිපිට ජාතික නිදහස් පෙරමුණ ආරම්භ කර ඇති උපවාසය ‍හේතුවෙන් ශ්‍රී ලංකාව කෙරෙහි ජාත්‍යන්තරයේ අප්‍රසාදය එල්ල වන බව එක්සත් ජාතික පක්ෂය පවසයි. එක්සත් ජාතීන්ගේ සංවිධානය තනි පුද්ගලයෙකුගේ දේපළක් නොවන බව එක්සත් ජාතික පක්ෂයේ නියෝජ්‍ය නායක කරූ ජයසූරිය මහතා සඳහන් කරයි. බැන්කි මූන් පත්කර ඇති උපදේශන කමිටුවට විරෝධය පළ කරන්නේ නම් එය රාජ්‍ය තාන්ත්‍රික මට්ටමින් සිදුකළ යුතු බව ඔහු පෙන්වාදෙයි. මේ සම්බන්ධයෙන් රජය කඩිනමින් මැදිහත්විය යුතු බව කරූ ජයසූරිය මන්ත්‍රීවරයා අද කොළඹ පැවති මාධ්‍ය හමුවකට සහභාගි වෙමින් ප්‍රකාශ කළේය.", "URL": "https://sinhala.adaderana.lk/news.php?nid=9476", "Category": null, "Parent URL": null}