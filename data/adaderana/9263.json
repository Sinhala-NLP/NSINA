{"Source": "Adaderana", "Timestamp": "June 28, 2010 02:13 pm", "Headline": "අසල්වැසි ගනුදෙනු වලදී රටට හානිවීමට ඉඩදෙන්නේ නෑ", "News Content": "මෙරට අභිවෘද්ධිය වෙනුවෙන් තමා සෑම විටම ප්‍රමුඛතාව දී කටයුතු කරන බව ජනාධිපති මහින්ද රාජපක්ෂ මහතා පවසයි. අසල්වැසි රටවල සමග ගනුදෙනු කිරී‍මේ දී මෙරටට හානිදායක නොවන අයුරින් ක්‍රියාකිරීමට තමා සෑම විටම පියවර ගන්නා බව ජනාධිපතිවරයා පෙන්වාදෙයි. \"ටයිම්ස් ඔෆ් ඉන්දියා\"පුවත්පත සමග සම්මුඛ සාකච්ඡාවකට සහභාගි වෙමින් ජනාධිපති මහින්ද රාජපක්ෂ මහතා මේ කරුණු සඳහන් කර තිබේ. එය ශ්‍රී ලංකාවට සැබවින්ම ප්‍රයෝජනවත් නම් එම ගිවිසුමට අත්සන් කිරීමට තමා පසුබට නොවන බව සීපා ගිවිසුම පිළිබඳ අදහස් දැක්වූ ජනාධිපතිවරයා ප්‍රකාශ කර ඇත. එහෙත් අසල්වැසි ඉන්දියාවේ අවශ්‍යතාවන්ට ප්‍රථම තමන් මෙරට අවශ්‍යතාවන් සඳහා ප්‍රමුඛත්වය දෙන බව ජනාධිපති මහින්ද රාජපක්ෂ මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=9263", "Category": null, "Parent URL": null}