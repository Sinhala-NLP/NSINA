{"Source": "Adaderana", "Timestamp": "June 23, 2019 03:50 pm", "Headline": "අමෙරිකානු නියෝජිතයෙක් මැදපෙරදිග සංචාරයක", "News Content": "අමෙරිකානු නියෝජිතයෙක් මැදපෙරදිග කලාපයේ සංචාරයක් ආරම්භ කර ඇත. විදෙස් මාධ්‍ය වාර්තා කළේ එම සංචාරය අතරතුර ඔහු සෞදි අරාබිය, එක්සත් අරාබි රජ්‍යයය, ඕමාන්, කුවේට් සහ බහරේන් යන රාජ්‍යයන්වල සංචාරය කිරීමට නියමිත බවයි. ඉරානය පිළිබඳ අමෙරිකාවේ විශේෂ නියෝජිත බ්‍රයන් හුක් සිය මැදපෙරදිග සංචාරය ආරම්හ කරමින් සෞදි අරාබියට පැමිණියේය. මැදපෙරදිහ කලාපයේ ආරක්ෂාවට ඉරානය තරජනයක් වී ඇති පසුබිමක් තුළ කලාපීය කටයුතු පිළිබඳව පුළුල්ව අවධානය යොමු කිරීම මෙම සංචාරයේ අරමුණයි. සෞදි සංචාරය අතරතුර බ්‍රයන් හුක් එරට නියෝජ්‍ය ආරක්ෂක අමාත්‍යවරයා, විදේශ කටයුතු රාජ්‍ය අමාත්‍ය යේමනයේ සෞදි ප්‍රමුඛ සන්ධානයේ ප්‍රධානියා ඇතුළු ජෙය්ෂ්ඨ නිලධාරීන් පිරිසක් හමුවුණි. සෞදි ප්‍රමුඛ සන්ධානය වෙඩි තබා බිම හෙළු සහ ව්‍යර්ථ කළ ඩ්‍රෝන යානා සහ මිසයිල බ්‍රයන් හුක්ගේ නිරීක්ෂණයට ලක්කෙරුණු අතර එහි දර්ශන විදෙස් මාධ්‍ය වාර්තා කළේය. යේමනයේ සටන්කාමීන්ට එරෙහි සටනට සිය දායකත්වය ලබාදෙන බව බ්‍රයන් හුක් පවසා ඇත. එමෙන්ම ඔවුන්ට තවදුරටත් අමෙරිකාවේ සහය හිමිවන බවද ඔහු පවසා තිබුණි. කෙසේ වෙතත් හෝමූස් සමුද්‍ර සන්ධිය ආසන්න ප්‍රදේශයකදී ඇමෙරිකාවට අයත් නියමුවන් රහිත ආරක්ෂක සෝදිසි මෙහෙයුම් යානයකට පහර දී බිම හෙළීමෙන් පසුව මාධ්‍යවේදීන් නැගූ පැන හමුවේ බ්‍රයන් හුක් නිහඬ පිළිවෙතක් අනුගමනය කළ බව විදෙස් වාර්තා සඳහන් කරයි. අමෙරිකානු පාර්ශවය ප්‍රමාණවත් තරම් රාජ්‍ය තාන්ත්‍රික උත්සාහයන් ගෙන ඇති බවත් ඉරානය යුදමය ප්‍රතිචාරයක් පළකිරීමෙන් වැළකී සිටිය යුතු බවත් ඔහු එහිදී පවසා තිබුණි. මැදපෙරදිග අර්බුද මධ්‍යයේ බ්‍රයන් හුක් ආරම්භ කළ සංචාරයේ පළමු සංධිස්ථානය සෞදි අරාබියයි. මෙම සංචාරය අතරතුර ඔහු එක්සත් අරාබි රජ්‍යයය ඕමාන් කුවේට් සහ බහරේන් යන රාජ්‍යයන්වල සංචාරය කිරීමට නියමිතයි.", "URL": "https://sinhala.adaderana.lk/news.php?nid=112607", "Category": null, "Parent URL": null}