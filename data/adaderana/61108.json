{"Source": "Adaderana", "Timestamp": "June 15, 2016 09:51 am", "Headline": "දැව ප්‍රවාහනය කරද්දී මාට්ටු ", "News Content": "කිලිනොච්චිය උදයනගර් ප්‍රදේශයේ රක්ෂිතයකින් කැපූ දැව තොගයක් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.කිලිනොච්චිය පොලිස් විශේෂ කාර්ය බලකා නිලධාරීන්ට ලද තොරතුරක් මත උදයනගර් ප්‍රදේශයේ සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව සඳහන්ය.වැටලීම් සිදුකරන අවස්ථාවේ සැකකරුවන් විසින් කැබ් රථයකින් අදාළ දැව තොගය ප්‍රවාහනය කරමින් සිට ඇති අතර විශාල ප්‍රමාණයේ පලු දැව කඳන් 07ක් එහිදී විශේෂ කාර්ය බලකාය භාරයට ගෙන තිබේ.අත්අඩංගුවට ගත් සැකකරුවන් කිලිනොච්චිය පොලීසිය වෙත භාරදීමෙන් අනතුරුව අධිකරණය වෙත ඉදිරිපත් කිරීමට නියමිත බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=61108", "Category": null, "Parent URL": null}