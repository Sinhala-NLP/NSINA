{"Source": "Adaderana", "Timestamp": "June 22, 2011 02:17 pm", "Headline": " හොර සිගරට් තිප්පොළක් වරකාපොළින් හමුවෙයි", "News Content": "වරකාපොළ , දුම්මලදෙණිය ප්‍රදේශයේ පවත්වාගෙන ගිය ව්‍යාජ දුම්වැටි නිෂ්පාදනාගාරයක් පොලිසිය විසින් වටලා තිබේ. ඊයේ රාත්‍රීයේ මෙම දුම්වැටි නිෂ්පාදනාගාරය කොළඹ උතුර දූෂණ මර්දන අංශය විසින් වටලා ඇති බව සඳහන්වේ. එහි තීබී නිෂ්පාදනය කරන ලද ව්‍යජ දුම්වැටි තොගයක් ද පොලිස් භාරයට ගෙන තිබේ. කොළඹ ජම්පටා වීදීයේ දී අත්අඩංගුවට ගත් පුද්ගලයෙකුගෙන් කළ ප්‍රශ්න කිරීම් වල දී අනාවරණය වූ තොරතුරු මත මෙම වැටලීම සිදු කර ඇත. දුම්වැටි නිෂ්පාදනාගාරයේ සිටි පුද්ගලයින් දෙදෙනෙකු එහි දී අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=16935", "Category": null, "Parent URL": null}