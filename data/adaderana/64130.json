{"Source": "Adaderana", "Timestamp": "September 16, 2016 12:11 pm", "Headline": " ත්‍යාගදීපනී දිලීපන්ගේ ගුණ සමරයි", "News Content": "1987 වසරේ පැවැති උපවාසයක් අතරතුර මියගිය එල්.ටී.ටී.ඊ. සංවිධානයේ හිටපු නායකයෙකු වූ ත්‍යාගදීපනී දිලීපන් නැමැත්තාගේ ගුණසමරුවක් සංවිධානය කර තිබේ.ප්‍රජාතන්ත්‍රවාදී විමුක්තිකාමී පක්ෂය නැමැති සංවිධානයේ සාමාජිකයින්ගේ සභාගීත්වයෙන් ඊයේ(15) පස්වරුවේ සැමරුම පැවැත් වූ බව අද දෙරණ වාර්තාකරු සඳහන් කළේය.එවකට ඉන්දීය සාම සාධක හමුදාව දෙමළ ජනතාවට සිදු කරන බලපෑම් නවතා දමා එල්.ටී.ටී.ඊ. සංවිධානය සමග සාකච්ඡා කළ යුතු බවට ඉල්ලමින් දිලීපන් නැමැත්තා උපවාසයේ නිරතව තිබේ.අදාළ පුද්ගලයා මියගොස් තිබූණේ යාපනය නල්ලූර් කෝවිල ඉදිරිපිට පැවැති එම උපවාසය අතරවාරයේදී බව වාර්තා වුණි.", "URL": "https://sinhala.adaderana.lk/news.php?nid=64130", "Category": null, "Parent URL": null}