{"Source": "Adaderana", "Timestamp": "June 12, 2017 06:24 pm", "Headline": "අද මං තීරු නීතියෙන් රියදුරන් 1190ක් මාට්ටු", "News Content": "අද (12) උදෑසන සිට සවස් කාලය දක්වා මං තීරු නීතිය යටතේ රියදුරන් 1190 දෙනෙකුට එරෙහිව නීතිය ක්‍රියාත්මක කළ බව පොලිස් මාධ්‍ය ප්‍රකාශක කාර්යාලය පවසයි.කොළඹ නගරය තුළ හා කොළඹට පිවිසෙන ප්‍රධාන මාර්ග තුළ මෙලෙස මං තීරු නීතිය ක්‍රියාත්මක වූ අතර රියදුරන්ට දඩ පත්‍රිකා නිකුත් කිරීමත්, සති අන්තයේ පැවැත්වෙන රථ වාහන උපදෙස් පංති සඳහා කැඳවීමටද පොලීසිය විසින් තීරණය කර තිබේ.මං තීරු නීතිය ඉදිරියේදීද, ක්‍රියාත්මක කිරීමට බලාපොරොත්තු වන බවත්, කොළඹ නගරය තුළ රථ වාහන කළමනාකරණය කිරීමට කටයුතු කරන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=74153", "Category": null, "Parent URL": null}