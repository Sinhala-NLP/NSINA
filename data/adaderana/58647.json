{"Source": "Adaderana", "Timestamp": "March 27, 2016 01:24 pm", "Headline": "අවුරුද්දට පෙර නියං සහන ඕනෑ", "News Content": "නියඟයෙන් පීඩාවට පත්වු ජනතාවට සිංහල අලුත් අවුරුද්දට පෙර සහනාදාර ලබාදීමට රජයට බල කරන බව හිටපු ආර්ථික සංවර්ධන අමාත්‍ය බැසිල් රාජපක්ෂ මහතා පවසයි.මේ වන විට රට ආර්ථික වශයෙන් පරිහාණියට පත්ව ඇති බව වරකාපොළ ප්‍රදේශයේ පැවති ශ්‍රී ලංකා නිදහස් පක්ෂ ක්‍රියාකාරීන්ගේ හමුවක් අමතමින් හිටපු අමාත්‍යවරයා සඳහන් කළේය.රට පුරා සියලු ආදායම් මාර්ග ඇණහිට ඇති බවත්,වී විකුණාගත නොහැකිව වී ගොවියන් අසීරුවට පත්ව ඇති බවත් ඔහු මෙහිදී කියා සිටියේය.එසේම තේ වගා කළ කුඩා තේවතු හිමියන්ට තේ දළු වලට මිලක් නැති බවත්,නියඟයක් එක්ක තේ දළු වියළී ගොස් ඇති බත් පෙන්වාදුන් රාජපක්ෂ මහතා රජයේ සේවකයාට ලැබුණු අතිකාල දීමනා සියයට 50 න් අඩු කර ඇති බවත්,රටේ සංවර්ධනය සම්පූර්ණයෙන් ඇණ හිට ඇති බවත් අවධාරණය කළේය.විපක්ෂයට පමණක් නොව රටේ ජනයාට පොදුවේ මේ අර්බුදය දැනෙන නිසා මේ ගැටළු නොතේරෙන පාලකයින්ට එය දැනවීම සඳහා හඬක් නැඟිය යුතුව ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=58647", "Category": null, "Parent URL": null}