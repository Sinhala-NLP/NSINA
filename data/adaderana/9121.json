{"Source": "Adaderana", "Timestamp": "June 20, 2010 04:04 pm", "Headline": "ජනතා පෙරමුණට එක්වන්නැයි රාධක්‍රිෂ්ණන්ට ආරාධනා ", "News Content": "කඳුරට ජනතා පෙරමුණට එක්වන ලෙස තමන්ට ආරාධනා ලැබී ඇතැයි පාර්ලිමේන්තු මන්ත්‍රී පී. රාධක්‍රිෂ්ණන් මහතා පවසයි. ඒ සම්බන්ධයෙන් මෙතෙක් තීරණයක් ගෙන නොමැති බව දැනට ලංකා කම්කරු කොංග්‍රසයේ ජ්‍යෙෂ්ඨ උප සභාපති ධූරය දරන පී. රාධක්‍රිෂ්ණන් මහතා සඳහන් කළේය. කෙසේ වුව ද ඉදිරියේ දී ඒ පිළිබඳ සාකච්ඡා කර තීරණයක් ගන්නා බව ඔහු කියා සිටියේය. රාධක්‍රිෂ්ණන් මහතාට කඳුරට ජනතා පෙරමුණේ නායකත්වය ලබා දීමෙන් පසු දැනට එහි නායකත්වය දරන ශාන්තී චන්ද්‍රසේකරන් මහත්මිය පක්ෂයේ මහ ලේකම් ධුරයට පත් වනු ඇති බව එම පක්ෂ ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=9121", "Category": null, "Parent URL": null}