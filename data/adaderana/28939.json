{"Source": "Adaderana", "Timestamp": "November 6, 2012 09:03 am", "Headline": "සෙල්ලම් පිස්තෝලයෙන් වැඩ පෙන්නා වැඩ වරදියි", "News Content": "ව්‍යාජ පිස්තෝලයක් පෙන්වා කාන්තාවකගේ රන් මාලයක් කොල්ලකා පලා යමින් සිටි පුද්ගලයෙකු වැල්ලවත්ත ප්‍රදේශයේ දී අත්අඩංගුවට ගෙන තිබේ. ඊයේ (05) දහවල් මෙම පුද්ගලයා කාන්තාවකගේ ගෙල බැඳී රන්මාලයක් කොල්ලකා පලා ගොස් ඇති බව වැල්ලවත්ත පොලීසිය සඳහන් කළේය. එහිදී ප්‍රදේශවාසීන් ඔහු පසුපස ලුහුබැඳ ඇති අතර සැකකරු ව්‍යාජ පිස්තෝලයක් පෙන්වා බිය කර පලා යාමට උත්සාහ කර තිබේ. එම අවස්ථාවේ පොලිස් නිලධාරියෙකු විසින් පාපැදියකින් ගමන් කරමින් සිටි මෙම කොල්ලකරු අත්අඩංගුවට ගෙන ඇති බව සඳහන්ය. සැකකරු අද (06) කොළඹ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28939", "Category": null, "Parent URL": null}