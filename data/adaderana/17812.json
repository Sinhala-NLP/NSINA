{"Source": "Adaderana", "Timestamp": "August 2, 2011 06:40 pm", "Headline": "ජ්‍යෙෂ්ඨ නියෝජ්‍ය පොලිස්පතිවරුන් තිදෙනෙකුට මාරු", "News Content": "සේවයේ අවශ්‍යතාවය අනුව ජ්‍යෙෂ්ඨ නියෝජ්‍ය පොලිස්පතිවරුන් තිදෙනෙකුට ස්ථාන මාරු වීම් ලබා දී තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා කියා සිටියේ ජ්‍යෙෂ්ඨ නියෝජ්‍ය පොලිස්පති පූජිත ජයසුන්දර මහතාට ඌව පළාතේ සිට වයඹ පළාතට ස්ථාන මාරු වීමක් ලබා දී ඇති බවයි. මීට අමතරව සබරගමුව පළාත් භාරව සිටි නියෝජ්‍ය පොලිස්පති එන්.කේ සංකර් මහතා ඌව පළාතේ වැඩ බැලීම සඳහා පත් කර තිබේ. එසේම යාපනය ප්‍රදේශය භාර ජ්‍යෙෂ්ඨ නියෝජ්‍ය පොලිස්පති සී.බී වික්‍රමරත්න මහතාට උතුරු මැද පළාතට ස්ථාන මාරු වීම් ලබා දී ඇති බව පොලිස් මාධ්‍ය ප්‍රකාශකවරයා සඳහන් කළේය. විශේෂයෙන් ඒ ඒ පළාත් වල පැවති පුරප්පාඩු හේතුවෙන් මෙම ස්ථාන මාරු වීම් ලබා දී ඇති බව ප්‍රිශාන්ත ජයකොඩි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17812", "Category": null, "Parent URL": null}