{"Source": "Adaderana", "Timestamp": "August 19, 2019 02:27 pm", "Headline": "පලෙයි රෝහලේ අධිකරණ වෛද්‍ය නිලධාරීවරයා TID බාරයට", "News Content": "කිලිනොච්චි, පලෙයි රෝහලේ අධිකරණ වෛද්‍ය නිලධාරීවරයා ලෙස කටයුතු කළ පුද්ගලයෙකු ඊයේ(18) රාත්‍රියේ ශ්‍රී ලංකා යුද හමුදාව විසින් අත්අඩංගුවට ගෙන පසුව යාපනය ත්‍රස්ත විමර්ශන ඒකකයේ නිලධාරීන් වෙත බාර දුන් බව පොලීසිය පවසයි. ත්‍රස්ත වාදී සංවිධානායකට සම්බන්ධ බවට තහවුරු වු සැකයක් මත මෙම අත්අඩංගුවට ගැනීම සිදු කර ඇතැයි ද පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා වැඩිදුරටත් පැවසීය. ඊයේ(18)රාත්‍රියේ දී සැකකරු පලෙයි රෝහල් නිවාඩු නිවාසයන්ගේ රැඳී සිටියදී අත්අඩංගුවට පත්ව තිබේ. මේ වන විට සැකකරුගෙන් අදාළ ප්‍රශ්න කිරීම් සිදු කරන බවද පොලිස් මාධ්‍ය ප්‍රකාශකවරයා සඳහන් කළේය. සිද්ධිය සම්බන්ධයෙන් යාපනය පොලීසිය හා ත්‍රස්ත විමර්ශන ඒකකය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116919", "Category": null, "Parent URL": null}