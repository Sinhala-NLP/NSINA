{"Source": "Adaderana", "Timestamp": "April 19, 2019 03:12 pm", "Headline": "තායි සටන් කලා සංදර්ශනයෙන් ලංකාව නියෝජනය කළ ක්‍රීඩකයින් සිව් දෙනාටම පදක්කම්", "News Content": "ජාත්‍යන්තර තායි සටන් කලා ක්‍රීඩා සහ සංදර්ශනය පසුගිය දා තායිලන්තයේ බැංකොක් නුවරදී අවසන් විය. එහිදී ශ්‍රී ලංකාව නියෝජනය කරමින් සහභාගී වු සියලුම ක්‍රීඩකයන් පදක්කම් දිනා ගැනීමට සමත් වීම විශේෂත්වයක්. රටවල් 48කගේ සහභාගීත්වයෙන් පැවැති මෙම තරගාවලිය සඳහා ශ්‍රී ලංකාව නියෝජනය කරමින් ක්‍රීඩකයන් සිව්දෙනෙකු සහභාගී විය. ඒ අනුව මෙම තරගාවලිය මාර්තු මස 10 වැනිදා සිට මාර්තු 18 වැනිදා දක්වා පැවැත් වුණේ තායිලන්තයේ බැංකොක් නුවරදීයි. එහිදී කිලෝග්‍රෑම් 51න් පහළ බර පන්තිය නියෝජනය කළ සම්පත් ජයසිංහ, කිලෝග්‍රෑම් 54න් පහල බර පන්තිය නියෝජනය කළ තරුන් ධනුෂ්ක සහ කිලෝග්‍රෑම් 57න් පහල බර පන්තිය නියෝජනය කල කවිඳු රසංජය ලෝක පදක්කම් දිනා ගත්තේය.", "URL": "https://sinhala.adaderana.lk/news.php?nid=108231", "Category": null, "Parent URL": null}