{"Source": "Adaderana", "Timestamp": "February 24, 2011 04:46 pm", "Headline": "මුස්ලිම් කොංග්‍රස් මැතිවරුන්ට එරෙහි විනය ක්‍රියාමාර්ග වළකන වාරණය දීර්ඝ කරයි", "News Content": "ශ්‍රී ලංකා මුස්ලිම් කොංග්‍රසයේ නායක රවුෆ් හකීම් මහතා ඇතුළු එම පක්ෂයේ පාර්ලිමේන්තු මන්ත්‍රීවරුන් 8 දෙනාට එරෙහිව විනය ක්‍රියාමාර්ග ගැනීම වළක්වාලමින් එක්සත් ජාතික පක්ෂය පනවා ඇති වාරණ නියෝගය තවදුරටත් දීර්ඝ කර තිබේ. අදාළ නඩුව අද(24) සලකා බැලීමෙන් අනතුරුව ලබන මස 10 වැනිදා දක්වා එම වාරණ නියෝගය දීර්ඝ කිරීමට කොළඹ දිසා අධිකරණය අද නියෝග කරනු ලැබීය. නඩුව කැඳවූ අවස්ථාවේ දී එක්සත් ජාතික පක්ෂ නායක රනිල් වික්‍රමසිංහ සහ මහලේකම් තිස්ස අත්තනායක යන මහත්වරුන් වෙනුවෙන් විරෝධතා ඉදිරිපත් කරන බව ඔහුගේ නීතීඥවරු අධිකරණයට දැනුම් දෙනු ලැබීය.", "URL": "https://sinhala.adaderana.lk/news.php?nid=14449", "Category": null, "Parent URL": null}