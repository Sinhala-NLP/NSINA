{"Source": "Adaderana", "Timestamp": "March 26, 2014 09:15 am", "Headline": "ත්‍රීරෝද රථයක් වෑන් රථයක ගැටී 1ක් මරුට 3ක් රෝහලේ ", "News Content": "ගලේවෙල, මාතලේ මාර්ගයේ, 07 කණුව අසළ සිදුවු රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා රෝහල් ගත කර තිබේ. ගලේවෙල දෙස සිට මාතලේ දෙසට ධාවනය වු ත්‍රී රෝද රථයක් ඊට ප්‍රතිවිරුද්ධ දෙසට ගමන් කළ වෑන් රථයක ගැටීමෙන් මෙම අනතුර සිදුව ඇති බව පොලිසිය සඳහන් කළේය. මියගොස් ඇත්තේ ත්‍රී රෝද රථයේ ගමන් ගත් 16 හැවිරිදි තරුණයෙකි. ඔහු ගලේවෙල, මාතලේ පාර ප්‍රදේශයේ පදිංචිව සිටි අයෙකු බව පොලීසිය පැවසුවේය. ත්‍රී රෝද රථයේ ගමන් ගත් තවත් පුද්ගලයින් දෙදෙනෙකු සහ ත්‍රී රෝද රථයේ රියදුරුද තුවාල ලබා මාදිපොල සහ මාතලේ රෝහල්වල ප්‍රතිකාර ලබන බව සඳහන් වෙයි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42068", "Category": null, "Parent URL": null}