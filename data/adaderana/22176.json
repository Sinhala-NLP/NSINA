{"Source": "Adaderana", "Timestamp": "February 17, 2012 09:40 am", "Headline": "පාන් මිල වැඩිකිරීම ගැන අවසන් තීරණය අදයි", "News Content": "පාන් මිල ඉහළ දැමීම සම්බන්ධයෙන් අද(17) පස්වරුවේ අවසන් තීරණයක් ගන්නා බව සමස්ත ලංකා බේකරි හිමියන්ගේ සංගමය පවසයි. ඉන්ධන මිල වැඩිවීමත් සමග බේකරි නිෂ්පාදනවල මිල ද ඉහළ දැමීමට සිදුව ඇති බව එම සංගමයේ සභාපති එන්.කේ. ජයවර්ධන මහතා ප්‍රකාශ කළේය. මේ වන විට බොහෝ බේකරිවල නිෂ්පාදන කටයුතු සඳහා ඉන්ධන යොදාගැනීම මීට ‍හේතුව බව එන්.කේ. ජයවර්ධන මහතා සඳහන් කළේය. ඒ අනුව අද පස්වරුවේ රැස්වන බේකරි හිමියන්ගේ සංගමයේ නියෝජිතයින් අදාළ මිල වැඩිවීම සම්බන්ධයෙන් අවසන් තීරණයක් ගැනීමට නියමිතය.", "URL": "https://sinhala.adaderana.lk/news.php?nid=22176", "Category": null, "Parent URL": null}