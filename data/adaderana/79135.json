{"Source": "Adaderana", "Timestamp": "October 25, 2017 05:15 pm", "Headline": " ගැබිනියක යැයි සිසුවිය එළ වු සිද්ධිය පිළිබඳ විශේෂ විමර්ශනයක්", "News Content": "කැකිරාව අධ්‍යාපන කලාපයේ පාසලක දැරියක් ගැබ්ගෙන ඇති බව පවසමින් ඇය පාසලෙන් ඉවත් කිරීමට අදාලව ජාතික ළමා ආරක්ෂක අධිකාරියෙන් විශේෂ පොලිස් විමර්ශනයක් ආරම්භ කර ඇත. මේ වන විටත් එම ප්‍රදේශයට විශේෂ පොලිස් විමර්ශන කණ්ඩායමක් පිටත් කර යවා ඇති අතර ඔවුන් අදාල පාර්ශවයන්ගෙන් ප්‍රකාශ සටහන් කර ගනිමින් සිටින බව එම අධිකාරිය සඳහන් කළේය. මෙම සිදුවීම හරහා අදාල දැරිය මානසික පීඩනයට හා කෘරත්වයට ලක් කර ඇත්ද යන්න තහවුරු කර ගැනීම සඳහා ද ජාතික ළමා ආරක්ෂක අධිකාරියේ අවධානය යොමුව ඇත. මෙම සිද්ධිය සම්බන්ධයෙන් ජාතික ළමා ආරක්ෂක අධිකාරියේ විශේෂ පොලිස් විමර්ශන ඒකකයේ සහකාර පොලිස් අධිකාරීවරයාට අවශ්‍ය උපදෙස් ලබා දී ඇති බව ජාතික ළමා ආරක්ෂක අධිකාරිය සඳහන් කළේය. එමෙන්ම අදාළ දැරියට මනෝ උපදේශක සහනයන්ද ලබා දීමටද කටයුතු යොදා ඇති බව එම අධිකාරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79135", "Category": null, "Parent URL": null}