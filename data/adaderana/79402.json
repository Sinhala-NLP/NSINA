{"Source": "Adaderana", "Timestamp": "November 1, 2017 01:26 pm", "Headline": "ද්විත්ව පුරවැසිභාවය ඔප්පු වූ මන්ත්‍රීගේ අසුන අහිමි වෙයි", "News Content": "ඔස්ට්‍රේලියානු සෙනෙට් සභාවේ සභාපති ස්ටීවන් පැරී මහතා සිය ධුරයෙන් ඉල්ලා අස්වී තිබේ. ද්විත්ව පුරවැසිභාවය හේතුවෙන් ඔහු මෙලෙස සිය ධුරයෙන් ඉල්ලා අස්වී ඇති බව විදෙස් වාර්තා සදහන් කළේය. ස්ටීවන් පැරී මහතා එක්සත් රාජධානියේද පුරවැසිභාවය හිමි පුද්ගලයෙකු බව සඳහන්ය. තමන් මෙම ධූරය සඳහා වැරදි ලෙස තේරීපත් වූ බවට විශ්වාසය පල කරන බව සිය ඉල්ලා අස්විමෙන් අනතුරුව ඔහු ප්‍රකාශ කර තිබේ. මේ අතර ඔස්ට්‍රේලියානු මහාධිකරණය පසුගිය සිකුරාදා දේශපාලනඥයින් 05 දෙනෙකු ද්විත්ව පුරවැසිභාවය හේතුවෙන් නීත්‍යානූකුල නොවන ලෙස තේරී පත්ව ඇති බව ප්‍රකාශ කළේය.", "URL": "https://sinhala.adaderana.lk/news.php?nid=79402", "Category": null, "Parent URL": null}