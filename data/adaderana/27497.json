{"Source": "Adaderana", "Timestamp": "September 18, 2012 08:21 am", "Headline": "බාල ඇස් කණ්නාඩිවලට වැඩ වරදින ලකුණු", "News Content": "ඇස් කණ්නාඩි අලෙවි කරන ස්ථාන පරීක්ෂා කිරීමට සෞඛ්‍ය අමාත්‍යාංශය තීරණය කර තිබේ. මෙරට ක්‍රියාත්මක ඇස් කණ්නාඩි අලෙවිසැල් විධිමත් නියාමනයකින් තොරව ක්‍රියාත්මක වන බව සෞඛ්‍ය අමාත්‍යාංශය පෙන්වාදෙයි. ලාභ ලැබීමේ අරමුණ ඇතිව නිසි ප්‍රමිතියෙන් තොර ඇස් කණ්නාඩි ඇතැම් අලෙවිසැල්වලින් නිකුත් වන බවට ද සෞඛ්‍ය අමාත්‍යාංශයට පැමිණිලි ලැබී ඇත. එම නිසා මෙරට සියලුම ඇස් කණ්නාඩි අලෙවිකරන ස්ථාන රසායනාගාර ප්‍රතිපත්තිය යටතේ නියාමනය කිරීමට පියවර ගන්නා බව සෞඛ්‍ය අමාත්‍යාංශය සඳහන් කළේය. එහිදී ඇස් කණ්නාඩි අලෙවිසැල්වල ගුණාත්මක තත්ත්වය සහ එම ස්ථානවල සේවය කරන අක්ෂි පරික්ෂකවරුන්ගේ සුදුසුකම් පිළිබඳව සොයා බලනු ඇති. රසායනාගාර සේවා අංශය මඟින් මෙම වැඩපිළිවෙල ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=27497", "Category": null, "Parent URL": null}