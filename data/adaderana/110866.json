{"Source": "Adaderana", "Timestamp": "May 28, 2019 08:11 pm", "Headline": "අම්මලව හිරේ දාලා දොස්තරව නිදහස් කරන තත්ත්වයක් තියෙන්නේ - විමල් ", "News Content": "ගබ්සා කිරීම් ගැන චෝදනා එල්ල වු වෛද්‍යවරයා නිදොස් වී අගතියට පත් මව්වරුන් සිරගත වීමේ වතාවරණයක් පැන නැගී ඇති බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි. අද(28) පෙරවරුවේ මහනුවරට පැමිණි ජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ මහතා හා පක්ෂ සාමාජිකයින් ප්‍රථමයෙන් ඓතිහාසික දළදා මාළිගය වැඳපුදා ගැනීමෙන් අනතුරුව මෙම අදහස් පළ කළේය. අනතුරුව මල්වතු මහාවිහාරය වෙත පැමිණි මන්ත්‍රිවරුන් මල්වතු පාර්ශ්වයේ මහනායක අතිපූජ්‍ය තිබ්බටුවාවේ ශ්‍රී සුමංගල හිමියන් බැහැදුටුවේය. රිෂාඩ් බදියුදීන්ට එරෙහිව ඇති විශ්වාසභංග යෝජනාවට ආණ්ඩුවේ සමහරු සහය පළ කර ඇති බවත් පැවසු මන්ත්‍රීවරයා, සමහර අය රිෂාඩ් නැතිව ආණ්ඩුවක් පිහිටු විය නොහැකි යැයි බියෙන් සිටින බව ද පැවසීය. ජනතා විමුක්ති පෙරමුණේ විශ්වාසභංග යෝජනාව හේතුවෙන් ආණ්ඩුව අද වන විට රිෂාඩ්ගේ සහය ඒ සඳහා නොලැබුණහොත් ආණ්ඩුව පැරදේවි යැයි බියෙන් සිටින බව ද පැවසු මන්ත්‍රීවරයා, පසුව අස්ගිරි මහා විහාරයේදි අස්ගිරි පාර්ශ්වයේ මහනායක අතිපුජ්‍ය වරකාගොඩ ශ්‍රී ඥාණරතන හිමියන්ද බැහැ දැක සාකච්ඡා කළේය.", "URL": "https://sinhala.adaderana.lk/news.php?nid=110866", "Category": null, "Parent URL": null}