{"Source": "Adaderana", "Timestamp": "March 4, 2014 11:13 am", "Headline": "බස් නැවතුමේදී සංචාරක කතට තරු පෙන්නූ තරුණයා මාට්ටු", "News Content": "පිටකොටුව බැස්ටියන් මාවත බස්නැවතුම්පළේ දී විදෙස් ජාතික කාන්තාවකගේ මුදල්, ජංගම දුරකථනය ඇතුළු ලියකියවිලි සහිත ගමන් බෑගයක් සොරකම් කළ පුද්ගලයෙකු අත්අඩංගුවට ගෙන තිබේ. පිටකොටුව සංචාරක පොලීසියට ලද තොරතුරක් අනුව සිදුකළ විමර්ශනයකදී වත්තල ප්‍රදේශයේ දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු පුත්තලම ප්‍රදේශයේ පදිංචි 18 හැවිරිදි අයෙකු බව පොලීසිය පවසයි. සැකකරු සතුව තිබී සොරකම් කළ ගමන් බෑගය ද සොයාගෙන ඇත. ඔහු අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41526", "Category": null, "Parent URL": null}