{"Source": "Adaderana", "Timestamp": "January 10, 2014 12:38 pm", "Headline": "ධීවර ගැටලුව ගැන සාකච්ඡාවට ඉන්දියාව දින නියම කරයි ", "News Content": "ඉන්දියාව සහ ශ්‍රී ලංකා අතර පවතින ධීවර ගැටලුව සම්බන්ධයෙන් දෙරටෙහි බලධාරීන් අතර සාකච්ඡා පැවැත්වීම සඳහා ඉන්දීයාව දින නියම කර ඇති බව වාර්තා වෙයි. ඒ අනුව ලබන 20 වැනිදා ඉන්දියාවේ දී මෙම සාකච්ඡා පැවැත්වෙන බව ඉන්දීය විදේශ කටයුතු අමාත්‍යාංශය සඳහන් කර තිබේ. මේ අතර මුහුදු සීමාවන් උල්ලංඝණය කරමින් ධීවර කටයුතුවල නිරතවීම් හේතුවෙන් අත්අඩංගුවට ගෙන බන්ධනාර ගත කර සිටින ධීවරයින් නිදහස් කිරීම සම්බන්ධයෙන් ඉන්දීය සහ ශ්‍රී ලංකා විදේශ අමාත්‍යවරුන් අතර සාකච්ඡාවක් ද පවත්වා ඇති බව ඉන්දීය මාධ්‍ය වාර්තා කරයි. එළඹෙන තයිපොංගල් උත්සවයට පෙර අත්අඩංගුවේ පසුවන තමිල්නාඩු ධීවරයින් නිදහස් කරගැනිම සම්බන්ධයෙන් ඉන්දීය විදේශ කටයුතු අමාත්‍ය සල්මන් කුර්ෂිඩ් මහතාගේ අවධානය යොමුව ඇති බවද එම මාධ්‍ය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40240", "Category": null, "Parent URL": null}