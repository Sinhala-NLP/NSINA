{"Source": "Adaderana", "Timestamp": "July 12, 2019 01:31 pm", "Headline": "මත්ද්‍රව්‍ය ජාවාරම් කළ විදේශිකයින් 16ක් චීනයේ දී අත්අඩංගුවට", "News Content": "මත්ද්‍රව්‍ය ජාවාරම් කිරීමේ චෝදනාවට අදාලව බ්‍රිතාන්‍ය ජාතිකයින් සිව් දෙනෙකු ඇතුළු විදේශිකයින් 16 දෙනෙකු චීනයේ ජිඇන්සු ප්‍රාන්තයේදී අත්අඩංගුවට ගෙන ඇත. පසුගිය සතියක කාලය තුළදී මොවුන් අත්අඩංගුවට ගෙන ඇති අතර ගුරුවරුන් 7 දෙනෙකු සහ සිසුන් 9 දෙනෙකු ඒ අතර වන බව සඳහන්ය. අත්අඩංගුවට ගත් සිසුන්ගෙන් ඇතැම් පිරිස් ජාත්‍යන්තර පාසල්වල අධ්‍යාපනය හදාරන ළමුන් බව වාර්තා වෙයි. මත්ද්‍රව්‍ය චෝදනාවලට අදාලව අත්අඩංගුවට ගත් සෙසු විදේශිකයින් කුමන රටවල්වලට අයත් ද යන්න සම්බන්ධයෙන් මෙතෙක් අනාවරණය වී නොමැති බව සඳහන්ය. මත්ද්‍රව්‍ය චෝදනාවලට සම්බන්ධයෙන් අත්අඩංගුවට ගන්නා පුද්ගලයින්ට චීනයේ දැඩි දඩුවම් හිමිවන බවයි විදෙස් මාධ්‍ය වාර්තා පෙන්වා දෙයි.", "URL": "https://sinhala.adaderana.lk/news.php?nid=113988", "Category": null, "Parent URL": null}