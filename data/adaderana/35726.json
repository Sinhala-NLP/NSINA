{"Source": "Adaderana", "Timestamp": "July 12, 2013 03:10 pm", "Headline": "හාවඩ් විශ්ව විද්‍යාලය දන්ත වෛද්‍ය විද්‍යාවට සහයදෙයි ", "News Content": "මෙරට දන්ත වෛද්‍යවරුන්ට දන්ත වෛද්‍ය විද්‍යාව පිළිබඳ නව දැනුම ලබාදීමට හාවඩ් විශ්ව විද්‍යාලයේ දන්ත වෛද්‍ය පීඨය එකඟතාවපල කර තිබේ. පසුගියදා සෞඛ්‍ය අමාත්‍ය මෛත්‍රීපාල සිරිසේන මහතා සහ අමෙරිකාවේ හාවඩ් විශ්ව විද්‍යාලයේ දන්ත වෛද්‍ය පීඨාධිපති ඩොනෝෆ් මහතා සමඟ පැවති සාකච්ඡාවකදී මෙම එකඟතාවට පැමිණ ඇති බව සඳහන් වෙයි. ලෝකයේ පැරණිතම සහ අමෙරිකාවේ ප්‍රථම දන්ත වෛද්‍ය පීඨය වන හාවඩ් දන්ත වෛද්‍ය පීඨය නවීන දන්ත විද්‍යාවට අදාළ පර්යේෂණ රැසක් සිදුකරන ස්ථානයකි. හාවඩ් විශ්ව විද්‍යාලයේ දන්ත වෛද්‍ය පීඨයේ පීඨාධිපතිවරයා සමඟ පැවති සාකච්ඡාවේදී ශ්‍රී ලංකාවේ සෞඛ්‍ය ක්ෂේත්‍රයේ දන්ත වෛද්‍යවරුන්ගේ දැනුම වැඩිදියුණු කිරීම සඳහා අවශ්‍ය කටයුතු සිදුකිරීමට එකඟතාව පළ වු බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=35726", "Category": null, "Parent URL": null}