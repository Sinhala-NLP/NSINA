{"Source": "Adaderana", "Timestamp": "May 31, 2013 02:25 pm", "Headline": "ආණ්ඩුව බලය විමධ්‍යගත කරනවා වෙනුවට බලය කේන්ද්‍රගත කරලා", "News Content": "වත්මන් ආණ්ඩුව බලය විමධ්‍යගත කරනු වෙනුවට පුද්ගලයෙකු වටා බලය කේන්ද්‍රගත කරගෙන ඇති බව එක්සත් ජාතික පක්ෂය පවසයි. 18 වැනි ව්‍යවස්ථා සංශෝධනය හරහා විධායකයේ බලතල තවත් ශක්තිමත් කරගැනීමට ආණ්ඩුව පියවර ගෙන ඇති බව එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා කියයි. විධායක ජනාධිපති ක්‍රමය ජේ.ආර්.ජයවර්ධන ජනාධිපතිවරයා විසින් හඳුන්වාදුන්න ද ඔහුගේ පාලන සමයේදීම පළාත් සභා හඳුන්වාදීම ආදිය මගින් බලය විමධ්‍යගත කෙරුණු බව ලක්ෂ්මන් කිරිඇල්ල මන්ත්‍රීවරයා පෙන්වාදෙයි. ජනතාවට අහිමි වු පරමාධිපත්‍ය බලය ජනතාවට ලබාදීමේ අරමුණින් එක්සත් ජාතික පක්ෂය නව ව්‍යවස්ථා යෝජනාවලියක් හඳුන්වා දී ඇති බව හෙතෙම කියයි.", "URL": "https://sinhala.adaderana.lk/news.php?nid=34519", "Category": null, "Parent URL": null}