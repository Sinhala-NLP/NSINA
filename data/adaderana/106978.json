{"Source": "Adaderana", "Timestamp": "March 29, 2019 03:08 pm", "Headline": "යේමනයේ රෝහල් ප්‍රහාරය ගැන අමෙරිකාව කඩිනම් පරීක්ෂණයක් ඉල්ලයි", "News Content": "යේමනයේ රෝහලකට එල්ල වූ ප්‍රහාරය සම්බන්ධයෙන් එරට රජය විනිවිදභාවයෙන් යුතු පරීක්ෂණයක් කඩිනමින් පැවැත්විය යුතු බව අමෙරිකානු රාජ්‍ය දෙපාර්තමේන්තුව පවසා සිටියි. එම දෙපාර්තමේන්තුවේ මාධ්‍ය ප්‍රකාශක රොබට් පල්ලසිනෝ ප්‍රකාශ කර ඇත්තේ අදාළ ප්‍රහාරය අතිශය භයානක තත්ත්වයක් බවයි. යේමනයේ රෝහලකට පසුගියදා එල්ල වූ මිසයිල ප්‍රහාරයකින් ළමුන් ඇතුළු පුද්ගලයින් 07 දෙනෙකු මියගියේය. මෙවැනි ප්‍රහාර එල්ල වීම යේමනයේ සිවිල් වැසියන්ගේ ආරක්ෂාව සම්බන්ධයෙන් බරපතල ගැටළුකාරී තත්ත්වයක් වන බව අමෙරිකානු දෙපාර්තමේන්තු මාධ්‍ය ප්‍රකාශකවරයා ප්‍රකාශ කර ඇත. එවැනි ගැටුම් ඇති වීම වලක්වාගැනීමේ අවශ්‍යතාවය ද ඔහු මාධ්‍ය හමුවේදී අවධාරණය කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=106978", "Category": null, "Parent URL": null}