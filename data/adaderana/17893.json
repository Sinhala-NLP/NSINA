{"Source": "Adaderana", "Timestamp": "August 6, 2011 09:31 pm", "Headline": "පොතුවිල්හි නිධන් හෑරූ 6 දෙනෙක් අත්අඩංගුවට", "News Content": "පොතුවිල්, රදැල්ල, ඉන්නාරගල වනාන්තර ප්‍රදේශයේ නිධන් හෑරූ පුද්ගලයින් 6 දෙනෙකු අද(06) අත්අඩංගුවට ගෙන ඇති බව පොලිසිය පවසයි. ‍ ආරුගම්බේ කඳවුරෙහි පොලිස් විශේෂ කාර්යය බලකා නිලධාරීන් විසින් සිදුකළ වැටලීමකදී මෙම පුද්ගලයින් අත්අඩංගුවට ගෙන ඇති බව ද සඳහන්ය. ‍ ඔවුන් විසින් නිධන් හෑරීම සඳහා භාවිත කළ උපකරණ ද එම නිලධාරීන් බාරයට ගෙන තිබෙන බව පොලිසිය සඳහන් කරයි. ‍ අත්අඩංගුවට ගත් සයදෙනා වැඩිදුර පරීක්ෂණ කටයුතු සඳහා පොතුවිල් පොලිසිය වෙත බාර දී තිබේ.", "URL": "https://sinhala.adaderana.lk/news.php?nid=17893", "Category": null, "Parent URL": null}