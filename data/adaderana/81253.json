{"Source": "Adaderana", "Timestamp": "December 9, 2017 12:47 pm", "Headline": "බීමත්ව රිය පදවා දෙන්නෙක්ගේ ජීවිත නතර කරයි", "News Content": "කඩුවෙල - බත්තරමුල්ල මාර්ගයේ 08 කණුව ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. බත්තරමුල්ල දෙසට ධාවනය වූ ජීප් රථයක් මාර්ගය අයිනේ ගමන්කරමින් සිටි පුද්ගලයින් දෙදෙනෙකුගේ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ එම පුද්ගලයින් දෙදෙනා කොළඹ ජාතික රෝහලට ඇතුළත් කිරීමේදී මියගොස් තිබේ. මියගොස් ඇත්තේ කොළඹ 12 ප්‍රදේශයේ පදිංචිව සිටි 24 හා 38 හැවිරිදි පුද්ගලයින් දෙදෙනෙකි. අනතුර සම්බන්ධයෙන් ජීප් රථයේ රියදුරු අත්අඩංගුවට ගෙන ඇති අතර ඔහු බීමත්ව රිය පදවා ඇති බවට අනාවරණ වූ බව පොලීසිය සඳහන් කළේය.", "URL": "https://sinhala.adaderana.lk/news.php?nid=81253", "Category": null, "Parent URL": null}