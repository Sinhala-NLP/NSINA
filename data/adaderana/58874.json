{"Source": "Adaderana", "Timestamp": "April 3, 2016 08:24 am", "Headline": " හොරට සිටි ශ්‍රී ලාංකිකයෙක් දැලේ", "News Content": "නීති විරෝධී ලෙස ඉන්දියාවේ රැඳී සිටි ශ්‍රී ලාංකිකයෙකු මණ්ඩපම් ප්‍රදේශයේ දී අත්අඩංගුවට ගෙන තිබේ. මුහුදු මාර්ගයෙන් ශ්‍රී ලංකාවට පැමිණීමට සූදානම්ව සිටියදී මොහු අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. මෙලෙස අත්අඩංගුවට ගෙන ඇත්තේ 38 හැවිරිදි මහනුවර ප්‍රදේශයේ පුද්ගලයෙකු බව සඳහන්ය. මොහු 2011 වසරේ ඉන්දියාවට ගොස් ඇති අතර වීසා බලපත්‍ර කල් ඉකුත්වීම හේතුවෙන් මෙලෙස මුහුදු මාර්ගයෙන් ශ්‍රී ලංකාවට පැමිණීමට උත්සාහ කර ඇති බව වාර්තා වේ.ශ්‍රී ලංකාවට මුහුදු මාර්ගයෙන් පැමිණීම සඳහා අත්අඩංගුවට ගත් සැකකරු විසින් ඉන්දියානු රුපියල් 15000 ක මුදලක් ලබා දී ඇති බව පොලීසිය සිදුකළ මූලික විමර්ශනවලින් අනාවරණය වී තිබේ.සැකකරු වැඩිදුර පරීක්ෂණ සඳහා මණ්ඩපම් පොලිස් ස්ථානය වෙත ගෙනගොස් ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=58874", "Category": null, "Parent URL": null}