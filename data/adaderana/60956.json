{"Source": "Adaderana", "Timestamp": "June 10, 2016 09:26 am", "Headline": "සුපිරි වාහන ගෙන්වා ජනතා ප්‍රශ්න විසඳන්න බෑ", "News Content": "තැන් තැන්වල දිරායමින් පවතින වෙඩි නොවදින වාහන ඇතුළු රජයේ වාහන භාවිතයට ගැනීමට හැකියාව තිබියදී අලුතින් වාහන ගෙන්වීමට මුදල් වෙන් කිරීම අවශ්‍ය නොවන බව සංස්කෘතික කටයුතු හා වයඹ සංවර්ධන නියෝජ්‍ය අමාත්‍ය පාලිත තෙවරප්පෙරුම මහතා පවසයි.අමාත්‍යවරයා පෙන්වා දෙන්නේ අමාත්‍යවරුන් කෝටි ගණන් මුදල් වැය කර වාහන ගෙන්වීමෙන් ජනතා ප්‍රශ්න විසඳිය නොහැකි බවයි.නියෝජ්‍ය අමාත්‍යවරයා වශයෙන් තමාට ලැබුණු වාහනයද ප්‍රතික්ෂේප කළ බව පාලිත තෙවරප්පෙරුම මහතා ප්‍රකාශ කළේය.මේ අතර රංජන් රාමනායක හා හර්ෂ ද සිල්වා යන අය ද ඔවුන්ට වාහන අනවශ්‍ය යැයි ප්‍රකාශ කර ඇති බව වාර්තා වේ.", "URL": "https://sinhala.adaderana.lk/news.php?nid=60956", "Category": null, "Parent URL": null}