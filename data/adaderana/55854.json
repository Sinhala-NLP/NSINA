{"Source": "Adaderana", "Timestamp": "December 21, 2015 01:09 pm", "Headline": "කම්කරු ඇමති කොරියා යයි", "News Content": "කම්කරු හා වෘත්තිය සමිති සබඳතා අමාත්‍ය ඩබ්ලිව්.ඩී.ජේ සෙනෙවිරත්න මහතා කොරියාව බලා පිටත්ව ගොස් තිබේ.තෙදින නිල සංචාරයක් සඳහා අමාත්‍යවරයා කොරියාව බලා පිටත්ව ගිය බව කමිකරු හා වෘත්තිය සමිති සබඳතා අමාත්‍යාංශය සඳහන් කළේය.මෙරට කම්කරු ක්ෂේත්‍රයට අදාළ මානව සම්පත් සහ භෞතික සම්පත් සංවර්ධනය කිරීම සඳහා සහය ලබා ගැනීමට ඩබ්ලිව්.ඩී.ජේ සෙනෙවිරත්න අමාත්‍යවරයා කොරියානු රජයේ නියෝජිතයින් රැසක් හමුවීමට නියමිතය.කම්කරු නිලධාරින්ට අවශ්‍ය පුහුණු අවස්ථා සහ අධ්‍යයන අවස්ථා ලබා ගැනීම පිළිබඳ එහිදී අවධානය යොමු කරනු ඇති බව කම්කරු අමාත්‍යාංශය පැවසුවේය.මෙරට වැඩබිම්වල තත්ත්වය උසස් කිරීම සඳහා ආදර්ශයට ගත හැකි දකුණු කොරියානු වැඩබිම් කිහිපයක් ද සංචාරය අතරතුර අමාත්‍යවරයාගේ නිරීක්ෂණයට ලක් කිරීමට නියමිතය.", "URL": "https://sinhala.adaderana.lk/news.php?nid=55854", "Category": null, "Parent URL": null}