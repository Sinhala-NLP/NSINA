{"Source": "Adaderana", "Timestamp": "June 14, 2014 08:17 am", "Headline": "ටෙස්ට් තරඟයේ තෙවන දිනය අදයි ", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ තෙවන දිනය අදයි. තරඟයේ දෙවන දිනය නිමාවට පත්වන විට ප්‍රථම ඉනිම සඳහා පන්දුවට පහර දෙමින් සිටි ශ්‍රී ලංකා කණ්ඩායම එක් කඩුල්ලක් දැවී ලකුණු 140 ක් ලබා සිටියේය. නොදැවී පන්දුවට පහර දෙමින් සිටි කෞශාල් සිල්වා ලකුණු 62 ක් සහ කුමාර සංගක්කාර ලකුණු 32 ක් ලබා ගෙන තිබේ. ප්‍රථමයෙන් පන්දුවට පහරදුන් එංගලන්ත කණ්ඩායම සිය ප්‍රථම ඉනිම සඳහා කඩුලු 09 ක් දැවී ලකුණු 575 ක් ලබා සිටියදී ඉනිම අත්හිටුවූවන ලදී.", "URL": "https://sinhala.adaderana.lk/news.php?nid=43954", "Category": null, "Parent URL": null}