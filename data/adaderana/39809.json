{"Source": "Adaderana", "Timestamp": "December 23, 2013 05:08 pm", "Headline": "විපුල රෝහණ ඇප මත නිදහස් ", "News Content": "පහරදීමේ සිද්ධියක් සම්බන්ධයෙන් අත්අඩංගුවට ගත් බස්නාහිර පළාත් මාර්ග සංවර්ධන අධිකාරියේ සභාපති විපුල රෝහණ මහතා ඇප මත මුදාහැර තිබේ. හොරණ ප්‍රදේශයේ පිහිටි තානායමකදි අද(23) අලුයම පුද්ගලයන් දෙදෙනෙකුට පහරදීමේ සිද්ධියක් සම්බන්ධයෙන් සභාපතිවරයා සහ තවත් සැකකරුවෙකු හොරණ පොලීසිය විසින් අත්අඩංගුවට ගැණුනි. ඔවුන් හොරණ මහේස්ත්‍රාත් අධිකරණය වෙත ඉදිරිපත් කිරීමෙන් පසු එක් අයෙකුට රුපියල් දස දහසක මුදල් ඇප සහ රුපියල් ලක්ෂයක ශරීර ඇප මත මුදාහැර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පහරකෑමට ලක්වු පුද්ගලයින් දෙදෙනා කළුබෝවිල සහ හොරණ රෝහල්වල ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=39809", "Category": null, "Parent URL": null}