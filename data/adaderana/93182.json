{"Source": "Adaderana", "Timestamp": "July 25, 2018 01:44 pm", "Headline": "ජනපති හා වෘත්තිය සමිති නියෝජිතයන් සමඟ සාකච්ඡාවක්", "News Content": "අධ්‍යාපන ක්ෂේත්‍රයට සම්බන්ධ වෘත්තිය සමිති කිහිපයක නියෝජිතයින් සහ ජනාධිපතිවරයා අතර සාකච්ඡාවක් මේ වන විට පැවැත්වේ. දේශපාලන පලිගැනීම් මුවාවෙන් අධ්‍යාපන ක්ෂේත්‍රයේ පත්වීම් සිදුකර ඇති බවට චෝදනා කරමින් දිවයින පුරා ගුරුවරුන් ඇතුළු අධ්‍යාපන ක්ෂේත්‍රයට සම්බන්ධ සියළු පාර්ශව හෙට (26) දිනයේ වර්ජන ක්‍රියාමාර්ගයකට එළඹීමට සැලසුම් කර ඇති බව වෘත්තිය සමිති නියෝජිතයින් සඳහන් කළේය. ඔවුන්ගේ ගැටළු සම්බන්ධයෙන් සාකච්ඡා කිරීමට වෘත්තිය සමිති නියෝජියින් ජනාධිපති ලේකම් කාර්යාලයට කැඳවා සාකච්ඡාවක් පැවැත්වීමට ජනාධිපති මෛත්‍රීපාල සිරිසේන මහතා තීරණය කර ඇති අතර පෙරවරු 11.30 ට පමණ එම කැදවීම සිදුකර තිබූ බව වෘත්තිය සමිති නියෝජිතයින් සදහන් කළේය. කෙසේවෙතත් අධ්‍යාපන අමාත්‍ය අකිල විරාජ් කාරියවසම් මහතා ඊයේ (24) කියා සිටියේ පෞද්ගලික ලාභ අපේක්ෂාවන් ඉටු කර ගැනීමේ අරමුණින් වෘත්තිය සමිති නියෝජිතයින් මෙම වැඩවර්ජනය සැලසුම් කර ඇති බවයි.", "URL": "https://sinhala.adaderana.lk/news.php?nid=93182", "Category": null, "Parent URL": null}