{"Source": "Adaderana", "Timestamp": "November 4, 2012 04:09 pm", "Headline": "විපක්ෂය ආණ්ඩුව ශක්තිමත් කරනවා", "News Content": "වත්මන් විපක්ෂය ආණ්ඩුව ශක්තිමත් කිරීමේ වැඩසටහන් ක්‍රියාත්මක කරන බව විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහතා පවසයි. විපක්ෂයේ කාර්යය භාරය විය යුත්තේ ආණ්ඩුව දුර්වල කිරීම වුවත් වර්තමානයේ දී සිදුවන්නේ ආණ්ඩුව ශක්තිමත් කිරීම බව හෙතෙම පෙන්වාදෙයි. ආණ්ඩුව නව අනපනත් ගෙන ඒම තුළින් ජනතාවට සහන සලසන්නාක් මෙන්ම ඒ හරහා ආණ්ඩුව ශක්තිමත් කරගැනීම ද සිදුවන බව ඩිලාන් පෙරේරා අමාත්‍යවරයා පවසයි. දිවිනැඟුම පනත තුළින් ද බලාපොරොත්තු වන්නේ ආණ්ඩුව ශක්තිමත් කිරීම බව අමාත්‍යවරයා සඳහන් කරයි. බිබිල ප්‍රදේශයේ පැවති උත්සවයකට එක්වෙමින් ඩිලාන් පෙරේරා අමාත්‍යවරයා මෙම අදහස් පළ කර සිටියේය.", "URL": "https://sinhala.adaderana.lk/news.php?nid=28893", "Category": null, "Parent URL": null}