{"Source": "Adaderana", "Timestamp": "May 15, 2010 09:27 am", "Headline": "තේ කර්මාන්තය ඉහළ නැංවීමට පියවර", "News Content": "මෙරට තේ කර්මාන්තය ඉහළ නැංවීමට කටයුතු කරන බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. තේවල ගුණාත්මකභාවය වර්ධනය කර ලෝකය හමු‍වේ මෙරට තේවලට ඇති ඉල්ලුම ඉහළ නැංවීමට පියවර ගන්නා බව අමාත්‍යවරයා කියා සිටියි. ලෝක වෙළඳපොළ හමුවේ මෙරට තේවලට ඇති වෙළඳපොළ අභි‍යෝග ජයගැනීම සඳහා පුළුල් ප්‍රචාරක යාන්ත්‍රණයක් දියත් කරන බව ද මහින්ද සමරසිංහ අමාත්‍යවරයා පවසයි. තලවාකැලේ තේ පර්යේෂණායතනයේ වතු අධිකාරීවරුන් හා නිලධාරී මණ්ඩලය සමග ඊයේ පැවති සාකච්ඡාවකදී අමාත්‍යවරයා මේ බව කියා සිටියේය. තලවාකැලේ තේ පර්යේෂණායතනයේ සිදුකරන පර්යේෂණ කටයුතු කුඩා තේ වතු සංවර්ධන අධිකාරියට හඳුන්වා දී කර්මාන්ත‍යේ ඵලදායීතාව වැඩිකිරීමට කටයුතු කරන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=8415", "Category": null, "Parent URL": null}