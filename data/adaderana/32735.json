{"Source": "Adaderana", "Timestamp": "March 25, 2013 05:12 pm", "Headline": "නුගේගොඩට තට්ටු 36 ක සුපිරි වෙළඳ සංකීර්ණයක්", "News Content": "නුගේගොඩ නගරයේ සුපිරි වෙළඳ සංකීර්ණයක් ඉදිකිරීම සඳහා සැලසුම් කර තිබේ. මීට අදාළ අවබෝධතා ගිවිසුමට නාගරික සංවර්ධන අධිකාරියේ සභාපති නිමල් පෙරේරා සහ කෝට්ටේ නගරාධිපති ජනක රණවක මහතාගේ මූලිකත්වයෙන් අද (25) පෙරවරුවේ අත්සන් තැබිණි. මෙම වෙළඳ සංකීර්ණය තට්ටු 36 න් සමන්විත වන පරිදි අමෙරිකානු ඩොලර් මිලියන 250 ක වියදමින් ඉදිකිරීමට අපේක්ෂිතය. ඉදිරි මාස 3 තුළ ඉදිකිරීම් ඇරඹීමට නියමිත අතර වසර දෙක හමාරක කාලයක් තුළ ඉදිකිරීම් නිම කිරීමට අපේකෂා කරන බව ශ්‍රී ජයවර්ධනපුර කෝට්ටේ නගර සභාව පවසයි.", "URL": "https://sinhala.adaderana.lk/news.php?nid=32735", "Category": null, "Parent URL": null}