{"Source": "Adaderana", "Timestamp": "September 26, 2016 08:47 am", "Headline": " තැන් තුනකින් කුඩුත් එක්ක බඩු මාට්ටු", "News Content": "කොළඹ, ප්‍රදේශ තුනකදී හෙරොයින් සමග කාන්තාවන් දෙදෙනෙකු ඇතුළු පුද්ගලයින් තිදෙනෙකු අත්අඩංගුවට ගෙන තිබේ.බොරැල්ල, සීවලිපුර ප්‍රදේශයේදී හෙරොයින් ග්රෑම් 25 යි මිලිග්රෑම් 530ක් සමග කාන්තාවක අත්අඩංගුවට ගෙන තිබේ.බස්නාහිර පළාත් දුෂණ මර්දන අංශයේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිසිය පවසයි.සැකකාරිය බොරැල්ල ප්‍රදේශයේම පදිංචි 63 හැවිරිදි කාන්තාවක වන අතර ඇය අද මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතය.මේ අතර පොලිස් අත්අඩංගුවේ සිටින සැකකරුවෙකුට හෙරොයින් ලබාදීම සඳහා හෙරොයින් රැගෙන එන බවට ලද තොරතුරක් මත සිදු කළ වැටලිමකදි මාලිගාවත්ත, බෝධිරාජ මාවත ප්‍රදේශයේදී කාන්තාවක අත්අඩංගුවටගෙන තිබේ.එහිදී ඇය සතුව තිබී හෙරොයින් ග්රෑම් 02 මිලිග්රෑම් 400ක් පොලිසිය විසින් සොයාගෙන තිබේ.සැකකාරිය මාලිගාවත්ත ප්‍රදේශයේ පදිංචි 44 හැවිරිදි කාන්තාවක බව සදහන්ය.ජිප් රථයකින් හෙරොයින් ප්‍රවාහනය කරන බවට ලද තොරතුරක් මතු සිදු කළ වැටලිමකදී බම්බලපිටිය දුම්රිය ස්ථානය අසළදී ද හෙරොයින් සමග පුද්ගලයෙකු අත්අඩංගුවට ගෙන තිබේ.එහිදී සැකකරු සතුව තිබී හෙරොයින් ග්රෑම් 22 යි මිලිග්රෑම් 100ක් සිය භාරයට ගත් බව පොලිසිය පවසයි.සැකකරු කොළඹ 14 ප්‍රදේශයේ පදිංචි 31 හැවිරිදි අයෙකු වන අතර ඔහු අද කොළඹ දකුණු මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=64446", "Category": null, "Parent URL": null}