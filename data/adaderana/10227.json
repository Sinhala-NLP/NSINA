{"Source": "Adaderana", "Timestamp": "August 14, 2010 10:40 am", "Headline": "මඩු මංගල්‍යය වෙනුවෙන් රාජ්‍ය ආයතන දිවා රාත්‍රී වැඩ", "News Content": "මෙවර මඩු මංගල්‍යයට සහභාගි වන බැතිමතුන්ගේ පහසුව සඳහා සියලුම රාජ්‍ය බැංකු සහ ආයතන ලබන 16 වැනිදා තෙක් දිවා රාත්‍රී කාලයේ විවෘතව තැබීමට පියවර ගෙන තිබේ. මඩු ‍වන්දනාවට සහභාගි වන බැතිමතුන්ට අවශ්‍ය ආහාර, මිල මුදල් ඖෂධ හා සනීපාරක්ෂක කටයුතු සිදුකරගැනීම සඳහා ඊට අදාළ රාජ්‍ය ආයතන මෙසේ විවෘතව තැබෙනු ඇත. යුධ ජයග්‍රහණයෙන් පසුව ‍ දෙවන වාර්ෂික මඩු මංගල්‍යය මෙවර එළඹේ. මේ හේතුවෙන් පසුගිය වසරේ මඩු මංගල්‍යයට වඩා මනා සංවිධානයකින් යුතුව මෙවර මඩු මංගල්‍යය පැවැත්වීමට සංවිධායකයින් කටයුතු යොදා ඇති බව සඳහන්ය. වාර්ෂික මඩු මංගල්‍යය අද සහ හෙට පැවැත්වේ.", "URL": "https://sinhala.adaderana.lk/news.php?nid=10227", "Category": null, "Parent URL": null}