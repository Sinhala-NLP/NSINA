{"Source": "Adaderana", "Timestamp": "May 2, 2010 09:25 am", "Headline": "නැඟෙනහිර පමණක් වැන්දඹු කාන්තාවන්  49,000 යි", "News Content": "නැඟෙනහිර පළාත තුළ පමණක් යුද්ධය හේතුවෙන් වැන්දඹු කාන්තාවන් 49 , 000 ක් පමණ සිටින බව ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා පවසයි. මෙයින් 25 ,000 කට ආසන්න පිරිසක් අවුරුදු 25 ට අඩු කාන්තාවන් වන අතර ඔවුන්ගෙන් 12 ,000 කට පමණ දරුවන් ද සිටින බව හෙතෙම පෙන්වා දෙයි. මෙම කාන්තාවන් සහ දරුවන් වෙනුවෙන් මූලික අවධානයක් යොමු කිරීම තමාගේ බලාපොරොත්තුව බව අමාත්‍ය තිස්ස කරලියද්ද මහතා ප්‍රකාශ කළේය. ඔහු පවසන්නේ මෙම කාන්තාවන්ගේ සහ ළමුන්ගේ මානසික තත්ත්වය නාඟා සිටුවීම පළමු පියවර විය යුතු බවයි. ඒ සඳහා අවශ්‍ය වැඩසටහන් මේ වන විටත් ක්‍රියාත්මක කිරීමට තීරණය කර ඇති බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8130", "Category": null, "Parent URL": null}