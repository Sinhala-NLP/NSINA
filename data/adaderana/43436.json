{"Source": "Adaderana", "Timestamp": "May 24, 2014 01:35 pm", "Headline": "පරිභෝජනයට නුසුදුසු ලොකු ලූනු තොගයක් හමුවෙයි", "News Content": "විදේශීය රටකින් ගෙන්වන ලද මිනිස් පරිභෝජනයට නුසුදුසු ලොකු ලූනු තොගයක් විනාශ කර තිබේ. දඹුල්ල වැඩබලන මහේස්ත්‍රාත් ජයම්පති රත්නදිවාකර මහතාගේ නියෝග පරිදි අදාළ ලොකු ලූනු තොගය ඊයේ(23) පස්වරුවේ විනාශ කිරීමට පියවර ගෙන තිබුණි. ගලේවෙල පොලීසියට ලද තොරතුරක් මත හෙට්ටිපොල ප්‍රදේශයට ප්‍රවාහනය කරමින් තිබියදී අදාළ ලූනු තොගය සමග පුද්ගලයෙකු අත්අඩංගුවට ගනු ලැබුණි. එහිදි මිනිස් පරිභෝජනයට නුසුදු ලොකු ලූනු කිලෝග්‍රෑම් 1000කට අධික ප්‍රමාණයක් පොලීසිය විසින් සොයා ගන්නා ලදී. අත්අඩංගුවට ගත් සැකකරුගෙන් සිදුකළ ප්‍රශ්න කිරිම් වලදී අදාළ ළූණු දඹුල්ලේ ව්‍යාපාරිකයෙකු විසින් මෙරටට ගෙන්වන බවත් ඒවා දඹුල්ල සංචාරකපොල වෙළඳුන් වෙත අලෙවි කරන බවටත් තොරතුරු අනාවරණය වී තිබේ.", "URL": "https://sinhala.adaderana.lk/news.php?nid=43436", "Category": null, "Parent URL": null}