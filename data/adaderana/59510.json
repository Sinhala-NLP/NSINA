{"Source": "Adaderana", "Timestamp": "April 26, 2016 10:54 am", "Headline": "අනතුරු 3යි-මරණ 3යි", "News Content": "මීරිගම - මාලදෙණිය මාර්ගයේ ඇලපිලියාවල ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරළීයාමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු මීරිගම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ හකුරුකුඹුර ප්‍රදේශයේ පදිංචිව සිටි 73 හැවිරිදි අයෙකි.මේ අතර කොළඹ නුවර ප්‍රධාන මාර්ගයේ කිලෝමීටර් 32 කණුව අසළ දී මෝටර් රථයක් නවතා තිබු යතුරුපැදියක ගැටීමෙන් අනතුරක් සිදුව තිබේ.අනතුරෙන් යතුරුපැදිය අසළ සිටි පුද්ගලයෙකු තුවාල ලබා ගම්පහ රෝහලට ඇතුළත් කිරීමේ දී මියගොස් තිබේ.මියගොස් ඇත්තේ යක්කල ප්‍රදේශයේ පදිංචිව සිටි 58 හැවිරිදි අයෙක්.අනතුරෙන් යතුරුපැදිකරු ද තුවාල ලබා ගම්පහ රෝහලේ ප්‍රතිකාර ලබයි.අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර ගම්පහ පොලීසිය වැඩිදුර විමර්ශන සිදුකරයි. මාන්කුලම් ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. කිළිනොච්චිය දෙසට ධාවනය වු වෑන් රථයක් ඉදිරියෙන් ධාවනය වු පාපැදියක ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබු පාපැදිකරු කිළිනොච්චිය රෝහලට ඇතුළත් කිරීමේ දී මියගොස් තිබේ. මියගොස් ඇත්තේ මාන්කුලම්, පනිච්චම්කුලම් ප්‍රදේශයේ පදිංචිව සිටි 57 හැවිරිදි පුද්ගලයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර මාන්කුලම් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59510", "Category": null, "Parent URL": null}