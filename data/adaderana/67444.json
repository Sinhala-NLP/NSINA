{"Source": "Adaderana", "Timestamp": "December 28, 2016 02:57 pm", "Headline": "පාර අවහිර කළැයි රිමාන්ඩ් කළ 25ට ඇප", "News Content": "අධිකරණ නියෝග කඩකරමින් විරෝධතාවක නිරතවීමේ චෝදනා මත අත්අඩංගුවට ගෙන රක්ෂිත බන්ධනාගාර ගත කර සිටි බස්නාහිර පළාත් සභා මන්ත්‍රීවරුන් දෙදෙනා ඇතුළු පුද්ගලයන් 25 දෙනා ඇප මත මුදාහැර තිබේ.අදාළ නඩුව අද කැදවු අවස්ථාවේ මීගමුව ප්‍රධාන මහේස්ත්‍රාත් රුචිර වැලිවත්ත මහතා ඔවුන්ට ඇප නියම කළ බව අද දෙරණ වාර්තාකරු සඳහන් කළේය.ඒ අනුව එක් අයෙකුට රුපියල් දස දහසක මුදල් ඇපයක් සහ රුපියල් ලක්ෂය බැගින් වු ශරීර ඇප දෙකක් මත ඔවුන් මුදාහැරීමට මහේස්ත්‍රාත්වරයා නියෝග කර ඇත.මෙලෙස ඇප නියම වුයේ ආනන්ද හරිස්චන්ද්‍ර සහ ලලන්ත ගුණසේකර යන බස්නාහිර පළාත් සභා මන්ත්‍රීවරුන් දෙදෙනාට සහ බස් රියදුරන් සහ ත්‍රිරෝද රථ රියදුරන් පිරිසකට බව සඳහන්ය.රථ වාහන වැරදි 7ක් සඳහා අය කෙරෙන අවම දඩ මුදල රුපියල් 25,000 දක්වා ඉහළ නැංවීමට රජය ගත් තීරණයට එරෙහිව පසුගිය දෙසැම්බර් මස 02 වැනිදා ඔවුන් කොළඹ - මීගමුව ප්‍රධාන මාර්ගය සහ දුම්රිය මාර්ගය අවහිර කරමින් විරෝධතාවයේ නිරත වුණි.", "URL": "https://sinhala.adaderana.lk/news.php?nid=67444", "Category": null, "Parent URL": null}