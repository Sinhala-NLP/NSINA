{"Source": "Adaderana", "Timestamp": "November 23, 2018 08:33 am", "Headline": "පෝය දා පව් වැඩ කරපු මිනිස්සු", "News Content": "පෝයදා(22) හරක් මරා මස් කළ හා මස් පිණිස හරක් ප්‍රවාහනය කළ පුද්ගලයින් සිව් දෙනෙකු අත්අඩංගුවට ගත් බව යාපනය,වඩ්ඩුකොඩ්ඩෙයි පොලීසිය පවසයි. පොලීසිය පැවසූවේ අත්අඩංගුවට ගන්නා අවස්ථාවේ අදාළ පුද්ගලයින් සතුව හරක් මස් කිලෝග්‍රෑම් 30 ක් හා මස් පිණිස ප්‍රවාහනය කළ ගවයින් හය දෙනෙකු සිටියදී අත්අඩංගුවට ගත් බවයි. ප්‍රදේශයේ ගවයින් අතුරුදහන්වීම සම්බන්ධයෙන් සිදුකළ පැමිණිල්ලක් මත සිදුකළ පරීක්ෂා කිරීමකදී ජාවාරම වැටලීමට හැකිවු බවද පොලීසිය පැවසීය. පොලිසිය පැවසූවේ වඩ්ඩුකෝඩ්ඩෙයි ප්‍රදේශයේ පදිංචි පුද්ගලයින් පිරිසක් එලෙස අත්අඩංගුවට ගැනීමට හැකිවු බවයි. සැකකරුවන් යාපනය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත අතර,සිද්ධිය සම්බන්ධයෙන් වඩ්ඩුකෝඩ්ඩෙයි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99631", "Category": null, "Parent URL": null}