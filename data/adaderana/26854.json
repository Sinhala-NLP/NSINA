{"Source": "Adaderana", "Timestamp": "August 24, 2012 12:19 pm", "Headline": "වැල්ලවත්ත ත්‍රිපුද්ගල ඝාතනයේ සැකකාර පුතු අත්අඩංගුවට", "News Content": "ආන්දෝලනයට තුඩු දුන් වැල්ලවත්ත ත්‍රිපුද්ගල ඝාතනයේ ප්‍රධාන සැකකරු කියන 28 හැවිරිදි ප්‍රභාත් කුමාරස්වාමි නැමැති පුද්ගලයා අත්අඩංගුවට ගත් බව පොලිසිය පවසයි. වැල්ලවත්ත රාමක්‍රිෂ්ණා ප්‍රදේශයේ නිවසකදි එකම පවුලේ මව, පියා හා සහෝදරිය ඝාතනය කිරීමේ සිද්ධිය සම්බන්ධයෙන් අවශ්‍යව සිටි මොහු එම පවුලේ වැඩිමහල් පුත්‍රයා ලෙස හඳුනාගෙන ඇත. මෙම සැකකරු ඖෂධවේදියෙකු ලෙස සේවය කළ අයෙකු බවට ද හඳුනාගෙන තිබේ. කොළඹ අපරාධ කොට්ඨාසය සහ වැල්ලවත්ත පොලිසිය එක්ව මේ සම්බන්ධයෙන් පරීක්ෂණ පවත්වන ලදී. වැල්ලවත්ත රාමක්‍රිෂ්ණා ප්‍රදේශයේ නිවසක තිබී එසේ ඝාතනය කර තිබු මව, පියා සහ දියණියගේ සිරුරු පසුගිය (18) වැනිදා සොයා ගනු ලැබිණි.", "URL": "https://sinhala.adaderana.lk/news.php?nid=26854", "Category": null, "Parent URL": null}