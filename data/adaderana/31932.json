{"Source": "Adaderana", "Timestamp": "February 26, 2013 10:49 am", "Headline": "බන්ධනාගාර රැඳවියන් විරෝධතාවක", "News Content": "පලස්තීන බන්ධනාගාර රැඳවියන් පිරිසක් එක්දින විරෝධතා ක්‍රියාමාර්ගයක නිරතව තිබේ. දහසකට ආසන්න පලස්තීන රැඳවියන් පිරිසක් ආහාර නොගෙන මෙලෙස මෙම විරෝධතා ක්‍රියා මාර්ගයේ නිරතව සිටි බව විදෙස් මාධ්‍ය සඳහන් කළේය. ඊශ්‍රායල බන්ධනාගාරයක් තුළදී පලස්තීන රැඳවියන් පිරිසක් මිය යෑමේ සිද්ධිය මුල්කර ගනිමින් මොවුන් මෙලෙස විරෝධතාවේ නිරතව සිටි බව සඳහන්ය. මියගිය රැඳවියන් කෘර ‍ලෙස වදහිංසනයට ලක් කර ඇති බවට සිදුකළ පශ්චාත් මරණ පරීක්ෂණවල දී අනාවරණය වී ඇති බව පලස්තීනය ප්‍රකාශ ක‍ළේය. කෙසේ වෙතත් තමන් මේ සම්බන්ධයෙන් පරීක්ෂණ පවත්වන බව ඊශ්‍රායලය සඳහන් කොට තිබේ.", "URL": "https://sinhala.adaderana.lk/news.php?nid=31932", "Category": null, "Parent URL": null}