{"Source": "Adaderana", "Timestamp": "February 12, 2019 09:34 pm", "Headline": "ඉදිරි අයවැයෙන් වතුකම්කරුවන්ගේ වැටුප් වැඩිවෙයි?", "News Content": "ඉදිරි අයවැයෙන් වතු කම්කරුවන්ගේ වැටුප් වැඩි කිරීමට රජය ප්‍රතිපත්තිමය වශයෙන් එකඟ වී ඇතැයි දෙමළ ප්‍රගතිශීලී සන්ධානයේ නායක අමාත්‍ය මනෝ ගනේසන් මහතා පවසයි. ‍ හෙතෙම මේ බව ප්‍රකාශ කළේ කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍යාංශයේ පැවති විශේෂ සාකච්ඡාවකින්අනතුරුව මාධ්‍යට අදහස් දක්වමිනි. පසුගිය ජනවාරි මස සාමූහික ගිවිසුම අත්සන් කිරීම තුළින් සැබෑ ලෙසම වතු කම්කරුවන්ට හිමි වූයේ රු 20.00 ක පමණ වැටුප් වැඩිවීමක් පමණක් බැවින් දමිළ ප්‍රගතිශීලී සන්ධානය එයට විරුද්ධ වූ බව අමාත්‍යවරයා කියා සිටියේය. එහි ප්‍රතිඵලයක් ලෙස ඉදිරි අයවැයෙන් වතු කම්කරුවන්ගේ වැටුප් වැඩිවන බව අමාත්‍යවරයා කියා සිටියා. එම වැටුප් වැඩිවීම අත්සන් කළ සාමූහිකව ගිවිසුම අත්සන් කළ පසුගිය ජනවාරි මස සිට වලංගු වන බවද අමාත්‍යවරයා පැවසීය. සාමූහික ගිවිසුම දෙමළ ප්‍රගතිශීලි සන්ධානය පිළි නොගන්නා බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=104189", "Category": null, "Parent URL": null}