{"Source": "Adaderana", "Timestamp": "August 31, 2018 08:59 am", "Headline": "මාස දෙකකට වැසෙන යාල", "News Content": "යාල ජාතික විනෝද්‍යානය හෙට (01) සිට මාස දෙකක කාලයක් සඳහා තාවකාලිකව වසා දැමිමට තීරණය කර තිබේ. පවතින දැඩි වියලි කාලගුණ තත්ත්වය හේතුවෙන් මෙම තීරණය ගත් බව වනිජිවි අධ්‍යක්ෂ ජනරාල් සූරිය බණ්ඩාර මහතා සඳහන් කළේය. ඒ අනුව යාල ජාතික විනෝද්‍යානයේ කලාප අංක 01 හෙවත් පලටුවාන පිවිසුම වසා දමනු ඇත. වාසා තැබෙන අදාල කාලසීමාව තුළ සංචාරක නිවාඩු නිකේතන සහ යටිතල පහසුකම් වැඩිදියුණු කිරිමට කටයුතු කරන බව සූරිය බණ්ඩාර මහතා සඳහන් කළේය. ලබන නොවැම්බර් මස 01 වනදා සිට යාල වනෝද්‍යානය සංචාරකයින් සඳහා යළි විවෘත කරන බවද වනජිවි අධ්‍යක්ෂ ජනරාල් සූරිය බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=95278", "Category": null, "Parent URL": null}