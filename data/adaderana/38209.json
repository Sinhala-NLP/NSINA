{"Source": "Adaderana", "Timestamp": "October 18, 2013 11:15 am", "Headline": "ග්‍රාමීය මට්ටමෙන් නිෂ්පාදන වර්ධනයට චීනය අතදෙයි ", "News Content": "මෙරට ග්‍රාමීය මට්ටමේ අත් යන්ත්‍ර රෙදිපිළි කර්මාන්තය සහ ඇඟළුම් නිෂ්පාදනය වර්ධනය කර ජාත්‍යන්තර වෙළඳපොළක් ඇති කිරීම සඳහා දායකත්වය ලබාදීමට චීනය එකඟතාව පළ කර තිබේ. මෙරට සංචාරයක නියුතු චීනයේ වාණිජ කටයුතු නියෝජ්‍ය අමාත්‍ය යු ජියැංහුවා සහ ආර්ථික සංවර්ධන අමාත්‍ය බැසිල් රාජපක්ෂ මහතා අතර ඊයේ(17) පැවති හමුවකදී මෙම එකඟතාවට පැමිණ ඇති බව වාර්තා වෙයි. ඒ අනුව අදාළ ක්ෂේත්‍ර සඳහා චීන ආයෝජකයින් යොමුකිරීමට නියමිතයි. මෙහිදි අමාත්‍ය බැසිල් රාජපක්ෂ මහතා සඳහන් කළේ මෙරට ග්‍රාමීය කාන්තාවන්ගේ සේවා වියුක්තිය වෙනුවට විකල්ප රැකියා අවස්ථාවන් සඳහා ඔවුන් යොමුකරවීම කාලීන අවශ්‍යතාවක් බවයි.", "URL": "https://sinhala.adaderana.lk/news.php?nid=38209", "Category": null, "Parent URL": null}