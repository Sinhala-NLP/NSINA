{"Source": "Adaderana", "Timestamp": "January 27, 2018 09:33 am", "Headline": "ප්‍රදේශ දෙකකින් හෙරොයින් සමඟ දෙදෙනෙක් අත්අඩංගුවට ", "News Content": "හෙරොයින් ළඟ තබාගෙන සිටි තරුණයෙකු මට්ටක්කුලිය, සමිත්පුර ප්‍රදේශයේදී අත්අඩංගුවට ගෙන තිබේ. අත්අඩංගුවට ගෙන ඇත්තේ 21 හැවිරිදි තරුණයෙකු වන අතර සැකකරු සතුව තිබී හෙරොයින් ග්‍රෑම් 102යි මිලි ග්‍රෑම් 100ක් සොයාගත් බව පොලීසිය සඳහන් කළේය. මේ අතර හෙරොයින් ග්‍රෑම් 100යි මිලි ග්‍රෑම් 110ක් සමඟ පුද්ගලයෙකු ග්‍රෑන්ඩ්පාස්, මුවදොරඋයන ප්‍රදේශයේදී ද අත්අඩංගුවට ගෙන තිබේ. අත්අඩංගුවට ගෙන ඇත්තේ ග්‍රෑන්ඩ්පාස් ප්‍රදේශයේම පදිංචි 35 හැවිරිදි පුද්ගලයෙකු බව සඳහන්ය. අත්අඩංගුවට ගත් සැකකරුවන් අද (27) දින මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83597", "Category": null, "Parent URL": null}