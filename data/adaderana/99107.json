{"Source": "Adaderana", "Timestamp": "November 12, 2018 07:04 pm", "Headline": "මැතිවරණ සටනට එජාපය නව සන්ධානයකින්", "News Content": "එක්සත් ජාතික පක්ෂය ඇතුළු පක්ෂ කිහිපයක්ම, නව ලකුණක් සහිත අලුත්ම සන්ධානයකින් ඉදිරි මහමැතිවරණය සඳහා තරඟ වදින බව එක්සත් ජාතික පෙරමුණේ හිටපු පාර්ලිමේන්තු මන්ත්‍රී රාජිත සේනාරත්න මහතා පවසයි. එම පක්ෂයේ නියෝජිතයන් ඊයේ(11) කොළඹ පැවැත්වූ විරෝධතාවයකට එක්වෙමින් ඔහු මේ බව සඳහන් කළේය. පාර්ලිමේන්තුව විසුරුවා හැරීමට එරෙහිව ඊයේ රාත්‍රියේ එක්සත් ජාතික පක්ෂ හිටපු පාර්ලිමේන්තු මන්ත්‍රිවරුන් ඇතුළු පාක්ෂිකයන් පිරිසක් පහන් දල්වා විරෝධතාවයක් පැවැත්වුවේය. ඒ කොළඹ ගංගාරාම විහාරස්ථානය අසලදීයි. මේ අතර අද පැවති මාධ්‍ය කිහිපයකදීම සජිත් ප්‍රේමදාස මහතා එක්සත් ජාතික පක්ෂ නායකත්වයට සහ අගමැති අපේක්ෂකත්වයට පත්කළ යුතු බවට අදහස් පළකෙරුණි. මේ අතර පාර්ලිමේන්තුව විසිරවූ අකාරය නීති විරෝධී බව පවසමින් යුක්තිය උදෙසා වෘත්තිකයෝ නමින් සංවිධානයක් එක්සත් ජාතික පක්ෂ බස්නාහිර පළාත් සභා මන්ත්‍රීවරුන්ගේ ප්‍රධානත්වයෙන් අද(12) පානදුර පැවැත්වූ රැස්වීමකදී උණුසුම්කාරී තත්ත්වයක් හටගත්තේය. ඒ පවතින පක්ෂ නායකත්වයට පැමිණ සිටි පිරිස දැක්වූ විරෝධතාවක් හේතුවෙන්ය.", "URL": "https://sinhala.adaderana.lk/news.php?nid=99107", "Category": null, "Parent URL": null}