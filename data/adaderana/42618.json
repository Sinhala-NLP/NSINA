{"Source": "Adaderana", "Timestamp": "April 18, 2014 07:54 am", "Headline": "අකුණකින් ඇහැළියගොඩ 2ක් මරුට", "News Content": "ඇහැළියගොඩ, උඩමාරිය ප්‍රදේශයේ දි අකුණු සැර වැදීමෙන් පුද්ගලයින් දෙදෙනෙකු මියගොස් තිබේ. ඔවුන් ගවයින් ගෙන ඒම සඳහා ගිය අවස්ථාවේ මෙම අකුණු සැර වැදීම සිදුව ඇති බව සඳහන්ය. ඊයේ පස්වරුවේ සිදුවු අකුණු සැරවැදීමෙන් මියගොස් ඇත්තේ යාය පාර, ඇහැළියගොඩ ප්‍රදේශයේ පදිංචිව සිටි 67හැවිරිදි සහ 57 හැවිරිදි පුද්ගලයින් දෙදෙනෙකි. මෘත ශරිර ඇහැළියගොඩ රෝහලේ තැන්පත් කර ඇති බව පොලිසිය පවසයි.", "URL": "https://sinhala.adaderana.lk/news.php?nid=42618", "Category": null, "Parent URL": null}