{"Source": "Adaderana", "Timestamp": "December 9, 2014 08:43 am", "Headline": " සරසවි ඇදුරන් අද වර්ජනයේ", "News Content": "විශ්ව විද්‍යාල ආචාර්යවරුන් අද (09) දිනයේ සංකේත වැඩ වර්ජනයක නිරත වීමට තීරණය කර තිබේ. විශ්ව විද්‍යාල ආචාර්යවරුන්ගේ සමිති සම්මේලනයේ සභාපති චන්ද්‍රගුප්ත තේනුවර මහතා සඳහන් කළේ අද දිනය තුළ දිවයිනේ සියලු විශ්ව විද්‍යාලවල අධ්‍යයන සහ පරිපාලන කටයුතු වලින් ඉවත් වන බවයි. ඉතා දැඩිලෙස විශ්වවිද්‍යාල දේශපාලනීකරණයවීම,විශ්ව විද්‍යාල ආචාර්යවරුන්ගේ සේවය වෙනම ස්ථරයකලා සැලකිය යුතුවීම මෙන්ම අධ්‍යාපන ක්ෂේත්‍රයට දල දේශීය නිෂ්පාදනයෙන් වෙන් කරන මුදල ඉතා අවමවීම වැනි කරුණු රාශියකට විරෝධය දැක්වීම මෙම සංකේත වර්ජනයේ අරමුණ වී තිබේ. ඉකුත් කාලයේ ආණ්ඩු පක්ෂ මන්ත්‍රීවරුන්ගේ දේශපාලන ලියුම්වලට විශ්ව විද්‍යාල සඳහා සිසුන් ඇතුළත් කර ගැනීම,උපකුලපතිවරුන් සහභාගිවිය යුතු විදේශීය සම්මන්ත්‍රණ වලට විශ්ව විද්‍යාල ප්‍රතිපාදන කොමිෂන් සභාවේ නිලධාරීන් සහභාගවීම ආදියද ආචාර්යවරුන්ගේ උදහසට හේතුවී ඇති බව සඳහන්ය.", "URL": "https://sinhala.adaderana.lk/news.php?nid=47884", "Category": null, "Parent URL": null}