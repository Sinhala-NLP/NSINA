{"Source": "Adaderana", "Timestamp": "December 28, 2016 03:01 pm", "Headline": "උතුරුමැද ගිලන් රියදුරන්ගේ සහයට අනෙක් පළාත්වලිනුත් එයි", "News Content": "උතුරු මැද පළාත් සෞඛ්‍ය සේවා ගිලන් රථ රියදුරන් විසින් සිදුකරන වැඩ වර්ජනයට සහය පළකරමින් සෙසු පළාත්වල සෞඛ්‍ය සේවා ගිලන් රථ රියදුරන් ද වැඩ වර්ජනයක් ආරම්භ කර තිබේ.මීට අමතරව උතුරු මැද පළාත් කණිෂ්ඨ සෞඛ්‍ය සේවකයින් ද මේ වන විට වැඩ වර්ජනයක් ආරම්භ කර ඇති බව වාර්තා වේ.උතුරු මැද පළාත් සෞඛ්‍ය සේවා ගිලන්රථ රියදුරු සේවාව දෙපාර්තමේන්තුගත සංවෘත සේවාවක් ලෙස ස්ථාපිත කරන ලෙස උතුරු මැද පළාත් සභාවේ බලධාරීන්ට බල කරමින් පසුගිය 21 වැනිදා සිට ගිලන් රථ රියදුරන් වැඩ වර්ජනයේ නිරතව සිටියි.", "URL": "https://sinhala.adaderana.lk/news.php?nid=67445", "Category": null, "Parent URL": null}