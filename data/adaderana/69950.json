{"Source": "Adaderana", "Timestamp": "February 22, 2017 09:23 am", "Headline": "කොටුගොඩ ඝාතනයේ තවත් සැකකරුවෙක් අත්අඩංගුවට", "News Content": "මිනුවන්ගොඩ, යාගොඩමුල්ල ,කොටුගොඩ ප්‍රදේශයේදී පුද්ගලයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන් සැකකරුවෙකු අත්අඩංගුවට ගෙන තිබේ.2012 වසරේ ජූලි මස 27 වනදා ටී 56 වර්ගයේ ගිනි අවියකින් වෙඩි තබා අදාළ ඝාතනය සිදු කර තිබේ.බස්නාහිර පළාත් උතුරු අපරාධ කොට්ඨාශයේ නිලධාරීන්ට ලද තොරතුරක් මත මිනුවන්ගොඩ, බුළුගහමුල්ල ප්‍රදේශයේදී සිද්ධියට සම්බන්ධ බවට සැකකරුවෙකු අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගත් සැකකරු අදාළ ඝාතනය සඳහා පැමිණි යතුරුපැදියේ පැදිකරු වන අතර ඔහු ආඬිඅම්බලම, පීල්ලවත්ත ප්‍රදේශයේ පදිංචි 26 හැවිරිදි අයෙක් බව සඳහන්වේ. ඔහු වැඩිදුර විමර්ශන සඳහා මිනුවන්ගොඩ පොලීසිය වෙත බාරදීමට බස්නාහිර පළාත් උතුරු අපරාධ කොට්ඨාසය පියවර ගෙන තිබේ.මේ අතර මෙම ඝාතන සිද්ධියට ආධාර අනුබල දීම හා කුමන්ත්‍රණය කිරීම සම්බන්ධයෙන් පසුගිය 2016 වසරේ ඔක්තෝබර් මස 24 වනදාද සැකකරුවෙකු අත්අඩංගුවට ගෙන මේ වන විට රක්ෂිත බන්ධනාගාර ගත කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=69950", "Category": null, "Parent URL": null}