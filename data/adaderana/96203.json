{"Source": "Adaderana", "Timestamp": "September 17, 2018 08:43 am", "Headline": "ඉන්ධන කාන්දු වු වෙරළ තීරයේ පසු විපරම් අරඹයි", "News Content": "මුතුරාජවෙල තෙල් ගබඩා සංකීර්ණය වෙත ඉන්ධන ගෙන යන නලයෙන් කාන්දු වූ තෙල් ඉවත් කිරිමෙන් පසු දික්ඕවිට සහ උස්වැටකෙයියාව දක්වා වූ වෙරළ තීරයේ පසු විපරම් කටයුතු ආරම්භ කර ඇති බව ශ්‍රි ලංකා නාවික හමුදාව පවසයි. ඒ අනුව මේ සඳහා කුඩා කණ්ඩායම් 03ක් යොදවා ඇති බව නාවික හමුදාව සඳහන් කළේය. පසුගිය 09 වන සෙනසුරාදා මුතුරාජවෙල ගබඩා සංකීර්ණයට ඉන්ධන ගෙන යන නලයක කාන්දුවක් සිදු වූ අතර වහා ක්‍රියාත්මක වූ ඛණිජ තෙල් නීතිගත සංස්ථාවේ නිළධාරින් අදාල කාන්දුව නතර කිරිමට පියවර ගත්තේය. කෙසේවෙතත් නලයෙන් කාන්දු වු ඉන්ධන මුහුදට එක් වී තිබූ අතර ඒවා දික්ඕවිට සිට උස්වැටකෙයියාව දක්වා වූ වෙරළ තීරයේ විසිරි තිබූ අතර අදාල තෙල් තට්ටුව ඉවත් කිරිමේ කටයුතු නාවික හමුදාව සහ වෙරළාරක්ෂක බලකාය විසින් සිදු කළේය.", "URL": "https://sinhala.adaderana.lk/news.php?nid=96203", "Category": null, "Parent URL": null}