{"Source": "Adaderana", "Timestamp": "September 26, 2018 04:33 pm", "Headline": "යාපනය මූල්‍ය ආයතනය කොල්ලකෑම සිද්ධියට 3  ක් අත්අඩංගුවට", "News Content": "යාපනය,චාවකච්චේරි ප්‍රදේශයේ මූල්‍ය ආයතනයකින් රුපියල් දහඅට ලක්ෂ අනූඑක්දහසක මුදලක් සොරා ගැනීමේ සිද්ධිය සම්බන්ධයෙන් තිදෙනෙකු අද (26) අලුයම අත්අඩංගුවට ගත් බව යාපනය චාවකච්චේරි පොලීසිය පවසයි. පොලීසිය පැවසූවේ පසුගිය 19 වැනිදා යාපනය චාවකච්චේරි ප්‍රදේ‍ශයේ මූල්‍ය ආයතනයකින් අදාළ මුදල් සොරකම් කිරීම සිදුව තිබු බවයි. සිද්ධිය සම්බන්ධයෙන් සිදුකළ විමර්ශනයකදී අදාළ මූල්‍ය ආයතනයේම සේවය කළ කාන්තාවක් ඇතුළු තවත් පුද්ගලයින් දෙදෙනෙකු අත්අඩංගුවට ගත් බවද පොලීසිය පැවසීය. පොලීසිය පැවසූවේ සිද්ධියට සම්බන්ධ යාපනය ප්‍රදේ‍ශයේ පදිංචි 32 හැවිරිදි කාන්තාවක් හා වයස අවුරුදු 29 ක් වු පිරිමි පුද්ගලයින් දෙදෙනෙකු අත්අඩංගුවට ගත් බවයි. අත්අඩංගුවට ගත් කාන්තාව සිද්ධිය සම්බන්ධයෙන් පැමිණිල්ල ඉදිරිපත් කොට ඇති අතර, ඇය සිද්ධිය වසන් කිරීමේ අරමුණින් සූක්ෂම අයුරින් අදාළ ක්‍රියාව සිදුකොට ඇති බවද පොලීසිය අනාවරණය කොටගෙන ඇත. අත්අඩංගුවට ගත් පිරිස යාපනය චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=96758", "Category": null, "Parent URL": null}