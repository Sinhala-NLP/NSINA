{"Source": "Adaderana", "Timestamp": "April 29, 2013 10:47 am", "Headline": "මාර්ක්ස් හෙල්ත්කෙයාර් වෙතින් නව ඖෂධ ගැන දැනුවත් කිරීමක්", "News Content": "ශී‍්‍ර ලංකාවේ ප‍්‍රමුඛතම ඖෂධ සමාගමකවන, මාර්ක්ස් හෙල්ත්කෙයාර් සමාගම, ප‍්‍රජා ඖෂධවේදීන්ගේ සංගමයේ (Asso. of Community Pharmacists) වාර්ෂික මහා සභා රැස්වීමට අනුග‍්‍රහය හා නව ඖෂධ සම්බන්ධයෙන් විශේෂ දැනුවත්කිරීමක් සිදු කෙරුණි. පසුගියදා කොළඹ රිජ්වේ ආර්යා ළමා රෝහලේ ශ‍්‍රවණාගාරයේ දී පැවැති ප‍්‍රජා ඖෂධවේදීන්ගේ සංගමයේ මහා සභ රැස්වීම දිවයින පුරා විසීරී සිටින ඖෂධවේදීන් සහභාගී වූහ. මෙම සමුළුවේදී මාර්ස්ක් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය, එස්. මහකලන්ද මහතා විසින් ලොවේ නවීනතම ඖෂධ, වෛද්‍ය උපකරණ, ඒවා රෝගීන්ට නිකුත් කළ යුතු අන්දම හා ඖෂධ නිකුත්කිරීමේදී ඖෂධවේදීන් මුහුණදෙන ගැටලු ආදිය දැනුවත් කරමින් විශේෂ ඵලදායි දේශනයක් පවත්වනු ලැබීය. ප‍්‍රජා ඖෂධවේදීන්ගේ සංගමයේ මහ සභා රැස්වීමට අනුග‍්‍රහය දැක්වීම හා ඖෂධ සම්බන්ධයෙන් දැනුවත්කිරීම සම්බන්ධයෙන් මාර්ක්ස් හෙල්ත්කෙයාර් සමාගමේ අධ්‍යක්ෂ, අජිත් ජයතිලක මහතා මෙසේ පැවසුවේය. \"නිවැරදි හා ඵලදායි ඖෂධ සැපයීමෙන් නිරෝගීමත් ශී‍්‍ර ලංකාවක් බිහිකිරීමේ අරමුණෙන් ව්‍යාපාරික මෙහෙයුම් පවත්වන අප මාර්ක්ස් හෙලත්කෙයාර් සමාගම ආයතනික සමාජ සත්කාරක වැඩසටහන් ලෙසින් මෙරට වෛද්‍ය ක්ෂේත‍්‍රයට විශාල දායකත්වයක් ලබාදෙන සමාගමක්. මාර්ක්ස් හෙල්ත්කෙයාර් සමාගමේ සමාජ සත්කාරක වැඩසටහන් අතර විවිධ වෛද්‍ය ක්ෂේත‍්‍රයන් නියැළි විශේෂඥ වෛද්‍යවරුන් ඇතුළු වෛද්‍ය වෘත්තිකයන්ට අදාළ ක්ෂේත්‍රයන් හි නව දැනුම ලබාදීම, වෛද්‍ය වෘත්තික සංගම්වලට අනුග‍්‍රහය හා දායකත්වය ලබාදීම, පොදු මහජනයාගේ නිරෝගීමත් දිවිය සහතිකකිරීම සඳහා වෛද්‍ය කදවුරු පැවැත්වීම ආදිය නිරන්තරයෙන්ම සිදු කරනු ලබනවා. ප‍්‍රජා ඖෂධවේදීන්ගේ වාර්ෂික සමුළුව අනුග‍්‍රහය දැක්වීමද එවැනි ආයතනික සමාජ සත්කාරක වැඩසටහනක් වූවා සේම, එහි මාර්ක්ස් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය, එස්. මහකලන්ද මහතා විසින් නව ඖෂධ හා වෛද්‍ය උපකරණ හඳුන්වාදීම හා රෝගීන්ට ඖෂධ නිකුත්කිරීමේදී අනුගමනය කළ යුතු පිළිවෙත් සම්බන්ධයෙන් කළ විශේෂ දේශනය ප‍්‍රජා ඖෂධවේදීන්ගේ වෘත්තීය දිවියට බොහෝ ප‍්‍රයෝජනවත් වූවා. ඉදිරියේදීත් නිරෝගීමත් ශී‍්‍ර ලංකාවක් බිහිකිරීමට උපකාරීවන සමාජ සත්කාරයන් හී නියැළීමට අප සමාගම සැමවිටම සූදානමින් සිටිනවා.\" යන්නය. ශී‍්‍ර ලංකාවේ ප‍්‍රමුඛතම ඖෂධ සමාගමකවන මාර්ක්ස් හෙල්ත්කෙයාර් සමාගම, හෘද රෝග සඳහා ඖෂධ, ප‍්‍රතිජීවක, පිළිකා මර්දන ඖෂධ, ආහාරමය අතිරේක හා විජලනයට අවශ්‍ය ඖෂධ ආදි ලොවේ නවීනතම හා විශිෂ්ටතම ඖෂධ රැසක් ම ශී‍්‍ර ලංකාවට ගෙන්වා බෙදාහරින සමාගමකි.", "URL": "https://sinhala.adaderana.lk/news.php?nid=33667", "Category": null, "Parent URL": null}