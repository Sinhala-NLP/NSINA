{"Source": "Adaderana", "Timestamp": "March 25, 2011 08:29 am", "Headline": "මියන්මාරයේ ප්‍රබල භූකම්පන 02 ක්", "News Content": "ඊසාන දිග මියන්මාරයේ ප්‍රබල භූකම්පන දෙකක් සිදුව තිබේ. ලාඕස් සහ තායිලන්ත දේශ සීමා ආසන්නයේ සිදූවූ මෙම මෙම භූකම්පන රික්ටර් මාප‍කයේ ඒකක 7 ක් ලෙස සටහන් වූ බව විදෙස් මාධ්‍ය වාර්තා කරයි. මින් පළමු භූකම්පනයේ කේන්ද්‍රය කිලෝමීටර් 10 ක පමණ ගැඹුරින් වූ ගොඩබිම් ප්‍රදේශයක සිදුව ඇත. අනෙක් භූකම්පන‍යේ කේන්ද්‍රය කිලෝමීටර් 230 ක පමණ ගැඹුරින් වූ ගොඩබිම් ප්‍රදේශයේ සිදුව ඇති බව වාර්තා වේ. අදාළ ප්‍රදේශය භූකම්පන බහුල වශයෙන් සිදුවන ප්‍රදේශයක් ලෙස ද හඳුනාගෙන ඇත. කෙසේවුවත් මෙම භූකම්පන වලින් සිදුවූ හානිය පිළිබඳ මෙතෙක් වාර්තා වී නැත.", "URL": "https://sinhala.adaderana.lk/news.php?nid=15059", "Category": null, "Parent URL": null}