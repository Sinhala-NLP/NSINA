{"Source": "Adaderana", "Timestamp": "May 7, 2010 03:07 pm", "Headline": "පාසලක් නැතිනම් අභියාචනා එවන්න -බන්දුල", "News Content": "පළමු ශ්‍රේණීය සඳහා මෙතෙක් පාසලක් හිමි නොවු දරුවන්‍ වෙනුවෙන් අභියාචනා සළකා බැලීමට අධ්‍යාපන අමාත්‍යවරයා ත්‍රිපුද්ගල කමිටුවක් පත්කර තිබේ. මේ වසරේ මෙතෙක් පාසලකට ඇතුළත් වීමට නොහැකි වු දරුවන් පිළිබඳ මේ මස 10 වැනිදා සිට 17 වැනිදා දක්වා අභියාචනා ඉදිරිපත් කළ හැකි බව අමාත්‍ය බන්දුල ගුණවර්ධන මහතා සඳහන් කළේය. අධ්‍යාපන අමාත්‍යාංශයේ ලේකම්වරයා වෙත එම අභියාචනා ඉදිරිපත් කළ යුතු බව බන්දුල ගුණවර්ධන අමාත්‍යවරයා පවසයි. විභාග කොමසාරිස්වරයා, අධ්‍යාපන අමාත්‍යාංශ ලේකම්වරයා සහ ග්‍රන්ථ ප්‍රකාශන කොමසාරිස්වරයාගෙන් සමන්විත කමිටුව හමුවට එම අභියාචනා ඉදිරිපත් කිරීමට නියමිතය. එහිදි ලබදෙන තීරණයට කිසිදු දේශපාලන බලපෑමක් ඇති නොවීමට තමන් වග බලා ගන්නා බව අද පැවති මාධ්‍ය හමුවකට එක්වෙමින් බන්දුල ගුණවර්ධන අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8248", "Category": null, "Parent URL": null}