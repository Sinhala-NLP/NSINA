{"Source": "Adaderana", "Timestamp": "February 25, 2016 08:53 am", "Headline": "දළදා මාළිගය ඉදිරිපිට මාර්ගය විවෘත කිරීමට විරුද්ධයි", "News Content": "දළදා මාළිගය ඉදිරිපිට මාර්ගය විවෘත කිරීමට විරෝධය පළ කරන බව අස්ගිරි පාර්ශවයේ මහානායක අති පූජ්‍ය ගලගම ශ්‍රී අත්තදස්සී හිමි පවසයි.උන්වහන්සේ පෙන්වා දෙන්නේ එම මාර්ගය විවෘත කිරීම දළදා වහන්සේට කරන අගෞරවයක් බවයි.මහනුවර පැවති මාධ්‍ය හමුවකට එක්වෙමින් අති පූජ්‍ය ගලගම ශ්‍රී අත්තදස්සී හිමියන් මෙම අදහස් පළ කළේය.මෙම පාර විවෘත කිරීම සම්බන්ධයෙන් අස්ගිරි හා මල්වතු විහාර වල ස්වාමින් වහන්සේලා මත දෙකක නොසිටින බවද උන්වහන්සේ කියා සිටියේය.", "URL": "https://sinhala.adaderana.lk/news.php?nid=57559", "Category": null, "Parent URL": null}