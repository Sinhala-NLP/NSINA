{"Source": "Adaderana", "Timestamp": "December 3, 2017 10:34 am", "Headline": " හෙද සේවාවට පුරුෂ පක්ෂය වැඩි කරන්න යයි", "News Content": "හෙද සේවාවට බදවාගන්නා පුරුෂ පක්ෂය වැඩි කිරීමට සෞඛ්‍ය අමාත්‍යංශය තීරණය කර තිබේ. මේ වන විට හෙද සේවාව සඳහා පුරුෂ පක්ෂය බඳවාගැනීමේ සීමාව සියයට 05ක් වන බව සෞඛ්‍ය අමාත්‍යංශය පෙන්වා දෙයි. එම සියයට පහේ සීමාව සංශෝධනය කර කැබිනට් පත්‍රිකාවක් සකස් කර කඩිනමින් ඉදිරිපත් කරන ලෙස සෞඛ්‍ය අමාත්‍ය රාජිත සේනාරත්න මහතා සෞඛ්‍ය අමාත්‍යංශ ලේකම්වරයාට උපදෙස් ලබාදී තිබේ. මීට අමතරව දිවයින පුරා රෝහල් වල හෙද හෙදියන් දහසක පමණ හිඟයක් පවතින අතර එයට පිළියමක් ලෙස හෙද විද්‍යාල සංවර්ධනය කර පුහුණු කරන හෙද හෙදියන් සංඛ්‍යාව වැඩි කිරීමට පියවර ගන්නා බව රාජිත සේනාරත්න අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=80949", "Category": null, "Parent URL": null}