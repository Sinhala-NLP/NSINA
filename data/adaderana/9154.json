{"Source": "Adaderana", "Timestamp": "June 22, 2010 10:38 am", "Headline": "රුහුණු සරසවිය යළි විවෘත කිරීම ගැන 24 අවසන් තීරණයකට ", "News Content": "තාවකාලිකව වසා දමා ඇති රුහුණු විශ්ව විද්‍යාලයේ පීඨ 4 යළි විවෘත කිරීම සම්බන්ධයෙන් ලබන 24 වැනිදා අවසන් තීරණයකට එළඹෙන බව එම විශ්ව විද්‍යාලයේ උපකුලපති මහාචාර්ය සුසරිත් මෙන්ඩිස් මහතා පවසයි. විශ්ව විද්‍යාලයේ පීඨාධිපතිවරුන් සහ අංශ ප්‍රධානීන් අතර ඊයේ පස්වරුවේ පැවති සාකච්ඡාවේ දී මේ සම්බන්ධයෙන් එකඟත්වයකට‍ පැමිණි බව ඔහු සඳහන් කළේය. මේ වන විට විශ්ව විද්‍යාල පරිශ්‍රය තුළ පවතින ආරක්ෂක තත්ත්වය පිළිබඳ පොලිසියෙන් අවශ්‍ය තොරතුරු ලබාගත් බවත් ඒ අනුව ලබන සඳුදා වන විට විශ්ව විද්‍යාලයේ එක් පීඨයක් හෝ ආරම්භ කිරීමට හැකිවනු ඇති බවටත් මහාචාර්ය සුසරිත් මෙන්ඩිස් මහතා විශ්වාසය පළ කරයි. පළමුව තාවකාලිකව වසා දමා ඇති විද්‍යා පීඨය ආරම්භ කිරීම කෙරෙහි අවධානය යොමු කර ඇති බව ඔහු පැවසුවේය.", "URL": "https://sinhala.adaderana.lk/news.php?nid=9154", "Category": null, "Parent URL": null}