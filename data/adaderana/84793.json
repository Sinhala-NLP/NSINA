{"Source": "Adaderana", "Timestamp": "February 25, 2018 07:57 am", "Headline": "කන්දක්කුලිය වෙරළෙන් රත්‍රං තොගයක් සමඟ 2 ක් අත්අඩංගුවට", "News Content": "කල්පිටිය, කන්දක්කුලිය වෙරළ ප්‍රදේශයේ දී රත්‍රං තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. නාවික හමුදා නිලධාරීන්ට ලද තොරතුරක් මත ඩිංගි යාත්‍රාවක් පරීක්ෂා කිරීමේ දී රත්‍රං තොගය සමඟ සැකකරුවන් අත්අඩංගුවට ගත් බව නාවික හමුදා මාධ්‍ය ප්‍රකාශක ක්මාන්ඩර් දිනේෂ් බණ්ඩාර මහතා සඳහන් කළේය. එහිදි රත්‍රං කිලෝග්‍රෑම් 07ක් සොයාගෙන ඇති අතර ඒවායේ වටිනාකම රුපියල් කෝටි 05ක් පමණ වන බව සඳහන්ය. අත්අඩංගුවට ගත් සැකකරුවන් වැඩිදුර විමර්ශන සදහා ශ්‍රී ලංකා රේගු දෙපාර්තමේන්තුව වෙත භාරදුන් බව ද නාවික හමුදා මාධ්‍ය ප්‍රකාශක ක්මාන්ඩර් දිනේෂ් බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=84793", "Category": null, "Parent URL": null}