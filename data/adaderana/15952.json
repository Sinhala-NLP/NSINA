{"Source": "Adaderana", "Timestamp": "May 7, 2011 04:25 pm", "Headline": "රට රැකියා සඳහා නව ප්‍රවර්ධන වැඩසටහනක්", "News Content": "ශ්‍රී ලාංකික ශ්‍රමිකයින්ට විදෙස් රටවල රැකියා ලබාගැනීම අරමුණු කරගනිමින් නව රැකියා ප්‍රවර්ධන වැඩසටහනක් ක්‍රියාත්මක කිරීමට විදේශ සේවා නියුක්ති කාර්යාංශය තීරණය කර තිබේ. කටාර්, එක්සත් අරාබි එමිර් රාජ්‍යය සහ සෞදි අරාබිය යන රටවල් මූලික කරගනිමින් මෙම ප්‍රවර්ධන වැඩසටහන් ක්‍රියාත්මක කිරීමට නියමිත බව එම කාර්යාංශය සඳහන් කරනු ලැබීය. ඒ අනුව ඒ ඒ රටවල කම්හල් හිමියන්, ඉදිකිරීම් අංශ ප්‍රධානීන් වැනි රැකියා ක්ෂේත්‍රවල වගකිවයුතු පුද්ගලයින් පොදුවේ සහභාගී කරගනිමින් වැඩමුළු පවත්වා මෙරට ශ්‍රමිකයින්ගේ නිපුණතා පිළිබඳව ඔවුන් දැනුවත් කෙරෙනු ඇත.", "URL": "https://sinhala.adaderana.lk/news.php?nid=15952", "Category": null, "Parent URL": null}