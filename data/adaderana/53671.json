{"Source": "Adaderana", "Timestamp": "September 5, 2015 12:57 pm", "Headline": "ලාංකිකයාගේ මරණයට පරීක්ෂණයක්", "News Content": "චෙන්නායි පොලිස් අත්අඩංගුවේ සිටි ශ්‍රී ලාංකිකයෙකු මියයාමේ සිද්ධිය සම්බන්ධයෙන් පරීක්ෂණයක් පවත්වන ලෙස චෙන්නායි අධිකරණය නියෝග කර තිබේ.ව්‍යාජ වීසා බලපත්‍ර සිද්ධියක් සම්බන්ධයෙන් අත්අඩංගුවට ගත් මෙම ශ්‍රී ලාංකිකයා ඊයේ අළුයම චෙන්නායි පොලිස් සිරමැදිරිය තුළ මියගොස් තිබුණි.මොහු දියවැඩියා රෝගයෙන් පෙළෙන්නෙකු බවට වෛද්‍ය වාර්තා ඉදිරිපත් කර තිබුණ ද හෘදයාබාධයක් හේතුවෙන් ඔහු මිය ගොස් ඇති බවට මරණ පරික්ෂණයේදී අනාවරණය වී ඇත.ඒ අනුව මෙම ශ්‍රී ලාංකිකයාගේ මරණය සැක සහිත බව අනාවරණය වී තිබේ.මෙම මරණය සම්බන්ධයෙන් පුළුල් විමර්ශනයක් සිදුකර වාර්තාවක් ඉදිරිපත් කරන ලෙස චෙන්නායි පොලිසියට නියෝග කර ඇත.මියගිය ශ්‍රී ලාංකිකයාගේ මෘත ශරීරය මේ වන විට චෙන්නායි රජයේ රෝහලේ තැන්පත් කර ඇති බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=53671", "Category": null, "Parent URL": null}