{"Source": "Adaderana", "Timestamp": "January 8, 2017 05:16 pm", "Headline": "   නීතිය ක්‍රියාත්මක කිරීමට නොහැකිවීම ගැන මම ලැජ්ජා වෙනවා ", "News Content": "මාධ්‍යවේදී ලසන්ත වික්‍රමතුංග ඝාතනයට වගකිව යුතු පුද්ගලයින්ට එරෙහිව නීතිය ක්‍රියාත්මක කිරීමට මේ වන තෙක් නොහැකිවීම පිළිබඳ තමා ලැජ්ජාවට පත්වන බව ජාතික සංවාඳ පිළිබඳ අමාත්‍ය මනෝ ගනේෂන් මහතා පවසයි.ලසන්ත වික්‍රමතුංග ඝාතනයට අණදුන් පුද්ගලයින්ට සහ ඝාතකයින්ට එරෙහිව නීතිය ක්‍රියාත්මක නොකර ඔහුගේ ගුණසැමරීමෙන් ප්‍රයෝජනයක් නොමැති බව අමාත්‍යවරයා පෙන්වා දෙයි.මාධ්‍යවේදී ලසන්ත වික්‍රමතුංග මහතාගේ ගුණානුස්මරණය අදට (08) යෙදී ඇති අතර ඒ වෙනුවෙන් සංවිධානය කර තිබු ගුණසැමරුම් උත්සවයට එක්වෙමින් මනෝගනේෂන් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=67870", "Category": null, "Parent URL": null}