{"Source": "Adaderana", "Timestamp": "November 28, 2011 09:40 am", "Headline": "අයහපත් කාලගුණය නිසා මරණ ගණන 20 දක්වා ඉහළ යයි ", "News Content": "පැවති අයහපත් කාලගුණ තත්ත්වය හේතුවෙන් සිදු වූ පුද්ගල මරණ සංඛ්‍යාව 20 ක් දක්වා ඉහළ ගොස් තිබේ. තවත් පුද්ගලයින් 20 දෙනෙකු අතුරුදන්ව සිටින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. ඔවුන් සෙවීමේ කටයුතු නාවික හමුදාවේ සහයෙන් සිදු කෙරෙන බව ඔහු කියා සිටියේය. අවතැන් කඳවුරු 7 ක පවුල් 427 ට අයත් පුද්ගලයින් 1723 දෙනෙකු තවමත් රැඳී සිටින බව ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=20310", "Category": null, "Parent URL": null}