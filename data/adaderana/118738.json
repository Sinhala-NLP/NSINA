{"Source": "Adaderana", "Timestamp": "September 10, 2019 11:23 am", "Headline": "උතුරු කොරියාව නැවතත් සාකච්ඡාවකට", "News Content": "න්‍යෂ්ටිකහරණ ක්‍රියාවලිය සම්බන්ධයෙන් මෙම මස අගදී අමෙරිකාව සමඟ යලි සාකච්ඡා ආරම්භ කිරීමට බලාපොරොත්තු වන බව උතුරු කොරියාව පවසයි. උතුරු කොරියානු උප විදේශ කටයුතු අමාත්‍ය චෝයි සොන් හුයි මේ බව සඳහන් කර ඇති බව විදෙස් මාධ්‍ය වාර්තා කළේය. උතුරු කොරියාව සහ අමෙරිකාව අතර සාකච්ඡා යලි ආරම්භ කිරීම සම්බන්ධයෙන් බලා පොරොත්තු සහගත ප්‍රකාශයක් අමෙරිකානු රාජ්‍ය ලේකම් මයික් පොම්පියෝ විසින් ද පසුගියදා සිදුකර තිබුණි. කෙසේ වෙතත් න්‍යෂ්ටිකහරණ ක්‍රියාවලිය සම්බන්ධයෙන් සාකච්ඡා ආරම්භ කිරීමේ සූදානම පිළිබද උතුරු කොරියානු උප විදේශ කටයුතු අමාත්‍යවරයාගේ ප්‍රකාශයෙන් පැය කිහිපයකට පසුවද උතුරු කොරියාව විසින් කෙටි දුර මිසයිල දෙකක් අත්හදා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=118738", "Category": null, "Parent URL": null}