{"Source": "Adaderana", "Timestamp": "September 10, 2010 09:49 am", "Headline": "කැනඩාවේ හිටපු ඔත්තු සේවා ප්‍රධානියෙක් මෙරටට එයි ", "News Content": "නීති විරෝධී සංක්‍රමණ පිළිබඳ විමර්ශනය කිරීම සඳහා විශේෂ නියෝජිතයෙකු ලෙස හිටපු කැනේඩියානු ඔත්තු සේවා ප්‍රධානියෙකු ආසියානු කලාපය වෙත එවීමට කැනඩාව තීරණය කර තිබේ. තොරතුරු හුවමාරු කර ගැනීම හා සහයෝගිතාවය වර්ධනය කර ගැනීමේ අරමුණින් ඔහු ශ්‍රී ලංකාව, තායිලන්තය ඇතුළු රටවල් කිහිපයක සංචාරය කිරීමට නියමිතය. කැනේඩියානු ආරක්ෂක බුද්ධි අංශයේ හිටපු අධ්‍යක්ෂවරයෙකු වන වෝඩ් එල්කොක් මහතා මෙසේ ශ්‍රී ලංකාව හා තායිලන්තය ඇතුළු රටවල් කිහිපයක සංචාරය කිරීමට නියමිත බව කැනේඩියානු ආගමන විගමන කටයුතු පිළිබඳ අමාත්‍ය ජේසන් කෙනී මහතා පවසයි. ශ්‍රී ලාංකික සංක්‍රමණිකයින් හාරසිය අනූ දෙදෙනෙකු රැගත් සන් සී නෞකාව කැනඩාවේ බ්‍රිටිෂ් කොළොම්බියා වෙරළ තීරයට පැමිණීමත් සමඟ අනවසර සංක්‍රමණිකයින් තම රටට ඇතුළු වීම වළක්වා ගැනීම පිළිබඳ කැනඩාවේ වැඩි අවධානයක් යොමු වී තිබේ.", "URL": "https://sinhala.adaderana.lk/news.php?nid=10760", "Category": null, "Parent URL": null}