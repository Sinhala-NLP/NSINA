{"Source": "Adaderana", "Timestamp": "August 12, 2013 10:19 am", "Headline": "බදුල්ලේ සෝදිසියකින් 34ක් අත්අඩංගුවට", "News Content": "චෝදනා රැසකට වරෙන්තු ලබා සිටි පුද්ගලයින් 9ක් ඇතුළු 34 දෙනෙකු බදුල්ලේ කළ සෝදිසි මෙහෙයුමකදී අත්අඩංගුවට ගෙන තිබේ. බදුල්ල නගරය, තෙල්බැද්දවත්ත, ග්ලෙන්ඇල්පින්වත්ත සහ තල්දෙන යන ප්‍රදේශවල ඊයේ දවස පුරා සෝදිසි මෙහෙයුම ක්‍රියාත්මක කළ බව බදුල්ල පොලිසිය සඳහන් ක‍ළේය. මත්ද්‍රව්‍ය ළඟ තබා ගැනීමේ චෝදනා මත අත්අඩංගුවට ගත් පුද්ගලයින් 17 දෙනෙකු සැකකරුවන් අතර වේ. ඔවුන් අද බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36561", "Category": null, "Parent URL": null}