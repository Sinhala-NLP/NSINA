{"Source": "Adaderana", "Timestamp": "March 31, 2018 03:15 pm", "Headline": "පොලීසියේ ලොකු පුටු මාරු වෙයි", "News Content": "ප්‍රධාන පොලිස් පරීක්ෂකවරුන් තිදෙනෙකු සහ පොලිස් පරීක්ෂකවරයෙකු සේවයේ අවශ්‍යතාව මත වහාම ක්‍රියාත්මක වන පරිදි ස්ථාන මාරු කර තිබේ. පොලිස්පතිවරයාගේ නිර්දේශ මත ජාතික පොලිස් කොමිසම විසින් අදාළ ස්ථාන මාරු සිදු කර ඇති බව පොලිස් මූලස්ථානය සඳහන් කළේය. ඒ අනුව හෙට්ටිපොල පොලිස් ස්ථානයේ ස්ථානාධිපති ලෙස කටයුතු කළ ප්‍රධාන පොලිස් පරීක්ෂක එස්. එන් ද සොසියා මහතා නාවලපිටිය පොලිස් ස්ථානාධිපති ලෙසත්, නාවලපිටිය ස්ථානාධිපති ලෙස කටයුතු කළ ප්‍රධාන පොලිස් පරීක්ෂක ආර්.ඩී.ඒ රාජපක්ෂ මහතා හෙට්ටිපොල ස්ථානාධිපති ලෙසත් මාරුකර යවා තිබේ. එමෙන්ම බුලත්සිංහල පොලිස් ස්ථානයේ ස්ථානාධිපති ලෙස කටයුතු කළ ප්‍රධාන පොලිස් පරීක්ෂක එච්.ඒ ප්‍රේමලාල් මහතා කොත්මලේ පොලිස් ස්ථානාධිපති ලෙසත්, කොත්මලේ සිටි පොලිස් පරීක්ෂක එච්.බී.එම්.ඩබ්ලිව්.එල්.එන්.බී මහගෙදර මහතා වටවල පොලිස් ස්ථානයේ ස්ථානාධිපති ලෙසත් ස්ථාන මාරු කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=86662", "Category": null, "Parent URL": null}