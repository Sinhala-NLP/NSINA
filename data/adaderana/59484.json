{"Source": "Adaderana", "Timestamp": "April 25, 2016 05:01 pm", "Headline": "ඔබාමා හමුදා බළඇණියක් සිරියාවට යවයි", "News Content": "අමෙරිකානු ජනාධිපති බැරැක් ඔබාමා 250කින් යුත් හමුදා බළඇණියක් සිරියාවට යැවීමට තීරණය කර තිබේ.කෙසේ වෙතත් එම හමුදා බලඇණිය ත්‍රස්ත මර්දන මෙහෙයුම්වලට ක්‍රියාකාරී ලෙස සම්බන්ධ නොවනු ඇති බව විදෙස් මාධ්‍ය වාර්තා කළේය.අදාළ හමුදා නිලධාරීන් විසින් අයි.එස් ත්‍රස්ත සංවිධානයට එරෙහිව මෙහෙයුම් ක්‍රියාත්මක කරන සිවිල් සංවිධානවලට උපදේශන සහය ලබාදීම සහ වෛද්‍ය සේවා ඇතුළු සේවා කිහිපයක් සම්බන්ධයෙන් අවශ්‍යය උපකාර ලබාදීමට නියමිත බව වාර්තා වෙයි.එම නව හමුදා නිලධාරීන් පිරිස සමග සිරියාවට අනුයුක්ත කර සිටින යුධ ක්‍රියාකාරකම් සඳහා සම්බන්ධ නොවන අමෙරිකානු හමුදා නිලධාරීන් සංඛ්‍යාව 300ක් දක්වා ඉහළ යන බව වාර්තා වෙයි.මේ වන විට සිරියාවේ පවතින දේශපාලන අස්ථාවරත්වය හේතුවෙන් ක්‍රියාකාරී හමුදා බලඇණි යෙදවීම සුදුසු නොවන බව අමෙරිකානු ජනාධිපති බැරැක් ඔබාමා පවසයි.", "URL": "https://sinhala.adaderana.lk/news.php?nid=59484", "Category": null, "Parent URL": null}