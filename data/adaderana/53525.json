{"Source": "Adaderana", "Timestamp": "August 29, 2015 09:58 am", "Headline": "නවසීලන්තයේ සිටි ලාංකිකයෙක් මියයයි ", "News Content": "නවසීලන්තයේ සිදුවූ රිය අනතුරකින් ශ්‍රී ලාංකිකයෙකු මියගොස් තිබේ. එරට රිවස්ඩේල් ප්‍රදේශයේ මෙම අනතුර සිදුව ඇති බව සඳහන්ය. මොටර් රථයක් සහ වෑන් රථයක් එකිනෙක ගැටීමෙන් අනතුර සිදුව ඇති බව වාර්තාවෙයි . මියගොස් ඇත්තේ 44 හැවිරිදි ප්‍රදීප් එදිරිසිංහ නැමැති ශ්‍රී ලාංකිකයෙකි. ඔහු ගොවිපළක සේවය කරමින් සිටි රිවස්ඩේල් ප්‍රදේශයේ පදිංචිව සිටි අයෙකු බව වාර්තා වෙයි. වෑන් රථයේ ගමන්ගත් දෙදෙනෙකුද තුවාල ලබා ඇති බව සඳහන්ය. තුවාල ලැබූවන් අතර කාන්තාවක් ද වන බව වාර්තා වෙයි. ඔවුන් ඉතාලි ජාතිකයින් වන අතර කාන්තාවගේ තත්ත්වය බරපතළ බව සඳහන්ය.", "URL": "https://sinhala.adaderana.lk/news.php?nid=53525", "Category": null, "Parent URL": null}