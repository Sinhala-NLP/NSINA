{"Source": "Adaderana", "Timestamp": "June 30, 2018 07:31 pm", "Headline": "මුදල් ලබා ගැනීමේ චෝදනා හිටපු ජනපති ප්‍රතික්ෂේප කරයි", "News Content": "\"ද නිව්යෝක් ටයිම්ස්\" පුවත්පත පවසන පරිදි තමන් කිසිඳු මැතිවරණ ව්‍යාපාරයක් සඳහා විදෙස් සමාගමකින් මුදල් ලබාගෙන නොමැති බව හිටපු ජනාධිපති මහින්ද රාජපක්ෂ මහතා අවධාරණය කරයි. මාවතගම පැවති උත්සවයකදී හිටපු ජනාධිපතිවරයා මේ අදහස් පල කළේය. කුරුණෑගල මාවතගම ආඳාගල ශ්‍රී විසුද්ධාරාමයේ නව පුස්තකාලය සහ වළාකුළු බැම්ම විවෘත කිරීම හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් අද (30) පෙරවරුවේ සිදු කෙරිණි. බැඳුම්කර වංචාව සම්බන්ධයෙන් අද වන විට රටේ නායකයන්ට චෝදනා එල්ලවන බවත් ඒ වෙනුවට අපට විරුද්ධව පිටරට පත්තරයක් යොදාගනිමින් ප්‍රවෘත්ති ගෙතූ බව හිටපු ජනාධිපතිවරයා ප්‍රකාශ කළේය. වත්මන් ආණ්ඩුවේ වැරදි වසා ගැනීම සඳහා චෝදනා කරන බවත් ජාත්‍යන්තර සමාගම්වලින් මුදල් නොලැබුණු බව තමා පැහැදිළිව ප්‍රකාශ කරන බවද හිටපු ජනාධිපතිවරයා පැවසීය.", "URL": "https://sinhala.adaderana.lk/news.php?nid=91756", "Category": null, "Parent URL": null}