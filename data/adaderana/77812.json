{"Source": "Adaderana", "Timestamp": "September 20, 2017 03:45 pm", "Headline": "යතුරු පැදි කල්ලියක් මහ මගදී පුතා ඉදිරියේ පියා මරයි", "News Content": "යාපනය,නාවලර් වීදිය ප‍්‍රදේශයේදී යතුරුපැදි හතරකින් පැමිණි පුද්ගලයින් අට දෙනෙකු ඊයේ(19) පුද්ගලයෙකුට තියුණු ආයුධ වලින් පහරදී ඝාතනය කොට තවත් අයකුට තුවාල සිදුකොට පලාගොස් ඇත.මෙසේ ප්‍රහාරයට ලක් වී ඇත්තේ යාපනය නාවලර් ප‍්‍රදේශයේ පදිංචි පිය, පුතු දෙපළකි.පහරකෑම හා කැපුම් තුවාල හේතුවෙන් සෙල්වනායගම් රත්නබාලසිංහම් නමැති 38 හැවිරිදි තිදරු පියා ජිවිතක්ෂයට පත් වූ අතර රත්නබාලසිංහම් රජීවන් නැමැති මියගිය පුද්ගලයාගේ 18 හැවිරිදි පුත්‍රයා තුවාල ලබා යාපනය රෝහලට ඇතුළත් කොට ඇත.පෞද්ගලික ආරවුලක් ගැටුමට හේතු වී ඇති බව පොලිසිය පවසයි. සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ඇති අතර තවත් පිරිසක් අත්අඩංගුවට ගැනීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=77812", "Category": null, "Parent URL": null}