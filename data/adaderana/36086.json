{"Source": "Adaderana", "Timestamp": "July 25, 2013 11:11 am", "Headline": "රිය අනතුරින් හිඟුරක්ගොඩ ප්‍රා.ස. මන්ත්‍රී මරුට ", "News Content": "හිඟුරක්ගොඩ ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රීවරයෙකු රිය අනතුරකින් ජීවිතක්ෂයට පත්ව තිබේ. මන්ත්‍රීවරයා ගමන්ගත් කැබ් රථය මින්නේරිය රොටවැව ප්‍රදේශයේ පාලමක් මතින් ගමන් කරමින් තිබියදී ඇළකට වැටීමෙන් අනතුර සිදුව ඇති බව සඳහන් වෙයි. අනතුර සිදුවන අවස්ථාවේ මන්ත්‍රීවරයා පමණක් රථයේ ගමන් කරමින් සිට ඇති අතර දියේ ගිළීමෙන් ඔහුගේ මරණය සිදුව ඇති බවට අනාවරණය වී තිබේ. සිද්ධියෙන් හිඟුරක්ගොඩ ප්‍රාදේශීය සභා මන්ත්‍රී ආර්.බී.රත්නායක මහතා මෙලෙස මියගොස් ඇත. අනතුර සම්බන්ධයෙන් මින්නේරිය පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=36086", "Category": null, "Parent URL": null}