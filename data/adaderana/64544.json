{"Source": "Adaderana", "Timestamp": "September 29, 2016 03:11 pm", "Headline": " හිටපු LTTE සාමාජිකයින් 4ක් සමාජගත කරයි", "News Content": "පුනරුත්ථාපනය ලැබූ හිටපු එල්.ටී.ටී.ඊ. සාමාජිකයින් සිව්දෙනෙකු සමාජ ගත කර තිබේ. වව්නියාව පූන්තෝට්ටම් පුනරුත්ථාපනය මධ්‍යස්ථානයේ පුනරුත්ථාපනය ලැබූ සිව්දෙනෙකු මෙලෙස සමාජ ගත කෙරුණු බව අද දෙරණ වාර්තාකරු සඳහන් කළේය. මෙම අවස්ථාව සඳහා පුනරුත්ථාපනය මධ්‍යස්ථාන භාර නිලධාරීන් සහ පුනරුත්ථාපනය ලැබූ හිටපු එල්.ටී.ටී.ඊ. සාමාජිකයින්ගේ ඥාතීන් ඇතුළු පිරිසක් එක්ව සිටි බව සඳහන්ය. වව්නියාව පූන්තෝට්ටම් පුනරුත්ථාපනය මධ්‍යස්ථානය තුළ හිටපු එල්.ටී.ටී.ඊ. සාමාජිකයින් 15 දෙනෙකු තවදුරටත් පුහුණුව ලබන බව වාර්තා වෙයි.", "URL": "https://sinhala.adaderana.lk/news.php?nid=64544", "Category": null, "Parent URL": null}