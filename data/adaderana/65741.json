{"Source": "Adaderana", "Timestamp": "November 5, 2016 01:41 pm", "Headline": "  කොළඹට පැය 8ක ජල කප්පාදුවක්", "News Content": "කොළඹ, ප්‍රදේශ කිහිපයකට අද (05) රාත්‍රි 9යේ සිට පැය 08ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.ඒ අනූව හෙට එනම් ඉරිදා අළුයම 5.00 දක්වා පැය 08ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.බේස්ලයින් පාරේ කැලණි පාළම අසළ සිට දෙමටගොඩ හන්දිය දක්වා ප්‍රධාන මාර්ගයේ සහ සියළු අතුරු මාර්ග, හෙට්ටිවීදිය සහ ඒ ආශ්‍රිත අතුරු මාර්ග , කොළඹ 13, 14 සහ 15 යන ප්‍රදේශවලට මෙලෙස ජල සැපයුම අත්හිටුවීමට නියමිතය.ජල නල පද්ධතියේ නවීකරණ කටයුත්තක් හේතුවෙන් මෙලෙස ජල සැපයුම අත්හිටුවන බව සඳහන්ය.", "URL": "https://sinhala.adaderana.lk/news.php?nid=65741", "Category": null, "Parent URL": null}