{"Source": "Adaderana", "Timestamp": "January 1, 2014 04:54 pm", "Headline": "2014 පළමු පාසල් වාරය හෙටින් ඇරඹෙයි ", "News Content": "2014 වර්ෂය සඳහා වු නව පාසල් වාරය හෙටින් ආරම්භ වෙයි. අධ්‍යයන පොදු සහතික පත්‍ර සාමාන්‍ය පෙළ විභාගයේ පළමු අදියරේ පිළිතුරු පත්‍ර ඇගයීමේ කටයුතු සිදුකෙරෙන පාසල් හැර සියලු රජයේ හා රජයේ අනුමත පෞද්ගලික පාසල්වල පළමු පාසල් වාරය හෙටින් ඇරඹෙන බව අධ්‍යාපන අමාත්‍යංශය සඳහන් කළේය. පාසල් 81 ක් අධ්‍යයන පොදු සහතික පත්‍ර සාමාන්‍ය පෙළ විභාගයේ පළමු අදියරේ පිළිතුරු පත්‍ර ඇගයීමේ කටයුතු සඳහා යොදා ගැණෙයි. එම පාසල් වල 2014 වර්ෂය සඳහා වු නව පාසල් වාරය ලබන 09 වන දා ආරම්භ වීමට නියමිතය.", "URL": "https://sinhala.adaderana.lk/news.php?nid=40015", "Category": null, "Parent URL": null}