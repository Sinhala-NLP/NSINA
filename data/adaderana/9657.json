{"Source": "Adaderana", "Timestamp": "July 17, 2010 10:26 am", "Headline": "නීති විරෝධීව මසුන් අල්ලා මාට්ටුවෙයි", "News Content": "මඩකළපුව මුහුදු තීරය ආසන්නයේ නීති විරෝධී ආකාරයෙන් මසුන් ඇල්ලීමේ නිරත වූ පුද්ගලයින් තිදෙනෙකු අත්අඩංගුවට ගෙන තිබේ. නීතිවි‍රෝධී දැල් ඇතුළු ධීවර ආම්පන්න යොදාගනිමින් ඔවුන් මසුන් ඇල්ලීමේ කටයුතුවල නිරතව ඇති බව සඳහන් වේ. අදාළ වැටලීමේ දී ඔරු 6ක්, නීතිවිරෝධී දැල් ඇතුළු රුපියල් ලක්ෂ 15 ක් පමණ වටිනා ආම්පන්න ධීවර දෙපාර්තමේන්තුව විසින් සිය භාරයට ගෙන තිබේ. වෙල්ලාවේලි, මඩකළපුව ඇතුළු ස්ථාන 5 ක මෙම වැටලීම් සිදුකර ඇති අතර අත්අඩංගුවට ගත් පුද්ගලයින් කුඩා සිදුරු සහිත දැල් මගින් මසුන් ඇල්ලීමේ කටයුතුවල නිරත වී ඇති බව සඳහන් වේ.", "URL": "https://sinhala.adaderana.lk/news.php?nid=9657", "Category": null, "Parent URL": null}