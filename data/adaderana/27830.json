{"Source": "Adaderana", "Timestamp": "September 28, 2012 03:06 pm", "Headline": "තේ දළු නෙළන්නියන්ට බඹර පහර", "News Content": "නෝවුඩ් පොලිස් වසමට අයත් මානෙලූ වතුයායේ තේ දළු නෙළමින් සිටි කාන්තාවන් පිරිසකට බඹර ප‍්‍රහාරයක් එල්ල වී තිබේ. එහිදී බඹර ප‍්‍රහාරයට ලක්වු කාන්තාවන් විසි දෙදෙනෙකු දික්ඔය දිසාරෝහලට ඇතුළත් කරනු ලැබීය. ඉන් කාන්තාවන් නව දෙනෙකු නේවාසිකව ප‍්‍රතිකාර ලබන බව දික්ඔය දිසාරෝහලේ ප‍්‍රකාශකයෙකු සඳහන් කළේය. තේ පඳුරක තිබු බඹර කූඩයක් ඇවිස්සී යාමෙන් තමන් මෙම ප‍්‍රහාරයට ලක් වු බව එම කාන්තාවන් පවසයි. මේ දිනවල මධ්‍යම කඳුකරයේ පවතින වියළි කාලගුණයත් සමඟ නිතර නිතර මෙවැනි බඹර ප‍්‍රහාර සිදුවන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=27830", "Category": null, "Parent URL": null}