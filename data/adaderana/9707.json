{"Source": "Adaderana", "Timestamp": "July 19, 2010 01:11 pm", "Headline": "නාඳුනන වෙඩි පහරකින් පුද්ගලයෙක් මියයයි", "News Content": "ඇඹිලිපිටිය ප්‍රදේශයේ පුද්ගලයෙකු නාඳුනන පිරිසක් විසින් වෙඩි තබා ඝාතනය කර තිබේ. ඊයේ රාත්‍රීයේ අදාළ පුද්ගලයා තම නිවසේ මිදුලේ සිටියදී යතුරු පැදියකින් පැමිණි නාඳුනන තුවක්කුකරුවන් දෙදෙනෙකු විසින් වෙඩි තබා පලාගොස් ඇති බව පොලිසිය පවසයි. සිද්ධියෙන් මියගොස් ඇත්තේ 51 හැවිරිදි පුද්ගලයෙකි. මියගිය පුද්ගලයාගේ දේහය පිළිබඳ පශ්චාත් මරණ පරීක්ෂණය අද පැවැත්වෙන අතර ඇඹිලිපිටිය පොලිසිය වැඩිදුර පරීක්ෂණ මෙහෙයවයි. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති බව පොලිසිය පැවසුවේය.", "URL": "https://sinhala.adaderana.lk/news.php?nid=9707", "Category": null, "Parent URL": null}