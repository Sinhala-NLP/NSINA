{"Source": "Adaderana", "Timestamp": "June 12, 2013 04:18 pm", "Headline": "එල්.කේ අද්වානි භාරතීය ජනතා පක්ෂයෙන් ඉවත් වෙයිද ?", "News Content": "භාරතීය ජනතා පක්ෂයෙන් ඉවත්වීම සඳහා එම පක්ෂයේ ප්‍රබලයෙකු වන එල්.කේ අද්වානි ඉදිරිපත් කළ ඉල්ලා අස්වීමේ ලිපිය ඔහු විසින් ඉවත් කර ගෙන තිබේ. එම පක්ෂයේ ජ්‍යෙෂ්ඨයින් සිදුකරන ලද ඉල්ලීමකට අනුව එල්.කේ අද්වානි මෙම පියවර ගෙන ඇති බව ඉන්දීය මාධ්‍ය වාර්තා කරයි. එළබෙන ඉන්දීය මහ මැතිවරණයේ දී භාරතීය ජනතා පක්ෂය මෙහෙයවීමේ වගකීම ගුජරාට් ප්‍රාන්ත ප්‍රධාන අමාත්‍ය නරේන්ද්‍ර මෝඩි හට ලබාදීමට එම පක්ෂය පසුගිය දා තීරණය කරන ලදී. එම තීරණය පිළිබද පක්ෂ ජ්‍යෙෂ්ඨයෙකු වන හිටපු උප අගමැති එල්.කේ අද්වානි විරෝධය පළ කළ අතර ඔහුගේ ඉල්ලා අස්වීමේ තීරණයට බලපෑ ප්‍රධානම හේතුව එය බව ද සඳහන් කරයි.", "URL": "https://sinhala.adaderana.lk/news.php?nid=34867", "Category": null, "Parent URL": null}