{"Source": "Adaderana", "Timestamp": "March 3, 2017 09:13 am", "Headline": "ඝාතන දෙකකට සම්බන්ධ අයෙක් අත්අඩංගුවට", "News Content": "පුද්ගල ඝාතන දෙකකට සම්බන්ධ සැකකරවෙකු ගිනි අවියක් සමඟ අත්අඩංගුවට ගෙන ඇති බව වාර්තා වෙයි. මිරිහාන විශේෂ අපරාධ මෙහෙයුම් ඒකකයේ නිලධාරින් කණ්ඩායමක් විසින් මාපිටිගම ප්‍රදේශයේදී සැකකරු අත්අඩංගුවට ගත් බව පොලිසිය පැවසුවේය. අත්අඩංගුවට ගන්නා අවස්ථාවේදී සැකකරු සතුව තිබී මිලි මිටර් 09 වර්ගයේ පිස්තෝලයක් සහ උණ්ඩ තුනක් පොලිස් භාරයට ගෙන තිබේ. අංගොඩ සහ අතුරුගිරිය ප්‍රදේශවල පුද්ගල ඝාතන දෙකක් සම්බන්ධයෙන් සැකකරුට චෝදනා එල්ල වී ඇති බව පොලිසිය වැඩිදුරටත් ප්‍රකාශ කළේය. පහළ මාපිටිගම ප්‍රදේශයේ පදිංචි 30 හැවිරිදි ආදාල සැකකරු අද (03) කඩුවෙල මහේස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=70343", "Category": null, "Parent URL": null}