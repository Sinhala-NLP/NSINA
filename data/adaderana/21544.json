{"Source": "Adaderana", "Timestamp": "January 21, 2012 03:27 pm", "Headline": "වෙළඳ පුවරු සඳහා බදු අනිවාර්යය කෙරෙයි", "News Content": "කොළඹ නගරයේ වෙළඳසැල් ඉදිරිපිට ප්‍රදර්ශනය කර ඇති වෙළඳ පුවරු සඳහා අය කෙරෙන බදු අනිවාර්යය කිරීමට කොළඹ මහනගර සභාව තීරණය කර තිබේ. නගර සභාවේ ආදායම් මාර්ග ඉහළ නැංවීමේ අරමුණින් මෙම පියවර ගත් බව කොළඹ මහනගර සභාවේ නියෝජ්‍ය නගරාධිපති ටයිටස් පෙරේරා මහතා සඳහන් කළේය. වෙළඳ පුවරු සඳහා මුදල් අයකරගැනීම නීතියක් වශයෙන් පැවතුණ ද මේ වනතෙක් එය නිසියාකාරයෙන් ක්‍රියාත්මක ‍නොවූ බව ඔහු පෙන්වාදෙයි. ඒ අනුව වෙළඳසැල් ඉදිරිපිට ඇති ප්‍රදර්ශන පුවරුවල විශාලත්වය අනුව බදු අයකරගැනීම සිදුකරන බව ටයිටස් පෙරේරා මහතා කියා සිටියේය. මේ අනුව එම පුවරු වර්ග අඩියක් සඳහා රුපියල් 200 ක මුදලක් අයකරගැනීමට කොළඹ මහනගර සභාව කටයුතු යොදා ඇත.", "URL": "https://sinhala.adaderana.lk/news.php?nid=21544", "Category": null, "Parent URL": null}