{"Source": "Adaderana", "Timestamp": "January 20, 2017 02:08 pm", "Headline": " ගැසට් පත්‍රය ප්‍රමාද කරන්නේ නෑ", "News Content": "සීමා නීර්ණය කමිටු වාර්තාව පිළිබඳ සුළු ජාතීන්ට ගැටළු මතුවී ඇති බවට යෝජනා ඉදිරිපත් වුවද ඒ පිළිබඳ ගැසට් පත්‍රය නිකුත් කිරීම ප්‍රමාද නොකරන බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි.අමාත්‍යවරයා පෙන්වා දෙන්නේ සීමා නීර්ණය කමිටු වාර්තාව සම්බන්ධයෙන් තවදුරටත් ඉදිරි ක්‍රියාමාර්ග ගැනීම ප්‍රමාද කිරීම සදාචාරාත්මක නොවන බවයි.කුරිකට්ටුවාන් සිට ඩෙල්ෆ් දූපතට බෝට්ටු සේවාවක් ආරම්භ කිරීම වෙනුවෙන් පැවැති උත්සවයකදී අමාත්‍ය ෆයිසර් මුස්තාෆා මහතා මෙම අදහස් පළ කළේය.මේ අතරඅනුරාධපුර සහිරා මුස්ලිම් මහා විද්‍යාලයේ පැවැති උත්සවයකට එක්වෙමින් අමාත්‍ය රවුෆ් හකිම් මහතා ප්‍රකාශ කළේ සීමා නීර්ණය කමිටු වාර්තාව සුළු ජාතීන්ට අසාධාරණ බවයි.", "URL": "https://sinhala.adaderana.lk/news.php?nid=68340", "Category": null, "Parent URL": null}