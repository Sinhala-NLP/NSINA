{"Source": "Adaderana", "Timestamp": "July 8, 2019 10:02 pm", "Headline": "මම ඉන්නකල් මිල්කෝ විකුණන්නේ නෑ-හැරිසන්", "News Content": "තමන් අමාත්‍ය ධුරයේ සිටින තාක් මිල්කෝ සමාගම කිසිසේත් විකුණා දැමීමට ඉඩ ලබා නොදෙන බව තමන් වගකීමෙන් පවසන බව කෘෂිකර්ම, පශු සම්පත් සංවර්ධන, වාරිමාර්ග සහ ධීවර හා ජලජ සම්පත් අමාත්‍ය පී. හැරිසන් මහතා පවසයි. අද (08) අමාත්‍යාංශයේ පැවති මිල්කෝ සමාගමේ සාකච්ඡාවට එක්වෙමින් ඔහු මේ බව පැවසීය. එහිදී වැඩිදුරටත් අදහස් දැක්වූ අමාත්‍යවරයා සමගම විකිණීමේ අදහසකින් පසුවන්නේ බහුජාතික සමාගම්වලට කඩේ යන වෘත්තීය සමිති යැයි කියාගන්නා පිරිසක් බවත් පැවසීය. නමුත් මිලියන 09 ඉක්මවන ආදායමක් පවතින සමාගමක් විකුණීමට කිසිසේත් අදහසක් නැති බව හෙතෙම වැඩිදුරටත් කීය.", "URL": "https://sinhala.adaderana.lk/news.php?nid=113680", "Category": null, "Parent URL": null}