{"Source": "Adaderana", "Timestamp": "August 17, 2014 02:37 pm", "Headline": "ශ්‍රී  ලංකාව ලකුණු 270ක් ඉදිරියෙන් ", "News Content": "ශ්‍රී ලංකා ටෙස්ට් ක්‍රිකට් කණ්ඩායම හා සංචාරක පකිස්ථාන ටෙස්ට් ක්‍රිකට් කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ දෙවන ඉනිම ක්‍රීඩා කළ ශ්‍රී ලංකා කණ්ඩායම සියලු ක්‍රීඩකයින් දැවී ලකුණු 282ක් ලබා ගැනීමට සමත් වී තිබේ. එහිදී සිය ටෙස්ට් දිවියේ අවසන් අර්ධ ශතකය වාර්තාකරමින් මහේල ජයවර්ධන ලකුණු 54ක් ලබාගත් අතර ඇන්ජලෝ මැතිව්ස් ලකුණු 43ක් ලබා ගැනීමට සමත් විය. පකිස්ථාන කණ්ඩායමට තරඟය ජයග්‍රහණය කිරීම සඳහා ලකුණු 270ක් ලබා ගැනීමට අවශ්‍ය වෙයි. ශ්‍රී ලංකා කණ්ඩායමේ පළමු ඉනිම ලකුණු 320ක් වූ අතර පකිස්ථාන කණ්ඩායමේ පළමු ඉනිම ලකුණු 332ක් විය.", "URL": "https://sinhala.adaderana.lk/news.php?nid=45414", "Category": null, "Parent URL": null}