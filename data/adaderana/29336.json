{"Source": "Adaderana", "Timestamp": "November 20, 2012 08:12 am", "Headline": "කඩිනමින් වන්දි දෙනවා", "News Content": "සපුගස්කන්ද තෙල් පිරිපහදුවේ සිදුවු අනතුරින් මියගිය සේවකයින් දෙදෙනාට වන්දි‍ ලබාදීමේ කටයුතු කඩිනමින් සිදුකරන බව ඛනිජ තෙල් කර්මාන්ත අමාත්‍ය ‍සුසිල් ප්‍රේම්ජයන්ත් මහතා පවසයි. එම අනතුරින් තුවාල ලැබු සේවකයින්ගේ සුබ සාධන කටයුතු සඳහා ද අවශ්‍ය ක්‍රියාමාර්ග ගන්නා බව අමාත්‍යවරයා පෙන්වාදෙයි. පසුගිය සිකුරාදා දිනයේ සපුගස්කන්ද තෙල් පිරිපහදුවේ ගෑස් නලයක අලුත්වැඩියා කටයුත්තක් සිදුකරන අවස්ථාවේ සිදුවු අනතුරකින් පුද්ගලයින් දෙදෙනෙකු මියගොස් තවත් පුද්ගලයින් හත් දෙනෙකු තුවාල ලැබීය. එම අනතුරින් මියගිය සේවකයින්ගේ අවසන් කටයුතු ඊයේ (19) පස්වරුවේ සිදුවු අතර එම අවස්ථාවට එක්වු ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා මෙසේ අදහස් පළ කළේය.", "URL": "https://sinhala.adaderana.lk/news.php?nid=29336", "Category": null, "Parent URL": null}