{"Source": "Adaderana", "Timestamp": "November 6, 2012 08:08 am", "Headline": "සපුගස්කන්ද යළි වැඩ අරඹයි", "News Content": "තාවකාලිකව පිරිපහදු කටයුතු නතර කර තිබු සපුගස්කන්ද තෙල් පිරිපහදුවේ පිරිපහදු කටයුතු අද (06) දිනයේ සිට යළි ආරම්භ කරන බව ලංකා ඛනිජ තෙල් නීතිගත සංස්ථාව පවසයි. පිරිපහදු කටයුතු සඳහා අවශ්‍ය බොරතෙල් තොගයක් ඊයේ දිනයේ දී දිවයිනට ගෙන ආ බව එම සංස්ථාවේ කළමනාකාර අධ්‍යක්ෂ සුසන්ත සිල්වා මහතා සඳහන් කළේය. බොරතෙල් මෙට්‍රික් ටොන් 75,000 ක් එලෙස ආනයනය කළ බව සුසන්ත සිල්වා මහතා පැවසීය. තවත් බොරතෙල් තොගයක් ඉදිරි සතිය ඇතුළත දිවයිනට ගෙන ඒමට නියමිතය. පසුගිය 26 වන දින සිට බොරතෙල් නොමැතිවීම හේතුවෙන් සපුගස්කන්ද තෙල් පිරිපහදුවේ පිරිපහදු කටයුතු නතර කරනු ලැබීය. මේ අතර ලංකා ඛනිජ තෙල් සංස්ථාව පාඩු ලැබීමට හේතුව සහන මිලට විදුලිබල මණ්ඩලයට ඉන්ධන ලබාදීම බව කඩුවෙල ප්‍රදේශයේ පැවති උත්සවයකට සහභාගී වූ ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28934", "Category": null, "Parent URL": null}