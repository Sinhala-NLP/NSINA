{"Source": "Adaderana", "Timestamp": "August 11, 2013 03:29 pm", "Headline": "ඩෙංගු මඩින්න තායිලන්ත විශේෂඥවරියක් එයි", "News Content": "ඩෙංගු රෝගය පිළිබඳ ලොව ඉහළම දැනුමක් ඇති විශේෂඥ වෛද්‍යවරිය වන තායිලන්තයේ මහාචාර්ය සුචිත්‍රා නිමනිත්ත්‍යා මහත්මිය ඇතුළු පිරිසක් දිවයිනට පැමිණ තිබේ. මෙරට ඩෙංගු මර්දන කටයුතු සඳහා සහයෝගය ලබාදීම සඳහා මෙම පිරිස දිවයිනට පැමිණි බව සෞඛ්‍ය අමාත්‍යංශය සඳහන් කළේය. ඒ අනුව මහාචාර්යවරිය ඇතුළු කණ්ඩායම විසින් ඩෙංගු රෝග පාලනයට අදාළ කටයුතු පිලිබඳ විශේෂ සම්මන්ත්‍රණයක් අද පස්වරුවේ පැවැත්වීමටද නියමිතව ඇත. ජාත්‍යන්තර දැනුම ඇති පුද්ගලයින්ගේ සහයෝගය ලබා ගෙන ඩෙංගු රෝග මර්දන වැඩසටහන ක්‍රියාත්මක කිරීමට බලාපොරොත්තු වන බව සෞඛ්‍ය අමාත්‍යංශ්‍ය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=36545", "Category": null, "Parent URL": null}