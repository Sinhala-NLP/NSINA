{"Source": "Adaderana", "Timestamp": "May 7, 2010 03:09 pm", "Headline": "මාධ්‍ය සංස්කෘතියේ වරදක් නෑ", "News Content": "මෙරට ක්‍රියාත්මක මාධ්‍ය සංස්කෘතියේ වරදක් නොමැති බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. මාධ්‍ය ‍ක්ෂේත්‍රයේ හැල හැප්පීම් පවතින බව ඔහු පෙන්වා දෙයි. ඒ පිළිබඳ දෙවනුව අවධානය යොමු කළ යුතු බව ජනමාධ්‍ය අමාත්‍යාංශයේ දී සිය ධුරයේ රාජකාරී අරඹමින් රඹුක්වැල්ල මහතා සඳහන් කළේය. ප්‍රමුඛතාව දිය යුත්තේ රට ගොඩනැගීමේ කාර්යයට බව ඔහු වැඩිදුරටත් පැවසුවේය. ගැටලු සෘජුව සාකච්ඡා කර විසඳා ගැනීමට කටයුතු කරන‍ ලෙස ද රඹුක්වැල්ල අමාත්‍යවරයා ජනමාධ්‍ය ක්ෂේත්‍රයේ නියෝජිතයින්ගෙන් ඉල්ලීමක් කළේය.", "URL": "https://sinhala.adaderana.lk/news.php?nid=8249", "Category": null, "Parent URL": null}