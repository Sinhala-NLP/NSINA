{"Source": "Adaderana", "Timestamp": "July 9, 2015 08:59 am", "Headline": "ප්‍රධාන පක්ෂවල නාමයෝජනා සැකසීම අවසන් අදියරේ", "News Content": "එක්සත් ජනතා නිදහස් සන්ධානයෙන් නාමයෝජනා ලැයිස්තු සඳහා අත්සන් තැබීම අද දිනයේ සිට ආරම්භ කිරීමට නියමිතව තිබේ.මහවැලි කේන්ද්‍රයේදී නාමයෝජනා අත්සන් තැබීම සිදුකිරීමට නියමිතය.මේ වන විට සන්ධානයේ නාමයෝජනා ලැයිස්තු සකස් කිරීමේ කටයුතු අවසන් වෙමින් පවතින බව හිටපු පාර්ලිමේන්තු මන්ත්‍රී මහින්ද යාපා අබේවර්ධන මහතා සඳහන් කළේය. මේ අතර එක්සත් ජාතික පක්ෂයේ නාමයෝජනා ලැයිස්තු සකස් කිරීම අවසන් අදියරට පැමිණ ඇති බව ජනමාධ්‍ය අමාත්‍ය ගයන්ත කරුණාතිලක මහතා පැවසුවේය.ලැයිස්තු අත්සන් කිරීමෙන් අනතුරුව නාමයෝජනා බාරදීමේ කටයුතු සිදුකරන බව ඔහු සඳහන් කළේය.මේ අතර ජනතා විමුක්ති පෙරමුණද සිය නාමයෝජනා ලැයිස්තු මේ වන විට අවසන් කර තිබේ.ලබන 13 වන දින නාමයෝජනා බාරදීම සිදුකරන බව ජනතා විමුක්ති පෙරමුණ සඳහන් කළේය.දෙමළ ජාතික සන්ධානයද උතුරු සහ නැගෙනහිර පළාත් සඳහා නාමයෝජනා බාරදීමට නියමිතව ඇත.ඔවුන් හෙට දිනයේදී නාමයෝජනා බාරදීමට නියමිත බව දෙමළ ජාතික සන්ධානයේ හිටපු පාර්ලිමේන්තු මන්ත්‍රී එම්. ඒ. සුමන්දිරම් මහතා සඳහන් කළේය.", "URL": "https://sinhala.adaderana.lk/news.php?nid=52524", "Category": null, "Parent URL": null}