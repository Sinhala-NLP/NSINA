{"Source": "Adaderana", "Timestamp": "May 7, 2015 05:18 pm", "Headline": "පණ්ඩු බණ්ඩාරනායක‍ගේ ගෝලයින් 2ක් රිමාන්ඩ්", "News Content": "හිටපු නියෝජ්‍ය අමාත්‍ය පණ්ඩු බණ්ඩාරනායක මහතාගේ ආරක්ෂක නිලධාරියෙකු සහ ලේකම්වරයෙකු රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් අධිකරණය නියෝග කර තිබේ.අපරාධ ක්‍රියා සිදුකිරීමේ චෝදනා මත අදාළ පුද්ගලයින් දෙදෙනා කොළඹ අපරාධ කොට්ඨාසය මඟින් අත්අඩංගුවට ගෙන තිබුණි.සැකකරුවන් අධිකරණයට ඉදිරිපත් කරමින් පොලිසිය කියා සිටියේ මෙම සැකකරුවන් ගිනි අවි උපයෝගි කරගනිමින් නීති විරෝධි ක්‍රියාවල නිරත වී ඇති බවට තොරතුරු ලැබී ඇති බවයි.අත්අඩංගුවට ගැනීමෙන් පසුව ඔවුන්ගෙන් සිදුකරන ලද ප්‍රශ්න කිරීම් වලට අනුව සඟවා තිබු උණ්ඩ තොගයක් සොයා ගැනීමට හැකිවු බවද පොලිසිය අධිකරණයට දැනුම් දුන්නේය.එම සැකකරුවන් සිදුකර ඇති අපරාධ ක්‍රියා සම්බන්ධයෙන් පරීක්ෂණ සිදුකරන බැවින් එම පරීක්ෂණ කටයුතු අවසන් වන තෙක් සැකකරුවන් දෙදෙනා රක්ෂිත බන්ධනාගාර ගතකරන ලෙස පොලිසිය අධිකරණයෙන් ඉල්ලා සිටියේය.ඒ අනුව සැකකරුවන් දෙදෙනා ලබන 14 වනදා දක්වා රක්ෂිත බන්ධනාගාර ගත කිරීමට ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත.", "URL": "https://sinhala.adaderana.lk/news.php?nid=51166", "Category": null, "Parent URL": null}