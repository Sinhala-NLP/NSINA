{"Source": "Adaderana", "Timestamp": "August 23, 2019 08:57 pm", "Headline": "පැරිෂුට් අනතුරින් මිය ගිය විරුවා සෝ සුසුම් මැද මිහිදන් වෙයි", "News Content": "අම්පාර උහන යුධ හමුදා කඳවුරේ පැරිෂුට් පුහුණුවක අතර තුර සිදු වු අනතුරකින් මිය ගිය යුධ හමුදා විශේෂ බලකායේ එච්.කේ.සි.කුමාර මහතාගේ දේහය පිළිබදව අවසන් කටයුතු අද (23) සිදු කර ඇත. අද සවස පුර්ණ හමුදා ගෞරව සහිතව මාතර, පුහුල්වැල්ල , ඕවිටිගමුවේ පිහිටි පවුලේ සුසාන භූමියේදි දේහය මිහිදන් කිරීම සිදු කර ඇත. අති විශාල ජනතාවකගේ සහාභාගිත්වයක් මෙම අවස්ථාවේදි දක්නට ලැබුණු අතර ජනාධිපතිතුමන්ගේ ශෝක පණිවිඩය දකුණු පළාත් ආණ්ඩුකාර හේමලා ගුණසේකර මහතාගේ නියෝජිතයෙකු විසින් ප්‍රකාශයට පත් කර ඇත. විපක්ෂ නායක මහින්ද රාජපක්ෂ මහතා විසින් එවන ලද ශෝක පණිවිඩය කිරින්ද පුහුල්වැල්ල ප්‍රදේශීය සභාවේ සභාපති විසින් ප්‍රකාශයට පත් කරන ඇත. මිය යන විට 48 හැවිරිදි වියේ පසු වු ඒ මහතා දෙදරු පියෙකු වන අතර ඔහුගේ බිරිය අටමස් ගැබිණියකි. මෙම අවස්ථාවට පාර්ලිමේන්තු මන්ත්‍රී ලක්ෂ්මන් යාපා අෙබිවර්ධන මහතා ඇතුළු දේශපාලඥයින්, යුධ හමුදාවේ උසස් නිලධාරින් ඇතුලූ විශාල පිරිසක් එක්ව සිට ඇත.", "URL": "https://sinhala.adaderana.lk/news.php?nid=117322", "Category": null, "Parent URL": null}