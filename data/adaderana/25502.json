{"Source": "Adaderana", "Timestamp": "July 3, 2012 10:08 pm", "Headline": " රේල් බස් රථයේ ගැටී අඹු-සැමි යුවළ මරුදකියි", "News Content": "හලාවත-නල්ලදරන්කට්ටුව ප්‍රදේශයේ දුම්රිය හරස් මාර්ගයකදී යතුරුපැදියක් රේල් බස් රථයක ගැටීමෙන් දෙදෙනකු ජීවිතක්ෂයට පත්ව තිබේ. අද පස්වරු 4.20 ට පමණ සිදුවූ මෙම අනතුරින් ජීවිතක්ෂයට පත්ව ඇත්තේ ආරච්චිකට්ටුව ප්‍රදේශයේ පදිංචි අඹුසැමි යුවළක් බව පොලීසිය පවසයි. මිය ගිය සැමියා 55 හැවිරිදි පුද්ගලයෙකු බවත්,බිරිඳ 45 හැවිරිදි බවත්,ඔවුන් දරුවන් දෙදෙනකුගේ මව්පියන් බවත් අද දෙරණ වාර්තාකරු පවසයි. හලාවත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25502", "Category": null, "Parent URL": null}