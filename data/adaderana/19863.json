{"Source": "Adaderana", "Timestamp": "November 8, 2011 02:58 pm", "Headline": "පාඩු ලබන ආයතන රජයට පවරාගැනීමේ පනත පාර්ලිමේන්තුවට ", "News Content": "ඌණ කාර්යය සාධන සහ ඌණ උපයෝජන වත්කම් යළි යථා තත්ත්වයට පත්කිරීමේ පනත් කෙටුම්පත මීට සුළු ‍මොහොතකට පෙර පාර්ලිමේන්තුවට ඉදිරිපත් කෙරුණි. අග්‍රාමාත්‍ය දී.මූ ජයරත්න මහතා විසින් පනත පාර්ලිමේන්තුවට ඉදිරිපත් කළ බව අද දෙරණ පාර්ලිමේන්තු වාර්තාකරු සඳහන් කළේය. මෙම නව පනත සම්බන්ධයෙන් වන විවාදය හෙට(09) පැවැත්වීමට නියමිතව තිබේ. මේ අතර අදාළ පනත ආණ්ඩුක්‍රම ව්‍යවස්ථාවට පටහැනි නොවන බව ශ්‍රේෂ්ඨාධීකරණය විසින් තීන්දු කර ඇතැයි ද නියෝජ්‍ය කතානායකවරයා විසින් අද(08) පාර්ලිමේන්තුවට දැනුම් දුන්නේය.", "URL": "https://sinhala.adaderana.lk/news.php?nid=19863", "Category": null, "Parent URL": null}