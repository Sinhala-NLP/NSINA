{"Source": "Adaderana", "Timestamp": "January 28, 2012 12:53 pm", "Headline": "ජ-පුර සරසවියේ කිසිදු මව්පිය රැස්වීමකට අවසර දී නෑ", "News Content": "ශ්‍රී ජයවර්ධනපුර විශ්ව විද්‍යාලයීය ශිෂ්‍ය ශිෂ්‍යාවන්ගේ මව්පියන් වෙනුවෙන් රැස්වීමක් පැවැත්වීමට කිසිදු තීරණයක් ගෙන නොමැති බව විශ්ව විද්‍යාලයේ පාලනාධිකාරිය පවසයි. ඇතැම් පිරිස් දුරකතන හා කෙටි පණිවුඩ මගින් මව්පිය රැස්වීමක් පැවැත්වෙන බවට අසත්‍ය ප්‍රචාර පතුරවමින් සිටින බව පාලනාධිකාරිය සඳහන් කරයි. කිසිදු මව්පිය රැස්වීමක් විශ්ව විද්‍යාලය තුළ පැවැත්වීමට අවසර ලබාදී නොමැති බව ශ්‍රී ජයවර්ධනපුර විශ්වවිද්‍යාලයේ පාලනාධිකාරිය දැනුම් දෙයි.", "URL": "https://sinhala.adaderana.lk/news.php?nid=21707", "Category": null, "Parent URL": null}