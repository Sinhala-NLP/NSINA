{"Source": "Adaderana", "Timestamp": "September 16, 2019 12:23 pm", "Headline": "කුමන බාධා ආවත් ජනාධිපතිවරණයට ඉදිරිපත් වෙනවා-සජිත්", "News Content": "කවුරුන් කුමන බාධා එල්ල කළද තමා ජනාධිපති අපේක්ෂකයෙකු ලෙස ඉදිරිපත් වන බව අමාත්‍ය සජිත් ප්‍රේමදාස මහතා පවසයි. කටුවන ප්‍රාදේශිය ලේකම් කොට්ඨාශයේ පැවති වැඩසහටනකට එක්වෙමින් අමාත්‍යවරායා මේ බව ප්‍රකාශ කළේය. එක්සත් ජාතික පක්ෂයේ අපේක්ෂකවරයා ඉක්මනින් නම් කරන ලෙස ඉල්ලා එජාප නායක අග්‍රාමාත්‍ය රනිල් වික්‍රමසිංහ මහතාට තමන් ලිඛිතව දැනුම් දුන් බව නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා අවධාරණය කරයි. ජනාධිපති අපේක්ෂකවරයා නම් කිරීම තවදුරටත් ප්‍රමාද කළ නොහැකි බවත්, එම ප්‍රමාදය රටට හා පක්ෂයට සිදු කරන හානියක් සේම, ප්‍රජාතන්ත්‍රවාදයට එල්ල කරන මරු පහරක් බවත් අමාත්‍යවරයා එහිදී පැවසීය. සෑමවිටම ප්‍රජාතන්ත්‍රවාදීව කටයුතු කරන තමන්ව ජනාධිපතිවරණ අපේක්ෂකත්වයට ඉදිරිපත් කිරීම ප්‍රශ්නයක් නම් එජාප කෘත්‍යාධිකාරී මණ්ඩලය සහ මන්ත්‍රී කණ්ඩායම කඩිනමින් රැස්කර ඔවුන්ගෙන් විමසා තීරණය කරන ලෙසත් අමාත්‍යවරයා සඳහන් කළේය. කුමන ගැටළු පැමිණියත් එ.ජා.පය ජයග්‍රහණය කරවීමේ මෙහෙයුමට තමන් නායකත්වය ලබා දීමට සුදානම් බවත්, ඉතාම ඉක්මනින් ජනාධිපතිවරණය ප්‍රකාශයට පත් කිරීමට නියමිත බැවින් අප ඊට සුදානම් විය යුතු බවත් අමාත්‍යවරයා ප්‍රකාශ කළේය. “සැමට සෙවණ” යළි පිබිදෙන උදා ගම්මාන වැඩසටහන යටතේ ජනතා අයිතියට පැවරුණු 287 සහ 288 වන ආදර්ශ ගම්මානවේ. උදා ගම්මාන 2හි ඉදිකර ඇති නිවාස සංඛ්‍යාව 68කි. මෙම ගම්මාන අංගසම්පූර්ණව ඉදිකිරීම සඳහා වැයකළ මුදල රුපියල් ලක්ෂ628කි. පිරිසිදු පානීය ජලය, විදුලිය, ප්‍රවේශ මාර්ග හා විධිමත්අභ්‍යන්තර මාර්ග ඇතුළු සියලු යටිතල පහසුකම් වලින් මෙම උදා ගම්මාන දෙක සමන්විත වේ.", "URL": "https://sinhala.adaderana.lk/news.php?nid=119223", "Category": null, "Parent URL": null}