{"Source": "Adaderana", "Timestamp": "July 7, 2018 06:27 pm", "Headline": "රටේ මිනිසුන්ගේ ජීවිතවල ඉරණම තීරණය කරන්නේ දැන් පාතාල කල්ලි", "News Content": "වර්තමානයේ ජනතාවගේ සිතට සතුටක් දනවන කිසිඳු පුවතක් අසන්නට හෝ දකින්නට නොලැබෙන බව ජාතික නිදහස් පෙරමුණ නායක පාර්ලිමේන්තු මන්ත්‍රී විමල් වීරවංශ මහතා පවසයි. හම්බන්තොට පැවති ජන හමුවකට එක් වෙමින් මන්ත්‍රීවරයා මේ පිළිබඳ අදහස් පළ කළේය. වර්තමානය වන විට රටේ පාතාල කල්ලි ආණ්ඩුවේ ඇමතිවරුන්ට මුවා වී සිටින බවත් එම පාතාල කල්ලි විසින් රටේ නිරායුධ අහිංසක මිනිසුන්ගේ ජීවිතවල ඉරණම තීරණය කරන බවත් මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=92155", "Category": null, "Parent URL": null}