{"Source": "Adaderana", "Timestamp": "June 21, 2015 09:19 am", "Headline": " මෝටර් රථ ජාවාරමක් හෙළිවෙයි - කතක් අත්අඩංගුවේ ", "News Content": "කූලි පදනම මත ලබාගත් මෝටර් රථ අලෙවි කිරීමේ ජාවාරමක නිරත වු කාන්තාවක හොරණ ප්‍රදේශයේ දී අත්අඩංගුවට ගෙන තිබේ.සැකකාර කාන්තාවගෙන් මෝටර් රථයක් මිලදී ගැනීම සඳහා අත්තිකාරම් මුදල් ලබාදුන් අයෙකු විසින් පොලීසියට කළ පැමිණිල්ලක් මත සිදුකළ වැටලීමකදී ඇය අත්අඩංගුවට ගෙන ඇති බව පොලීසිය පැවසුවේය.අත්අඩංගුවට ගැනීමෙන් අනතුරුව පොලීසිය සිදුකළ වැඩිදුර ප්‍රශ්න කිරිම්වලදි අනාවරණය වී ඇත්තේ කුලී පදනම මත මෝටර් රථ ලබාදෙන ආයතන දෙකකින් ලබාගත් මෝටර් රථ ඇය විසින් මෙලෙස අලෙවි කිරීම සඳහා යොදාගෙන ඇති බවයි.වාහන අලෙවි කිරීම සඳහා අත්තිකාරම් මුදල් වශයෙන් සැකකාර කාන්තාව රුපියල් නව ලක්ෂ විසි නව දහසක මුදලක් විවිධ පුද්ගලයින්ගෙන් ලබාගෙන ඇති බව වාර්තාවෙයි.29 හැවිරිදි සැකකාර කාන්තාව අද හොරණ මහේස්ත්‍රාත්වරයා හමුවට ඉදිරිපත් කිරීමට නියමිත අතර හොරණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52140", "Category": null, "Parent URL": null}