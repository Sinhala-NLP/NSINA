{"Source": "Adaderana", "Timestamp": "November 23, 2017 01:22 pm", "Headline": "මහීපලත් මහින්දට - ගෝඨා හමුවී කීවේ ඒකද?", "News Content": "සබරගමු හිටපු මහ ඇමති මහීපාල හේරත් මහතා මහින්ද රාජපක්ෂ මහතාට සහාය දැක්විමට එක් වන බවට වාර්තා පලවේ. කෙසේ වෙතත් පසුගිය සතියේ දිනක ඝෝටාභය රාජපක්ෂ මහතා කෑගල්ල නගර සභාවට පැමිණි රැස්විමට පෙර එතුමා සහ මහීපාල හේරත් මහතාගේ ලේකම්වරයා එක්ව ලබා ගත් ජායාරූපයක් මෙ දින වල සමාජ වෙබි අඩවි කිහිපයකද ප්‍රචාරය වෙමින් තිබේ. ඒ අනුව ඉදිරි මාසයේදී හිටපු ජනපති මහින්ද රාජපක්ෂ මහතාගේ මුලිකත්වයෙන් පවත්වන කෑගල්ල රැස්මකදී එතුමා එම පක්ෂයට සහාය දැක්විමට වේදිකාවට ගොඩ විමට නියමිත බව කෑගල්ල දේශපාලනයේ යෙදී සිටින ප්‍රධාන පෙළේ ක්‍රියාකාරීහු කිහිප දෙනෛකුද පසවා ඇති බවට දේශපාලන ආරංචි මාර්ග සඳහන් කරයි. මහීපාල හේරත් මහතාගේ පුතනුවන් වන පාර්ලිමේන්තු මන්ත්‍රී කනක හේරත් මහතා සෘජුවම මහින්ද රාජපක්ෂ මහතාගේ පක්ෂයට සහාය දක්වමින් කටයුතු කළ අතර මහීපාල හේරත් මහතා මේ දක්වාම තමන් ඉදිරි මැතිවරණයේදි සහාය දක්වන්නේ කාහට දැයි ප්‍රකාශ කර තිබුනේ නැත. ඒ පිළිබඳ මාධ්‍යවේදීන් කිහිප වරක් විමසුවත් ඒ සම්බන්ධයෙන් මෙතෙක් සෘජු පිළිතුරක් ලබා දී නොමැත.", "URL": "https://sinhala.adaderana.lk/news.php?nid=80417", "Category": null, "Parent URL": null}