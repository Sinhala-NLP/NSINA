{"Source": "Adaderana", "Timestamp": "September 29, 2018 05:45 pm", "Headline": "ඉන්ධන සහ අයිස් මිලට එරේහිව විරෝධයක්", "News Content": "ඉන්ධන මිල හා අයිස් මිල අඩු කරන ලෙස රජයට බලකරමින් අද (29) තංගල්ල නාකුළුගමුව හන්දියේදී විරෝධතාවයක් පැවැත් විය. මෙම විරෝධතාවය සඳහා සමස්ත ලංකා පොදු ධීවර සම්මේලනයේ සාමාජිකයින් දෙසීයක පමණ පිරිසක් සහභාගී වු බව අද දෙරණ වර්තාකරු පැවසීය. මෙම විරෝධතාවය හේතුවෙන් ජනතාවටවන හානිය වැළැක්වීමට තංගල්ල මූලස්ථාන පොලිසිය විසින් අධිකරන නියෝගයක් ලබාගෙන තිබුනද විරෝධතාකරුවන් තංගල්ල මාතර ප්‍රධාන මාර්ගය අවහිර කරමින් විරෝධතාවයේ නිරත විය. මේ හේතුවෙන් පැයක පමණ කාලයක් ප්‍රධාන මාර්ගය අවහිර වී තිබේ. (ඡායා රූප-ආනීශා මානගේ)", "URL": "https://sinhala.adaderana.lk/news.php?nid=96912", "Category": null, "Parent URL": null}