{"Source": "Adaderana", "Timestamp": "October 19, 2012 08:29 am", "Headline": "අලි පහරින් අයෙක් මරුට", "News Content": "නිකවැරටිය, වහන්තැහැර ප්‍රදේශයේ දී වන අලියෙකු පහරදීමෙන් පුද්ලයෙකු මියගොස් තිබේ. ඊයේ (18) පස්වරුවේ සිදුවූ මෙම අනතුරෙන් මියගොස් ඇත්තේ නිකවැරටිය, හුලෝගෙදර ප්‍රදේශයේ පදිංචිව සිටි 32 හැවිරිදි අයෙකු බව පොලීසිය පවසයි. නිකවැරටි‍ය රෝහලේ දී පශ්චාත් මරණ පරීක්ෂණය සිදුකිරීමෙන් පසුව දේහය ඥාතීන් වෙත භාරදී තිබේ. සිද්ධිය සම්බන්ධයෙන් නිකවැරටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28408", "Category": null, "Parent URL": null}