{"Source": "Adaderana", "Timestamp": "November 13, 2010 08:33 pm", "Headline": "දේශපාලන අත ලක්ෂ ගණනක දඩය දහස් ගණනට බස්සයි", "News Content": "නීති විරෝධී ලෙස ජලය ලබාගැනීමේ චෝදනාව මත අත්අඩංගුවට ගත් වාද්දුව ප්‍රදේශයේ සුපිරි හෝටලයක් පවත්වාගෙන ගිය පුද්ගලයෙකුට එරෙහිව නඩු පවරා ඇති බව වාර්තා වේ. ජාතික ජල සම්පාදන මණ්ඩලයට ලැබුණු පැමිණිල්ලක් මත එහි වැටලීම් අංශය මගින් සිදුකළ වැටලීමකින් පසු අදාළ පුද්ගලයා අත්අඩංගුවට ගෙන ඇති බව සඳහන්ය. ඒ අනුව ඔහු විසින් එම හෝටලයේ විවිධ අවශ්‍යතා සඳහා නීති විරෝධී ලෙස ජලය ලබාගෙන ඇති බව අනාවරණය වී තිබේ. අත්අඩංගුවට ගත් පුද්ගලයා රජයේ ප්‍රබල නියෝජ්‍ය අමාත්‍යවරයෙකුගේ සමීප හිත මිතුරෙකු වන බවට ද කරුණු හෙළිව ඇති බව සඳහන්ය. ඔහුට එරෙහිව ඇති චෝදනාවට අනුව රුපියල් ලක්ෂ 28 ට අධික දඩ මුදලක් අය විය යුතු වුව ද දේශපාලන බලපෑම් මත ඔහුගෙන් රුපියල් 26, 000 ක දඩ මුදලක් පමණක් අය කර ඇති බව ද වාර්තා වේ.", "URL": "https://sinhala.adaderana.lk/news.php?nid=12130", "Category": null, "Parent URL": null}