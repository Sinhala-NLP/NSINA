{"Source": "Adaderana", "Timestamp": "March 28, 2012 01:02 pm", "Headline": "  පස් හැවිරිදි දැරියට වෙඩිතැබූ කොල්ලකරුවන්ට දඬුවම්", "News Content": "පසුගිය වසරේ මාර්තු මස 29 වන දින දකුණු ලන්ඩනයේ සාප්පුවකදී තුෂා කමලේෂ්වරන් (5) දැරියට වෙඩි තබා ඇය සඳහටම අබ්බගාත කළ තුවක්කුකරුවන් තිදෙනාම ලන්ඩනයේ ඕල්ඞ් බේලි උසාවියෙන් පසුගිය දා වැරැදිකරුවන් බවට තීන්දු කර තිබේ. මෙම දැරිය සිය මව සහ පියා සමග ලන්ඩනයේ ස්ටෝක්වෝල් හි දැරියගේ මාමාට අයත් සාප්පුවක සාප්පු සවාරියේ ‍ගොස් සිටියදී පැමිණි කොල්ලකරුවන් විසින් දැරියට වෙඩිතබා ඇති බව විදෙස් මාධ්‍ය සඳහන් කරයි. එම අවස්ථාවේදි තුෂා දැරිය ‍සාප්පුව තුළ ඉතා කෙළිදෙලෙන් සිටි අතර,හදිසියේ එම සාප්පුවේ සිටි පිරිස කලබල විමත් සමග මෙම කොල්ලකරුවන් දැරියට වෙඩිතැබීම ආරම්භ කර තිබේ. තමා වැඩිහිටි වයසට පත්වෙද්දී දක්ෂ නර්තන ශිල්පිණියක වන බව පවසමින් පුංචි තුෂා නිතර නර්තන හපන්කම් දක්වමින් සිටි බව විදෙස් මාධ්‍ය කියා සිටියි. දැරියගේ මාමා වන රොෂාන් සෙල්වකුමාර්ද මෙම සිද්ධියෙන් තුවාල ලබා තිබේ. කෙසේ වෙතත් කොල්ලකරුවන්ගේ වෙඩිප්‍රහාරයට ලක්වූ දැරිය බරපතළ තුවාල ලබා රෝහල්ගත කිරීමෙන් පසුව කෙමෙන් සුවය ලබා ඇතත් අබ්බගාත තත්ත්වයට පත්ව සිටියි. දැරියට වෙඩිතැබීමේ සිදුවීමට අදාළ ආරක්ෂක කැමරාවල සටන් වීඩියෝ දර්ශනය අද ලන්ඩන් පොලීසිය විසින් ප්‍රසිද්ධියට පත්කොට තිබේ. තුෂා කමලේෂ්වරන් දැරියට වෙඩි තබන අවස්ථාවේ විඩියෝව පහතින්", "URL": "https://sinhala.adaderana.lk/news.php?nid=23126", "Category": null, "Parent URL": null}