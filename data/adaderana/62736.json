{"Source": "Adaderana", "Timestamp": "August 3, 2016 05:25 pm", "Headline": " සයිටම් විරෝධී සටන අතහරින්නේ නෑ", "News Content": "මාලඹේ පෞද්ගලික වෛද්‍ය විද්‍යාලයට එරෙහි සටන අත්නොහරින බව අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු ලහිරු වීරසේකර අවධාරණය කරයි.අද පැවැති මාධ්‍ය හමුවකදී ඔහු කියා සිටියේ අධ්‍යාපන අමාත්‍යවරයා මෙම ප්‍රශ්නයට නිසි පිළිතුරක් නොදී එය මඟ හැර යන බවයි.නව රජය බලයට පත්වීමෙන් පසු ජනපති මෛත්‍රිපාල සිරිසේන මහතාට මේ ගැන ලිපියකින් දැනුම්දුන් බවත් මේ දක්වා ඊට පිළිතුරක් දී නැති බවත්, හෙතෙම පැවසීය.එම වෛද්‍ය විද්‍යාලයේ හිමිකරුට වත්මන් ජනපති සෞඛ්‍ය අමාත්‍යවරයාව සිටියදී සුබපැතුම් පණිවිඩයක් යවා ඇති බවද මේ නිසා ජනපති ඊට එරෙහිව පියවරක් නොගන්නේදැයි සැකයක් ඇති බවද ඔහු කීවේය.කෙසේ හෝ මාලඹේ වෛද්‍ය විද්‍යාලයට එරෙහි සටන අත්නොහරින බවත් හෙට නගර 200දී අත්පත්‍රිකා බෙදාහැරීමේ වැඩසටහනක් ක්‍රියාත්මක කරන බවත්, ඔහු පැවසීය.", "URL": "https://sinhala.adaderana.lk/news.php?nid=62736", "Category": null, "Parent URL": null}