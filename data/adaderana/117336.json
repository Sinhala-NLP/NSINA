{"Source": "Adaderana", "Timestamp": "August 24, 2019 07:41 am", "Headline": "මට ඒදණ්ඩෙන් යන්නත් පුළුවන් පාලමෙන් යන්නත් පුළුවන්-සජිත්", "News Content": "ජනතාවගේ දුක පිළිබඳ සංවේදී නොවන පුද්ගලයින් රාජ්‍ය නායකත්වයට සුදුසු නොවන බව නිවාස,ඉදිකිරිම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. හම්බන්තොට පැවැති උත්සවයක් අමතමින් අමාත්‍යවරයා මේ බව ප්‍රකාශ කළේය. එහිදී වැඩිදුරටත් අදහස් දක්වමින් අමාත්‍ය සජිත් ප්‍රේමදාස මහතා මේ බව පැවසීය. “අපේ රටේ ඔය ප්‍රධානීන් කියන හාදයොන්ට. ජන දුක තේරෙනවා බොහොම අඩුයි. මේ පාලමට වැය වුණේ ලක්ෂ 101යි. මට ඒදණ්ඩෙන් යන්නත් පුළුවන් හදපු පාලමෙන් යන්නත් පුළුවන්. දැන් ඔය ඉදිරිපත්වෙලා ඉන්නවා මහා ලොකු නම් තියන ඇත්තෝ. පුළුන්ද මේ ඒදණ්ඩෙන් යන්න තනියම. ඒදණ්ඩෙන් යන්න ඉස්සරලා බලයි තමන්ට ජිවිත රක්ෂණයක් තියනවාද කියලා කෝටි ගණනාවක. එහෙනම් මම අද දවසේ ඔබලාගෙන් අහනවා. රජ කමට සුදුකම ලබන්නට පෙර. දුක කඳුල වේදනාව ගැන හැගීමක් තියෙන්නට ඔනේ නේද? “ සැමට සහන වැඩසටහන යටතේ රුපියල් ලක්ෂ 101 ක් වැයකොට හම්බන්තොට, වළස්මුල්ල බටගස්ස කිරම ඔය හරහා ඉදිකළ මහරජ වලගම්බා පාලම ජනතා අයිතියට පත් කිරීම පසුගිදා අමාත්‍ය සජිත් ප්‍රේමදාස මහතා අතින් සිදුකෙරුණි.", "URL": "https://sinhala.adaderana.lk/news.php?nid=117336", "Category": null, "Parent URL": null}