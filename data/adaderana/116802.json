{"Source": "Adaderana", "Timestamp": "August 18, 2019 07:04 am", "Headline": "ජනාධිපතිවරණය සහ පළාත් සභා මැතිවරණය ආසන්න දිනවල පැවැත්විය යුතුයි-පැෆ්රල්", "News Content": "පළාත් සභා මැතිවරණය පැවැත්වීමට අවශ්‍ය නම් පාර්ලිමේන්තුව තුළ සරළ ක්‍රමයක් මඟින් එය ක්‍රියාත්මක කළ හැකි බව පැෆ්රල් සංවිධානය පවසයි. එහි විධායක අධ්‍යක්ෂ රෝහණ හෙට්ටිආරච්චි මහතා පැවසුවේ ජනාධිපතිවරණය සහ පළාත් සභා මැතිවරණය ආසන්න දිනක පැවැත්විය යුතු බවයි. සීමා නිර්ණ වාර්තාව මෙතෙක් ඉදිරිපත් වී නොමැති පසුබිමක පළාත් සභා මැතිවරණය පැවත්වීමේ හැකියාව තිබේද යන්න පිළිබඳ මතය ප්‍රකාශ කරන ලෙස ජනාධිපතිවරයා ශ්‍රේෂ්ඨාධිකරණයට දැනුම් දී තිබේ. ඒ පිළිබඳ තීරණය ලබන 30 වනදාට පෙර ලබා දෙනු ඇතිබව වාර්තා වේ.", "URL": "https://sinhala.adaderana.lk/news.php?nid=116802", "Category": null, "Parent URL": null}