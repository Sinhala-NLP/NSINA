{"Source": "Adaderana", "Timestamp": "March 13, 2019 12:53 pm", "Headline": "අල්ලසෙහි කොටස්කරුවෙකු වී රටට බනින්න එපා", "News Content": "අල්ලසින් දූෂණයෙන් තොර රටක් බිහිකිරීමට සියලු දෙනා අල්ලස් ලබාදීමෙන් වළකින ලෙස අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්ෂ ජනරාල් ජනාධිපති නීතිඥ සරත් ජයමාන්න මහතා ජනතාවගෙන් ඉල්ලීමක් සිදු කරයි. අද දෙරණ 24 බිග් ෆෝකස් වැඩසටහනට ඊයේ (12) එක්වෙමින් ඔහු මේ බව සඳහන් කළේය. තමත් ලබාදෙන අල්ලස එම මොහොතේදී ඉතාම සුළු මුදලක් ලෙස තමන්ට සිතුනද එමඟින් සමස්ථ සමාජයටම විශාල බලපෑමක් සිදුවන බව ඒ මහතා ප්‍රකාශ කර සිටියේය. තමන් අල්ලස් දීමේ කොටස්කරුවෙකු වී ශ්‍රී ලංකාව අල්ලස් හා දූෂණ වලින් පිරි රටක් ලෙස චෝදනා සිදු කිරීම යුක්ති සහගත නොවන ක්‍රියාවක් බව සරත් ජයමාන්න මහතා වැඩිදුරටත් අදහස් දක්වමින් කියා සිටියේය.", "URL": "https://sinhala.adaderana.lk/news.php?nid=105985", "Category": null, "Parent URL": null}