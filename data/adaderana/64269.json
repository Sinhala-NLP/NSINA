{"Source": "Adaderana", "Timestamp": "September 20, 2016 11:41 am", "Headline": " මෙවර සිසුන් 27,603ට සරසවි වරම්", "News Content": "පසුගිය වසරට සාපේක්ෂව මෙවර සරසවි ප්‍රවේශය සඳහා සිසුන් 27,603ක් බඳවා ගන්නා බව විශ්වවිද්‍යාල ප්‍රතිපාදන කොමිසම පවසයි.එහි සභාපති මහචාර්ය මොහාන් ද සිල්වා මහතා පැවසුවේ එය පසුගිය වසරට සාපේක්ෂව සියයට 10ක වැඩිවීමක් බවයි.කොළඹදී දැන් පැවැත්වෙන මාධ්‍ය හමුවකදී ඒ මහතා මේ බව පැවසූ අතර සරසවි ප්‍රවේශය සඳහා කඩඉම් ලකුණු අද නිකුත් කිරීමට නියමිතව තිබේ.ඒ අනූව මෙවර සරසවි ප්‍රවේශය සඳහා අන්තර්ජාලය ඔස්සේ අයදුම් කිරීමටද අවස්ථාව ලබාදී ඇති අතර අන්තර්ජාල පහසුකම් නොමැති අයට නැණසල මධ්‍යස්ථාන භාවිතා කරන ලෙසද විශ්වවිද්‍යාල ප්‍රතිපාදන කොමිසම ඉල්ලීමක් කරයි.", "URL": "https://sinhala.adaderana.lk/news.php?nid=64269", "Category": null, "Parent URL": null}