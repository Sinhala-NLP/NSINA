{"Source": "Adaderana", "Timestamp": "July 18, 2012 05:36 pm", "Headline": "බොලිවුඩ් සුපිරි නළුවෙකු අවසන් ගමන් යයි", "News Content": "බොලිවුඩ් සුපිරි නළු රාජේෂ් ඛන්නා අභාවප්‍රාප්ත වී තිබේ. සතියක පමණ කාලයක සිට රෝගාතුරව ප්‍රතිකාර ලබමින් සිටි ඔහු අද (18) සිය නිවසේදී මියගොස් ඇති බව ඉන්දීය මාධ්‍ය වාර්තා කරයි. මිය යන විට 69 වන වියේ පසුවූ රාජේෂ් ඛන්නා 1960 - 70 දශකයේ බොලිවුඩ් සිනමාවේ සුපිරි නළුවා බවට පත්ව සිටියේය. ඔහු සිය ජීවිත කාළය තුළ චිත්‍රපට 160 කට අධික සංඛ්‍යාවකට රංගනයෙන් දායක වී තිබේ. ආරාධනා, ආනද් සහ අමර්ප්‍රේම් රාජේෂ් ඛන්නාගේ සුපිරි රංගනය විදහා දැක්වූ චිත්‍රපට වන අතර එම චිත්‍රපට ප්‍රේක්ෂකයින්ගේ වැඩි ආකර්ෂණයට ලක්ව ඇත. ඉන්දීය සුපිරි නිලියක වන ඩිම්පල් කපාඩියාගේ ස්වාමිපුරුෂයා වූ රාජේෂ් ඛන්නා සුපිරි නිලි ට්විලන්කල් ඛන්නාගේ පියායි. රාජේෂ් ඛන්නා 1992 වසරේ පැවති මැතිවරණයෙන් ඉන්දීය කොංග්‍රස් පක්ෂය නියෝජනය කරමින් පාර්ලිමේන්තුවටද තේරී පත්විය.", "URL": "https://sinhala.adaderana.lk/news.php?nid=25883", "Category": null, "Parent URL": null}