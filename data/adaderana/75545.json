{"Source": "Adaderana", "Timestamp": "July 23, 2017 12:57 pm", "Headline": "කාන්තාවන්ට සාපේක්ෂව පිරිමින්ට ඒඩ්ස් අවදානම වැඩියි", "News Content": "කාන්තාවන්ට සාපේක්ෂව පිරිමින්ට එච්.අයි.වී. වැළඳීමේ අවදානම ඉහළ ගොස් ඇති බව ජාතික ලිංගාශ්‍රිත රෝග හා ඒඩ්ස් මර්දන ව්‍යාපාරය පවසයි. එහි අධ්‍යක්ෂ වෛද්‍ය සිසිර ලියනගේ මහතා සඳහන් කළේ මේ දක්වා වු කාලය තුළ එච්.අයි.වි.ආසාධිතයින් 2688 දෙනෙකු වාර්තා වී ඇති බවයි. සිදුකරනු ලබන පරීක්ෂණ වැඩි කිරීම හේතුවෙන් එච්.අයි.වි.ආසාදිතයින් වාර්තා වීමේ ප්‍රවණතාව ඉහළ ගොස් ඇති බව ද වෛද්‍ය සිසිර ලියනගේ මහතා සඳහන් කළේය. එච්.අයි.වී. ආසාධිතයින් හඳුනාගැනීම සඳහා බන්ධනාගාර තුළ ද මේ වන විට විශේෂ වැඩසටහන් රැසක් ක්‍රියාත්මක වන බව වෛද්‍ය සිසිර ලියනගේ මහතා කියා සිටියේය.", "URL": "https://sinhala.adaderana.lk/news.php?nid=75545", "Category": null, "Parent URL": null}