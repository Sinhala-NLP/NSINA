{"Source": "Adaderana", "Timestamp": "December 31, 2013 08:58 am", "Headline": "විකිරණශීලී ද්‍රව්‍ය රටට ඇතුළුවීමට අවස්ථාවක් නෑ", "News Content": "විකිරණශීලි රසායන ද්‍රව්‍ය රට තුළට ඇතුළුවීමට අවස්ථාවක් නොමැති බව රේගු දෙපාර්තමේන්තුව පවසයි. ශ්‍රී ලංකා රේගුව සතුව විකිරණශීලි ද්‍රව්‍ය පිළිබඳ සොයා ගැනීම සඳහා අවශ්‍ය නවීන තාක්ෂණික උපකරණ පවතින බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. පසුගියදා ජපානයේ සිට වාහන අමතර කොටස් ආනයනය කළ කන්ටේනරයක් තුළ රසායන ද්‍රව්‍ය අඩංගු බවට හඳුනාගැනීමෙන් අනතුරුව ඒ පිළිබඳ පරමාණුක ශක්ති අධිකාරිය විසින් පරීක්ෂණයක් සිදුකරනු ලැබුණි. එහිදි අනාවරණය වී ඇත්තේ පිළිකා ඇතුළු ඉතා භයානක රෝග ඇති කරන අධිවිකිරණශීලි ද්‍රව්‍යයක් වන ලේසියම් මෙම යන්ත්‍ර සූත්‍ර අඩංගු කන්ටේනරයේ පවතින බවයි. ඒ අනුව වහාම එම කන්ටේනරය යළිත් ජපානයට පිටත් කර යැවීමට පියවර ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.", "URL": "https://sinhala.adaderana.lk/news.php?nid=39980", "Category": null, "Parent URL": null}