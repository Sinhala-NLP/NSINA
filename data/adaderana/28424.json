{"Source": "Adaderana", "Timestamp": "October 19, 2012 01:38 pm", "Headline": "වැස්සත් එක්ක ඩෙංගු වැඩිවෙයි", "News Content": "පවතින වැසි සහිත කාලගුණයත් සමඟ ඩෙංගු මදුරුවන් බෝවීම ඉහළ යා හැකි බව ජාතික ඩෙංගු මර්දන ඒකකය පවසයි. මේ වසරේ ගත වු කාලය තුළ ඩෙංගු රෝගීන් 34,396 දෙනෙකු වාර්තා වී තිබේ. ඩෙංගු රෝගයට ලක්වීමෙන් පුද්ගලයන් සියයකට වැඩි පිරිසක් මේ වසරේ මියගොස් ඇති බව වාර්තාවිය. මේ අතර දිවයින පුරා ඩෙංගු මර්දන වැඩසටහන් ක්‍රියාත්මක වන අතර මහර ප්‍රාදේශීය සභා බල ප්‍රදේශය තුළ ඩෙංගු මර්දන වැඩසටහනක් අද (19) ක්‍රියාත්මක විය.", "URL": "https://sinhala.adaderana.lk/news.php?nid=28424", "Category": null, "Parent URL": null}