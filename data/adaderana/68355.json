{"Source": "Adaderana", "Timestamp": "January 20, 2017 05:18 pm", "Headline": " මහඇමතිවරු සමග මහින්ද විශේෂ සාකච්ඡාවකට සූදානම්!", "News Content": "ශ්‍රී ලංකා නිදහස් පක්ෂය නියෝජනය කරන පළාත් මහ ඇමතිවරු හිටපු ජනාධිපති මහින්ද රාජපක්ෂ මහතා හමුවීමට නියමිතව තිබේ.බස්නාහිර පළාත් මහ ඇමති ඉසුර දේවප්‍රිය මහතා පවසන්නේ එළඹෙන ඉරිදා පෙරවරුවේ මෙම සාකච්ඡාවට පැවැත්වීමට නියමිත බවයි.තමා ඇතුළු මහ ඇමතිවරුන් පිරිස කළ ඉල්ලීමකට අනුව හිටපු ජනාධිපති මහින්ද රාජපක්ෂ මහතා මෙම අවස්ථාව ලබා දුන් බව ඉසුර දේවප්‍රිය මහතා පවසයි.ශ්‍රී ලංකා නිදහස් පක්ෂය තුළ වර්ථමානයේ පවතින දේශපාලන අර්බුද විසඳාගනිමින් එළඹෙන පළාත් පාලන මැතිවරණයට හිටපු ජනාධිපතිවරයාගේ දායකත්වය සක්‍රීයව ලබා ගැනීමේ අරමුණින් මෙම සාකච්ඡාව පැවැත්වීමට තීරණය කර ඇති බව ඔහු සඳහන් කළේය.මෙම සාකච්ඡාව සම්බන්ධයෙන් ජනාධිපති මෛත්‍රීපාල සිරිසේන මහතා දැනුවත් කර ඇති අතර ශ්‍රී ලංකා නිදහස් පක්ෂය තුළ පවතින අර්බුද විසඳාගනිමින් එක් කණ්ඩායමක් ලෙස ඉදිරි මැතිවරණයට තරඟ කිරීම ජනාධිපතිවරයාගේ අපේක්ෂාව වී ඇති බව ද ඉසුර දේවප්‍රිය මහතා කියා සිටියේය.", "URL": "https://sinhala.adaderana.lk/news.php?nid=68355", "Category": null, "Parent URL": null}