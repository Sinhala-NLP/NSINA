{"Source": "Adaderana", "Timestamp": "June 15, 2012 10:07 pm", "Headline": "නීති විරෝධීව සතුන් දඩයම් කළ පුද්ගලයෙකුට මාංචු", "News Content": "අද(15) සෙට්ටිකුලම, පෙරියනොච්ච්කුලම කැලෑබද ප‍්‍රදේශයක නීති විරෝධී අන්දමින් සතුන් දඩයමේ යෙදී සිටි පුද්ගලයෙකු සෙට්ටිකුලම පොලිසිය විසින් අත්අඩංගුවට ගෙන ඇත. ‍ සැකකරු සතුව තිබී මෙරට සාදන ලද බෙහෙත් කොටන තුවක්කුවක්, බදින තුවක්කු 03 ක්, දඩයම් කර ලබාගත් වල් ඌරෙකුගේ ශරීර කොටස් සොයාගෙන ඇති බව පොලිසිය පවසයි. ‍ සැකකරු හෙට(16) වවුනියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. සෙට්ටිකුලම පොලිසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25063", "Category": null, "Parent URL": null}