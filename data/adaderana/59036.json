{"Source": "Adaderana", "Timestamp": "April 9, 2016 04:33 pm", "Headline": "හෙලො බිල් ගෙවන අයටත් පොලියක් ඉල්ලයි", "News Content": "දුරකථන සමාගම් විසින් ලබා ගන්නා මුදල් තැන්පතු සඳහා පොලියක් ලබාදීමට කටයුතු කළ යුතු බව පාරිභෝගික අයිතින් සුරැකිමේ ජාතික ව්‍යාපාරය පවසයි.එම සංගමයේ සභාපති රංජිත් විතානගේ මහතා පැවසුවේ පාරිභෝගිකයින්ගේ ආරක්ෂිත තැන්පතු වෙනත් ව්‍යාපාර සඳහා ආයෝජනය කර එම සමාගම් මුදල් උපයා ගත්තද පාරිභෝගිකයාට කිසිදු ප්‍රතිලාභයක් ලබා දෙනෙන බවයි.ප්‍රමාද වී බිල්පත් ගෙවන පාරිභෝගිකයින‍්ගෙන් ප්‍රමාද ගාස්තුවක් අය කර ගැනීමට ද සමාගම් කටයුතු කරන බව ඔහු පවසයි.මේ හේතුවෙන් දුරකථන සමාගම්වලින් පසුගෙවීම් පැකේජ ලබාගන්නා පාරිභෝගිකයින් සිදු කරන ආරක්ෂිත තැන්පතු සඳහා පොලී මුදලක් ගෙවීමේ ක්‍රමවේදයක් සකස් කළ යුතු බව රංජිත් විතානගේ මහතා අවධාරණය කරයි.", "URL": "https://sinhala.adaderana.lk/news.php?nid=59036", "Category": null, "Parent URL": null}