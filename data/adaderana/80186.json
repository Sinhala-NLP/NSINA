{"Source": "Adaderana", "Timestamp": "November 19, 2017 02:53 pm", "Headline": "ගුල්ලන් එක්ක කෑම විකුණපු මුදලාලිලා 18 ට නඩු වැටෙයි ", "News Content": "ශ්‍රී පාද වන්දනා කරුවන්ට හා ප්‍රදේශවල ජනතාවට සෞඛ්‍ය ආරක්ෂිත ආහාර සැපයිම අරමුණු කරගෙන මෙවර ශ්‍රී පාද වන්දනා වාරය ආරම්භ කිරිමට පෙර මහජන සෞඛ්‍ය පරික්ෂක වරුන් විසින් මස්කෙළිය,නෝර්වුඩ් මා සාමිමලේ නගර වල වෙලද සැල්, ආපන ශාලා,ආහාර නිෂ්පාදන ස්ථාන 110 ක් පමණ පරික්ෂා කිරිම 18 වන දා දිනය පුරා සිදු කෙරිණි. එහිදී මිනිස් පරිභෝජනයට නුසුදුසු ආහාර අලෙවි කල වෙළෙඳසැල් හිමියන් 18 නඩු පවරා තිබේ. එම ආහාර වෙළෙඳසැල් වල ඇති ආහාර විනාශ කිරිම් 23ක් කර ඇති අතර නිවේදන 10ක් නිකත් කිරිමට හදිසි වැටලීමක නිරත වු නුවරඑළිය දිස්ත්‍රික් මහජන සෞඛ්‍ය පරික්ෂකවරු පියවර ගෙන තිබේ. මෙහිදී කල් ඉකුත් වු ආහාර ,ගුල්ලන් සහිත ආහාර,එකම ශිත කරනයේ මාළු,මස් සහ අයිස් ක්‍රීම් අසුරා තැබිම,ඇසුරුම් නිති උල්ලංගනය කල ව්‍යාපාරිකයින් 18 ක් සඳහා නඩු පැවරීමට පියවර ගෙන තිබේ. වෙලඳ සැල් 23 ක අලෙවිය සඳහා අසුරා තිබු ආහාර ද්‍රව්‍ය විනාශ කිරිමටත්,දින 14 ක් තුලදි පිරිසිදු කිරිම් හා නිවැරදි කරගැනිම් සඳහා නිවේදන 10 ද නිකුත් කිරිමට පියවර ගත් බව නුවරඑළිය දිස්ත්‍රික් ජේෂ්ඨ පරිපාලන මහජන සෞඛ්‍ය පරික්ෂක ගාමිණි පෙරේරා මහතා පැවසීය. මෙම වැටලීම සඳහා පරිපාලන මහජන සෞඛ්‍ය පරික්ෂක වරු 06 ක් කණිෂ්ඨ මහජන සෞඛ්‍ය පරික්ෂක වරු 20 ක් සහභාගී වී තිබේ.", "URL": "https://sinhala.adaderana.lk/news.php?nid=80186", "Category": null, "Parent URL": null}