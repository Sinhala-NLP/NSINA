{"Source": "Adaderana", "Timestamp": "September 17, 2016 02:12 pm", "Headline": " නීති විරෝධීව දැව ප්‍රවාහනය කළ 2ක් රිමාන්ඩ්", "News Content": "බුත්තල, උණාවටුන ප්‍රදේශයේදී නීති විරෝධී ලෙස දැව තොගයක් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව බුත්තල පොලීසිය පැවසුවේය.එහිදී තේක්ක සහ කැටකාල දැව කදන් 32ක් සහ දැව ප්‍රවාහනය කළ ලොරි රථය පොලීසිය භාරයට ගෙන තිබේ.සැකකරුවන් බුත්තල, උණාවටුන ප්‍රදේශයේම පදිංචිකරුවන් බව සඳහන්ය.ඔවුන් වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 19 වනදා දක්වා රක්ෂිත බන්ධනාගාර ගත කර තිබේ.සිද්ධිය සම්බන්ධයෙන් බුත්තල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64179", "Category": null, "Parent URL": null}