{"Source": "Adaderana", "Timestamp": "June 13, 2010 11:39 am", "Headline": "අගමැතිකමේ ශක්තියෙන් ජනතාවට සේවය කරනවා", "News Content": "අගමැතිධූරයේ ශක්තිය යොදාගෙන ජනතාවට සේවය කිරීම තම අපේක්ෂාව බව අග්‍රාමාත්‍ය දි. මු ජයරත්න මහතා පවසයි. අගමැති තනතුරේ අයිතිය ඇත්තේ ජනතාවට බව ඔහු පෙන්වාදෙයි. ඊයේ පස්වරුවේ මහනුවර දංගොල්ල ශ්‍රී තිස්සාරාම විහාරස්ථානයේ අ‍ටවිසි බුද්ධ ප්‍රතිමා බෝධි ප්‍රාකාරයට මුල්ගල තැබීමේ උත්සවයෙන් අනතුරුව අග්‍රාමාත්‍ය දි. මු ජයරත්න මහතා මේ බව සඳහන් කළේය. දේශපාලන ජාති ආගම් භේද වලින් තොරව සැමදෙනාටම එකලෙස සේවය කිරීමට බලාපොරොත්තු වන බව අග්‍රාමාත්‍යවරයා මෙහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8977", "Category": null, "Parent URL": null}