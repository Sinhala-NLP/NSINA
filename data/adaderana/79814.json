{"Source": "Adaderana", "Timestamp": "November 13, 2017 09:10 am", "Headline": "පාර්ලිමේන්තු මන්ත්‍රීන්ගේ ප්‍රධානත්වයෙන් කිලිනොච්චිය මහ ඉහළින් මහවිරු දිනේ සමරන්න යයි", "News Content": "මෙවර මහවිරු දිනය මහා ඉහළින් පැවැත්වීමට කටයුතු කරන බව කිලිනොච්චිය ප්‍රදේශවාසීහූ පවසති.නොවැම්බර් 27 වැනිදා පැවැත්වීමට නියමිත මහවිරු දිනය සැමරීම වෙනුවෙන් කිලිනොච්චිය කනගපුරම් මහවිරු සොහොන් ප්‍රදේශයේ ශ්‍රමදාන වැඩසටහනක් ඊයේ(12) පැවැත්වීය.පසුගිය වසරේදී ද කිලිනොච්චිය කනගරපුරම් මහවිරු සොහොන් ප්‍රදේශයේ පහන් දල්වා විශාල පිරිසකගේ සහභාගීත්වයෙන් මහවිරු දිනය සමරනු ලැබීය.කිලිනොච්චිය දිස්ත්‍රික් පාර්ලිමේන්තු මන්ත්‍රීවරුන් හා පළාත් සභා මන්ත්‍රීවරුන්ගේ ප්‍රධානත්වයෙන් මෙවරද මහවිරු දිනය පැවැත්වීමට නියමිත බව කිලිනොච්චිය ප්‍රදේශවාසීන් පැවසීය.එල්. ටී. ටී.ඊ. සංවිධානය ඉදිකළ මහවිරු සොහොන් කොත් කිහිපයක් තවමත් කිලිනොච්චිය කනගරපුරම් හී ඉතිරිව පවති.කනගපුරම් මහවිරු සොහොන පිරිසිදු කිරීම වෙනුවෙන් කිලිනොච්චි ප්‍රදේශවාසීන්, මියගිය පිරිස්වල ඥාතීන් හා සිවිල් සංවිධාන නියෝජිතයින්ද එක්ව සිටියහ.වවුනියාව - මාධව කුලසූරිය", "URL": "https://sinhala.adaderana.lk/news.php?nid=79814", "Category": null, "Parent URL": null}