{"Source": "Adaderana", "Timestamp": "August 7, 2018 09:43 pm", "Headline": "රටපුරා පැල මිලියනයක් සිටුවමින් සහසක් තුරු මහනුවරින් ඇරඹෙයි", "News Content": "රටපුරා පැල මිලියනයක් සිටුවමින් ‘සහසක් තුරු’ වැඩ සටහන එළඹේන 09 වෙනිදා මහනුවරින් අරම්භ කරණ බව මහානගර හා බස්නාහිර සංවර්ධන අමාත්‍ය පාඨලි චම්පික රණවක මහතා පවසයි. අමාත්‍යවරයා මෙම අදහස් පල කර සිටියේ අද (07) දින මහනුවර පැවැති මාධ්‍ය හමුවකට සහභාගී වෙමිනි. ශ‍්‍රී ලංකාවේ නාගරික ප‍්‍රදේශ තුළ දැනට පවතින තුරු ආවරණය ප‍්‍රමාණාත්මකව හා ගුණාත්මකව ඉහල නැංවීම තුළින්, නාගරික ප‍්‍රදේශයන් මුහුණ දෙන වායු දුෂණය, පරිසර උෂ්ණත්වය වැඩිවීම වැනි ගැටළු අවමකර සෙවන සහිත සුවදායී තිරසර නගර ඇති කිරීම අරමුණු කරගනිමින් මහානගර හා බස්නාහිර සංවර්ධන අමාත්‍යාංශය යටතේ දීප ව්‍යාප්ත රුක් රෝපණය කිරීමේ ජාතික පුර සෙවන වැඩසටහන ආරම්භ කර ඇත. එය ”සහසක් තුරු” නමින් 2018 අගෝස්තු මස සිට ක‍්‍රියාත්මක නියමිත වේ. මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා මෙම අදහස් පල කර සිටියේ අද(07) දින පැවැති මාධ්‍ය හමුවකට සහභාගී වෙමිනි. වර්තමානයේ විදේස් ප‍ුවත් නරඹන විට ලෝකය පුරා ඇතිවී තිබෙන ගෝලීය උණුසුමේ අහිතකර ප‍්‍රතිපළ දැක ගැනිමට හැකි වන බවද අමාත්‍යවරයා පැවසීය. මේ වසරේ වාර්තා වූ උෂ්ණත්වය දත්ත අනුව ලෝකයේ පසුගිය අවුරුදු ලක්‍ෂ 12 දීම වාර්තා වෙලා නොමැති බවත් හෝමෝසේපියන් මානවයින් සිටි කාලයත් ඉක්මවාවත් මෙවැනි උෂ්ණත්වයක් ලෝකයේ කිසිම ස්තානයක වාර්තා වි නෙමැති බවත් අමාත්‍යවරයා පැවසීය. යුද්ධය, ත‍්‍රස්තවාදයන්ට වලට වඩා භයානක යුද්ධයක් ඉදිරියේදී එළඹෙමින් තිබෙන බවද අමාත්‍යවරයා පැහැදිලි කළේය. වැඩි දුරටත් අදහස් දැක්වු අමාත්‍යවරයා \"නිවැරදි උස මට්ටමකින් යුත් ගසකට දිනකට හතර දෙනෙකුට අවශ්‍ය ඔක්සිජන් ලබා දීමේ හැකියාව තිබෙනවා. වාහන ඉන්ධන, ගල් අඟුරු දහනය ඇතුළු පරිසරයට හානිවන සෑම දහනයකින්ම පරිසරයට එක්වන කාබන්ඩයොක්සයිඞ් වායු කිලෝග‍්‍රෑම් 12 ක් ගසක් විසින් වසරකට උරා ගනු ලබනවා. එ මෙන්ම ජල සංරක්‍ෂණයට, තාප වායු දහරා පාලනයට ගසට හැකියාව තිබෙනවා. අපි මෙම වැඩ සටහන මහනුවරින් අරම්භ කරන්න තීරණය කළේ, මහනුවර තමයි රටේ තිබෙන වායු දුෂණය වැඩිම නගරය. ඒ නිසා එම නගරයෙන් අපි ආරම්භ කරනවා. කොළඹ නගරය වායු දුෂණයෙන් පාලනයවී ඇත්තේ මුහුදු සුළං හේතුවෙන්.''", "URL": "https://sinhala.adaderana.lk/news.php?nid=94019", "Category": null, "Parent URL": null}