{"Source": "Adaderana", "Timestamp": "January 8, 2014 03:27 pm", "Headline": "දැරණියගල ස්ථානාධිපතිට නොතීසි ", "News Content": "හෙට(09) දිනයේ අධිකරණය හමුවේ පෙනී සිටින ලෙස සඳහන් කරමින් දැරණියගල පොලිස් ස්ථානාධිපතිවරයාට නොතීසි නිකුත් කර තිබේ. කෑගල්ල පළාත් බඳ මහාධිකරණ විනිසුරු ගාමිණි අමරසේකර මහතා විසින් මෙම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය. දැරණියගල පොලිසියේ මෙහෙයවීමෙන් කෑගල්ල පළාත් බඳ මහාධිකරණයේ විභාග වන මිනී මැරුම් නඩුවක් අද(08) දිනයේ විභාගයට ගෙන ඇති අතර ඒ සඳහා දැරණියගල පොලිසියේ කිසිදු නිලධාරියෙකු අධිකරණය හමුවේ පෙනී සිට නොමැති බව වාර්තා වෙයි. 2001 වසරේ ජනවාරි මස දැරණියගල, උඩපල ප්‍රදේශයේ සිදුවු ඝාතනයකට අදාළ නඩුවක් මෙලෙස විභාගයට ගෙන ඇති බවද සඳහන් වෙයි. අද(08) දිනයේ දැරණියගල පොලීසියේ නිලධාරින් අධිකරණයට නොපැමිණීම හේතුවෙන් පොලිස් ස්ථානාධිපතිවරයාට හෙට දිනයේ අධිකරණය හමුවේ පෙනී සිටින ලෙස නොතීසි නිකුත් කර තිබේ.", "URL": "https://sinhala.adaderana.lk/news.php?nid=40196", "Category": null, "Parent URL": null}