{"Source": "Adaderana", "Timestamp": "June 23, 2018 07:26 am", "Headline": "දිවියා ඝාතනය කිරීම අනුමත කළ නොහැකියි", "News Content": "කිළිනොච්චිය ප්‍රදේශයේ දී කොටියෙකු පහරදී ඝාතනය කිරීම අනුමත කළ නොහැකි බව වනජීවි සෞඛ්‍ය අධ්‍යක්ෂ වෛද්‍ය තාරක ප්‍රසාද් මහතා පවසයි. හෙතෙම පෙන්වා දෙන්නේ වනජීවි නිලධාරීන් අදාළ කාර්යය සිදුකිරීම සදහා පියවර ගැනීමේ දී ජනතාව ඉවසිලිමත්ව කටයුතු කිරීම අත්‍යවශ්‍ය බවයි. ශ්‍රි ලංකා කොටියා නමින් හැඳින්වෙන මෙරටට ආවේනික මෙම සත්ත්ව විශේෂය නිර්වින්දය කිරීම මගින් මෙල්ල කිරීම යෝග්‍ය නොවන බව වෛද්‍ය තාරක ප්‍රසාද් මහතා පෙන්වා දෙයි. කිළිනොච්චිය ප්‍රදේශයේ අදාළ සිදුවීම සිදුවී ඇත්තේ කිලිනොච්චිය අම්බලන්කුලම ප්‍රදේශයේ දී බව කිලිනොච්චි කලාපයේ වනජිවි දෙපාර්තමේන්තුවේ සහකාර අධ්‍යක්ෂ ඩි.යු.සාරංග මහතා පෙන්වා දෙයි. අම්බලන්කුලම ප්‍රදේශයේ සිට කිලෝමීටර් 4ක පමණ දුරින් වනගත ප්‍රදේශයක් බව හෙතෙම ඔහු පෙන්වා දෙයි. ප්‍රදේශයේ සිට නිවෙස් ආශ්‍රිතව වෙසෙන බල්ලන්, කුකුළන් වැනි සතුන් දඩයම් කිරීමට මෙම කොටියා පැමිණ ඇති බව ඔහු පැවසීය.", "URL": "https://sinhala.adaderana.lk/news.php?nid=91348", "Category": null, "Parent URL": null}