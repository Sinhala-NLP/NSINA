{"Source": "Adaderana", "Timestamp": "November 29, 2018 03:29 pm", "Headline": "අද හවසට ජනපති-කරූ හමුවීමක්", "News Content": "ජනාධිපති මෛත්‍රීපාල සිරිසේන මහතා සහ කතානායක කරූ ජයසූරිය මහතා අතර සාකච්ඡාවක් අද(29) පස්වරුවේ පැවැත්විමට නියමිතව තිබේ. අදාළ සාකච්ඡාව ජනාධිපති ලේකම් කාර්යාලයේදී අද පස්වරු 04.00ට ආරම්භ විමට නියමිත බව කාථානායක කාර්යාලය සඳහන් කළේය. පාර්ලිමේන්තුවේ ඇතිවී ඇති අර්බුදකාරි තත්ත්වය සම්බන්ධයෙන් මෙහිදී සාකච්ඡා කිරීමට නියමිත බව වාර්තා වෙයි. ජනාධිපතිවරයා සමඟ සාකච්ඡා කර පාර්ලිමේන්තුව තුළ පවතින අර්බුදකාරි තත්ත්වය සමතයකට පත් කරන ලෙස අද පාර්ලිමේන්තු සැසිවාරයේදී ප්‍රකාශයක් කරමින් අමාත්‍ය විජේදාස රාජපක්ෂ මහතා කථානායක කරූ ජයසූරිය මහතාගෙන් ඉල්ලීමක් ද සිදු කළේය.", "URL": "https://sinhala.adaderana.lk/news.php?nid=100009", "Category": null, "Parent URL": null}