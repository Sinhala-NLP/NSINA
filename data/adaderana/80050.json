{"Source": "Adaderana", "Timestamp": "November 17, 2017 01:14 pm", "Headline": "පැන ගිය ආවා කල්ලි නායකයා අල්ලයි", "News Content": "UPDATE (3.46 pm) යාපනය - කෝපායි - කොන්ඩාවිල් ප්‍රදේශයේදී පොලිස් නිලධාරීන් දෙදෙනෙකුට තියුණු ආයුධවලින් පහරදී තුවාල සිදුකිරීම සම්බන්ධයෙන් සැකපිට අත්අඩංගුවට ගත් ප්‍රධාන සැකකරු අද (17) අධිකරණයට ඉදිරිපත් කිරිමට රැගෙන යමින් සිටියදී පැන ගිය ආවා කල්ලියේ නායකයා සිය ඥාති නිවසක සැඟවී සිටියදී පැන ගොස් පැයකට පමණ පසු පොලීසිය විසින් අත්අඩංගුවටගෙන ඇත. ----------------------------------------------------------------------------------------------------- යාපනය - කෝපායි - කොන්ඩාවිල් ප්‍රදේශයේදී පොලිස් නිලධාරීන් දෙදෙනෙකුට තියුණු ආයුධවලින් පහරදී තුවාල සිදුකිරීම සම්බන්ධයෙන් සැකපිට අත්අඩංගුවට ගත් ප්‍රධාන සැකකරු අද (17) අධිකරණයට ඉදිරිපත් කිරිමට රැගෙන යද්දී පලා ගොස් ඇත. සත්‍යවේල්නාදන් නිශාන්තන් හෙවත් “නිශා වික්ටර්“නැමති සැකකරුට යාපනේ මහේස්ත්‍රාත් අධිකරණයෙන් ඊයේ (16) ඇප ලබා දුන් අතර ඔහුට ඇප තැබීමට කිසිවකු ඉදිරිපත් වී නැත. අද සැකකරු මල්ලාකම් අධිකරණයට ඉදිරිපත් කිරීමට රැගෙන යද්දී බන්ධනාගාර නිලධාරීන්ගේ ග්‍රහනයෙන් මිදී මෙසේ පලා ගොස් ඇත. පසු ගිය ජුලි 30 වැනිදා දහවල් කාලයේ සැකකරු තවත් පිරිසක් සමග යතුරුපැදිවලින් පැමිණ තියුණු ආයුධවලින් පහරදී පොලිස් නිලධාරීන් දෙදෙනෙකුට තුවාල සිදු කළේය.", "URL": "https://sinhala.adaderana.lk/news.php?nid=80050", "Category": null, "Parent URL": null}