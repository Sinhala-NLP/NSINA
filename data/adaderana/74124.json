{"Source": "Adaderana", "Timestamp": "June 11, 2017 05:09 pm", "Headline": "නායයෑමේ අනතුරු ඇගවීම් නිවේදනය දිගු කරයි", "News Content": "දිවයිනේ දිස්ත්‍රීක් කිහිපයකට දක්වා ඇති නායයෑමේ අනතුරු ඇගවීම් නිවේදනය තවදුරටත් දීර්ඝ කර ඇති බව ආපදා කළමනාකරණ මධ්‍යස්ථානය පවසයි.අඛණ්ඩව වැසි ඇද හැලුනහොත් ආරක්ෂක ක්‍රියාමාර්ග ගන්නා ලෙස එම මධ්‍යස්ථානය ජනතාවගෙන් ඉල්ලා සිටියි.මේ අතර කාලගුණ විද්‍යා දෙපාර්තමේන්තුව ප්‍රකාශ කළේ ඉදිරි පැය 36 තුළ දී බස්නාහිර සබරගමුව, මධ්‍යම , දකුණ සහ වයඹ පළාත්වලට විටින්විට සිහින් වැසි ඇති විය හැකි බවය.දිවයින වටා මුහුදු ප්‍රදේශ තරමක් රළු විය හැකි බව ද කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=74124", "Category": null, "Parent URL": null}