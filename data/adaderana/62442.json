{"Source": "Adaderana", "Timestamp": "July 26, 2016 10:07 am", "Headline": "හිඟ වැටුප් සමග වතුකම්කරු දෛනික වැටුප් ඉහළට", "News Content": "වතුකම්කරුවන්ගේ වැටුප් වැඩිවීමට අදාළ අන්තර්කාලීන දීමනාව හිඟ මුදල් ද සමග වහාම ගෙවීමට වතු හාම්පුතුන්ගේ සම්මේලනය එකඟතාව පළ කර තිබේ.නිවේදනයක් නිකුත් කරමින් අග්‍රාමාත්‍ය කාර්යාලය සඳහන් කළේ අරලියගහ මන්දිරයේ දී පැවති විශේෂ සාකච්ඡාවකදී ඔවුන් මෙම තීරණයට එළඹ ඇති බවයි.මෙම වැටුප් වැඩිවීමට අදාළ දීමනා ගෙවීමට අවශ්‍ය මූල්‍ය සහතිකය මුදල් අමත්‍යාංශ විසින් ලබා දී ඇති අතර තේ මණ්ඩලය සහ ප්‍රාදේශීය වැවිලි සමාගම් විසින් ඇති කරගන්නා ගිවිසුමට අනුව මූල්‍ය ප්‍රතිපාදන සමාගම් වෙත අද දිනයේ ලබාදීමට නියමිතය.සංවර්ධන උපාය මාර්ග හා ජාත්‍යන්තර වෙළෙඳ අමාත්‍ය මලික් සමරවික්‍රම මහතා ඇතුළු වැවිලි කර්මාන්ත අමාත්‍යාංශ සහ මුදල් අමාත්‍යාංශ ලේකම්වරු ඇතුළු පිරිසක් මෙම අවස්ථාවට එක්ව තිබේ. මේවන විට වතුකම්කරුවෙකුගේ දිනක වැටුප රුපියල් 620ක් වන අතර වැඩිකළ රුපියල් සියය සමග එය රුපියල් 720ක් වනු ඇත.", "URL": "https://sinhala.adaderana.lk/news.php?nid=62442", "Category": null, "Parent URL": null}