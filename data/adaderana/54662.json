{"Source": "Adaderana", "Timestamp": "October 25, 2015 02:40 pm", "Headline": "මොණරාගල ප්‍රා.සභාවේ හිටපු සභාපති අත්අඩංගුවේ! ", "News Content": "මොණරාගල ප්‍රාදේශිය සභාවේ හිටපු සභාපති ආර්.එම් රණවිර මහතා පොලිස් අත්අඩංගුවට පත්ව තිබේ.පසුගිය පළාත් සභා මැතිවරණ සමයේ මොණරාගල ප්‍රදේශයේදී මැතිවරණ කාර්යාල කිහිපයකට වෙඩි තැබිමේ සිද්ධියක් සම්බන්ධයෙන් මොහුට එරෙහිව චෝදනා එල්ල වී තිබුණි.අදාළ සිද්ධිය සම්බන්ධයෙන් මිට පෙර පුද්ගලයින් තිදෙනෙකු අත්අඩංගුවට ගෙන අධිකරණය මගින් ඇප මත මුදාහැර ඇති බව පොලිසිය සඳහන් කළේය.මොණරාගල ප්‍රාදේශිය සභාවේ හිටපු සභාපතිවරයා අද පෙරවරුවේ මොණරාගල පොලිසිය වෙත බාරවිමෙන් අනතුරුව අත්අඩංගුවට ගෙන තිබේ.සැකකරු අද දින මොණරාගල මහේස්ත්‍රාත් අධිකරණය වෙත ඉදිරිපත් කිරිමට නියමිත බව පොලිසිය සඳහන් කළේය.", "URL": "https://sinhala.adaderana.lk/news.php?nid=54662", "Category": null, "Parent URL": null}