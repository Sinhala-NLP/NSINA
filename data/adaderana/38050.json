{"Source": "Adaderana", "Timestamp": "October 10, 2013 03:40 pm", "Headline": "රක්ෂිතයේ දැව කැපූ 2ක් මාට්ටු ", "News Content": "රක්ෂිත ප්‍රදේශයක දැව කපමින් සිටි පුද්ගලයින් දෙදෙනෙකු පොලිස් විශේෂ කාර්ය බලකා කන්තලේ කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. කන්තලේ වලස්කන්ද රක්ෂිත ප්‍රදේශයේ දැව කපමින් සිටිය දී මොවුන් අත්අඩංගුවට ගත් බව විශේෂ කාර්ය බලකාය සඳහන් කරයි. එහි දී කපන ලද දැව තොගයක් ද විශේෂ කාර්ය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා කන්තලේ පොලිස් ස්ථානය වෙත භාර දුන් බව එම බලකාය සඳහන් කරයි.", "URL": "https://sinhala.adaderana.lk/news.php?nid=38050", "Category": null, "Parent URL": null}