{"Source": "Adaderana", "Timestamp": "November 13, 2017 08:12 am", "Headline": "පොලොන්නරුව-ගල්ලෑල්ල ප්‍රදේශයේ හදිසි ගින්නක්", "News Content": "පොලොන්නරුව, ගල්ලෑල්ල ප්‍රදේශයේ වාහන අළුත්වැඩියා කරන ස්ථානයක හදිසි ගින්නක් හටගෙන තිබේ. අද(13) අලුයම 01.40ට පමණ ගින්න හටගෙන ඇති බව පොලිසිය පවසයි. පොලොන්නරුව ගිනි නිවිම් ඒකකයේ නිළධාරින්, විදුලිබල මණ්ඩලය, පොලිසිය සහ ප්‍රදේශවාසීන් එක්ව ගින්න මැඩපවත්වා තිබේ. ගින්නෙන් ජිවිත හානි කිසිවක් සිදුව නොමැති බව පොලොන්නරුව පොලිසිය සඳහන් කළේය. මේ අතර දිවුලපිටිය නගරයේ දෙමහල් ගොඩනැගිල්ලක ඊයේ(12) රාත්‍රී ගින්නක් හටගෙන තිබේ. නිමි ඇඳුම් සහ පාවහන් අලෙවිසැලක උඩු මහලේ ගින්න හටගෙන තිබූ බව පොලිසිය සඳහන් කළේය. ගිනි නිවිම් ඒකකයේ නිළධාරින්, විදුලිබල මණ්ඩලය, ප්‍රදේශවාසීන් සහ පොලිසිය එක්ව ගින්න මැඩපවත්වා තිබේ.", "URL": "https://sinhala.adaderana.lk/news.php?nid=79810", "Category": null, "Parent URL": null}