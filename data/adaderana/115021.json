{"Source": "Adaderana", "Timestamp": "July 25, 2019 08:38 pm", "Headline": "පැහැරගැනීමට ලක්වූ සිසුවියක් බේරාගත් හැටි-දර්ශන සහිතයි", "News Content": "මහනුවර තල්වත්ත ප්‍රදේශයේදී වයස අවුරුදු 9ක පාසල් දැරියක් පැහැරගැනීමට ලක්ව ඇති අතර ඇය බුද්ධිමත්ව කටයුතු කිරීමේ ප්‍රතිඵලයක් ලෙස ඔහුගෙන් බේරීමට හැකිවී තිබේ. කෙසේ වෙතත් පැහැර ගත් පුද්ගලයා දින කිහිපයකට පසුව කොටු කර ගැනීමට පවුලේ සාමාජිකයින්ට හැකි වුණි. මහනුවර තල්වත්ත ප්‍රදේශයේ පදිංචි වයස අවුරුදු 9ක පාසල් දැරියක් කිසියම් පුද්ගලයෙකු විසින් පැහැරගෙන යන ආකාරයයි. මහනුවර පෞද්ගලික පාසලක අධ්‍යාපනය හදාරන ඇය මේ සිද්ධියට මුහුණදී ඇත්තේ, බස් රථයෙන් බැස නිවසට යන අතරතුරදීයි. මේ දරුවා රැගෙන විත් තිබුණේ, තලාතුඔය පොලිස් බල ප්‍රදේශය සඳහන් නාම පුවරුව අසළින් ඇති ප්‍රදේශටයි. මෙම අඩිපාර මහවැලි ගඟට වැටී තිබේ. පසුගියදා සිදුවූ මේ පැහැරගැනීම සම්බන්ධයෙන් පොලිසියට පැමිණිල්ලක් කර තිබූ නමුත් සැකකරු අල්ලා ගැනීමට හැකිවී නැති බව වාර්තා වෙයි. සිසුවියගේ මව පවසන්නේ, තමා උපක්‍රමශීලීව සැකකරු කොටුකරගත් බවයි. මෙලෙස පහරකෑමට ලක්වූ සැකකරු පසුව මහනුවර පොලීසිය විසින් අත්අඩංගුවට ගත්තේය.", "URL": "https://sinhala.adaderana.lk/news.php?nid=115021", "Category": null, "Parent URL": null}