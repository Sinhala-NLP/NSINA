{"Source": "Adaderana", "Timestamp": "September 23, 2017 01:47 pm", "Headline": "පලාගිය සැකකරු යලි අත්අඩංගුවට", "News Content": "බුලත්සිංහල පොලිස් සිරමැදිරියේ රඳවා සිටියදී පලාගිය සැකකරු යලි අත්අඩංගුවට ගෙන තිබේ. හෙරොයින් ළඟ තබා ගැනිමේ සිද්ධියක් සම්බන්ධයෙන් අත්අඩංගුවට ගෙන පොලිස් සිරමැදිරියේ රඳවා සිටි අදාල සැකකරුවෙක ඊයේ පස්වරුවේ පලාගොස් තිබුණි. සැකකරු සිර මැදිරියේ වැසිකිලියේ බිත්තිය සිදුරු කර පලාගොස් ඇති බව බුලත්සිංහල පොලීසිය සඳහන් කළේය. කෙසේවෙතත් පලාගිය සැකකරු ඔහුගේ නිවසේ සිටියදී පොලීසිය විසින් යලි අත්අඩංගුවට ගෙන තිබේ. බුලත්සිංහල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77922", "Category": null, "Parent URL": null}