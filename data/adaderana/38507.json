{"Source": "Adaderana", "Timestamp": "October 31, 2013 02:08 pm", "Headline": "ව්‍යාජ නෝට්ටුවක් යක්කලමුල්ල පොලීසියට බාරදෙයි ", "News Content": "මාල‍‍ඹේ ප්‍රදේශයේදී අත්අඩංගුවට ගත් සැකකරුවන් විසින් සකස් කරන ලද ව්‍යාජ රුපියල් දෙදහසේ මුදල් නෝට්ටුවක් යක්කලමුල්ල ප්‍රදේශයේදී සොයාගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ නාකියාදෙණිය ප්‍රදේශයේ කාන්තාවක යක්කලමුල්ල පොලිස් ස්ථානය වෙත අදාළ නෝට්ටුව ලබා දි ඇති බවයි. පසුගියදා මාලඹේ ප්‍රදේශයේ දි මහා පරිමාණයේ ව්‍යාජ මුල් නෝට්ටු නිෂ්පාදනය කරන ස්ථානයක් වටලා අපරාධ පරික්ෂණ දෙපාර්තමේන්තුව කටයුතු කළ අතර එම ස්ථානයේ තිබී රුපියල් ලක්ෂ 70ක වටිනාකමකින් යුත් ව්‍යාජ මුදල් නෝට්ටු සොයාගනු ලැබුණි. යක්කලමුල්ල පොලීසිය සඳහන් කළේ අදාළ කාන්තාව ලබා දුන් මුදල් නෝට්ටුව ද මාලඹේ ප්‍රදේශයේ දි සොයාගත් ව්‍යාජ මුදල් නෝට්ටු වල අනුක්‍රමික අංකයට සමාන බවයි. පසුගියදා බේරුවල ප්‍රදේශයේදි ද එම අනුක්‍රමික අංකය සහිත රුපියල් දෙදහසේ ව්‍යාජ මුදල් නෝට්ටුවක් සොයාගනු ලැබුණි.", "URL": "https://sinhala.adaderana.lk/news.php?nid=38507", "Category": null, "Parent URL": null}