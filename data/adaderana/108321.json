{"Source": "Adaderana", "Timestamp": "April 20, 2019 07:11 pm", "Headline": "මිතුරා ගෙල කපා හතුරු වු අවස්ථාවේ ශ්‍රී ලංකා නාවික හමුදා සිදු කළ මානුෂිය මෙහෙයුම-දර්ශන සහිතයි", "News Content": "පෙම් සබඳතාවක් මුල්කරගනිමින් ත්‍රිකුණාමලයේදී පසුගියදා සිදුවූ ගෙල කැපීමේ සිද්ධියට අදාළ තවත් ජංගම දුරකථන දර්ශන පෙළක් අද (20) සමාජ මාධ්‍ය ජාලවලට නිකුත් වී ඇත. එම දර්ශන වල සටහන්ව තිබුනේ ශ්‍රී ලංකා නාවික හමුදා සාමාජිකයින් සිද්ධියෙන් තුවාල ලැබු තංගතුරේ ධනුෂ්ටන්ව රෝහල් ගත කරන ආකාරයයි. ත්‍රිකුණාමලය නාවික හමුදා කඳවුර අසල පදිංචිව සිටි 20 හැවිරිදි තංගතුරේ ධනුෂ්ටන් පසුගිය 16වැනිදා ගෙල කපා ඝාතනය කරන්නේ ඔහුගේ මිතුරෙකු විසින්. බානුඩීන් ඩැනියල් නැමැති 20 සැකකරු තම මිතුරා මරා දැමීම සඳහා පිහිය මිලදී ගැනීම සහ ඝාතනය සැළසුම් කරන ආකාරය අප එහිදී වාර්තා කළේය. සිද්ධියෙන් පසු ධනුෂ්ටන් තම ජීවිතය බේරාගැනීම සඳහා ත්‍රිරෝද රථ ගාල වෙතට දිව ගියත් එහිදී කිසිදු පුද්ගලයෙකු ඉදිරිපත් වන්නේ නැත. තුවාලකරු පසුව දිවයන්නේ ත්‍රිකුණාමලය නාවික හමුදා කඳවුර දෙසටයි. එහිදී වහා ක්‍රියාත්මක වූ නාවික හමුදා නිලධාරීන් ධනුෂ්ටන් ඉක්මනින් රෝහල් ගත කිරීමට පියවර ගත්තේය. ඒ අනුව නාවික හමුදා නිලධාරින් තංගතුරේ ධනුෂ්ටන් ඉක්මනින් රෝහල වෙත රැගෙන ගියත් ඔහුගේ ජීවිතය බේරාගැනීමට හැකි වුනේ නැත.", "URL": "https://sinhala.adaderana.lk/news.php?nid=108321", "Category": null, "Parent URL": null}