{"Source": "Adaderana", "Timestamp": "April 28, 2014 01:05 pm", "Headline": "කෝට්ටේ නගරාධිපතිට වරෙන්තුවක් ", "News Content": "කෝට්ටේ නගරාධිපති ජනක රණවක මහතාට එරෙහිව කොළඹ මහේස්ත්‍රාත් අධිකරණය විසින් වරෙන්තු නිකුත් කර තිබේ. නගරාධිපතිවරයාට එරෙහිව ඉදිරිපත් වු පැමිණිල්ලක් අද(28) විභාගයට ගත් අවස්ථාවේ දි අධිකරණයේ පෙනී නොසිටීම හේතුවෙන් ඔහුට එරෙහිව වරෙන්තු නිකුත් කර ඇති බව වාර්තා වෙයි. රජයට අයත් ඉඩමක් නීති විරෝධි ලෙස අන්සතු කිරිමේ සිද්ධියක් සම්බන්ධයෙන් කෝට්ටේ නගර සභාවේ සභිකයෙකු විසින් අදාළ නඩුව පවරා තිබේ. මේ අතර කෝට්ටේ නගරාධිපතිවරයා මේ වන විට අධිකරණය වෙත ගොස් ඇති බව වාර්තා වෙයි. අදාළ වරෙන්තුව යළි කැඳවීමට මෝසමක් ඉදිරිපත් කරන බව ඔහුගේ නීතිඥයින් සඳහන් කළේය.", "URL": "https://sinhala.adaderana.lk/news.php?nid=42837", "Category": null, "Parent URL": null}