{"Source": "Adaderana", "Timestamp": "July 27, 2011 12:08 pm", "Headline": "හික්කඩුව විශේෂිත ආරක්ෂක කලාපයක් වෙයි", "News Content": "කොරල් පර වලට ඉමහත් ප්‍රසිද්ධියක් උසුලන හික්කඩුව මුහුදු සීමාව විශේෂිත ආරක්ෂිත ප්‍රදේශයක් ලෙස නම්කිරීමට පියවර ගෙන ඇතැයි ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. මෙම මුහුදු සීමාව, කිමිදුම් කලාපය හා බෝට්ටු සේවා කලාපය ලෙස දෙකොටසකට වෙන් කරන බව නියෝජ්‍ය අමාත්‍යවරයා පවසා ඇතැයි රජයේ නිල වෙබ් අඩවිය තහවුරු කරයි. කොරල් පර නැරඹීම සඳහා යන සංචාරක බෝට්ටු ලියාපදිංචි කිරීම සඳහා ද කටයුතු කරන බව හෙතෙම සඳහන් කර තිබේ. හික්කඩුව සමුද්‍රික ජාතික උද්‍යානය මෑතකදී යළි විවෘත කෙරුණි.", "URL": "https://sinhala.adaderana.lk/news.php?nid=17667", "Category": null, "Parent URL": null}