{"Source": "Adaderana", "Timestamp": "December 4, 2011 08:48 am", "Headline": "බන්ධනාගාරයෙන් පැන ගිහින් යළි යළිත් කොල්ලකාලා", "News Content": "බන්ධනාගාර‍යකින් පැන ගොස් අපරාධවල නිරත වු පුද්ගලයෙකු දඹුල්ල පොලිසිය විසින් අත් අඩංගුවට ගෙන තිබේ. කිරලගොල්ල ඉන්ධන පිරවුම්හල ඉදිරිපිට මාර්ගයේ දී ඊයේ අත් අඩංගුවට ගත් සැකකරු සතුව ටී - 56 වර්ගයේ ගිනි අවියක් ද තිබු බව පොලිසිය පවසයි. සැකකරු ගලේවෙල ප්‍රදේශයේ රන් ආභරණ කොල්ලකෑමේ සිද්ධීන් දෙකකට අවශ්‍යව සිටි අයෙකු වන අතර සොරාගත් රන් භාණ්ඩවලින් කොටසක් පොලිස් භාරයට ගෙන තිබේ. දඹුල්ල ජාතික නිවාස ප්‍රදේශයේ පදිංචිකරුවෙකු වන සැකකරු සම්බන්ධයෙන් රැඳවුම් නියෝග මත වැඩිදුර විමර්ශන සිදුකරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=20447", "Category": null, "Parent URL": null}