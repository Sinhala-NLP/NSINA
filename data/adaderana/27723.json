{"Source": "Adaderana", "Timestamp": "September 25, 2012 09:00 am", "Headline": "යාපනයත් එකට යා කෙරෙයි", "News Content": "වසර 25 කට පසුව යාපනය අර්ධද්වීපය ජාතික විදුලිබල පද්ධතිය සමඟ සම්බන්ධ කිරීම අද (25) සිදුකරන බව විදුලිබල හා බලශක්ති අමාත්‍යාංශය පවසයි. ඒ යටතේ වව්නියාවේ සිට කිලිනොච්චිය දක්වා ව්‍යාප්ත වුණු කිලෝවොට් 132 ක අධි සම්ප්‍රේෂණ රැහැන් මාර්ගය කිලිනොච්චියේ ඉදිකළ ග්‍රිඩි උපපොල මඟින් බලගැන්වීම අද දිනයේ සිදුකෙරෙයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් මෙම බලගැන්වීමේ කටයුතු සිදුකිරීමට නියමිත බව විදුලිබල හා බලශක්ති අමාත්‍යාංශය සඳහන් කළේය. ජපන් ණය ආධාර යටතේ ඉදිකර ඇති මෙම ව්‍යාපෘතිය සඳහා රුපියල් මිලියන 3200 ක මුදලක් වැය කර ඇත. මේ වන විට යාපනය අර්ධද්වීපය තුළ විදුලි පාරිභෝගිකයින් එක් ලක්ෂ විසි එක්දහසකට ආසන්න පිරිසක් සිටින බව විදුලිබල හා බලශක්ති අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=27723", "Category": null, "Parent URL": null}