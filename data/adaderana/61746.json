{"Source": "Adaderana", "Timestamp": "July 4, 2016 10:39 am", "Headline": "  ශ්‍රී ලංකා ඉනිම ලකුණු 299කට සීමා වෙයි", "News Content": "ශ්‍රී ලංකා ඒ කණ්ඩායම සහ පාකිස්ථාන ඒ කණ්ඩායම අතර පැවැත්වෙන පළමු සිව් දින ක්‍රිකට් තරගයේදී ශ්‍රී ලංකා පළමු ඉනිම ලකුණු 299කට සීමා කිරීමට පකිස්ථාන ඒ කණ්ඩායම සමත් වුණි.ඊයේ(03) දිනය නිමාවට පත්වන විට පකිස්ථාන ඒ කණ්ඩායම කිසිඳු කඩුල්ලක් නොදැවී ලකුණු 20ක් ලබා සිටියේය.මෙම තරගයේ කාසියේ වාසිය දිනූ පකිස්ථාන ඒ කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකා ඒ කණ්ඩායමට ලබා දුන්නේය.ඒ අනුව පිටියට පිවිසි ශ්‍රී ලංකා ඒ කණ්ඩායම ඊයේ දිනය නිමාවට පත්වන විට සියලු දෙනා දැවී ලකුණු 299ක් ලබා ගත්තේය.එහිදී මහේල උඩවත්ත ලකුණු 64 ක් ලබා ගත් අතර රොෂේන් ද සිල්වා ලකුණු 48ක් ලබා ගැනීමට සමත් වුණි.පන්දු යැවීමේදී පාකිස්ථාන කණ්ඩායම වෙනුවෙන් හසන් අලි ලකුණු 63කට කඩුලු 04ක් බිඳ හෙලීය.", "URL": "https://sinhala.adaderana.lk/news.php?nid=61746", "Category": null, "Parent URL": null}