{"Source": "Adaderana", "Timestamp": "November 18, 2012 11:21 am", "Headline": "  ඔස්ට්‍රේලියාවේ ඉසුරු සෙව් 50ක් හරවා එවයි", "News Content": "නීති විරෝධී ලෙස ඔස්ට්‍රේලියාවේ රැඳී සිටි තවත් ශ්‍රී ලාංකිකයන් 50 දෙනෙකු අද (18) එරටින් පිටුවහල් කර තිබේ. අදාළ පිරිස ඔස්ට්‍රේලියාවේ රැඳී සිටීමට කිසිදු හේතුවක් නොමැති නිසා ඔස්ට්‍රේලියාවෙන් පිටුවහල් කළ බව එරට සංක්‍රමණික කටයුතු පිළිබඳ අමාත්‍ය ක්‍රිස්බෝවන් මහතා සඳහන් කළේය. මෙම පුද්ගලයින් පනස් දෙනාට වීසා නොමැති බව ද ක්‍රිස්බෝවන් මහතා පැවසුවේය. නීති විරෝධී ලෙස ඔස්ට්‍රේලියාවට ගොස් සිටි ශ්‍රී ලාංකිකයින් 282 දෙනෙකු මේවන විට එරටින් පිටුවහල් කර ඇති බව සඳහන්ය. මේ පිළිබඳව නිවේදනයක් නිකුත් කරමින් ක්‍රිස්බෝවන් මහතා සඳහන් කර ඇත්තේ නීති විරෝධී ආකාරයෙන් ඔස්ට්‍රේලියාවේ රැඳී සිටින පිරිස් පිටුවහල් කිරීම තවදුරටත් සිදුකරන බවයි.", "URL": "https://sinhala.adaderana.lk/news.php?nid=29286", "Category": null, "Parent URL": null}