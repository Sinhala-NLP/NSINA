{"Source": "Adaderana", "Timestamp": "May 15, 2015 10:09 am", "Headline": "ඇමතිලා දෙන්නා ගිය ගමන් මීරියබැද්දේ කතක් ගිනි තබාගන්න හදලා", "News Content": "මීරියබැද්ද නායයාමෙන් නිවාස අහිමි වී බණ්ඩාරවෙල අවතැන් කඳවුරක නවාතැන්ගෙන සිටි කාන්තාවක් සිරුරට ගිනි තබාගෙන සියදිවි හානි කර ගැනීමට උත්සාහ කර තිබේ. පොලිසිය සඳහන් කළේ ඉඩම් ඔප්පුවක් නොලැබුණු බව පවසා අදාළ කාන්තාව ඊයේ සිරුරට ගිනි තබා ගැනීමට තැත්කර ඇති බවයි.අදාළ කාන්තාව මීරියබැද්ද නාය යෑමෙන් අවතැන්වු 36 හැවිරිදි අයෙකි. ඒ.එච්.එම් ෆවුසි සහ ලක්ෂ්මන් සෙනෙවිරත්න යන අමාත්‍යවරුන් මිරියබැද්ද නාය යෑමෙන් අවතැන්වු පිරිස් රඳවා සිටින මාකන්ද අවතැන් කඳවුර වෙත ඊයේ ගොස් තිබේ.ඒ එම ජනතාවට ඉඩම් ඔප්පු ලබා දීමේදී යම් අක්‍රමිකතාවක් සිදුව ඇද්දැයි සොයා බැලීම සඳහායි.අමාත්‍යවරුන් පිටව යාමත් සමඟම අදාළ කාන්තාව සියදිවි හානි කර ගැනීමට උත්සාහ කර ඇති බව වාර්තා වේ.", "URL": "https://sinhala.adaderana.lk/news.php?nid=51349", "Category": null, "Parent URL": null}