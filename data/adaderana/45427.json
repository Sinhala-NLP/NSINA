{"Source": "Adaderana", "Timestamp": "August 18, 2014 10:41 am", "Headline": "දරුවා සමග මුහුදට පැන්න මවගේ දිවි බේරෙයි - දරුවා මැරෙයි", "News Content": "සියදිවි නසා ගැනීමට සිය දරුවා සමග මුහුදට පැන්න කාන්තාවක් රෝහල් ගත කිරීමෙන් පසු ජීවිතය බේරී ඇති නමුත් අවුරුදු 4ක් පමණ වන දරු‍වා මියගිය පුවතක් වැලිගමින් වාර්තා වේ. මෙලෙස මුහුදට පැන ඇත්තේ වැල්ලවාය, හඳපානාගල ප්‍රදේශයේ පදිංචි මවක හා දරුවෙකි. ඔවුන් වැලිගම - මිදිගම දේනුවල මුහුදට පැන සිය දිවි හානිකර ගැනීමට උත්සාහ දරා තිබේ. අදාළ කාන්තාව දරුවා සමග දිවි හානිකර ගැනීමට උත්සාහදරන බව දුටු ධීවරයින් පිරිසක් ඔවුන් බේරාගෙන ගොන්නගහහේන රෝහලට ඇතුළත් කිරිමේදී දරුවා මිය ගොස් ඇත. මෙලෙස මිය ගොස් ඇත්තේ වයස අවුරුදු 04 ක් පමණ වන වැල්ලවාය හඳපානාගල ප්‍රදේශයේ පදිංචිව සිටි දරුවෙකි. මව වැඩිදුර ප්‍රතිකර සඳහා මාතර රෝහල වෙත යවා තිබේ. වැලිගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45427", "Category": null, "Parent URL": null}