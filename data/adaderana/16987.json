{"Source": "Adaderana", "Timestamp": "June 24, 2011 04:49 pm", "Headline": "දුම්රියේ ගැටී නව හැවිරිදි දැරියක් මියයයි", "News Content": "මහනුවර, මුල්ගම්පල ප්‍රදේශයේ දී දුම්රියක ගැටී නව හැවිරිදි දැරියක ජීවිතක්ෂයට පත්ව තිබේ. මව්පියන් සමග ශ්‍රව්‍යාබාධ සඳහා වූ සායනයකට සහභාගී වී නැවත පැමිණෙමින් සිටියදී ඇය මෙම අනතුරට මුහුණ දී ඇති බව අද‍දෙරණ වාර්තාකරු සඳහන් ‍කළේය. අනතු‍රින් බරපතල තුවාල ලැබූ දැරියගේ පියා ද මහනුවර දැඩි සත්කාර ඒකකයේ ප්‍රතිකාර ලබමින් සිටියි. මොවුන් තිදෙනා දුම්රිය මාර්ගයේ ගමන් කරමින් සිටියදී දුම්රිය නලා හඩ නාද කළත් මාර්ගයෙන් ඉවත් වීමට නොහැකි වී ඇති බව සිද්ධිය ඇසින් දුටුවන් පවසයි. අවසන් මොහොතේ මවට පමණක් මාර්ගයෙන් ඉවත් වීමට හැකිවූ බව ප්‍රදේශවාසීන් සඳහන් කරයි.", "URL": "https://sinhala.adaderana.lk/news.php?nid=16987", "Category": null, "Parent URL": null}