{"Source": "Adaderana", "Timestamp": "December 29, 2011 10:34 am", "Headline": "දුම්රිය ස්ථානවල සන්නිවේදන ඒකක පිහිටුවයි", "News Content": "ලබන වසරේ සිට දිවයිනේ ප්‍රධාන දුම්රිය ස්ථානවල සන්නිවේදන ඒකක පිහිටුවීමට කටයුතු කරන බව දුම්රිය දෙපාර්තමේන්තුව පවසයි. ඒ සඳහා අවශ්‍ය මූලික වැඩ කටයුතු මේ වන විටත් අවසන් කර ඇති බව දුම්රිය සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. ඒ අනුව ලබන වසරේ සිට එම ඒකක පිහිටුවීම ආරම්භ කරන බව විජය සමරසිංහ මහතා සඳහන් කළේය. එම සන්නිවේදන ඒකක තුළින් දුරකථන, අන්තර්ජාල, බිල්පත් ගෙවීම ඇතුළු පහසුකම් රැසක් සැපයීමට බලාපොරොත්තු වන බව විජය සමරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=21022", "Category": null, "Parent URL": null}