{"Source": "Adaderana", "Timestamp": "November 6, 2011 10:09 am", "Headline": " පොරොත්තු ලේඛනයේ සිටියත් උසස්වීම් නෑ", "News Content": "නියමිත උසස් වීම් ලබා නොදි පොරොත්තු ලේඛන ගත කර සිටින පොලිස් නිලධාරීන් පිරිසක් සිය උසස් වීම් ලබාදෙන ලෙස පොලිස්පතිවරයාගෙන් ඉල්ලීමක් කර තිබේ. හිටපු පොලිස්පතිවරයාගේ පාලන සමයේ දී තමන් උසස් වීම් සඳහා නිර්දේශ කර ඇති බව ඔවුන් පෙන්වා දෙයි. පසුගිය වසරේ පොලිස් පරීක්ෂකවරුන් , උප පොලිස් පරීක්ෂකවරුන් සහ පොලිස් කොස්තාපල්වරුන් පිරිසකට උසස් වීම් ලබාදීමට පියවර ගෙන තිබුණි. එහෙත් එහිදි සම්මුඛ පරීක්ෂණවලින් සමත් වු පොලිස් නිලධාරීන් 150 ට පමණ මෙතෙක් උසස්වීම් ලබා දී නොමැති බව වාර්තා වේ.", "URL": "https://sinhala.adaderana.lk/news.php?nid=19816", "Category": null, "Parent URL": null}