{"Source": "Adaderana", "Timestamp": "July 6, 2018 06:26 pm", "Headline": "ඇඹිලිපිටිය දිස්ත්‍රික් මහ රොහලේ හදිසි ප්‍රතිකාර ඒකකයේ ගින්නක්", "News Content": "ඇඹිලිපිටිය දිස්ත්‍රික් මහ රොහලේ හදිසි ප්‍රතිකාර ඒකකයේ අද පෙරවරුවේ හදිසි ගින්නක් හටගෙන ඇත. හදිසි අනතුරු ඒකකයේ ප්‍රධාන විදුලි සැපයුමේ හටගත් විදුලි කාන්දුවක් හේතුවෙන් මෙම ගින්න හටගන්නට ඇති බවට සැක පළ කර තිබේ. ගින්න ඇතී වූ අවස්ථාවේ හදිසි ප්‍රතිකාර ඒකකය තුල කාර්ය මණ්ඩලය සහ වෛද්‍යවරුන් හැරුණු විට රෝගීන් පස්දෙනෙකු පමණක් සිට ඇති අතර ඒ අනතුරින් කිසිවෙකුටත් හානියක් සිදුව නොමැති බව වාර්තා විය . ගින්න හට ගත් අවස්ථාවේ රෝහල් කාර්ය මණ්ඩලය එක්ව මෙම ගින්න පැතිරයාම වලක්වා ගැනීමට කටයුතු කර ඇත. මේ හේතුවෙන් ඇඹිලිපිටිය දිස්ත්‍රික් මහ රොහලේ හදිසි ප්‍රතිකාර ඒකකය තාවකාලිකව වසා දැමීමට සිදු වූ බව අප වාර්ථාකරු සඳහන් කළා.", "URL": "https://sinhala.adaderana.lk/news.php?nid=92103", "Category": null, "Parent URL": null}