{"Source": "Adaderana", "Timestamp": "May 13, 2011 10:05 am", "Headline": "ගල්ඔය සිට ත්‍රිකුණාමලයට නව රේල් බස් සේවාවක්", "News Content": "ගල්ඔය සිට ත්‍රිකුණාමලය දක්වා නව රේල් බස් සේවාවක් ආරම්භ කිරීමට ශ්‍රී ලංකා දුම්රිය සේවය සැලසුම් කර තිබේ. නැගෙනහිර නවෝදය වැඩසටහන යටතේ මැයි මස 26 වැනි දින සිට මෙම රේල් බස් සේවාව ආරම්භ කරන බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා ප්‍රකාශ කරනු ලැබීය. ඉන්දියානු රජයෙන් ශ්‍රී ලංකාවට ලැබුණු බස්රථ දෙකක් උපයෝගී කරගනිමින් දුම්රිය දෙපාර්තමේන්තුව විසින් මෙම රේල් බස් නිර්මාණය කර ඇත. ශ්‍රී ලංකාවේ ඉන්දියානු මහකොමසාරිස් අශෝක් කේ කාන්තා මහතාගේ ප්‍රධානත්වයෙන් මෙම නව රේල් බස් සේවාව ආරම්භ කිරීමට නියමිතය.", "URL": "https://sinhala.adaderana.lk/news.php?nid=16073", "Category": null, "Parent URL": null}