{"Source": "Adaderana", "Timestamp": "March 2, 2018 07:07 am", "Headline": "රාජාංගණය ඒකාබද්ධ ගොවි සංවිධානයේ සභාපති අත්අඩංගුවට", "News Content": "රාජාංගණය ඒකාබද්ධ ගොවි සංවිධානයේ සභාපතිව ඊයේ(01) පස්වරුවේ අත්අඩංගුවට ගත් බවයි පොලිසිය පැවසීය. මේ අතර විරෝධතාවයේදී කලහකාරි ලෙස හැසුරුණු තවත් පුද්ගලයින් පිරිසක් අත්අඩංගුවට ගැනීම සඳහා පොලිස් විමර්ශන ක්‍රියාත්මකයි. පසුගියදා පැවැති විරෝධතාවට සම්බන්ධ අත්අඩංගුවට ගත් පුද්ගලයින් 50 දෙනෙකු ලබන 07 වන දින දක්වා බන්ධනාගාර ගත කර තිබේ. රාජාංගණය ජලාශයේ ජලය යොදා ගෙන පුද්ගලික ජල ව්‍යාපෘතියක් ක්‍රියාත්මක කරන බවට චෝදනා කරමින් අදාල විරෝධතාව පැවැත් වුණි. කෙසේවුවද විරෝධතාව හේතුවෙන් එම ජල ව්‍යාපෘතියේ කටයුතු තාවකාලිකව අත්හිටුවිමට තීරණය කළ බවයි අනුරාධපුර දිස්ත්‍රික් ලේකම්වරයා සදහන් කළේය.", "URL": "https://sinhala.adaderana.lk/news.php?nid=85046", "Category": null, "Parent URL": null}