{"Source": "Adaderana", "Timestamp": "February 22, 2016 02:07 pm", "Headline": "පැති කණ්නාඩි ජාවාරමේ නිරත වූ 2ක් කොටු", "News Content": "වාහනවල පැති කණ්නාඩි සොරකම් කිරීමේ ජාවාරමක නිරත වූ පුද්ගලයින් දෙදෙනෙකු වැල්ලවත්ත ප්‍රදේශයේදී අත්අඩංගුවට ගෙන තිබේ.වැල්ලවත්ත පොලීසියට ලද තොරතුරක් මත ත්‍රිරෝද රථයකින් ගමන් කරමින් සිටියදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.අත්අඩංගුවට ගෙන ඇත්තේ කොල්ලුපිටිය සහ වැල්ලවත්ත යන ප්‍රදේශවල පදිංචි අවුරුදු 33 සහ 39 වයසේ පසුවන පුද්ගලයින් දෙදෙනෙකි.සැකකරුවන්ගෙන් පොලීසිය සිදු කරන ලද ප්‍රශ්න කිරිම්වලදී අනාවරණය වී ඇත්තේ ඔවුන් ත්‍රීරෝද රථයෙන් ගොස් කොහුවල, නාරාහේන්පිට යන ප්‍රදේශවලදී වාහනවල පැති කණ්නාඩි ගලවා ඇති බවයි.සැකකරුවන් දෙදෙනා අද(22) දින ගල්කිස්ස මහේස්ත්‍රාත් වෙත ඉදිරිපත් කිරිමට නියමිත අතර වැල්ලවත්ත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57489", "Category": null, "Parent URL": null}