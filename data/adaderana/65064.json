{"Source": "Adaderana", "Timestamp": "October 15, 2016 09:11 am", "Headline": "ගේට්ටුවක් ඇඟට  වැටී කතක් මියයයි", "News Content": "ගේට්ටුවක් ඇඟ මතට කඩා වැටීමෙන් වේයන්ගොඩ, උළුදෙණිය ප්‍රදේශයේදී කාන්තාවක මියගොස් තිබේ.ප්‍රදේශයේ නිවසක් ඉදිරියේ තිබූ යකඩ ගේට්ටුවක් වැසීමට උත්සාහ කිරීමේදී එය ඇඟ මතට කඩාවැටීමෙන් අනතුර සිදුව ඇත.බරපතළ තුවාල ලැබූ කාන්තාව ගම්පහ රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ උළුදෙණිය, දෙවොලපොල ප්‍රදේශයේ පදිංචිව සිටි 92 හැවිරිදි කාන්තාවකි.සිද්ධිය සම්බන්ධයෙන් වේයන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65064", "Category": null, "Parent URL": null}