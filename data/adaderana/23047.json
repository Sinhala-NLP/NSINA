{"Source": "Adaderana", "Timestamp": "March 25, 2012 12:20 pm", "Headline": "කෙසෙල් වගාවට යමින් සිටි ගොවියාට වල් අලියෙක් මරුකැඳවයි", "News Content": "හම්බන්තොට පොලිස් බලප්‍රදේශයේ පහල අන්දරවැව-මල්ආර ප‍්‍රදෙශයේදී වල් අලි ප‍්‍රහාරයට ලක්වූ පුද්ගලයකු මියගොස් තිබේ. අද උදෑසන 7.45 ට පමණ මෙම අනතුර සිදුව ඇති බව පොලීසිය පවසයි. වල් අලි ප්‍රහාරයෙන් මෙසේ මරණයට පත්ව ඇත්තේ වයස අවුරුදු 37 ක් වූ ගතාර හේවාගේ අශෝක නිමල් කුමාර නැමැති,රත්න ස්ටෝර්ස්-මොරකැටිය පාර, ඇඹිළිපිටිය ලිපිනයේ පදිංචිකරුවෙකි. මොහු තමාට අයත් කෙසෙල් වගාවට යමින් සිටියදී මෙම අනතුරට ගොදුරු වි ඇති බව සඳහන් වේ. හම්බන්තොට පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23047", "Category": null, "Parent URL": null}