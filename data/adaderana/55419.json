{"Source": "Adaderana", "Timestamp": "November 30, 2015 03:59 pm", "Headline": "පොරොන්දු කාලය හෙටින් අවසන් - අනිද්දා පාරට බහිනවා", "News Content": "5 ශ්‍රේණිය ශිෂ්‍යත්ව විභාගයේ සමත්වීමේ ලකුණු මට්ටම පහත හෙළන ලෙසත්, ශිෂ්‍යත්වලාභීන් සංඛ්‍යාව වැඩි කරන ලෙසත් රජයට බලකරමින් ලබන 2 වැනිදා යළිත් අධ්‍යාපන අමාත්‍යංශය ඉදිරිපිට විරෝධතා දක්වන බව ලංකා ගුරු සේවා සංගමය පවසයි. ඒ අනූව මව්පියන් ද සමග එම විරෝධතාව පවත්වන බව එහි ලේකම් මහින්ද ජයසිංහ මහතා කොළඹ අද පැවති මාධ්‍ය හමුවකදී පැවසීය.මෙම ගැටලුව සම්බන්ධයෙන් පසුගිය 18දා අධ්‍යාපන බලධාරින් සමඟ සිදුකළ සාකච්ඡාවකදී සති 2ක් ඇතුළත විසඳුමක් ලබාදෙන බවට දුන් පොරොන්දු කාලය හෙටින් අවසන් වන බවත්, මේ දක්වා ඊට කිසිදු පිළිතුරක් ලැබී නැති බවත්, හෙතෙම කියා සිටියේය.පසුගිය වර පැවැති ශිෂ්‍යත්ව විභාගයෙන් සමත් කර ඇත්තේ ඊට පෙර වසරට වඩා සිසුන් 20,000ක් පමණ අඩු සංඛ්‍යාවක් බව ද හෙතෙම පැවසීය.එසේම මේ වසරේ ශිෂ්‍යත්ව විභාගයෙන් ද සමත්වීමේ ප්‍රතිශතය පහල දැමීමේ ඉඩකඩ පවතින බව ඔහු කියා සිටියේය.", "URL": "https://sinhala.adaderana.lk/news.php?nid=55419", "Category": null, "Parent URL": null}