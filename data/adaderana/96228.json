{"Source": "Adaderana", "Timestamp": "September 17, 2018 04:33 pm", "Headline": "LTTE සාමාජිකයින් පුනරුත්ථාපනයට කිසිදු පනතක් පාර්ලිමේන්තුවට ආවේ නෑ", "News Content": "එල්.ටී.ටී.ඊ සමාජිකයන් පුනරුත්ථාපනය කර මුදා හැරීමට කිසිදු අනපනතක් පාර්ලිමේන්තුවට ගෙනවිත් නොමැති බව ජාතික හෙළ උරුමයේ මහලේකම්, මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. ඒ සඳහා කිසිදු කැබිනට් අනුමැතියක්ද නොමැති බව අමාත්‍යවරයා පැවසීය. අමාත්‍යවරයා මෙම අදහස් පළ කර සිටියේ අද (17) ජාතික හෙළ උරුමය කාර්යාලයේ පැවැති මාධ්‍ය හමුවකට සහභාගී වෙමිනි. යුද්ධයට මුවා වී පෞද්ගලික උවමනාවන් වෙනුවෙන් සිදුකළ අපරාධ සඳහා නීතිය කඩිනමින් කි‍්‍රයාත්මක කළ යුතු බවත් සාමය සහ සහජීවනය ඇතිකර ගැනීමට නම් හොඳම විකල්පය වන්නේ එකිනෙකාට සමාව දීම බවත් අමාත්‍යවරයා එහිදි පැවසීය. මේ සඳහා නීතිපති දෙපාර්තමේන්තුව විසින් යුධ හා පෞද්ගලික අභිමතාර්ථයන් වෙනුවෙන් සිදුකළ අපරාධයන් වෙන්ව හඳුනාගත යුතු බවද ඒ මහතා එහිද ප්‍රකාශ කළේය.", "URL": "https://sinhala.adaderana.lk/news.php?nid=96228", "Category": null, "Parent URL": null}