{"Source": "Adaderana", "Timestamp": "December 26, 2016 11:34 am", "Headline": "කටානේදී පොලිසියට ප්‍රහාරයක්", "News Content": "කටාන, කොන්දගංමුල්ල ප්‍රදේශයේදී පොලිස් නිළධාරින් දෙදෙනෙකුට නාදුනන පිරිසක් විසින් පහරදීමක් සිදු කර තිබේ.සැකසහිත යතුරුපැදියක් පරික්ෂා කිරීමට යාමේදී යතුරුපැදියේ ගමන් කළ පුද්ගලයින් විසින් පොලිස් නිළධාරින් දෙදෙනාට තියුණු ආයුධවලින් පහරදී ඇති බව වාර්තා වේ.බරපතළ තුවාල ලැබූ පොලිස් නිළධාරින් දෙදෙනා මීගමුව දිස්ත්‍රික් රෝහලට ඇතුළත් කර ඇත.පොලිස් නිළධාරින් දෙදෙනා ශල්‍යකර්මයකට භාජනය කර ඇති බව මීගමුව දිස්ත්‍රික් රෝහල සඳහන් කළේය.සැකකරුවන් පළාගොස් ඇති අතර පොලිස් කණ්ඩායම් මේ වන විට සැකකරුවන් අත්අඩංගුවට ගැනීම සඳහා මෙහෙයුම් ආරම්භ කර ඇත.", "URL": "https://sinhala.adaderana.lk/news.php?nid=67386", "Category": null, "Parent URL": null}