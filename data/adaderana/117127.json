{"Source": "Adaderana", "Timestamp": "August 21, 2019 04:10 pm", "Headline": "වරණාසීහි හින්දු කෝවිල ගිලී යයි", "News Content": "අයහපත් කාලගුණයෙන් ඉන්දියාවට තවදුරටත් බලපෑම් එල්ල වී තිබේ. ඉන්දියාවේ උත්තරාකන්ද් ප්‍රාන්තයට බලපෑ අසාමාන්‍ය වැසි තත්ත්වයක් හේතුවෙන් පුද්ගලයින් 12දෙනෙක් මියගොස් තිබේ. ඉන් සිදුවූ විවිධ අනතුරු හේතුවෙන් තවත් සිවුදෙනෙක් තුවාල ලබා ඇති අතර 8කට ආසන්න පිරිසක් අතුරුදන් බවට සඳහන් වෙයි. මේ අතර වනාරසීහි ප්‍රකට හින්දු කෝවිල පිහිටි ප්‍රෙද්ශයටද ගංවතුරෙන් හානි සිදුව තිබේ. ඉන් වනාරසීහි ආදාහන භූමියෙන් වැඩි කොටසක් ද ගිලී ගොස් ඇති බවයි වාර්තා වෙයි. මේ හේතුවෙන් තම ආදරණීයයන්ගේ අවසන් කටයුතු සිදුකරගැනීමට වැඩි කාලයක් බලා සිටීමට බැතිමතුන්ට සිදුව ඇති බවට සඳහන් වෙයි. මෙවර මෝසම් වර්ෂාව අතරතුර ඉන්දියානු භූමියෙන් වැඩි කොටසක් ජලයෙන් යටවී ඇති අතර ඇති වූ ස්වභාවික විපත් හේතුවෙන් මියගිය පිරිස සංඛ්‍යාත්මකව 300කට අධිකයි.", "URL": "https://sinhala.adaderana.lk/news.php?nid=117127", "Category": null, "Parent URL": null}