{"Source": "Adaderana", "Timestamp": "June 9, 2015 07:08 pm", "Headline": "දුම්රිය දෙකක් එකට ගැටෙයි!", "News Content": "බදුල්ල-මහනුවර දුම්රිය මාර්ගයේ වටගොඩ ප්‍රදේශයේදී භාණ්ඩ දුම්රිය දෙකක් එකිනෙක ගැටී තිබේ.එක් දුම්රියක් බදුල්ල සිට මහනුවර දක්වා ධාවනය වී ඇති අතර අනෙක් දුම්රිය මහනුවර සිට නානුඔය දක්වා ධාවනය වී ඇති බව දුම්රිය පාලක මැදිරිය පවසයි.දුම්රිය අනතුරක් සිදුව ඇතත් හානි සිදුව ඇති බවක් දැනගන්නට නොමැති බව දුම්රිය පාලක මැදිරිය වැඩිදුරටත් කියා සිටියි.එසේ වුවද උඩරට දුම්රිය මාර්ගයේ ධාවන කටයුතු සඳහා එමගින් බාධා එල්ලවී ඇතැයි සඳහන්ය.", "URL": "https://sinhala.adaderana.lk/news.php?nid=51882", "Category": null, "Parent URL": null}