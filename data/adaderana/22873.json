{"Source": "Adaderana", "Timestamp": "March 18, 2012 10:02 am", "Headline": "ඉන්දීය මුහුදු සීමාවට අනවසරෙන් ඇතුළු වූ 5 ක් දැලේ", "News Content": "ඉන්දියානු මුහුදු සීමාවට අනවසරෙන් ඇතුළු වු ශ්‍රී ලාංකික ධීවරයින් පස් දෙනෙකු ඉන්දීය වෙරළ ආරක්ෂක අංශ විසින් අත්අඩංගුවට ගෙන තිබේ. අත්අඩංගුවට ගත් ධීවරයින් සතුව තිබී මාළු කිලෝග්‍රෑම් 300ක් ද සොයාගෙන ඇති බව ඉන්දීය මාධ්‍ය වාර්තා කරයි. ඉන්දියාවේ පුදුචෙරි මුහුදු ප්‍රදේශයේ දී මෙම ධීවරයින් පිරිස අත්අඩංගුවට ගෙන තිබේ. අත්අඩංගුවට ගත් ධීවරයින් සම්බන්ධයෙන් වැඩිදුර පරීක්ෂණ කිරීම සඳහා ඉන්දීය පොලිසිය වෙත භාරදී ඇති බව ඉන්දීය මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=22873", "Category": null, "Parent URL": null}