{"Source": "Adaderana", "Timestamp": "August 31, 2012 01:28 pm", "Headline": "ශ්‍රී ලංකාවේ සහ සිංගප්පූරුවේ ගැටීම අද", "News Content": "8 වන ආසියානු ශූරතා නෙට්බෝල් තරගාවලියේ අවසන් මහා තරගය අද (31) පැවැත්වේ. ශ්‍රි ලංකාව සහ සිංගප්පූරුව ඒ සඳහා සුදුසුකම් ලබා ඇත. තරගය අද පස්වරු 3.30 ට කොළඹ සුගතදාස ගෘහස්ථ ක්‍රීඩාංගනයේ දී පැවැත්වීමට නියමිතය. අවසන් පූර්ව වටයේ දී ශ්‍රී ලංකාව වෙතින් මලයාසියාවත්, සිංගප්පූරුව වෙතින් හොංකොං කණ්ඩායමත් පරාජයට පත් විණි. ශ්‍රී ලංකාව සහ සිංගප්පූරුව යන කණ්ඩායම් දෙකම මෙතෙක් මුහුණ දුන් තරග පහෙන්ම ජය ලබාගෙන තිබිණි. ‍ පසුගිය වර ශූරයන් වූ ශ්‍රී ලංකාව මෙවර ද ජයග්‍රහණය අත්කරගනු ඇති බවට මත පළවී ඇති අතර මීට පෙර අවස්ථා තුනක දී අවසන් මහා තරගවල දී ශ්‍රී ලංකා කණ්ඩායම වෙතින් සිංගප්පූරුව පරාජයට පත්ව තිබේ.", "URL": "https://sinhala.adaderana.lk/news.php?nid=27026", "Category": null, "Parent URL": null}