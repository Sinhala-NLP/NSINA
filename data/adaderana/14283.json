{"Source": "Adaderana", "Timestamp": "February 17, 2011 04:35 pm", "Headline": "ඒ බෝම්බය ව‍ගේද මේ බෝම්බය..", "News Content": "යුද්ධය නිමා වී අවුරුදු දෙකක් ගත වූ තැන දැන් කොටි බෝම්බය වෙනුවට ආණ්ඩුවේ බෝම්බය තියෙන බව විපක්ෂ නායක රනිල් වික්‍රමසිංහ මහතා පවසයි. මේ වන විට දැන් ආණ්ඩුවේ බෝම්බය පත්තු වෙන්නට යන බවද හෙතෙම සඳහන් කර සිටියේ අද(17)ගම්පහ දිස්ත්‍රීක් එක්සත් ජාතික පක්ෂ බල මණ්ඩල රැස්වීමේදීය. යුද සමයේ කොටි බෝම්බය මාස දෙකකට පමණ වරක් හන්දියකදී තැබූ පසු තිහ හතළිහක් මිය යන බවත්,තවත් තුන් හතර දෙනෙකු තුවාල වන බවත් කියා සිටි විපක්ෂ නායකවරයා ප්‍රශ්නය එතනින් නිමා වන බවද අවධාරණය කර සිටියේය. එසේ වුවද ආණ්ඩුවේ මෙම බෝම්බය හැමතැනම හැමදාම හැම ගෙදරකටම බලපාන බවද විපක්ෂ නායකවරයා පෙන්වා දුන්නේය. කොටි බෝම්බයෙන් මැරිලා තුවාල වෙලා කෑලි හොයාගන්න බැරි වී ගියත් ප්‍රශ්නය එතැනින් ඉවර බවත්,එසේ වුවද මෙම බෝම්බයෙන් නොමරා මරන බවද අප සෑම සියලු දෙනාටම මැරෙන්න සිදුවී ඇති බවද වික්‍රමසිංහ මහතා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14283", "Category": null, "Parent URL": null}