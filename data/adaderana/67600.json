{"Source": "Adaderana", "Timestamp": "January 1, 2017 10:21 pm", "Headline": "නිදහස් සෞඛ්‍ය සේවාව ශක්තිමත් කරන්න රජය කැපවෙනවා", "News Content": "නිදහස් සෞඛ්‍ය සේවාව ශක්තිමත් කිරීමට ලබාදිය යුතු සෑම පහසුකමක්ම ලබාදීමට රජය කැපවී සිටින බව ජනාධිපති මෛත්‍රීපාල සිරිසේන මහතා පවසයි.නිදහස් සෞඛ්‍ය සේවාව ශක්තිමත් කිරීමට දායකවන සියලු සෞඛ්‍ය කාර්යය මණ්ඩල ඇගයීමට ලක්කරණ බව ජනාධිපතිවරයා පෙන්වා දී තිබේ.පොළොන්නරුව මහ රෝහලේ සිදුකෙරෙන සංවර්ධන කටයුතු කිහිපයක් ජනතා අයිතියට පවරාදීම සහ නව සංවර්ධන කටයුතු ආරම්භ කිරීම ජනාධිපතිවරයාගේ ප්‍රධානත්වයෙන් අද (01) පැවති අතර එහිදී අදහස් දක්වමින් ජනාධිපතිවරයා මේ බව කියා සිටියේය.මෙහිදී රුපියල් මිලියන 900කට අධික වියදමින් තෙමහල් වාට්ටු සංකීර්ණයට සහ ශරීර සුවතා මධ්‍යස්ථානයට මුල්ගල් තැබීම, දිවා සුරැකුම් මධ්‍යස්ථානය විවෘත කිරීම ආදි කටයුතු ජනාධිපතිවරයාගේ ප්‍රධානත්වයෙන් සිදුකෙරුණු බව ජනාධිපති මාධ්‍ය අංශය සඳහන් කළේය.මේ අතර ලෝක සෞඛ්‍ය සංවිධානයේ කලාපීය තනතුරක් සඳහා නික්ම යන සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතාගේ සේවය අගයමින් ජනාධිපතිවරයා විසින් සමරු තිළිණයක් පිළිගැන්වීම ද සිදුකර තිබේ.", "URL": "https://sinhala.adaderana.lk/news.php?nid=67600", "Category": null, "Parent URL": null}