{"Source": "Adaderana", "Timestamp": "April 28, 2018 03:23 pm", "Headline": "රට ගොඩනැගීමට නම් හැකි ඉක්මණින් මැතිවරණයක් පැවැත්වීමට කටයුතු කළ යුතුයි", "News Content": "රට ගොඩනැගීමට නම් හැකි ඉක්මණින් මැතිවරණයක් පැවැත්වීමට රජය කටයුතු කළයුතු බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. ඊයේ (27) කොළඹදී මාධ්‍ය වෙත අදහස් දක්වමින් මන්ත්‍රීවරයා මේ බව සදහන් කළේය. එහිදී වැඩිදුරටත් අදහස් දැක්වූ බන්දුල ගුණවර්ධන මහතා ප්‍රකාශ කළේ අඩු ආදායම් ලබන රටක් වූ ශ්‍රී ලංකාව පහළ මැදි ආදායම් ලබන රටක් බවට ජාත්‍යන්තර වර්ගීකරණයටද ලක්වූ බවයි. එහෙත් අවාසනාවකට 2015,2016,2017 වසරවල ඉතාමත් වැරදි ආර්ථික කලමනාකරණය නිසා එහි ප්‍රතිඵලයක් ලෙස ආර්ථිකය 3.1 දක්වා පහළට වැටුණු බවත් තමන්ට රට ගොඩ නැගීමට නොහැකි බව පිළිගෙන රට ගොඩනැගිය හැකි මහජන බලවේගයකට රට බාරදිය යුතු බව එතුමන් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88200", "Category": null, "Parent URL": null}