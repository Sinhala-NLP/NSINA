{"Source": "Adaderana", "Timestamp": "March 12, 2014 02:40 pm", "Headline": "අයි.පී.එල්. මෙවර මැදපෙරදිගින් ඇරඹෙයි", "News Content": "ඉන්දීය ප්‍රිමියර් ලීග් ක්‍රිකට් තරඟාවලිය මෙවර අදියර 3ක් යටතේ පැවැත්වීමට එහි සංවිධායක මණ්ඩලය තීරණය කර තිබේ. ඒ අනූව එම තරඟාවලියේ පළමු අදියර එක්සත් අරාබි එමිර් හි ලබන අප්‍රේල් මස 16 වැනිදා ආරම්භ වීමට නියමිතය. ඒ යටතේ තරඟ 16ක් එක්සත් අරාබි එමිර් හි පැවැත්වීමට කටයුතු යොදා තිබේ. දෙවැනි අදියර යටතේ මැයි මස 1 වැනිදා සිට 12 දක්වා තරඟ බංග්ලාදේශයේදී පැවැත්වීමට කටයුතු යොදා ඇත. එම තරඟාවලියේ තෙවන අදියර යටතේ අවසන් මහ තරඟය ඉන්දියාවේදී ජූනි මස 1 වැනිදා පැවැත්වීමට කටයුතු යොදා ඇත. ඉන්දියාවේ ආරක්ෂක තත්ත්වය සැලකිල්ලට ගෙන තරඟාවලියේ සංවිධායකයින් මෙම තීරණය ගෙන තිබේ. අයි.පී.එල්. තරඟාවලියේ සම්පූර්ණ තරඟ මීට පෙර පැවැතියේ ඉන්දියාවේය.", "URL": "https://sinhala.adaderana.lk/news.php?nid=41740", "Category": null, "Parent URL": null}