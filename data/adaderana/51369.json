{"Source": "Adaderana", "Timestamp": "May 16, 2015 10:16 am", "Headline": "ඉන්දීයාවේ සිටින සරණාගතයින් ගෙන්වා ගන්න එක්සත් ජාතීන් සහයවෙයි ", "News Content": "ඉන්දියාවේ සිටින ශ්‍රී ලාංකික සරණාගතයින් මෙරටට ගෙන්වා ගැනීම සඳහා අවශ්‍ය පූර්ණ සහයෝගය ලබාදෙන බව එක්සත් ජාතීන්ගේ සරණාගත ඒජන්සිය පවසයි.ශ්‍රී ලංකා රජයේ ඒ සඳහා ගනු ලබන සාධනීය ක්‍රියාමාර්ග දිරිමත් කරන බව එක්සත් ජාතීන්ගේ සරණාගත ඒජන්සියේ නියෝජිත ග්ලෝරම් අබ්බාස් මහතා පෙන්වා දෙයි.පසුගිය 13 වන දින ඉන්දියාවේ සිටි ශ්‍රී ලාංකික සරණාගතයින් 60 දෙනෙකුට අධික පිරිසක් දිවයිනට පැමිණෙන ලදී.තමිල්නාඩු කඳවුරුවල සිටි එම සරණාගතයින් ශ්‍රී ලංකාවට ගෙන්වා ගැනීම සම්බන්ධයෙන් පූර්ණ සහයොගය ලබා දෙනු ලැබුවේ එක්සත් ජාතීන්ගේ සරණාගත ඒජන්සිය විසින්ය. තමිල්නාඩුව තුළ ලක්ෂයකට ආසන්න පිරිසක් සරණාගතයින්ලෙස රැඳී සිටින අතර ඔවුන් සියළු දෙනා මෙරටට ගෙන්වා ගැනීම සඳහා ශ්‍රී ලංකා රජය ගනු ලබන ක්‍රියා මාර්ග වලට සහයෝගය ලබා දෙන බව අබ්බාස් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=51369", "Category": null, "Parent URL": null}