{"Source": "Adaderana", "Timestamp": "February 7, 2013 02:51 pm", "Headline": "රජයේ වෛද්‍ය නිලධාරීන්ගේ සංගමයෙන් ඉල්ලීමක්", "News Content": "ක්‍රීඩා වෛද්‍ය විද්‍යාව පිළිබඳව විශේඥ වෛද්‍යවරුන් බිහි කිරීමේ පාඨමාලාවක් ආරම්භ කරන ලෙස රජයේ වෛද්‍ය නිලධාරීන්ගේ සංගමය සෞඛ්‍ය බලධාරීන්ගෙන් ඉල්ලීමක් කරයි. පසුගියදා මැරතන් තරඟයක් පැවැත්වෙන අවස්ථාවේ දී පාසල් ශිෂ්‍යාවක් මියයාම හේතුවෙන් ක්‍රීඩා වෛද්‍යවරුන් පිළිබඳව ආන්දෝලනාත්මක තොරතුරු වාර්තා වු බව එම සංගමය පෙන්වාදෙයි. සෞඛ්‍ය ක්ෂේත්‍රය තුළ ක්‍රීඩා වෛද්‍ය අංශය සම්බන්ධයෙන් සෞඛ්‍ය අමාත්‍යංශය වැඩි අවධානයක් යොමු නොකරන බව ද රජයේ වෛද්‍ය නිලධාරීන්ගේ සංගමය පවසයි. මේ හේතුවෙන් ක්‍රීඩා වෛද්‍ය විද්‍යාව පිළිබඳව පශ්චාත් ඩිප්ලෝමා පාඨමාලාව එම්.ඩී පාඨමාලාවක් දක්වා වැඩිදියුණු කර ක්‍රීඩා වෛද්‍ය විද්‍යාව පිළිබඳව විශේඥ වෛද්‍යවරුන් බිහි කිරීමට කටයුතු කරන ලෙස එම සංගමය රජයෙන් ඉල්ලා සිටියි. 2005 වර්ෂයේ සිට විවිධාකාර පුද්ගලයින් පෞද්ගලික වුවමනාවන් මත පාඨමාලාව ආරම්භ කිරීම කල් දමමින් සිටින බව ද එම සංගමය පෙන්වාදෙයි.", "URL": "https://sinhala.adaderana.lk/news.php?nid=31429", "Category": null, "Parent URL": null}