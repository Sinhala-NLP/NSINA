{"Source": "Adaderana", "Timestamp": "December 12, 2012 10:43 am", "Headline": "හොර දාහක් එක්ක අයෙක් මාට්ටු", "News Content": "වව්නියාව, සී.සී.ටී.එම්.එෆ් හන්දිය අසල දී ව්‍යාජ රුපියල් දහසේ නෝට්ටු සමග සැකකරුවෙකු අත්අඩංගුවට ගෙන තිබේ. වව්නියාව පොලීසිය ලද තොරතුරකට අනුව අදාළ සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ව්‍යාජ රුපියල් දහසේ නෝට්ටු 04 ක් සොයාගෙන තිබේ. සැකකරු අද (12) දින වව්නියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. වව්නියාව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29890", "Category": null, "Parent URL": null}