{"Source": "Adaderana", "Timestamp": "May 21, 2012 08:10 am", "Headline": "රට පුරා සති පොළවල් අලුත් කෙරෙයි", "News Content": "රට පුරා පිහිටි සති පොළවල් නවීකරණය කිරීමට පියවර ගෙන තිබේ. 80% ක් වන රටේ ග්‍රාමීය ජනතාවගේ ප්‍රධානතම භාණ්ඩ හුවමාරුව සති පොළ හරහා සිදුවන බැවින් මෙම පියවර ගත් බව ආර්ථික සංවර්ධන අමාත්‍යාංශය පවසයි. එහි මූලික පියවර වශයෙන් ගම්පහ දිස්ත්‍රික්කයේ පිහිටි සති පොළවල් සංවර්ධනය කෙරෙන බව සදහන්ය. ඒ යටතේ නවීකරණය කරන ලද මුල්ම සති පොළ වන මිනුවන්ගොඩ පොළ ජනතා අයිතියට පවරා ඇත. මූලික අදියරේ දී ගම්පහ දිස්ත්‍රික්කයේ පිහිටි සති පොළ 9 ක් සංවර්ධනය කෙරෙන බව සඳහන්ය. රටේ ආහාර ස්ව‍යංපෝෂිත බව තහවුරු කිරීමත්, ජාතියට උරුම වූ නිෂ්පාදනවලට අත්වැල සැපයීමත් ජාතික සතිපොළ සංවර්ධනය කිරීමේ අරමුණ බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි.", "URL": "https://sinhala.adaderana.lk/news.php?nid=24399", "Category": null, "Parent URL": null}