{"Source": "Adaderana", "Timestamp": "January 20, 2010 08:39 am", "Headline": "රට ගොඩ නැඟීමේ මෙහෙයුමට එක්වන්න", "News Content": "අනාගත පරපුර වෙනුවෙන් රට ගොඩනැඟීමේ දැවැන්ත මෙහෙයුමට එක්වෙන්නැයි ජනාධිපති මහින්ද රාජපක්ෂ මහතා සියලු ජනතාවගෙන් ඉල්ලා සිටියි. ජනාධිපතිවරයා පෙන්වා දෙන්නේ නැවත කරළියට පැමිණ ඇති රට බෙදීමේ හොර ගිවිසුම උපන්ගෙයිම මරා දැමීමට 26 වැනිදා ජනතාව කටයුතු කරන බවයි. පොළොන්නරුව තෝපාවැව පැවති එක්සත් ජනතා නිදහස් සන්ධානයේ ජන රැලියක් අමතමින් ජනාධිපති මහින්ද රාජපක්ෂ මහතා මේ බව අවධාරණය කළේය.. එහිදි වැඩිදුරටත් අදහස් දැක්වු ජනාධිපති මහින්ද රාජපක්ෂ මහතා බෙදී වෙන් වී තිබුණු දේශය යළි එක් කිරීමට කටයුතු කළ බවත්,දැන් උදාවී ඇත්තේ රට ගොඩනැඟීමේ අවස්ථාව බවත් පෙන්වා දුන්නේය.", "URL": "https://sinhala.adaderana.lk/news.php?nid=6135", "Category": null, "Parent URL": null}