{"Source": "Adaderana", "Timestamp": "December 25, 2017 12:37 pm", "Headline": "පේරු ජනපතිට සමාව දෙයි", "News Content": "සිරගතව සිටි පේරු රාජ්‍යයේ හිටපු ජනාධිපතිවරයෙකු වන ඇල්බර්ටෝ ෆුමෝරි හට වත්මන් ජනාධිපති පීඩ්රෝ පැබ්ලෝ විසින් සමාව ලබාදී තිබේ. 79 වන වියේ පසුවන ෆුමෝරිගේ සෞඛ්‍ය තත්ත්වය පදනම් කර ගනිමින් ඔහු නිදහස් කර ඇති බව විදෙස් මාධ්‍ය වාර්තා කළේය. ඔහු මේ වන විට රුධිර පීඩන හා අසාමාන්‍ය හෘද චිත්තවේගයෙන් සහ හෘදයාබාධයෙන් පෙලන බව සඳහන්ය. ඇල්බර්ටෝ ෆුමෝරි 1990 සිට 2000 වසර දක්වා කාලය තුළ පේරු රාජ්‍යයේ ජනාධිපතිවරයා ලෙස කටයුතු කර ඇති අතර ඔහු 2007 වසරේදී අල්ලස් හා බලය අයුතු ලෙස භාවිතා කිරිමේ චෝදනාව මත වරදකරුවිම හේතුවෙන් වසර 06ක සිර දඩුවම් නියම වී තිබේ. පසුව 2009 වසරේ මානව හිමිකම් උල්ලංඝණය කිරීමේ චෝදනාව මත ඇල්බර්ටෝ ෆුමෝරිහට තවත් වසර 25ක සිරදඩුවමක් නියම කළ බව විදෙස් මාධ්‍ය වාර්තා සඳහන් කළේය.", "URL": "https://sinhala.adaderana.lk/news.php?nid=82049", "Category": null, "Parent URL": null}