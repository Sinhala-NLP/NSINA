{"Source": "Adaderana", "Timestamp": "May 11, 2012 10:03 am", "Headline": "වව්නියාවේ පාසල් ළමුන්ට අසැබි වීඩියෝ විකිණූ අයෙක් කොටුවෙයි", "News Content": "එල්.ටී.ටී.ඊ. සංවිධානයට සම්බන්ධ වී සිටි බවට සැකකෙරෙන පුද්ගලයෙකු වව්නියාවේ දී අත්අඩංගුවට ගෙන තිබේ. වව්නියාව ‍පොලිසිය විසින් මෙම පුද්ගලයා අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අත්අඩංගුවට ගත් සැකකරුට අයත් පරිගණකයක එල්.ටී.ටී.ඊ සංවිධානයේ තොරතුරු තිබූ බව පොලිසියට අනාවරණය වී ඇත. මෙම සැකකරු වව්නියාව ප්‍රදේශයේ පාසල් ළමුන්ට අසභ්‍ය වීඩියෝ පට අලෙවි කර ඇති බවට ද තොරතුරු වාර්තා වේ. අධිකරණයෙන් ලබාගත් රැඳවුම් නියෝගයක් මත අත්අඩංගුවට ගත් සැකකරු සම්බන්ධයෙන් වැඩිදුර පරීක්ෂණ පවත්වන බව අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=24170", "Category": null, "Parent URL": null}