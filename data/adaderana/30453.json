{"Source": "Adaderana", "Timestamp": "January 3, 2013 09:13 am", "Headline": "ව්‍යාපාරිකයින් දෙදෙනෙක් රැවටූ විදේශිකයෙක් රිමාන්ඩ්", "News Content": "මහරගම ප්‍රදේශයේ ව්‍යාපාරිකයින් දෙදෙනෙකුගෙන් මුදල් වංචා කිරීමේ චෝදනාවකට අත්අඩංගුවට ගත් විදේශිකයෙකු රක්ෂිත බන්ධනාගාර ගතකර තිබේ. රුපියල් ලක්ෂ 30 ක මුදලක් අදාළ ව්‍යාපාරිකයින් දෙදෙනාගෙන් ලබාගෙන මෙම විදේශිකයා විසින් ඒ වෙනුවට ව්‍යාජ විදෙස් මුදල් තොගයක් ලබා දී ඇති බව මහරගම පොලීසිය සඳහන් ක‍ළේය. පොලීසිය ලද පැමිණිල්ලකට අනුව සිදුකළ විමර්ශනයකින් අනතුරුව මොහු අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ 31 හැවිරිදි කැමරන් ජාතිකයෙකු බව මහරගම පොලීසිය සඳහන් කළේය. සැකකරු ගංගොඩිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 13 වන දින දක්වා රක්ෂිත බන්ධනාගාර ගතකර ඇත.", "URL": "https://sinhala.adaderana.lk/news.php?nid=30453", "Category": null, "Parent URL": null}