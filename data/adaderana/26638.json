{"Source": "Adaderana", "Timestamp": "August 16, 2012 09:04 pm", "Headline": "විදුලි වර්ජනයට තිත", "News Content": "ලංකා විදුලි බලමණ්ඩල සේවකයින් විසින් ගෙන ගිය වෘත්තීය ක්‍රියාමාර්ගය අද පස්වරුවේ සිට නැවැත්වීමට එම සේවකයින් කටයුතු කර තිබේ. පාලනාධිකාරියත්, කම්කරු කොමසාරිස්වරයාත්, වෘත්තීය සමිති නියෝජිතයින් සමග අද (15) සවස පැවති සාකච්ඡවේදී සේවක ඉල්ලීම් ලබාදීම සඳහා එකඟතාවයන්ට පැමිණි බවත්,ඒ අනුව වෘත්තීය සමිති මගින් ගෙන යන ලද වැඩ වර්ජනය අවසන් කරන ලද බවත් ලංවීම වෘත්තීය සමිති ඒකාබද්ධ සන්ධානය පවසයි. අද පැවති එම සාකච්ඡවේදී පසුගිය වැඩ වර්ජිත සේවකයින් සඳහා ලබා දුන් අවවාදාත්මක ලිපි සඳහා නීතිමය ක‍්‍රියාමාර්ග නොගැනීමත්, වැටුප් විෂමතාවයන්ට අදාළ විසඳුම ඉදිරි තෙමස තුළ ලබාදීමට පියවර ගැනීමත් යන එකඟතාවයන් මත මෙසේ වැඩ වර්ජනය අවසන් කිරීමට තීරණය කළ බව ලංවිම වෘත්තීය සමිති ඒකාබද්ධ සන්ධානයේ කැඳවුම්කරු රන්ජන් ජයලාල් මහතා කියා සිටියි.", "URL": "https://sinhala.adaderana.lk/news.php?nid=26638", "Category": null, "Parent URL": null}