{"Source": "Adaderana", "Timestamp": "June 4, 2015 08:56 pm", "Headline": "ව්‍යවස්ථාදායක සභාවට කඳුකර නියෝජනයක් ඉල්ලයි", "News Content": "ව්‍යවස්ථාදායක සභාවට නියෝජිතයින් පත් කිරීමේදී ඉන්දියානු සම්භවයක් සහිත කඳුකර නියෝජිතයෙකුට ද එහි අවස්ථාව ලබාදෙන ලෙස ලංකා කම්කරු කොංග්‍රසය ජනාධිපති මෛත්‍රිපාල සිරිසේන මහතාගෙන් ඉල්ලීමක් කර තිබේ.ලංකා කම්කරු කොංග්‍රසයේ ලේකම් ආරුමුගම් තොණ්ඩමන් මහතා ජනාධිපති මෛත්‍රිපාල සිරිසේන මහතා සමග අද පැවැති හමුවකදී මෙම ඉල්ලීම කර ඇත.ඒ අනූව ව්‍යවස්ථාදායක සභාවට කඳුකරය නියෝජනය කරමින් හිටපු රාජ්‍ය ඇමතිවරයෙකු වන පී. පී දේවරාජ් මහතා පත් කරන ලෙසද තොණ්ඩමන් මහතා ජනාධිපතිවරයාගෙන් ඉල්ලීමක් කර තිබේ.19 වැනි ව්‍යවස්ථා සංශෝධනය යටතේ 10 දෙනෙකුගෙන් සමන්විත ව්‍යවස්ථාදායක සභාවට මහජන නියෝජිතයින් 7 දෙනාට අමතරව සිවිල් පුරවැසියන් තිදෙනෙකු පත් කිරීමට ඉඩ ප්‍රස්ථාව හිමිව ඇත.ඒ අනූව එකී සිවිල් වැසියන් තිදෙනාගේ නම් දැනටමත් යෝජනා වී ඇති අතර මේ සම්බන්ධයෙන් පාර්ලිමේන්තුව ලබන 9 වැනිදා රැස්වී තීරණයක් ගැනීමට නියමිතය.", "URL": "https://sinhala.adaderana.lk/news.php?nid=51787", "Category": null, "Parent URL": null}