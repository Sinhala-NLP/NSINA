{"Source": "Adaderana", "Timestamp": "April 23, 2012 03:51 pm", "Headline": "නාදුනන තුවක්කුකරුවෙකුට තරුණ බිල්ලක්", "News Content": "ඌරගස්මංහන්දිය පොලිස් බලප්‍රදේශයේ දී අද අලුයම කිසියම් අයෙකුගේ වෙඩි ප්‍රහාරයකට ලක්වීමෙන් පුද්ගලයෙකු ජීවිතක්ෂයට පත්ව තිබේ. ඌරගස්මංහන්දිය පොලිස් බලප්‍රදේශයේ,දික්කැලේ වත්ත-යටගල ලිපිනයේ පදිංචි 16 හැවිරිදි තරුණයෙකු මෙසේ ඝාතනයට ලක්ව ඇති බව පොලිස් මාධ්‍ය ප්‍රකාශක කාර්යාලය පවසයි. කොහිලමුල්ල ආරච්ච්ගේ චතුරංග කුමාරසිරි යන තරුණයා මෙසේ ඝාතනයට ලක්ව ඇති අතර මෘත ශරීරය දැනට ඌරගස්මංහන්දිය රෝහලේ තබා ඇති බවත්, සැකකරුවන් මෙතෙක් අනාවරණය වී නොමැති බවත් පොලීසිය පවසයි. ඌරගස්මංහන්දිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23746", "Category": null, "Parent URL": null}