{"Source": "Adaderana", "Timestamp": "December 4, 2017 10:00 am", "Headline": "වෑන් රියක් හා ටිපර් රථයක් ගැටී 2ක් රෝහලේ", "News Content": "මාතර දික්වැල්ල- නාඔටුන්න ප්‍රදේශයේ දී අද අලුයම 5.30 ට පමණ අනතුරක් සිදුව තිබේ. ඇඟළුම් සේවිකාවන් රැගත් වැගන් වෑන් රථයක් හා ටිපර් රථයක් මෙලෙස අනතුරට ලක්ව ඇති අතර එයින් කාන්තාවන් දෙදෙනෙක් තුවාල ලබා මාතර රෝහලට ඇතුළත් කර ඇති බව අද දෙරණ ප්‍රාදේශිය වාර්තාකරු පවසයි. වෑන් රථය මාර්ගයෙන් හැරවීමට උත්සහ කිරීමේ දී පිටුපසින් පැමිණි ටිපර් රථය එහි ගැටී තිබේ. සිදුවීම සම්බන්ධයෙන් ගන්දර පොලීසිය වැඩිදුර පරීක්ෂණ සිදු කරනු ලබයි. වාහන දෙකෙහිම රියදුරන් පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=81005", "Category": null, "Parent URL": null}