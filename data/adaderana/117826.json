{"Source": "Adaderana", "Timestamp": "August 30, 2019 08:39 am", "Headline": "විවෘත ටෙනිස් තරගාවලියේ තවත් ජයක් සර්බියාවේ නොවැක් ජොකොවිච්ට", "News Content": "අමෙරිකා විවෘත ටෙනිස් තරගාවලියේ පිරිමි කේවල අංශයේ තුන්වන වටයේ තම ස්ථානය තහවුරු කර ගැනීමට සර්බියාවේ නොවැක් ජොකොවිච් සමත් විය. ඒ ආර්ජන්ටිනාවේ ජුවැන් ඉග්නැසියෝ ලොන්ඩිරෝ පරාජය කරමින්. නොවැක් ජොකොවිච් පළමු වටයේ පටන් තරගයේ පෙරමුණ හිමි කර ගත්තේ තම ප්‍රතිවාදියාට කිසිඳු අවස්ථාවක් ලබා නොදෙමින්. ඒ අනුව පළමු වටය ලකුණු 6ට 4 ක් ලෙසත් දෙවන වටය ලකුණු 7 ට 6 ක් ලෙස ජය ගැනීමට ජොකොවිච් සමත් විය. ඒ දක්ෂතා තවදුරටත් පවත්වාගෙන ගිය ජොකොවිච් තරගයේ අවසන් වටයත් ලකුණු 6 ට 1 ක් ලෙස ජය ගත්තේ තරගයේ තුන්වන වටයේ තම ස්ථානය තහවුරු කර ගනිමින්. මේ අතරඅමෙරිකා විවෘත ටෙනිස් තරගාවලියේ කාන්තා කේවල අංශයේ තුන්වන වටයට සුදුසුකම් ලබා ගැනීමට අමෙරිකාවේ සෙරීනා විලියම්ස් සමත් විය. ඒ අමෙරිකාවේම කැටි මැක්නැලි පරාජය කරමින්. තරගයේ පළමු වටය අනපේක්ෂිත අයුරුන් කැටි ජයගත්තත් තරගයේ දෙවන වටයේ පටන් තම අත්දැකිම්තුළින් උපරිම ප්‍රෙයෝජන ගත් සෙරීනා විලියම්ස් දක්ෂතා අතරට පැමිණීමට සමත් විය. ඒ අනුව වට 2 ට 1 ක් ලෙස තරගය ජය ගනිමින් තරගයේ තුන්වන වටයට සෙරීනා විලියම්ස් සුදුසුකම් ලබා ගත්තේය.", "URL": "https://sinhala.adaderana.lk/news.php?nid=117826", "Category": null, "Parent URL": null}