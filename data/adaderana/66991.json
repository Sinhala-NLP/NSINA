{"Source": "Adaderana", "Timestamp": "December 13, 2016 12:52 pm", "Headline": "   ලංකාපුර  හිටපු ප්‍රාදේශීය සභා උප සභාපති මිය යයි", "News Content": "හිඟුරක්ගොඩ ප්‍රදේශයේදී සිදුවූ රිය අනතුරකින් ලංකාපුර ප්‍රාදේශීය සභාවේ හිටපු උප සභාපතිවරයෙකු වූ ඩබ්ලිව්.නිශ්ශංක වීරසේන මහතා මියගොස් තිබේ.හිඟුරක්ගොඩ, ජයසිරිගම ප්‍රදේශයේදී ඊයේ ‍(12) රාත්‍රී යතුරුපැදි දෙකක් එකිනෙක ගැටීමෙන් මෙම අනතුර සිදුවී ඇති බව පොලීසිය සඳහන් කළේය.අනතුරෙන් බරපතල තුවාල ලැබු හිටපු උප සභාපතිවරයා හිඟුරක්ගොඩ රෝහලට ඇතුළත් කිරීමෙන් අනතුරුව මියගොස් ඇත.මියයන විට ඔහු 60 හැවිරිදි වියේ පසු වූ බව සඳහන් වේ.අනතුරෙන් තුවාල ලැබූ තවත් පුද්ගලයින් දෙදෙනෙකු පොළොන්නරුව මහ රෝහලට ඇතුළත් කර ඇති බව පොලීසිය පැවසුවේය.සිද්ධිය සම්බන්ධයෙන් හිඟුරක්ගොඩ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=66991", "Category": null, "Parent URL": null}