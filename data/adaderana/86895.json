{"Source": "Adaderana", "Timestamp": "April 4, 2018 12:54 pm", "Headline": "වැටලීම්වලින් පාරිභෝගික අධිකාරියට රුපියල් 58 ලක්ෂයකට ආසන්න දඩ මුදලක්", "News Content": "උත්සව සමයේ සිදු කරන ලද වැටලීම්වලින් මේ වන විට රුපියල් 58 ලක්ෂයකට ආසන්න මුදලක් දඩ ලෙස අය කරගෙන ඇති බව පාරිභෝගික කටයුතු පිළිබඳ අධිකාරිය පවසයි. පාරිභෝගිකයින් ආරක්ෂා කිරීම හා වෙළඳාම විධිමත් කිරීමේ අරමුණින් සිංහල දෙමල අළුත් අවුරුද්දට සමගාමීව විශේෂ වැටලීම් සිදු කිරීමට පාරිභෝගික අධිකාරිය තීරණය කර තිබේ. ඒ අනුව මාර්තු මාසය තුළ දී වැටලීම් 1877 ක් සිදුකර ඇති බවෙ එම අධිකාරිය සඳහන් කරයි. එහිදී නඩු පැවරීම් 1340 ක් සිදුකර ඇති අතර දඩ ලෙස රුපියල් 57 ලක්ෂ 64,900 ක මුදලක් අය කර ගෙන තිබේ. වෙළඳපොලේදී පාරිභෝගිකයින් පත්වන දුෂ්කරතාවයන් පිළිබඳ 1977 හෝ 011 7 755 481 යන දුරකතන අංකවලට දැනුම්දෙන ලෙසද පාරිභෝගික අධිකාරිය ජනතාවගෙන් ඉල්ලීම් කරයි.", "URL": "https://sinhala.adaderana.lk/news.php?nid=86895", "Category": null, "Parent URL": null}