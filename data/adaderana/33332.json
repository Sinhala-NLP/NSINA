{"Source": "Adaderana", "Timestamp": "April 17, 2013 10:57 am", "Headline": "අමුණුගම අමෙරිකා යයි", "News Content": "ජාත්‍යන්තර මූල්‍ය අරමුදලේ සහ ලෝක බැංකු වාර්ෂික සැසිවාරයට සහභාගි වීම සඳහා ජාත්‍යන්තර මූල්‍ය සහයෝගිතාව පිළිබඳ ජ්‍යෙෂ්ඨ අමාත්‍ය සහ මුදල් නියෝජ්‍ය අමාත්‍ය ආචාර්ය සරත් අමුණුගම මහතා දිවයිනෙන් පිටත්ව ගොස් තිබේ. සැසිවාරය අද (17) සිට ලබන (21) වැනිදා දක්වා අමෙරිකාවේ වොෂින්ටන් නුවර දී පැවැත්විමට නියමිතය. එහිදී ශ්‍රී ලංකාවේ ආර්ථිකය පිළිබඳ ආචාර්ය සරත් අමුණුගම මහතා විසින් විශේෂ දේශනයක් පැවැත්විමට නියමිත බව මුදල් හා ක්‍රම සම්පාදන අමාත්‍යංශය පවසයි. මීට අමතරව සැසිවාරය අතරතුර දී ජ්‍යෙෂ්ඨ අමාත්‍යවරයා, ජාත්‍යන්තර මූල්‍ය අරමුදලේ සහ ලෝක බැංකුවේ ප්‍රධානීන් හමුවී සාකච්ජා පැවැත්වීමට නියමිත බව ද එම අමාත්‍යංශය කියයි.", "URL": "https://sinhala.adaderana.lk/news.php?nid=33332", "Category": null, "Parent URL": null}