{"Source": "Adaderana", "Timestamp": "September 9, 2019 12:23 pm", "Headline": "කංජිපානි ඉම්රාන් 20 දක්වා රිමාන්ඩ්", "News Content": "පොලිස් නිලධාරීයෙකුට දුරකථනය මඟින් තර්ජනය කිරීමේ චෝදනාවකට අදාළව ප්‍රබල මත්ද්‍රව්‍ය ජාවාරම්කරුවෙකු වන කන්ජිපානි ඉම්රාන් නැමැත්තා රක්ෂිත බන්ධනාගාර ගත කර ඇත. ඔහු ලබන 20 වනදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය නියෝග කළ බවයි අද දෙරණ අධිකරණ වාර්තාකරු පැවසුවේ. කන්ජිපානිඉම්රාන්ගේ සහයකයෙකු හෙරොයින් සමඟ කෙසෙල්වත්ත පොලිසිය අත්අඩංගුවට ගත් අවස්ථාවේදීවැටලීම සිදුකළ පොලිස් පරීක්ෂකවරයාට කන්ජිපානි ඉම්රාන් පසුගිය දෙසැම්බර් මාසයේදී දුරකථනයෙන්මරණ තර්ජනය කර ඇති බව පොලිසිය අධිකරණයට පෙන්වා දී ඇත. සැකකරුට එරෙහිවත්‍රස්තවාදය වැළැක්වීමේ පනත යටතේ විමර්ශන සිදුකරන බව පෙන්වා දුන් පොලිසිය නඩුවිභාගය අවසන් වන තෙක් ඔහු ඇප මත මුදා නොහරින ලෙස අධිකරණයෙන් ඉල්ලා සිටියේය. පොලිස්පරීක්ෂකවරයාගේ ජංගම දුරකථනය රජයේ රස පරීක්ෂකවරයා වෙත යොමුකර වාර්තාවක් කැඳවීමට නියෝගකළ මහේස්ත්‍රාත්වරිය ඔහුගේ කටහඩ සාම්පල රස පරීක්ෂක දෙපාර්තමේන්තුව වෙත ඉදිරිපත්කිරීමට පියවර ගන්නා ලෙස නියෝග කළේය. එමෙන්ම කන්ජිපානිඉම්රාන්ගේ කටහඩ සාම්පල එම දෙපාර්තමේන්තුව වෙත සාම්පල ලබා දීමට ද දිනයක් ලබාගෙන ඒසම්බන්ධයෙන් අධිකරණයට කරුණු වාර්තා කරන ලෙස කොළඹ ප්‍රධාන මහේස්ත්‍රාත්වරියපොලිසියට නියෝග කර ඇත.", "URL": "https://sinhala.adaderana.lk/news.php?nid=118660", "Category": null, "Parent URL": null}