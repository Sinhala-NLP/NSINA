{"Source": "Adaderana", "Timestamp": "April 2, 2017 01:23 pm", "Headline": "දකුණු කොරියාට අයත් භාණ්ඩ ප්‍රවාහන නෞකාවක්  අතුරුදන් වෙයි", "News Content": "දකුණු කොරියාට අයත් භාණ්ඩ ප්‍රවාහන නෞකාවක් දකුණු අත්ලාන්තික් මුහුදේදී අතුරුදන්ව තිබේ. එම නෞකාවේ පුද්ගලයින් 24 දෙනෙකු සිට ඇති බව විදෙස් මාධ්‍ය වාර්තා කළේය.ඔවුන් අතර පිලිපීන ජාතිකයින් 14 දෙනෙකු සහ දකුණු කොරියානු ජාතිකයින් 08 දෙනෙකු වන බව සඳහන්වේ.ඉන් පිලිපීන ජාතිකයින් දෙදෙනෙකු බේරාගෙන ඇති බව උරුගු නාවික හමුදාව පවසයි. මෙම නෞකාව බ්‍රසීලය බලා යාත්‍රා කරමින් තිබී ඇති අතර එහි මෙට්‍රික් ටොන් දෙලක්ෂ 60,000ක පමණ බරින් යුතු භාණ්ඩ තිබී ඇති බවට අනාවරණය වී තිබේ.අතුරුදන් වූ නෞකාවේ සිටින අනෙක් පුද්ගලයින් බේරාගැනීම සඳහා සෝදිසි මෙහෙයුම් ආරම්භ කර ඇති බව දකුණු කොරියානු විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=71636", "Category": null, "Parent URL": null}