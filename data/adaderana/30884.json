{"Source": "Adaderana", "Timestamp": "January 19, 2013 09:29 am", "Headline": "ශ්‍රී ලාංකික ධීවරයින් 21ක් ඉන්දීය ආරක්ෂක දැලේ", "News Content": "මුහුදු සීමාව උල්ලංඝණය කර මසුන් මැරීමේ නිරතව සිටි ශ්‍රී ලාංකික ධීවරයින් 21 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබේ. එසේ අත්අඩංගුවට ගත් ධීවරයින් පිරිස ඉන්දියාවේ පුසාල් බන්ධනාගාරයට ඊයේ (18) ගෙන ගොස් ඇතැයිද එරට මාධ්‍ය වාර්තා කරයි. ඉන්දියාවේ ආන්ද්‍රා ප්‍රදේශ් හි ක්‍රිෂ්ණාපට්ටිනම් ප්‍රදේශයේදී පෙරේදා (17) මෙම ධීවරයින් පිරිස අත්අඩංගුවට ගෙන ඇත. ඒ සමගම බෝට්ටු 4ක් හා ඒවායේ තිබු උපකරණ තොගයක් ද ඉන්දීය ආරක්ෂක අංශ විසින් භාරයට ගෙන තිබේ. එසේ අත්අඩංගුවට ගනු ධීවරයින් පිරිස ඊයේ චෙන්නායි වෙත රැගෙන ඒමෙන් පසු ‍වරාය පොලීසියට භාරදී ඇති අතර අනතුරුව අධිකරණයට ඉදිරිපත් කිරීමෙන් පසු පුසාල් බන්ධනගාරයට යවා ඇතැයි ද එරට මාධ්‍ය වාර්තා අනාවරණය කරයි.", "URL": "https://sinhala.adaderana.lk/news.php?nid=30884", "Category": null, "Parent URL": null}