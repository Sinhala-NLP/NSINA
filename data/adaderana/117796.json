{"Source": "Adaderana", "Timestamp": "August 29, 2019 05:55 pm", "Headline": "අගමැති හා විපක්ෂ නායක කැන්ටබරි අගරදගුරු හිමි හමුවෙයි", "News Content": "කැන්ටබරි අගරදගුරු අති උතුම් ජස්ටින් වෙල්බි හිමිපාණන් සහ එම දූත පිරිස අද (29) දින පස්වරුවේ අරලියගහ මන්දිරයේ දී අග්‍රාමාත්‍ය රනිල් වික්‍රමසිංහ මහතා හමුවූහ. නිල සංචාරයක් සඳහා අද (29) වන දින පෙරවරුවේ ශ්‍රී ලංකාවට පැමිණි අති උතුම් ජස්ටින් වෙල්බි හිමිපාණන් ලබන 31 වෙනිදා දක්වා මෙරට රැදී සිටීමට නියමිතය. මෙම අවස්ථාවට සංචාරක සංවර්ධන, වනජීවි සහ ක්‍රිස්තියානි ආගමික කටයුතු අමාත්‍ය ජෝන් අමරතුංග ද මහතා ද සහභාගි විය. මේ අතර කැන්ටබරියේ අගරදගුරු අතිඋතුම් ජස්ටින් වෙල්බි හිමිපාණන් අද (29) දින ගරු විපක්ෂර නායක මහින්ද රාජපක්ෂි මැතිතුමන් විජේරාම නිල නිවසේදී හමුවිය. ශ්‍රී ලංකාවේ පමණක් නොව ලෝකයම පිළිගත් දේශපාලන නායකයෙකු ලෙස මහින්ද රාජපක්ෂ මහතා මුණ ගැසීමට තමාට සතුටට කරුණක් වන බව හිමිපාණන් සඳහන් කළේය. අති උතුම් ජස්ටින් වෙල්බි හිමිපාණන් මෙරට සංචාරය කිරීමට හේතු වූයේ පසුගිය අප්රේ‍ල් 21 වන සිදු වූ පාස්කු ප්‍රහාරයෙන් අගතියට පත් ජනතාවගේ සුවදුක් විමසීම සහ කතෝලික ආගමික නායකයන් මුණ ගැසීමයි. මෙම අවස්ථාවට පාර්ලිමේන්තු මන්ත්‍රීවරුන් වන කෙහෙළිය රඹුක්වැල්ල, හිටපු අමාත්යස මහාචාර්ය ජී එල් පීරිස් යන මහත්වරුන්ද එක්වූහ.", "URL": "https://sinhala.adaderana.lk/news.php?nid=117796", "Category": null, "Parent URL": null}