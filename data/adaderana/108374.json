{"Source": "Adaderana", "Timestamp": "April 21, 2019 04:27 pm", "Headline": "දෙමටගොඩ පිපිරීමෙන් පොලිස් නිලධාරීන් තිදෙනෙක් මිය යයි", "News Content": "අද (21) සවස 2.30 ට පමණ දෙමටගොඩ මහවිල උද්‍යානයේ පිහිටි නිවසක් අසල පිපිරීමක් සිදු විය. ඒ පොලිස් විශේෂ බලකායට ලද තොරතුරකට අනුව එහි හදිසි වැටලීමක් සිදුකිරීමට සූදානම් වූ අවස්ථාවේදීයි. මෙම ස්ථානයේ සිදු වූ මෙහෙයුම් අතරතුර වූ පිපිරීම් හේතුවෙන් පොලිස් නිලධාරීන් තිදෙනකු ජීවිතක්ෂයට පත්විය. ප්‍රහාරය සිදු වූ ස්ථානයේ දී පුද්ගලයන් දෙදෙනෙකු අත්අඩංගුවට ගෙන ඇති බව ද අද දෙරණ වාර්තාකරු පැවසීය. මේ අතර දෙමටගොට සිද්ධිය වූ තැන නවතා තිබූ සුඛෝපභෝගී මෝටර් රථයක් තුළ ඉදිරිපස ආසනයෙහි සිනමන් ග්‍රෑන්ඩ් හෝටලයේ සන්නාමය සහිත වතුර බෝතලයක්ද තිබෙනු දක්නට ලැබුණි.", "URL": "https://sinhala.adaderana.lk/news.php?nid=108374", "Category": null, "Parent URL": null}