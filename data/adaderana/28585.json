{"Source": "Adaderana", "Timestamp": "October 24, 2012 03:46 pm", "Headline": "අත යටින් මුදල් ගත් කොස්තාපල්වරු 2 ට වැඩ වරදියි", "News Content": "අල්ලස් ලබාගැනීමේ චෝදනා මත පොලිස් කොස්තාපල්වරුන් දෙදෙනෙකුගේ වැඩ තහනම් කර තිබේ. තඹුත්තේගම පොලිස් රථවාහන අංශයේ කොස්තාපල්වරුන් දෙදෙනෙකු මෙලෙස වැඩ තහනමට ලක් කර ඇති බව තඹුත්තේගම මූලස්ථාන පොලිස් පරීක්ෂක උපුල් සෙනෙවිරත්න මහතා සඳහන් කළේය. මාර්ග නීති කඩ කළ යතුරුපැදිකරුවෙකු එම චෝදනාවෙන් නිදහස් කිරීම සඳහා මෙම පොලිස් කොස්තාපල්වරුන් දෙදෙනා විසින් රුපියල් දහසක මුදලක් සහ මත්පැන් අල්ලස් වශයෙන් ඉල්ලා ඇති බව සඳහන්ය. අදාළ අල්ලස ලබාගන්නා අවස්ථාවේ දී තඹුත්තේගම මූලස්ථාන පොලිස් පරීක්ෂකවරයා විසින් සැකකාර කොස්තාපල්වරුන් දෙදෙනා අත්අඩංගුවට ගෙන ඇත.", "URL": "https://sinhala.adaderana.lk/news.php?nid=28585", "Category": null, "Parent URL": null}