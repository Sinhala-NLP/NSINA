{"Source": "Adaderana", "Timestamp": "June 28, 2018 05:57 pm", "Headline": "ඔට්ටුසුඩාන් ප්‍රදේ‍ශයේ සිදුකළ මෙහෙයුමට දේශපාලනය මැදිහත්වීම නිසා විශාල පාවාදීමක් සිදුවෙලා", "News Content": "පසුගියදා ඔට්ටුසුඩාන් ප්‍රදේශයෙන් LTTE අවි ආයුධ සහ ඇඳුම් කට්ටල සොයාගැනීමේ සිදුවීමට දේශපාලනය මැදිහත්වීම නිසා විශාල පාවාදීමක් සිදුව ඇති බව රියර් අද්මිරාල් ආචාර්ය සරත් වීරසේකර මහතා පවසයි. අද (28) පැවති මාධ්‍යහමුවකට එක් වෙමින් ඒ මහතා මේ බව ප්‍රකාශ කළේය. පසුගියදා ඔට්ටුසුඩාන් ප්‍රදේශයෙන් LTTE අවි ආයුධ සහ ඇඳුම් කට්ටල සොයාගැනීමේ සිදුවීම සම්බන්ධයෙන් අත්අඩංගුවට ගත් ප්‍රධාන සැකකරු කොටි බුද්ධි අංශ නායක පොට්ටු අම්මාන්ගේ ටොසී ඔත්තු සේවයේ කටයුතු කළ අයෙකු බවද ඒ මහතා පැවසීය. හමුදාව මඟින් වැටුප් ගෙවා කොටි සංවිධානයේ සැලසුම් හෙළි කර ගැනීම සඳහා ඔත්තුකරුවන් කොටි සංවිධානයට ඇතුළත්වී තවමත් සිටින බව ඒ මහතා පැවසීය. මෙම මෙහෙයුම තුළින් එවන් එක් ඔත්තුකරුවෙක් පාවාදී ඇති බවත් ඔහු අත්අඩංගුවේ සිට එළියට පැමිණි වහාම ඝාතනය කරනු ඇති බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=91650", "Category": null, "Parent URL": null}