{"Source": "Adaderana", "Timestamp": "January 23, 2018 02:18 pm", "Headline": "නින්ද හින්දා වෙච්ච දෙයක්", "News Content": "කොළඹ සිට මුලතිව් බලා ගමන් ගත් වෑන් රියක් මුල්ලියාවලෙයි ප්‍රදේශයේදී 23 දා දහවල් ගසක වැදී අනතුරට ලක් වීමේන් වෑන් රියේ රියදුරු බරපතළ ලෙස තුවාල ලබා මුලතිව් රෝහලට ඇතුළත් කොට තිබේ. තුවාල ලබූ රියදුරාගේ තත්ත්වය බරපතළ බව මුලතිව් රෝහලේ කාර්ය බාර වෛද්‍ය නිලධාරිවරයා පැවසීය. මෙම අනතුරට ලක්ව ඇත්තේ ජල ටැංකි කීඑපයක් පටවා ගෙන ගිය වෑන් රථයකි. පොලීසිය පවසන්නේ රියදුරුට නින්ද යාම හේතුවෙන් මෙම අනතුර සිදුව ඇති බවයි. මුලතිව් පොලීසිය සිද්ධිය පිළිබඳව පරීක්ෂණ පවත්වා ගෙන යයි.", "URL": "https://sinhala.adaderana.lk/news.php?nid=83399", "Category": null, "Parent URL": null}