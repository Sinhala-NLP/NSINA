{"Source": "Adaderana", "Timestamp": "February 6, 2018 12:15 pm", "Headline": "හොරෙක් ද කියලා කාලා බලන්න බෑ", "News Content": "වංචා දුෂණ සිදුවීම් වැළක්වීමට අදාළ ක්‍රම සහ විධි වත්මන් රජය තුළද තවමත් ක්‍රියාත්මක නොවන බව හිටපු ජනාධිපතිනි චන්ද්‍රකා බණ්ඩාරනායක කුමාරතුංග මහත්මිය පවසයි. කුරුණෑගල පැවැති ජනහමුවකට එක්වෙමින් හිටපු ජනාධිපතිවවරයා මේ බව ප්‍රකාශ කළේය. අද වන විට පිටිසර ගම්වල සිටින ජනතාව පවා කිසිවක් නොදැන බැඳුම්කරය ගැන කථා කරන බවත් පැවසු හිටපු ජනාධිපති තුමිය එයට ලබා දිය යුතු දඬුවම අද වන විට ලබා දී ඇති බව ද පැවසීය. කෙසේ වෙතත් හොරෙක් ද කියලා දැන ගැනීමට කාලා බැලිය නොහැකි බවත් පැවසු බණ්ඩාරනායක මහත්මිය බැඳුම්කරය ගැන පත් කිරීම් සම්බන්ධයෙන් ආණ්ඩුවට බොහෝ මඩ ගැසීම් සිදුවන බව ද කියා සිටියේය.", "URL": "https://sinhala.adaderana.lk/news.php?nid=84033", "Category": null, "Parent URL": null}