{"Source": "Adaderana", "Timestamp": "June 4, 2018 12:55 pm", "Headline": "සේමමඩුව රක්ෂිතයේ සිදුකළ බුරුත දැව ජාවාරම පොලීසිය වටලයි", "News Content": "වවුනියාව සේමමඩුව රක්ෂිතයේ සිදුකළ බුරුත දැව ජාවාරමක් වැටලීමට කටයුතු කළ බව වවුනියාව ඕමන්ත පොලීසිය පවසයි. ඕමන්ත පොලීසිය පැවසුවේ සේමමඩුව රක්ෂිතයේ බුරුත දැව ජාවාරම සිදුවන බවට ලද තොරතුරක් මත සිදුකළ වැටලීමකදී බුරුත දැව තොගයක් අත්අඩංගුවට ගැනීමට හැකිවු බවයි. වැටලීම සිදුකරන ලද අවස්ථාවේ සැකකරුවන් පළාගොස් ඇති අතර රුපියල් ලක්ෂ තුනක පමණ වටිනාකමින් යුතු දැව කදන් පමණක් අත්අඩංගුවට ගත් බව පොලීසිව සඳහන් කළේය. පළාගිය දැව ජාවාරම්කරුවන් සොයා පරීක්ෂණ මෙහෙයවන බවද පොලීසිය පැවසීය. සිද්ධිය සම්බන්ධයෙන් ඕමන්ත පොලීසිය වැඩිදුර පරික්ෂඛ මෙහෙයවයි.", "URL": "https://sinhala.adaderana.lk/news.php?nid=90324", "Category": null, "Parent URL": null}