{"Source": "Adaderana", "Timestamp": "April 5, 2014 09:58 am", "Headline": "සිදුව - කටුනායක දුම්රිය ගමන් නවතයි", "News Content": "හලාවත දුම්රිය මාර්ගයේ සීදුව සහ කටුනායක අතර ධාවන කටයුතු අද රාත්‍රි 9.30 සිට හෙට සවස 4.30 දක්වා තාවකාලිකව නවතා ඇති බව දුම්රිය දෙපාර්තමේන්තුව පවසයි. දුම්රිය මාර්ගයේ අත්‍යවශ්‍ය අලූත්වැඩියාවක් හේතුවෙන් මෙම පියවර ගෙන ඇති බව එම දෙපාර්තමේන්තුව සදහන් කළේය. මේ හේතුවෙන් කොළඹ, කොටුවේ සිට එම දුම්රිය මාර්ගයේ ගමන් කිරීමට නියමිත දුම්රිය සීදූව දක්වා පමණක් ගමන් ගන්නා බව සඳහන්ය. හලාවත සිට පැමිණෙන දුම්රිය මීගමුව දුම්රිය ස්ථානය තෙක් ගමන් ගන්නා බව දුම්රිය දෙපාර්තමේන්තුව පවසයි. ඒ අනුව හෙට අලුයම 4ට, පුත්තලම බලා ධාවනය කෙරෙන දුම්රිය සීදූව දුම්රිය ස්ථානය දක්වාත් සීමා කෙරෙනු ඇත. උදෑසන 07.40 ට පුත්තලම බලා ධාවනය වීමට නියමිත දුම්රිය අවලංගු කරන බව ද දුම්රිය දපොර්තමේන්තුව පවසයි. හෙට උදෑසන 09.30 ට හලාවත සිට කොළඹ දක්වා ධාවනය වන දුම්රිය මීගමුව දක්වා සීමා කෙරෙන බව ද සඳහන්ය.", "URL": "https://sinhala.adaderana.lk/news.php?nid=42322", "Category": null, "Parent URL": null}