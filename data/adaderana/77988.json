{"Source": "Adaderana", "Timestamp": "September 25, 2017 12:29 pm", "Headline": " නව ආණ්ඩුක්‍රම ව්‍යවස්ථාව ජනතාවගේ ඉල්ලීමක්", "News Content": "නව ආණ්ඩුක්‍රම ව්‍යවස්ථාව ජනතාවගේ ඉල්ලීම බව ආණ්ඩුක්‍රම ව්‍යවස්ථාව පිළිබඳ මහජන අදහස් ලබා ගැනීමේ සභාපති ලාල් විජේනායක මහතා පවසයි.ඔහු පෙන්වා දෙන්නේ අසත්‍ය ප්‍රචාර ගෙන යමින් නව ආණ්ඩුක්‍රම ව්‍යවස්ථාව ගෙන ඒම කඩාකප්පල් කිරීමට ඇතැම් පුද්ගලයින් උත්සහ දරණ බවයි.මහනුවර ප්‍රදේශයේ පැවැති සම්මන්ත්‍රණයකට එක්වෙමින් ලාල් විජේනායක මහතා මෙම අදහස් පළ කළේය.මේ අතර නව ආණ්ඩුක්‍රම ව්‍යවස්ථාව පිළිබඳව ජනතාව දැනුවත් කිරීම ඉතා වැදගත් බව කෝට්ටේ කල්‍යාණි ශ්‍රී සාමග්‍රි ධර්ම මහා සංඝ සභාවේ අනුනායක පූජ්‍ය ආචාර්ය කොටපිටියේ රාහුල හිමි පවසයි.ආරක්ෂ රාජ්‍ය අමාත්‍ය රුවන් විජේවර්ධන මහතාගේ ප්‍රධානත්වයෙන් දෙල්ගොඩ- කඳුබොඩ විවේකාරාම විහාරස්ථානයේ පැවැති ආගමික උත්සවයකට එක්වෙමින් උන් වහන්සේ මෙම අදහස් පළ කළේය.", "URL": "https://sinhala.adaderana.lk/news.php?nid=77988", "Category": null, "Parent URL": null}