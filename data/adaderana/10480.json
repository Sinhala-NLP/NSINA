{"Source": "Adaderana", "Timestamp": "August 27, 2010 06:08 pm", "Headline": "සාමාන්‍යාධිකාරී පුටුව තාවකාලිකව පුරවයි", "News Content": "දුම්රිය දෙපාර්තමේන්තුවේ වැඩ බලන සාමාන්‍යාධිකාරීවරයා වශයෙන් ඒ.ජී මහානාම මහතා පත් කර ඇතැයි ප්‍රවාහන අමාත්‍යංශ ආරංචි මාර්ග සඳහන් කරයි. ඒ අනුව ප්‍රධාන ඉංජිනේරු මාර්ග හා කර්මාන්ත රාජකාරී ආවරණය කිරීමට ඔහු විසින් කටයුතු කරනු ඇතැයි වාර්තා වේ. දූෂණ චෝදනා ලැබූ හිටපු දුම්රිය සාමාන්‍යාධිකාරීවරයාගේ වැඩ තහනම් කිරීමට පියවර ගැනීමත් සමග පුරප්පාඩු වූ තනතුරට තාවකාලික ලෙස මොහු පත්කර ඇති බව කියැවේ. කෙ‍සේ වුවද හිටපු සාමාන්‍යාධිකාරීවරයාට එල්ලවී ඇති දූෂණ චෝදනා අධිකරණය හමුවේ විභාගවීමෙන් පසු ඔහු නිර්දෝෂී යයි තහවුරු වුවහොත් යළි සේවයේ පිහිටුවීමට කටයුතු කරන බව ප්‍රවාහන අමාත්‍ය කුමාර වෙල්ගම මහතා ප්‍රකාශ කර තිබිණි.", "URL": "https://sinhala.adaderana.lk/news.php?nid=10480", "Category": null, "Parent URL": null}