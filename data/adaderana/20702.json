{"Source": "Adaderana", "Timestamp": "December 15, 2011 01:05 pm", "Headline": "මැනිං වෙළඳපොළ කටයුතු සාමාන්‍යයි", "News Content": "කොළඹ මැනිං වෙළඳපොළ අද(15) දින සාමාන්‍ය පරිදි ක්‍රියාත්මක වන බව වාර්තා වේ. එළවළු හා පළතුරු ප්‍රවාහනයේ දී ප්ලාස්ටික කූඩ භාවිතය අනිවාර්ය කිරීමත් සමග පසුගිය දින කිහිපය තුළ කොළඹ මැනිං වෙළඳපොළ කටයුතු ඇන හිට තිබුණි. දින 03 ක් තිස්සේ පැවති එළවළු හිඟය මගහරිමින් අද උදෑසන සිට මැනිං වෙළඳපොළ වෙත එළවළු ලැබුණු බව වෙළඳ ප්‍රජාව ප්‍රකාශ කළ බව අද දෙරණ මාණ්ඩලික වාර්තාකරු සඳහන් කළේය. වෙළඳපොළේ එළවළු මිල ගණන්වල විශාල ඉහළ යාමක් දක්නට ලැබෙන බව ද සඳහන්ය. කොළඹ මැනිං වෙළඳපොළට යුද හමුදා ආරක්ෂාව යොදවා තිබෙන ආකාරය ද දක්නට ලැබුණු බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=20702", "Category": null, "Parent URL": null}