{"Source": "Adaderana", "Timestamp": "February 29, 2016 01:14 pm", "Headline": "පවුලේ 14ක් ඝාතනය කර ඔහු ද සියදිවි නහගනී", "News Content": "ඉන්දියාවේ පුද්ගලයෙකු පවුලේ සාමාජිකයින් ඇතුළු පුද්ගලයින් 14 දෙනෙකු ඝාතනය කර ඔහු ද සියදිවි හානි කරගෙන තිබේ.ඉඩම් ආරවුලක් හේතුවෙන් මොහු මෙලෙස අදාළ පුද්ගලයින් ඝාතනය කර ඇති බව ඉන්දීය මාධ්‍ය වාර්තා කළේය.ඝාතනයට ලක් වූ පුද්ගලයින් අතර ළමුන් 07 දෙනෙකු සහ කාන්තාවන් 06 දෙනෙකු වන අතර ඔහුගේ දෙමාපියන් ද ඒ අතර සිටින බව විදෙස් මාධ්‍ය වාර්තා කරයි.කෙසේ වෙතත් අදාළ ප්‍රහාරයෙන් තුවාල ලැබූ එක් කාන්තාවක් ප්‍රතිකාර සඳහා රෝහල් ගත කර තිබේ.මේ අතර සියදිවි හානි කර ගෙන මියගොස් සිටි මොහුගේ මළ සිරුර පොලීසිය විසින් සොයාගෙන ඇති අතර මළ සිරුර සොයාගන්නා අවස්ථාවේදී අදාළ පුද්ගලයා ඝාතනයන් සඳහා යොදා ගත් පිහිය ද පොලීසිය සොයා ගෙන තිබේ.", "URL": "https://sinhala.adaderana.lk/news.php?nid=57720", "Category": null, "Parent URL": null}