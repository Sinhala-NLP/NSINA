{"Source": "Adaderana", "Timestamp": "April 5, 2016 09:35 am", "Headline": " පාරේ යද්දී සිලින්ඩර වැටී කතකට තුවාලයි", "News Content": "ගොඩකවෙල,බලවින්න ප්‍රදේශයේ දී සිදුවු අනතුරකින් කාන්තාවක තුවාල ලබා තිබේ.සපුගස්කන්ද සිට අම්බලන්තොට දක්වා ඔක්සිජන් සිලින්ඩර ප්‍රවාහන කරමින් තිබු ලොරි රථයකින් සිලින්ඩර කිහිපයක් මාර්ගයට වැටී ඇති අතර ඒවා එම අවස්ථාවේ මාර්ගයේ ගමන්ගත් කාන්තාවකගේ ගැටීමෙන් අනතුර සිදුව ඇති බව පොලීසිය සඳහන් කරයි.අනතුරෙන් තුවාල ලැබු අදාළ කාන්තාව ගොඩකවෙල රෝහලට ඇතුළත් කර පසුව වැඩිදුර ප්‍රතිකාර සඳහා රත්නපුර රෝහල වෙත මාරුකර යවා තිබේ.අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර ගොඩකවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58955", "Category": null, "Parent URL": null}