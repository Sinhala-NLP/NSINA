{"Source": "Adaderana", "Timestamp": "January 16, 2015 08:54 am", "Headline": "පොලිස් වෙඩි පහරින් සැකකරුවෙක් මරුට", "News Content": "වැල්ලවායේදී පොලිස් වෙඩි පහරින් අපරාධ ගණනාවකට සම්බන්ධ සැකකරුවකු මියගොස් තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා ප්‍රකාශ කළේ ඊයේ රාත්‍රී වැල්ලවාය ප්‍රදේශයේ සිදුකළ විශේෂ මෙහෙයුමක් අතරවාරයේදී වෙඩි තැබීම සිදුව ඇති බවයි. තණමල්විල ප්‍රදේශවල සහ මොණරාගල ප්‍රදේශවල සිදු වූ කොල්ලකෑම් රැසක් සම්බන්ධයෙන් සැකකරු අත්අඩංගුවට ගැනීම සඳහා මෙහෙයුම ක්‍රියාත්මක කර තිබේ. මියගිය පුද්ගලයා වැල්ලවාය ප්‍රදේශයේ පදිංචි 34 හැවිරිදි අයෙකු වන අතර සිද්ධිය සම්බන්ධයෙන් මොණරාගල පොලිස් අධිකාරීවරයාගේ අධීක්ෂණය යටතේ විමර්ශනයක් ආරම්භ කර ඇති බව පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=48716", "Category": null, "Parent URL": null}