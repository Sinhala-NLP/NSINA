{"Source": "Adaderana", "Timestamp": "April 7, 2019 11:13 am", "Headline": "බෝට්ටුවක ගැටීමෙන් පාලමක කොටසක් කඩා වැටෙයි", "News Content": "බ්‍රසීලයේ මෝජු ගංඟාවට ඉහළින් ඉදිකර තිබූ පාලමක බෝට්ටුවක් ගැටීමෙන් පාලමේ කොටසක් කඩාවැටී ඇත. ඉන් සිදුවූ ජීවිත හානි පිළිබඳ නිශ්චිත තොරතුරු තවමත් අනාවරණවී නැත. අනතුර සිදුව තිබෙන්නේ එරට පාරා ප්‍රාන්තයේදීය. බෝට්ටුවේ ගැටීම නිසා පාලමේ විශාල කොටසක් ගංඟාවට කඩා වැටී ඇති අතර ඒ මතින් ධාවනය වෙමින් තිබූ මෝටර් රථ දෙකක්ද ගංඟාවට ඇද වැටී ඇත. සිදුවීමෙන් විපතට පත් පුද්ගලයන් සොයා සෝදිසි මෙහෙයුමක් මේ වන විට ක්‍රියාත්මක කර ඇති බව වාර්තා වෙයි. අනතුරට පත් බෝට්ටුවේ කාර්යමණ්ඩල සාමාජිකයන් හෝ ඊට අදාළ ලේඛන කිසිවක් සොයාගැනීමට නොහැකිවූ බවද සහන සේවකයන් පවසා ඇත. සිදුවීමෙන් බ්‍රසීලයේ උතුරුදිග කලාපයේ ධාන්‍ය ප්‍රවාහන සේවාවලටත් බාධා මතුව ඇති බව සඳහන්ය. කඩාවැටුණු පාලම යථා තත්ත්යට පත් කිරීම සඳහා වසර කිහිපයක් ගතවනු ඇති බව එරට බලධාරීන් සඳහන් කර ඇත.", "URL": "https://sinhala.adaderana.lk/news.php?nid=107554", "Category": null, "Parent URL": null}