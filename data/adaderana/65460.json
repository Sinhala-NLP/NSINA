{"Source": "Adaderana", "Timestamp": "October 28, 2016 08:23 am", "Headline": "රජය ගත් ක්‍රියාමාර්ගය අගයනවා", "News Content": "පෝර්ට් සිටි ව්‍යාපාරයේ වැලි ගොඩ දැමීම පිළිබඳ ගැටළුව විසදීමට රජය ගත් ක්‍රියාමාර්ග අගය කරන බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසයි.නිවේදනයක් නිකුත් කරමින් උන්වහන්සේ පෙන්වා දෙන්නේ පසුගිය සති දෙක තුළ මීගමුව සිට දික්ඕවිට දක්වා මුහුදු තීරයේ ධීවරයින් විරෝධතාවල නිරත වූ බවයි.එම ගැටළුව සුබදායි ලෙස නිරාකරණය කර ගැනීමට කටයුතු කළ ජනාධිපතිවරයා, අගමැතිවරයා, මැති ඇමතිවරුන් සහ නිලධාරීන් ඇතුළු සියලු දෙනාට ස්තූතිය පුද කරන බව මැල්කම් කාදිනල් රංජිත් හිමිපාණන් පවසයි.", "URL": "https://sinhala.adaderana.lk/news.php?nid=65460", "Category": null, "Parent URL": null}