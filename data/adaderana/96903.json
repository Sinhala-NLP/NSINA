{"Source": "Adaderana", "Timestamp": "September 29, 2018 02:41 pm", "Headline": "පානදුර-හම්බන්තොට දක්වා ධීවරයන්ට අනතුරු ඇඟවීමක්", "News Content": "මුහුදු ප්‍රදේශවල පවතින තද සුළං තත්ත්වය හේතුවෙන් පානදුර සිට හම්බන්තොට දක්වා මුහුදු ප්‍රදේශයේ ධීවර හා නාවික කටයුතු සිදු කිරීමේදී වඩාත් සැලකිලිමත් වන ලෙස කාලගුණ විද්‍යා දෙපාර්තමේන්තුව ඉල්ලීමක් කරයි. මෙම ප්‍රදේශයේ මුහුදු රළ මීටර් 02 ත් දෙක හමාරත් අතර ප්‍රමාණයකින් ඉහළ යා හැකි බව කාලගුණ විද්‍යා දෙපාර්තමේන්තුව සඳහන් කළේය. කෙසේවෙතත් මෙහිදී මුහුදු රළ ගොඩබිමට පැමිණීමේ අවස්ථාවක් නොමැති බව ද ඔවුන් සඳහන් කළේය.", "URL": "https://sinhala.adaderana.lk/news.php?nid=96903", "Category": null, "Parent URL": null}