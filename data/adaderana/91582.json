{"Source": "Adaderana", "Timestamp": "June 27, 2018 03:32 pm", "Headline": "මෙරට සංවර්ධනය වෙනුවෙන් කිසිදු ජනාධිපතිවරයෙකු සිය වගකීම් ඉටුකර නැහැ", "News Content": "මෙරට සංවර්ධනය වෙනුවෙන් මෙතක් පත්වූ කිසිදු ජනාධිපතිවරයෙකු සිය වගකීම් ඉටුකර නොමැති බව තිරසර සංවර්ධන, වනජීවී සහ ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. අද(27) කැළණිය ප්‍රෙද්ශයේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. මෙතෙක් නිවැරදි නායකත්වයක් රටට නොලැබුන බවත් ජනාධිපති ධූරය හරහා රට පස්සට ගිය බව අමාත්‍යවරයා සඳහන් කරයි. මේ අතර ජනාධිපති ක්‍රමය මඟින් රටේ ආර්ථිකය පස්සට ගිය බවද රට දියුනු කිරීමට නම් රට ආදරය කරන කෙලින් වැඩ කළ හැකි පුද්ගලයෙක් අවශ්‍ය බව පැවසීය.", "URL": "https://sinhala.adaderana.lk/news.php?nid=91582", "Category": null, "Parent URL": null}