{"Source": "Adaderana", "Timestamp": "November 12, 2016 04:27 pm", "Headline": "මිරිහානෙන් පැන්න ඉන්දියානුවන් පස්දෙනා රිමාන්ඩ්", "News Content": "මිරිහාන රැඳවුම් කඳවුරේ රඳවා සිටියදී පැනගොස් මන්නාරම ප්‍රදේශයේදී යළි අත්අඩංගුවට ගත් ඉන්දීය ජාතික සැකකරුවන් 05 දෙනා රක්ෂිත බන්ධනාගාර ගත කර තිබේ.අත්අඩංගුවට ගත් සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමෙන් පසු ලබන 24 වනදා දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කළ බව පේසාලෙයි පොලිසිය සඳහන් කළේය. එදිනට සැකකරුවන් කොළඹ ප්‍රධාන මහේස්ත්‍රාත් අධිකරණයට ඉදිරිපත් කරන ලෙසද මහේස්ත්‍රාත්වරයා නියෝග කර ඇත.සැකකරුවන් පැන යාම සම්බන්ධයෙන් කරුණු ඉදිරිපත් කිරීම සඳහා එදිනට මිරිහාන මූලික පොලිස් පරික්ෂකවරයාටද අධිකරණය හමුවේ පෙනි සිටින ලෙස මහේස්ත්‍රාත්වරයා නියෝග කළ බව පේසාලෙයි පොලිසිය පැවසීය.වකුගඩු ජාවරම සම්බන්ධයෙන් අත්අඩංගුවට ගෙන මිරිහාන රැඳවුම් කඳවුරේ රඳවා සිටියදී පැනගිය අදාළ සැකකරුවන් ඊයේ මන්නාරම පේසාලෙයි මුහුදු තීරයේදී ඉන්දියාව බලා යාමට සූදානම්ව සිටියදී පේසාලෙයි පොලිසිය විසින් අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=65976", "Category": null, "Parent URL": null}