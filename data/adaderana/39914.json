{"Source": "Adaderana", "Timestamp": "December 28, 2013 02:30 pm", "Headline": "මෝරා මසුන් ආරක්ෂා කිරීමේ වැඩපිළිවෙළක් ", "News Content": "වදවීමේ තර්ජනයකට මුහුණ දී සිටින මෝර මසුන් ආරක්ෂා කිරීමේ වැඩපිළිවෙළක් ආරම්භ කිරීමට ධීවර හා ජලජ සම්පත් සංවර්ධන අමාත්‍යශය පියවර ගෙන තිබේ. ඒ අනුව මෝර මසුන් සංරක්ෂණය හා කළමනාකරණය සඳහා වු ජාතික ක්‍රියාකාරී සැලැස්මක් ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතගේ උපදෙස් මත සකස් කර ඇති බව ධීවර අමාත්‍යංශය සඳහන් කළේය. ධීවර හා ජලජ සම්පත් සංවර්ධන අමාත්‍යංශය සමඟ එක්ව නාරා ආයතනය මෙම ජාතික ක්‍රියාකාරී සැලැස්ම සකස් කර තිබේ. දැනට මෝර මසුන් වර්ග 500 ක් පමණ ලොව පුරා වාසය කරයි. එහෙත් මෝර මසුන්ට ලොව පුරා පවතින ඉල්ලුම හේතුවෙන් සහ වෙළදාපාළ ව්‍යාප්තිය නිසාත් මෙම මසුන්ගේ ජෛව විද්‍යාත්මක ලක්ෂණ හේතුවෙනුත් ඔවුන් වදවී යාමේ තර්ජනයකට මුහුණපා තිබේ.", "URL": "https://sinhala.adaderana.lk/news.php?nid=39914", "Category": null, "Parent URL": null}