{"Source": "Adaderana", "Timestamp": "September 27, 2016 11:45 am", "Headline": "කොළඹ කුණු ඒකලට යැවීමේ කටයුතු අවසන් අදියරට", "News Content": "කොළඹ නගරයේ එක්රැස් වන කැළි කසළ ඒකල ප්‍රදේශයට බැහැර කිරීම සඳහා පරිසර බලපත්‍රය ලබාගැනීමේ කටයුතු මේ වන විට සිදුකෙරෙන බව පළාත් සභා හා පළාත් පාලන අමාත්‍යාංශය පවසයි.එම අමාත්‍යාංශය පවසන්නේ අදාළ බලපත්‍රය ලබාගත් වහාම කොළඹ නගරයේ කැලි කසළ ඒකල ප්‍රදේශයේ තෝරාගත් ඉඩමට බැහැර කෙරෙන බවයි.ඒකල ප්‍රදේශයට කැලි කසළ බැහැර කිරීමට රජය ගෙන ඇති තීරණයට විරෝධය පළ කරමින් පසුගියදා ජා ඇල සහ ඒකල ප්‍රදේශවාසීන් දැවැන්ත විරෝධතාවයක ද නිරත වුණි.කෙසේවෙතත් පළාත් සභා සහ පළාත් පාලන අමාත්‍යාංශය සඳහන් කළේ ශ්‍රේෂ්ඨාධිකරණ නියෝගයකින් සහ විධිමත් පරිසර තක්සේරුවක් සිදුකිරීමෙන් අනතුරුව අදාළ ප්‍රදේශය කැලි කසළ බැහැර කිරීම සඳහා තෝරාගත් බවයි.", "URL": "https://sinhala.adaderana.lk/news.php?nid=64478", "Category": null, "Parent URL": null}