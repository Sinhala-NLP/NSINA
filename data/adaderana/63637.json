{"Source": "Adaderana", "Timestamp": "August 31, 2016 01:57 pm", "Headline": " බිරිඳට වෙඩි තැබුවැයි කර්නල් රිමාන්ඩ්", "News Content": "තම බිරිඳට වෙඩි තැබී යැයි සැකපිට අත්අඩංගුවට ගත් ලුතිනන් කර්නල් ප්‍රදිප් කුමාර නෙත්තසිංහ (49) ලබන මස 9 වැනිදා තෙක් රිමාන්ඩ් කර තිබේ.සැකකරු කඩුවෙල මහේස්ත්‍රාත් ධම්මික හේමපාල මහතා හමුවට අද ඉදිරිපත් කිරීමෙන් පසු මෙම නි‍යෝගය දී ඇත.වෙඩි තැබීමට යොදාගත් බව කියන පිස්තෝලයක් හා ඔහු සතු වාහනයක්ද නඩු භාණ්ඩ ලෙස පොලීසිය විසින් උසාවියට අද ඉදිරිපත් කර තිබිණ.මෙම වෙඩි තැබීමේ සිද්ධිය පසුගිය සෙනසුරාදා රාත්‍රී සිදුව තිබූ අතර දීර්ඝ ලෙස ප්‍රශ්න කිරීමෙන් පසු ඇයගේ ස්වාමි පුරුෂයා බව පැවසෙන මෙම කර්නල්වරයා ඊයේ අත්අඩංගුවට ගෙන තිබිණ.", "URL": "https://sinhala.adaderana.lk/news.php?nid=63637", "Category": null, "Parent URL": null}