{"Source": "Adaderana", "Timestamp": "August 3, 2011 05:10 pm", "Headline": " ජංගම දුරකථනයෙන් තර්ජනය කළාට අත්හිටවූ සිරදඬුවම්", "News Content": "ජංගම දුරකතනයක් ඔස්සේ මාධ්‍යවේදියෙකුට තර්ජනය කිරීමේ චෝදනාවට වරද පිළිගත් සැකකරුවෙකුට වසර 5 කට අත්හිටවූ මාස 6 ක සිරදඬුවමක් නියම කර තිබේ. කැබිතිගොල්ලෑව දිසා විනිසුරු සහ මහේස්ත්‍රාත් තිළිණ ගමගේ මහතා විසින් විත්තිකරුට රුපියල් 1,500 ක දඩ මුදලක් ද නියම කරන ලදී. දඩුවමට ලක්වූ පුද්ගලයා අනුරාධපුර , සාලියපුර , පුවරසන්කුලම් ප්‍රදේශයේ පදිංචිකරුවෙකි. මේ අතර අදාළ සිදුවීම සම්බන්ධයෙන් චෝදනා ලැබ අධිකරණය මඟහැර සිටින තවත් සැකකරුවෙකු අත්අඩංගුවට ගෙන අධිකරණයට ඉදිරිපත් කරන ලෙස ද මහේස්ත්‍රාත්වරයා හිඟුරක්ගොඩ පොලිසියට නියෝග කර තිබේ.", "URL": "https://sinhala.adaderana.lk/news.php?nid=17830", "Category": null, "Parent URL": null}