{"Source": "Adaderana", "Timestamp": "March 24, 2013 04:40 pm", "Headline": "කාන්තාවන්ට 1938ට සහයට එයි", "News Content": "කාන්තාවන්ට සිදුවන හිරිහැර පිළිබඳව ක්ෂණිකව දැනුම් දීම සඳහා දුරකථන අංකයක් හදුන්වාදී තිබේ. 1938 යන ක්ෂණික දුරකථන අංකය ඒ සඳහා භාවිතා කිරීමට නියමිත බව ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා සඳහන් කළේය. පොලීසිය, ළමා සංවර්ධන හා කාන්තා කටයුතු අමාත්‍යංශය ඒකාබද්ධව මෙම වැඩපිළිවෙළ ක්‍රියාවට නංවා තිබේ. පැය 24 පුරා ක්‍රියාත්මක කිරීමට නියමිත මෙම දුරකථන අංකයට සිංහල, දෙමළ සහ ඉංශ්‍රීසි යන භාෂා ත්‍රිත්වයෙන්ම ඇමතුම් ලබා දිය හැකි බව තිස්ස කරලියද්ද අමාත්‍යවරයා පැවසුවේය. කාන්තාවන්ට සිදුවන විවිධ හිරිහැර පිළිබඳව දැනුම්දීමට මෙන්ම නීති උපදෙස් ලබා ගැනීමට ද මෙමගින් අවස්ථාව උදා වන බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32702", "Category": null, "Parent URL": null}