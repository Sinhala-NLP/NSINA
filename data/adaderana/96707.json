{"Source": "Adaderana", "Timestamp": "September 25, 2018 10:22 pm", "Headline": "සත්මහල් ඇල්ලට තරුණයෙක් බිලි වේ", "News Content": "ගාල්ල හබරාදුව සිට දෙනියාය ප්‍රදේශයේ විනෝද චාරිකාවක පැමිණි තරුණයෙක් දෙනියාය කොළවෙනිගම සත්මහල් දිය ඇල්ලට වැටී මියගොස් ඇත. විනොද චාරිකාවේ පැමිණි නව දෙනෙකුගෙන් යුත් පිරිස සත්මහල ඇල්ලේ දිය නා ඇති අතර එහිදි තරුණයින් දෙදෙනකු දියේ ගිලී ඇති අතර, ඉන් එක් අයෙකු දිවි බේරාගෙන තිබේ. අතුරුදන් වූ අනෙක් තැනැත්තා ඊයේ (24) දිනයේදී සොයාගැනීමට ප්‍රදේශවාසී තරුණ පිරිස් උත්සාහ ගත්තද එය අසාර්ථකවී ඇති බව අද දෙරණ වාර්තාකරු පැවසීය. අද (25) පෙරවරුවේ ගාල්ල දක‍ෂීණ නාවුක හමුදා කිමිදුම් කණ්ඩායම විසින් අතුරුදන්ව සිටි තැනැත්තාගේ සිරුර සොයාගෙන ගොඩබිමට ගෙන එන ලදී. මෙසේ මියගොස් ඇත්තේ හබරාදුව පදිංචි 29 හැවිරිදි විදානගේ හර්ෂ කුමාර නැමති අවිවාහකයෙකි. පරික‍ෂණ කටයුතු සඳහා මෘත දේහය දෙනියාය මූලික රෝහල වෙත ගෙන ගොස් ඇත.", "URL": "https://sinhala.adaderana.lk/news.php?nid=96707", "Category": null, "Parent URL": null}