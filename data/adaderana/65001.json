{"Source": "Adaderana", "Timestamp": "October 13, 2016 08:13 am", "Headline": "  ජය දකුණු අප්‍රිකාවටයි", "News Content": "සංචාරක ඔස්ට්‍රේලියානු කණ්ඩායම සමඟ පැවති එක්දින තරගාවලිය 05ට බින්දුවක් ලෙස ජයග්‍රහණය කිරීමට දකුණු අප්‍රිකාණු කණ්ඩායම ඊයේ(12) සමත් වුණි.ඒ ඊයේ පැවති පස් වන සහ අවසන් එක්දින තරගය ලකුණු 31කින් ජයග්‍රහණය කිරීමත් සමඟය.තරගයේ කාසියේ වාසිය දිනූ දකුණු අප්‍රිකාණු කණ්ඩායම ප්‍රථමයෙන් පන්දුවට පහරදීමට තීරණය කළ අතර නියමිත පන්දුවාර 50 අවසානයේ කඩුලු 08ක් බිඳ වැටී ලකුණු 327ක් ලබාගැනීමට ඔවුන් සමත් වුණි.ජයග්‍රාහී ඉලක්කය හඹා ගිය ඔස්ට්‍රේලියානු කණ්ඩායමට පන්දුවාර 48යි පන්දු 02ක් අවසානයේ සියලු ක්‍රීඩකයින් දැවී ලබාගත හැකි වූයේ ලකුණු 296ක් පමණි.එහිදී විශිෂ්ට පිති හරඹයක නිරත වූ ඩේවිඩ් වෝර්නර් පන්දු 136ක් තුළ හතරේ පහර 24ක් සමඟින් ලකුණු 173ක් ලබාගැනීමට සමත් වුණි.", "URL": "https://sinhala.adaderana.lk/news.php?nid=65001", "Category": null, "Parent URL": null}