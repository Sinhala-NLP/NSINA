{"Source": "Adaderana", "Timestamp": "November 22, 2018 07:23 am", "Headline": "රුපියල් 270000ක  රන් භාණ්ඩ සොරකම් කළ අයෙකු මාට්ටූ", "News Content": "මන්නාරම පොලීස් වසමේ පල්ලිමුන නැගෙනහිර ප්‍රදේශයේ නිවසක තිබූ රුපියල් දෙලක්ෂ හැත්තෑ දහසක් වටිනා රන් භාණ්ඩ සොරකම් කළ පුද්ගලයෙකු අත්අඩංගුවට ගෙන තිබේ. මන්නාරම පොලීසියට ලද තොරතුරක් මත ඊයේ(21) අත්අඩංගුවට ගත් සැකකරු 49හැවිරිදි පල්ලිමුන නැගෙනහිර ප්‍රදේශයේ පුද්ගලයෙකු වෙයි. සැකකරු අද(22) දින මන්නාරම ගරු මහෙස්ත්‍රාත් අධිකරණය වෙත ඉදිරිපත් කිරීමට නියමිතය. මන්නාරම පොලීසිය මඟින් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=99581", "Category": null, "Parent URL": null}