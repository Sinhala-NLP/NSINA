{"Source": "Adaderana", "Timestamp": "February 20, 2011 03:22 pm", "Headline": "බඩුමිල ඉහළ ගියේ ගංවතුර නිසයි", "News Content": "බඩු මිල ඉහළ යාමට ප්‍රධාන වශයෙන් පසුගියදා ඇතිවු ගංවතුර තත්ත්වය හේතුවු බව රෝහිත අබේගුණවර්ධණ නියෝජ්‍ය අමාත්‍යවරයා පවසයි. බඩු මිල ඉහළ යාම සම්බන්ධයෙන් එක්සත් ජාතික පක්ෂය පදනම් විරහිතව ආණ්ඩුවට චෝදනා එල්ල කරන බව ඔහු පවසයි. බඩු මිල අඩුකිරීම සඳහා එක්සත් ජාතික පක්ෂයට ස්ථීරසාර වැඩපිළිවෙළක් නොමැති බව ඔහු කියා සිටියි. මෙවර මැතිවරණයෙන් ද එම පක්ෂය පරාජයට පත්වන බව රෝහිත අබේගුණවර්ධන නියෝජ්‍ය අමාත්‍යවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=14352", "Category": null, "Parent URL": null}