{"Source": "Adaderana", "Timestamp": "July 28, 2012 03:05 pm", "Headline": "නීතිවිරෝධීව දැව ප්‍රවාහනය කළ පස්දෙනෙකු පොලිස් දැලේ", "News Content": "නීතිවිරෝධීව දැව ප්‍රවාහනය කරමින් සිටි පුද්ගලයින් පස්දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා කන්තලේ කඳවුරේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව සඳහන්ය. එහිදී රුපියල් ලක්ෂ දෙකක පමණ වටිනාකමින් යුතු දැව තොගයක් සහ ඒවා ප්‍රවාහනය සඳහා යොදා ගත් ට්‍රැක්ටර් රථයක් ද විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරුවන් සහ භාණ්ඩ කන්තලේ පොලිස් ස්ථානයට භාරදී ඇති බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=26136", "Category": null, "Parent URL": null}