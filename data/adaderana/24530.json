{"Source": "Adaderana", "Timestamp": "May 26, 2012 09:46 am", "Headline": "මාතර සිරගෙදරින් පැන ගිය රැඳවි‍යෙකු කොටුවෙයි", "News Content": "මාතර බන්ධනාගාරයෙන් පැන ගිය රැඳවි‍යෙකු වැලිගම පොලිසියේ නිලධාරීන් කණ්ඩායමක් විසින් අත්අඩංගුවට ගෙන තිබේ. 2004 වසරේ සුනාමි ව්‍යසනය වූ දා අදාළ රැඳවියා මාතර බන්ධනාගාරයෙන් පැනගොස් තිබුණි. ඒ අනුව අදාළ සැකකරු ඊයේ(25) පස්වරුවේ අත්අඩංගුවට ගත් බව පොලිසිය පැවසීය. මෙලෙස අත්අඩංගුවට ගෙන ඇත්තේ 26 හැවිරිදි පුද්ගලයෙකි. සැකකරු අද(26) මාතර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24530", "Category": null, "Parent URL": null}