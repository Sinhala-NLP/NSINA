{"Source": "Adaderana", "Timestamp": "December 29, 2010 02:21 pm", "Headline": "ගාස්තු සහනය නිසා රජයට වාර්ෂිකව මිලියන 400 ක පාඩුවක් ", "News Content": "විදුලි ඒකක 90 දක්වා වූ විදුලි ගාස්තු සහනය ඒකක 120 දක්වා ඉහළ නැංවීම තුළින් රජයට රුපියල් මිලියන 400 ක අලාභයක් විඳීමට සිදුවන බව ශ්‍රී ලංකා මහජන උපයෝගිතා කොමිෂන් සභාවේ සභාපති ආචාර්ය ජයතිස්ස ද කොස්තා මහතා පවසයි. නමුත් එම අලාභය දැරීමට රජය සූදානම් බව අද(29) රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකට සහභාගි වෙමින් ඒ මහතා සඳහන් කළේය. ජනතාවට සහනයක් ලබාදීමේ අරමුණින් විදුලි ඒකක 90 දක්වා වූ විදුලි ගාස්තු සහනය ඒකක 120 දක්වා ඉහළ නැංවීමට ඊයේ(28) ජනාධිපති මහින්ද රාජපක්ෂ මහතා විසින් ලංකා විදුලි බල මණ්ඩලය වෙත දැනුම් දී තිබිණි.", "URL": "https://sinhala.adaderana.lk/news.php?nid=13139", "Category": null, "Parent URL": null}