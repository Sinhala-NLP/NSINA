{"Source": "Adaderana", "Timestamp": "February 8, 2017 05:17 pm", "Headline": "  නීති හා සාම ඇමතිවරුන්ගේ රැස්වීමට කැබිනට් අනුමැතිය", "News Content": "සාක් සංවිධානයට අයත් රටවල නීතිය හා සාමය පිළිබඳ අමාත්‍යවරුන්ගේ අට වන රැස්වීම මෙරට දී පැවැත්වීම සඳහා සත්කාරකත්වය ලබාදීමට අමාත්‍ය මණ්ඩලයේ අනුමැතිය හිමිව තිබේ.නීතිය හා සාමය පිළිබඳ අමාත්‍ය සාගල රත්නායක මහතා විසින් ඉදිරිපත් කළ යෝජනාවට අමාත්‍ය මණ්ඩලයේ එකඟතාව පළ කර ඇති බව සඳහන්ය.ඒ අනුව සාක් සංවිධානයට අයත් රටවල නීතිය හා සාමය පිළිබඳ අමාත්‍යවරුන්ගේ අට වන රැස්වීමට පූර්වගාමීව එම අමාත්‍යාංශ ලේකම්වරුන්ගේ රැස්වීමක් හා සාක් රටවල ආගමන බලධාරීන්ගේ රැස්වීමක් ද පැවැත්වීමට සැලසුම් කර තිබේ.", "URL": "https://sinhala.adaderana.lk/news.php?nid=69339", "Category": null, "Parent URL": null}