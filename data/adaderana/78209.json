{"Source": "Adaderana", "Timestamp": "October 1, 2017 11:47 am", "Headline": " දේශීය සිනමා ශිල්පීන්ගේ සන්ධානයේ මුල් පුටුවට රොහාන් වැලිවිටට", "News Content": "දේශීය සිනමා ශිල්පීන්ගේ සන්ධානයේ සභාපති තනතුරට ප්‍රවීණ මාධ්‍යවේදී චිත්‍රපට අධ්‍යක්ෂ රොහාන් වැලිවිට තේරීපත්විය. ඊයේ දින (2017.09.30) සිංහල සංස්කෘතික ආයතනයේ ගාමිණී ෆොන්සේකා අනුස්මරණ ශාලාවේ පැවති එම සංගමයේ මහසභා රැස්වීමේදී නිතරඟයෙන් මෙම තනතුරට පත් වුයේ කිසිවෙකු සභාපති තනතුරට ඔහු සමඟ තරඟ කිරීමට ඉදිරිපත් නොවීම නිසාය. මෙම තනතුර ලැබීමට පෙර රොහාන් එම සන්ධානයේ මහ ලේකම් ලෙස වසරක පමණ කාලයක් කටයුතු කළේය.ප්‍රධාන ලේකම් ලෙස ප්‍රවීණ චිත්‍රපට අධ්‍යක්ෂ එරංග සේනාරත්න,භාණ්ඩාගාරික ලෙස යු.ඩබ්ලිව්.ප්‍රේමරත්න, නවපරපුරේ චිත්‍රපට අධ්‍යක්ෂ කීර්ති බණ්ඩාර කැඳවුම්කරු, ,ප්‍රධාන සංවිධායක ජගත් ගලප්පත්ති,ප්‍රචාරක ලේකම් සනෝජා බිබිලේ, ජාත්‍යන්තර කටයුතු ලේකම් ඩී.බී.වර්ණසිරි යන මහත්ම මහත්මීන් තේරී පත්වූ අතර සිනමා කර්මාන්තයේ ප්‍රවීනයන් 16 දෙනෙකු කාරක සභාවට පත්කර ගන්න ලදී.නව නිලධාරී මණ්ඩලයේ නිල කාලය වසර දෙකකට සීමාවේ.නව සභාපතිවරයා නිලවරණයට සහභාගීවී සිටි සියයකට අධික සිනමාකරුවන් අමතමින් කියාසිටියේ වර්තමානයේ දේශීය සිනමාව ඇද වැටී තිබෙන තත්වයෙන් ගොඩ ගැනීම සඳහා සියලුම සිනමා කරුවන්ගේ සහ රජයේ සහයෝගය නව නිලධාරී මණ්ඩලයට ලබාදෙන ලෙසය.", "URL": "https://sinhala.adaderana.lk/news.php?nid=78209", "Category": null, "Parent URL": null}