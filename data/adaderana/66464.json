{"Source": "Adaderana", "Timestamp": "November 27, 2016 02:52 pm", "Headline": " කම්කරු වර්ජනය අසාධාරණයි - කම්කරු කොමසාරිස්ගෙන් නිවේදනයක්", "News Content": "කම්කරු දෙපාර්තමේන්තුවේ නිලධාරීන් සඳහා සේවා ව්‍යවස්ථාවක් සැකසීමට අමාත්‍ය මණ්ඩල අනුමැතිය ලබා ගැනීමෙන් පසු වෙනත් ඉල්ලීම් කිහිපයක් මුල්කරගනිමින් රාජ්‍ය සේවා කම්කරු නිලධාරී සංගමය 2016.11.02 දින සිට නැවත ආරම්භ කළ වර්ජනය අසාධාරණ බව කම්කරු දෙපාර්තමේන්තුව පවසයි.කම්කරු කොමසාරිස් ජනරාල් එම්.ඩී චාන්දනි අමරතුංග මහත්මිය මාධ්‍ය නිවේදනයක් නිකුත් කරමින් ඉල්ලා සිටින්නේ එකී සේවකයින්ගේ ගැටළු විසඳීමට අවශ්‍ය පියවර ගෙන ඇති බැවින් වර්ජනය අතහැර සේවයට වාර්තා කරන ලෙසයි.එම නිවේදනය වැඩිදුරටත් පහත පරිදිය.මාධ්‍ය නිවේදනයරාජ්‍ය සේවයේ පවතින නීති රීතී වලට පටහැනිවූ ඉල්ලීම් අසාධාරණයි.කම්කරු දෙපාර්තමේන්තුවේ නිලධාරීන් සඳහා සේවා ව්‍යවස්ථාවක් සැකසීමට අමාත්‍ය මණ්ඩල අනුමැතිය ලබා ගැනීමෙන් පසු වෙනත් ඉල්ලීම් කිහිපයක් මුල්කරගෙන රාජ්‍ය සේවා කම්කරු නිලධාරී සංගමය නැවතත් 2016.11.02 දින සිට වැඩවර්ජනයක් ක්‍රියාත්මක කර ඇත. මෙම දෙපාර්තමේන්තුවේ විවිධ ශ්‍රේණිවලට අයත් 2,400ක පමණ සේවක පිරිසක් සිටින අතර එයින් 340ක් පමණ පිරිස කම්කරු නිලධාරීන් වේ.එම නිලධාරීන්ගෙන් පිරිසක් නියෝජනය කරන රාජ්‍ය සේවා කම්කරු නිලධාරී සංගමය විසින් මෙම වැඩවර්ජනය ආරම්භ කර ඇති අතර, එයට සම්බන්ධ නොවී සිටින කම්කරු නිලධාරීන් 45කට ආසන්න ප්‍රමාණයක් මේවන විට දෛනික රාජකාරීවල නිරතව සිටිති.වැඩවර්ජනයක් පැවතියත් ඔවුන්ගේ සාධාරණ ඉල්ලීම්වලට විසඳුම් ලබා දීමේ කටයුතු අඛන්ඩව සිදු කරමින් පවතී.ඒ අනුව ඔවුන්ගේ ප්‍රධාන ඉල්ලීම වූ කම්කරු සබඳතා නව සේවා ව්‍යවස්ථාව කෙටුම්පත් කර 2016.11.23 වන දින වැටුප් හා සේවක සංඛ්‍යා කොමිෂන් සභාව වෙත යොමුකිරීමටද කටයුතු කරන ලදී. කම්කරු දෙපාර්තමේන්තුවේ යෝජිත නව කම්කරු සබඳතා සේවා ව්‍යවස්ථාව මඟින් කම්කරු නිලධාරීන්ගේ වැටුප් වැඩිවීම් සහ උසස් වීම් පටිපාටිය සම්බන්ධව වැදගත් නිර්දේශයන් රැසක් ද අන්තර්ගතව තිබේ.කාර්මික ආරවුල් විසඳීමට සක්‍රීයව දායක වන කම්කරු නිලධාරීන් රාජ්‍ය සේවයේ පවතින නීති රීතී වලට පටහැනි වූ ඉල්ලීම් කිරීම අසාධාරණ බවත් කිව යුතුය.එම නිසා සමස්ථ වැඩකරන ජනතාවගේ අයිතිවාසිකම් සුරක්ෂිත වන ආකාරයට වගකීමෙන් කටයුතු කරන ලෙසත් වැඩ වර්ජනය අතහැර සේවයට වාර්තා කරන ලෙසත් සියළුම කම්කරු නිලධාරීන්ට දැනුම් දෙමි.එම්.ඩී.චාන්දනී අමරතුංගකම්කරු කොමසාරිස් ජනරාල්කම්කරු මහලේකම් කාර්යාලය", "URL": "https://sinhala.adaderana.lk/news.php?nid=66464", "Category": null, "Parent URL": null}