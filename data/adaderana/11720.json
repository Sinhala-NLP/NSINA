{"Source": "Adaderana", "Timestamp": "October 25, 2010 11:28 am", "Headline": "හොර දුම්වැටි තොගයක් සමග කොටුවූ පස්දෙනාට ලක්ෂ 25ක දඩයක් ", "News Content": "නීති විරෝධී දුම්වැටි තොගයක් සමග පසුගියදා සීදූව ප්‍රදේශයේ දී අත්අඩංගුවට ගනු ලැබු සැකකරුවන් පස්දෙනාට එරෙහිව රුපියල් ලක්ෂ 25ක දඩයක් නියම කර ඇතැයි සුරාබදු දෙපාර්තමේන්තුව පවසයි. දුම්කොළ බදු පනත යටතේ සුරාබදු කොමසාරිස්වරයාට හිමිව ඇති බලතල වලට අනූව මෙම දඩුවම ක්‍රියාත්මක කළ බව එම දෙපාර්තමේන්තුවේ සුරාබදු අධිකාරී ප්‍රභාත් ජයවික්‍රම මහතා සඳහන් කළේය. මීට අමතරව සිය භාරයට ගනු ලැබු ‍ රුපියල් කෝටි තුනහමාරක් පමණ වටිනා දුම්වැටි තොගය රාජසන්තක කිරීමට ද කටයුතු යොදා ඇතැයි ඔහු පෙන්වා දුන්නේය. නීති විරෝධි ලෙස ආනයනය කරන ලද මෙම දුම්වැටි තොගය ප්‍රවාහනය කරමින් තිබු ලොරි රථ දෙකක් සහ මෝටර් රථයක් සමග පසුගිය 21 වැනිදා අදාළ සැකකරුවන් පස්දෙනා අත්අඩංගුවට ‍ගනු ලැබ තිබිණි.", "URL": "https://sinhala.adaderana.lk/news.php?nid=11720", "Category": null, "Parent URL": null}