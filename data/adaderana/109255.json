{"Source": "Adaderana", "Timestamp": "May 4, 2019 09:15 pm", "Headline": "අන්තවාදී දේශන පැවැත්වූ තැනක් සමඟ අයෙක් පොලිස් දැලේ", "News Content": "හම්බන්තොට පොලීසියට ලැබුණු තොරතුරකට අනුව සිදු කරන ලද සෝදිසි මෙහෙයුම් අතරතුර ත්‍රස්තවාදී ක්‍රියා සඳහා දේශන පැවැත්වූ ස්ථානයක් පවත්වාගෙන ගිය සැකකරුවෙකු අත්තඩංගුවට ගෙන ඇත. අදාළ සැකකරු මීට මාස 07කට පමණ පෙර පුද්ගලික අවන්හලක් වශයෙන් පවත්වාගෙන ගිය ඔහුට අයත් ස්ථානයක මෙම කටයුතු සිදු කර ඇති බවට පොලීසිය අනාවරණය කරගෙන තිබේ. අදාළ සැකකරු රැඳවුම් නියෝග මත තබා ගනිමින් ප්‍රශ්න කරන බව පොලීසිය ප්‍රකාශ කර ඇති අතර ත්‍රස්තවාදී ක්‍රියා සම්බන්ධ සැකකරුවන් සිටී දැයි සොයා බැලීම සඳහා තව දුරටත් හම්බන්තොට මූලස්ථාන පොලීසිය මෙහෙයුම් සිදු කරනු ලැබේ.", "URL": "https://sinhala.adaderana.lk/news.php?nid=109255", "Category": null, "Parent URL": null}