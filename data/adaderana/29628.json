{"Source": "Adaderana", "Timestamp": "December 1, 2012 09:35 am", "Headline": "අම්පාර ‍අදත් හෙල්ලෙයි", "News Content": "අමිපාර ප‍්‍රදේශයේ ස්ථාන කිහිපයක අදත් භූ චලන සිදුවී ඇති බව ප‍්‍රදේශවාසීන් පවසයි. අම්පාර දමන, මඩිනාගල, කිවුලේගම, පොල්ගස්ආර,දේවාලහිඳ යන ප‍්‍රදේශවල සුළු චලන සිදු වූ බව ඔවුන් කියයි. අද අලුයම 5.00 සිට වරින්වර මෙම චලන සිදුවූ බව ප්‍රදේශවාසීන් සඳහන් කරයි. කෙසේ වෙතත් මෙම භූ චලන ගල් වෙඩි දැමීම වැනි කෘතිම මිනිස් ක‍්‍රියාකාරකම් හේතුවෙන් සිදුවන බවට වාර්තා වන බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=29628", "Category": null, "Parent URL": null}