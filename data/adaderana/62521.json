{"Source": "Adaderana", "Timestamp": "July 28, 2016 03:50 pm", "Headline": " දවස් දෙක තුනක් ඇවිදියි", "News Content": "ඒකාබද්ධ විපක්ෂයේ පා ගමනින් රජයට කිසිදු බලපෑමක් නැතැයි ආරක්ෂක රාජ්‍ය අමාත්‍ය රුවන් විජයවර්ධන මහතා පවසයි.පාද යාත්‍රාවේ යන අය දවස් දෙකතුනක් ඇවිද යයිද, අපි අවුරුදු 5ක් ජාතික ආණ්ඩුවේ සිටිමින් ජනතාවට සේවය කරන බවද ඒ මහතා කියයි.නාලන්ද විදුහලේ සංවිධානය කරන වාර්ෂික රණවිරු සැමරුම් උත්සවයක් අද පැවැති අතර මාධ්‍යවේදීන්ගේ ප්‍රශ්නවලට පිළිතුරු ලෙස හෙතෙම මේ බව කියා සිටියේය.මේ අතර අද පැවැති තවත් මාධ්‍ය හමුවකදී ස්වදේශ කටයුතු අමාත්‍ය වජිර අබේවර්ධන මහතා එම පාද යාත්‍රාව ගැන අදහස් දක්වමින් කියා සිටියේ \"මේ වගේ පාද යාත්‍රා අපිත් ආවා. හොඳට දාඩිය දැම්මා. හැබැයි ආණ්ඩුවක් ගන්න බැරිවුණා.\" යනුවෙනි.", "URL": "https://sinhala.adaderana.lk/news.php?nid=62521", "Category": null, "Parent URL": null}