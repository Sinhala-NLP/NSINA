{"Source": "Adaderana", "Timestamp": "April 8, 2010 08:49 am", "Headline": "නිරීක්ෂණයට සාමාජිකයින් 11,000 ක්", "News Content": "අද පැවැත්වෙන මහ මැතිවරණයේ නිරීක්ෂණ කටයුතු සඳහා දේශීය හා විදේශීය නිරීක්ෂකයින් යෙදවීමට මැතිවරණ නිරීක්ෂණ සංවිධාන පියවර ගෙන තිබේ. නිරීක්ෂණ කටයුතු සඳහා සිය සාමාජිකයින් 11,000 ක් පමණ යොදවා ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. ජංගම නිරීක්ෂණ රථ 330ක් ද යොදවා ඇති බව රෝහණ හෙට්ටිආරච්චි මහතා ප්‍රකාශ කළේය. දේශීය නිරීක්ෂකයින්ට අමතරව විදේශීය නිරීක්ෂකයින් 16 දෙනෙකු ද පසුගිය අප්‍රේල් 3 වැනිදා සිට නිරීක්ෂණ කටයුතුවල නිරතවන බව රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=7715", "Category": null, "Parent URL": null}