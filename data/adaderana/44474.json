{"Source": "Adaderana", "Timestamp": "July 7, 2014 08:09 am", "Headline": "මඩකළපුවේ දී පාසල් ළමුන් දෙදෙනෙක් ජල රකුසාට බිලි  ", "News Content": "මඩකළපුව, පාලම්මඩු ප්‍රදීපාගාරය අසළ කළපු වැවේ දූපතක බෙල්ලන් කැඩීමට ගිය පාසල් සිසුන් දෙදෙනෙකු දියේ ගිළී මියගොස් තිබේ. ඊයේ(06) පස්වරුවේ අදාළ සිසුන් දෙදෙනා තවත් සිසුන් 05 දෙනෙකු සමඟ ‍ එම දූපතට ගිය අවස්ථාවේ දි අනතුර සිදුව ඇති බව වාර්තා වෙයි. මියගොස් ඇත්තේ වයස අවුරුදු 14ක් වන පිරිමි දරුවෙක් සහ වයස අවුරුදු 15ක් වන ගැහැණු දරුවෙකි. ඔවුන් එරාවුර් , දේවපුරම් කෝවිල පාර ප්‍රදේශයේ පදිංචිව සිටි අය බව වාර්තා වෙයි. දියේ ගිළුණු සිසුන් දෙදෙනා බේරා ගැනීමට ගිය පිරිමි ළමුන් සිව් දෙනෙකු සහ ගැහැණු ළමයෙකු ද මඩකළපුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=44474", "Category": null, "Parent URL": null}