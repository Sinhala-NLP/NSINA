{"Source": "Adaderana", "Timestamp": "January 15, 2018 05:44 am", "Headline": "කේරළ ගංජා කිලෝ 3 ක් සමඟ අයෙක් අත්අඩංගුවට", "News Content": "මන්නාරම පොලීසිය විසින් රුපියල් ලක්ෂ දෙකක් පමණ වටිනා කේරල ගංජා කිලෝ ග්‍රෑම් තුනක් සමඟ සැකකරුවකු 14 දා රාත්‍රී අත්අඩංගුවට ගෙන තිබේ. පොලීසියට ලැබුණු තොරතුරක් මත ඔහුව අත්අඩංගුවට ගෙන ඇත්තේ කේරල ගංජා පාර්සලය මන්නාරමේ සිට අනුරාධපුරය දක්වා බස් රථයකින් ප්‍රවාහනය කිරීමට සූදානම් වූ අවස්ථාවේදීය. සැකකරු අනුරාධපුර තලාව ප්‍රදේශයේ පදිංචි කරුවෙකි. පොලීසිය විසින් අත්අඩංගුවට ගත් සැකකරු අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=82972", "Category": null, "Parent URL": null}