{"Source": "Adaderana", "Timestamp": "May 7, 2018 06:47 am", "Headline": " උපෙ විභාගයට උත්තර ලියන්න කලින් ප්‍රශ්න කියවන්නත් අමතර වෙලාවක් ", "News Content": "අධ්‍යයන පොදු සහතික පත්‍ර උසස් පෙළ විභාගයේ දෙවන ප්‍රශ්න පත්‍රයට පිළිතුරු ලබාදීමේ දී නව ක්‍රමවේදයක් හඳුන්වාදීමට විභාග දෙපාර්තමේන්තුව තීරණය කර තිබේ. ඒ අනුව දෙවන ප්‍රශ්න පත්‍රයට පිළිතුරු සැපයීමට පෙර ප්‍රශ්න කියවීම සඳහා අමතර කාලයක් ලබාදීමට තීරණය කර ඇති බව විභාග කොමසාරිස් ජනරාල් සනත් පුජිත මහතා පවසයි. එළඹෙන උසස් පෙළ විභාගයේ සිට මෙම වැඩපිළිවෙළ හඳුන්වාදීමට සැලසුම් කර ඇති බව සනත් පූජිත මහතා සඳහන් කළේය.", "URL": "https://sinhala.adaderana.lk/news.php?nid=88649", "Category": null, "Parent URL": null}