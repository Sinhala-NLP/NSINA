{"Source": "Adaderana", "Timestamp": "October 4, 2012 10:10 am", "Headline": "බලපත්‍රය අත්හිටුවයි", "News Content": "බලංගොඩ නගරයේ මත්පැන් අලෙවිසැලක් සඳහා ලබා දී තිබූ බලපත්‍රයක් අත්හිටුවීම‍ට සුරාබදු දෙපාර්තමේන්තුව ‍පියවර ගෙන තිබේ. ප්‍රදේශවාසීන්ගෙන් එල්ල වූ විරෝධතා හේතුවෙන් මෙම පියවර ගත් බව සුරාබදු දෙපාර්තමේන්තුවේ මාධ්‍ය ප්‍රකාශක සුරාබදු අධිකාරී ප්‍රභාත් ජයවික්‍රම මහතා සඳහන් කළේය. අදාළ විරෝධතා පිළිබඳව ඊයේ (03) දිනයේ දී එම ප්‍රදේශයට ගොස් පරීක්ෂා කළ බව ප්‍රභාත් ජයවික්‍රම මහතා පැවසීය. ඒ අනුව එම මත්පැන් අලෙවිසැල පිහිටුවීමට තීරණය කර තිබූ ස්ථානය ඊට සුදුසු නොවන බව අනාවරණය වී ඇත. සුරාබදු කොමසාරිස් ජෙනරාල්වරයාගේ උපදෙස් මත අදාළ මත්පැන් අලෙවිසැලේ බලපත්‍රය අත්හිටුවීමට පියවර ගත් බව ප්‍රභාත් ජයවික්‍රම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=27998", "Category": null, "Parent URL": null}