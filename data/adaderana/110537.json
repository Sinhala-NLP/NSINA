{"Source": "Adaderana", "Timestamp": "May 23, 2019 04:38 pm", "Headline": "බටහිර ගුජරාටයට උග්‍ර ජල අර්බුදයක්", "News Content": "ඉන්දියාවේ බටහිර ගුජරාට ප්‍රාන්තයේ වැසියන් පිරිසක් උග්‍ර ජල අර්බුදයකට මුහුණ පා සිටියි. ඔවුන්ට ජලය සොයා දෛනිකව කිලෝමීටර් ගණනාවක් දුර ගෙවා යාමට සිදුවන බව විදෙස් වාර්තා පවසා සිටියි. ගුජරාට ප්‍රාන්තයේ දන්ග් දිස්ත්‍රික්කයේ ජනතාව ජල හිඟය හේතුවෙන් දැඩි ලෙස පීඩාවට පත්ව සිටියි. ස්නානය කිරීමට, සේදුම් කටයුතු සඳහා පමණක් නොව බීමටවත් ප්‍රමාණවත් තරම් ජලය නොමැති බව මෙම පිරිස පවසයි. මේ හේතුවෙන් දෛනික අවශ්‍යතා සඳහා ජලය සොයා ඔවුන්ට කිලෝමීටර් ගණනවාක් දුර ගෙවා යාමට සිදුව ඇති බවද වාර්තා වෙයි. ඒ සඳහා මෙම පිරිස් කරත්ත උපයෝගී කරගන්නා බවද විදෙස් වාර්තාවල සඳහන්ය. ජල අර්බුදය, ඉන්දියාවේ ග්‍රාමීය මෙන්ම නාගරික ප්‍රදේශ රැසකම දක්නට ලැබෙන ප්‍රධාන ගැටලුවකි. මේ අතර ලෝක බැංකු වාර්තාවක දැක්වෙන්නේ එරටේ පැතිර යන බෝවන රෝග වලින් සියයට විසි එකකටම හේතුවී ඇත්තේ පිරිසිදු ජලය හිඟකම බවයි.", "URL": "https://sinhala.adaderana.lk/news.php?nid=110537", "Category": null, "Parent URL": null}