{"Source": "Adaderana", "Timestamp": "December 14, 2011 10:26 am", "Headline": "ප්ලාස්ටික් කූඩ විරෝධයෙන් කොටුවේ දැඩි රථ වාහන තදබදයක්", "News Content": "කොළඹ-කොටුව සහ අවට ප්‍රදේශය තුළ දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. එළවළු හා පලතුරු ප්‍රවාහනයේ දී ප්ලාස්ටික් කූඩ භාවිතයට විරෝධය පළ කරමින් අද(14) දිනයේද මැනිං වෙ‍ළෙඳපොල වෙළෙඳුන් විසින් කරනු ලබන විරෝධතා ව්‍යාපාරයක් හේතුවෙන් මෙම මාර්ග තදබදය නිර්මාණය වී තිබේ. ඊයේ දිනයේද ප්ලාස්ටික් කූඩ භාවිතයට එරෙහිව විරෝධය පාමින් කොළඹ-කොටුව,දඹුල්ල ආර්ථික වෙළඳ මධ්‍යස්ථානය හා බණ්ඩාරවෙල වෙළෙඳුන් විසින් උද්ඝෝෂණ ව්‍යාපාර සංවිධානය කර තිබුණු අතර එහිදී 83 දෙනෙකු පොලිස් අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=20676", "Category": null, "Parent URL": null}