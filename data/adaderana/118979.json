{"Source": "Adaderana", "Timestamp": "September 12, 2019 09:03 pm", "Headline": "දියකාවා තවත් මෙහෙයුමක් සාර්ථක අවසන්", "News Content": "ත්‍රිවිධ හමුදාව අද(12) අලුයම දඹුල්ල ඉබ්බන්කටුව ජලාශයේ මෙහෙයුමක් දියත් කළේය. ඒ සඳහා විදෙස් හමුදාව එක්ව සිටීම විශේෂත්වයකි. යුද හමුදා සෙබළුන් මේ ප්‍රහාරය දියත් කරන්නේ, ත්‍රස්තවාදීන්ගේ ග්‍රහණයට ලක්වූ විදේශිකයින් තිදෙනකු බේරාගැනීම සඳහායි. දඹුල්ල ඉබ්බන්කටුව ජලාශයේ ක්‍රියාත්මක වූ මෙහෙයුමට යුද හමුදාවට අමතරව ගුවන් සහ නාවික හමුදාව මෙන්ම විදෙස් හමුදාව එක්ව සිටියේය. ත්‍රස්තවාදීන්ට සාර්ථක ප්‍රහාරයක් එල්ල කරන යුද හමුදාව අවසානයේ ඉබ්බන්කටුව ජලාශයේ දූපත සම්පූර්ණයෙන්ම සිය යටතට ගනු ලබුවේය. හමුදා ආරක්ෂාව යටතේ දූපතෙන් පිටව යන විදේශිකයන් තිදෙනා ගුවන් යානයකින් ගොඩබිම වෙත රැගෙන යනවා. දිය කාවා මෙහෙයුමේ තවත් අභ්‍යාසයක් මෙලෙස නිම වන්නේ, පැය පහක සාර්ථක මෙහෙයුමකින් අනතුරුවයි.", "URL": "https://sinhala.adaderana.lk/news.php?nid=118979", "Category": null, "Parent URL": null}