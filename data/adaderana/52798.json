{"Source": "Adaderana", "Timestamp": "July 23, 2015 12:45 pm", "Headline": "තැපැල් ඡන්දයට 566,823ක් ", "News Content": "මෙවර මහමැතිවරණය සඳහා තැපෑලෙන් ඡන්දය ප්‍රකාශ කිරීමට ඡන්ද දායකයන් 566,823 දෙනෙකු සුදුසුකම් ලබා තිබේ. අතිරේක මැතිවරණ කොමසාරිස් එම්. එම්. මොහොමඩ් මහතා සඳහන් කළේ මෙවර 628,925 දෙනෙකු තැපැල් ඡන්දය සඳහා අයදුම් කර තිබූ බවයි. ඉන් ඡන්ද දායකයින් 62,102ගේ තැපැල් ඡන්ද අයදුම්පත් ප්‍රතික්ෂේප වී ඇත. තැපැල් ඡන්ද පත්‍රිකා අඩංගු රක්ෂණ පැකට් හෙට දිනයේ දිස්ත්‍රික් තේරීම්භාර කාර්යාල වලදී තැපැල් කාර්යාල වලට භාරදීමට නියමිතය.ඒ සඳහා තාවකාලික තැපැල් කාර්යාල සෑම තේරීම් භාර කාර්යාලයක් තුළම ස්ථාපනය කිරීමට අවශ්‍ය පියවර ගෙන ඇති බව අතිරේක මැතිවරණ කොමසාරිස් එම්. එම්. මොහොමඩ් මහතා සඳහන් කළේය. මෙවර තැපැල් ඡන්දය ප්‍රකාශ කිරීම අදියර දෙකක් යටතේ සිදුකෙරෙයි. අගොස්තු 03 වනදා පොලිස් දෙපාර්තමේන්තුවේ නිලධාරීන්ට සහ රජයේ පාසල්වල ගුරුවරුන්ට තැපැල් ඡන්දය ප්‍රකාශ කිරීම සඳහා අවස්ථාව ලබාදෙන බව එම්. එම්.මොහොමඩ් මහතා පැවසුවේය. අගෝස්තු 05 සහ 06 යන දෙදින සෙසු තැපැල් ඡනද දායකයින් සඳහා ඡන්දය ප්‍රකාශ කිරීමට අවස්ථාව ඇත.", "URL": "https://sinhala.adaderana.lk/news.php?nid=52798", "Category": null, "Parent URL": null}