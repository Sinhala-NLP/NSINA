{"Source": "Adaderana", "Timestamp": "June 26, 2016 05:25 pm", "Headline": "විරුසර කාඩ්පත් දෙවන අදියර හෙටින් ඇරඹෙයි", "News Content": "රණවිරුවන් සඳහා විරුසර වරප්‍රසාද කාඩ්පත් පිරිනැමීමේ ව්‍යාපෘතියේ දෙවන අදියර හෙට ආරම්භ වීමට නියමිතව තිබේ.ජනාධිපතිවරයාගේ සහ අග්‍රාමාත්‍යවරයාගේ සහභාගීත්වයෙන් හිඟුරක්ගොඩ රජරට විද්‍යාලයේ දී එම වැඩසටහන හෙට ආරම්භ කෙරෙන බව ආරක්ෂක රාජ්‍ය අමාත්‍යංශය නිවේදනය කරයි. මේ වන විට විරුසර වරප්‍රසාද කාඩ්පත් 15,000කට ආසන්න ප්‍රමාණයක් පිරිනමා ඇති අතර හෙට දිනයේ දී සංඛේතාත්මකව කාඩ්පත් 1400ක් බෙදාදීම සිදුකිරීමට නියමිතය. එම අවස්ථාවේදීම රණවිරු පවුල්වල දූ දරුවන්ට ශිෂ්‍යත්ව ප්‍රදානය සහ ඉඩම් ප්‍රදානයක් ඇතුළු සහන රැසක් ලබාදීම ද සිදුවන බව ද ආරක්ෂක රාජ්‍ය අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=61514", "Category": null, "Parent URL": null}