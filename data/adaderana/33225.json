{"Source": "Adaderana", "Timestamp": "April 12, 2013 03:24 pm", "Headline": "වතුවලින් නිසි ඵලදායිතාවක් ලැබෙන්නේ නෑ", "News Content": "ඇතැම් වතුවල වගා නොකළ ඉඩම් පවතින බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. මේ හේතුවෙන් එම වතුවලින් නිසි ඵලදායිතාවක් නොලැබෙන බව හෙතෙම සඳහන් කළේය. මීට පිළියම් ලෙස වගා නොකළ ඉඩම් එම ප්‍රදේශවල ජනතාව වෙත බෙදාදීමට පියවර ගන්නා බව මහින්ද සමරසිංහ අමාත්‍යවරයා පවසයි. ප්‍රදේශයේ රැකියා විරහිත තරුණ තරුණියන් මෙන්ම වතුවල සේවයකරන සේවික සේවිකාවන් අතරේ එම ඉඩම් බෙදා දෙන බව හෙතෙම සඳහන් කරයි. එම ඉඩම්වල ඔවුන්ට අභිමත භෝගයක් වගා කිරීමට හැකි බව අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=33225", "Category": null, "Parent URL": null}