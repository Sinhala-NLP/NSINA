{"Source": "Adaderana", "Timestamp": "February 8, 2017 05:11 pm", "Headline": "සතියක් තුළ සිමානීර්ණ වාර්තාව ගැසට් වෙන ලකුණු", "News Content": "පළාත් පාලන ආයතන මැතිවරණයට අදාළ සීමා නිර්ණ වාර්තාව සතියක් තුළ ගැසට් නිවේදනයක් මඟින් ප්‍රකාශයට පත් කරන බව පළාත් සභා පළාත් පාලන අමාත්‍ය ෆයිසර් මුස්තාපා මහතා සඳහන් කළේය. මේ අනුව ජූලි මාසයට පෙර මැතිවරණ කොමිසමට මැතිවරණය පැවැත්වීමට හැකි වටපිටාව සකස් කර දෙන බවද අමාත්‍යවරයා පවසා සිටියේය. සීමානීර්ණ අභියාචනා කටයුතු පිළිබඳ අද (08) දින මැතිවරණ කොමිසමත් සමඟ සාකච්ඡා කළ බවත් එහි පවතින තාක්‍ෂණික දෝෂ නිවැරදි කිරීම් අවසන් වු වහාම මෙය ගැසට් කිරීමට කටයුතු සම්පාදනය කර ඇති බවද මෙහිදී අමාත්‍යවරයා වැඩි දුරටත් පැවසීය. මේ අතර මැතිවරණ කොමසාරිස්වරයා මේ පිළිබ‍ඳ අදහස් දක්වමින් පවසා සිටියේ ද සියලු දෝෂ සංශෝධනය වු විට දින 90 ක් ඇතුළත මැතිවැරණයක් පැවැත්වීමට කටයුතු කළ හැකි බවයි.", "URL": "https://sinhala.adaderana.lk/news.php?nid=69338", "Category": null, "Parent URL": null}