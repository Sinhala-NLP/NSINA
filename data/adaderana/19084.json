{"Source": "Adaderana", "Timestamp": "October 2, 2011 08:37 am", "Headline": "ජනපති කොමිසමේ වාර්තාව ලබන මස දී ජනපති අතට", "News Content": "උගත් පාඩම් හා ප්‍රතිසන්ධාන කොමිසම් වාර්තාවේ අවසන් අදියරේ කටයුතු මේ වන විට සිදුවෙමින් පවතින බව එම කොමිසම පවසයි. ලබන මස දෙවන සතිය වන විට කොමිසම් සභා වාර්තාව ජනාධිපතිවරයා වෙත බාරදීමට පියවර ගන්නා බව එහි ප්‍රකාශක ලක්ෂ්මන් වික්‍රමසිංහ මහතා සඳහන් කළේය. අදාළ වාර්තාව සකස් කිරීම සඳහා ලබාදී ඇති කාලය නොවැම්බර් මස 15 වන දිනෙන් අවසන් වේ. ශ්‍රී ලංකාවේ යුද ගැටුම් පැවති සමයේ සිදුවූ ක්‍රියාකාරකම් පිළිබඳවත් එවැනි සිදුවීම් යළි ඇති නොවීම සඳහා ගත යුතු ක්‍රියාමාර්ග පිළිබඳවත් අදාළ කොමිසන් සභා වාර්තාවට ඇතුළත් වනු ඇත. ජනාධිපති මහින්ද රාජපක්ෂ මහතා විසින් අදාළ කොමිසම පත් කෙරුණි.", "URL": "https://sinhala.adaderana.lk/news.php?nid=19084", "Category": null, "Parent URL": null}