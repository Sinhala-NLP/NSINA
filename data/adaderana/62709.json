{"Source": "Adaderana", "Timestamp": "August 3, 2016 09:45 am", "Headline": "රාජගිරියේ මත්පැන් පෙරූ අයෙක් මාට්ටු", "News Content": "නීති විරෝධී මත්පැන් නිෂ්පාදනයේ නිරතව සිටි පුද්ගලයෙකු රාජගිරිය, පොල්වත්ත ප්‍රදේශයේදී අත්අඩංගුවට ගෙන තිබේ.වැලිකඩ පොලිස් ස්ථානයේ නිළධාරීන්ට ලද තොරතුරක් මත සිදුකළ වැටලීමකදී ඔහු අත්අඩංගුවට ගෙන ඇති බව සඳහන්ය.එහිදී ගොඩා බැරල් එකක් ඇතුළු මත්පැන් පෙරීමට යොදාගන්නා උපකරණද පොලිස් භාරයට ගෙන ඇත.අත්අඩංගුවට ගත් සැකකරු එම ප්‍රදේශයේම පදිංචි 63 හැවිරිදි පුද්ගලයෙකු වන අතර ඔහු අද දින අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=62709", "Category": null, "Parent URL": null}