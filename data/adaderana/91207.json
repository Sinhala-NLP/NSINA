{"Source": "Adaderana", "Timestamp": "June 20, 2018 05:09 pm", "Headline": "ස්කෑන් යන්ත්‍ර යොදා නිදන් සෙවූ පුද්ගලයෙක් පොලීසියට කොටුවෙයි", "News Content": "පොළව යට පරීක්ෂා කරන ස්කෑන් යන්ත්‍රයක් යොදාගෙන නිදන් සෙවූ පුද්ගලයෙකු කහටගස්දිගිලිය පොලීසිය විසින් අත්අඩංගුවට ගෙන තිබේ. ඒ කහටගස්දිගිලිය ප්‍රදේශයේදී. කහටගස්දිගිලිය මොරගහවෙල දෙබල්ගල පුරාණ විහාරස්ථාණය අසළ ස්ථානයක පොළව යට පරීක්ෂා කරන ස්කෑන් යන්ත්‍රයක් යොදාගෙන නිදන් සෙවූ පුද්ගලයෙකු කහටගස්දිගිලිය පොලීසිය විසින් අත්අඩංගුවට ගෙන තිබේ. මෙම සැකකරු මොරගහවෙල ප්‍රදේශයේ නිවසක නිවෙස් හිමියා සමඟ පෙර තිබූ හිතවත්කමක් මත මාස 3ක කාලයක් එහි රැදී සිට ඇති අතර ඔහු ඊයේ(19) රාත්‍රියේ නිධන් සෙවීමට ගිය අවස්ථාවේදී එම නිවසේ පදිංචි තරුණියක් විසින් කහටගස්දිගිලිය පොලීසයට මෙම සැකකරු පිළිබඳ පැමිණිලි කර බව පොලීසිය සඳහන් කළේය. සැකකරු සතුව තිබූ පොළව යට පරීක්ෂා කරන ස්කෑන් යන්ත්‍රයක්, මෝටර් රථය , නිධන් සෙවීම සඳහා යොදා ගත් පූජා භාණ්ඩ සහ කොටි දතක් සහිත පවුම් 10 ක පමණ රන් මාලයක් පොලිස් බාරයට ගෙන තිබේ. මොහු රත්නපුර ගොඩකවෙල අල්පිටිය පදිංචි 43 හැවිරිදි තිදරු පියෙක්ය. සැකකරු අද(20) අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=91207", "Category": null, "Parent URL": null}