{"Source": "Adaderana", "Timestamp": "September 28, 2016 02:03 pm", "Headline": " නව ව්‍යවස්ථාව ප්‍රෝඩාවක් ", "News Content": "නව ව්‍යවස්ථාවක් සම්පාදනය කිරීම යහපාලන ආණ්ඩුවේ ප්‍රෝඩාවක් යැයි හිටපු අමාත්‍ය මහචාර්ය ජී.එල් පීරිස් මහතා පවසයි.ඒකාබද්ධ විපක්ෂය විසින් අද කැඳවා තිබූ මාධ්‍ය හමුවකට එක්වෙමින් හෙතෙම මේ බව පැවසීය.ඔහු කියා සිටියේ පවත්නා ආණ්ඩුක්‍රම ව්‍යවස්ථාව සංශෝධනය කළ හැකිව තිබියදී අලුත් ව්‍යවස්ථාවක අවශ්‍යතාවයක් නැති බවයි.නව ව්‍යවස්ථාවක් සම්පාදනය කිරීමේ මුවාවෙන් ආණ්ඩුව සිදුකරමින් ඉන්නේ අන්තවාදීන්ගේ ඉල්ලීම් ඉටුකිරීම යැයි ඔහු පෙන්වාදුන්නේය.එම මාධ්‍ය හමුව ඇමතු හිටපු අමාත්‍ය මහචාර්ය තිස්ස විතාරණ මහතා කියා සිටියේ විග්නේෂ්වරන් මහඇමතිවරයා විසින් සිදුකළ ප්‍රකාශය හෙළාදකින බවයි.ජනාධිපතිවරයා විසින් ඔහු ඇතුළු කල්ලියට මෙවැනි දෑ නොකරන ලෙසට දැඩි ලෙස කියා සිටිය යුතු බවද හෙතෙම පැවසීය.එම මාධ්‍ය හමුවේදී විමල් වීරවංශ, සිසිර ජයකොඩි හා පවිත්‍රා වන්නිආරච්චි යන අයද අදහස් පළ කරන ලදී.", "URL": "https://sinhala.adaderana.lk/news.php?nid=64502", "Category": null, "Parent URL": null}