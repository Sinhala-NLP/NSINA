{"Source": "Adaderana", "Timestamp": "June 26, 2015 08:38 am", "Headline": "ගුවන් යානයක් හදිස්සියේ කටුනායකට ගොඩබස්සවයි", "News Content": "මඟී ගුවන් යානයක් කටුනායක ජාත්යයන්තර ගුවන් තොටුපළ වෙත හදිසියේ ගොඩබස්වා තිබේ.ගුවන්තොටුපළ ප්‍රකාශකයෙකු පැවසුවේ අද අළුයම 3.45ට පමණ කාර්මික දෝෂයක් හේතුවෙන් එම ගුවන්යානය ගොඩ බැස්වූ බවයි.ඕස්ට්‍රේලියාවේ සිඩ්නි සිටි ඩුබායි බලා ගමන් කරමින් තිබූ එමිරේට්ස් සමාගමට අයත් ඊ.කේ.413 දරන ඒ380 එයාර් බස් වර්ගයේ ගුවන්යානයක් මෙලෙස ගොඩබස්වා ඇති බව සඳහන්ය.ඒ වන විට ගුවන්යානයේ කාර්ය මණ්ඩලය ඇතුළු මඟීන් 501 දෙනෙකු ගමන් කරමින් සිට ඇති බව කටුනායක ගුවන්තොටුපළ ප්‍රකාශකයා පැවසීය.මෙම මඟීන් පිරිස අවට පිහිටි හෝටල් වෙත යොමු කිරිමට පියවර ගෙන ඇති අතර, ඔවුන් වෙනත් ගුවන් යානා වලින් ඩුබායි වෙත පිටත් කර යැවීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=52256", "Category": null, "Parent URL": null}