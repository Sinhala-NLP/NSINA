{"Source": "Adaderana", "Timestamp": "October 9, 2010 08:18 am", "Headline": "කසාදයට හැඳුනුම්පත හෝ උප්පැන්න අනිවාර්යයි", "News Content": "විවාහ ලියාපදිංචි කිරීම සඳහා ජාතික හැඳුනුම්පත හෝ උප්පැන්න සහතිකය අනිවාර්යය කර ඇති බව රෙජිස්ට්‍රාර් ජනරාල් කාර්යාලය පවසයි. බාලව‍යසෙහි පසුවන්නන් විවාහයන්ට එළඹීමේ ප්‍රවණතාවක් පැවතීම මෙම පියවර ‍ගැනීමට හේතු වී ඇති බව සඳහන්ය. එවැනි සිදුවීම් බොහොමයක් මෑත කාලයේ දී වාර්තා වූ බව රෙජිස්ට්‍රාර් ජනරාල් කාර්යාලය පවසයි. එය වැළැක්වීමේ අරමුණින් මින් ඉදිරියට විවාහ ලියාපදිංචිය සිදුකිරීමේ දී උප්පැන්න හෝ ජාතික හැඳුනුම්පත ඉදිරිපත් කිරීම අනිවාර්ය කර තිබේ. විවාහ රෙජිස්ට්‍රාර්වරුන් වෙත ඊට අදාළ චක්‍රලේඛනයක් ද නිකුත් කර ඇති බව සඳහන්ය.", "URL": "https://sinhala.adaderana.lk/news.php?nid=11371", "Category": null, "Parent URL": null}