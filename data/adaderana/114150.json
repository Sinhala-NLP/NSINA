{"Source": "Adaderana", "Timestamp": "July 15, 2019 08:39 am", "Headline": "ඉන්දියාවේ මෙරිගෝ රවුන්ඩ් යන්ත්‍රයක් කඩා වැටී 2ක් මරුට- 27කට තුවාල", "News Content": "ඉන්දියාවේ විනෝද උයනක පිහිටා තිබූ මෙරිගෝ රවුන්ඩ් යන්ත්‍රයක් කඩාවැටීමෙන් පුද්ගලයන් දෙදෙනෙක් මියගොස් තිබේ. අනතුරින් තවත් 27 දෙනෙකු තුවාල ලැබීය. ඉන්දියාවේ ගුජරාට් ප්‍රාන්තයට අයත් බටහිර අහමදාබාද් නගරයේ පිහිටි විනෝද උයනක මෙරිගෝ රවුන්ඩ් යන්ත්‍රයක් කඩාවැටී තිබේ. අනතුර සිදුවන අවස්ථාවේ යන්ත්‍රය ක්‍රියාත්මකව තිබී ඇති අතර එහි පුද්ගලයන් තිස් එක් දෙනෙකු සිට ඇතිබව සඳහන් වෙයි. අනතුරින් තුවාල ලැබූ පුද්ගලයන් 29 ක් රෝහල්ගත කර ඇති අතර ඔවුන් අතරින් දෙදෙනෙක් පසුව මියගොස් තිබුණි. අනතුරටපත් සියලු දෙනාම වැඩිහිටි පුද්ගලයන් බව රෝහල් වාර්තා සඳහන් කළේය. අනතුරට හේතුව මෙතෙක් අනාවරණ වී නොමැති අතර ඒ සම්බන්ධයෙන් වැඩිදුර විමර්ශණ ක්‍රියාත්මකයි.", "URL": "https://sinhala.adaderana.lk/news.php?nid=114150", "Category": null, "Parent URL": null}