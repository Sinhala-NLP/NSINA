{"Source": "Adaderana", "Timestamp": "November 18, 2015 05:54 pm", "Headline": " අන්තරායකර ඖෂධ පාලක මණ්ඩලයේ ලොකු පුටුව අලුත්වෙයි ", "News Content": "අන්තරායකර ඖෂධ පාලක ජාතික මණ්ඩලයේ සභාපතිවරයා ලෙස මහාචාර්ය රවීන්ද්‍ර ප්‍රනාන්දු මහතා පත් කර තිබේ. නීතිය හා සාමය පිළිබඳ අමාත්‍යාංශ ප්‍රකාශකයෙකු සඳහන් කළේ මහාචාර්ය රවීන්ද්‍ර ප්‍රනාන්දු මහතාට මේ වන විටත් පත්වීම් ලිපිය යොමුකර ඇති බවයි.අන්තරායකර ඖෂධ පාලක ජාතික මණ්ඩලයේ සභාපතිවරයා ලෙස කටයුතු කළ වෛද්‍ය නිලංග සමරසිංහ මහතා පසුගියදා එම තනතුරෙන් ඉවත් කර විශ්‍රාමලත් ජ්‍යෙෂ්ඨ නියෝජ්‍ය පොලිස්පතිවරයෙකු වන එච්.එම්.සිරිසේන හේරත් මහතා ඒ සඳහා පත් කර තිබුණි. මේ පිළිබඳ ඇති වු ආන්දෝලානාත්මක තත්ත්වය හමුවේ යළිත් වරක් වෛද්‍ය නිලංග සමරසිංහ මහතා එම ධුරයට පත්කිරීමට පියවර ගෙන තිබුණි. කෙසේවෙතත් තමා යළිත් වරක් අන්තරායකර ඖෂධ පාලක ජාතික මණ්ඩල සභාපති ධුරයෙන් ඉවත් කර ඒ සඳහා වෙනත් පුද්ගලයෙකු පත් කළ බවට තමාට ලිපියක් ලැබුණු බව වෛද්‍ය නිලංග සමරසිංහ මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=55181", "Category": null, "Parent URL": null}