{"Source": "Adaderana", "Timestamp": "September 6, 2011 02:45 pm", "Headline": "බලපිටියේ රිය අනතුරකින් එක් අයෙක් මරුට -තිදෙනෙකුට තුවාලයි", "News Content": "ගාල්ල, බලපිටිය ප්‍රදේශයේ අද(06) පෙරවරුවේ සිදු වූ රිය අනතුරකින් එක් පුද්ගලයෙකු මිය ගොස් තවත් තිදෙනෙකු තුවාල ලබා තිබේ. බලපිටිය, රේවත විද්‍යාලය අසල නවතා තිබූ පාසල් බස් රථයක ත්‍රී රෝද රථයක් ගැටීමෙන් අනතුර සිදු වී ඇති බව වාර්තා වේ. ත්‍රී රෝද රථයේ රියදුරුට නින්ද යාම හේතුවෙන් අනතුර සිදුවන්නට ඇති බවට සැක පළ වී ඇත. තුවාල ලැබූවන් බලපිටිය රෝහලේ ප්‍රතිකාර ලබමින් සිටින බව අහුන්ගල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=18554", "Category": null, "Parent URL": null}