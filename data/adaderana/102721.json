{"Source": "Adaderana", "Timestamp": "January 20, 2019 05:22 pm", "Headline": "මාකඳුරේ මධූෂ්ගේ ගෝලයෝ 3ක් හෙරොයින් සමඟ මාට්ටු", "News Content": "අපරාධ කල්ලි සාමාජිකයෙකු ලෙස සැලකෙන මාකඳුරේ මදුෂ්ගේ ගෝලයින් තිදෙනෙකු පොලීසිය විසින් අත්අඩංගුවට ගෙන තිබේ. නුගේගොඩ දිසා දූෂණ මර්දන ඒකකයේ නිලධාරින් විසින් සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි. පන්නිපිටිය කලල්ගොඩ ප්‍රදේශයේ දී හෙරොයින් සමග පුද්ගලයින් දෙදෙනෙකු අත්අඩංගුවට ගෙන ඇති අතර ඔවුන්ගෙන් සිදුක ප්‍රශ්න කිරීම්වල දී තවත් සැකකරුවෙකු නාවල වැලිපාර ප්‍රදේශයේ දී අත්අඩංගුවට ගෙන තිබේ. ඔවුන් සතුව තිබී හෙරොයින් කිලෝග්‍රෑම් එකයි ග්‍රෑම් 519ක් සොයාගෙන ඇති බව වාර්තා වෙයි. අත්අඩංගුවට ගත් සැකකරුවන් කාලයක සිට හෙරොයින් ජාවාරමේ නිරතව ඇති බවට මුලික විමර්ශනවලින් අනාවරණය වී තිබේ. නුගේගොඩ දිසා දුෂණ මර්දන ඒකකය සැකකරුවන් සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=102721", "Category": null, "Parent URL": null}