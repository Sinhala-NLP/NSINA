{"Source": "Adaderana", "Timestamp": "March 31, 2014 02:53 pm", "Headline": "ජවිපෙට ගැසූ කතිරය අපතේ!", "News Content": "ගාල්ල, පෝද්දල, උලුවිටිකේ රිචඩ් පතිරණ මහ විද්‍යාලයේ ශාලාවක තිබී සලකුණු කරන ලද ඡන්ද පත්‍රිකාවක් සොයාගෙන තිබේ. අද පෙරවරුවේ එම විද්‍යාලයේ සිසුවෙකු විසින් සොයාගත් අදාළ ඡන්ද පත්‍රිකාව විද්‍යාලාධිපති හිමිනමට භාර දී ඇති අතර පසුව ඒ පිළිබඳ ගාල්ල දිස්ත්‍රීක් සහකාර මැතිවරණ කොමසාරිස්වරයා වෙත දැනුම්දී ඇති බව වාර්තා වේ. ඒ අනුව එම ස්ථානයට පැමිණි ගාල්ල දිස්ත්‍රික් සහකාර මැතිවරණ කොමසාරිස් විමල් ද සිල්වා මහතා ඒ පිළිබඳ විමර්ශන සඳහා ඡන්ද පත්‍රිකාව රැගෙන ගොස් ඇත. අදාළ ඡන්ද පත්‍රිකාව මෙවර දකුණු පළාත් සභා මැතිවරණයට අදාළව ජනතා විමුක්ති පෙරමුණ වෙනුවෙන් සලකුණු කරන ලද්දක් බව වාර්තා වේ.", "URL": "https://sinhala.adaderana.lk/news.php?nid=42200", "Category": null, "Parent URL": null}