{"Source": "Adaderana", "Timestamp": "November 7, 2016 02:10 pm", "Headline": "විරෝධතාව අවසන්-විශ්‍රාම වැටුප පෙබරවාරියේ සිට ", "News Content": "ආබාධිත රණවිරුන්ටද සේවා විශ්‍රාම වැටුපක් ලබන වසරේ පෙබරවාරි මාසයේ සිට ලබාදීමට රජය තීරණය කර තිබේ.ජනාධිපති ලේකම් කාර්යාලයේ නියෝජිතයෙකු අදාළ ලිඛිත එකඟතාව විරෝධතාකරුවන් වෙත දැනුම් දුන් බව අද දෙරණ වාර්තාකරු සඳහන් කළේය.ඒ අනුව දින 08 ක් පුරා ආබාධිත රණවිරුන් පැවැත් වූ විරෝධතාව අවසන් කිරීමට ඔවුන් තීරණය කර තිබේ.අද දෙරණ වාර්තාකරු පැවසුවේ විරෝධතාවයේ නිරත වූ පිරිස් පා ගමනින් කොටුව දුම්රිය ස්ථානය අසලට ගොස් උපවාසයේ නිරත වන පිරිස් වෙත අදාළ පණිවුඩය දැනුම් දීමට නියමිත බවයි.අද පෙරවරුවේ පැවැති උද්ඝෝෂණය අතරතුර පොලීසිය විසින් උද්ඝෝෂකයන්ට කඳුළු ගෑස් සහ ජල ප්‍රහාර ද එල්ල කළේය.", "URL": "https://sinhala.adaderana.lk/news.php?nid=65811", "Category": null, "Parent URL": null}