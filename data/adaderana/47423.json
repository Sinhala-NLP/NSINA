{"Source": "Adaderana", "Timestamp": "November 16, 2014 04:10 pm", "Headline": " විධායකය අනුමත කරපු අයම දැන් එපා කියනවා ", "News Content": "විධායක ජනාධිපති ධුරය අහෝසි කිරීමට උත්සාහ කරන පිරිස් එය අනුමත කළ පුද්ගලයින්ම බව එක්සත් ජනතා නිදහස් සන්ධානයේ මහ ලේකම් අමාත්‍ය සුසිල් ප්‍රේමජයන්ත මහතා පවසයි. කොළඹ අද(16) පැවති මාධ්‍ය හමුවකට එක්වෙමින් අමාත්‍යවරයා මෙම අදහස් පල කර සිටියේය. අමාත්‍යවරයා පෙන්වා දෙන්නේ විපක්ෂයට සටන් පාඨයක් අවශ්‍ය බැවින් විධායක ජනාධිපති ධුරය අහෝසි කිරීම පිළිබඳව ප්‍රකාශ පළ කරන බවයි. ව්‍යවස්ථාවක් වෙනස් කිරීම කෙටි කාලයක් තුළ සිදුකළ නොහැකි බව අමාත්‍යවරයා වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=47423", "Category": null, "Parent URL": null}