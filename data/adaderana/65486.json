{"Source": "Adaderana", "Timestamp": "October 28, 2016 05:16 pm", "Headline": " ගුවන් සේවිකාවට අතවර කළ සෙබළා මාට්ටු", "News Content": "රාජගිරිය ප්‍රදේශයේදී ගුවන් සේවිකාවකට ලිංගික අතවර සිදු කළ බවට සැකපිට හිටපු යුද හමුදා සෙබළෙකු අත්අඩංගුවට ගෙන තිබේ.අදාළ කාන්තාව වැලිකඩ පොලීසියට කරන ලද පැමිණිල්ලකට අනුව සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.මෙලෙස අත්අඩංගුවට ගෙන ඇත්තේ මින්නේරිය -හේන්තුඩුව ප්‍රදේශයේ පදිංචි 35 හැවිරිදි හිටපු යුද හමුදා කෝප්‍රල්වරයෙකි.අතවරයට ලක්වූ කාන්තාව ප්‍රතිකාර සඳහා කොළඹ ජාතික රෝහලට ඇතුළත් කර ඇති අතර ඇය වෛද්‍ය පරික්ෂණයට යොමු කිරීමට පියවර ගෙන තිබේ.සැකකරු අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත බව වැලිකඩ පොලීසිය සඳහන් කළේය.", "URL": "https://sinhala.adaderana.lk/news.php?nid=65486", "Category": null, "Parent URL": null}