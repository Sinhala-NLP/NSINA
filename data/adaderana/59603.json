{"Source": "Adaderana", "Timestamp": "April 28, 2016 03:29 pm", "Headline": " රතුපස්වල රතුකළ කර්මාන්ත ශාලාව ගැන පෙත්සම් විභාගය අවසන්", "News Content": "රතුපස්වල ප්‍රදේශයේ මතභේදයට තුඩුදුන් කර්මාන්ත ශාලාව වසා දමන ලෙස ඉල්ලා ගොනු කර තිබූ පෙත්සමක් විභාගයට ගැනීම අවසන් කිරීමට අභියාචනාධිකරණය තීන්දු කර තිබේ.පරිසර වෘත්තිකයින් විසින් ගොනු කර තිබූ අදාළ පෙත්සම අද කැඳවූ අවස්ථාවේ අභියාචනාධිකරණය මෙම තීන්දුව ලබාදුන් බව අද දෙරණ අධිකරණ වාර්තාකරු සඳහන් කළේය.අභියාචනාධිකරණ සභාපති, විනිසුරු විජිත් මලල්ගොඩ මහතා ප්‍රකාශ කර ඇත්තේ මෙම පෙත්සමේ සඳහන් රතුපස්වල ප්‍රදේශයේ අදාළ කර්මාන්තශාලාව දැනටමත් වසා දමා ඇති බවයි .මේ හේතුවෙන් පෙත්සමේ මූලික ඉල්ලීම සම්පූර්ණ වී ඇති බැවින් පෙත්සම තවදුරටත් විභාග කිරීමේ අවශ්‍යතාවක් මතු නොවන බව අභියාචනාධිකරණ සභාපතිවරයා පවසා ඇත.එම කරුණු පිළිගත් දෙපාර්ශවයේ නීතීඥවරුන් පෙත්සම් විභාගය අවසන් කිරීමට තීරණය කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=59603", "Category": null, "Parent URL": null}