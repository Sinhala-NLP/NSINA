{"Source": "Adaderana", "Timestamp": "November 26, 2017 11:32 am", "Headline": "උතුරේ මහවිරු සමරුව අස්සේ ආයුධ තොගයකුත් හමුවෙයි", "News Content": "උතුරු පළාත මහවිරු සැමරුමට සුදානම් වන අවස්ථාවේ යාපනය පොම්බෙවිලි ප‍්‍රදේශයේ තිබී අද (26) උදැසන ආයුධ තොගයක් සොයාගෙන ඇති බව යාපනය පොලිසිය පැවසීය. ටී 56 ගිනි අවි 10 ක්,මෝටාර් උණ්ඩ 06 ක්, 56 පතුරම් තොගයක්, ඇතුළු ආයුධ තොගයක් එලෙස සොයාගෙන ඇති බව පොලිසිය පැවසීය. අතහැර දැමු ඉඩමක අදාළ ආයුධ තිබි ඇති අතර, පොලීසිය වෙත ලද තොරතුරක් මත අදාළ ආයුධ සොයාගෙත් බවද පොලිසිය පැවසීය. සොයාගත් ආයුධ පොලිස් විශේෂ කාර්ය බළකා බෝම්බ නිශ්ක‍්‍රීය අංශ නිළධාරීන් පැමිණ පරීක්ෂා කළ බව පොලිසිය ප්‍රකාශ කළේය. සොයාගත් ආයුධ තොගය යාපනය මහේස්ත‍්‍රාත් අධිකරණ නියෝග යටතේ නිශ්ක‍්‍රීය කිරීමට නියමිත බවත් අදාළ ආයුධ තොගය මළ කා ඇති අතර, එල්. ටි. ටි. ඊ සංවිධානය සඟවා ගිය ආයුධ තොගයක් බවද සැක පළ කරන බවද යාපනය ආරක්ෂක අංශ ප්‍රකාශ කළේය. සිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80552", "Category": null, "Parent URL": null}