{"Source": "Adaderana", "Timestamp": "July 28, 2019 07:46 am", "Headline": "දෙඅත් ගැටගසා ළිඳක දමා තිබු මළ සිරුරක් සොයා ගනී", "News Content": "යාපනය, පේදුරුතුඩුව, තම්බසිට්ටි ප්‍රදේශයේ පොදු ළිඳක් තුළ දෙඅත් ගැට ගැසු කාන්තාවගේ මළ සිරුරක් සොයාගෙන ඇත. පොලීසිය ප්‍රකාශ කර ඇත්තේ අදාළ ප්‍රදේශයේම පදිංචි අවුරුදු 35 ක් වන ජෙගනාදගුරු කිරුබාලිනි නමැති කාන්තාවගේ මළ සිරුරක් ‍එලෙස සොයාගත් බවයි. අදාළ කාන්තාවගේ මළ සිරුර ළිඳ තුළක් තිබි ප්‍රදේශවාසී කාන්තාවක් දැක ඇති අතර, අනතුරුව පොලීසිය දැනුවත් කොට මළ සිරුර ගොඩගෙන ඇත. ගෝනි ලණුවකින් මියගිය කාන්තාවගේ මළ සිරුරේ දෙඅත් ගැට ගසා තිබී ඇත. මියගිය කාන්තාව හා ඇ‍යගේ සැමියා නිවසේ සිට ඇති අතර, නිවස අවට ප්‍රදේශයේ මියගිය කාන්තාවන්ගේ ඥාතීන් සිටින බවද අද දෙරණ වාර්තාකරු පවසයි. මළ සිරුර යාපනය රෝහල් මෘත ශරීරාගාරයේ තැන්පත් කොට ඇති අතර, මරණයට හේතුව සම්බන්ධයෙන් සොයා අද (28) පශ්චාත් මරණ පරීක්ෂණ පැවැත්වීමට නියමිතය. සිද්ධිය සම්බන්ධයෙන් පේදුරුතුඩුව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=115165", "Category": null, "Parent URL": null}