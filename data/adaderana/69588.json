{"Source": "Adaderana", "Timestamp": "February 14, 2017 09:16 am", "Headline": "වැරදි  නිවැරදි නොකර ඡන්දයකට ගිහින් වැඩක් නෑ", "News Content": "පළාත් පාලන ආයතනවල දූෂණයට මඟපෑදෙන වැරදි ක්‍රියාමාර්ග නිවැරදි කිරීමකින් තොරව ඡන්ද විමසීම සිදුකිරීමෙන් ජනතාවට නැවතත් සේවයක් අපේක්ෂා කළ නොහැකි බව අමාත්‍ය ෆීල්ඩ් මාෂල් සරත් ෆොන්සේකා මහතා පවසයි.කැලණිය ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා ප්‍රකාශ කළේ ව්‍යවස්ථාව මතම පදනම් නොවී වැරදි නිවැරදි කිරීම සඳහා ප්‍රායෝගික උපක්‍රම අනුගමනය කිරීමට සිදුව ඇති බවය.මේ අතර සීමා නිර්ණ කොමිෂන් සභා වාර්තාව ඉදිරි දින කිහිපය තුළ ගැසට් මඟින් ප්‍රකාශයට පත් කිරීමට අවශ්‍ය ක්‍රියාමාර්ග ගනිමින් සිටින බව පළාත් සභා හා පළාත් පාලන අමාත්‍යාංශය සඳහන් කර තිබේ.", "URL": "https://sinhala.adaderana.lk/news.php?nid=69588", "Category": null, "Parent URL": null}