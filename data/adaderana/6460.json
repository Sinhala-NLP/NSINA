{"Source": "Adaderana", "Timestamp": "February 4, 2010 09:05 am", "Headline": "සැකකරුවන් රක්ෂිත බන්ධනාගාරයට", "News Content": "පුත්තලම, මදුරන්කුලිය පැවති ජනාධිපතිවරයාගේ ප්‍රචාරක රැළියකට යමින් සිටි පිරිසකට වෙඩි තබා පුද්ගලයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවේ පසුවූ සැකකරුවන් සිව්දෙනා තවදුරටත් රක්ෂිත බන්ධනාගාර ගතකර තිබේ. රහස් පොලිසිය විසින් අදාළ සැකකරුවන් ඊයේ අධිකරණය හමුවට ඉදිරිපත් කළ අවස්ථාවේ සැකකරුවන් ලබන 17 වැනිදා දක්වා රක්ෂිත බන්ධනාගාර ගතකරන ලෙස පුත්තලම දිසා විනිසුරුවරයා නියෝග කළේය. එදින සැකකරුවන් හදුනා‍ගැනීමේ පෙරට්ටුවකට ඉදිරිපත් කරන ලෙස ද දිසා විනිසුරුවරයා පොලිසියට නියෝග කළේය. සිද්ධිය සම්බන්ධයෙන් අත්අඩංගුවට ගෙන ඇති පිරිස අතර පුත්තලම ප්‍ර‍ාදේශීය සභාවේ එක්සත් ජාතික පක්ෂ මන්ත්‍රීවරයෙක් ද වන බව වාර්තා වේ.", "URL": "https://sinhala.adaderana.lk/news.php?nid=6460", "Category": null, "Parent URL": null}