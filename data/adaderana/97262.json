{"Source": "Adaderana", "Timestamp": "October 6, 2018 09:05 am", "Headline": "පියා බිලි ගත් මරුවා ඉන්න තැනත් අහිමි කරයි", "News Content": "අම්පාර උහන ප්‍රාදේශීය ලේකම් කොට්ඨාශයේ හිමිදුරාව ගම්මානයේදි වන අලි නිවසකට පහරදි එම නිවස මුළුමනින්ම විනාශ කර තිබේ. පසුගිය අගොස්තු මස 19 වෙනි දින මෙම නිවසේ හිමිකරැ වන තිලක් සේනාධිර නැමැති අය වන අලියෙකු පහරදීමෙන් මියගොස් ඇත. දැනට මෙම නිවසේ ඔහුගේ බිරිඳ සහ එකම දියණිය ජීවත් වෙති. මෙම ගම්මානය පුරා සැරිසරන මිනී මරැ අලියා පැමිණ මෙම නිවාසය විනාශ කර දමා ඇති බව ගම්වැසියන් කියති. අලියා නිවසට පහරදෙන අවස්ථාවේ මව සහ දියණිය නිවසේ නොසිටි නිසා ජීවිතය බේරා ගැනිමට හැකිව තිබේ. නිවස විනාශ කිරිමන් පසු නිවස තුළ තිබු සහල්,වී, සීනි සියල්ලම අලියා විසින් කා දමා තිබේ. වත්තේ තිබු කෙසෙල් ගස්ද විනාශ කර තිබේ.මෙම වන අලියා තව දුරටත් ජීවිත සහ ‍දේපල විනාශ කිරිමට පෙර අල්ලා වෙනත් කැලෑ ප්‍රදේශයකට ගෙනියන ලෙසට ගම්වැසියන් ඉල්ලා සිටියි.", "URL": "https://sinhala.adaderana.lk/news.php?nid=97262", "Category": null, "Parent URL": null}