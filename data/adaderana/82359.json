{"Source": "Adaderana", "Timestamp": "January 1, 2018 08:39 pm", "Headline": "පූනෑවේ රිය අනතුරක්- 4කට බරපතළයි", "News Content": "යාපනය නුවර ප‍්‍රධාන මාර්ගයේ මැදවච්චිය, පූනෑව, නාවක්කුලම ප‍්‍රදේශයේ අද(01) අලූයම සිදුවු රිය අනතුරකින් පුද්ගලයින් සිව්දෙනෙකු බරපතළ තුවාල ලබා ඇති බව මැදවච්චිය පොලිසිය පවසයි. මැදවච්චිය පොලිසිය පැවසූවේ වවුනියාව දෙස සිට අනුරාධපුරය දෙසට මස් පිණිස කුකුළන් රැුගෙන ගොස් නැවත පැමිණි ලොරි රථයක්, දඹුල්ල සිට යාපනය දක්වා එළවළු ප‍්‍රවාහනය කළ කැබ් රථයක ගැටීමෙන් අනතුර සිදුව ඇති බවයි. අනතුරින් ලොරි රථයේ ගමන් ගත් රියදුරු හා රිය සහයකද, කැබ් රථයේ ගමන් ගත් රියදුරු හා තවත් පුද්ගලයෙකුද බරපතළ තුවාල ලබා ඇති බව පොලිසිය පැවසීය. පොලිසිය පැවසූවේ ගෝමරන්කඩවල හා ආණමඩුව ප‍්‍රදේශයේ පදිංචි පුද්ගලයින් අනතුරින් තුවාල ලබා වවුනියාව රෝහලට ඇතුළත් කොට ඇති බවයි. ලොරි රථය ඉදිරියෙන් ගමන්ගත් වෙනත් වාහනයකට ඉස්සර කිරීමට යාමේදී කැබ් රථයේ ගැටී ඇති බව පොලිසිය ස`දහන් කළේය. සිද්ධිය සම්බන්ධයෙන් මැදවච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82359", "Category": null, "Parent URL": null}