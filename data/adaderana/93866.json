{"Source": "Adaderana", "Timestamp": "August 5, 2018 02:04 pm", "Headline": "අනුර කුමාරගෙන් මහින්දට උපදෙසක්", "News Content": "ජනතා විමුක්ති පෙරමුණට වත්මන් ආණ්ඩුව ආරක්ෂා කිරීමට හෝ රාජපක්ෂවරුන් ආරක්ෂා කිරීමට කිසිඳු වුවමනාවක් නොමැති බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. අද (05) පැවති උත්සවයකදී අදහස් දක්වමින් මන්ත්‍රීවරයා මේ බව ප්‍රකාශ කළේය. ජනතා විමුක්ති පෙරමුණ ආණ්ඩුව ආරක්ෂාකරමින් හිටපු ජනාධිපතිපතිවරයාට චෝදනා කරමින් සිටින බවට පසුගියදා හිටපු ජනාධිපතිවරයා කළ ප්‍රකාශයට අනුර කුමාර දිසානායක මහතා ප්‍රතිචාර දැක්වීය. මහින්ද රාජපක්ෂ මහතා රටේ හිටපු ජනාධිපතිවරයෙක් බවත් වචන භාවිතා කිරීමේදී පරිස්සම් සහගතව වචන හැසිරවිය යුතු බව අනුර කුමාර දිසානායක මහතා පැවසීය. පරීක්ෂණ රැසක් යටපත් වූයේ හිටපු ජනාධිපතිවරයා හා වත්මන් අග්‍රාමාත්‍ය රනිල් වික්‍රමසිංහ මහතාගේ එකතුවෙන් බවද ඒ මහතා පැවසීය. එක් එක් ස්ථානවල චෝදනා කරනවාට වඩා හිටපු ජනාධිපතිවරයා හා තමන් එක ස්ථානයකට පැමිණ රූපවාහිනී සංචාදයක් හෝ පැවැත්වීමට තමා සූදානම් බව ජනතා විමුක්ති පෙරමුණේ නායක අනුර කුමාර දිසානායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93866", "Category": null, "Parent URL": null}