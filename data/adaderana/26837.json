{"Source": "Adaderana", "Timestamp": "August 23, 2012 05:14 pm", "Headline": "රිය අනතුරකින් 12 කට තුවාලයි", "News Content": "මාතලේ මහනුවර මාර්ගයේ බලකඩුව ප්‍රදේශයේ සිදුවූ රිය අනතුරකින් පුද්ගලයින් 12 දෙනෙකු තුවාල ලබා තිබේ. අද (23) දහවල් මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසූවේය. බස් රථයක් මාර්ගයෙන් ඉවතට පැන පෙරළීම හේතුවෙන් අදාළ අනතුර සිදුව ඇත. කාන්තාවන් පස්දෙනෙකු හා කුඩා ළමුන් දෙදෙනෙක් තුවාලකරුවන් අතර වන බව සඳහන්ය. තුවාලකරුවන් මාතලේ මහරෝහලට ඇතුළත් කර ඇති අතර ‍ඔවුන්ගේ තත්ත්වය බරපතළ නොවන බව රෝහල් ප්‍රකාශකයෙකු පවසයි.", "URL": "https://sinhala.adaderana.lk/news.php?nid=26837", "Category": null, "Parent URL": null}