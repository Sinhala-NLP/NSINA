{"Source": "Adaderana", "Timestamp": "October 17, 2011 09:03 am", "Headline": "තිසර සමරසිංහ යුද අපරාධ චෝදනා ඉවතලයි", "News Content": "තමා යුද අපරාධවලට සම්බන්ධ බවට ඕස්ට්‍රේලියානු අධිකරණයක් වෙත ලැබී ඇති පැමිණිල්ලේ කරුණු සියල්ල ප්‍රතික්ෂේප කරන බව ඕස්ට්‍රේලියාවේ ශ්‍රී ලංකා මහකොමසාරිස් අද්මිරාල් තිසර සමරසිංහ මහතා පවසයි. යුද්ධය පැවති සමයේ නාවික හමුදාව හෝ තමා සිය රාජකාරී කටයුතු යුද නීතීයට අනුව සිදු කර ඇති බව ඔහු එම පැමිණිල්ලේ අඩංගු කරුණුවලට පිළිතුරු දක්වමින් පවසා ඇත. ඕස්ට්‍රේලියානු ෆෙඩරල් පොලිසිය මඟින් තිසර සමරසිංහ මහතාට එරෙහිව ගොනු කර ඇති පැමිණිල්ලක් සලකා බැලීම සඳහා කටයුතු යොදා තිබෙන බව විදෙස් මාධ්‍ය වාර්තා පවසයි. සාමාන්‍ය ජනතාවට ෂෙල් වෙඩි ප්‍රහාර එල්ල කිරීම සම්බන්ධයෙන් හමුදාවේ ඉහළ පෙළේ නිලධාරීන් වගකිව යුතු බව අදාළ පැමිණිල්ල ඉදිරිපත් කරන පාර්ශවය එම පැමිණිල්ල මඟින් ප්‍රකාශ කර ඇත. එහෙත් තිසර සමරසිංහ මහතා එම සියලු චෝදනාවන් ප්‍රතික්ෂේප කර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=19403", "Category": null, "Parent URL": null}