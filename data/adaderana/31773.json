{"Source": "Adaderana", "Timestamp": "February 19, 2013 05:04 pm", "Headline": "මැකරෝනි පැටවු කන්ටේනරයක් අල්ලයි - 8ක් මාට්ටු ", "News Content": "ව්‍යාජ ලිපිලේඛන ඉදිරිපත් කර රේගු ගාස්තු නොගෙවා රැගෙනගිය රුපියල් ලක්ෂ ගාණක් වටිනා මැකරෝනි සහිත කන්ටේනරයක් පොලිස් භාරයට ගෙන තිබේ. මේ සම්බන්ධයෙන් ලැබුණු තොරතුරකට අනුව අපරාධ පරීක්ෂණ දෙපාර්තමේන්තුව විසින් සිදු කළ විශේෂ මෙහෙයුමක දී කොළඹ ප‍්‍රදේශයේ රථ ගාලක තිබූ අදාළ කන්ටේනරය සොයාගැනීමට හැකිව ඇති බව සඳහන්ය. එහිදී සැකකරුවන් 08 දෙනෙකු අත්අඩංගුවට ගැනීමට හැකිවූ බව පොලීසිය පවසයි. කිලෝග‍්‍රෑම් 11,000ක පමණ බරින් යුතු මැකරෝනි අඩංගු මෙම කන්ටේනරය සඳහා තීරු බදු වශයෙන් රුපියල් ලක්ෂ 25ක මුදලක් ගෙවිය යුතු වුවද ව්‍යාජ නැව් බඩු ලේඛන සකසා රුපියල් ලක්ෂ 06ක් පමණ ගෙවා කන්ටේනරය වරායෙන් පිටකරගෙන ඇති බවට තොරතුරු අනාවරණය වී තිබේ. රත්මලාන ප‍්‍රදේශයේ පිහිටි ආයතනයක් වෙත මෙම මැකරෝනි තොගය ආනයනය කර ඇති බව පොලීසිය පවසයි. අත්අඩංගුවට ගත් සැකකරුවන් සහ භාණ්ඩ අපරාධ පරීක්ෂණ දෙපාර්තමේන්තුව විසින් වැඩිදුර විමර්ශන සඳහා ශ‍්‍රී ලංකා රේගුවට භාර දී තිබේ.", "URL": "https://sinhala.adaderana.lk/news.php?nid=31773", "Category": null, "Parent URL": null}