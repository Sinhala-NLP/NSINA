{"Source": "Adaderana", "Timestamp": "September 14, 2012 09:29 am", "Headline": "ගංජා ප්‍රවාහනයේ දී මාට්ටු", "News Content": "යතුරු පැදියකින් ගංජා ප්‍රවාහනය කරමින් සිටි පුද්ගලයන් දෙදෙනෙකු හිනිදුම පොලීසිය විසින් අත්අඩංගුවට ගෙන තිබේ. හිනිදුම, මල්ගල්ල ප්‍රදේශයේ දී අත්අඩංගුවට ගත් එම සැකකරුවන් සතුව ගංජා ග්‍රෑම් 600 ක් පමණ තිබු බව පොලීසිය පැවසීය. සැකකරුවන් තණමල්විල ප්‍රදේශයේ සිට ගංජා ප්‍රවාහනය කර දෙනියාය, මොරවක, අකුරැස්ස ඇතුළු ප්‍රදේශවල බෙදාහැරීමේ නිරතව සිට ඇති බවට පොලීසියට තොරතුරු ලැබී තිබිණි. ඒ අනුව කළ සිදුකළ සෝදිසියක දී සැකකරුවන් අත්අඩංගුවට ගත් අතර ඔවුන් අද (14) බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27394", "Category": null, "Parent URL": null}