{"Source": "Adaderana", "Timestamp": "October 19, 2012 12:12 pm", "Headline": "ජනශක්ති සේවක කුසලතා ගෙනෙන “ප‍්‍රතිභා 2012” කරළියට", "News Content": "ශ‍්‍රී ලංකාවේ ප‍්‍රමුඛතම රක්‍ෂණ සමාගමක් වන ජනශක්ති රක්‍ෂණ සමාගමේ සේවක සේවිකාවන්ගේ කලාත්මක දක්‍ෂතා එළිදැක්වෙන “ප‍්‍රතිභා 2012” වාර්ෂික සංදර්ශනය පසුගියදා කොළඹ ශාන්ත ජෝෂප් විද්‍යාලයීය ශ‍්‍රවණාගාරයේදී පැවැත්විණ. මෙම සංදර්ශනය සඳහා ජනශක්ති සමාගමේ සේවක සේවිකාවන් 80 ට අධික පිරිසක් සිය නර්තන හා ගායන කුසලතාවන් විදහා දැක්වූහ. ප‍්‍රතිභා 2012 සංදර්ශනයේ ප‍්‍රධාන ආරාධිත අමුත්තා ලෙස සහභාගි වුයේ ජනශක්ති සමාගමේ කළමනාකාර අධ්‍යක්‍ෂක ප‍්‍රකාශ් ෂාෆ්ටර් මහතාය.", "URL": "https://sinhala.adaderana.lk/news.php?nid=28421", "Category": null, "Parent URL": null}