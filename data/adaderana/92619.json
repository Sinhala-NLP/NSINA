{"Source": "Adaderana", "Timestamp": "July 15, 2018 07:03 pm", "Headline": "උතුරු පළාත තුළ ගැටලු රැසක් මතු වෙලා", "News Content": "සංස්කෘතිකමය වශයෙන් මෙන්ම සමාජීයව උතුරු පළාත තුළ ගැටළු රැසක් උද්ගතව ඇතිබව හිටපු ජනාධිපති මහින්ද රාජපක්ෂ මහතා පවසයි. පිළියන්දල පැවති වැඩසටහනකින් අනතුරුව මාධ්‍ය වේදීන් නැගූ ප්‍රශ්ණ කිහිපයකට පිළිතුරු දෙමින් හිටපු ජනාධිපතිවරයා මේ අදහස් ප්‍රකාශ කළේය. රටේ ජාතික ආරක්ෂාව සම්බන්ධයෙන් විශාල සැකයක් පවතින බව හිටපු ජනාධිපතිවරයා පෙන්වා දෙයි. මහින්ද රාජපක්ෂ මහතා පෙන්වා දෙන්නේ උතුරු පළාතේ ක්‍රියාත්මක වන ඇතැම් සිදුවීම් පිළිබඳ රජයේ ප්‍රතිචාරය ගැටලු සහගත බවයි. මේ අතර පවතින අධිකරණ පද්ධතිය ශක්තිමත්ව තිබියදී විශේෂ අධිකරණයක් රටට අවශ්‍ය නොවන බව හිටපු ජනාධිපති මහින්ද රාජපක්ෂ පෙන්වා දෙයි. පිළියන්දල ශ්‍රී විද්‍යා ශාන්ති මහා පිරිවෙන් විහාරස්ථානය වෙත ගිය හිටපු ජනාධිපතිවරයා ඉදිකිරීම් කටයුතු සිදුවන ත්‍රිපිටක මහා සෑ රදුන් නිරීක්ෂණය කළේය.", "URL": "https://sinhala.adaderana.lk/news.php?nid=92619", "Category": null, "Parent URL": null}