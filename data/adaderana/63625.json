{"Source": "Adaderana", "Timestamp": "August 31, 2016 09:22 am", "Headline": "රණවිරු ස්මාරකයට සුදුසු තැන ලැබෙයි", "News Content": "කුරුණෑගල නගරයේ ස්ථාපිත කර තිබූ රණවිරු ස්මාරකය එම ස්ථානයෙන් ඉවත් කර නොමැති බව ආරක්ෂක අමාත්‍යංශය පවසයි.එම අමාත්‍යංශය පවසන්නේ අදාළ රණවිරු ස්මාරකය එම ස්ථානයෙන් ඉවත් කර ඇති බවට පැතිර යන ප්‍රචාරයන් හි කිසිදු සත්‍යතාවක් නොමැති බවයි.කුරුණෑගල, වෙලගෙදර ක්‍රිඩංගණයට යාබදව පිහිටා තිබූ රණවිරු ස්මාරකය කොළඹ - කුරණෑගල ප්‍රධාන මාර්ගයේ සංවර්ධන කටයුතු හේතුවෙන් එම ස්ථානයෙන් තාවකාලිකව ඉවත් කර ඇති බව ආරක්ෂක අමාත්‍යංශය නිවේදනය කරයි.රණවිරු ස්මාරකය මේ වන විට කුරුණෑගල නගර සභා පරිශ්‍රය තුළ තාවකාලිකව ස්ථාපිත කර ඇති බව සඳහන්ය.ආරක්ෂක අමාත්‍යංශය නිවේදනය කරන්නේ අදාළ රණවිරු ස්මාරකය එහි ගෞරවය හා අභිමානය සුරක්ෂිත වන ආකාරයෙන් උචිත ස්ථානයක යළි ස්ථානගත කිරීමට ඉදිරියේදී පියවර ගන්නා බවයි.", "URL": "https://sinhala.adaderana.lk/news.php?nid=63625", "Category": null, "Parent URL": null}