{"Source": "Adaderana", "Timestamp": "September 30, 2018 05:22 pm", "Headline": "රටකට ඕනේ අපමණ අගයක් කියූ ආණ්ඩුවට රුපියල රැක ගන්න බැරි වෙලා", "News Content": "ආනයනය සීමා කිරීමෙන් පමණක් 2019 වසරේදී ආර්ථික අර්බුධයට මුහුණ දිය නොහැකි බව ඒකාබද්ධය පවසයි. අද (30) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා මේ බව ප්‍රකාශ කළේය. බොහෝ ආනයනයන් සඳහා සීමා පැනවෙන ආකාරයේ ප්‍රතිපත්තිමය තීරණ ප්‍රකාශයට පත්කර ඇති බවත් රජයේ වෙළඳ ප්‍රතිපත්තිය තුළ ආනයනය මත පැනවෙන සීමා අපනයනය මත පැනවෙන බද්ධක් බවට පැහැදිලිව දක්වා ඇති බවද ඒ මහතා ප්‍රකාශ කළේය. රජයේ මූලික ප්‍රතිපත්තිය වන්නේ විනිමය අනුපාතිකය නිදහසේ තීරණය වීමට ඉඩ හැරිය යුතු වීම බවද ඒ මහතා ප්‍රකාශ කළේය. රුපියල කඩා වැටීමේ අර්බුධයක් ඇති විට මෙම ප්‍රතිපත්ති නවත්වනවාද නැද්ද යන්න සම්බන්ධයෙන් ප්‍රකාශ කළ යුතු බවද ඒ මහතා පැවසීය. පසුගිය වසර 4 ක කාලය තුළ රුපියලේ බාල්දු වීම නිසා ජාතියේ ණය බර බිලියන 1022 කින් වැඩි වී ඇති බවද ඒ මහතා පැවසීය. රටකට ඕනේ අපමණ අගයක් කියා බලයට පැමිණි ආණ්ඩුවට රුපියලට අගයක් දීමට නොහැකි වී ඇති බව පාර්ලිමේන්තු මන්ත්‍රී බන්දුල ගුණවර්ධන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96955", "Category": null, "Parent URL": null}