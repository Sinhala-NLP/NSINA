{"Source": "Adaderana", "Timestamp": "October 31, 2013 11:25 am", "Headline": "හක්කපටස් 1ක් පුපුරා ළමුන් 3ක් රෝහලේ ", "News Content": "බලංගොඩ - වේවැල්වත්ත ප්‍රදේශයේ දී හක්කපටස් එකක් පුපුරා යෑමෙන් ළමුන් තිදෙනෙකු තුවාල ලබා තිබේ. අදාළ ළමුන් තිදෙනා සෙල්ලම් කරමින් සිටියදී මෙම අනතුර සිදුවී ඇති බව පොලීසිය සඳහන් කරයි. අනතුරින් තුවාල ලැබු ළමුන් තිදෙනා බලංගොඩ මුලික රෝහලට ඇතුළත් කිරිමෙන් අනතුරුව ඉන් දෙදෙනෙකු වැඩිදුර ප්‍රතිකාර සඳහා රත්නපුර රෝහලට මාරු කර යවා තිබේ. අවුරුදු 5ත් 7ත් අතර වයසේ පිරිමි ළමුන් තිදෙනෙකු මෙලෙස අනතුරට පත්ව ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=38502", "Category": null, "Parent URL": null}