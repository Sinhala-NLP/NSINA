{"Source": "Adaderana", "Timestamp": "January 2, 2011 11:36 am", "Headline": "සබරගමු සරසවිය වහා විවෘත කරන්නැයි ඉල්ලයි", "News Content": "තාවකාලිකව වසා දැමූ සබරගමු විශ්ව විද්‍යාලය යළි වහා විවෘත කරන්නැයි විශ්ව විද්‍යාලයීය මහා ශිෂ්‍ය සංගමය පාලන අධිකාරියෙන් ඉල්ලා සිටියි. අසාධාරණ හේතුන් මත විශ්ව විද්‍යාලය වසා දැමීමට එහි පාලන අධිකාරිය ඊයේ(01) පියවර ගත් බව එම ශිෂ්‍ය සංගමයේ සභාපති ධනුෂ්ක දිසානායක පැවසුවේය. ඊට එරෙහිව අද(02) උදෑසන සබරගමුව විශ්ව විද්‍යාලය ඉදිරිපිට උද්ඝෝෂණයක් ද පැවැත් වූ බව ධනුෂ්ක දිසානායක කියා සිටියි. නවක වද සිද්ධියක් මුල් කර ගනිමින් විශ්ව විද්‍යාලය තාවකාලිකව වසා දැමීමට පියවර ගත් බව වැඩබලන උපකුලපති එච්. එම්. එස්. ප්‍රියනාත් මහතා සඳහන් කළේය.", "URL": "https://sinhala.adaderana.lk/news.php?nid=13215", "Category": null, "Parent URL": null}