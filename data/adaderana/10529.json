{"Source": "Adaderana", "Timestamp": "August 30, 2010 03:50 pm", "Headline": "යුද්ධෝපක්‍රම ගැන ඉගෙන ගන්න විදෙස් හමුදා ශ්‍රී ලංකාවට එයි", "News Content": "එල්.ටී.ටී.ඊ ත්‍රස්තවාදය පරාජය කිරීම සඳහා මෙරට හමුදාවන් යොදා ගත් යුද්ධෝපක්‍රම අධ්‍යයනය කිරීම සඳහා විදේශීය හමුදා කණ්ඩායම් දෙකක් ඉදිරියේ දී ශ්‍රී ලංකාවට පැමිණීමට නියමිත බව හමුදා ප්‍රකාශක මේජර් ජෙනරාල් උභය මැදවල මහතා පවසයි. ඉන්දියානු හා පාකිස්ථානු හමුදා කණ්ඩායමක් දෙකක් මෙසේ දිවයිනට පැමිණීමට නියමිත බව ඔහු සඳහන් කළේය. එල්.ටී.ටී ත්‍රස්තවාදය පරාජය කිරීමට සඳහා මෙරට හමුදාවන් යොදා ගත් උපක්‍රම පිළිබඳ අධ්‍යයනය කිරීමට තවත් බොහෝ රටවලින් ද ඉල්ලුම් කරන බව උභය මැදවල මහතා ප්‍රකාශ කළේය. ඒ අනුව ඉදිරියේ දී ඔවුන් සඳහා ද අවස්ථාව ලබා දීම කෙරෙහි සලකා බලන බව ඔහු සඳහන් කළේය. කෙසේ වෙතත් ඉදිරියේ දී පැමිණීමට නියමිත ඉන්දීය හා පාකිස්ථානු හමුදා කණ්ඩායම්‍ කෙදිනක පැමිණේද යන්න පිළිබඳ මේ වන තෙක් ප්‍රකාශ කළ නොහැකි බව උභය මැදවල මහතා පෙන්වාදෙයි.", "URL": "https://sinhala.adaderana.lk/news.php?nid=10529", "Category": null, "Parent URL": null}