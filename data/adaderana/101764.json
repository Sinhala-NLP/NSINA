{"Source": "Adaderana", "Timestamp": "January 3, 2019 07:28 pm", "Headline": "පසුපෙළ මන්ත්‍රීවරුන් පිරිසක් කණගාටුවෙන් සිටිනවා", "News Content": "අමාත්‍යධුර ලබාදීමේදී එක්සත් ජාතික පක්ෂය තුළ ඇති වී ඇතැයි පැවසෙන අර්බුදය සම්බන්ධයෙන් අදත් එක්සත් ජාතික පක්ෂ නියෝජිතයින් විවිධ අදහස් පළකළේය. ආරක්ෂක රාජ්‍ය අමාත්‍ය රුවන් විජේවර්ධන මහතා මෙහිදී මාධ්‍ය වේදියෙකු ඇසූ ප්‍රශ්නයකට පිළිතුරු දෙමින් පැවසූවේ පසුපෙළ මන්ත්‍රීවරුන් පිරිසක් කණගාටුවෙන් සිටින බවයි. පසුගිය මාස එකහමාරක් දෙකක් තිස්සේ ආණ්ඩුව ආරක්ෂා කිරීමට විශාල කාර්යභාර්යක් පසුපෙළ මන්ත්‍රීවරුන් සිදු කළ බවත් ඔහු පැවසීය. මෙහිදී පාර්ලිමේන්තු මන්ත්‍රී චමින්ද විජේසිරි මහතාද අදහස් දැක්වීය.", "URL": "https://sinhala.adaderana.lk/news.php?nid=101764", "Category": null, "Parent URL": null}