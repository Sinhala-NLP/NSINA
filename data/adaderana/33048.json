{"Source": "Adaderana", "Timestamp": "April 6, 2013 09:45 am", "Headline": "කළුතර ක්‍රීඩා පිටියේදී පුද්ගලයෙක් ලොරියකට යටවෙයි", "News Content": "කළුතර මහජන ක්‍රීඩා පිටියේදී ලොරියකට යටවීමෙන් පුද්ගලයෙකු මියගොස් තිබේ. කළුතර ක්‍රීඩාංගණයේ පැවති සැණකෙළියක් අවසානයේදී එහි තිබූ භාණ්ඩ රුගෙන යාමට පැමිණි ලොරියකට අදාළ පුද්ගලයා යටවී ඇති බව සඳහන්ය. 37 හැවිරිදි වියේ පසුවන පුද්ගලයෙක් මෙලෙස මියගොස් ඇති අතර පුද්ගලයාගේ අනන්‍යතාව මෙතෙක් හෙළිවී නොමැති බව පොලීසිය සඳහන් කළේය. අනතුර සම්බන්ධයෙන් ලොරියේ රියදුරු අත්අඩංගුවට ගෙන ඇති අතර මෘත ශරීරය නාගොඩ රෝහලේ මෘත ශරීරාගාරයේ තබා ඇත.", "URL": "https://sinhala.adaderana.lk/news.php?nid=33048", "Category": null, "Parent URL": null}