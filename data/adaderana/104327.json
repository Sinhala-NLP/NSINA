{"Source": "Adaderana", "Timestamp": "February 14, 2019 05:16 pm", "Headline": "පුත්තලම නගරයේදී  ගුරුවරු නිහඬ විරෝධතාවයක", "News Content": "පුත්තලම නගරයේදී ගුරුවරුන් අද(14) දහවල් නිහඬ විරෝධතාවයක නිරත වී තිබේ. සිසුවෙකුට දඬුවම් කළ බව කියන ගුරුවරියකට අධිකරණය විසින් සිර දඩුවම් නියම කිරීම හෙලා දකිමින් මෙම නිහඬ විරෝධතාවය අද මෙසේ පැවැත්වුනි. ලංකා ගුරු සංගමය සුදානම් කල මේ විරෝධතාවය විවිධ නාම පූර්ව ප්‍රදර්ශණය කරමින් නගරය පුරා ගමන් කර පසුව පුත්තලම අධ්‍යාපන කාර්යාලය අසලින් දැනුවත් කිරීමකින් පසුව නිම විය. කුරුණෑගල ප්‍රදේශයේ දරුවකුගේ විනය ආරක්ෂා කිරීමට ගොස් සිර දඩුවම් නියම වූ ගුරුවරියට මෙන් හෙට දිනයේදී තමන්ටද සිදුවිය හැකි බවත් පවසමින් මෙම විරෝධතාවයට එක්වූ ගුරුවරු සඳහන් කලේ බලධාරින් මේ පිළිබඳව යම් සාධාරණයක් ඉටු කල යුතු බවයි. මෙම අවස්ථාවට පාසැල් ඇරී නිවස්බලා යන පුත්තලම ප්‍රදේශයේ විශාල ගුරුවරු ගුරුවරියන් විශාල ප්‍රමාණයක් සහභාගි වූ බව අප වාර්තාකරු පවසයි.", "URL": "https://sinhala.adaderana.lk/news.php?nid=104327", "Category": null, "Parent URL": null}