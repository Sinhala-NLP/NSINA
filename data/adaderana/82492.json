{"Source": "Adaderana", "Timestamp": "January 4, 2018 11:22 am", "Headline": "හෙරොයින් විකුණා පොලීසියට මාට්ටු", "News Content": "හම්බන්තොට නගරයේ හා හම්බන්තොට ධීවර වරාය අවට හෙරොයින් විකිණු පුද්ගලයෙකු අද(04) වනදා අළුයම හෙරොයින් මිලිග්‍රෑම් 370 ක් සමඟ අත්අඩංගුවට ගැනීමට තංගල්ල කොට්ටාශ විෂ මත්ද්‍රවය හා කොට්ටාශ දුෂණ මර්ධන ඒකකයේ නිලධාරින් සමත් වී තිබේ. අදාල සැකකරු සම්බන්ධයෙන් ලැබී තිබු තොරතුරකට අනුව පොලිස් උපාය දුතයෙකු යොදවා මෙම වැටලීම සිදුකර තිබේ. සැකකරු හම්බන්තොට ප්‍රදේශයේම පදිංචි වයස අවුරුදු 27 ක පුද්ගලයෙකු වේ අදාළ සැකකරු මිට පෙර අවස්ථා දෙකකදී හෙරොයින් සම්බන්ධයෙන් අත්අඩංගුවට ගෙන අධිකරණයට ඉදිරිපත් කිරීමෙන් පසු විවෘත වරෙන්තු මත සිටින අයෙකු බව පොලිසිය කියා සිටියේය. කෙසේ නමුත් අත්අඩංගුවට ගත් සැකකරු සම්බන්ධයෙන් අධිකරණ කටයුතු සිදුකිරීම සඳහා හම්බන්තොට පොලිසියට බාර දී ඇති අතර මෙම වැටලීම තංගල්ල කොට්ටාශ විෂ මත්ද්‍රවය හා කොට්ටාශ දුෂණ මර්ධන ඒකකයේ ස්ථානාධිපති උ.පො .ප .කුමාර දඩල්ලගේ මහතාගේ ප්‍රධානත්වයෙන් පො .සැ 26043 කුලසේන , පො.කෝ. 38208 දිසානායක, 44780 රසික, 52691 කුසුම්සිරි , 70281 තාරක, 86321 , සිරන්ත ,88636 ධර්මසිරි 80530 ගුණවර්ධන යන නිලධාරින් විසින් සිදුකර තිබේ.", "URL": "https://sinhala.adaderana.lk/news.php?nid=82492", "Category": null, "Parent URL": null}