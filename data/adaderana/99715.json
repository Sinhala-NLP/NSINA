{"Source": "Adaderana", "Timestamp": "November 24, 2018 02:23 pm", "Headline": "රිය අනතුරකින් තරුණයෙකුට දිවි අහිමි වෙයි", "News Content": "කුරුණෑගල - මීගමුව මාර්ගයේ කුරුණෑගල ප්‍රදේශයේ දී සිදු වූ රිය අනතුරකින් පුද්ගලයෙකු මියගොස් තිබේ. පොලීසිය සඳහන් කළේ බස් රථයක යතුරුපැදියක් ගැටීමෙන් අද(24) අලුයම මෙම අනතුර සිදුව ඇති බවයි. අනතුරෙන් බරපතල තුවාල ලැබූ යතුරුපැදිකරු කුරුණෑගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මල්කඩුවාව ප්‍රදේශයේ පදිංචිව සිටි 21 හැවිරිදි තරුණයෙකි. අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99715", "Category": null, "Parent URL": null}