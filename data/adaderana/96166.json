{"Source": "Adaderana", "Timestamp": "September 16, 2018 12:25 pm", "Headline": "ශිවාජිලිංගම්ගේ වීසා ඉන්දියාවෙන් ප්‍රතික්ෂේප වෙයි", "News Content": "ඉන්දියාවේ පැවැත්වෙන සමුළුවක් සඳහා පිටත්ව යාමට සූදානම්ව සිටි උතුරු පළාත් සභා දෙමළ ජාතික සන්ධාන මන්ත්‍රී එම්.කේ.ශිවාජිලිංගම් මහතාට වීසා ලබාදීම ඉන්දීය මහකොමසාරිස් කාර්යාලය ප්‍රතික්ෂේප කර තිබේ. දෙමළ පළාත් පාලන ආයතන නියෝජිතයින් සඳහා වන පුහුණු වැඩමුළුවක් ඉන්දියාවේ හයිද්‍රාබාද් නගරයේ පැවැත්වෙන අතර ඒ සඳහා ශ්‍රී ලංකාව නියෝජනය කරමින් පළාත් සභා මන්ත්‍රීවරුන් ඇතුළු 18 දෙනෙකු තෝරාගෙන තිබු බව සඳහන්ය. ඒ අනුව සෙසු පිරිස මේ වන විට ඉන්දියාව බලා පිටත්ව ගොස් ඇති නමුත් වීසා ප්‍රතික්ෂේප වීම හේතුවෙන් තමාට එම සමුළුවට සහභාගී වීමේ අවස්ථාව අහිමි වී ඇති බව ශිවාජිලිංගම් මන්ත්‍රීවරයා පවසයි. ඉන්දියාවේදී අවස්ථා කිහිපයකදීම විරෝධතා ක්‍රියාමාර්ගවලට සහභාගී වීම හේතුවෙන් තමන්ගේ නම අසාධු ලේඛනයට ඇතුළත්ව තිබීම මෙලෙස තම වීසා අයඳුම්පත ප්‍රතික්ෂේප වීමට හේතුවී ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=96166", "Category": null, "Parent URL": null}