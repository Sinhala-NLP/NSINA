{"Source": "Adaderana", "Timestamp": "December 31, 2011 10:34 am", "Headline": "ලොරියක ගැටී ළමයෙක් මියයයි -තිදෙනෙකුට තුවාලයි", "News Content": "මොණරාගල, වැල්ලවාය ප්‍රධාන මාර්ගයේ හුලංදාව හන්දිය ප්‍ර‍දේශ‍යේ දී සිදුවූ රිය අනතුරකින් 16 හැවිරිදි ළමයෙකු ජීවිතක්ෂයට පත්ව තිබේ. මාර්ගය අසල ගමන් කරමින් සිටි ළමුන් සිව්දෙනෙකු ලොරි රථයක ගැටීමෙන් අනතුර සිදුව ඇති බව සඳහන්ය. අනතුරින් තුවාල ලැබූ අනෙක් ළමුන් තිදෙනා මොණරාගල රෝහලේ ප්‍රතිකාර ලබන බව පොලිසිය පවසයි. ලොරි රථය මාර්ගයෙන් ඉවතට පැන ළමයින් ද අනතුරට ලක්කරමින් අසල පිහිටි ‍වෙළඳසැලක් තුළට කඩා වැදී ඇති බව පොලිසිය සඳහන් කරයි. අනතුරින් ලොරි රථයේ සහායකයා ද තුවාල ලබා ඇති බව වාර්තා වේ.", "URL": "https://sinhala.adaderana.lk/news.php?nid=21060", "Category": null, "Parent URL": null}