{"Source": "Adaderana", "Timestamp": "November 10, 2013 09:16 am", "Headline": "රටේ බොහෝ ප්‍රදේශවලට අද වැසි", "News Content": "දිවයිනේ උතුර, උතුරු මැද, නැගෙනහිර සහ ඌව පළාත්වල අද තැනින් තැන වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ රාත්‍රී කාලයේ දි දිවයිනේ සෙසු ප්‍රදේශවල ගිගුරුම් සහිත වැසි ඇති විය හැකි බව ද එම දෙපාර්තමේන්තුව සඳහන් කරයි. වැසි ඇති වන විට එම ප්‍රදේශවල තාවකාලික තද සුළං තත්ත්වයක් ද ඇති විය හැකිය. මේ අතර පුත්තලම සිට කොළඹ හරහා ගාල්ල දක්වා වන ගැඹුරු මුහුදු ප්‍රදේශවල කඩින්කඩ වැසි ඇති විය හැකි බව ද කාලගුණ විද්‍යා දෙපාර්තමේන්තුව පවසයි. ඊසාන දෙසින් වන මුහුදු ප්‍රදේශවල ද තැනින් තැන වැසි ඇති විය හැකි අතර දිවයින වටා අනෙකුත් මුහුදු ප්‍රදේශවල ද අපරභාගයේ දී හෝ රාත්‍රී කාලයේ දී වැසි ඇති විය හැකිය. ගිගුරුම් සහිත වැසි ඇති වන විට මුහුද රළු විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=38723", "Category": null, "Parent URL": null}