{"Source": "Adaderana", "Timestamp": "May 16, 2019 11:32 pm", "Headline": "රට යනවා කියල ගියේ-රිෆ්කාන්ගේ බිරිඳගේ පියා අද දෙරණට කියයි", "News Content": "ජාතික තව්හිද් ජමාත් සංවිධානයේ නායක සහරාන් හෂීම සමඟ සමීප සබඳතා පවත්වා පොලීසිය විසින් අත්අඩංගුවට ගත් රිෆ්කාන් නැමැත්තාගේ බිරිඳගේ පියා අද දෙරණ වෙත මෙලෙස අදහස් පළ කළේය. රිෆ්කාන් IS සංවිධානයට හෝ ජාතික තව්හිද් ජමාත් සංවිධානට සම්බන්ධයි කියලා දැනුවත්භාවයක් නොතිබුණ බව රිෆ්කාන්ගේ බිරිඳගේ පියා සඳහන් කළේය. රිෆ්කාන් නැමැත්තාගේ හැසිරීම්වල කිසිඳු වෙනසත නොතිබුණ බවත් රිෆ්කාන් අවුරුද්දකට වතාවකට පමණක් පල්ලියට ගිය බවත් ඔහුගේ බිරිඳගේ පියා පැවසීය. අදාළ රිෆ්කාන් නැමැත්තාගේ සිටි ස්ථානයක්වත් ඔවුන් විසින් නොදන්නා බවත් රිෆ්කාන් විදේශ ගතවීමේ අපේක්ෂාවෙන් සිටි බවත් රිෆ්කාන්ගේ බිරිඳගේ පියා සඳහන් කළේය. රිෆ්කාන් නැමැත්තා කැනඩා යන බවට පවසමින් නිවසෙන් ගිය බවත් ඉන් පසු දුරකථන ඇමතුමක්වත් නොලැබූ බව රිෆ්කාන්ගේ බිරිඳගේ පියා වැඩි දුරටත් පැවසීය.", "URL": "https://sinhala.adaderana.lk/news.php?nid=110113", "Category": null, "Parent URL": null}