{"Source": "Adaderana", "Timestamp": "October 9, 2010 08:24 am", "Headline": "ඩී.එම්.කේ මැතිවරයෙක් ඇතුළු 4ක් අත්අඩංගුවට", "News Content": "ඉන්දීය ඩී. එම්. කේ පක්ෂයේ ප්‍රාදේශීය මන්ත්‍රීවරයෙක් ඇතුළු 4 දෙනෙක් එරට අපරාධ විමර්ශන දෙපාර්තමේන්තුව මගින් අත්අඩංගුවට ගෙන තිබේ. ශ්‍රී ලංකාවේ දෙමළ සරණාගතයින් පිරිසක් විදේශ රටවලට රැගෙන යාමට උත්සහ දැරීමේ චෝදනා මත මොවුන් අත්අඩංගුවට ගෙන ඇති බව සඳහන්ය. ඉන්දියාවේ තමිල්නාඩු ප්‍ර‍දේශයේ රැඳී සිටි සරණාගතයින් පිරිසක් මොවුන් විසින් විදේශ ගත කිරීමට සැලසුම් කර තිබූ බව වාර්තා වේ. ඩී. එම්. කේ පක්ෂ මන්ත්‍රීවරයාට අයත් බෝට්ටුවකින් ඉන්දිය ධීවර වරායක් වෙත ශ්‍රී ලාංකික සරණාගතයින් පිරිස රැගෙනවිත් ඇති අතර ඔවුන් ඔස්ට්‍රේලියාවට රැගෙන යාමට නියමිතව තිබූ බව පැවසෙයි.", "URL": "https://sinhala.adaderana.lk/news.php?nid=11372", "Category": null, "Parent URL": null}