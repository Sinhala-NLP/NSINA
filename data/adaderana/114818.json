{"Source": "Adaderana", "Timestamp": "July 23, 2019 02:34 pm", "Headline": "2018 ආසියානු පැරා ක්‍රීඩාවලියේ දක්ෂයින් අගයයි", "News Content": "2018 ආසියානු පැරා ක්‍රීඩා තරගාවලියේදී දක්ෂතා දැක්වූ ක්‍රීඩක ක්‍රීඩිකාවන් සඳහා මූල්‍ය ප්‍රධානයක් අද සිදු කෙරුණි. ඒ ක්‍රීඩා අමාත්‍යාංශයේදී ක්‍රීඩා අමාත්‍ය හරීන් ප්‍රනාන්දු මහතාගේ ප්‍රධානත්වයෙන්. 2018 වසරේ ආසියානු පැරා ක්‍රීඩා තරගාවලිය සඳහා සහභාගී වු ක්‍රීඩක ක්‍රීඩිකාවන් 13 දෙනෙකු සහ පුහුණුකරුන් 6 දෙනෙකු වෙනුවෙන් මුදල් ත්‍යාග ප්‍රධානය කිරීම අද ක්‍රීඩා අමාත්‍යාංශයේදී සිදු කෙරුණි. ක්‍රීඩා අමාත්‍ය හරීන් ප්‍රනාන්දු මහතා විසින් මෙම මූල්‍ය ත්‍යාග ක්‍රීඩක ක්‍රීඩිකාවන් සඳහා පිරිනැමීය. එම අවස්ථාවට ක්‍රීඩා අමාත්‍යාංශයේ ලේකම් චූලානන්ද පෙරේරා මහතා සහ ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල් ධම්මික මුතුගල මහතා එක්ව සිටියේය. ආසියානු පැරා තරගාවලියකදී ජයග්‍රහණය කළ ක්‍රීඩ ක්‍රීඩිකාවන් සඳහා මෙතරම් මුදල් ප්‍රමාණයක් ප්‍රධානය කළ පළමු අවස්ථාව ද මෙය වීම විශේෂත්වයක්.", "URL": "https://sinhala.adaderana.lk/news.php?nid=114818", "Category": null, "Parent URL": null}