{"Source": "Adaderana", "Timestamp": "May 3, 2010 06:58 pm", "Headline": "කාසියේ වාසිය ශ්‍රී ලංකාවටයි", "News Content": "අයි.සී.සී. ලෝක කුසලාන පන්දුවාර 20/20 ක්‍රිකට් තරගාවලියේ තීරණාත්මක සිම්බාබ්වේ කණ්ඩායමට එරෙහිව පැවැත්වෙන තරගයේදී කාසියේ වාසිය දිනා ගැනීමට ශ්‍රී ලංකා කණ්ඩායමේ නායක කුමාර් සංගක්කාර් සමත්විය. ඒ අනුව ප්‍රථමයෙන් පන්දුවට පහර දෙන්නට ශ්‍රී කණ්ඩායම තීරණය කරන ලදී. ශ්‍රී ලංකා වේලාවෙන් අද රාත්‍රී 7 ට ආරම්භ වන මෙම තරගය ශ්‍රී ලංකාව පරාජය වුවහොත් ඔවුන්ට තරගාවලියෙන් ඉවත්වීමට සිදු වේ. සිම්බාබ්වේ කණ්ඩායම තරගාවලියට පෙර පැවති පුහුණු තරග දෙකම ජයග්‍රහණය කර තිබීම හේතුවෙන් ඔවුන් මේ වන විට යහපත් මානසිකත්වයෙන් පසුවන බව ක්‍රීඩා විචාරකයින් පෙන්වා දෙයි. පෙර පුහුණු තරගවලදී සිම්බාබ්වේ හමුවේ පරාජය වූයේ එක්දින ලෝක ශූරයින් වන ඔස්ට්‍රේලියානු කණ්ඩායම සහ 20/20 ලෝක ශූරයින් වන පාකිස්ථානු කණ්ඩායමයි. ඒ ‍හේතුවෙන් ශ්‍රී ලංකාවට අද ‍තරගය ජයග්‍රහණය කිරීම විශාල අභියෝගයක් වනු ඇති බව ජාත්‍යන්තර විචාරකයින් පවසයි.", "URL": "https://sinhala.adaderana.lk/news.php?nid=8165", "Category": null, "Parent URL": null}