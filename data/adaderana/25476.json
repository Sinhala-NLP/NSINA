{"Source": "Adaderana", "Timestamp": "July 2, 2012 02:46 pm", "Headline": "පෙර පාසල් දැරියක අපහරණය කළ රියදුරා අල්ලයි", "News Content": "අවුරුදු හතර හමාරක් වයැසති පෙර පාසල් දැරියකට බරපතළ ලිංගික අපරාධයක් කළ බවට සැකකෙරෙන 55 හැවිරිදි පුද්ගලයෙකු පොලීසිය විසින් අත්අඩංගුවට ගෙන තිබේ. වෙන්නප්පුව නගරයේ පෙර පාසලට දැරිය කැටුව යන පාසල් වෑන් රථයක රියදුරු විසින් මෙම අපරාධය සිදුකර ඇති බව පොලීසිය සඳහන් කරයි. අද(02)ප.ව 1.00 ට පමණ අදාළ පාසල් වෑන් රථයේ පිටුපස අසුනක දැරිය අපහරණය කරනු දුටු වෙනත් මවක් පොලීසියට දුරකතනයෙන් දැනුම්දී ඇති බවත්,ඒ මොහොතේම ක්‍රියාත්මකවූ වෙන්නප්පුව පොලීසියේ නිලධාරීන් විසින් සැකකරු අත්අඩංගුවට ගත් බවත් අද දෙරණ වාර්තාකරු පවසයි. වෙන්නප්පුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25476", "Category": null, "Parent URL": null}