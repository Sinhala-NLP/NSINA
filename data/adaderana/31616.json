{"Source": "Adaderana", "Timestamp": "February 14, 2013 09:56 am", "Headline": "ඝාතනයකට තැත්කළ අයෙක් අත්අඩංගුවට", "News Content": "කරන්දෙණිය, උණගස්වල ප‍්‍රදේශයේ දී වෙඩි තබා මනුෂ්‍ය ඝාතනයක් සිදුකිරීමට තැත්කිරීම සම්බන්ධයෙන් සැකකරුවෙකු අත්අඩංගුවට ගෙන තිබේ. පසුගිය 12 වැනිදා අලුයම අදාළ සැකකරු වෙඩි තබා මනුෂ්‍ය ඝාතනයක් සිදුකිරීමට තැත්කර ඇති බව පොලීසිය පවසයි. සැකකරු සමග ටී.56 ගිනි අවියක් ද, උණ්ඩ 19ක් ද, බෝර 12 තුවක්කුවක් ද පොලිස් භාරයට ගෙන තිබේ. සැකකරු බලපිටිය මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 27 වන දින දක්වා රක්ෂිත බන්ධනාගර ගතකර තිබේ.", "URL": "https://sinhala.adaderana.lk/news.php?nid=31616", "Category": null, "Parent URL": null}