{"Source": "Adaderana", "Timestamp": "May 18, 2019 11:05 am", "Headline": "සැකකටයුතු ඉන්දීය ජාතිකයින් දෙදෙනෙකු අත්අඩංගුවට", "News Content": "යාපනය කස්තුරියාර් පාර ප්‍රදේශයේ දී ඉන්දීය ජාතිකයින් දෙදෙනෙකු පොලිස් විශේෂ කාර්ය බලකාය මඟින් අත්අඩංගුවට ගෙන ඇත. යාපනය පොලිස් විශේෂ කාර්ය බලකා කඳවුරේ නිළධාරීන් සිදු කළ වැටලීමකදී වෙළඳ සංකීර්ණයක සේවයේ නිරතව සිටියදී ඔවුන් අත්අඩංගුවට ගෙන ඇති බව සඳහන්ය. අදාළ ඉන්දීය ජාතිකයින් සේවයේ නිරත වී සිටි රැකියා ස්ථානය තහවුරු කර ගැනීමට නොහැකි වීම හේතුවෙන් ඔවුන් අත්අඩංගුවටෙ ගැනීමට කටයුතු කළ බව විශේෂ කාර්ය බලකාය පැවසුවේය. සැකකරුවන් ඉදිරි විමර්ශන සඳහා යාපනය පොලිස් ස්ථානයට භාර දීමට නියමිතයි.", "URL": "https://sinhala.adaderana.lk/news.php?nid=110193", "Category": null, "Parent URL": null}