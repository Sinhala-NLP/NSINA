{"Source": "Adaderana", "Timestamp": "March 8, 2018 05:08 pm", "Headline": "තරුණියක් ස්කූටියෙන් යද්දී යුද ටැංකියකට යටවී මරුට ", "News Content": "අම්පාර ඉගිණියාගල මාර්ගයේ අම්පාර වැව ආසන්නයේදි යුද හමුදාට අයත් යුධ ටැංකියක් ඉස්සර කිරීමට යෑමේදී සිදුවු අනතුරකින් 19 හැවිරිදි තරැණියක් එම ස්ථානයේදිම මියගොස් තිබේ. යුද ටැංකිය කොණ්ඩුවටුවාන යුධ හමුදා කදවුරට ධාවනය වෙමින් තිබු අතර තරැණියන් දෙදෙනෙක් ගමන් කල යතුරැ පැදියක්ද එම දිසාවට ගමන් කර තිබේ. තරැණියන් දෙදෙනා ගමන් කල යතුරැපැදිය ඉදිරි පසින් පැමිනි යතුරැ පැදියේ ගැටී ඇති අතර යතුරැ පැදියේ පිටුපස ගමන් ගත් 19 හැවිරිදි තරැණිය යුධ ටැංකිය දෙසට වැටි ඇති අතර ඇයගේ හිස එහි රෝදයකට හසුව ඇති බව පරීක්ෂණ පවත්වන අම්පාර පොලීසිය පවසයි. යතුරැ පැදිය ධාවනය කල තරැණිය තුවාල ලබා අම්පාර මහ රෝහලට ඇතුලත් කර තිබේ. මෙම අනතුරින් මිය ගොස් ඇත්තේ අම්පාර පොල්වත්ත ප්‍රදේශයේ පදිංචි රසිකලා රවිහාරී නැමැති 19 හැවිරිදි තරැණියකි. මෙම අනතුර සම්බන්ධව යුධ හමුදා යුධ ටැංකිය පැදවු සෙබලා අත්අඩංගුවට ගෙන තිබේ. මෙම අනතුර සැලවු විගස ශ්‍රී ලංකා යුධ හමුදාවේ 24 වෙනි සේනාංකාධිපති මේජර් ජනරාල් මහින්ද මුදලිගේ මහතා පැමිණ මෙම අනතුර පිලිබදව පෞද්ගලිකවම සොයා බැලීය. අම්පාර දිසාව භාර නියෝජ්‍ය පොලිස්පති නුවන් වෙදසිංහ මහතාගේ උපදෙස් පරිදි අම්පාර කොටිඨාස භාර පොලිස් අධිකාරි සාමන්ත විජේසේකර මහතාගේ මෙහයවිමෙන් අම්පාර සහකාර පොලිස් අධිකාරී දර්ශණ සමන් සුරිය ආරච්චි මහතාගේ අධික්ෂණය යටතේ අම්පාර මුලස්ථාන පොලිස් පරීක්ෂක ලසන්ත දඩැල්ලගේ මහතා ඇතුලු රථ වාහන අංශය් නිලධාරින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=85377", "Category": null, "Parent URL": null}