{"Source": "Adaderana", "Timestamp": "December 4, 2011 03:25 pm", "Headline": "වෙහෙර විහාරවලට වැඩි වේගයෙන් කැසිනෝ පැතිරෙනවා", "News Content": "මෙරට වෙහෙර විහාර කොපමණ ඉදිකළත් ඊට වඩා වැඩි වේගයකින් කැසිනෝ ව්‍යාපාර පැතිර යමින් පවතින බව විපක්ෂ නායක රනිල් වික්‍රමසිංහ මහතා පවසයි. එක්සත් ජාතික පක්ෂ රජය කාලයේ කැසිනෝ ව්‍යාපාරයට පනවා තිබූ සීමා මේ වන විට‍ ඉවත් කර ඇති බව විපක්ෂනායකවරයා පෙන්වා දෙයි. රක්වාන ප්‍රදේශයේ විහාරස්ථානයක පැවති ආගමික උත්සවයකට එක් වෙමින් විපක්ෂ නායක රනිල් වික්‍රමසිංහ මහතා මෙම අදහස් පල කළේය. එහි දී වැඩිදුරටත් අදහස් දැක් වූ රනිල් වික්‍රමසිංහ මහතා ප්‍රකාශ කර සිටියේ කැසිනෝ ව්‍යාපාරය නීතී ගත කිරීමට පවා ආණ්ඩුව කටයුතු කර ඇති බවයි.", "URL": "https://sinhala.adaderana.lk/news.php?nid=20458", "Category": null, "Parent URL": null}