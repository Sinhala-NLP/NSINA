{"Source": "Adaderana", "Timestamp": "December 11, 2013 10:03 pm", "Headline": "අත්අඩංගුවට ගත් ඉන්දීය ධීවරයින් ත්‍රිකුණාමලයට ", "News Content": "ශ්‍රී ලංකාවේ මුහුදු සීමාව උල්ලංඝණය කළ ඉන්දීය ධීවරයින් 110 දෙනා මේ වන විට ත්‍රිකුණාමලය වරායට රැගෙන පැමිණ ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. මෙලෙස අද(11) පෙරවරුවේ අත්අඩංගුවට පත් ඉන්දීය ධීවරයින් 110 දෙනා සමඟ යාත්‍රා 15 ක් සිය භාරයට පත් වූ බවද වාර්තා වෙයි. කෙසේ වෙතත් අද(11) පෙරවරුවේ ශ්‍රී ලංකා මුහුදු සීමාව උල්ලංඝණය කරමින් ඉන්දීය ධීවරයින් 250 දෙනෙකු සමඟ යාත්‍රා 35ක් අත්අඩංගුවට ගත් බව ඉන්දීය මාධ්‍ය වාර්තා පළ කළේය.", "URL": "https://sinhala.adaderana.lk/news.php?nid=39514", "Category": null, "Parent URL": null}