{"Source": "Adaderana", "Timestamp": "October 12, 2015 10:17 am", "Headline": "ප්‍රදේශ කිහිපයකට ජල කප්පාදුවක්", "News Content": "හැඳල - ඇළකන්ද මාර්ගය සහ ඒ අවට ප්‍රදේශවලට හෙට දිනයේ පැය 24ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.හැඳල - ඇළකන්ද මාර්ගයට ජලය සැපයෙන ජල නලය, ප්‍රධාන නලයට සම්බන්ධ කිරීම හේතුවෙන් හෙට දහවල් 12.00 සිට පසුදින දහවල් 12.00 දක්වා ජල සැපයුම අත්හිටුවන බව එම මණ්ඩලය සඳහන් කළේය.හැඳල - ඇළකන්ද මාර්ගය සහ එහි සියලූම අතුරු මාර්ග සහ හැදල හංදිය අවට මාර්ග, කෙරවලපිටිය, අල්විස් ටවුම යන ප්‍රදේශවලට මේ හේතුවෙන් ජල සැපයුම අත්හිටුවනු ඇත. මිට අමතරව බලගල මාර්ගය සහ මරදාන පාර යන ප්‍රදේශවලට ද හෙට දහවල් 12 සිට පැය 24 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය නිවේදනය කළේය.", "URL": "https://sinhala.adaderana.lk/news.php?nid=54391", "Category": null, "Parent URL": null}