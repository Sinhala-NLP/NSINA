{"Source": "Adaderana", "Timestamp": "February 5, 2010 02:10 pm", "Headline": "රජයේ රෝහල් වලට වෛද්‍ය උපකරණ 80,000 ක්", "News Content": "පසුගිය වසර 4 තුළ රජයේ රෝහල් පද්ධතියට අධි තාක්ෂණික වෛද්‍ය උපකරණ 80,000 ක් සෞඛ්‍ය අමාත්‍යාංශය විසින් සපයා ඇති බව සමීක්ෂණයකින් හෙළිවී තිබේ. සෞඛ්‍ය ආරක්ෂණ හා පොෂණ අමාත්‍යාංශයේ ජීව වෛද්‍ය ඉන්‍‍ජිනේරු අංශය විසින් පසුගිය වසර අවසානයේ මෙම සමීක්ෂණය සිදුකර ඇති බව සදහන් වේ. පසුගිය සිව් වසර තුළ මෙරට රෝහල් පද්ධතිය වෙත සපයා ඇති මෙම ‍අධි තාක්ෂණික වෛද්‍ය උපකරණ සදහා රජයේ මුල්‍ය ප්‍රතිපාදන‍ මෙන්ම ජාත්‍යන්තර ආයතනවල මුල්‍යාධාරද හිමිවී තිබේ. පසුගිය වසර තුළ සෞඛ්‍ය ‍ක්ෂේත්‍රයට ලබාදෙන මුල්‍ය ප්‍රතිපාදන රුපියල් දස ලක්ෂ 20,000 කින් ඉහළ නැංවීමට පියව‍රගෙන ඇති අතර 2010 වසරේදී ඒ සදහා රුපියල්‍ කෝටි 27,000 ක මුදලක් ලබාදීමට අපේක්ෂිතය.", "URL": "https://sinhala.adaderana.lk/news.php?nid=6492", "Category": null, "Parent URL": null}