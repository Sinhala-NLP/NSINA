{"Source": "Adaderana", "Timestamp": "October 29, 2017 10:03 am", "Headline": "  නිධන් හෑරූ 4ක් අල්ලයි ", "News Content": "කහටගස්දිගිලිය, රත්මල්ගහවැව ප්‍රදේශයේ නිධන් වස්තු ලබාගැනීමේ අරමුණින් කැණීම් කටයුතු සිදුකරමින් සිටි පුද්ගලයින් සිව්දෙනෙකු අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. එහිදී කැණීම් සඳහා යොදාගත් උපකරණ සහ පූජා භාණ්ඩ ද පොලීසිය බාරයට ගෙන තිබේ. සැකකරුවන් මඩාටුගම, පන්විලතැන්න, ගම්පල සහ මාස්වල ප්‍රදේශවල පදිංචිකරුවන් වෙයි. සැකකරුවන් අද (29) අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කහටගස්දිගිලිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79253", "Category": null, "Parent URL": null}