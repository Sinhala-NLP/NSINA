{"Source": "Adaderana", "Timestamp": "January 29, 2019 06:26 am", "Headline": "යාපනයේදී මාස හයක ගර්භනි හෙදියක් ජිවිතක්ෂයට-එන්නතක් විෂවීමක් දැයි සැකයක්", "News Content": "යාපනය,පේදුරුතුඩුව ප්‍රදේශයේ පදිංචි මාස හයක ගර්භනි හෙද නිලධාරිනියක් මරණයට පත්වීම සම්බන්ධයෙන් පරීක්ෂණයක් ආරම්භ කොට ඇති බව යාපනය නෙල්ලිඅඩි පොලීසිය පවසයි. පොලීසිය පැවසූවේ අදාළ ‍ගර්භනි කාන්තාවට ඇති වු අසනීප තත්ත්වයක් සම්බන්ධයෙන් අදාළ ගර්භනි හෙද නිලධාරිනිය පේදුරුතුඩුව මන්තිකෙයි රෝහලට ඇතුළත් කිරීමෙන් අනතුරුව පෙරේදා(27) ජිවිතක්ෂයට පත්ව ඇති බවයි. යාපනය පේදුරුතුඩුව ප්‍රදේශයේ පදිංචි කුලදීපන් බ්‍රින්ද්‍රා නමැති 32 හැවිරිදි එක්දරු මවක් එලෙස රෝහල් ගත කිරීමෙන් අනතුරුව ජිවිතක්ෂයට පත්ව ඇත. අදාළ ගර්භනි හෙද නිලධාරිනිය නිවසේදී එන්නතක් විදගෙන ඇති අතර අදාළ එන්නත විෂවීමෙන් අදාළ මරණය සිදුව ඇති බවට මූලික වෛද්‍ය පර්යේෂණයන්ගෙන් අනාවරණය වි ඇති බව රෝහල් ආරංචි මාර්ග පැවසීය. මියගිය හෙද නිලධාරිනියගේ මළ සිරුර සම්බන්ධයෙන් පශ්චාත් මරණ පරීක්ෂණ හා අධිකරණ වෛද්‍ය නිලධාරි පරීක්ෂණ යාපනය රෝහල මෘත ශරීරාගාරයේදී පැවැත්වීමට නියමිතය. සිද්ධිය සම්බන්ධයෙන් යාපනය නෙල්ලිඅඩි හා පේදුරුතුඩුව පොලීසිය පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103252", "Category": null, "Parent URL": null}