{"Source": "Adaderana", "Timestamp": "September 30, 2015 08:15 pm", "Headline": " “අපේ නව දැක්ම කවුන්සිලයේ කටයුතු කරන ආකාරයෙන් පෙන්වනවා”", "News Content": "ශ්‍රී ලංකාවේ සියලු පුරවැසියන්ගේ මානව හිමිකම් ආරක්ෂා කිරිමට හා ආරක්ෂා කිරීම සඳහාත් අවශ්‍ය පියවර ගන්නා බව එක්සත් ජාතීන්ගේ සංවිධානයේ නිත්‍ය නියෝජිත රවිනාථ ආරියසිංහ මහතා පවසයි.එක්සත් ජාතීන්ගේ මානව හිමිකම් කාර්යාලය සමග සම්බන්ධවෙමින් එම කටයුතු සිදුකිරීමට කැපවන බව ජගත් මානව හිමිකම් කවුන්සිලය විසින් ශ්‍රී ලංකාව සම්බන්ධයෙන් සැකසූ වාර්තාව ගැන අද අදහස් දක්වමින් හෙතෙම මේ බව පැවසීය.රටක් ලෙස ශ්‍රී ලංකාව අද එක්සත් ජාතීන්ගේ සංවිධානය නියෝජනය කරමින් අපේක්ෂා කරන්නේ මානව හිමිකම් ආරක්ෂා කරමින් සමෘද්ධිමත් ජාතියක් ලෙස ගොඩනැඟීමට යැයි හෙතෙම කියා සිටියේය.ජගත් සංවිධානයේ වගකිව යුතු සාමාජික රටක් ලෙස නිදහස පිළිබඳ විශ්වීය වටිනාකම්, සමානාත්මතාවය හා යුක්තිය ආරක්ෂා කිරීමට බැඳී සිටින බවද ඒ මහතා පෙන්වාදුන්නේය.“අපේ නව දැක්ම අප මෙම කවුන්සිලයේ කටයුතු කරන ආකාරයෙන් පෙන්නුම් කරනවා” යනුවෙන්ද රවිනාථ ආරියසිංහ මහතා පැවසුවේය.මානව හිමිකම් කොමසාරිස් කාර්යාලය මගින් සැකසූ වාර්තාවේ නිර්දේශ ගැන අදහස් දක්වමින් රවිනාථ ආරියසිංහ මහතා කියා සිටියේ එම වාර්තාවේ සඳහන් කර ඇති නිර්දේශ කරනු ලබන පරීක්ෂණයකදී අදාළ පාර්ශව විසින් අවධානයට ගන්නා බවයි.පසුගිය මහමැතිවරණයෙන් පසු ජනපති හා අගමැති එක්ව සම්මුතිවාදී ආණ්ඩුවක් ගොඩනඟමින් සංහිඳියාව සඳහා පියවර තබා ඇති බවද ඒ මහතා පෙන්වාදුන්නේය.\"ජනාධිපති හා අගමැති රජයේ උසස්ම ප්‍රමුඛතාවය ලෙස සංහිඳියාව මෙන්ම සංවර්ධනය ගැන අවධානය යොමු කර තිබෙනවා”", "URL": "https://sinhala.adaderana.lk/news.php?nid=54184", "Category": null, "Parent URL": null}