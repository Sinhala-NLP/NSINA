{"Source": "Adaderana", "Timestamp": "July 4, 2019 08:13 am", "Headline": "හෙරොයින් සමඟ දෙදෙනෙක් අත්අඩංගුවට", "News Content": "හෙරොයින් ග්‍රෑම් 250කට අධික ප්‍රමාණයක් සමඟ සැකකරුවන් දෙදෙනෙකු අත්අඩංගුවට ගෙන තිබේ. කෑගල්ල - බුලත්කොහුපිටිය මාර්ගයේ හෙට්ටිමුල්ල හන්දියේදී හෙරොයින් ග්‍රෑම් 200යි මිලිග්‍රෑම් 260ක් සමග සැකකරුවෙකු අත්අඩංගුවට ගත් බව පොලිසිය පැවසුවේය. පොලිස් මත්ද්‍රව්‍ය කාර්යාංශයේ නිළධාරින් විසින් අත්අඩංගුවට ගත් සැකකරු කෑගල්ල, මීදෙනිය, සුහද මාවත ප්‍රදේශයේ පදිංචි 34 හැවිරිදි අයෙකු බව වාර්තා වෙයි. පෑලියගොඩ, වනවාසල ප්‍රදේශයේදී හෙරොයින් ග්‍රෑම් 50යි මිලිග්‍රෑම් 800ක් ළඟ තබාගෙන සිටි 40 හැවිරිදි කාන්තාවක් බස්නාහිර පළාත් උතුරු දිසා අපරාධ කොට්ඨාසයේ නිළධාරින් කණ්ඩායමක් විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=113326", "Category": null, "Parent URL": null}