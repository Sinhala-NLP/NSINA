{"Source": "Adaderana", "Timestamp": "March 14, 2013 05:19 pm", "Headline": "  අංගොඩ රෝහලේ පුරප්පාඩුව පිරෙව්වෙ නැතිනම් වෘත්තීය ක්‍රියාමාර්ග", "News Content": "පුරප්පාඩුවී පවතින අංගොඩ මානසික රෝහලේ අධ්‍යක්ෂ තනතුර සඳහා සුදුස්සෙකු පත් කිරීමට සෞඛ්‍ය අමාත්‍යංශය පියවර නොගැනීම සම්බන්ධයෙන් රජයේ වෛද්‍ය නිලධාරීන්ගේ සංගමය විරෝධය පළ කරයි. 2002 වසරේ සිට අදාළ ධුරය පුරප්පාඩු වී පවතින බව එම සංගමයේ ලේකම් වෛද්‍ය චන්දික එපිටකඩුව මහතා පෙන්වා දෙයි. මෙම තනතුර පිරවීම සඳහා කටයුතු කරන ලෙසට සෞඛ්‍ය අමාත්‍යංශ ලේකම්වරයාට සහ අනෙකුත් නිලධාරීන් වෙත දැනුම් දී ඇති බව වෛද්‍ය චන්දික එපිටකඩුව මහතා පවසයි. අංගොඩ මානසික රෝහලේ අධ්‍යක්ෂ තනතුර පිරවීම සදහා පියවර නොගතහොත් වෘත්තීය සමිති ක්‍රියාමාර්ග වෙත අවතීර්ණ වීමට සිදුවන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32414", "Category": null, "Parent URL": null}