{"Source": "Adaderana", "Timestamp": "August 22, 2019 02:55 pm", "Headline": "ශාසනයට මුදල් වියදම් කිරීම නාස්තියක් නොවෙයි-සජිත්", "News Content": "රාජ්‍ය බලය ලැබීමට පෙර රුපියල් 50,000ක් බැගින් විහාරස්ථාන සඳහා මුදල් පරිත්‍යාග කිරීමෙදි එයට විවිධ ලෙස දෝෂාරෝපණය කළ බවත් වර්ථමානයේ රාජ්‍ය බලයද සමඟ එම කටයුතු කිරීමෙදී අනිසි ලෙස මුදල් වියදම් කරන බවට දෝෂාරෝපනය කරන බවත් අමාත්‍ය සජිත් ප්‍රේමදාස මහතා පවසයි. ඔහු පවසන්නේ සම්බුද්ධ සාසනය වෙනුවෙන් මුදල් වියදම් කිරීම කිසිදු විටකදී නාස්තියක් නොවන බවද ඒ අමාත්‍යවරයා එහිදි පැවසීය. මාතර ප්‍රදේශයේ විහාරස්ථානයක ඊයේ (21) පැවති උත්සවයක් අමතමින් ඒ මහතා මේ බව ප්‍රකාශ කළේය. ඔහු පැවසුවේ පුද්ගලික ධානපතියන්ගේ ධන පරිත්‍යාගයෙන් මෙම ව්‍යාපෘතිය සිදු කරන බවයි. ඉදිරි වසර 4 තුල විහාරස්ථාන 1125ක චෛත්‍ය 1125 අලුත් ඉදිකර සසුනට පුජා කරන්න බවයි. දිස්ත්‍රික්කයට එක බැගින් චෛත්‍ය 25ක් පළමු වටේ ඉදිකරණ අතර පසුව අධියර 3ක් යටතේ එය ඉදිරිකර අවසන් කරන බවද ඔහු පවසයි. රජ සමයේන් පසුව මෙවැන්නක් සිදු නොවු බවද අමාත්‍යවරයා පෙන්වා දෙයි. මෑත යුගයේ සම්බුද්ධ සසනයට වැඩිම මුදල් වෙන් කිරීමක් සිදු කළේ වත්මන් ආණ්ඩුව බලයට පැමිනි පසුව බවද අමාත්‍යවරයා එහිදි ප්‍රකාශ කළේය.", "URL": "https://sinhala.adaderana.lk/news.php?nid=117215", "Category": null, "Parent URL": null}