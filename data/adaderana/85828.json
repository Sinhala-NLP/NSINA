{"Source": "Adaderana", "Timestamp": "March 16, 2018 10:35 pm", "Headline": "වැඩක් කරන්න දෙන්නේ නෑ කියලා දඹුල්ල ශ‍්‍රීලනිප ආසන සංවිධායක ඉල්ලා අස්වෙයි", "News Content": "ශ‍්‍රී ලංකා නිදහස් පක්ෂ දඹුල්ල ආසන සංවිධායක යු.ආර්. දයා නන්දසිරි මහතා සිය ආසන සංවිධායක ධුරයෙන් අද (16) සිට ඉල්ලා අස් වූ බව ලංකා නිදහස් පක්ෂ සභාපති ජනාධිපති මෛත‍්‍රීපාල සිරිසේන මහතා වෙත ලිඛිතව දැනුම්දී තිබේ. දඹුල්ල සිය කාර්යාලයේදී අද විශේෂ මාධ්‍ය හමුවක් පවත්වමින් දයා නන්දසිරි මහතා මේ බව දැනුම් දුන්නේය. වසරකට වැඩි කාලයක් තමන් ආසන සංවිධායක ධුරය දැරූ බවත් තමන්ගේ පෞද්ගලික මුදල් වියදම් කරමින් ජනතාවට විශාල සේවාවක් ඉටු කළ ද සංවිධායක ධූරය හරහා තමන්ට කිසිදු සේවයක් ජනතාවට ඉටුකර දීමට අවස්ථාව ලබා නොදීමත් මෙවර වර පළාත් පාලන මැතිවරණයේදී ශ‍්‍රී ලංකා නිදහස් පක්ෂය හා එක්සත් ජනතා නිදහස් සන්ධානය සඳහා ලැබුණු මන්ත‍්‍රීධුර තමන් නම් කර යැවූ අය ඉවත් කොට වෙනත් කණ්ඩායම් පත් කිරීම ආදි කරුණු මෙම ඉල්ලා අස් වීමට බලපා ඇතැයි හෙතෙම සඳහන් කළේය. ශ‍්‍රී ලංකා නිදහස් පක්ෂයේ දඹුල්ල ආසන සංවිධායක ලෙස කටයුතු කල ජනක බණ්ඩාර තෙන්නකෝන් මහතා ඉවත් කොට නව සංවිධායක ලෙස දයා නන්දසිරි මහතා පත් කළේය. ඔහු ව්‍යාපාරිකයෙකි.", "URL": "https://sinhala.adaderana.lk/news.php?nid=85828", "Category": null, "Parent URL": null}