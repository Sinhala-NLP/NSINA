{"Source": "Adaderana", "Timestamp": "June 7, 2016 03:20 pm", "Headline": " කැලණි සරසවි සිසුන් සත්‍යග්‍රහයක", "News Content": "නවකවදය ලබාදීමේ සිද්ධියකට අත්අඩංගුවටගෙන රක්ෂිත බන්ධනගාර ගත කර සිටින කැලණිය සරසවියේ සිසුන් නිදහස් කරන මෙන් ඉල්ලා එක්දින සත්‍යග්‍රහයක් ආරම්භ කර තිබේ.කැලණිය විශ්ව විද්‍යාලයේ මහාශිෂ්‍ය සංගමය විසින් කොටුව දුම්රියපොළ ඉදිරිපිට මෙම සත්‍යග්‍රහය පැවැත්වෙන බව සඳහන්ය.පළමු වසර සිසුවියක්, ජ්‍යෙෂ්ඨ සිසුන් කිහිපදෙනෙකු අතර ඇතිවූ බහින්බස්වීමක් නවකවදය ලබාදීමක් බවට අර්ථකථනය කර අසාධාරණ ලෙස ඔවුන් බන්ධනාගාරගත කර ඇති බව සත්‍යග්‍රහයේ නිරත සිසුන් පවසයි.කැලණිය සරසවියේ සිසුන් දෙනෙකු මේ වන විට රක්ෂිත බන්ධනාගාරගත කර ඇති අතර ඔවුන් රිමාන්ඩ් භාරයට පත්කර අදට දින 33ක් ගතවෙයි.මෙලෙස සිසුන් බන්ධනාගාරගත කිරීමේ අරමුණ අධ්‍යාපන අයිතිවාසිකම් ඇතුළු අයිතීන් වෙනුවෙන් සටන් කරන ශිෂ්‍ය ව්‍යාපාරය මර්ධනය කිරීම බව කැලණිය විශ්ව විද්‍යාලයේ මහා ශිෂ්‍ය සංගමය පෙන්වාදෙයි.", "URL": "https://sinhala.adaderana.lk/news.php?nid=60872", "Category": null, "Parent URL": null}