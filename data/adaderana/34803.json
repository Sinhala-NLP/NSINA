{"Source": "Adaderana", "Timestamp": "June 10, 2013 04:28 pm", "Headline": "ධීවර මරණ ගැන ආණ්ඩුව එහෙට මෙහෙට බෝල පාස් කරනවා", "News Content": "30 ට ආසන්න ධීවර ජීවිත නැති වී ඇති අවස්ථාවක ආණ්ඩුව එහෙටත් මෙහෙටත් බෝල පාස් කරමින් සිටින බව එජාප පාර්ලිමේන්තු මන්ත්‍රී තිස්ස අත්තනායක මහතා පවසයි. ඔහු මේ බව ප්‍රකාශ කළේ අද(10) සිරිකොතහීදි 40 වන රාජ්‍ය සේවා ජාතික වෘත්තිය සමිති සම්මේලනය ඇමතූ අවාස්ථාවේදිය. අමේරිකාව විසින් අයහපත් කාලගුණ අනාවැකිය පිළිබඳව පෙර දැනුවත් කිරීමක් කර තිබියදීත් කාලගුණ විද්‍යා දෙපාර්තුමේන්තුවත්, ධීවර අමාත්‍යංශය සහ ආපදා කලමනාකාරණ මධ්‍යස්ථානය මේ පිළිබඳව අවධානය යොමු නොකිරීම හේතුවෙන් මිය ගිය ධිවර ජීවිත වල සියලු වගකීම් ධීවර,කාලගුණ,අපදා මධ්‍යස්ථාන 3න භාර ගතයුතු බව ඒ මහතා සඳහන් කරන ලදී. විශ්‍රාම සුවයෙන් ගත කරන රජයේ විශ්‍රාමික සේවකයින් සඳහා සංවිධානයක් ආරම්භ කරන බව මෙම අවස්ථාවට සහභාගී වූ එජාප නායක රනිල් වික්‍රමසිංහ මහතා පැවසීය. කැබිනට් මණ්ඩලය අගමැතිවරයා සමඟ 25 දෙනෙකුට අඩු කළ යුතු බවත් නිර්දේශපාලනීය ස්වාධීන කොමිසම් පක් කල යුතු බවත් හෙතෙම කියා සිටියේය . අයිතීන් වෙනුවෙන් සටන් කරනවාද වහලුන් සේ සිටිය යුතු ද යන්න රනිල් වික්‍රමසිංහ මහතා වැඩිදුරටත් සඳහන් කරන ලදි.", "URL": "https://sinhala.adaderana.lk/news.php?nid=34803", "Category": null, "Parent URL": null}