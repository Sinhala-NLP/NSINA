{"Source": "Adaderana", "Timestamp": "April 27, 2017 07:28 am", "Headline": "විශ්වවිද්‍යාල කඩයිම් ලකුණු මැයි මාසයේ එයි", "News Content": "නව අධ්‍යයන වර්ෂය සඳහා විශ්වවිද්‍යාලවලට සිසුන් ඇතුළත් කර ගැනීමට අදාළ කඩයිම් ලකුණු මැයි මාසය අවසානයේ නිකුත් කිරීමට බලාපොරොත්තු වන බව විශ්වවිද්‍යාල ප්‍රතිපාදන කොමිසන් සභාව පවසයි.එහි සභාපති මහාචාර්ය මොහාන් ද සිල්වා මහතා සඳහන් කළේ ඊට අදාළ අවසන් කටයුතු මේ වන විට සිදු කරමින් පවතින බවයි.නව අධ්‍යයන වර්ෂය සඳහා විශ්වවිද්‍යාල වලට අයදුම්පත් භාරගැනීම අන්තර්ජාල ඔස්සේ පමණක් සිදු කළ අතර අපේක්ෂකයින් 71,111 දෙනෙක් ඒ සදහා අයදුම් කර තිබේ.මෙවර විශ්වවිද්‍යාල සඳහා පාඨමාලා 210කට සිසුන් ඇතුළත් කර ගැනීමට නියමිතය.ලැබුණු අයදුම්පත්වලට අනුව ඒ ඒ සිසුන්ට හිමි පාඨමාලා වර්ගීකරණය කිරීමෙන් අනතුරුව කඩයිම් ලකුණු නිකුත් කිරීමට පියවර ගන්නා බව මහාචාර්ය මොහාන් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=72525", "Category": null, "Parent URL": null}