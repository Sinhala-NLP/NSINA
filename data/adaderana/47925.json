{"Source": "Adaderana", "Timestamp": "December 10, 2014 05:43 pm", "Headline": "නුවරඑළිය එ.ජ.නි.ස. නායයයි ", "News Content": "ධූරයෙන් ඉල්ලා අස් වූ ජාතික භාෂා හා සමාජ ඒකාබද්ධතා නියෝජ්‍ය අමාත්‍යා පලනි දිගම්බරම් මහතා මෛත්‍රීපාල සිරිසේන මහතාට සහයදීමට ගත් තීරණයට සහය පළ කරමින් මධ්‍යම පළාත් සභාවේ මන්ත්‍රීවරුන් තිදෙනෙකු, අඹගමුව සහ නුවරඑළිය ප්‍රාදේශීය සභාවල මන්ත්‍රීවරුන් 14 දෙනෙකුද ඔහුට එක්වී තිබේ. එසේම උද්භිත විද්‍යා හා පොදු විනෝදාත්මක කටයුතු හිටපු නියෝජ්‍ය ඇමති වී .එස්. රාධා ක්‍රිෂණන් මහතා විපක්ෂයේ පොදු අපේක්ෂක මෛත්‍රීපාල සිරිසේන මහතාට සහය දීමට ගත් තීරණයට සහය පළ කරමින් පළාත් සභා මන්ත්‍රීවරයෙකු සහ ප්‍රාදේශීය සභා මන්ත්‍රීවරුවන් විසි තුන් දෙනෙකු ඔහුට එක් වී ඇති බව වාර්තා වෙයි. මධ්‍යම පළාත් සභාව නියෝජනය කරන මෙම මන්ත්‍රීවරුන් සිව්දෙනා නුවරඑළිය දිස්ත්‍රික්කය නියෝජනය කරන උදවියවීම විශේෂත්වයකි. අද(10) කොළඹ විපක්ෂ නායක කාර්යාලයේ පැවති මාධ්‍ය හමුවකට එක්වෙමින් ඔවුන් මේ බව සඳහන් කළේය. අදාළ නියෝජ්‍ය ඇමතිවරුන් දෙපළ අද(10) පෙරවරුවේ සිය ධූරවලින් ඉල්ලා අස්වන බවට ජනාධිපති මහින්ද රාජපක්ෂ මහතාට ෆැක්ස් පණිවිඩයක් මගින් අස්වීමේ ලිපි යොමු කර තිබුණි.", "URL": "https://sinhala.adaderana.lk/news.php?nid=47925", "Category": null, "Parent URL": null}