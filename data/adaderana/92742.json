{"Source": "Adaderana", "Timestamp": "July 18, 2018 08:50 am", "Headline": "ගංජා හේනක් වටලයි-වටිනාකම රුපියල් ලක්ෂ 30කට අධිකයි", "News Content": "කොස්ලන්ද පොලිස් බල ප්‍රදේශයේ උණකන්ද රක්ෂිත ප්‍රදේශයේ දී කොස්ලන්ද පොලීසිය සිදු කළ හදීසි වැටලීමකදී නීති විරෝධීව වගා කර තිබූ ගංජා හේනක් වටලා එක් සැකකරුවකු පොලිස් අත්අඩංගුවට ගෙන තිබේ. මෙම ගංජා හෙනේ ඉතා සරුවට වගා කර තිබූ ගංජා පැළ පන්දහසකට වඩා තිබී ඇති අතර එහි වටිනාකම රුපියල් ලක්ෂ තිහකට අධික බව පොලීසිය සඳහන් කළේය. සැකකරු ඉතා සූක්ෂම ලෙස මෙම ගංජා හේන වගා කර තිබී ඇති අතර අත්අඩංගුවට ගත් සැකකරු ඌව කුඩාඔය බළහරුව, වැල්ලවාය ලිපනයේ පදිංචි වයස අවුරුදු තිස් දෙකක පුද්ගලයකු බව කොස්ලන්ද පොලීසිය කියයි. සැකකරු අද(18) බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර කොස්ලන්ද පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=92742", "Category": null, "Parent URL": null}