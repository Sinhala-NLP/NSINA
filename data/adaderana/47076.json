{"Source": "Adaderana", "Timestamp": "October 31, 2014 07:04 am", "Headline": " ඡන්ද හිමි නාම ලේඛනය සහතික කිරීම අදයි", "News Content": "2014 වර්ෂයට අදාළ ඡන්ද හිමි නාමලේඛන සහතික කිරීමේ කටයුතු අද දිනයේ සිදුකරන බව මැතිවරණ මහලේකම් කාර්යාලය පවසයි. ඒ අනුව ඡන්ද හිමි නාමලේඛනය සහතික කිරීමෙන් අනතුරුව සියලුම දිස්ත්‍රීක් ලේකම් කාර්යාලවල, ප්‍රාදේශීය ලේකම් කාර්යාලවල සහ ග්‍රාම නිලධාරී කාර්යාලවල එම නාමලේඛනය ප්‍රදර්ශනය කිරීමට නියමිතය. ඉදිරියේ දී පැවැත්වීමට නියමිත මැතිවරණ සඳහා මෙම ඡන්ද හිමි නාමලේඛනය යොදා ගන්නා බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=47076", "Category": null, "Parent URL": null}