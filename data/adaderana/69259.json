{"Source": "Adaderana", "Timestamp": "February 7, 2017 12:58 pm", "Headline": "අනධ්‍යයන විරෝධයෙන් රථ වාහන තදබදයක්", "News Content": "විශ්වවිද්‍යාල අනධ්‍යයන සේවක විරෝධතාවක් හේතුවෙන් කොළඹ පුරහල ආශ්‍රිතව හා වෝඩ් පෙදෙස දැඩි රථවාහන තදබදයක් නිර්මාණය වී ඇති බව අද දෙරණ වාර්තාකරු පවසයි.විශ්වවිද්‍යාල අනධ්‍යයන සේවකයින් විසින් මෙම පාගමන සංවිධානය කර ඇති බව පොලීසිය සඳහන් කළේය.පාගමන විශ්වවිද්‍යාල ප්‍රතිපාදන කොමිෂන් සභාව දෙසට ගමන් කිරීමට නියමිත අතර ඒ හේතුවෙන් තුම්මුල්ල දෙස සිට කොළඹට ඇතුළුවන මාර්ගය සහ බොරැල්ල දෙස සිට වෝඩ් පෙදෙස හරහා මාර්ගය අවහිර වී ඇති බව සඳහන්ය.මේ හේතුවෙන් විකල්ප මාර්ග භාවිත කරන ලෙස පොලීසිය ජනතාවගෙන් ඉල්ලීමක් කරයි.මාසික හිලව් දීමනාව වැඩි කිරීමේ චක්‍රල්ඛය විශ්වවිද්‍යාල ප්‍රතිපාදන කොමිෂන් සභාවෙන් නිකුත් නොකිරීම මෙම වර්ජනයට හේතු වේ.තම ඉල්ලීම් නොලැබුණහොත් ලබන 12 වනදා ඒකාබද්ධ කමිටුව රැස්වී මේ සම්බන්ධයෙන් ඉදිරි ක්‍රියාමාර්ග ගන්නා බව අනධ්‍යයන සේවක වෘත්තීය සමිතිය පවසයි.", "URL": "https://sinhala.adaderana.lk/news.php?nid=69259", "Category": null, "Parent URL": null}