{"Source": "Adaderana", "Timestamp": "December 25, 2018 01:40 pm", "Headline": "ඩෙංගු මදුරුවා හිස ඔසවයි", "News Content": "බස්නාහිර පළාත තුළ යළිත් ඩෙංගු උවදුර ව්‍යාප්ත වීමේ අවදානමක් පවතින බව සෞඛ්‍ය පෝෂණ හා දේශීය වෛද්‍ය අමාත්‍යාංශය පවසයි. ඩෙංගු මර්දන ජනාධිපති කාර්යය සාධක බලකාය හා ජාතික ඩෙංගු මර්දන ඒකකයේ මැදිහත්විමෙන් සිදු කළ සමීක්ෂණයකදී මේ බව අනාවරණය වී ඇති බවයි වාර්තා වන්නේය. වර්ෂාවත් සමග බස්නාහිර පළාත තුළ ඩෙංගු උවදුර ව්‍යාප්ත වීමේ අවදානමක් පවතින බව සෞඛ්‍ය පෝෂණ හා දේශීය වෛද්‍ය අමාත්‍යාංශය පවසයි. ඩෙංගු මර්දන ජනාධිපති කාර්යය සාධක බලකාය හා ජාතික ඩෙංගු මර්දන ඒකකයේ මැදිහත්විමෙන් සිදු කළ සමීක්ෂණයකදී මේ බව අනාවරණය වී ඇති බවයි වාර්තා වන්නේය. පසුගිය දෙසැම්බර් 13 සහ 14 යන දෙදින තුළ අදාළ සමීක්ෂණය සිදු කර ඇති අතර එහිදී බස්නාහිර පළාතේ ස්ථාන 57,657ක් පරික්ෂාවට ලක් කර තිබේ. එහිදී ස්ථාන 12,471ක් ඩෙංගු මදුරුවන් බෝවිමේ අවදානමක් ඇති ස්ථාන බවට හඳුනාගෙන ඇති බවයි සෞඛ්‍ය අමාත්‍යංශය පෙන්වා දෙන්නේ. කොළඹ, ගම්පහ සහ කළුතර යන දිස්ත්‍රික්ක තුළ මදුරුවන් බෝවිමේ අවදානම සියයට 20කට වඩා වැඩි බව හඳුනාගෙන ඇති අතර එම දිස්ත්‍රික්කවල ආගමික ස්ථාන, පාසල් සහ ඉදිකිරිම් ස්ථාන ඩෙංගු මදුරුවන් බෝවිමේ අවදානම් ඉතා ඉහළ බව අනාවරණය වී තිබේ.", "URL": "https://sinhala.adaderana.lk/news.php?nid=101269", "Category": null, "Parent URL": null}