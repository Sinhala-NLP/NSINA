{"Source": "Adaderana", "Timestamp": "September 2, 2017 12:41 pm", "Headline": " දක්ෂයින්ට අවස්ථාව නොදීම බරපතළ ගැටළුවක්", "News Content": "දක්ෂයින්ට අවස්ථාව ලබා නොදීම රට මුහුණ දෙන බරපතළ ගැටළුවක් බව පැල්පොල විපස්සි පදනමේ අධ්‍යක්ෂ ජනරාල් පැල්පොල විපස්සි හිමි පවසයි. උන් වහන්සේ පෙන්වා දෙන්නේ මෙරට ශක්තිමත් දේශයක් බවට පත් කිරීම සඳහා එම තත්ත්වයේ වෙනසක් ඇති කළ යුතු බවයි. උතුරු අමෙරිකාවේ ප්‍රධාන සංඝනායක ධූරයෙන් පිදුම් ලැබූ අළුත්නුවර සුමනතිස්ස හිමි පිළිගැනීම සඳහා මාදිවෙළ, ඊයම්පෝරුව ගංගාතිලක විහාරස්ථානයේ පැවැති උත්සවයකදී උන් වහන්සේ මෙම අදහස් පළ කළේය.", "URL": "https://sinhala.adaderana.lk/news.php?nid=77024", "Category": null, "Parent URL": null}