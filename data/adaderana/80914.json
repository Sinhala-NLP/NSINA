{"Source": "Adaderana", "Timestamp": "December 2, 2017 01:14 pm", "Headline": "T 10 සමඟ සංගා ශ්‍රී ලංකා කණ්ඩායම එක්ක නැවතත් ක්‍රිකට් පිටිය වර්ණවත් කිරීමට සැරසෙයි ", "News Content": "පන්දුවාර 10 බැගින් වූ නවතම ක්‍රිකට් තරඟාවලිය පිළිබඳව මේ වනවිට ලෝකයේම අවධානය යොමුව තිබේ. මෙම තරඟාවලිය එක්සත් අරාබි එමීර් රාජ්‍යයේදී පැවැත්වීමට නියමිතව තිබේ. ඒ සඳහා කණ්ඩායම් හයක් එක්වීමටයි නියමිතව ඇති බව වාර්තා වේ. මෙම තරඟය එළඹෙන 14 වනදා ආරම්භවනු ඇත. මෙම තරඟයේ සුවිශේෂත්වය වන්නේ තරඟාවලියට එක් කණ්ඩායමකට හිමිවන්නේ පන්දුවාර 10 ක් වීම හේතුවෙන් එය මිනිත්තු 90 ක් වැනි කාලයකදී අවසන් වීමයි. T10 Cricket League නම් මෙම තරඟාවලිය සඳහා ශ්‍රී ලංකාව ඇතුළු ලොව බිහිවූ හිටපු සහ දැනට ක්‍රීඩා කරන සුපිරි පිතිකරුවන් බොහෝදෙනෙක් ක්‍රීඩා කිරීමට නියමිතය. මෙම තරඟාවලිය සාර්ථක වුවහොත් ඔලිම්පික් ක්‍රීඩා උළෙල සඳහා ක්‍රිකට් ක්‍රීඩාව එක්කිරීමට හැකියාවක් ලැබෙන බව විචාරකයන් පෙන්වා දෙයි. මෙම තරඟාවලියට ශ්‍රී ලංකාව නියෝජනය කරමින් එක්වීමට නියමිත ක්‍රීඩකයන් පහතින්. කුමාර සංගක්කාර රංගන හේරත් ලහිරු තිරිමාන්න කිත්රුවන් විතානගේ තිසර පෙරේරා ශේහාන් ජයසූරිය ඩිල්ෂාන් මුනවීර විශ්ව ප්‍රනාන්දු වනිදු හසරංග සවිත්‍ර සේනානායක නිපුන් කරුණානායක හසරංග දිනේශ් චන්දිමාල් ඇන්ජලෝ ජයසිංහ ඇන්ජලෝ පෙරේරා ජෙෆ්රි වෙන්ඩසි අසංක සිල්වා", "URL": "https://sinhala.adaderana.lk/news.php?nid=80914", "Category": null, "Parent URL": null}