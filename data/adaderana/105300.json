{"Source": "Adaderana", "Timestamp": "March 1, 2019 06:14 pm", "Headline": "සුබ පෙර නිමිත්තක් ගැන රවී කියයි", "News Content": "විධායක ජනාධිපති ක්‍රමය අහෝසි කිරීමේ ස්ථාවරයට පක්ෂ විපක්ෂ දෙපාර්ශවයම එළඹ සිටින බව රවී කරුණානායක අමාත්‍යවරයා පවසයි. එය සුබවාදී පෙර නිමිත්තක් බව ඔහු පවසන්නේය. කොළඹ මහාධිකරණ පරිශ්‍රය අසලදී මාධ්‍ය වෙත අදහස් දක්වමින් රවී කරුණානායක අමාත්‍යවරයා මේ බව පැවසීය. කෙසේ වෙතත් තාරක බාලසූරිය මන්ත්‍රීවරයා පැවසුවේ කුමන පාර්ශවයක් විධායක ජනාධිපති ක්‍රමය අහෝසි කල යුතු බවට තර්ක කලද එම ජනාධිපති ක්‍රමය තවදුරටත් පැවතිය යුතු බවයි. අද (01) පැවති මාධ්‍ය හමුවකදී මන්ත්‍රීවරයා මේ බව පැවසීය. එසේම එස්.එම්.මරික්කාර් මන්ත්‍රීවරයා පැවසුවේ කුමන ජනාධිපති ක්‍රමයක් පැවතිය ද රටේ සංවර්ධනය සඳහා ස්ථාවර ආණ්ඩුවක් පැවතීම අත්‍යවශ්‍ය කරුණක් බවයි.", "URL": "https://sinhala.adaderana.lk/news.php?nid=105300", "Category": null, "Parent URL": null}