{"Source": "Adaderana", "Timestamp": "August 18, 2016 09:06 am", "Headline": " අනතුරකින් 1ක් මරුට-අතුරුදන්වූවන් සොයා තවදුරටත් මෙහෙයුම්", "News Content": "පාදුක්ක, වේරගල ප්‍රදේශයේ දී සිදුවූ රිය අනතුරකින් කාන්තාවක මියගොස් තිබේ.බෑවුම් සහිත ප්‍රදේශයක ඉහළට ධාවනය වෙමින් පැවති ලොරි රථයක් රියදුරුට පාලනය කරගත නොහැකිව පසුපසට ධාවනය වී පිටුපසින් පැමිණි ත්‍රීරෝද රථයක ගැටීමෙන් මෙම අනතුර සිදුව ඇති බව පොලීසිය පවසයි.අනතුරෙන් ත්‍රීරෝද රථයේ ගමන් ගත් කාන්තාවක බරපතළ තුවාල ලබා පාදුක්ක රෝහලට ඇතුළත් කිරීමේදී මියගොස් තිබේ.මියගොස් ඇත්තේ පාදුක්ක, වේරගල ප්‍රදේශයේ පදිංචිව සිටි 42 හැවිරිදි කාන්තාවකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.මේ අතර අහුංගල්ල, බණ්ඩාරවත්ත මුහුදේ දිය නෑමට ගිය අවස්ථාවේ අතුරුදහන් වූ තරුණයින් දෙදෙනා සොයා තවදුරටත් මෙහෙයුම් සිදුකරන බව අහුංගල්ල පොලීසිය පවසයි.ඊයේ(17) පස්වරුවේ පිරිසක් සමග දිය නෑමට ගිය අවස්ථාවේ පුද්ගලයින් සිව් දෙනෙකු දියේ ගිළී අනතුරට ලක් වුණි.ඉන් දෙදෙනෙකු බේරාගෙන බලපිටිය රෝහලට ඇතුළත් කිරිමේදී මියගිය බව පොලීසිය සඳහන් කළේය.මෙහිදී අතුරුදහන් තරුණයින් දෙදෙනා සෙවීමේ කටයුතු නාවික හමුදාව සමඟ එක්ව තවදුරටත් සිදුකරන බව අහුංගල්ල පොලීසිය සඳහන් කරයි.", "URL": "https://sinhala.adaderana.lk/news.php?nid=63179", "Category": null, "Parent URL": null}