{"Source": "Adaderana", "Timestamp": "August 29, 2018 01:31 pm", "Headline": "මහමඟ දැවුණු නූඩ්ල්ස්", "News Content": "ගාලුමුවදොර පිටිය ඉදිරිපිටදී නවතා තිබු ලොරි රථයක් හදිසියේ ගිනි ගෙන ඇති බව අද දෙරණ වාර්තාකරු පවසයි. අද(29) උදෑසන 11.30 පමණ මෙම ලොරි රථය ගිනි ගත් බව අප වාර්තාකරු සඳහන් කළේය. මෙලෙස ගිනිගෙන ඇත්තේ පෞද්ගලික ආයතනයකට අයත් නුඩ්ල්ස් අලෙවි කරන ලොරි රථයකි. ගින්න ඇතිවන අවස්ථාවේ ගාලුමුවදොර පිටිය ඉදිරිපිට මාර්ගයේ දැඩි රථ වාහන තදබදයක්ද දක්නට ලැබු බවද වාර්තා වෙයි. ගින්නට හේතුව මෙතෙක් අනාවරණයවී නොමැති අතර ගිනි නිවන ඒකකය නිලධාරීන් එම ස්ථානයට පැමිණෙන අවස්ථාවේදී අදාළ ලොරි රථය සම්පුර්ණයෙන් විනාශවී තිබේ. සිද්ධිය සම්බන්ධයෙන් කොළඹ කොටුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95194", "Category": null, "Parent URL": null}