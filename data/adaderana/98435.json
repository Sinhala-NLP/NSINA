{"Source": "Adaderana", "Timestamp": "October 30, 2018 10:58 am", "Headline": "මරාගෙන මැරෙන බෝම්බ ප්‍රහාරයකින් 9ක් රෝහලේ", "News Content": "ටියුනීසියාවේ ටියුනිස් ප්‍රදේශයේ සිදුවු මරාගෙන මැරෙන බෝම්බ ප්‍රහාරයකින් පුද්ගලයින් නව දෙනෙකු තුවාල ලබා තිබේ. ප්‍රදේශයේ වෙළෙඳ සංකීර්ණයක් ආසන්නයේ එම ප්‍රහාරය එල්ල වී ඇති බව විදෙස් මාධ්‍ය වාර්තා කළේය. එහිදි පොලිස් නිලධාරීන් අට දෙනෙකු සහ සිවිල් පුද්ගලයෙකු තුවාල ලබා තිබේ. මෙම මරාගෙන මැරෙන බෝම්බ ප්‍රහාරය කාන්තාවක් විසින් සිදුකර ඇති බව සඳහන්ය. කෙසේවෙතත් ප්‍රහාරයේ වගකීම මෙතෙක් කිසිදු සංවිධානයක් විසින් බාරගෙන නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=98435", "Category": null, "Parent URL": null}