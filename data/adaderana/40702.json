{"Source": "Adaderana", "Timestamp": "January 28, 2014 10:34 am", "Headline": "කසළ ගොඩක තිබී  බිළිඳු මළ සිරුරක් හමුවෙයි ", "News Content": "කෙසෙල්වත්ත, ඩයස් පෙදෙස ප්‍රදේශයේ කසළ ගොඩක තිබී බිළිඳු මළ සිරුරක් සොයාගෙන තිබේ. කෙසෙල්වත්ත පොලීසියට ලද තොරතුරක් මත ඊයේ(27) පස්වරුවේ බිළිඳු මළ සිරුර සොයාගෙන ඇති බව වාර්තා වෙයි. සිද්ධිය සම්බන්ධයෙන් ඉදිරි විමර්ශන කටයුතු සඳහා මළ සිරුර පොලිස් මෘත ශරීරාගාරයේ තැන්පත් කර තිබේ. මේ අතර මහනුවර පේරාදෙණිය, සුමායාගාඩ්න් ප්‍රදේශයේ ඉඩමක තිබී පිරිමි මළ සිරුරක් සොයාගෙන තිබේ. ප්‍රදේශවාසීන් විසින් කරන ලද දැනුම්දීමකට අනුව අදාළ මළ සිරුර සොයාගත් බව මහනුවර පොලීසිය පවසයි. මෘත ශරීරය මහනුවර රෝහලේ තැන්පත් කර ඇති අතර සිද්ධිය සම්බන්ධයෙන් මහනුවර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40702", "Category": null, "Parent URL": null}