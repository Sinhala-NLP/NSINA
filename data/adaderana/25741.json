{"Source": "Adaderana", "Timestamp": "July 13, 2012 09:05 am", "Headline": "කැබ්රියක් සිසුවෙකුට මරු කැඳවයි", "News Content": "පේසාලේ තලෙයිමන්නාරම මාර්ගයේ නඩුගුඩා හන්දිය අසලදී සිදුවූ රිය අනතුරකින් 12 හැවිරිදි පාසල් දරුවෙකු මියගොස් තිබේ. අදාළ සිසුවා බසයෙන් බැස පාර මාරුවන අවස්ථාවේදී අනෙක් දෙසින් පැමිණි කැබ් රථයක ගැටී ඇති බව පොලීසිය පවසයි. තුවාල ලැබූ සිසුවා මන්නාරම රෝහලට ඇතුළත් කිරීමෙන් පසු මියගොස් තිබේ. මියගිය සිසුවා කාන්චනාකුඩුඉරිප්පු ප්‍රදේශයේ පදිංචි අයෙකු වන අතර කැබ් රථයේ රියදුරු අත්අඩංගුවට ගත් බව තලෙයි මන්නාරම පොලීසිය සඳහන් කරයි.", "URL": "https://sinhala.adaderana.lk/news.php?nid=25741", "Category": null, "Parent URL": null}