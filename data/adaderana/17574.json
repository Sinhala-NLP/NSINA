{"Source": "Adaderana", "Timestamp": "July 23, 2011 08:29 am", "Headline": "ඔස්ලෝ පිපිරීම්වලින් ශ්‍රී ලාංකිකයින්ට අනතුරක් සිදුවූ බව තහවුරු වී නෑ", "News Content": "නෝර්වේ හි ඔස්ලෝ නගරයේ සිදුවූ බෝම්බ පිපිරීම්වලින් ශ්‍රී ලාංකිකයින්ට අනතුරක් සිදුවූ බවට මෙතෙක් තහවුරු වී නොමැති බව නෝර්වේ හි ශ්‍රී ලංකා තානාපති රොඩ්නි පෙරේරා මහතා පවසයි. ශ්‍රී ලාංකිකයින්ට අනතුරක් සිදුවී ඇත් ද යන්න පිළිබඳ තවදුරටත් සෝදිසියෙන් පසුවන බව අද දෙරණ කළ විමසීමක දී ඔහු පැවසුවේය. වාහනයක සවිකළ බෝම්බයක් මෙසේ පිපිරීමට ලක්ව ඇති බවත්, එය ත්‍රස්තවාදී ක්‍රියාවක් බව දැනගන්නට ලැබුණු බවත් හෙතෙම ප්‍රකාශ කළේය. මෙම ප්‍රහාරය මගින් නෝර්වේ පාලකයන්ට ත්‍රස්තවාදය හේතුවෙන් ශ්‍රී ලංකාව ලැබූ අත්දැකීම් පිළිබඳ පැහැදිලි අවබෝධයක් ලැබෙනු ඇති බව නෝර්වේහි ශ්‍රී ලංකා තානාපති රොඩ්නි පෙරේරා මහතා කියා සිටියේය. ලෝකයේ ක්‍රියාත්මක වන කුරිරු ත්‍රස්තවාදයේ කටුක ලැබූ ශ්‍රී ලංකාව වැනි රටවල් වැනි රටවල් පිළිබඳව ඔවුන් වෙනත් ආකල්පයක් දැක්වූ බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=17574", "Category": null, "Parent URL": null}