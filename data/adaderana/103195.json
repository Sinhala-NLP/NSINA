{"Source": "Adaderana", "Timestamp": "January 28, 2019 09:39 am", "Headline": "ඇල ඉවුරෙන් හමුවුණ රහමෙර", "News Content": "වාද්දුව කළුපම පැල්පොල ඇල ඉවුරේ පවත්වාගෙන ගිය නීතිවිරෝධී මත්පැන් ජාවාරමක් පානදුර දූෂණ මර්දන ඒකකයේ නිලධාරීන්ට ලැබුණු තොරතුරකට අනුව ඊයේ(27) පස්වරුවේ වටලා තිබේ. දසලක්ෂ තිස්හයදහස් දෙසිය පනහක ගෝඩා ප්‍රමාණයක් සහ නීති විරෝධී මත්පැන් මිලිලීටර් විසිහයදහස් දෙසියපනහක් මෙහිදී දූෂණ මර්දන ඒකකයේ නිලධාරීන් භාරයට ගෙන තිබේ. කලක පටන් පවත්වාගෙන ගිය මහාපරිමාණ නීති විරෝධී මත්පැන් ජාවාරමක් වැටලීමට පානදුර දූෂණ මර්දන ඒකකයේ නිලධාරීන් ඊයේ සමත් විය. මෙහිදී දසලක්ෂ තිස්හයදහස් දෙසිය පනහක ගෝඩා ප්‍රමාණයක් සහ නීති විරෝධී මත්පැන් මිලිලීටර් විසිහයදහස් දෙසියපනහක් සොයා ගෙන තිබේ. මත්පැන් පෙරමින් සිටි සැකකරුවෙකු මෙහිදී අත්අඩංගුවට ගෙන ඇති අතර ඔහු ප්‍රධාන සැකකරුගේ ගෝලයකු බවයි වාර්තා වෙයි. අදාල සැකකරු මිල්ලණිය පොලීසියට භාරදී ඇති අතර ඔහු අධිකරණයට අද(28) ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103195", "Category": null, "Parent URL": null}