{"Source": "Adaderana", "Timestamp": "September 29, 2018 03:17 pm", "Headline": "ඵල දැරුවද අස්වනු නෙළීමට නොහැකිව දුක්විදින මිනිසුන්", "News Content": "අක්කර ගණනාවක් පුරා තක්කාලි වගා කලද තම අස්වැන්නට නිසි මිලක් නොමැති වීමෙන් දැඩි අසීරුතාවයට පත්ව ඇති ගොවීන් පිරිසක් පිළිබද තොරතුරු අද දෙරණට වාර්තා විය. මහනුවර දිස්ත්‍රික්කයේ පවතින ශීත කාල ගුණයේ ආශිර්වාදයෙන් උඩදුම්බර කොට්ඨාසයේ බොහෝ ප්‍රදේශවල තක්කාලි වගාව සරුසාරවත්ව සිදු කෙරේ. මිනුවන්ගමුව ,පල්ලේවෙල ,මැදිවක ,ගොඩකුඹුර ,කලල්ගමුව ආදී ගම්මාන මෙන්ම මැද දුම්බර කොට්ඨාසයට අයත් වේඩරුව ,උඩගම්මැද්ද ,මැද ගමුමැද්ද , පහලවෙල යන ගම්මානවලද අක්කර දහස් ගණනාවක් පුරා සිදුකෙරෙන්නේ තක්කාලි වගාවයි. ගොවීන් ලක්ෂ ගණනක මුදල් , තක්කාලි වගාවට වියපැහැදැම් කළද අද වනවිට වෙළදපලේ තක්කාලි වලට හිමිව ඇත්තේ රුපියල් විස්සකටත් අඩු මුදලකි. තම අස්වැන්නට නිසි මිලක් හිමිනොවුනු පසුබිමක ගොවීන්ට අද සිදුව ඇත්තේ අස්වනු නෙළීමද අත්හැර දැමිමට බව වාර්තා වේ. මුදල් මෙන්ම තම ජීවිතයද වගාවන් වෙනුවෙන් කැප කළ මෙම ගොවිමහතුන් යම් සාධාරණයක් හෝ ඉටුවන තෙක් බලා සිටීම හැර අන් කිසිවක් ඉතිරිව නොමැත.", "URL": "https://sinhala.adaderana.lk/news.php?nid=96905", "Category": null, "Parent URL": null}