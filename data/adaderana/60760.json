{"Source": "Adaderana", "Timestamp": "June 4, 2016 10:20 am", "Headline": "බුරුත දැව ප්‍රවාහනය කරද්දී මාට්ටු", "News Content": "අනවසරයෙන් ප්‍රවාහනය කරමින් තිබූ බුරුත දැව කඳන් තොගයක් මන්නාරම, මඩු රක්ෂිතයේ පෙරියවිල්ලු ප්‍රදේශයේ දී සොයාගෙන තිබේ.යුධ හමුදාවේ පළවෙනි සේනාංකයට අයත් නිලධාරීන් පිරිසක් විසින් සිදුකළ අදාළ වැටලීමේදී බුරුත දැව කඳන් 17ක් හා ඒවා ප්‍රවාහනය කළ ට්‍රැක්කර් රථයද සොයාගත් බව සඳහන්ය.අදාළ මෙහෙයුමේදී සැකකරුවන් දෙදෙනෙකු පළා ගොස් ඇති අතර ඔවුන් අත්අඩංගුවට ගැනීම සඳහා ප්‍රදේශයේ පොලීසිය හා අඩවි වන නිලධාරීන් මෙහෙයුම් දියත් කර තිබේ.අදාළ දැව තොගය මන්නාරම මඩු පළාතේ අඩවි වන කාර්යාලය වෙත භාර දී ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=60760", "Category": null, "Parent URL": null}