{"Source": "Adaderana", "Timestamp": "May 6, 2019 04:42 pm", "Headline": "බදියුදීන්-අසාත් සාලි-හිස්බුල්ලා-මුජිබර් ගැන ජානිපෙන් CIDයට පැමිණිල්ලක්", "News Content": "අමාත්‍ය රිෂාඩ් බදුර්දීන්, බස්නාහිර ආණ්ඩුකාර අසාත් සාලි, නැගෙනහිර ආණ්ඩුකාර ඒ.එල්.ඒ.එම් හිස්බුල්ලා, පාර්ලිමේන්තු මන්ත්‍රී මුජිබර් රහුමන් වහාම ප්‍රශ්න කිරීම් සඳහා යොමුකරන ලෙසට ජාතික නිදහස් පෙරමුණේ ජාතික සංවිධායක ජයන්ත සමරවීර මහතා අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර ඇත. ජාතික තව්හිද් ජමාත් සංවිධානයේ නායකයන්ට ආරක්ෂාව සැපයූ බවට පිළිගත හැකි සාක්ෂි ඇති හෙයින් ඔවුන්ගෙන් ප්‍රශ්න කරන ලෙසට අදාළ පැමිණිල්ල ඉදිරිපත් කර ඇත. අද (06) දින මෙම පැමිණිල්ල අපරාධ පරීක්ෂණ දෙපාර්තමේන්තුව වෙත ඉදිරිපත් කර තිබේ. විමල් වීරවංශ, විජේදාස රාජපක්ෂ , එම්. ඒ සුමන්තිරන්, එස්. බී. දිසානායක යන මහත්වරුන් පාර්ලිමේන්තුවේ සිදු කළ ප්‍රකාශවලින් මීට අදාළ කරුණු බොහෝමයක් අනාවරණය වී ඇති බව ද ජයන්ත සමරවීර මහතා සිදු කළ පැමිණිල්ලේ සඳහන්ව ඇත.", "URL": "https://sinhala.adaderana.lk/news.php?nid=109383", "Category": null, "Parent URL": null}