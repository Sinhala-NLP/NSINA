{"Source": "Adaderana", "Timestamp": "April 3, 2012 04:19 pm", "Headline": "මහේල 31 වන ටෙස්ට් ශතකය ලබයි", "News Content": "සිය ටෙස්ට් ක්‍රිකට් දිවියේ 31 වන ශතකය වාර්තා කිරීමට මීට සුළු මොහොතකට පෙර ශ්‍රී ලංකා කණ්ඩායමේ නායක මහේල ජයවර්ධන සමත්විය. එංගලන්තය සමග කොළඹ පී.සරා ඕවල් ක්‍රීඩාංගණයේ දී පැවැත්වෙන දෙවන ටෙස්ට් ක්‍රිකට් තරගයේ දී මහේල ජයවර්ධන මෙසේ ශතකයක් ලබාගත්තේය. මෙම ශතකය වාර්තා කිරීම සඳහා ඔහු පන්දු 195 ට මුහුණ දුන් අතර මේ වනවිට නොදැවී ක්‍රීඩා කරමින් සිටියි. දෙවන ටෙස්ට් තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව මේ වනවිට පන්දුවට පහරදෙමින් ශ්‍රී ලංකා කණ්ඩායම කඩුලු 04 ක් දැවී ලකුණු 203 ක් රැස්කරගෙන සිටියි.", "URL": "https://sinhala.adaderana.lk/news.php?nid=23264", "Category": null, "Parent URL": null}