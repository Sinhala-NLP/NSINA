{"Source": "Adaderana", "Timestamp": "March 30, 2013 09:54 am", "Headline": "පෙයාර්ස් මල් සුවඳ බිළිඳා රනින් සරසයි", "News Content": "මෙරට ළදරු නිෂ්පාදන අතර මල් සුවඳ පාදක කරගත් නිෂ්පාදන පෙළක් හඳුන්වා දෙමින් සුවහසක් මව්වරුන්ගේ විශ්වාසය දිනාගත් යුනිලීවර් සමාගමේ සාඩම්බර නිෂ්පාදනයක් වන පෙයාර්ස්, සිය ලෙන්ගතු පාරිභෝගිකයින් වෙත රන් තිළිණ සමඟින් පෙයාර්ස් ෆ්ලෝරල් ලෙස නැවුම් නිෂ්පාදන පෙළක් හඳුන්වාදෙයි. මල් සුවඳ කැටි කරගත් ‘‘පෙයාර්ස් ෆ්ලෝරල් ’’නව නිෂ්පාදන පෙළ අතරට කිරි ප්‍රෝටීනවලින් සමන්විත ‘‘ෆ්ලෝරල් සබන්’’ සෞම්‍ය බව හා තෙතමනය සුරකිමින් බිළිඳු සම ආරක්ෂා කර බිළිඳා පහසුවෙන් තබන ‘‘ෆ්ලෝරල් කී‍්‍රම්’’ හා ස්වභාවික මල් සුවඳින් සපිරි ‘‘ෆ්ලෝරල් කොලෝන්’’ එක්ව පවතියි. මෙම නව නිෂ්පාදන පෙළ වෙළඳපලට හදුන්වා දීමට සමඝාමීව සිය ලෙන්ගතු පාරිභෝගිකයින් වෙත තිළිණ ප‍්‍රදානය කරමින් බිළිදා රනින් සරසන්නට පෙයාර්ස් සූදානමින් සිටියි. මෙම නිෂ්පාදන පෙළ සමඟ කි‍්‍රයාත්මක කරනු ලබන ‘‘රන් කාසි පිරිනැමීමේ වැඩසටහන’’ මගින් බිළිඳාට මෙන්ම දෙමාපියන් වෙනුවෙන් ද තිළිණ ප‍්‍රදානය කිරීම පෙයාර්ස් හි අරමුණ වන අතර දිනුම් ඇදීමෙන් ජයග‍්‍රහණය හිමිකර ගනු ලබන 150දෙනෙකු වෙත රන් කාසි පිරිනැමීම සිදු කරනු ලබයි. මෙම වැඩසටහන පිළිබඳව අදහස් දක්වමින් යුනිලීවර් ශී‍්‍ර ලංකා සමාගමේ පෙයාර්ස් සන්නාම සහකාර කළමණාකාරිනි අන්යා දල්පදාදු මහත්මිය ප‍්‍රකාශ කළේ ‘‘ පෙයාර්ස් ෆ්ලෝරල් නව නිෂ්පාදන මිලදී ගන්නා පාරිභෝගිකයින්ට ඇසුරුමෙහි ඇති සූරන කොටසෙහි සඳහන් අංකය හා ජාතික හැදුනුම්පත් අංකය සටහන් කර 8575 යන අංකය වෙත කෙටි පණිවුඩයක් මඟින් එවීමෙන් තරඟයට ඇතුලත් විය හැකියි. දීර්ඝ කාලයක් පුරා තමන් හා එක්ව සිටින පාරිභෝගිකයින් ඇගැයීමට ලක් කිරීම සඳහා පෙයාර්ස් නිරතුරුවම මෙවැනි ප‍්‍රවර්ධන වැඩසටහන් කි‍්‍රයාත්මක කරමින් සිටිනවා.’’ යනුවෙනි. බිළිඳාට වඩාත් හිතකර මෙන්ම සනීපාරක්ෂක නිෂ්පාදනයක් වන පෙයාර්ස් පිළිබඳව අදහස් දැක්වූ යුනිලීවර් ශී‍්‍ර ලංකා සමාගමේ ළදරු නිෂ්පාදන පිළිබඳ අංශ ප‍්‍රධානී ශර්මිලා බණ්ඩාර මහත්මිය ‘‘බිළිදාගේ මෙන්ම මවගේත් ආරක්ෂාව හා සුපිරිසිදු-සුමුදු බව සුරැකීම ප‍්‍රධාන වශයෙන් අරමුණු කරගත් සිය නිෂ්පාදන අද වන විට දිවයින පුරා සීඝ‍්‍ර ව්‍යාප්තියක් පෙන්වුම් කරමින් සුවහසක් මව්වරුන්ගේ විශ්වාසය දිනාගත් ළදරු නිෂ්පාදන බවට පත්ව තිබෙනවා. පෙයාර්ස් නිෂ්පාදන සිය පාරිභෝගිකයින් වෙත අනර්ඝ ප‍්‍රතිලාභ අත්කර දෙමින් වෙළඳපළ තුළ සිය වටිනාකම තවදුරටත් ඉහළ නංවා ගැනීමට සමත්ව සිටිනවා.’’ යනුවෙන් පැවසීය.", "URL": "https://sinhala.adaderana.lk/news.php?nid=32848", "Category": null, "Parent URL": null}