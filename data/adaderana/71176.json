{"Source": "Adaderana", "Timestamp": "March 21, 2017 01:27 pm", "Headline": " ව්‍යවස්ථා සංශෝධනයට හා ජනමත විචාරණයට සුළු පිරිසක් විරුද්ධයි", "News Content": "නව ව්‍යවස්ථා සංශෝධනයට සහ ජනමත විචාරණයට රජයේ සුළු පිරිසක් විරුද්ධ බව අමාත්‍ය රාජිත සේනාරත්න මහතා පවසයි. කෙසේ වෙතත් රට හදන බලවේග ජනමත විචාරණයට සහ ව්‍යවස්ථා සංශෝධනයට එකඟ බව අමාත්‍යවරයා පවසයි. ෆෙඩරල් රාජ්‍යයක් ඉල්ලූ දෙමළ ජාතික සන්ධානය ඒකීය රාජ්‍යයක් යටතේ බලය බෙදීමට වර්තමානයේ සූදානම් අතර ඔවුන්ද නව ව්‍යවස්ථා සංශෝධනයට සහ ජනමත විචාරණයට එකඟත්වය පළ කර ඇති බව රාජිත සේනාරත්න මහතා වැඩි දුරටත් පෙන්වා දෙයි. නව ආණ්ඩුක්‍රම ව්‍යවස්ථාව සැකසීමේ ක්‍රියාවලිය පිළිබඳ ජනතාව දැනුවත් කිරීමේ සම්මන්ත්‍රණයකට එක්වෙමින් රාජිත සේනාරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=71176", "Category": null, "Parent URL": null}