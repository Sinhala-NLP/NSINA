{"Source": "Adaderana", "Timestamp": "July 2, 2018 01:15 pm", "Headline": "තලාවේ දී රාජ්‍ය බැංකුවක් කොල්ලකයි-CCTVදත්ත ගබඩාවත් ගලවන් ගිහින්", "News Content": "අනුරාධපුර, තලාව නගරයේ පිහිටි රාජ්‍ය බැංකුවකට ඇතුළු වූ පිරිසක් එහි තිබු මුදල් සහ ස්වර්ණාභරණ සොරකම් කර ඇති බව අද දෙරණ වාර්තාකරු පවසයි. පසුගිය සති අන්ත නිවාඩු දින දෙකෙහි මෙම සොරකම සිදුව ඇති බව සැක පළ කරන බව පොලීසිය පවසයි. මෙම බැංකුවේ ඇති සේප්පු හතරෙන් තුනක්ම සොරුන් විසින් කඩා දමා ඇති බව වාර්තා වෙයි. මේ අතර බැංකුවේ ආරක්ෂක කැමරා පද්ධතියේ දත්ත ගබඩාවද සොරුන් විසින් ගලවාගෙන ගොස් ඇති බව පොලීසිය සඳහන් කළේය. සිද්ධිය සම්බන්ධයෙන් මේ වන විට අනුරාධපුර බාර පොලිස් අධිකාරීවරයාගේ මෙහෙයවීම යටතේ පොලිස් කණඩායම් 5ක් පමණ යොදවා පරීක්ෂණ ආරම්භ කර ඇති බව පොලීසිය වැඩිදුරටත් පැවසීය.", "URL": "https://sinhala.adaderana.lk/news.php?nid=91841", "Category": null, "Parent URL": null}