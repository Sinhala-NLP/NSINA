{"Source": "Adaderana", "Timestamp": "August 2, 2010 07:55 am", "Headline": "සංගක්කාර ටෙස්ට් පිතිකරුවන් අතර අංක එකට", "News Content": "ජාත්‍යන්තර ටෙස්ට් ක්‍රිකට් ශ්‍රේණිගත කිරීම් වලට අනුව පිතිකරුවන් අතරින් පළමු ස්ථානයට පත්වීමට ශ්‍රි ලංකා කණ්ඩායමේ නායක කුමාර සංගක්කාර සමත් වී තිබේ. මීට පෙර පළමු ස්ථානයේ සිටි වීරේන්ද්‍ර ‍ෂෙවාග් ඒ අනුව දෙවන ස්ථානයට පත්වී තිබේ. පසුගියදා අවසන් වු ඉන්දු - ශ්‍රි ලංකා ටෙස්ට් තරගයේදී කුමාර සංගක්කාර පළමු ඉනිමේදී ලකුණු 219ක් සහ දෙවන ඉනිමේදී නොදැවී ලකුණු 42ක් රැස් කර ගැනීම ශ්‍රේණිගත කිරීම් වල පළමු ස්ථානය දක්වා පැමිණීමට හේතුවී ඇත. වීරේන්ද්‍ර ෂෙවාග් එම තරගයේ පළමු ඉනිමේදී රැස් කර ගත්තේ ලකුණු 99ක් පමණි. මේ අතර සචින් තෙන්ඩුල්කාර් ද පසුගිය තරගයේ ලබාගත් ද්විත්ව ශතකය සමග සිව් වැනි ස්ථානයට පැමිණ තිබේ.", "URL": "https://sinhala.adaderana.lk/news.php?nid=9967", "Category": null, "Parent URL": null}