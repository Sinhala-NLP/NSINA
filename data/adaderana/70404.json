{"Source": "Adaderana", "Timestamp": "March 4, 2017 11:14 am", "Headline": "ගවයින් ප්‍රවාහනය කරලා කූඩුවට යයි ", "News Content": "සුඛෝපබෝගී වෑන් රථයකින් ගවයින් ප්‍රවාහනය කළ පුද්ගලයෙකු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ. වීරකැටිය පොලීසියට ලද තොරතුරක් මත මාර්ග බාධක යොදා අදාළ සැකකරු අත්අඩංගුවට ගැනීමට ක්‍රියා කළ බව පොලීසිය පැවසුවේය. වෑන් රථය පොලිස් අණ නොතකා ධාවනය කිරීමේදී පොලිසි විසින් වෙඩි ප්‍රහාර ද එල්ල කර තිබේ. එහිදී වෑන් රථයේ සිටි පුද්ගලයින් කිහිප දෙනෙකු පලාගොස් ඇති අතර එක් පුද්ගලයෙකු අතුඅඩංගුවට ගැනීමට හැකි වූ බව පොලීසිය පැවසුවේය. එම වෑන් රථයේ තිබී ගිනි අවියක් සහ ගවයෙකු පොලීසිය භාරයට ගෙන තිබේ. අත්අඩංගුවට ගත් සැකකරු අධිකරණයට ඉදිරිපත් කිරීමෙන් පසුව ලබන 17 වනදා දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළ බව පොලීසිය පැවසුවේය.", "URL": "https://sinhala.adaderana.lk/news.php?nid=70404", "Category": null, "Parent URL": null}