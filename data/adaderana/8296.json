{"Source": "Adaderana", "Timestamp": "May 10, 2010 09:00 am", "Headline": "දුම්රියේ ගැටී දෙදෙනෙක් මරුට", "News Content": "බම්බලපිටිය දුම්රිය ස්ථානය ආසන්නයේදි දුම්රියේ ගැටීමෙන් පුද්ගලයන් දෙදෙනෙකු මියගොස් තිබේ. ඊයේ රාත්‍රී 7.50ට පමණ කොළඹ සිට අලුත්ගම බලා ධාවනය වු දුම්රියෙහි ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. මෙසේ මියගොස් ඇත්තේ මිරිහාන සහ නාවලපිටිය ප්‍රදේශවල පදිංචිකරුවන් දෙදෙනෙකි. මියගිය පුද්ගලයින් දෙදෙනාගේ මෘත ශරීර කළුබෝවිල මහ රෝහලේ තැන්පත් කර ඇත. සිද්ධිය සම්බන්ධයෙන් බම්බලපිටිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8296", "Category": null, "Parent URL": null}