{"Source": "Adaderana", "Timestamp": "August 17, 2018 11:25 am", "Headline": "  20යි 20සේ කළමනාකරුවන් සහ පුහුණුකරුවන් නම් කරයි", "News Content": "ශ්‍රී ලංකා ක්‍රීකට් ආයතනය විසින් සංවිධානය කරන පන්දුවාර 20/20 තරගාවලියේ කණ්ඩායම් කළමනාකරුවන් සහ පුහුණුකරුවන් නම් කර ඇත. තරගාවලිය ලබන 21 වැනිදා සිට සැප්තැම්බර් මස 02 දක්වා පැවැත්වීමට නියමිතයි. ඒ අනුව දඹුල්ල කණ්ඩායමේ කළමනාකරු ලෙස විනෝදන් ජෝන් මහතා පත් කර ඇති අතර එම කණ්ඩායමේ ප්‍රධාන පුහුණුකරු ලෙස පත් කර ඇත්තේ සුමිත්‍ර වර්ණකුලසූරිය මහතා යි. මහනුවර කණ්ඩායමේ කළමනාකරු ලෙස ප්‍රසයන්ත උදයරත්න මහතා නම් කර ඇති අතර එහි ප්‍රධාන පුහුණුකරු ලෙස පියල් විජේතුංග මහතා පත් කර ඇති බව ශ්‍රිලංකා ක්‍රිකට් ආයතනය සඳහන් කළේය. කොළඹ කණ්ඩායමේ කළමනාකරු ලෙස ගජබා පිටිගල මහතා පත් කර ඇත. එම කණ්ඩායමේ ප්‍රධාන පුහුනුකරු ලෙස පත් කර ඇත්තේ අවිශ්ක ගුණවර්ධන මහතා යි. ගාල්ල කණ්ඩායමේ කළමනාකරු ලෙස නලින් ද ඉලංගකෝන් මහතා පත් කර ඇති අතර එම කණ්ඩායමේ ප්‍රධාන පුහුණුකරු ලෙස රෝයි ඩයස් මහතා පත් කර තිබේ.", "URL": "https://sinhala.adaderana.lk/news.php?nid=94548", "Category": null, "Parent URL": null}