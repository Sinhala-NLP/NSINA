{"Source": "Adaderana", "Timestamp": "February 12, 2015 08:45 am", "Headline": "අතුරු අය වැයේ සහන ජනතාව භුක්ති විඳින හැටි සොයන්න සමීක්ෂණයක්", "News Content": "නව රජය ඉදිරිපත් කළ අතුරු අය වැයෙන් ලබා දුන් සහන ජනතාව භුක්ති විදින ආකාරය පිළිබඳව සමීක්ෂණයක් සිදුකිරීමට ජන ලේඛණ හා සංඛ්‍යාලේඛන දෙපාර්තමේන්තුව තීරණය කර තිබේ.දිවයින පුරා ක්‍රියාත්මක වන පරිදි මෙම සමීක්ෂණය සිදු කිරීමට නියමිතය.අතුරු අය වැය මගින් සිදුකළ භාණ්ඩ මිල අඩුකිරීම ජනතාවට කෙසේ බලපා ඇත්ද යන්න මෙහිදී සොයා බැලෙනු ඇත.ඊට අමතරව රාජ්‍ය සේවකයින්ට ලබාදුන් වැටුප් වැඩිවීම ඔවුන්ගේ පවුල් වලට කුමන බලපෑමක් එල්ල කර ඇත්ද යන්න පිළිබඳව ද මෙම සමීක්ෂණය මගින් සොයාබැලීමට නියමිතව තිබේ.ඊට අමතරව ගොවි ජනතාවට සහ වෙළඳ ප්‍රජාවට අතුරු අයවැයෙන් ලබා දුන් සහන ඔවුන් භුක්ති විඳින ආකාරය පිළිබඳව ද සමීක්ෂණය සිදුකිරීමට බලාපොරොත්තු වන බව ජන ලේඛන හා සංඛ්‍යාලේඛන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=49294", "Category": null, "Parent URL": null}