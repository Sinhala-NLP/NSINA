{"Source": "Adaderana", "Timestamp": "February 16, 2013 10:08 am", "Headline": "උල්කාෂ්ම ගැන රුසියාවේ විරුද්ධ පක්ෂයට සැකයක්", "News Content": "රුසියාවට පතිත වූ උල්කාෂ්ම වර්ෂාවෙන් තුවාල ලැබූ සංඛ්‍යාව 950 දෙනෙකු දක්වා ඉහළ ගොස් තිබේ. බහුල වශයෙන් වාර්තා වී ඇත්තේ සීරීම් සහ පිළිස්සීම් තුවාල ලැබූවන් පිළිබඳවය. තුවාල ලැබූවන් 46 දෙනෙකු රෝහල් ගත කර ඇති බව ද විදේශ මාධ්‍ය වාර්තා කරයි. මෙහි වැඩි බලපෑමක් එල්ල වී ඇත්තේ යෙකටරින්බර්ග් ප්‍රදේශයටය. උල්කාෂ්ම වර්ෂාවෙන් හටගත් කම්පනයත් සමඟ ගොඩනැගිලි බොහොමයකට සුළු හානි සිදුව ඇති බව සඳහන්ය. රුසියානු ජනාධිපති ව්ලැඩ්මීර් පූටින් ප්‍රකාශ කර ඇත්තේ විශාල ප්‍රමාණයේ උල්කාෂ්මයක් ජනාකීර්ණ ප්‍රදේශයකට කඩා නොවැටීම සම්බන්ධයෙන් දෙවියන්ට ස්තූති වන බවයි. එහෙත් එරට විරුද්ධ පක්ෂය ප්‍රකාශ කර ඇත්තේ මෙය අමෙරිකාව විසින් අත්හදා බැලූ නවීනතම අවියකින් එල්ල වූවක් බවයි.", "URL": "https://sinhala.adaderana.lk/news.php?nid=31678", "Category": null, "Parent URL": null}