{"Source": "Adaderana", "Timestamp": "September 16, 2016 02:10 pm", "Headline": "  නීති විරෝධීව ප්‍රවාහනය කළ බුරුත දැව ‍තොගයක් මාට්ටු", "News Content": "ලොරි රථයකින් නීති විරෝධීව ප්‍රවාහනය කරමින් තිබූ දැව තොගයක් කොඩිකාමම් ප්‍රදේශයේදී පොලිස් භාරයට ගෙන තිබේ.අදාළ ලොරි රථය සැකකටයුතු අන්දමින් යාපනය දෙසට ධාවනය වෙමින් තිබියදී එය නතර කරන ලෙස මාර්ග ආරක්ෂක රාජකාරීයේ යෙදී සිටි පොලිස් නිලධාරීන් විසින් දැනුම්දී ඇති බව සඳහන්ය.කෙසේ වෙතත් එම නියෝගය නොතකා එහි රියදුරු ලොරි රථය ධාවනය කර ඇති අතර පොලීසිය යතුරුපැදියකින් ලොරි රථය ලුහුබැද තිබේ.එහිදී ලොරි රථය මාර්ගයෙන් ඉවතට පැන පෙරළී ඇති බව පොලීසිය පැවසුවේය.එම අවස්ථාවේ ලොරි රථයේ රියදුරු පළා ගොස් ඇති අතර ලොරි රථය පරීක්ෂා කිරීමේදී ඉතා සූක්ෂම ලෙස අසුරා තිබූ බුරුත දැව කදන් 36ක් සොයා ගෙන තිබේ.සිද්ධිය සම්බන්ධයෙන් කොඩිකාමම් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64136", "Category": null, "Parent URL": null}