{"Source": "Adaderana", "Timestamp": "September 27, 2012 12:46 pm", "Headline": "දුර කතරක් ගෙවා ගොස් අතරමංවූවෝ දිවයිනට", "News Content": "සෞදි අරාබියේ අතරමංව සිටි තවත් ශ්‍රී ලාංකිකයින් පිරිසක් මෙරටට පැමිණ තිබේ. අද (27) අලුයම මෙම පිරිස දිවයිනට පැමිණි බව සඳහන්ය. පුද්ගලයින් 17 දෙනෙකු මෙරටට පැමිණ ඇති අතර ඔවුන්ගෙන් 15 දෙනෙකු කාන්තාවන් බව ගුවන්තොටු‍පොල ආරංචි මාර්ග සඳහන් කළේය. මොවුන් ගෘහ සේවය සඳහා ගොස් අතරමංව එරට රැඳවුම් කඳවුරුවල රැඳී සිට ඇති අතර ශ්‍රී ලංකාවේ බලධාරීන් විසින් මොවුන්ව මෙරටට ගෙන්වා ගැනීමට කටයුතු කොට ඇත. මෙම පිරිස වැලිමඩ, බෙලිඅත්ත, බණ්ඩාරවෙල කිලිනොච්චිය සහ යාපනය ප්‍රදේශවල පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=27790", "Category": null, "Parent URL": null}