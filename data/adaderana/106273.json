{"Source": "Adaderana", "Timestamp": "March 18, 2019 12:40 pm", "Headline": "ජනතා පැතුම් ඉටු කළ හැකි එකම දේශපාලන ව්‍යාපාරය ජනතා විමුක්ති පෙරමුණයි", "News Content": "ජනතාවගේ අභිමතයන් ඉටුකළ හැකි එකම දේශපාලන ව්‍යපාරය ජනතා විමුක්ති පෙරමුණ පමණක් බව එම පෙරමුණේ නායක අනුර කුමාර දිසානායක මහතා පවසයි. අම්බලන්ගොඩ ඊයේ(17) පැවති ආසන බලමණ්ඩල රැස්වීමට එක්වෙමින් ඒ මහතා මේ බව සඳහන් කළේය. ප්‍රධාන දේශපාලන පක්ෂ දෙකටම ජනතාව ඉදිරියට ගොස් හොරකම් නොකරන බව පැවසිය නොහැකි බවත් පැවසු අනුර කුමාර මහතා, කිසි දිනක මහින්ද රාජපක්ෂ මහතාට හෝ රනිල් වික්‍රමසිංහ මහතාටග ගමට ගොස් ජනතාව ඉදිරියේ මේ පිළිබඳ කථා කිරීමේ හැකියාවක් නොමැති බව ද මෙහිදී සඳහන් කළේය. අද රටේ ජනතාවට ප්‍රාර්ථනා 3ක් ඇති බවත්, ඒ ආර්ථික, ප්‍රාජාත්‍රන්ත්‍රවාදය හා තුන්වැන්න දූෂණවලින් තොර රටක් බව ද ඒ මහතා වැඩි දුරටත් පැවසීය. මෙම බලාපොරොත්තු වෙනුවෙන් සෑදුව ආණ්ඩුව එය කඩකල බව ද කියා සිටි දිසානායක මහතා, ඒ වෙනුවෙන් පළවා හැරිය ආණ්ඩුව නැවත ගෙන ආ බවද කියා සිටියේය. මෙය චක්‍රයක් බවට පත්ව ඇති බවත්, ජනතා අපේක්ෂාවන් ඉටු කළ හැකි එකම දේශපාලන පක්ෂය ජනතා විමුක්ති පෙරමුණ වන බව ද පැවසු අනුර කුමාර මහතා, මෙය ඉටු කරනවාද නැද්ද යන පැනය පමණක් අද ඉතිරිව ඇති බව ද පැවසීය.", "URL": "https://sinhala.adaderana.lk/news.php?nid=106273", "Category": null, "Parent URL": null}