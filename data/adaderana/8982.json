{"Source": "Adaderana", "Timestamp": "June 13, 2010 04:19 pm", "Headline": "ව්‍යවස්ථා සංශෝධනයට නීතිමය උපදෙස් අපේක්ෂාවෙන් සිටිනවා", "News Content": "යෝජිත ආණ්ඩුක්‍රම ව්‍යවස්ථා සංශෝධනය සම්බන්ධයෙන් නීතිමය උපදෙස් අපේක්ෂාවෙන් සිටින බව අග්‍රාමාත්‍ය දි. මු ජයරත්න මහතා පවසයි. අදාළ යෝජනා මේ වන විට නීති විශාරදයන් වෙත යොමු කර ඇති බව අග්‍රාමාත්‍යවරයා සඳහන් කරයි. ඔවුන්ගේ නිර්දේශ ලැබුණු වහා අදාළ සංශෝධන ඇතුළත් යෝජනා පාර්ලිමේන්තුවට ඉදිරිපත් කරන බව අග්‍රාමාත්‍ය දි. මු ජයරත්න මහතා ප්‍රකාශ කරයි. යෝජිත ආණ්ඩුක්‍රම ව්‍යවස්ථා සංශෝධනය මගින් ජනාධිපති ධුර කාලය වෙනස් කිරීම සම්බන්ධයෙන් අවසන් තීරණයක් ගෙන නොමැති බව ද පෙන්වා දෙන අග්‍රාමාත්‍යවරයා ඒ සම්බන්ධයෙන් විපක්ෂය ගෙන යන විරෝධය පදනම් විරහිත බව ද පවසයි.", "URL": "https://sinhala.adaderana.lk/news.php?nid=8982", "Category": null, "Parent URL": null}