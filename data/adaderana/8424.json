{"Source": "Adaderana", "Timestamp": "May 15, 2010 04:55 pm", "Headline": "යලට අවශ්‍ය පොහොර හිඟයකින් තොරව", "News Content": "යල කන්නයට අවශ්‍ය පොහොර හිඟයකින් තොරව දිවයින පුරා බෙදාහැරීමට පියවර ගන්නා ලෙස කෘෂිකර්ම අමාත්‍යාංශ ලේකම් කේ.සී. කරුණාතිලක මහතා අදාළ අංශවලට උපදෙස් ලබා දී තිබේ. ඊයේ කෘෂිකර්ම අමාත්‍යාංශයේ‍ දී පොහොර සමාගම්වල සභාපතිවරුන් පිරිසක් හමුවූ අවස්ථාවේ දී ඔහු මේ බව දැනුම් දී ඇති බව සඳහන්ය. බෙදාහරිනු ලබන පොහොර ගොවීන් වෙත නිසියාකාරව ලැබෙන්නේ ද යන්න පිළිබඳ සොයා බලන ලෙස ද අමාත්‍යාංශ ලේකම්වරයා මෙහිදී උපදෙස් ලබා දී තිබේ. එම පොහොර නිසි ප්‍රමිතියකින් යුතුද යන්න පිළිබඳව ද සැලකිලිමත් විය යුතු බව කෘෂිකර්ම අමාත්‍යාංශ ලේකම්වරයා එම නිලධාරීන්ට දැනුම් දී ඇත.", "URL": "https://sinhala.adaderana.lk/news.php?nid=8424", "Category": null, "Parent URL": null}