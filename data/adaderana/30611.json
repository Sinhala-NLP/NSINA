{"Source": "Adaderana", "Timestamp": "January 9, 2013 11:15 am", "Headline": "5 පන්තිය වෙන තැනකට දෙන්න බෑ", "News Content": "උද්ඝෝෂණයක් හේතුවෙන් කොට්ටාව - පිළියන්දල ප‍්‍රධාන මාර්ගයේ වාහන ගමනාගමන කටයුතුවලට බාධා එල්ල වී තිබේ. කොට්ටාව ධර්මපාල විද්‍යාලයේ පස්වන ශ්‍රේණිය වෙනත් ස්ථානයකට ගෙන යාමට විරෝධය පළ කරමින් අද (09) උදෑසන දෙමව්පියන් සහ ආදිශිෂ්‍යයින් උද්ඝෝෂණ ක‍්‍රියාමාර්ගයක නිරතවිණි. උද්ඝෝෂකයින් පාසල ඉදිරිපිට උද්ඝෝෂණයේ නිරතව සිටි බව සඳහන්ය. ඔවුන් මාර්ගය අවහිර කරමින් උද්ඝෝෂණයේ නිරතව සිටි බව අද දෙරණ වාර්තාකරු පැවසීය. පසුව පොලිස් නිලධාරීන්ගේ මැදිහත්වීමෙන් තත්ත්වය පාලනය කිරීමට පියවර ගෙන තිබේ.", "URL": "https://sinhala.adaderana.lk/news.php?nid=30611", "Category": null, "Parent URL": null}