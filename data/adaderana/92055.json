{"Source": "Adaderana", "Timestamp": "July 5, 2018 05:37 pm", "Headline": "පර්පෙචුවල් සමාගමේ ව්‍යාපාර කටයුතු අත්හිටුවීම දිගුවෙයි", "News Content": "පර්පෙචුවල් ට්‍රෙෂරීස් සමාගමේ ව්‍යාපාර කටයුතු අත්හිටුවීම තවත් මාස හයක් සඳහා දීර්ඝ කර තිබේ. ලියාපදිංචි ස්කන්ධ හා සුරැකුම්පත් ආඥාපනත හා දේශීය භාණ්ඩාගාර බිල්පත් ආඥාපනත යටතේ නිකුත් කරන ලද නියෝගයන්ට අනුව ශ්‍රී ලංකා මහ බැංකුව විසින් මෙම නියෝගය සිදු කර ඇත. ඒ අනුව ශ්‍රී ලංකා මහ බැංකුව විසින් සිදු කරනු ලබන විමර්ශන කටයුතු තවදුරටත් සිදුකර යෑමේ අරමුණින් ශ්‍රී ලංකා මහ බැංකුවේ මුදල් මණ්ඩලය විසින් පර්පෙචුවල් සමාගමේ ව්‍යාපාර කටයුතු ජූලි මස 5 වන දින සවස 4.30 සිට ඉදිරි මාස 6 ක් සඳහා මෙලෙස අත්හිටුවා තිබේ.", "URL": "https://sinhala.adaderana.lk/news.php?nid=92055", "Category": null, "Parent URL": null}