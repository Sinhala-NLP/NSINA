{"Source": "Adaderana", "Timestamp": "February 12, 2015 03:25 pm", "Headline": "රැඳවියා මට්ටුවෙයි", "News Content": "අධිකරණ සේවා කොමිෂන් සභාවේ ලේකම්වරයා බව පවසමින් දුරකථන ඇමතුමක් ඔස්සේ මහනුවර මහේස්ත්‍රාත් අධිකරණයේ රෙජිස්ට්‍රාර්වරියට බලපෑම් කළ බන්ධනාගාර රැඳවියෙකු තවදුරටත් රක්ෂිත බන්ධනාගාර ගතකර තිබේ.මහනුවර මහේස්ත්‍රාත් අධිකරණයේ විභාග වන නඩුවක විත්තිකරුවකුට වාසිදායක වන ආකාරයෙන් කටයුතු කරන ලෙසට අධිකරණ සේවා කොමිෂන් සභාවේ ලේකම්වරයා ලෙස පෙනීසිටි අයෙකුගෙන් පසුගිය වසරේ පෙබරවාරි මාසයේ දිනක මෙම දුරකථන ඇමතුම ලැබී තිබුණි. ඒ අනුව පොලිසිය සිදුකළ දිර්ඝ විමර්ශනයකදී අදාළ දුරකථන ඇමතුම පල්ලේකැලේ බන්ධනාගාරයේ රැඳවියෙකු විසින් ලබා දී ඇති බවට තොරතුරු අනාවරණය වී ඇත.සිද්ධිය සම්බන්ධයෙන් අත්අඩංගුවට ගත් එම රැඳවියා මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 25 වන දින දක්වා රක්ෂිත බන්ධනාගාර ගත කිරීමට නියෝග කර ඇත.", "URL": "https://sinhala.adaderana.lk/news.php?nid=49304", "Category": null, "Parent URL": null}