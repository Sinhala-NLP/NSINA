{"Source": "Adaderana", "Timestamp": "February 16, 2013 02:57 pm", "Headline": "රනිල්ගෙන් ජනපතිට ඉල්ලීමක්", "News Content": "2009 වසරේදී එක්සත් ජාතින්ගේ මානව හිමිකම් කවුන්සිලයට ඉදිරිපත් කළ යෝජනාව ක්‍රියාත්මක කරන ලෙස ජනාධිපති මහින්ද රාජපක්ෂ මහතාගෙන් ඉල්ලීමක් කරන බව විපක්ෂනායක රනිල් වික්‍රමසිංහ මහතා පවසයි. ත්‍රීකුණාමලයේදී මෙවර පැවැති ජාතික නිදහස් දින උත්සවයේදී රට ගොඩනැගීම සඳහා ජනාධිපතිවරයා විපක්ෂයේ සහය ලබාදෙන ලෙස ඉල්ලා සිටි බව ඔහු පෙන්වාදෙයි. ඒ අනුව ජනාධිපතිවරයා ප්‍රමුඛ රජයට උපදෙස් සහ සහය ලබාදීමට සුදානම් යැයි රනිල් වික්‍රමසිංහ මහතා සඳහන් කරයි. එහෙත් එසේ සහය ලබාදීමට නම් මානව හිමිකම් කවුන්සිලයට ඉදිරිපත් කළ යෝජනා අනුව කටයුතු කරන ලෙසද අද (16) කිලිනොච්චියේ දෙමළ ජාතික සන්ධාන කාර්යාලයේ පැවති මාධ්‍ය හමුවකට සහභාගි වෙමින් විපක්ෂනායකවරයා මේ බව පැවසීය.", "URL": "https://sinhala.adaderana.lk/news.php?nid=31687", "Category": null, "Parent URL": null}