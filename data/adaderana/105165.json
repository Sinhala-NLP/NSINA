{"Source": "Adaderana", "Timestamp": "February 27, 2019 06:14 pm", "Headline": "වෙනත් පාසලකට ගිය විදුහල්පති ඉල්ලා දෙමාපියන් මහ පාරේ", "News Content": "රත්නපුර - ඇඹිලිපිටිය ප්‍රධාන මාර්ගය පැල්මඩුල්ල ධර්මාලෝක විද්‍යලය ඉදිරිපිටින් අවහිර කරමින් අද(27) එම විදුහලේ සිසුන්ගේ දෙමාපියන් පිරිසක් විරෝධතාවක නිරත විය. ඒ ස්ථාන මාරුවක් ලබා වෙනත් විදුහලකට ගිය පාසලේ විදුහල්පතිවරයා නැවත විදුහලට ලබාදෙන ලෙස ඉල්ලා ඉල්ලමින්. අද දහවල් පැවති මෙම විරෝධතාවට සිසු දරුවන්ගේ දෙමාපියන් විශාල පිරිසක් එක්ව සිටියේය. අප වාර්තාකරු පැවසුවේ මේ හේතුවෙන් මාර්ගයේ රථවාහන ධාවනයටද බාධා එල්ල වු බවයි. පසුව පැල්මඩුල්ල පොලිස් ස්ථානාධිපතිවරයාගේ මැදිහත් විමෙන් සබරගමුව පළාත් අධ්‍යාපන අධ්‍යක්ෂ සේපාල කුරුප්පු ආරච්චි මහතා එම ස්ථානයට පැමිණ ආණ්ඩුකාරවරයා සමග සාකච්ඡාවක් ලබාදෙන බවට පැවසිමත් සමග පිරිස විරෝධතාව අවසන් කර විසිර ගියේය.", "URL": "https://sinhala.adaderana.lk/news.php?nid=105165", "Category": null, "Parent URL": null}