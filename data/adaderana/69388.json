{"Source": "Adaderana", "Timestamp": "February 9, 2017 04:49 pm", "Headline": " බිබිල-මැදගම AH1N1 පැතිරයාම පාලනය කරයි", "News Content": "බිබිල සහ මැදගම සෞඛ්‍ය වෛද්‍ය නිලධාරී කොට්ඨාසවල ඉන්ෆ්ලුවෙන්සා ඒ. එච්.1 එන්.1 රෝගය පැතිරයාම සම්පූර්ණයෙන් පාලනය කර ඇති බව සෞඛ්‍ය සේවා අධ්‍යක්ෂ ජනරාල් ජයසුන්දර බණ්ඩාර මහතා පවසයි.පසුගිය ජනවාරි මස 27 වනදා සිට ඊයේ(08) දිනය දක්වා කාලය තුළ මෙම රෝගය වැළදුණු රෝගීන් 30 දෙනෙකු බිබිල මූලික රෝහලට ඇතුළත් කර ඇති බව සෞඛ්‍ය අමාත්‍යංශය සඳහන් කළේය.ප්‍රතිකාර ලබන රෝගීන් අතර සිව් දෙනෙකු ගැබිනි මාතාවන් වන අතර ඒ අතර දරුවන් 05 දෙනෙකු ද වන බව සඳහන්ය.ඔවුගේ ලේ සාම්පල බොරැල්ල වෛද්‍ය පර්යේෂණ ආයතනයට යොමු කර තිබේ.ප්‍රතිකාර ලබා සුවය ලැබූ රෝගීන් කිහිප දෙනෙකු මේ වන විට රෝහලෙන් පිටව ගොස් ඇති අතර රෝගීන්ට අවශ්‍ය ඖෂධ හිඟයකින් තොරව ලබාදීමට කටයුතු කරන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=69388", "Category": null, "Parent URL": null}