{"Source": "Adaderana", "Timestamp": "June 20, 2018 10:51 am", "Headline": "ඥානසාර හිමියන්ගේ චීවරය ගැන අධිකරණ ඇමතිනිය කරුණු දක්වයි ", "News Content": "බෞද්ධ භික්ෂුවකගේ චීවරය ඉවත් කිරීමේ බලයක් බෞද්ධ කටයුතු කොමසාරිස් ජෙනරාල්වරයාට නොමැති බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාල මහත්මිය පවසයි. පුජ්‍ය ගලගොඩඅත්තේ ඥානසාර ස්වාමීන් වහන්සේ බන්ධනාගාරගත කිරීමෙන් අනතුරුව චීවරය ඉවත් කිරීම සම්බන්ධයෙන් ශ්‍යාමෝපාලි වංශික මහා නිකායේ කෝට්ටේ ශ්‍රී කල්‍යාණි සාමග්‍රී ධර්ම මහා සභාවේ අනුනායක මහාචාර්ය අති පුජ්‍ය කොටපිටියේ රාහුල ස්ථවීරයන් වහන්සේ විසින් අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරල මහත්මියට යොමුකරන ලද ලිපියකට පිළිතුරු ලිපියක් යවමින් අමාත්‍යවරිය මේ බව ප්‍රකාශ කළාය. ඒ අනුව දැනට පවතින නීතිය අනුව බෞද්ධ භික්ෂුවක් එම තත්ත්වයෙන් පහත්කොට චීවරය ඉවත් කිරීමේ බලය ඇත්තේ එම ස්වාමීන් වහන්දේ පැවිද්ද සහ උපසම්පදාව ලද උන්වහන්සේ අයත් සංඝ සභාවට බවත් බෞද්ධ කටයුතු ජෙනරාල්වරයාට එබඳු බලක් නොමැති අතර අදාළ නිකායේ මහනායක මාහිමිපානන්ගේ නියෝගය මත පමණක් එසේ එසේ කිරීමට බෞද්ධ කටයුතු කොමසාරිස් ජෙනරාල්වරයාට හැකියාව තිබෙන බව පිළිතුරු ලිපියේ සඳහන් වේ. අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාල මහත්මිය විසින් යොමු කළ සම්පූර්ණ පිළිතුරු ලිපිය පහතින් දැක්වෙයි. අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරාල මහත්මිය විසින් යොමු කළ සම්පූර්ණ පිළිතුරු ලිපිය by Anonymous 4xL1hr21yl on Scribd", "URL": "https://sinhala.adaderana.lk/news.php?nid=91178", "Category": null, "Parent URL": null}