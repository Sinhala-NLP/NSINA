{"Source": "Adaderana", "Timestamp": "October 17, 2016 10:03 pm", "Headline": "අස්වුණේ ඇයි කියලා එතුමියගෙන් අහන්න", "News Content": "පසුගියදා ජනාධිපතිවරයා විසින් සිදුකළ ප්‍රකාශය අල්ලස් හෝ දූෂණ විමර්ශන කොමිසමේ අධ්‍යක්ෂ ජනරාල්වරියට එම තනතුරින් ඉල්ලා අස්වීමට හේතුවක් විය නොහැකි බව මහමාර්ග රාජ්‍ය අමාත්‍ය ඩිලාන් පෙරේරා මහතා පවසයි.ශ්‍රීලනිප මූලස්ථානයේදී අද පැවැති මාධ්‍ය හමුවකදී මේ ගැන මාධ්‍යවේදියෙකු ප්‍රශ්න කළ අවස්ථාවේ අමාත්‍යවරයා එම පිළිතුර ලබාදුන්නේය.එහිදී ඔහු කියා සිටියේ ජනාධිපතිවරයා කිසිවෙකුටත් ඇඟිල්ල දිගු කළේ නැති බවයි.මේ නිසා ඉල්ලා අස්වුණේ ඇයි කියා එතුමියගෙන් ඇසිය යුතු බවත්, තොප්පිය හරිනම් දාගත හැකි බවත්, ඒ මහතා පැවසුවේය.ජනවාරී 8 ජනාධිපතිවරණයෙන් පසු දැන් අලුත් කලාවක් බිහිවී ඇති බවත්, යහපාලනය වෙනුවෙන් බෙරිහන් දුන් අය එයා වැඩ කළ යුත්තේ හැටඑක්ලක්ෂයක් වන අපි වෙනුවෙන් පමණක් යැයි කියන බවත්, හෙතෙම පෙන්වාදුන්නේය.ශ්‍රීලනිප මතවාදය තුළ තමන් හා චන්ද්‍රිකා කුමාරතුංග මැතිණිය නිතර ගැටෙන බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=65133", "Category": null, "Parent URL": null}