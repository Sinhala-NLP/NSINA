{"Source": "Adaderana", "Timestamp": "January 2, 2019 04:56 pm", "Headline": "රථගාලෙන් උස්සපු බයිසිකලේ-CCTVදර්ශන සහිතයි", "News Content": "පොලොන්නරුව නගරයේ මුල්‍ය ආයතනයක සේවය කරන අයකුගේ නවතා තිබු යතුරු පැදිය කිසියම් පුද්ගලයෙකු සොරාගෙන යන අයුරු එම ගොඩනැගිල්ලේ ආරක්ෂක කැමරා වල සටන්ව තිබීම නිසා එම දර්ශන ඔස්සේ සැකකරු සොයා පරීක්ෂණ ආරම්භ කර ඇති බව පොලොන්නරුව පොලීසිය කියයි. පොලොන්නරුව අපරාධ විමර්ශන අංශය වෙත යතුරු පැදි හිමිකරු කල පැමිණිලලේ ඇති පරිදි යතුරු පැදිය හිමිකරු කදුරුවෙල නගරයේ මුල්‍ය ආයතනයක සේවය කරන අතර A 8163 අංකය සහිත යතුරු පැදිය එම ආයතනයේ රථගාලේ නවතා දමා තිබියදී ඉකුත් මස 11 දින තම රාජකාරිය නිම වී නිවස බලා යෑම සඳහා යතුරු පැදිය වෙත පැමිණියත් එම ස්ථානයේ යතුරු පැදිය තිබි නැත. වැරදීමකින් වෙනත් පුද්ගලයෙකු රැගෙන යන්නට ඇතැයි සිතා දිනක් බලා සිටියත් නොමැති නිසා ඒ පිළිබඳ පොලොන්නරුව පොලීසිය වෙත ගොස් පැමිණිලි කල බව බැදිවැව ප්‍රදේශයේ පදිංචි යතුරු පැදි හිමිකරු පොලීසියට පැමිණිලි කල බව පොලීසිය කියයි. එම පැමිණිල්ල අනුව පොලීසිය කල පරීක්ෂණ අනුව එම ගොඩනැගිල්ලේ සවිකර තිබු ආරක්ෂිත කැමරා පද්ධති පරීක්ෂා කිරීමේ ඉකුත් මස 11 දින පස්වරු 6.20 පමණ මෙම යතුරු පැදිය කිසියම් පුද්ගලයෙකු සොරගෙන යන අයුරු දක්නට ඇත. ඒ අනුව සැකකරු සොයා පොලිස් පරීක්ෂණ ආරම්භ වීමත් සමඟ සැකකරු මහියංගනය ප්‍රදේශයේ පුද්ගලයෙකු බව හදුනාගෙන ඇති බවත් එම පුද්ගලයා ප්‍රදේශයෙන් පලාගොස් ඇති බවත් පොලීසිය කියයි. පොලොන්නරුව කොට්ඨාශය භාර ජ්‍යෙෂ්ඨ පොලිස් අධිකාරි ඒ ජි ධමිමික වීරසේකර මහතාගේ උපදෙස් පරිදි පොලොන්නරුව පොලීසියේ පොලිස්ථානාධිපති ප්‍රධාන පොලිස් පරීක්ෂක එමි එස් එමි ජරුල් අපරාධ විමර්ශන අංශයේ ස්ථානාධිපති උප පොලිස් පරීක්ෂක සපුමල්, පොලිස් පරික්ෂක අමරබන්දු, පොලිස් සැරයන් රසුල්, කාන්තා පොලිස් සැරයන් ප්‍රියන්ති, පොලිස් කොස්තාපල් සුගත් නලින්ද ඇතුළු නිලධාරින් සැකකරු සොයා පරීක්ෂණ පවත්වයි.", "URL": "https://sinhala.adaderana.lk/news.php?nid=101700", "Category": null, "Parent URL": null}