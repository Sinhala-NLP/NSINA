{"Source": "Adaderana", "Timestamp": "March 9, 2013 12:54 pm", "Headline": "හංවැල්ලේ මාරක රිය අනතුරක්", "News Content": "හංවැල්ල, වනහගොඩ ප්‍රදේශයේ සිදුවූ රියඅනතුරකින් එක් අයෙකු මියගොස් තවත් පුද්ගලයින් 08 දෙනෙකු තුවාල ලබා තිබේ. අද උදෑසන 7.30 පමණ මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය. මහරගම සිට අවිස්සාවේල්ල බලා ධාවනය වූ ලංකා ගමනාගමන මණ්ඩලයට අයත් බස් රථයක් සහ අම්පාර සිට කොළඹ බලා ධාවනය වූ වෑන් රථයක් මුහුණට මුහුණ ගැටීම හේතුවෙන් මෙම අනතුර සිදුව ඇත. අනතුරින් වෑන් රථයේ රියදුරු එම ස්ථානයේදීම මියගොස් ඇති අතර තුවාල ලැබූ වෑන් රථයේ ගමන් ගත් පුද්ගලයින් 08දෙනා හෝමාගම මූලික රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=32250", "Category": null, "Parent URL": null}