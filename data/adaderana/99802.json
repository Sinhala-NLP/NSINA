{"Source": "Adaderana", "Timestamp": "November 26, 2018 11:22 am", "Headline": "මාතර සිසු ඝාතකයන් සොයන්න පොලිස් කණ්ඩායම් 5ක්", "News Content": "මාතර ඇළවේල්ල ප්‍රදේශයේදි පිහියකින් ඇන සිසුවෙකු ඝාතනය කළ සැකකරුවන් අත්අඩංගුවට ගැනීමට පොලිස් කණ්ඩායම් 05ක් විවිධ ප්‍රදේශ වලට යොමු කර තිබේ. අපරාධය සඳහා යොදා ගත් යතුරුපැදිය මාතර - වෙලේ වත්ත ප්‍රදේශයේ දමා ගොස් තිබියදි පොලිසිය විසින් සොයාගෙන තිබුණි. මාතර ඇළවේල්ල හරස් මාර්ගයේදී පෞද්ගලික උපකාරක පංතියකට යමින් සිටි පාසල් සිසුන් පිරිසකට තවත් පාසල් සිසුන් පිරිසක් පසුගිය 24වනදා කළ පහරදීමක් අතරතුර පිහි ඇණුමකට ලක් වූ 19 හැවිරිදි සිසුවෙකු ජීවිතක්ෂයට පත් විය. මෙලෙස ජීවිතක්ෂයට පත්වූයේ මාතර ශාන්ත තෝමස් විද්‍යාලයේ ජීව විද්‍යා අංශයේ ඉගෙනුම ලැබූ රවිඳු ගිම්හාන් නැමති සිසුවෙක්. මෙම පහර දීම අසල ආරක්ෂිත කැමරාවක සටහන්ව තිබුණි. ඒ අනුව කළ පරික්ෂණ වලදි හෙළි වුයේ සිතිජ නැමති සිසුවේකු විසින් අදාල පිහි ඇණු සිදු කර ඇති බවයි. මෙම ඝාතනය හේතු වි ඇත්තේ ප්‍රේම සම්බන්ධතාවයක් බව ආරංචි මාර්ග පවසයි.", "URL": "https://sinhala.adaderana.lk/news.php?nid=99802", "Category": null, "Parent URL": null}