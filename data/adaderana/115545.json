{"Source": "Adaderana", "Timestamp": "August 2, 2019 06:07 am", "Headline": "රටට අවශ්‍ය ජාත්‍යාන්තරය පිළිගත් ජනාධිපති අපේක්ෂකයෙක්", "News Content": "ඉදිරි ජනාධිපතිවරණය සඳහා ඉදිරිපත්වන අපේක්ෂකයා ජාත්‍යන්තරය පිළිගන්නා පුද්ගලයෙකු විය යුතු බව විශේෂ ප්‍රාදේශීය සංවර්ධන අමාත්‍ය වී. රාධාක්‍රිෂ්ණන් මහතා පැවැසීය. රාධාක්‍රිෂ්ණන් අමාත්‍යවරයාගේ 67 වන ජන්ම දිනය සමරමින් හැටන් නගරයේ සී.ඩබ්ලිව්.එෆ්. ශාලාවේදී ඊයේ(01) පැවති උත්සවයකදී ඒ මහතා මේ බව සඳහන් කළේය. එහිදී වැඩිදුරටත් අදහස් දක්වමින් වේලුසාමි රාධාක්‍රිෂ්ණන් අමාත්‍යවරයා මේ බව පැවසීය. “වතු කම්කරුවන්ගේ වැටුප් ප්‍රශ්නයේදී නවින් දිසානායක අමාත්‍යවරයා පවසන්නේ රුපියල් 50/- හේ වැඩිකිරිම කළ නොහැකි බවයි. එසේ නවින් අමාත්‍යවරයාට පැවසිය නොහැකියි. 2015 මැතිවරණයේදී අපි සියලු දෙනාම එ.ජා. පක්ෂයෙන් තරඟ කළේ වතු කම්කරුවන්ගේ ප්‍රශ්නවලට විසඳුම් දෙන බවට එකඟතාවයක් ඇතිවයි. ඒ එකඟතාවය කඩ කිරීම ගැන දෙමළ ප්‍රගතිශීලී පෙරමුණ වශයෙන් අපි කණගාටුව ප්‍රකාශ කරනවා. මේ සම්බන්ධව නවීන් දිසානායක අමාත්‍යවරයා තව දීර්ඝ වශයෙන් සොයා බලා වතු කම්කරුවන් සඳහා රුපියල් 50/- වැටුප් වැඩිකිරීම ලබා දීමට කටයුතු කළ යුතුයි.නුවරඑළිය දිස්ත්‍රික් මන්ත්‍රීවරයෙක් වශයෙන් මෙම වගකීමෙන් බැහැර වීමට නවීන් අමාත්‍යවරයාට බැරි බව අපි පෙන්වා දෙනවා. රාධාක්‍රිෂ්ණන් අමාත්‍යවරයාගේ 67 වන ජන්ම දිනය සමරමින් මෙහිදී කේක් කපා පැමිණ සිටි ආරාධිතයින් ඇතුලු පිරිස අමාත්‍යවරයාට සුභ පැතුම් එක් කළහ. අමාත්‍යවරයාගේ ප්‍රධානත්වයෙන් හැටන් හා මස්කෙළිය ප්‍රදේශයේ හින්දු කෝවිල් සඳහා දේව පිළිම, මුලුතැන්ගෙයි උපකරණ, ශබ්ද විකාශන යන්ත්‍ර බෙදා දීමද සිදු කෙරිණි.", "URL": "https://sinhala.adaderana.lk/news.php?nid=115545", "Category": null, "Parent URL": null}