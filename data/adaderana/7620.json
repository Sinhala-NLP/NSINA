{"Source": "Adaderana", "Timestamp": "April 2, 2010 08:25 am", "Headline": "නයිට් රයිඩර්ස් ජය ලබයි", "News Content": "ඉන්දීය ප්‍රිමියර් ලීග් තරගාවලිය යටතේ පැවති තවත් තරගයකින් ඩෙකෑන් චාජර්ස් කණ්ඩායම පරදවා ලකුණු 24 ක ජයක් ලැබීමට කොල්කටා නයිට් රයිඩර්ස් කණ්ඩායම සමත් විය. ප්‍රථමයෙන් පන්දුවට පහර දුන් එම කණ්ඩායම කඩුළු 6 ක් දැවී ලකුණු 181 ක් ලබා ගත්තේය. සව්රව් ගංගුලි ලකුණු 88 ක් රැස් කළේය. පිළිතුරු වශයෙන් ඩෙකැන් චාජර්ස් කණ්ඩායමට පන්දු වාර 20 අවසානයේ දී කඩුළු 5 ක් දැවී ලබා ගත හැකි වූයේ ලකුණු 158 ක් පමණි. එම කණ්ඩායම වෙනුවෙන් හර්ෂල් ගිබ්ස් ලකුණු 50 ක් සහ ඇන්ඩෲ සයිමන් ලකුණු 45 ක් රැස් කර ගැනීමට සමත් විය.", "URL": "https://sinhala.adaderana.lk/news.php?nid=7620", "Category": null, "Parent URL": null}