{"Source": "Adaderana", "Timestamp": "November 16, 2013 08:49 am", "Headline": "ගෑස් කාන්දුවෙන් පෑලියගොඩ 2ක් ‍රෝහලට", "News Content": "පෑලියගොඩ - මීගමුව මාර්යේ යකඩ එකතු කිරීමේ ස්ථානයකදී විෂ වායුවක් ආඝ්‍රාහනය වීමෙන් පුද්ගලයින් දෙදෙනෙකු රෝහල් ගත කර තිබේ. දිරාපත් වු ගෑස් සිලින්ඩරයකින් සිදුවු ගෑස් කාන්දුවක් හේතුවෙන් මෙය සිදුව ඇති බව පොලීසිය පවසයි. මෙලෙස රෝහල් ගත කර ඇත්තේ 33 හා 26 හැවිරිදි පෑලියගොඩ ප්‍රදේශයේ පදිංචිකරුවන් දෙදෙනෙකි. ඔවුන් මේ වනවිට කොළඹ ජාතික රෝහලේ ප්‍රතිකාර ලබමින් සිටියි. ගැස් කාන්දුව සිදුවු සිලින්ඩරය ඉවත් කර ඇති බව වාර්තා වේ. පෑලියගොඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38874", "Category": null, "Parent URL": null}