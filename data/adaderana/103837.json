{"Source": "Adaderana", "Timestamp": "February 7, 2019 09:03 am", "Headline": "තුර්කියේ ගොඩනැඟිල්ලක් කඩා වැටී 2ක් මරුට", "News Content": "තුර්කියේ ඉස්තාන්බුල්හි මහල් අටකින් යුත් ගොඩනැඟිල්ලක් කඩා වැටීමෙන් සිදු වූ අනතුරකින් පුද්ගලයින් දෙදෙනෙකු මියගොස් තිබේ. අනතුරින් තවත් පුද්ගලයින් 06 දෙනෙකු තුවාල ලබා ඇති බව විදෙස් වාර්තා සඳහන් කළේය. අදාළ ගොඩනැඟිල්ල නිවාස 14කින් සමන්විත වන අතර එහි මහල් තුනක් නීතිවිරෝධි ලෙස ඉදිකර තිබූ බව වාර්තා වෙයි. අනතුර සිදුවන අවස්ථාවේ ගොඩනැඟිල්ලේ බිම් මහලේ වැඩමුළුවක් ද පවත්වා ඇති බව සඳහන්ය.", "URL": "https://sinhala.adaderana.lk/news.php?nid=103837", "Category": null, "Parent URL": null}