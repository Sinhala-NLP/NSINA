{"Source": "Adaderana", "Timestamp": "July 16, 2010 12:09 pm", "Headline": "ධීවරයින්ට මාංචු වැටීම වැලකීමට අලුත් වැඩක් ", "News Content": "මෙරට ධීවරයින් විදේශ රටවල අත්අඩංගුවට පත්වීම වළක්වාගැනීම සඳහා මුහුදු සීමා පිළිබඳ දැනුම් දෙන නව ක්‍රමයක් හඳුන්වා දීමට කටයුතු කරන බව ධීවර අමාත්‍ය රාජිත සේනාරත්න මහතා පවසයි. එම ක්‍රමය මගින් මෙරට මුහුදු කලාපයට අනවසරයෙන් ඇතුළු වන විදේශීය ධීවරයින් පිළිබඳව ද තොරතුරු ලබාගත හැකි බව අමාත්‍යවරයා පෙන්වාදෙයි. ජාතික ජලජ සම්පත් පර්යේෂණ හා සංවර්ධන නියෝජිත ආයතනයේ නිරීක්ෂණ චාරිකාවක නිරතවෙමින් රාජිත සේනාරත්න අමාත්‍යවරයා මේ අදහස් පළ කළේය. එමෙන්ම මේ යටතේ ශ්‍රී ලංකාවේ සාගර සීමාවන් පිළිබඳව ධීවරයින් දැනුවත් කිරීමට කටයුතු යොදා ඇත. චන්ද්‍රිකා තාක්ෂණය ඔස්සේ මත්ස්‍ය සම්පත වැඩිපුර ඇති ප්‍රදේශ පිළිබඳව නිරීක්ෂණය කර එම ප්‍රදේශ වලින් උපරිම මත්ස්‍ය සම්පත ලබාගැනීමට ද නියමිතය.", "URL": "https://sinhala.adaderana.lk/news.php?nid=9642", "Category": null, "Parent URL": null}