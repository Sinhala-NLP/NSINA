{"Source": "Adaderana", "Timestamp": "December 12, 2017 04:43 pm", "Headline": "පළමු පළාත් ශිෂ්‍යභට පුහුණු කඳවුර අද ", "News Content": "ආරක්ෂක රාජ්‍ය අමාත්‍ය රුවන් විජයවර්ධන මහතාගේ සංකල්පයකට අනුව පළාත් මට්ටමින් සංවිධානය කරනු ලබන පළමු පළාත් ශිෂ්‍යභට පුහුණු කඳවුර අද (12) ගම්පහ සියනෑ විද්‍යාපීඨ පරිශ්‍රෙය්දී ආරම්භ කෙරිණි. බස්නාහිර පළාතට අයත් පාසල් කණිෂ්ඨ ශිෂ්‍යභට බාලක බාළිකාවන් 500ක් පමණ මෙම පුහුණු කඳවුරට සහභාගිවී සිටින අතර, මෙවැනි කඳවුරක් රන්ටැඹේ ජාතික ශිෂ්‍ය බට පුහුණු මධ්‍යස්ථානයෙන් බැහැරව පැවැත්වෙන්නේ ඉතිහාසයේ පළමුවතාවටය. ‍ ගරු අග්‍රාමාත්‍ය රනිල් වික්‍රමසිංහ මහතාගේ මැදිහත්වීමෙන් 1981න් පසුව වසර 35කට පසුව කණිෂ්ඨ ශෂ්‍යභට වැඩසටහන 2016 වසරේදී යලි ආරම්භ කෙරුනු අතර,පාසල් මට්ටමින් පුහුණු වැඩසටහන් මේ වන විට කැපී පෙනෙන වර්ධනයක් අත්පත්කරගෙන ඇත. ආරක්ෂක අමාත්‍යවරයා ලෙස අතිගරු ජනාධිපති මෛත්‍රීපාල සිරිසේන මහතාගේ පූර්ණ ආශිර්වාදය ජාතික ශිෂ්‍යභට බළකායේ ප්‍රවර්ධනය සඳහා හිමිවී ඇති අතර, කණිෂ්ඨ ශිෂ්‍යභට වැඩපිළිවෙල දීපව්‍යාප්ත මට්ටමින් ඉහළ තලයකට ගෙන ඒම සඳහා විෂයභාර අමාත්‍යවරයා ලෙස ආරක්ෂක රාජ්‍ය අමාත්‍ය රුවන් විජයවර්ධන මහතා විසින් ආරක්ෂක රාජ්‍ය අමාත්‍යංශය හා ජාතික ශිෂ්‍යභට බළකාය සම්බන්ධීකරණය කර ඉදිරිකාලය තුල දිවයිනේ අනෙකුත් පළාත් තුලද මෙම කණිෂ්ඨ ශිෂ්‍යභටපුහුණු කඳවුරු පැවැත්වීමට කටයුතු සූදානම් කර ඇත.", "URL": "https://sinhala.adaderana.lk/news.php?nid=81410", "Category": null, "Parent URL": null}