{"Source": "Adaderana", "Timestamp": "May 6, 2019 09:54 am", "Headline": "මුම්බායි ඉන්දියන්ස්  IPL පෙරමුණේ", "News Content": "ඉන්දීය ප්‍රිමියර් ලිග් ක්‍රිකට් තරගාවලියේ මූලික වටයේ අවසන් තරගය ජයග්‍රහණය කරමින් ප්‍රසාද ලකුණු සටහනේ පෙරමුණ ගැනීමට මුම්බායි ඉන්දියන්ස් කණ්ඩායම සමත්ව ඇත. ඒ අනුව මුම්බායි ඉන්දියන්ස්, චෙන්නායි සුපර් කිංග්ස්, දිල්ලි කැපිටල් හා සන්රයිසස් හයිද්‍රාබාද් කණ්ඩායම් මෙම තරගාවලියේ දෙවන වටය සඳහා සුදුසුකම් ලබා ගැනීමට සමත් වුණි. දෙවන වටයේ පළමු තරගය හෙට චෙන්නායිහිදී මුම්බායි ඉන්දියන්ස් සහ චෙන්නායි සුපර් කිංග්ස් කණ්ඩායම් අතර පැවැත්වීමට නියමිතය. දෙවන තරගය දිල්ලි කැපිටල්ස් කණ්ඩායම සහ සන්රයිසස් හයිද්‍රාබාද් කණ්ඩායම් අතර විශාඛා පට්නම්හිදී අනිද්දා පැවැත්වෙයි.", "URL": "https://sinhala.adaderana.lk/news.php?nid=109340", "Category": null, "Parent URL": null}