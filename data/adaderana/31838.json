{"Source": "Adaderana", "Timestamp": "February 22, 2013 12:00 pm", "Headline": "ජිනීවා යන ශ්‍රී ලංකා නඩේ ගුරා මහින්ද", "News Content": "එක්සත් ජාතීන්ගේ මානව හිමිකම් කවුන්සිල සැසිවාරයට සහභාගි වන ශ්‍රී ලංකා නියෝජිත කණ්ඩායමේ නායකත්වය වැවිලි කර්මාන්ත අමාත්‍ය මහින්ද සමරසිංහ මහතා දැරීමට නියමිතව තිබේ. ජනාධිපති මහින්ද රාජපක්ෂ මහතා විසින් මේ පිළිබඳ අමාත්‍යවරයා වෙත දැනුම් දී ඇති බව වාර්තා වේ. එම සැසිවාරය මේ මස 25 වැනිදා සිට මාර්තු මස 22 වැනිදා දක්වා ස්විට්සර්ලන්තයේ ජිනීවා නුවරදී පැවැත්වෙයි. ඒ අනුව මහින්ද සමරසිංහ මහතා මේ මස 27 වැනිදා සමුළුව ඇමතීමට නියමිතය. මීට පෙර අවස්ථා කිහිපයකදීත් මහින්ද සමරසිංහ මහතා ශ්‍රී ලංකාව නියෝජනය කරමින් ජගත් මානව හිමිකම් සමුළුවේදී අදහස් දක්වා ඇත.", "URL": "https://sinhala.adaderana.lk/news.php?nid=31838", "Category": null, "Parent URL": null}