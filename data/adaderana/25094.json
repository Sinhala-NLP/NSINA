{"Source": "Adaderana", "Timestamp": "June 17, 2012 08:45 am", "Headline": "අමාත්‍යාංශ 3 ක් සඳහා නව ලේකම්වරු පත්කෙරෙති", "News Content": "අමාත්‍යාංශ තුනක් සඳහා නව ලේකම්වරු පත්කිරීමට ජනාධිපති මහින්ද රාජපක්ෂ මහතා පියවර ගෙන තිබේ. ඒ අනුව අධ්‍යාපන අමාත්‍යාංශයේ නව ලේකම්වරයා ලෙස ගෝඨාභය ජයරත්න මහතා පත්කර ඇති බව සඳහන්ය. අධ්‍යාපන අමාත්‍යාංශයේ ලේකම් ධුරය දැරූ එච්.එම්.ගුණසේකර මහතා විදුලි සංදේශ හා තොරතුරු තාක්ෂණ අමාත්‍යාංශයේ ලේකම්වරයා ලෙස පත්කර ඇත. ඊට අමතරව ඉදිකිරීම්, ඉංජිනේරු සේවා නිවාස හා පොදු පහසුකම් අමාත්‍යාංශයේ වැඩබලන ලේකම් ලෙස කේ.ඩබ්ලිව්.පී.දයාරත්න මහත්මිය පත්කර ඇති බව සඳහන්ය. ලබන 19 වැනි අඟහරුවාදා සිට බලපැවැත්වෙන පරිදි අදාළ අමාත්‍යාංශ ලේකම්වරුන් පත්කර ඇති බව වාර්තා වේ.", "URL": "https://sinhala.adaderana.lk/news.php?nid=25094", "Category": null, "Parent URL": null}