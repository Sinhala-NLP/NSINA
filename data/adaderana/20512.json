{"Source": "Adaderana", "Timestamp": "December 7, 2011 08:49 am", "Headline": "ප්‍රධාන දුම්රිය මාර්ගයේ දුම්රිය ප්‍රමාදයි", "News Content": "ප්‍රධාන දුම්රිය මාර්ගයේ දුම්රිය ධාවනය ප්‍රමාද වන බව දුම්රිය පාලක මැදිරිය පවසයි. කුරුණෑගල දුම්රිය ස්ථානය ආසන්නයේ දී දුම්රියක් පිලීපැනීම මීට හේතුව වී ඇත. ඊයේ රාත්‍රී 12ට පමණ අදාළ දුම්රිය පීලීපැනීම හේතුවෙන් ප්‍රධාන මාර්ගයේ දුම්රිය ධාවනය කාණ්ඩ දෙකක් යටතේ ක්‍රියාත්මක වේ. කොටුව සිට ධාවනය වන දුම්රිය කුරුණෑගල දක්වා ගමන් කරන අතර එතැන් සිට වෙනත් දුම්රියක් මගින් ගමනාන්තයට ළඟා විය හැකි බව දුම්රිය පාලක මැදිරිය සඳහන් කරයි. අනතුරට පත් දුම්රිය පීලීගතකිරීම සඳහා මේ වන විට ආපදා රථයක් යොමු කර ඇති අතර කඩිනමින් එය යථා තත්ත්වයට පත් කළ හැකි බව පාලක මැදිරිය ප්‍රකාශ කරයි.", "URL": "https://sinhala.adaderana.lk/news.php?nid=20512", "Category": null, "Parent URL": null}