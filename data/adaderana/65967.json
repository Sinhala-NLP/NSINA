{"Source": "Adaderana", "Timestamp": "November 12, 2016 11:59 am", "Headline": "නිල ඇඳුම් වව්චර් ලබාදීම ඇරඹෙයි", "News Content": "2017 වර්ෂය සඳහා පාසල් නිල ඇඳුම් වව්චර්පත් ලබාදීම ආරම්භ කර තිබේ.වව්චර් කාණ්ඩ 14ක් යටතේ මෙවර වව්චර් පත් නිකුත් කිරීම ඊයේ සිට ආරම්භ කළ බව අධ්‍යාපන අමාත්‍ය අකිල විරාජ් කාරියවසම් මහතා ප්‍රකාශ කළේය.ඒ අනුව මෙවර වෙළඳපළ වටිනාකම අනුව රුපියල් 500 සිට රුපියල් 1700ක් දක්වා වටිනාකමින් යුත් වව්චර්පත් බෙදාදෙනු ඇත.එම වව්චර් පත් ඉදිරිපත් කිරීමෙන් තමන් කැමති ඕනැම වෙළඳසැලකින් නිල ඇදුම් සඳහා අවශ්‍ය රෙදි ලබාගත හැකි බව අමාත්‍යවරයා සඳහන් කළේය.මෙවර පාසල් නිල ඇඳුම් සඳහා රුපියල් මිලියන 2450ක් වැය කරමින් රජයේ පාසල් සහ අනුමත පෞද්ගලික පාසල්වල සිසුන් 4,139,164 දෙනෙකු හා පිරිවෙන්වල අධ්‍යාපනය ලබන ගිහි - පැවිදි සිසුන් 67,200 දෙනෙකුට වව්චර් පත් ලබාදීමට නියමිතය.", "URL": "https://sinhala.adaderana.lk/news.php?nid=65967", "Category": null, "Parent URL": null}