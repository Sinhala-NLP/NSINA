{"Source": "Adaderana", "Timestamp": "August 7, 2014 11:15 am", "Headline": "හාලිඇළ රක්ෂිතයක් ගිනි ගනී - දැනටමත් අක්කර 30ක් අළු", "News Content": "බදුල්ල, හාලිඇළ, රුකතැන්නවත්ත රක්ෂිතයේ ගින්නක් හටගෙන තිබේ. ඊයේ රාත්‍රියේ හටගත් ගින්න මේ වන විටත් පැතිරෙමින් පවතින අතර අක්කර 30ක පමණ භූමි ප්‍රදේශයක් ගින්නෙන් විනාශ වී ඇති බව සඳහන්ය. පසුගිය දිනවල බදුල්ල දිස්ත්‍රික්කයේ කැලෑ ප්‍රදේශ ආශ්‍රිතව ඇති වූ ගිනි ගැනීම් හේතුවෙන් අක්කර 3000ක් පමණ විනාශයට පත්ව ඇති බව වාර්තා වේ. මේ අතර ඇල්ල හා නමුණුකුල යන ප්‍රදේශ වල කැලෑ ගිනි තැබු පුද්ගලයින් 09 දෙනෙකු මේ වන විට අත්අඩංගුවට ගෙන ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=45184", "Category": null, "Parent URL": null}