{"Source": "Adaderana", "Timestamp": "February 11, 2017 03:43 pm", "Headline": "  රක්ෂිතයට ගිනි තැබූ 4ක් මාට්ටු ", "News Content": "කහවත්ත, නිවිතිගල, කිරිබත්ගෙල රක්ෂිතයේ ගිනි තැබීමක් සිදු කළ බවට සැකපිට පුද්ගලයින් සිව් දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. රක්ෂිතයේ හටගත් ගින්න පොලීසිය, ගුවන් හමුදාව සහ යුද හමුදාව එක්ව මැඩපවත්වා ඇති බව සඳහන්ය. ගින්නෙන් රක්ෂිතයේ අක්කර 10ක පමණ භූමි ප්‍රදේශයක් විනාශ වී ඇති බව පොලිස් විශේෂ කාර්යය බලකාය සඳහන් කළේය. මේ සම්බන්ධයෙන් නිවිතිගල පොලිස් ස්ථානය විසින් සිදු කරන ලද දැනුම්දීමකට අනුව කහවත්ත පොලිස් විශේෂ කාර්යය බලකා කඳවුරේ නිලධාරීන් විසින සිදු කරන ලද වැටලීමකදී රක්ෂිතයට ගිනි තැබූ අදාළ සැකකරුවන් අත්අඩංගුවට ගෙන තිබේ. සැකකරුවන් වැඩිදුර විමර්ශන සඳහා නිවිතිගල පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69463", "Category": null, "Parent URL": null}