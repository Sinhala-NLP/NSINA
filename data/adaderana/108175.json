{"Source": "Adaderana", "Timestamp": "April 18, 2019 03:51 pm", "Headline": "අකුණු සැර වැදී නිවසක් ගිනි ගනියි", "News Content": "මන්නාරම, මාන්තෙයි බටහිර වන්නාන්කුලම ප්‍රදේශයේ නිවසකට අකුණු සැර වැදීමෙන් අදාළ නිවස ගිනිගෙන ඇති බව ප්‍රදේශවාසීන් පවසයි. ප්‍ර‍දේශවාසීන් පැවසූවේ අකුණු සැර වැදීමෙන් නිවසේ භාණ්ඩ ගිනි ගෙන විනාශ වි ඇති අතර,පුද්ගලයින් වෙත හානියක් සිදුව නොමැති බවයි. අකුණු සැර වදින අවස්ථාවේ නිවැසියන් නිවසේ නොසිට ඇති අතර, අදාළ අවස්ථාවේ ගින්න හටගෙන ඇති බවද ප්‍රදේශවාසීන් පවසයි. සිද්ධිය සම්බන්ධයෙන් මන්තෙයි බටහිර ප්‍රාදේශීය ලේකම් කාර්යාල නිලධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=108175", "Category": null, "Parent URL": null}