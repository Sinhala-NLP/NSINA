{"Source": "Adaderana", "Timestamp": "May 28, 2012 05:08 pm", "Headline": "ආචාර්ය ලෙස්ටර් ජේම්ස් පීරිස් හා සුමිත්‍රා පීරිස් පදනමට ප්ලැටිනම් අනුග්‍රාහකත්වය ", "News Content": "‘ආචාර්ය ලෙස්ටර් ජේම්ස් පීරිස් හා සුමිතරාප පීරිස් පදනමේ’ 2012/2013 වැඩ කටයුතු වෙනුවෙන් ප්ලැටිනම් අනුගරා හාහකයා වශයෙන් කොමර්ෂල් ක්‍රෙඩිට් පී.එල්.සී. නොබෝදා අත්වැල් බැඳගත්තේය. ‘‘ආචාර්ය ලෙස්ටර් ජේම්ස් පීරිස් හා සුමිත්‍රා පීරිස් පදනම හා අත්වැල් බැඳගැනීමට අවස්ථාව ලැබීම ගැන ඉතා සතුටට පත්වෙන බවත්, ආචාර්ය ලෙස්ටර් ජේම්ස් පීරිස්, ශ්‍රී ලාංකීය සිනමාව නව ගමන් මගකට යොමු කළ පුද්ගලයා වශයෙන් අවිවාදයෙන් හැඳින්විය හැකි බවත්, මේ සම්බන්ධයෙන් අදහස් දක්වමින් කොමර්ෂල් ක්‍රෙඩිට් පී.එල්.සී. හි ප්‍රධාන විධායක නිලධාරී රොෂාන් එගොඩගේ මහතා ප්‍රකාශ කළේය. එහිදී ඒ මහතා මෙසේද සඳහන් කර ඇත “ඔහු පසුගිය දශක ගණනාව පුරාවට දේශීය වශයෙන් හා අන්තර්ජාතික වශයෙන් අවස්ථා ගණනාවක දීම ගෞරවාදරයට පාත්‍ර වූ අයෙක්. එමෙන්ම ආසියාවේ විශිෂ්ටතම පුද්ගලයින් කිහිප දෙනා අතරට ද ආචාර්ය ලෙස්ටර් ජේම්ස් පීරිස් එක් වී සිටිනවා. සුමිත්‍රා පීරිස් ඇගේ නවතම සිනමා කෘතිය වන වෛශ්නාවී සමඟ මේ දවස්වල කටයුතු කරමින් සිටිනවා. ප්‍රංශයේ හිටපු තානාපතිනියක ද වන ඇය වර්තමානයේ දී සිනමාවේ රැඳී සිටින ජ්‍යෙෂ්ඨතම කාන්තාව ලෙස ද සැලකිය හැකියි. එමනිසා මෙම විශිෂ්ටතම ශ්‍රී ලාංකිකයින් දෙපළ සමඟින් අත්වැල් බැඳගැනීමට හැකිවීම අපගේ අභිමානයට හේතු වන කාරණයක් වශයෙන් දක්වන්න පුළුවන්. එසේම මෙම පදනමේ අනාගත ක්‍රියාකාරකම් වෙනුවෙන් කොමර්ෂල් ක්‍රෙඩිට් පී.එල්.සී. හි සුභ පැතුම් මෙහිදී අප එක්කරන්න කැමතියි.” මෙම පදනමේ ක්‍රියාකාරකම් අතුරින් වාර්ෂික ආචාර්ය ලෙස්ටර් ජේම්ස් පීරිස් දේශනය ඉතා වැදගත් වේ. ඒ අනුව පැවැත්වෙන දෙවන වාර්ෂික ආචාර්ය ලෙස්ටර් ජේම්ස් පීරිස් දේශනය එළඹෙන ජුනි 19 වැනි අඟහරුවාදා, කොළඹ 05, ශ්‍රී සම්බුද්ධත්ව ජයන්ති මන්දිරයේදී පැවැත්වීමට නියමිතය. මෙම වසරේ දී එම දේශනය පවත්වනු ලබන්නේ ආචාර්ය ලෙස්ටර් හා සුමිත්‍රා පීරිස් දෙපළ ගේ සමීපතම හිතෛෂියෙකු වන, ජාත්‍යන්තර මූල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය, ආචාර්ය සරත් අමුණුගම මහතා විසිනි. මෙම අවස්ථාවට ගෞරවනීය ආරාධිතයෙකු ලෙස, මහාචාර්ය ෆැන්ග් ලයි ටී මහත්මිය එක්වීමට නියමිතය. ඇය සිංගප්පූරුවේ ජාතික සංරක්ෂකාගාරයේ (ශ්‍රව්‍ය දෘෂ්‍ය සංරක්ෂකාගාරයේ), ‍ජ්‍යෙෂ්ඨ සහකාර අධ්‍යක්ෂකවරිය ද වේ. කලා කෘති සංරක්ෂවණය කිරීමේ වැදගත්කම පිළිබඳ ඇය සිය දේශනය තුළින් මෙහිදී සාකච්ඡා කිරීමට නියමිතය. ‘ආචාර්ය ලෙස්ටර් ජේම්ස් පීරිස් හා සුමිත්‍රා පිරිස්’ පදනම දියත් කරමින් සමාරම්භක ආචාර්ය ලෙස්ටර් ජේම්ස් පීරිස් දේශනය සිදුකරන ලද්දේ පසුගිය වසරේ දීය. එය මහාචාර්ය විමල් දිසානායක මහතා විසින් පවත්වනු ලැබූ අතර එම හමුවට සම්භාවනීය ආරාධිත අමුත්තෙකු ලෙස, ඉන්දීය සිනමාවේදී අදෝ ගෝපාලකිරය ආෂ්ණන් මහතා එක්විය. කොමර්ෂල් ක්‍රෙඩිට් පී.එල්.සී, ආචාර්ය ලෙස්ටර් ජේම්ස් පීරිස් හා සුමිත්‍රා පීරිස් පදනම හා අත්වැල් බැඳ ගැනීම පිළිබඳ අදහස් දක්වමින් එහි භාරකරු යදාමිනි ගුණවර්ධන මහතා මෙසේ කියා සිටියේය. ‘‘ප්ලැටිනම් අනුග්‍රාහකයා වශයෙන් අප හා එක්වීම පිළිබඳ කොමර්ෂල් ක්‍රෙඩිට් පී.එල්.සී. වෙත අපගේ අවංක ස්තුතිය මෙහිදී අප පළ කර සිටිනවා. පදනම විසින් ඉදිරි වසර කිහිපය සඳහා සැලසුම් කර ඇති ක්‍රියාකාරකම් වෙනුවෙන් මෙම අනුග්‍රාහකත්වය මහඟු පිටිවහලක් වෙනවා.’’ ‘ආචාර්ය ලෙස්ටර් ජේම්ස් පීරිස් හා සුමිතරා පීරිස් පදනම’ පාර්ලිමේන්තු පනතකින් සංස්ථාපනය කොට ඇති ආයතනයකි. ආචාර්ය ලෙස්ටර් ජේම්ස් පීරිස්, සුමිත්‍රා පීරිස්, ගයාත්‍රි මුස්ටාචි, යදාමිනි ගුණවර්ධන සහ කුමාර් ද සිල්වා මහත්ම මහත්මීන් මෙම පදනමේ භාරකරුවන් වේ. ‘‘", "URL": "https://sinhala.adaderana.lk/news.php?nid=24581", "Category": null, "Parent URL": null}