{"Source": "Adaderana", "Timestamp": "April 4, 2018 07:55 pm", "Headline": "ටෙස්ට්, එක්දින හා විස්සයි විස්ස තරඟාවලියකට දකුණු අප්‍රිකානු කණ්ඩායම දිවයිනට", "News Content": "දකුණු අප්‍රිකානු ක්‍රිකට් කණ්ඩායම ශ්‍රී ලංකාවේ තරඟ සංචාරයක නිරත වීමට නියමිතව තිබේ. ඒ අනුව ශ්‍රී ලංකා කණ්ඩායම සමඟ පැවැත්වීමට නියමිත ටෙස්ට් තරඟ 02 ක් එක්දින තරඟ 05 ක් සහ විස්සයි විස්ස තරඟයකින් සමන්විත තරඟාවලිය සඳහා ලබන ජුලි මසයේදී දකුණු අප්‍රිකානු කණ්ඩායම මෙරටට පැමිණීමට නියමිත බව ශ්‍රී ලංකා ක්‍රිකට් ආයතනය පවසයි. ජුලි මස 04 වනදා ඔවුන් මෙරටට පැමිණීමට නියමිත අතර පළමු ටෙස්ට් තරඟය ජුලි මස 12 වනදා ගාල්ල ජාත්‍යාන්තර ක්‍රිකට් ක්‍රීඩාංගණයේදී ආරම්භ වීමට නියමිතයි. තරඟාවලිය අවසන් කරමින් විස්සයි විස්ස තරඟය අගෝස්තු මස 14 වනදා පැවැත්වෙන බව ශ්‍රී ලංකා ක්‍රිකට් ආයතනය නිවේදනය කළේය.", "URL": "https://sinhala.adaderana.lk/news.php?nid=86934", "Category": null, "Parent URL": null}