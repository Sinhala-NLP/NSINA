{"Source": "Adaderana", "Timestamp": "December 15, 2011 09:32 am", "Headline": "අධිවේගයට පිටින් ගිය 153 දෙනෙකුට නඩු", "News Content": "දක්ෂිණ අධිවේගී මාර්ගයේ මාර්ග නීතී උල්ලංඝණය කළ රියදුරන් 153 දෙනෙකුට එරෙහිව නඩු පවරා තිබේ. දක්ෂිණ අධිවේගී මාර්ගයේ ධාවන කටයුතු ආරම්භ වී මේ දක්වා කාලය තුළ මෙම රියදුරන්ට එරෙහිව නඩු පවරා ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කළේය. ඊට අමතරව දක්ෂිණ අධිවේගී මාර්ගයේ පයින් ගමන් කළ පුද්ගලයෙකුට එරෙහිව ද නඩු පවරා ඇත. එම කාලය තුළ දක්ෂිණ අධිවේගී මාර්ගයේ රිය අනතුරු 15 ක් සිදු වී ඇති බව අජිත් රෝහණ මහතා ප්‍රකාශ කළේය. ඉදිරියටත් දක්ෂිණ අධිවේගී මාර්ගයේ මාර්ග නීතී උල්ලංඝණය කරන රියදුරන්ට එරෙහිව දැඩිව නීතීය ක්‍රියාත්මක කරන බව අජිත් රෝහණ මහතා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=20694", "Category": null, "Parent URL": null}