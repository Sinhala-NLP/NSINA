{"Source": "Adaderana", "Timestamp": "August 26, 2015 01:34 pm", "Headline": "පරාජිතයින් පත්කිරීම ගැන සෝමවීරගෙන් පෙත්සමක්", "News Content": "මෙවර පාර්ලිමේන්තුවට සන්ධාන ජාතික ලැයිස්තුවෙන් පරාජිත මන්ත්‍රීවරුන් පත් කිරීම අභියෝගයට ලක් කරමින් මහජන ‍එක්සත් පෙරමුණේ සාමාජික සෝමවීර චන්ද්‍රසිරි මහතා මූලික අයිතිවාසිකම් පෙත්සමක් ගොනු කර තිබේ.එක්සත් ජනතා නිදහස් සන්ධානයේ ලේකම්වරයා මැතිවරණ කොමසාරිස්වරයා ඇතුළු 44 දෙනෙකු අදාළ පෙත්සමේ වගඋත්තරකරුවන් ලෙස නම් කර ඇත.පෙත්සම්කරු පවසන්නේ එක්සත් ජනතා නිදහස් සන්ධානයේ ජාතික ලැයිස්තුව සඳහා පරාජිත අපේක්ෂකයින් පත් කිරීම නීතියට පටහැණි බවයි.එවැනි පත් කිරීමක් සිදුකිරීමට ආණ්ඩුක්‍රම ව්‍යවස්ථාවට අනුව ප්‍රතිපාදන නොමැති බව සඳහන් කරන පෙත්සම්කරු ඒ තුළින් මූලික අයිතිවාසිකම් කඩවන බවට තීන්දුවක් ලබාදෙන ලෙසද ශ්‍රේෂ්ඨාධිකරණයෙන් ඉල්ලා තිබේ.", "URL": "https://sinhala.adaderana.lk/news.php?nid=53471", "Category": null, "Parent URL": null}