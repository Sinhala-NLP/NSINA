{"Source": "Adaderana", "Timestamp": "March 16, 2017 12:02 pm", "Headline": "  මරණය සැකයි-සිරුර අද ගොඩ ගනියි", "News Content": "බල්ලකොටුව, කිංග්ස්ලන්ඩ් ප්‍රදේශයේදී සැකකටයුතු ලෙස තරුණයෙකු මියයාම සම්බන්ධයෙන් පොලීසිය විමර්ශන ආරම්භ කර තිබේ. 2016 ඔක්තෝබර් මසදී, 19 හැවිරිදි තරුණයෙකු කැපුම් තුවාල සහිතව ඝාතනයට ලක්වී තිබූ අතර ඒ සම්බන්ධයෙන් සැකපිට පුද්ගලයෙකු පොලීසිය විසින් පසුගිය 12 වනදා අත්අඩංගුවට ගනු ලැබීය. සැකකරු විසින් ප්‍රකාශ කර ඇත්තේ අදාළ තරුණයා වගාවකට අනවසරයෙන් ඇද තිබූ විදුලි රැහැනක ගැටී විදුලි සැර වැදීමෙන් මියගිය බවයි. ඒ අනුව අධිකරණ නියෝගයක් මත අදාළ තරුණයාගේ මළ සිරුර අද(16) දින ගොඩ ගෙන නැවත පරීක්ෂණ පැවැත්වීමට නියමිත බව පොලිස් මූලස්ථානය පැවසුවේය.", "URL": "https://sinhala.adaderana.lk/news.php?nid=70948", "Category": null, "Parent URL": null}