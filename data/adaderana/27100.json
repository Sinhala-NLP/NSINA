{"Source": "Adaderana", "Timestamp": "September 3, 2012 04:01 pm", "Headline": "මඩකළපුව ගුවන්තොටේ නවීකරණය ඇරඹෙයි", "News Content": "මඩකළපුව අභ්‍යන්තර ගුවන්තොටුපලේ නවීකරණ කටයුතු ජනාධිපති මහින්ද රාජපක්ෂ මහතාගේ ප්‍රධානත්වයෙන් අද (03) ආරම්භ කෙරිණි. මෙරට අභ්‍යන්තර ගුවන් ගමන් ප්‍රවර්ධනය කිරීමේ වැඩසටහන යටතේ නවීකරණය කෙරෙන මෙම ගුවන්තොටුපල සඳහා රුපියල් මිලියන 800 ක මුදලක් වැය කර ඇත. නව පර්යන්ත ගොඩනැගිල්ලක් ඉදිකිරීම, ගුවන් ධාවන පථය පුළුල් කිරීම, ගුවන් යානා අංගනය පිළිසකර කිරීමට ඇතුළු නවීකරණ කටයුතු කිහිපයක් මේ යටතේ සිදුකිරීමට නියමිතය. ශ්‍රී ලංකාවට පැමිණෙන සංචාරකයින්ගේ සංඛ්‍යාව ඉහළයාම හේතුවෙන් ඔවුන්ට ඉක්මණින් රට තුළට ප්‍රවේශ වීමට අවශ්‍ය පහසුකම් සැපයීමේ අරමුණින් ගුවන්තොටුපල සංවර්ධනය සිදුකරන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=27100", "Category": null, "Parent URL": null}