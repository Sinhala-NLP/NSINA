{"Source": "Adaderana", "Timestamp": "December 23, 2011 04:31 pm", "Headline": "බස්නාහිර පළාතේ පුද්ගලික බස් වර්ජනයක් ", "News Content": "අද(23) මධ්‍යම රාත්‍රියේ සිට බස්නාහිර පළාත තුළ පෞද්ගලික බස් රථ වර්ජනයක් ආරම්භ කරන බව ලංකා පෞද්ගලික බස් හිමියන්ගේ සංගමය පවසයි. අයථා අන්දමින් මාර්ග බලපත්‍ර ලබාදීමට එරෙහිව මෙම වර්ජනය සිදුකරන බව එම සංගමයේ සභාපති ගැමුණු විජේරත්න මහතා පැවසුවේය. බස්නාහිර පළාතේ ඇතැම් මාර්ග සඳහා බස් රථ කිපයකට බස්නාහිර පළාත් මාර්ගස්ථ මගී ප්‍රවාහන අධිකාරිය විසින් අයථා ලෙස මාර්ග බලපත්‍ර ලබාදී ඇති බවට ගැමුණු විජේරත්න මහතා චෝදනා කරයි. අයථා අන්දමින් ලබාදුන් මාර්ග බලපත්‍ර වහාම අවලංගු කළ යුතු බව ඔහු සඳහන් කරයි.", "URL": "https://sinhala.adaderana.lk/news.php?nid=20894", "Category": null, "Parent URL": null}