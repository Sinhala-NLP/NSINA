{"Source": "Adaderana", "Timestamp": "June 27, 2012 10:38 am", "Headline": "මැක්ෂෝ ඔටෝමෝටිව් Ceylon Moter Show-2012 හි ප්‍රධාන ලිහිසි තෙල් හවුල්කාරකයා", "News Content": "මැක්ෂෝ ඔටෝමෝටිව් සමාගමේ ප්‍රමුඛතම වෙළඳනාමයවන mobil ලිහිසි තෙල්, ලංකා මෝටර් වෙළඳකරුවන්ගේ සංගමය (CMTA), සංවිධානය කරන වසරේ විශාලතම මෝටර්රථ ප්‍රදර්ශනයවන Ceylon Moter Show -2012 හි ප්‍රධාන ලිහිසි තෙල් හවුල්කාරත්වය දරනු ලැබීය.පසුගියදා කොළඹ බණ්ඩානායක අනුස්මරණ ජාත්‍යන්තර සම්මන්ත්‍රණ ශාලාවේ දී පැවැත්වුණු මෙම මෝටර්රථ ප්‍රදර්ශනය ලංකා මෝටර් වෙළඳකරුවන්ගේ සංගමය, ක්ලැසික් මෝටර්රථ සමාජය සම`ග එක් ව වාර්ෂිකව සංවිධානය කරන්නක්වන අතර, එයට පූර්ණ මෝටර්රථ සේවා විසඳුම් සමාගමක් ලෙසින් සහභාගී වූයේ, මැක්ෂෝ ඔටෝමෝටිව් සමාගම පමණි. වසර 80කට වැඩි කාලයක් ශ්‍රී ලංකාවේ අලෙවි කෙරෙන කීර්තිමත් වෙළඳනාමයකවන Lockheed බ්රෙක් ඔයිල් හා වසර 15කට වැඩි කාලයක් ඇමරිකාවේ නිපදවන ලොවේ අංක එකේ Mobil ළිහිසි තෙල් ශ්‍රී ලංකාවට ආනයනය කරන මැක්ෂෝ ඔටෝමෝටිව් සමාගම මෝටර්රථ ක්ෂේත්‍රයට අදාළ තවත් නිෂ්පාදන රැසක් හඳුන්වාදෙමින් එම සමාගම මේ දිනවල ප්‍රබල පුළුල්වීමක් සිදු කෙරමින් පවතී. මැක්ෂෝ ඔටෝමෝටිව් සමාගම, Ceylon Motor Show -2012 ප්‍රදර්ශනයේ දී Mobil ලිහිසි තෙල් නිෂ්පාදන පෙළක් ප්‍රදර්ශනය කළ අතර, එහි දී නරඹන්නන්ට එක් එක් වාහනවලට යෙදිය යුතු ළිහිසි තෙල් මාදිලිය පිළිබඳව අවබෝධයක් ලබාදීම ද සමාගමේ නියෝජිතයන් විසින් සිදු කෙරුණි. එයට අමතරව මැක්ෂෝ ඔටෝමෝටිව් සමාගම් ප්‍රදර්ශන කුටියේදී, මෝටර්රථවල කාර්යක්ෂමතාව හා ගුණාත්මක නඩත්තුවක් පවත්වාගැනීම ට අවශ්‍ය ලොව කීර්තිමත් වෙළඳනාමයන් රැසක් ම ප්‍රදර්ශනය කෙරුණි. Ceylon Motor Show -2012 හි ප්‍රධාන ලිහිසි තෙල් හවුල්කරුවා ලෙසින් මැක්ෂෝ ඔටෝමෝටිව් සමාගම තමා සතු රේසින් වර්ගයේ මෝටර්රථ කිහිපයක්ම ප්‍රදර්ශනය කළ අතර, කුඩා ප්‍රමාණයේ රේසින් මෝටර්රථ පරිහරණයකිරීමේ අවස්ථාවක් එහි පැමිණි නරඹන්නන්ට ලබාදීම විශේෂත්වයක් ද විය. මැක්ෂෝ ඔටෝමෝටිව් සමාගමේ සිදුවන සීඝ්‍ර පුළුල්වීම යටතේ, ලොවේ අංක එකේ ලිහිසි තෙල් වෙළඳනාමය වන ඇමෙරිකාවේ නිෂ්පාදිත Mobil ලිහිසි තෙල් මෙරටට ආනයනය කිරීමට අමතරව, ලොව ප්‍රකට ටයර් වෙළඳනාමයන් ද ආනයනය කෙරේ. වැඩි ආරක්ෂාවක්, සුවපහසුවක් හා වැඩි ධාවනයක් සහතික කෙරෙමින් බ්‍රිතාන්‍යයේ නිපදවෙන කීර්තිමත් ටයර් වෙළඳනාමයක් වන Avon කාර්, වෑන් හා මෝටර් සයිකල් ටයර් ද, වැඩි බරක් දැරිය හැකි හා වැඩි ධාවනයක් සහතික කෙරෙන Ornet බර වාහන ටයර් හා Pioneer ත්‍රීවිලර් ටයර් වෙති. ශ්‍රී ලංකාවේ කීර්තිමත්ම බ්රේක් ඔයිල් වෙළඳනාමය වන ලෝක ප්‍රකට Delphi Lockheed නිපදවන Delphi සමාගමේ වාහන අමතර කොටස්, දැන් මැක්ෂෝ ඔටෝමෝටිව් සමාගම විසින් මෙරටට හඳුන්වා දී තිබෙන අතර, ඉහළ ගුණාත්මක බවින් හා ප්‍රමිතියෙන් යුත් නිෂ්පාදන නිපදවන සමාගමක් සේ පිළිගැනෙන Delphi සමාගමේ විශේෂත්වයවන්නේ ලොව ප්‍රකට මෝටර්රථ සමාගම් රැසක\"ඔරිජිනල් අමතර කොටස්\" නිපදවීම ය. එහෙයින් සැමවිටම තම මෝටර්රථ සඳහා ඔයිල් ෆිල්ටර්ස්, බ්රේක් පෑඩ්ස්, සොක්ඇබ්සෝබර්ස් හා ෆුවෙල් ෆම්ප් \"ඔරිජිනල් අමතර කොටස්\" සොයන මෙරට සමාගමේ නිෂ්පාදන වැඩි විශ්වාසයකින් යුතුව මිලදී ගැනීමේ අවස්ථාව උදා වේ. මැක්ෂෝ ඔටෝමෝටිව් සමාගමේ නිෂ්පාදන පෙළට අයත් තවත් අනගි නිෂ්පාදන පෙළක්වන ඇමෙරිකාවේ නිෂ්පාදිත Cyclo Car Care Products , වාහනවල ඉහළ නඩත්තුව, අලංකාර පෙනුම හා වැඩි පෙට්‍රල් පාරිභෝජනයක් සැපයෙන නිෂ්පාදන රැසකින් යුතුය. තම Mobil ලිහිසි තෙල් Ceylon Motor Show -2012 මෝටර්රථ ප්‍රදර්ශනයේදී ප්‍රධාන ළිහිසි තෙල් හවුල්කාරත්වය හිමිවීම සම්බන්ධයෙන් මැක්ෂෝ ඔටෝමෝටිව් සමාගමේ අධ්‍යක්ෂ හේමන්ත වර්ණසූරිය මහතා පැවසුවේ, ශ්‍රී ලංකාවේ විශාලතම මෝටර්රථ ප්‍රදර්ශනයේ ප්‍රධාන අනුග්‍රාහකත්වයක් ලබාදීම ට හැකිවීම සම්බන්ධයෙන් අප සමාගම බොහෝ සතුටට පත්වන අතර එහි වූ අපේ ප්‍රදර්ශන කුටිය මෝටර්රථ ක්ෂේත්‍රයට අදාළ නිෂ්පාදන කෙරෙහි උනන්දුවක් දක්වන්නන්ට අලූත් අත්දැකීමක් බවට පත්වීමත් සතුටක්. එසේ වීමට බලපෑ එක් හේතුවක් වූයේ, අප සමාගම මගින් මෝටර්රථ ක්ෂේත්‍රට අදාළ පූර්ණ විසඳුම් සැපයීමයි. එමෙන්ම, මෝටර්රථ ධාවන ක්ෂේත්‍රයටත් ප්‍රබල අනුග්‍රාහකත්වයක් සැමවිටම ලබාදෙන අප සමාගම, අපේ නව නිෂ්පාදන පෙළ සමගින් එම ක්ෂේත්‍රය තුළත් කැපී පෙනෙන වෙනස්කම් රැසක් ම ඉදිරියේදී කිරීමට අපේක්ෂා කරනවා.\"යන්න ය.", "URL": "https://sinhala.adaderana.lk/news.php?nid=25352", "Category": null, "Parent URL": null}