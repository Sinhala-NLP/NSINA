{"Source": "Adaderana", "Timestamp": "June 18, 2018 06:47 am", "Headline": "දෙවැනි ඉනිම අවසානයේ ශ්‍රී ලංකා පිල ලකුණු 287ක් ඉදිරියෙන්", "News Content": "බටහිර ඉන්දිය කොදෙව්වන්ට එරෙහිව පැවැත්වෙන දෙවන ටෙස්ට් ක්‍රිකට් තරඟයේ දෙවන ඉනිමේදී කඩුලු 08කට ලකුණු 334ක් ලබා ගැනිමට ශ්‍රී ලංකා කණ්ඩායම සමත් විය. කඩුලු 04ක් ලකුණු 48කට බිදවැටී තිබියදී කුසල් මෙන්ඩිස් සහ නායක දිනේෂ් චන්දිමාල් ශ්‍රී ලංකා ඉනිම ගොඩනැගූ අතර පසුපෙල පිතිකරුවන් ද සාර්ථක පිතිහරඹයක නිරතවිම කැපී පෙනෙයි. එහිදී කුසල් මෙන්ඩිස් ලකුණු 87ක්, දිනේෂ් චන්දිමාල් ලකුණු 39ක්, රොෂේන් සිල්වා ලකුණූ 48ක්, නිරෝෂන් දික්වැල්ල ලකුණු 62ක් ලබා ගත්තේය. අද(1) තරඟයේ 05 වන දිනය වන අතර ශ්‍රී ලංකා කණ්ඩායම කොදෙව්වන්ට වඩා දෙවන ඉනිමේදී තවත් කඩුලු දෙකක් අතැතිව ලකුණු 287ක් ඉදිරියෙන් පසුවෙයි.", "URL": "https://sinhala.adaderana.lk/news.php?nid=91033", "Category": null, "Parent URL": null}