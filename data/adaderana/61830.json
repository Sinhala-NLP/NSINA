{"Source": "Adaderana", "Timestamp": "July 6, 2016 11:43 am", "Headline": " ලංකා දුම්රිය පද්ධතියට වෙනසක්? ", "News Content": "ශ්‍රී ලංකාවේ දුම්රිය පද්ධතිය සංවර්ධනය කිරීම පිළිබඳ ශ්‍රී ලංකා, ඉන්දීය රජයේ නියෝජිතයින් අතර සාකච්ඡාවක් පවත්වා තිබේ. ඉන්දියාවේ නිල සංචාරයක නිරතව සිටින සංවර්ධන උපාය මාර්ග හා ජාත්‍යන්තර වෙළෙඳ කටයුතු අමාත්‍ය මලික් සමරවික්‍රම සහ ඉන්දීය දුම්රිය රාජ්‍ය අමාත්‍ය මනෝජ් සිංහා යන මහත්වරුන් අතර මෙම සාකච්ඡාව පවත්වා ඇති බව සඳහන්ය.එහිදී ශ්‍රී ලංකාවේ දුම්රිය පද්ධතිය සංවර්ධනය කිරීමේ දී පවතින ගැටළු සම්බන්ධයෙන් දීර්ඝ වශයෙන් සාකච්ඡා වී තිබේ.විශේෂයෙන් දුම්රිය සංඥා හා සන්නිවේදන පද්ධති නවීකරණය ඇතුළු කරුණු පිළිබඳ මෙහිදී වැඩි අවධානයක් යොමුවී ඇති බව ඉන්දීය මාධ්‍ය වාර්තා කළේය.ශ්‍රී ලංකාවේ දුම්රිය ඇතුළු යටිතල පහසුකම් සංවර්ධනය සඳහා ඉන්දීය රජය විසින් සහනදායී ණය පහසුකම් ලබාදෙන අතර දුම්රිය ව්‍යාපෘති සඳහා පමණක් මේ දක්වා අමෙරිකානු ඩොලර් බිලියනයකට වැඩි මුදලක් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=61830", "Category": null, "Parent URL": null}