{"Source": "Adaderana", "Timestamp": "May 28, 2014 09:44 am", "Headline": "වැලි හොරු 17ක් අතේ මාට්ටු  ", "News Content": "මාතලේ - හසලක මාර්ගයේ විල්ගමුව ප්‍රදේශයේ දී බලපත්‍ර කොන්දේසි උල්ලංඝණය කරමින් වැලි ප්‍රවාහනය කරමින් සිටි පුද්ගලයින් 17 දෙනෙකු අත්අඩංගුවට ගෙන තිබේ. විල්ගමුව පොලිසියට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන් සමඟ ප්‍රවාහනය සඳහා යොදාගත් ටිපර් රථ 17ක් ද පොලිසිය භාරයට ගෙන තිබේ. මොවුන් නියමිත ප්‍රමාණය ඉක්මවා වැලි ප්‍රවාහනය කිරීම හේතුවෙන් අත්අඩංගුවට ගත් බව පොලීසිය පැවසුවේය. සැකකරුවන් අද(28) නාවුල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43533", "Category": null, "Parent URL": null}