{"Source": "Adaderana", "Timestamp": "April 29, 2015 02:37 pm", "Headline": " 19 සම්මත වුණා කියලා අපි නිදා ගන්නේ නෑ! ", "News Content": "ශ්‍රී.ල.නි.ප. මග ඇරියේනම් 19 වන ව්‍යවස්ථා සංශෝධනය සම්මත කර ගැනීමට නොහැකි වන බව විපක්ෂ නායක නිමල් සිරිපාලද සිල්වා මහතා පවසයි.අද(29) කොළඹ පැවති මාධ්‍ය හමුවකදී ඒ මහතා මේ බව සඳහන් කර සිටියේය.ව්‍යවස්ථාව සම්මත කර ගැනීම සඳහා විශාල කැප කිරීමක් ජනාධිපති මෛත්‍රීපාල සිරිසේන මහතා විසින් සිදුකළ බවද ඒ මහතා එහිදී අවධාරණය කළේය.එසේම 19 වන ව්‍යවස්ථා සංශෝධනය සමඟ 20 වන ව්‍යවස්ථා සංශෝධනයත් පාර්ලිමේන්තුවට ඉදිරිපත් කරන ලෙස තම පක්ෂය ප්‍රකාශ කර බවත්, නමුත් අගමැති රනිල් වික්‍රමසිංහ මහතා ඒ සම්බන්ධයෙන් තැකීමක් සිදු නොකළ බවත්, ඔහු සඳහන් කළේය.19 වන ව්‍යවස්ථා සංශෝධනය සම්මත වුවද තමන් ගෙදර ගොස් නිදා නොගන්නා බවත්, 20 වන ව්‍යවස්ථා සංශෝධනයද සම්මත කර ගැනීමට කටයතු කරන බවත්, හෙතෙම පෙන්වා දුන්නේය.තවද මධ්‍ය නිදහසට බලපාන වගන්තියක් 19 වන ව්‍යවස්ථා කෙටුම්පතේ තිබුණු බවත්, එය ශ්‍රී.ල.නි.ප. ප්‍රමුඛ සන්ධානය ඇතුළු කණ්ඩායම සාකච්ඡා කොට ඉවත් කර ගත් බවත් ඒ මහතා එම අවස්ථාවේදී කිවේය.එම අවස්ථාවේදී මාධ්‍යවේදීන් නැඟු ප්‍රශ්නයකට පිළිතුරු දෙමින් ඒ මහතා කියා සිටියේ සන්ධානයට මේ වන විට බේදී ඇති බව ඇතැමුන් පවසන නමුත් සන්ධානය බෙදී වෙන්වී නොමැති බවත්, ජාතික ව්‍යවස්ථා සංශෝධනයට අපි සැවොම එක්වී ඡන්දය ප්‍රකාශ කර බවත් හෙතෙම වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=50983", "Category": null, "Parent URL": null}