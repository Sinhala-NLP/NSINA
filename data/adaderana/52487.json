{"Source": "Adaderana", "Timestamp": "July 7, 2015 12:32 pm", "Headline": "9 වැනි තට්ටුවෙන් වැටී ලාංකික කතක් මරුට", "News Content": "බහරේන් හි තට්ටු නිවාසයකින් ඇද වැටීමෙන් ශ්‍රී ලාංකික කාන්තාවක මියගොස් තිබේ.23 හැවිරිදි කාන්තාවක මෙලෙස මියගොස් ඇති බව විදෙස් මාධ්‍ය වාර්තා කළේය.එම මහල් නිවාස සංකීර්ණය අමෙරිකානු නාවික නිලධාරීන්ට අයත් එකක් වන අතර අදාළ කාන්තාව එහි පැවති සාදයකට සහභාගී වී සිට ඇති බව සඳහන්ය.නිවාස සංකීර්ණයේ 9වන මහළෙන් ඇද වැටුණු කාන්තාව බේරාගැනීමට අමෙරිකානු නාවික නිලධාරියෙකු උත්සාහ දරා තිබුණ ද එය ව්‍යර්ථ වී ඇති බව වාර්තා වේ.එම අවස්ථාවේ ඇය බීමතින් සිට ඇති බවට ද එහි සිටි ඇතැමුන් පොලීසිය හමුවේ ප්‍රකාශ කර ඇති අතර සිද්ධිය සම්බන්ධයෙන් බහරේන බලධාරීන් වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=52487", "Category": null, "Parent URL": null}