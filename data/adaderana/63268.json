{"Source": "Adaderana", "Timestamp": "August 20, 2016 02:41 pm", "Headline": " 2016 අවසන් වන විට ත්‍රිපෝෂ සැපයුම 100% සම්පූර්ණයි", "News Content": "මේ වසර අවසන් වන විට ත්‍රිපෝෂ නිෂ්පාදනයේ ඉල්ලුම සියයට සියයක් සම්පූර්ණ කළ හැකි බව ශ්‍රී ලංකා ත්‍රිපෝෂ සමාගම පවසයි.එම සමාගම පවසන්නේ රුපියල් මිලියන 250ක පමණ මුදල් වැය කරමින් ත්‍රිපෝෂ නිෂ්පාදනය සඳහා නව යන්ත්‍ර සූත්‍ර පද්ධතියක් ස්ථාපිත කර ඇති බවයි. දැනට ත්‍රිපෝෂ සමාගම සතුව පවතින පැරණි යන්ත්‍ර උපයෝගී කරගනිමින් ග්‍රෑම් 750කින් යුතු පැකට් ලක්ෂ 17ක් පමණ මාසිකව නිෂ්පාදනය කළ හැකි අතර එමගින් සපුරාලිය හැකි වූයේ සියයට 80ක ඉල්ලුමක් බව ත්‍රිපෝෂ සමාගම සඳහන් කරයි.මෙම නව යන්ත්‍රය මගින් මාසිකව පැකට් ලක්ෂ 35ක පමණ නිෂ්පාදනයන කිරීමට බලාපොරොත්තු වන බවද එම සමාගම පවසා සිටියේය.එය මෙට්‍රික්ටොන් 750ක අතිරික්තයක් බව ද ඔවුන් පවසයි.ඒ අනුව මෙම අතිරික්ත ත්‍රිපෝෂ නිෂ්පාදනය ත්‍රිපෝෂ, බිස්කට්, ක්‍රැකර් ආකාරයෙන් වෙළෙඳපොළට හඳුන්වාදීම සඳහා අත්හදාබැලීමේ කටයුතු සිදුකරමින් පවතින බවද සඳහන්ය.", "URL": "https://sinhala.adaderana.lk/news.php?nid=63268", "Category": null, "Parent URL": null}