{"Source": "Adaderana", "Timestamp": "November 15, 2018 02:27 pm", "Headline": "ජනපති පාර්ලිමේන්තු බහුතර මතයට හිස නැමිය යුතුයි", "News Content": "පාර්ලිමේන්තුවේ බහුතර මතයට ජනාධිපති මෛත්‍රීපාල සිරිසේන මහතා විසින් හිස නැමිය යතු බව පාර්ලිමේන්තු මන්ත්‍රී පාඨලී චම්පික රණවක මහතා පවසයි. එක්සත් ජාතික පක්ෂයේ තවත් පක්ෂ නියෝජිතයින් පිරිසක් සමඟ පාර්ලිමේන්තු සංකීර්ණයේදී මාධ්‍ය හමුවකට එක්වෙමින් ඔහු මෙම අදහස් පළ කළේය. මේ වන විට නිල අග්‍රාමත්‍යවරයෙක් රටේ නොමැති බවත් පාර්ලිමේන්තුව විසින් ඉවත් කළ මම අග්‍රාමත්‍ය යැයි බලෙන් කියා ගන්නා අග්‍රාමත්‍යවරයෙක් සිටින බවත් පාර්ලිමේන්තු මන්ත්‍රී පාඨලී චම්පික රණවක මහතා සඳහන් කළේය. මේ අතර අග්‍රාමත්‍ය මහින්ද රාජපක්ෂ මහතා විසින් නත්තල් සීයා මෙන් තමතමන්ට අවශ්‍ය ලෙස විවිධදේ ලබා දෙන බවත් ඒ මහතා පෙන්වා දුන්නේය. එමෙන්ම හෙට පාර්ලිමේන්තුව ආරම්භවීමට පෙර උදෑසන 11.30 කථානයක කරු ජයසූරිය මහතාගේ ප්‍රධානත්වයෙන් පක්ෂ නායක රැස්වීමක් පැවැත්වීමට නියමිත බව පාර්ලිමේන්තු මන්ත්‍රී පාඨලී චම්පික රණවක මහතා පෙන්වා දුන්නේය. මේ වන විට රට ඛේදනීය තත්ත්වයට ඇද වැටී ඇති බවත් විදේශ රටවල ආයෝජකයින් තම ආයෝජන අප රටෙන් ඉවත් කරගෙන යන බවත් ඒ මහතා පැවසීය. වැඩිදුරටත් අදහස් දක්වමින් පාර්ලිමේන්තු මන්ත්‍රී පාඨලී චම්පික රණවක මහතා පැවසුවේ නිසිවිටක මැතිවරණයකට බිය නොමැති බවය.", "URL": "https://sinhala.adaderana.lk/news.php?nid=99253", "Category": null, "Parent URL": null}