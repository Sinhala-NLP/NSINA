{"Source": "Adaderana", "Timestamp": "August 21, 2019 05:17 pm", "Headline": "ක්‍රිකට් සම්මාන රාත්‍රියක්", "News Content": "බටහිර ඉන්දීය කොදෙව් ක්‍රිකට් ආයතනය විසින් සංවිධාන කරන වාර්ෂික ක්‍රිකට් සම්මාන රාත්‍රිය පසුගියදා ඇන්ටිගුවාහීදි පැවැත් විය. එහිදි වසරේ ක්‍රිකට් ක්‍රීඩකයාට හිමි සම්මනාය දිනා ගත්තේ කොදෙව් නායක ජේසන් හෝල්ඩර්. හත්වැනි වරට පැවති ක්‍රිකට් සම්මාන රාත්‍රීයේ දී වසරේ ටෙස්ට් ක්‍රීඩකයා ලෙස ජේසන් හෝල්ඩර් සම්මාන හිමි කර ගත් අතර මේ වන විට ජාත්‍යන්තර ක්‍රිකට් කවුන්සලයේ තුන්ඉරියව් ක්‍රීඩකයන්ගේ ශ්‍රේණිගත කිරීම්වල පළමු ස්ථානයේ පසුවන්නේ ද ජේසන් හෝල්ඩර්. 1974 වසරෙන් පසු කොදෙව් ක්‍රීඩකයෙක් ටෙස්ට් තුන්ඉරියව් ක්‍රීඩකයන්ගේ ශ්‍රේණිගත කිරීම් වල පළමු ස්ථානයට පත් වු පළමු අවස්ථාව මෙයයි. ‍ ඔහුගේ ඒ දක්ෂතා මත හෝල්ඩර් වසරේ ක්‍රිකට් ක්‍රීඩකයාට හිමි සම්මනාය ද හිමිවිය. මෙහිදි වසරේ එක්දින ක්‍රීඩකයාට හිමි සම්මාන දිනා ගත්තේ ෂායි හෝප් විසින්. ඔහු මෙම සම්මානය දිනා ගත් දෙවන අවස්ථාව මෙයයි. කිමෝ පෝල් වසරේ විස්සයි විස්ස ක්‍රීඩකයාට හිමි සම්මානය දිනා ගන්නා විට ඇන්ඩ්‍රි රසෙල් වසරේ කැරබියන් ප්‍රිමියර් ලීග් ක්‍රීඩකයාට හිමි සම්මානය දිනා ගත්තේය. වසරේ තරග විනිසුරුට හිමි සම්මානය ජොයෙල් විල්සන්ට හිමි වුණා.", "URL": "https://sinhala.adaderana.lk/news.php?nid=117134", "Category": null, "Parent URL": null}