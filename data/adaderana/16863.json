{"Source": "Adaderana", "Timestamp": "June 19, 2011 02:54 pm", "Headline": "පොලිස් මාර්ග බාධකයේදී කංසා තොගයක් දැලේ", "News Content": "අම්පාර සාමපුර ප්‍රදේශයේ දී කංසා තොගයක් සමඟ පුද්ගලයෙකු අම්පාර පොලිස් විශේෂ කාර්ය ඒකකයේ නිලධාරීන් විසින් අත්අඩංගුවට ගෙන තිබේ. ඔහු ළඟ තිබී කංසා කිලෝග්‍රෑම් 2යි ග්‍රෑම් 750ක් සොයාගත් බව අම්පාර පොලිසිය සඳහන් කරයි. සැකකරු අත්අඩංගුවට ගෙන ඇත්තේ අම්පාර ඉඟිනියාගල මාර්ගයේ සාමපුර ප්‍රදේශයේ පොලිස් මාර්ග බාධකයේ දීය. සැකකරු අද අම්පාර මහේස්ත්‍රාත්වරයා හමුවට ඉදිරිපත් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=16863", "Category": null, "Parent URL": null}