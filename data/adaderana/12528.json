{"Source": "Adaderana", "Timestamp": "December 1, 2010 03:21 pm", "Headline": "දඬුවම් මුදලාලිට සල්ලි දුන්නු අය තංගල්ල අධිකරණයට දැනුම්දිය යුතුයි", "News Content": "මහජන මුදල් වංචා කිරීමේ චෝදනා මත හුංගම, ගුරුපොකුණේ පියදාස රත්නායක හෙවත් දඬුවම් මුදලාලිට එරෙහි නඩු විභාගය තංගල්ල මහාධිකරණයේ දී අද යළි කැඳවා තිබේ. මෙහිදි අපරාධ නඩු විධාන සංග්‍රහයේ 431 වන වගන්තිය යටතේ දේපළ බෙදාදීමේ දී ‍ඒ පිළිබද විමසීමක් කළ යුතු බව තංගල්ල මහේස්ත්‍රාත් ගීතානි විජේසිංහ මහත්මිය සඳහන් කළාය. එම විමසීම සිදුකිරීම සඳහා පියදාස රත්නායක නොහොත් දඬුවම් මුදලාලි යන අයට මුදල් ලබාදුන් සියලු දෙනා තංගල්ල මහේස්ත්‍රාත් අධිකරණයට දැනුම් දිය යුතු බව මහේස්ත්‍රාත්වරිය ප්‍රකාශ ක‍ර ඇත. අදාළ නඩුව වැඩිදුර විභාගය ලබන වසරේ පෙබරවාරි මස 18 වැනි දිනට කල් තැබුණි.", "URL": "https://sinhala.adaderana.lk/news.php?nid=12528", "Category": null, "Parent URL": null}