{"Source": "Adaderana", "Timestamp": "September 20, 2013 11:34 am", "Headline": "සමුළුවට පෙර සා/පෙළ අවසන් කිරීමට යෝජනා කරයි ", "News Content": "පොදු රාජ්‍ය මණ්ඩලයීය රාජ්‍ය නායක සමුළුව පැවැත්වීමට පෙර බස්නාහිර පළාතේ සාමාන්‍ය පෙළ සිසුන්ගේ වාර විභාග කටයුතු අවසන් කිරීම කෙරෙහි අවධානය යොමුව තිබේ. බස්නාහිර පළාත් අධ්‍යාපන අධ්‍යක්ෂ ටී.එන් අයිලප්පෙරුම මහතා සඳහන් කළේ 10, 11 ශ්‍රේණි සඳහා වාර විභාගය පොදු කාලසටහනක් යටතේ පළාත් අධ්‍යාපන දෙපාර්තමේන්තුව මගින් ක්‍රියාත්මක කරන බවයි. ඒ අනුව අද(20) දිනයේ විෂය භාර අධ්‍යක්ෂවරුන් සමඟ පැවැත්වෙන සාකච්ඡාවකින් අනතුරුව ඒ පිළිබඳ තිරණයකට එළඹිමට නියමිතයි. 10 ශ්‍රේණියේ වාර විභාග රාජ්‍ය නායක සමුළුවෙන් පසුව පැවැත්වීම කෙරෙහි අවධානය යොමුව තිබේ. පොදු රාජ්‍ය මණ්ඩලයීය රාජ්‍ය නායක සමුළුව පැවැත්වෙන කාලය තුළ බස්නාහිර පළාතේ පාසල් රැසකට නිවාඩු ලබාදීමට රජය තීරණය කර තිබුණි.", "URL": "https://sinhala.adaderana.lk/news.php?nid=37545", "Category": null, "Parent URL": null}