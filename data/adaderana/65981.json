{"Source": "Adaderana", "Timestamp": "November 13, 2016 09:06 am", "Headline": " මුදල් කොල්ලකෑ සිව් දෙනෙක් අල්ලයි", "News Content": "වැල්ලවත්ත ප්‍රදේශයේ ව්‍යාපාරික ස්ථානයක් බිඳ මුදල් කොල්ලකෑමේ සිද්ධියක් සම්බන්ධයෙන් සැකකරුවන් සිව්දෙනෙකු අත්අඩංගුවට ගෙන තිබේ.මිරිහාන විශේෂ අපරාධ මෙහෙයුම් ඒකකය විසින් ගම්සභා හංදිය ප්‍රදේශයේ දී අදාළ සැකකරුවන් අත්අඩංගුවට ගෙන ඇති බව පොලිස් මූලස්ථානය පැවසුවේය.සැකකරුවන් සතුව තිබී කොල්ලකන ලද රුපියල් දෙලක්ෂ හතළිස් පන්දහසක පමණ මුදලක්, සේප්පුවක්, ත්‍රිරෝද රථයක් සහ ඩීවිඩි යන්ත්‍ර දෙකක් පොලීසිය බාරයට ගෙන තිබේ.අත්අඩංගුවට ගෙන ඇත්තේ එප්පාවල සහ නුගේගොඩ ප්‍රදේශවල පදිංචිකරුවන් වන අතර ඔවුන් ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=65981", "Category": null, "Parent URL": null}