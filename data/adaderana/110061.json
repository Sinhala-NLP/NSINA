{"Source": "Adaderana", "Timestamp": "May 16, 2019 12:01 pm", "Headline": "මිහින්තලා රජමහා විහාරස්ථානයේ ආරක්ෂාව ප්‍රමාණවත් ද?", "News Content": "මිහින්තලා රජමහා විහාරස්ථානයට ප්‍රමාණවත් තරම් ආරක්ෂවක් නොමැති බව විහාරධිපති පුජ්‍ය වලවා හැංගුනවැවේ ධම්මරතන හිමියන් පවසයි. මිහින්තලා රජමහා විහාරස්ථානය පරිශ්‍රයේ පැවති මාධ්‍ය හමුවකට එක් වෙමින් උන්වාහන්සේ මේබව සඳහන් කළේය. මෙහිදී වැඩිදුරටත් අදහස් දක්වමින් උන්වහන්සේ කියා සිටියේ, මෙය හාමුදුරුවන්ට ආරක්ෂාව ඕන නිසා පවසන දෙයක් ලෙස ඇතැමුන් ප්‍රකාශ කිරීමට ඉඩ ඇති බවයි. කෙසේ වුවත් තමන් තනිවම ගමන් බිමන් යන බවත් පැවසු උන්වහන්සේ, තමාට ආරක්ෂාවක් උවමනා නැති බවත් කියා සිටියේය. හතර වටින්ම ඇති වනාන්තරය හේතුවෙන් පන්සල් භූමියට ඕනෑම මොහොතක ඇතුල් විය හැකි බවත් පැවසු උන්වහන්සේ කිසි විටෙකත් මිහින්තලේ පන්සලට විශේෂ ආරක්ෂාවක් යොදා නොමැති බව ද පැවසීය. එනිසා මේ පිළිබඳව සොයා බලා කවුරුන් හෝ අදාළ බලධාරියෙක් මෙම ස්ථානයට ආරක්ෂාව අවශ්‍යයි කියා සිතන්නේ නම් පමණක් ක්‍රියා කරනු ඇතැයි බලාපොරොත්තු වන බව ද විහාරාධිපති හිමියන් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=110061", "Category": null, "Parent URL": null}