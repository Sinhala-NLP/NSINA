{"Source": "Adaderana", "Timestamp": "May 16, 2019 11:40 am", "Headline": "නීති විරෝධී මත් පැන් ප්‍රවාහනය කළ අයෙක් මාට්ටු", "News Content": "බලපත්‍ර නොමැතිව අරක්කු බෝතල් 19 ක් ත්‍රීවීල් රථයකින් ප්‍රවාහනය කරමින් සිටි සැකකරුවෙක් මස්කෙළිය පොලීසිය මඟින් අත්අඩංගුවට ගෙන ඇත. ඊයේ (15) සවස මස්කෙළිය පොලිස් වසමට අයත්, සාමිමලේ සිට ස්කාබ්රෝ 5 කොටස බලා මෙම අරක්කු තොගය ප්‍රවාහනය කරමින් සිටියදී පොලීසියට ලද තෙරතුරක් මත වැටලීම සිදු කළ බව මස්කෙළිය පොලිස්ථානාධිපතිවරයා ප්‍රකාශ කර ඇත. අරක්කු තොගය සමඟ සැකකරු හා ත්‍රීවීල් රථය අද (16) හැටන් මහේස්ත්‍රාත් අධිකරණය හමුවට පමුණුවන බව මස්කෙළිය පොලීසිය පවසයි. මස්කෙළිය පොලීසිය සිද්ධිය සම්බන්ධ වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=110058", "Category": null, "Parent URL": null}