{"Source": "Adaderana", "Timestamp": "April 24, 2013 04:39 pm", "Headline": "සංගක්කාරට හයිද්‍රාබාද්වලදී අරියාදු", "News Content": "ශ්‍රී ලංකා ක්‍රිකට් කණ්ඩායමේ හිටපු නායකයෙකු වූ කුමාර් සංගක්කාරට එරෙහිව අද (24) ඉන්දියාවේ හයිද්‍රාබාද් හිදී විරෝධය පා උද්ඝෝෂණයක් පවත්වා තිබේ. හයිද්‍රාබාද් හී ක්‍රිකට් ක්‍රිඩකයින් නැවති සිටි හෝටලය ඉදිරිපිටට පැමිණි පිරිසක් මෙලෙස විරෝධතාවය පළකර ඇතැයි ඉන්දීය මාධ්‍ය වාර්තා කරයි. ශ්‍රී ලාංකික ක්‍රීඩකයින්ට එරෙහිව තමිල්නාඩුවේ විරෝධයක් පැවැත්වෙනු ඇති බව මුලදී පැවසූ නමුත් හයිද්‍රාබාද් හිදී මෙලෙස විරෝධතාවයක් පැවැත්වීම විශේෂත්වයකි. ඉන්දීය මාධ්‍ය වාර්තාකරන ආකාරයට මෙම විරෝධතාවය සංවිධානය කළ පුද්ගලයින්, කණ්ඩායමක් ගැන සඳහනක් නැත. සිද්ධිය සැලවූ විගස පොලීසිය එම ස්ථානයට පැමිණ විරෝධතාකරුවන් ඉවත් කළ බව ද සඳහන් වෙයි. ඉන්දීය ප්‍රිමියර් ලීග් ක්‍රිකට් තරගාවලියේදී කුමාර් සංගක්කාර හයිද්‍රාබාද් සන්රයිසස් කණ්ඩායමේ නායකයා‍ ලෙස ද කටයුතු කරයි.", "URL": "https://sinhala.adaderana.lk/news.php?nid=33547", "Category": null, "Parent URL": null}