{"Source": "Adaderana", "Timestamp": "April 7, 2014 02:36 pm", "Headline": "තැපැල් වෘත්තීය සමිති විරෝධතාවයේ  ", "News Content": "රාජ්‍ය සේවකයින් විශ්‍රාම ගන්නා අවස්ථාවේ දි ලබාදෙන පාරිතෝෂික දීමනා ගෙවීමේ ක්‍රමය වෙනස් කිරිමට රජය ගෙන ඇති ක්‍රියාමාර්ග වහා ඉවත් කරගන්නා ලෙසට ඉල්ලමින් තැපැල් වෘත්තිය සමිති එකමුතුව විරෝධතා ව්‍යාපාරයක නිරත වි තිබේ. අද(07) දහවල් කොළඹ මධ්‍යම තැපැල් හුවමාරුව ඉදිරිපිට දී තැපැල් වෘත්තිය සමිති එකමුතුවේ සාමාජිකයින් මෙලෙස විරෝධතාවයේ නිරත විය. තැපැල් වෘත්තිය සමිති එකමුතුවේ කැඳවුම්කරු කේ.එම් චින්තක බණ්ඩාර මහතා පවසන්නේ රජය ගෙන ඇති මෙම තීරණය තුළින් රාජ්‍ය සේවකයින්ට දැඩි අසාධාරණයක් සිදුවන බවයි. අදාළ තීරණය අනුව රාජ්‍ය සේවකයින් විශ්‍රාම ගන්නා අවස්ථාවේ ඔවුන්ට හිමිවන පාරිතෝෂික මුදල ලබාගැනීමේ දි ගැටලුකාරි තත්ත්වයක් මතුවන බවද ඔහු සඳහන් කළේය. එම එකමුතුවේ කැඳවුම්කරු කේ.එම් චින්තක බණ්ඩාර පවසන්නේ රජය ගෙන ඇති මෙම ක්‍රියාමාර්ගය ඉවත් කර නොගතහොත් ඉදිරියේ දි සියලු රාජ්‍ය සේවකයින් වැඩ වර්ජනයකට අවතීර්ණ වන බවයි.", "URL": "https://sinhala.adaderana.lk/news.php?nid=42368", "Category": null, "Parent URL": null}