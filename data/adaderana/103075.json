{"Source": "Adaderana", "Timestamp": "January 25, 2019 04:57 pm", "Headline": "කඩා වැටුණ ජීවිත නඟා සිටුවන්න පාරට බැස්ස සිසුන්", "News Content": "කඳුකරයේ ජනතාවගේ ආර්ථික,අධ්‍යාපනික,සමාජීය,සංස්කෘතික හා පවුල් සංස්ථා කඩා වැටිමට ප්‍රධානම හේතුව මත්ද්‍යව්‍යවලට අබ්බැහි විම බව පවසමින් පැසල් දරුවන් විදි නාට්‍යයක් පවත්වා තිබේ. වතු කම්කරුවකුගේ දෛනික වැටුප රුපියල් 500 ක් බවත් එම මුදලෙන් පවුලක් සඳහා ආහාර,අධ්‍යාපනය,ස්‍යෙඛ්‍ය පහසුකම් සපයා ගැනීම වෙනුවට මත්පැන්,දුම්වැටි හා වෙනත් මත්ද්‍රව්‍ය සඳහා යොමුවීම නිසා වැඩිහිටියන්ගේ සෞඛ්‍ය පිරිහිමඳ නිවැරදි ආහාර රටාවක් අනුගමනය නොකිරීම නිසා මුළු පවුලේම මන්දපෝෂණ තත්ත්වය ඉහළ මට්ටමක පැවතීම යන කරුණු මෙහිදී නිරූපණය කර ඇත. දරුවන්ගේ අධ්‍යාපන කටයුතු අඩාල විම, පවුල තුළ ඇතිවන ආරවුල් නිසා පවුල් කඩාවැටිම ඇතුළු ගැටළු රැසක් ඇතිවී සමාජයම පිරිහි ඇති බවද ඔවන් සෞන්දර්යාත්මකව පෙන්වා දෙති. එමෙන්ම වතු කම්කරුවන්ට රුපියල් 1000 කින් වැටුප් වැඩි කිරිමට මැදිහත් නොවන දේශපාලන අධිකාරිය ඔවුන්ගෙන් ඡන්දය ලබාගෙන වතුකරය පුරා මත්පැන් අලෙවිසැල් විවෘත කරන බවද පෙන්වා දෙන අතර එය ඛේදවාචකයක් බවට පත්ව අති බවද පවසති. මෙම විදිනාට්‍ය ප්‍රදර්ශනය පාසල් දරුවන් තුළ මත්ද්‍රව්‍ය නිවාරණය කිරිමේ ජනාධිපති තුමාගේ සංකල්පයකට අනුව ජනාධිපති කාර්යසාධක බලකාය විසින්ක සංවිධානය කරන මත් නිවාරණ සතියට සමගාමිව හැටන් අධ්‍යාපන කලාපයේ නොර්වුඩ් දෙමළ මහා විද්‍යාලයේ ශිෂ්‍ය ශිෂ්‍යාවන් විසිනි. මෙම අවස්ථාවට එම විද්‍යාලයේ විදුහල්පති එස්.රාජා.නෝර්වුඩ් පොලිස්ථානාධිපති පොලිස් පරික්ෂක එම්.නජීප් මහත්වරු ඇතුළු පිරිසක්ද එක්ව සිටියහ.", "URL": "https://sinhala.adaderana.lk/news.php?nid=103075", "Category": null, "Parent URL": null}