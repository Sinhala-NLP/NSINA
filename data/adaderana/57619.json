{"Source": "Adaderana", "Timestamp": "February 26, 2016 02:52 pm", "Headline": "වෙනසට පටහැණිව වත්මන් ආණ්ඩුව කටයුතු කරනවා", "News Content": "වත්මන් රජය බලයට ගෙන ඒමට වමේ කේන්ද්‍රය විසින් විශාල වැඩ කොටසක් සිදු කළද රජය විසින් එහිදී එකඟවුණු කරුණු කාරණා පසෙකලා කටයුතු කරන බව වමේ කේන්ද්‍රයේ සම කැදවුම්කරු චමීර පෙරේරා මහතා පවසයි.ඒ මහතා මේ බව ප්‍රකාශ කර සිටියේ අද(26) කොළඹදී පැවති මාධ්‍ය හමුවකට එක් වෙමිනි.ජනතාව විසින් ජනවාරි මස 8 වන දින ඇති කළ වෙනසට පටහැණිව වත්මන් ආණ්ඩුව කටයුතු කරන බවද ඒ මහතා පෙන්වා දී තිබේ.ඉට්කා ගිවිසුමට විරෝධය එල්ල කරන ඇතැම් සංවිධාන වලට ආණ්ඩුව බලපෑම් කරන බවත්, එවැනි ගිවිසුම් ජනතාවට බලෙන් පැටවිය නොහැකි බවත්, එය ජනතා කැමැත්තෙන් ලබා දිය යුතු බවත් ඒ මහතා වැඩිදුරටත් පෙන්වා දී ඇත.", "URL": "https://sinhala.adaderana.lk/news.php?nid=57619", "Category": null, "Parent URL": null}