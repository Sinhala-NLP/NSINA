{"Source": "Adaderana", "Timestamp": "December 16, 2012 04:14 pm", "Headline": "පියවි ඇසින් නොබලනු!", "News Content": "පියවි ඇසින් සූර්යා නැරඹීමට‍ උත්සහ නොකරන ලෙස ආතර් සී ක්ලාක් මධ්‍යස්ථානය ජනතාවගෙන් ඉල්ලීමක් කරයි. සූර්යාගේ ඇතැම් වෙනස්කම් ඇති බව පවසමින් ජනතාව මේ දිනවල සූර්යා නැරඹිමට සහ ඡායාරූප ගැනීමට පෙළඹි සිටිති. එලෙස කටයුතු කිරීම තුළින් ඇසට හානි සිදුවිය හැකි බව ආතර් සී ක්ලාක් මධ්‍යස්ථානයේ පර්යේෂණ විද්‍යාඥ සරාජ් ගුණසේකර මහතා සඳහන් කළේය. සූර්යාගේ කිසිදු වෙනස්කමක් සිදුව නොමැති අතර අනියත බියක් ඇති කර ගැනීමට හේතුවක් නොමැති බව ගුණසේකර මහතා පැවසුවේය. පසුගිය දින කිහිපය තුළදී විද්‍යානුකූලව සූර්යාගේ ප්‍රතිබිම්භ ලබා ගෙන ආතර් සී ක්ලාක් මධ්‍යස්ථානය විසින් විශේෂ පරීක්ෂණයක් සිදුකළ බව ද පර්යේෂණ විද්‍යාඥ සරාජ් ගුණසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30006", "Category": null, "Parent URL": null}