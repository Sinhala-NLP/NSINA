{"Source": "Adaderana", "Timestamp": "August 6, 2017 12:37 pm", "Headline": " වත්මන් රජයද මේවට වගකිව යුතුයි ", "News Content": "උමාඔය ව්‍යාපෘතිය හේතුවෙන් හානි සිදුවීම සම්බන්ධයෙන් වත්මන් රජය ද වගකිව යුතු බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ එම ව්‍යාපෘතිය ක්‍රියාත්මක කිරීමේ දී සිදුවූ හානි පිළිබඳ කිසිඳු උපදේශන වාර්තාවක් ඉදිරිපත් කර නොමැති බවයි.එම ව්‍යාපෘතියේ අර්බුදය සම්බන්ධයෙන් පැවති රජයට චෝදනා කිරීමෙන් පලක් නොමැති බව හිටපු ජනාධිපති මහින්ද රාජපක්ෂ මහතා බේරුවල ප්‍රදේශයේ පැවති ජනහමුවකින් අනතුරුව මාධ්‍යත වෙත අදහස් දක්වමින් ප්‍රකාශ කළේය. මේ අතර නිසි ක්‍රමවේදයකට අනුව උමාඔය ව්‍යාපෘතිය ක්‍රියාත්මක නොකිරීම සම්බන්ධයෙන් වැරදිකරුවන්ට දඞුවම් පැමිණ විය යුතු බව අමාත්‍ය දයාසිරි ජයසේකර මහතා පවසයි. අමාත්‍යවරයා පෙන්වා දෙන්නේ එම ව්‍යාපෘතිය ක්‍රියාත්මක කිරීමට තෝරාගත් යන්ත්‍ර සූත්‍ර සම්බන්ධයෙන් ද ගැටළු මතු වන බවයි.", "URL": "https://sinhala.adaderana.lk/news.php?nid=76010", "Category": null, "Parent URL": null}