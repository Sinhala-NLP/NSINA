{"Source": "Adaderana", "Timestamp": "May 22, 2018 04:15 pm", "Headline": "දරුණු පිළිවෙතක් තුළින් ආණ්ඩුව රට කරන හැටි ඒකාබද්ධය කියයි", "News Content": "හිටපු ජනාධිපති මහින්ද රාජපක්ෂ මහතාගේ ආණ්ඩුව සමයේ බොරතෙල් බැරලයක මිල ඩොලර් 100 ඉක්මවු අතර යහපාලන ආණ්ඩුව සමයේ බොරතෙල් බැරලයක මිල ඩොලර් 40ටත් වඩා අවම ප්‍රමාණයක තිබු බව පාර්ලිමේන්තු මන්ත්‍රී ගාමිණි ලොකුගේ මහතා පවසයි. අද(22) කොළඹ පැවති මාධ්‍ය ඒකාබද්ධ විපක්ෂයේ මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියේය. බොරතෙල් බැරලයක මිල ඩොලර් 40ට තිබියදී ආණ්ඩුව විසින් ජනාතාවට සහන ලබා නොදීම නිසා එහි වාසිය ඉන්දියානු තෙල් සමාගම් විසින් ලබා ගත් බව ද මන්ත්‍රීවරයා මෙහිදී වැඩිදුරටත් පැවසීය. පසුගිය දා උතුරු පළාත් සභාව විසින් දෙමළ සංහාර දිනයක් නම් කළ බවත් ඒ පිළිබඳව ජනාධිපතිවරයා හා අග්‍රාමාත්‍යවරයා කිසිදු පිළිතුරක් නොදෙන බව අමාත්‍යවරයා සඳහන් කළේය. අද රට තුළ සාධාරණය හා යුක්තිය කිසිවිටෙකත් ඉටු නොවන අතර පවතින ආණ්ඩුව දරුණු ක්‍රියා පිළිවෙතක් මඟින් රට ඉදිරියට ගෙනයන බව ද මන්ත්‍රීවරයා මෙහිදී පැවසීය.", "URL": "https://sinhala.adaderana.lk/news.php?nid=89618", "Category": null, "Parent URL": null}