{"Source": "Adaderana", "Timestamp": "May 16, 2014 09:19 am", "Headline": "ඉන්දීය මහ මැතිවරණය - විපක්ෂය ඉදිරියෙන් ", "News Content": "ඉන්දිය මහ මැතිවරණයේ ප්‍රතිඵල නිකුත් කිරීම අද ආරම්භ වූ අතර මේවන විට ප්‍රකාශිත ප්‍රතිඵලවලට අනූව භාරතීය ජනතා පක්ෂය මන්ත්‍රී ආසන 102ක් ලබා ඉදිරියෙන් සිටීමට සමත්ව තිබේ. ඒ දැනට ප්‍රකාශයට පත්කර ඇති ආසන 194ක ඡන්ද ප්‍රතිඵලවලට අනූවය. පාලක කොංග්‍රස් පක්ෂයට ඉන් ආසන 48ක ජයද සෙසු පක්ෂවලට ආසන 44ක්ද හිමිව ඇත. අද පෙරවරු අටේ සිට ඡන්ද ගණන් කිරීමේ කටයුතු මධ්‍යස්ථාන 989ක දී ආරම්භ කළ බව ඉන්දීය මැතිවරණ කොමිසම සඳහන් කළේය. අප්‍රේල් 07 වන දින ආරම්භ වූ ඉන්දිය මහ මැතිවරණය මැයි මස 12 වැනි දින අවසන් විය. ඉන්දීය ලොක් සභාවට මන්ත්‍රිවරුන් 543 දෙනෙකු තෝරාගැනීම සඳහා පැවති මෙම මැතිවරණයට ඉදිරිපත් වී සිටි අපේක්ෂකයින් සංඛ්‍යාව 8251කි. කෙසේ වෙතත් මෙවර මැතිවරණයේ ජය ඉන්දිය විපක්ෂය වන භාරතීය ජනතා පක්ෂයට හිමිවනු ඇති බවට ජනමත සමීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=43231", "Category": null, "Parent URL": null}