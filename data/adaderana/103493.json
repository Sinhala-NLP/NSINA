{"Source": "Adaderana", "Timestamp": "February 1, 2019 10:13 am", "Headline": "කැලණිතිස්ස බිඳ වැටීම නිසා ඇනහිටි විදුලිය යථා තත්ත්වයට", "News Content": "කැලණිතිස්ස ග්‍රීඩ් උපපළේ සිදුවූ බිඳවැටීම හේතුවෙන් ප්‍රදේශ කිහිපයකට බලපෑ විදුලි බලය ඇනහිටීම මේ වන විට යථා තත්ත්වයට පත් කර තිබේ. විදුලි බල අමාත්‍යාංශයේ ප්‍රකාශක සුලක්ෂන ජයවර්ධන මහතා ප්‍රකාශ කළේ, උපපලේ කටයුතු ද යථා තත්ත්වයට පත් කරමින් තිබෙන බවයි. ඊයේ(31) සවස් කාලයේ කැලණිතිස්ස ග්‍රීඩ් උප පොළේ ඇති වු ගිනි ගැනීමේ තත්ත්වයත් සමඟ කැලණිතිස්ස ග්‍රීඩ් උපපොළේ සිට කොලොන්නාව ග්‍රීඩ් උපපොළ දක්වා දිවෙන කිලෝ වොට් 132 ක සම්ප්‍රේෂණ මාර්ගයේ විදුලිය බිඳ වැටීමක් සිදුවු බව ද ඒ මහතා සඳහන් කළේය. මේ හේතුවෙන් කැලණිය, සපුගස්කන්ද, බියගම, කොලෝන්නාව,අතුරුගිරිය, කොස්ගම, ඇඹිලිපිටිය හා කිරිබත්කුඹුර වැනි ග්‍රීඩ් උපපොළවල්වල විදුලිය බිඳ වැටුණු බවත්, ඊයේ රාත්‍රී 8.45ට පමණ සැපයුම යථා තත්ත්වයට පත් කිරීමට හැකියාව ලැබුණු බවත් මේ වන විට කැලණිතිස්ස ග්‍රීඩ් උපපොළේ අලුත්වැඩියා කටයුතු සිදුවන බව ද සුලක්ෂණ ජයවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=103493", "Category": null, "Parent URL": null}