{"Source": "Adaderana", "Timestamp": "September 18, 2017 09:48 pm", "Headline": "අතුරුදන් කිරීම්වලින් පුද්ගලයින් ආරක්ෂා කිරීමේ පනත 21 දා විවාදයට ගන්නේ නෑ", "News Content": "බලහත්කාරයෙන් අතුරුදන් කිරීම්වලින් පුද්ගලයින් ආරක්ෂා කිරීම සඳහා වූ ජාත්‍යන්තර සම්මුති පනත් කෙටුම්පත 21 දා විවාදයට ගනු නොලබන බව අමාත්‍ය ගයන්ත කරුණාතිලක මහතා පවසයි.අදාළ පනත් කෙටුම්පත ලබන 21 වන බ්‍රහස්පතින්දා පාර්ලිමේන්තුවේ විවාදයට ගැනීම සැළසුම් කර තිබුණි.2015 දෙසැම්බරයේ දී අතුරුදන්වීම් අතුරින් සියලු දෙනා ආරක්ෂා කිරීමේ ජාත්‍යන්තර සම්මුතියට ශ්‍රී ලංකාව අත්සන් තැබූ අතර 2016 මැයි මස එය අනුමත කළේය.ශ්‍රී ලංකාවේ ICPPED වෙත නෛතික වලංගු භාවයක් ලබා දීම සඳහා, ශ්‍රී ලංකා රජය 2017 පෙබරවාරි මස 09 දින ගැසට් පත්‍රයේ පළ කරන ලද බලහත්කාරී අතුරුදන්කිරීම් වලින් සියලු පුද්ගලයින් ආරක්ෂා කිරීම සඳහා වූ ජාත්‍යන්තර සම්මුතිය හඳුන්වා දෙන ලදී.අනතුරුව එය පාර්ලිමේන්තුවේ සභාගත කරන ලදී.", "URL": "https://sinhala.adaderana.lk/news.php?nid=77714", "Category": null, "Parent URL": null}