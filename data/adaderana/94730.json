{"Source": "Adaderana", "Timestamp": "August 20, 2018 06:09 pm", "Headline": "මෝටර් රථ අනතුරකින් 4ක් රෝහලේ-2කට බරපතළයි", "News Content": "ආනමඩුව, නවගත්තේගම මාර්ගයේ තල්ගස්වැව ප්‍රදේශයේදී මෝටර් රථයක් මාර්ගයෙන් ඉවතට පැන සිදුවූ අනතුරකින් එම රථයේ ගමන් කළ සිව්දෙනෙකු තුවාල ලබා ඇති බව අද දෙරණ වාර්තාකරු පවසයි. අද(20) සවස මෙම අනතුර සිදුව ඇති අතර තුවාල ලැබූ සිව්දෙනාගෙන් දෙදෙනෙකුගේ තත්ත්වය බරපතළ බව වාර්තා වෙයි. තුවාල ලැබු පුද්ගලයන් මේ වනවිට පුත්තලම මූලික රෝහලට ඇතුළත් කර ඇති අතර අනතුරින් මෝටර් රථයට දැඩි හානි සිදු වී ඇති බව අප වාර්තාකරු සඳහන් කළේය. සිද්ධිය සම්බන්ධයෙන් ආනමඩුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94730", "Category": null, "Parent URL": null}