{"Source": "Adaderana", "Timestamp": "May 27, 2010 07:54 am", "Headline": "පෙත්සම නිෂ්ප්‍රභයි", "News Content": "ලබන 30 වැනිදා පැවැත්වීමට නියමිත ශ්‍රි ලංකා \"වූෂූ\" සම්මේලනයේ නිලවරණය අත්හිටුවන ලෙස ඉල්ලා ඉදිරිපත් වු පෙත්සමක් කොළඹ දිසා අධිකරණය නිෂ්ප්‍රභා කර තිබේ. \"වූෂු\"සම්මේලනයේ සාමාජිකයන් තිදෙනෙකු විසින් මෙම පෙත්සම ඉදිරිපත් කරනු ලැබීය. එවැනි ‍අතුරු තහනම් නියෝගයක් නිකුත් කළ නොහැකි බව පෙත්සම්කාර පාර්ශවය ඉදිරිපත් කළ කරුණු සැළකා බැලීමෙන් අනතුරුව කොළඹ දිසා අධිකරණය සඳහන් කළේය. එම පෙත්සම නඩු ගාස්තු වලට යටත්ව නිෂ්ප්‍රභ කිරීමට‍ දිසා අධිකරණය තීරණය කළේය. ඒ අනුව ලබන 30 වැනිදා ක්‍රීඩා සංවර්ධන දෙපාර්තමේන්තුවේදී වාර්ෂික\"වූෂු\"මහා සම්මේලනයේ නිලවරණය පැවැත්වෙනු ඇත.", "URL": "https://sinhala.adaderana.lk/news.php?nid=8642", "Category": null, "Parent URL": null}