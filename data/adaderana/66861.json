{"Source": "Adaderana", "Timestamp": "December 9, 2016 07:48 am", "Headline": "කොටුව-බදුල්ල අතිරේක දුම්රිය දෙකක්", "News Content": "කොළඹ, කොටුව සහ බදුල්ල අතර අතිරේක දුම්රිය දෙකක් අද සිට ධාවනයට එක් කරන බව ශ්‍රී ලංකා දුම්රිය සේවය පවසයි.පාසල් නිවාඩු කාලය ඉලක්ක කර ගනිමින් ලබන 20 වනදා දක්වා එම විශේෂ දුම්රිය ධාවනයට එක් කර තිබේ.කොළඹ කොටුවෙන් අද සහ 11,13,15,17 සහ 19යන දිනවලදී දුම්රිය ගමන් ආරම්භ කරන අතර බදුල්ලේ සිට හෙට සහ 12,14,16,18 සහ 20 දිනවලදී කොළඹ කොටුව දක්වා දුම්රිය ධාවනයට නියමිතය.පළමු පංතියේ වායු සමනය කළ මැදිරිය බැගින් එම දුම්රියට එක් කර ඇති බව දුම්රිය ගමනා ගමන අධිකාරි විජය සමරසිංහ මහතා සඳහන් කළේය.අද පෙරවරු 07.03ට කොළඹ කොටුව දුම්රිය ස්ථානයෙන් පිටත්වන දුම්රිය පස්වරු 05.29ට බදුල්ල දුම්රිය ස්ථානයට ලඟාවිමට නියමිතය.බදුල්ල දුම්රිය ස්ථානයෙන් පෙරවරු 07.30ට පිටත්වන වන දුම්රිය පස්වරු 05.20ට කොළඹ කොටුවට ළඟවන බව විජය සමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66861", "Category": null, "Parent URL": null}