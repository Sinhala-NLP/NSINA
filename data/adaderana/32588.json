{"Source": "Adaderana", "Timestamp": "March 20, 2013 04:52 pm", "Headline": " ද්විත්ව පුරවැසිභාවයට නව ක්‍රමවේදයක් කඩිනමින් ගේනවා", "News Content": "ද්විත්ව පුරවැසි භාවය ලබා දීම සඳහා නව ක්‍රමවේදයක් කඩිනමින් හඳුන්වාදීම සඳහා කටුයතු කරන බව ආරක්ෂක හා නාගරික සංවර්ධන අමාත්‍යංශයේ ලේකම් ගෝඨාභය රාජපක්ෂ මහතා පවසයි. මේ වන විටත් ද්විත්ව පුරවැසි භාවය මෙරට තුළ ක්‍රියාත්මක වන අතර ඒ සදහා නිසි ක්‍රමවේදයක් නොමැති බව ලේකම්වරයා සඳහන් කළේය . මෙවැනි තත්ත්වයක් තුළ ද්විත්ව පුරවැසිභාවය ලබාදීමේ නව ක්‍රමවේදයක් අවශ්‍ය වන බව ලේකම්වරයා අවධාරණය කළේය. කොළඹ පැවති උත්සවයකට එක්වෙමින් ආරක්ෂක හා නාගරික සංවර්ධන අමාත්‍යංශයේ ලේකම් ගෝඨාභය රාජපක්ෂ මහතා මෙම අදහස් පළ කර ඇති අතර කොළඹ ප්‍රදේශයේ පවතින රථ වාහන තදබදය අඩුකිරිම සඳහා ද පියවර රැසක් ගෙන ඇති බව හෙතෙම සිහිපත් කළේය. ඒ අනුව රජයේ කාර්යාල බොහොමයක් බත්තරමුල්ල ප්‍රදේශයට ගෙනයාමට පියවර ගෙන ඇති බව ද ආරක්ෂක ලේකම්වරයා එහිදී කියා සිටියේය.", "URL": "https://sinhala.adaderana.lk/news.php?nid=32588", "Category": null, "Parent URL": null}