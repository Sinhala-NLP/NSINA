{"Source": "Adaderana", "Timestamp": "November 9, 2011 06:01 pm", "Headline": "පළාත් පාලන ආයතන නියෝජිතයින්ට  වැඩමුළුවක් ", "News Content": "පළාත් පාලන ආයතන සඳහා තේරී පත්වූ මහජන නියෝජිතයින් පළාත් පාලන ක්ෂේත්‍රය පිළිබඳ දැනුවත් කිරීම සඳහා පුහුණු වැඩමුළු මාලාවක් සංවිධානය කර තිබේ. පළාත් පාලන හා පළාත් සභා අමාත්‍යාංශය මගින් මෙය ක්‍රියාත්මක කෙරෙයි. ඒ යටතේ ගම්පහ දිස්ත්‍රික් වැඩමුළුව මෙම මස 11 සහ 12 යන දෙදින තුළදී මිනුවන්ගොඩ පීල්ලවත්ත ප්‍රදේශයේ දී පැවැත්වීමට නියමිතය. බැසිල් රාජපක්ෂ සහ ඒ.එල්.එම්. අතාවුල්ලා යන අමාත්‍යවරුන්ගේ ප්‍රධානත්වයෙන් මෙය පැවැත්වෙන බව පළාත් පාලන සහ පළාත් සභා අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=19891", "Category": null, "Parent URL": null}