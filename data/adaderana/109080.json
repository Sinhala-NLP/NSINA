{"Source": "Adaderana", "Timestamp": "May 2, 2019 11:28 am", "Headline": "කම්කරුවන් 14ක් බඹර ප්‍රහාරයෙන් රෝහලට", "News Content": "තේ දළු නෙලමින් සිටි වතු කම්කරුවන් පිරිසකට එල්ල වු බඹර ප්‍රහාරයෙන් තුවාල ලැබු වතු කම්කරුවන් 14 දෙනෙකු බගවන්තලාව ප්‍රාදේශිය රෝහල වෙත ඇතුළත් කර ඇති බව බගවන්තලාව පොලීසිය පැවසිය. බගවන්තලාව පොලිස් වසමට අයත් කර්කස්වොල් වතුයායේ උඩ කොටසේ තේ දළු නෙලමින් සිටි වතු කම්කරුවන් පිරිසකට අද (02) උදැසන 10 ට පමණ මෙම බඹර ප්‍රහාරය එල්ල වී ඇත. බඹර ප්‍රහාරයෙන් තුවාල ලැබු වතු කම්කරුවන් කාන්තාවන් 13 දෙනෙකු සහ එක් පිරිමි අයෙකු රෝහල වෙත ඇතුලත් කර නේවාසික ප්‍රතිකාර ලබන බවයි බගන්තලාව ප්‍රාදේශිය රෝහලේ වෛද්‍යවරයෙකු කියා සිටියේය. තේ වතුයායේ උස ගසක් මත බැද තිබු බඹර කුඩුවක පැණි වදය කඩා ගැනිමට උකුස්සෙකු පහර දිම නිසා බඹරුන් ඇවිස්සි තේ වතුයායේ වැඩ කරමින් සිටි තමන් බඹරුන් පහර දුන් බව ප්‍රහාරයෙන් තුවාල ලබා බගවන්තලාව ප්‍රාදේශිය රෝහලේ නේවාසිකව ප්‍රතිකාර ලබන වතු කම්කරු කාන්තාවක් කියා සිටියේය.", "URL": "https://sinhala.adaderana.lk/news.php?nid=109080", "Category": null, "Parent URL": null}