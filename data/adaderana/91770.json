{"Source": "Adaderana", "Timestamp": "July 1, 2018 08:50 am", "Headline": "මත් ගුලි ගිලලා ලංකාවට ආපු බ්‍රසීල ජාතිකයගෙන් ගුලි 66 ක් එළියට ගනියි", "News Content": "මත්ද්‍රව්‍ය අඩංගු ගුලි තොගයක් ගිල දමා මෙරටට පැමිණි බ්‍රසීල ජාතිකයාගේ උදරයේ තිබී රුපියල් මිලියන 13කට අධික වටිනාකමින් යුත් කොකේන් මත්ද්‍රව්‍ය ගුලි 66ක් පිටතට ගෙන තිබේ. කටුනායක ගුවන්තොටුපල රේගු බලධාරීන් භාරයට ගැනීමෙන් පසු සැකකරු ඊයේ (30) රෝහල් ගත කෙරිණි. එහිදි ඔහුගේ උදරයේ තිබී මත්ද්‍රව්‍ය අඩංගු ගුලි පිටතට ගෙන ඇති බව පොලීසිය පැවසීය. සැකකරු 30 හැවිරිදි බ්‍රසීල ජාතිකයෙකු වන අතර ඔහු අද පොලිස් මත්ද්‍රව්‍ය නාශක කාර්යාංශය විසින් මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=91770", "Category": null, "Parent URL": null}