{"Source": "Adaderana", "Timestamp": "May 25, 2017 08:55 am", "Headline": " ප්‍රදේශ කිහිපයකට නායයෑමේ අවදානම්", "News Content": "බුලත්කොහුපිටිය, දික්ඕවිට ප්‍රාදේශීය බල ප්‍රදේශවල සහ සෙසු කෑගල්ල දිස්ත්‍රික්කයේ ඇතැම් ප්‍රදේශ වල නාය යෑමේ අවදානමක් පවතින බව ආපදා කළමනාකරණ මධ්‍යස්ථානය පවසයි.රත්නපුර, දෑල , මල්වල ප්‍රදේශ මෙන්ම ඇලපාත, පැල්මඩුල්ල, කුරුවිට, ඇහැලියගොඩ, කිරිඇල්ල, ඉඹුල්පේ යන ප්‍රාදේශීය බල ප්‍රාදේශ වල නායයෑම්, ගල් පෙරළීමේ අවදානම් පවතින බව එම මධ්‍යස්ථානය පවසයි.වැසි සහිත කාළගුණය පැවතිය හොත් ඉදිරි පැය 24ක කාලය තුළ එම ප්‍රදේශවල ජනතාවට අවධානයෙන් පසුවන ලෙස ආපදා කළමනාකරණ මධ්‍යස්ථානයේ සහකාර අධ්‍යක්ෂ, ප්‍රදීප් කොඩිප්පිලි මහතා දැනුම් දෙයි.කැළණි, කළු,නිල්වලා ගංඟා ආශ්‍රිත පහත් බිම්වල වාසය කරන ජනතාව, ඇතිවිය හැකි ගං වතුර තත්ත්වය පිළිබඳ අවධානයෙන් පසුවිය යුතු බව ප්‍රදීප් කොඩිප්පිලි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=73507", "Category": null, "Parent URL": null}