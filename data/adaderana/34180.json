{"Source": "Adaderana", "Timestamp": "May 18, 2013 08:34 am", "Headline": "13 වෙනස්කම් එපා!", "News Content": "ශ්‍රී ලංකාවේ උතුරු පළාත් සභා මැතිවරණයේ දී 13 වැනි ව්‍යවස්ථා සංශෝධනයේ කිසිදු වෙනසක් සිදු නොකළ යුතු බවට ඉන්දීය රජය අවධාරණය කරයි. එරට විදේශ අමාත්‍ය සල්මන් කුර්ෂිඩ් මහතා පවසන්නේ උතුරු පළාත් සභා මැතිවරණයට පෙර 13 වැනි ව්‍යවස්ථා සංශෝධනයෙහි වෙනස්කම් කිහිපයක් සිදුකිරීමේ සූදානමක් පවතින බවට වාර්තා පළවී ඇති බවයි. අදාළ මැතිවරණයට පෙර 13 වැනි සංශෝධනයෙන් පළාත් සභා වෙත ලබා දී ඇති ඉඩම් හා පොලිස් බලතල ඉවත් කිරීමට ශ්‍රී ලංකා රජය සූදානම් වන්නේ නම් ඊට තම දැඩි විරෝධය පළ කරන බව ඉන්දීය විදේශ අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=34180", "Category": null, "Parent URL": null}