{"Source": "Adaderana", "Timestamp": "November 5, 2012 08:38 am", "Headline": "දක්ෂිණ අධිවේගී මාර්ගය නායයාමේ අවදානමක් නෑ", "News Content": "දක්ෂිණ අධිවේගී මාර්ගයේ ගමන් කිරීමේ දී පස් කඳු කඩා වැටීම් හෝ නායයාම් පිළිබඳව කිසිදු බියක් ඇති කර නොගත යුතු බව නායයාම් අධ්‍යයන අංශය පවසයි. පසුගිය දින කිහිපයේ දිවයිනට ඇදහැළුණු අධික වර්ෂාපතනය හේතුවෙන් දක්ෂිණ අධිවේගී මාර්ගයේ කොට්ටාවේ සිට ගාල්ල බලා දිවෙන මංතීරුවට දොඩංගොඩ සහ වැලිපැන්න අතර 43 වන කිලෝමීටර් කණුව අසල ප‍්‍රදේශයේ දී පස් කන්දක් කඩා වැටීණි. මේ පිළිබඳ ඊයේ (04) දිනයේ දී නායයාම් අධ්‍යයන අංශයේ භූ විද්‍යාඥයින් පිරිසක් අදාළ ප‍්‍රදේශයේ විශේෂ පරීක්ෂණයක නිරතව තිබේ. පස් කන්ද කඩා වැටුණු ප‍්‍රදේශයත් ඉන් ඉදිරියේ සහ පිටුපස ඇති පස් කඳු සහිත ප‍්‍රදේශවලත් මොවුන් පරීක්ෂණ සිදු කොට ඇති බව සඳහන්ය.", "URL": "https://sinhala.adaderana.lk/news.php?nid=28904", "Category": null, "Parent URL": null}