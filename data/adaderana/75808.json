{"Source": "Adaderana", "Timestamp": "July 31, 2017 12:48 pm", "Headline": "කොස්ගම වෙඩි තැබීමක්-1ක් මරුට", "News Content": "කොස්ගම, පුස්සැල්ල පාර ප්‍රදේශයේ මාංශ නිෂ්පාදන ගොවිපොළක් තුළ සිදු වූ වෙඩි තැබීමකින් පුද්ගලයෙකු මියගොස් තිබේ. අදාළ පුද්ගලයා ගොවිපොළට අනවසරයෙන් ඇතුළු වී ඌරු පැටවුන් සොරකම් කිරීමට තැත්කිරීමේදී ආරක්ෂක නිලධාරියෙකු විසින් මෙම වෙඩි තැබීම සිදු කර ඇති බව පොලීසිය පැවසුවේය. වෙඩි තැබීමෙන් එම පුද්ගලයා මියගොස් ඇති අතර ඔහුගේ අනන්‍යතාව මෙතෙක් අනාවරණය වී නොමැති බව වාර්තා වෙයි. වෙඩි තැබීමට අදාළව මාංශ නිෂ්පාදන ගොවිපොළේ ආරක්ෂක නිලධාරියා මේ වන විට අත්අඩංගුවට ගෙන ඇති බව පොලීසිය සඳහන් කළේය. කොස්ගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75808", "Category": null, "Parent URL": null}