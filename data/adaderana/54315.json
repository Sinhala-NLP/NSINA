{"Source": "Adaderana", "Timestamp": "October 8, 2015 09:45 am", "Headline": "ගෝඨාභය අදත් ජනපති කොමිසමේ!", "News Content": "රක්නා ලංකා සමාගමේ කටයුතු සම්බන්ධයෙන් ප්‍රකාශ ලබා ගැනීමට හිටපු ආරක්ෂක ලේකම්වරයා යළිත් වරක් ජනාධිපති පරීක්ෂණ කොමිසමට කැඳවා තිබේ.එහි ලේකම් ලැසිල් ද සිල්වා මහතා පැවසුවේ මේ සම්බන්ධයෙන් ප්‍රශ්න කර ප්‍රකාශ සටහන් කර ගැනීම සඳහා ගෝඨාභය රාජපක්ෂ මහතා ඇතුළු 9 දෙනෙකුට දැනුම්දීමක් කර ඇති බවයි.එසේ වුවද අද දිනයේ එම 9 දෙනාම පැමිණ නැතත් ගෝඨාභය රාජපක්ෂ මහතා ඇතුළු තවත් කිහිප දෙනෙකු පැමිණ සිටින බව ඒ මහතා කියා සිටියේය.රක්නා ලංකා සමාගමේ කටයුතු සම්බන්ධයෙන් ජනාධිපති පරීක්ෂණ කොමිසම විසින් සිදුකරන කටයුතු අවසන් අදියරට පැමිණ ඇතැයිද ඒ මහතා පැවසුවේය.", "URL": "https://sinhala.adaderana.lk/news.php?nid=54315", "Category": null, "Parent URL": null}