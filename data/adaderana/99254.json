{"Source": "Adaderana", "Timestamp": "November 15, 2018 02:44 pm", "Headline": "මිලියන ගාණක හෙරොයින් කඩුවෙල දී මාට්ටු", "News Content": "රුපියල් මිලියන 12 දශම 5 කට අධික වටිනා කමින් යුතු හෙරොයින් තොගයක් සමඟ සැකකරුවන් දෙදෙනෙක් අත්අඩංගුවට ගැනීමට පොලිස් මත්ද්‍රව්‍ය කාර්යාංශය සමත්ව තිබේ. අද(15) කඩුවෙල පොලිස් වසමේ කඩුවෙල ප්‍රදේශයේ දී පොලිස් මත්ද්‍රව්‍ය නාශක කාර්යාංශයේ නිලධාරීන්ට ලද තොරතුරක් මත මෙම වැටලීම සිදු කර තිබේ. එහිදී මෝටර් රථයකින් ගමන් කරමින් සිටි පුද්ගලයින් දෙදෙනෙකු හෙරොයින් කිලෝ ග්‍රෑම් 1 යි ග්‍රෑම් 57 ක් හා එම මෝටර් රථය ද සමඟ අත්අඩංගුවට ගෙන ඇත. අත්අඩංගුවට ගත් සැකකරු අවුරුදු 36 ක් හා 37 ක වයස්වල පසුවන මාලඹේ ප්‍රදේශයේ පදිංචිකරුවන් වෙන බව පොලීසිය සඳහන් කරයි. අද දින කඩුවෙල මහේස්ත්‍රාත් අධිකරණයට ඉදිරිපත් කර දින 7 ක රැඳවුම් නියෝග ලබා ගැනීමට නියමිතය. පොලිස් මත්ද්‍රව්‍ය කාර්යාංශය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99254", "Category": null, "Parent URL": null}