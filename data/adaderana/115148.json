{"Source": "Adaderana", "Timestamp": "July 27, 2019 06:39 pm", "Headline": "සියල්ලට ප්‍රථම මිනිසත්කම රැගෙන මණුසත් දෙරණ අද කොබෙයිගනේට", "News Content": "සියල්ලට ප්‍රථම මිනිසත්කම පෙරදැරිකරගත් මනුසත් දෙරණ 44 වන වෛද්‍ය සායනය හා ප්‍රජා සත්කාරක වැඩසටහන අද දවස පුරා කොබෙයිගනේ සිරි සුමන මහා විද්‍යාලයේදී පැවැත්වුණි. වකුගඩු රෝගයෙන් පීඩා විඳින ජනතාවට සහන සැලසීම සහ වකුගඩු රෝගය මුල් අවස්ථාවේදීම හඳුනා ගැනීමේ අරමුණින් ක්‍රියාත්මක කෙරුණු මනුසත් දෙරණ සායන මාලාවේ 44 වන වෛද්‍ය සායනය අද දවස පුරා කොබෙයිගනේ සිරි සුමන මහා විද්‍යාලයේදී පැවැත්වුණි. මෙහිදී රුධිර පරීක්ෂාව ,ඇස් පරීක්ෂාව මෙන්ම ජනතාවට අවශ්‍ය විශේෂඥ වෛද්‍ය උපදෙස් ලබාදීම සිදුකෙරුණි. වලස්වැව සුරක්ෂා සහයෝගීතා පදනම මේ සඳහා සහය ලබාදුන් අතර වයඹ පළාත් සෞඛ්‍ය අධ්‍යක්ෂ කාර්යාලය, කොබෙයිගනේ ප්‍රාදේශීය සෞඛ්‍ය වෛද්‍ය නිලධාරී කාර්යාලය හා රාගම ලීසන්ස් රෝහල මෙවර මනුසත් දෙරණ සමග අත්වැල් බැද ගත්තේය.", "URL": "https://sinhala.adaderana.lk/news.php?nid=115148", "Category": null, "Parent URL": null}