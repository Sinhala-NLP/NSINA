{"Source": "Adaderana", "Timestamp": "December 23, 2013 06:11 pm", "Headline": " මහින්දගෙ නම විකුණා මහින්ද ලක්ෂ 33 ට විදලා ", "News Content": "ජනාධිපති මහින්ද රාජපක්ෂ මහතා මගින් මියෙන්මාරයේ සිට ඇත් පැටවෙකු ගෙනත් දෙන බව පවසා මුදල් වංචා කළ පුද්ගලයෙකු පොලීසිය විසින් අත්අඩංගුවට ගෙන තිබේ. මෙලෙස මිනුවන්ගොඩ ප‍්‍රදේශයේ පුද්ගලයෙකුගෙන් රුපියල් ලක්ෂ තිස්තුනක මුදලක් වංචනික ලෙස ලබාගත් තලවතුගොඩ ප‍්‍රදේශයේ පදිංචි මහින්ද ගලප්පත්ති නැමති අය අද (23) පොලිස් විශේෂ විමර්ශන ඒකකය මගින් අත්අඩංගුවට ගෙන ඇත. සැකකරු අධිකරණයට ඉදිරිපත් කර රක්ෂිත බන්ධනාගාර ගත කිරිමට නියමිත බව පොලිස් මාධ්‍ය ප්‍රකාශක කාර්යාලය නිවේදනය කරයි. මෙම සැකකරු අලි ඇතුන් ලබාදෙන බවට පවසා පුද්ගලයින් රවටා වංචනික ලෙස මුදල් ලබාගන්නෙකු බව අනාවරණය වී ඇති බවත්,මෙවැනි වංචනිකයින්ට හසුනොවන ලෙස මහජනතාවගෙන් ඉල්ලා සිටින බවත් පොලිස් නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=39811", "Category": null, "Parent URL": null}