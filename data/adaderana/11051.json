{"Source": "Adaderana", "Timestamp": "September 23, 2010 05:15 pm", "Headline": "මහනුවර කැසිනෝ වටලයි-74 ක් අත්අඩංගුවට", "News Content": "මහනුවර නගරයේ පවත්වා ගෙන ගිය නීතී විරෝධී කැසිනෝ මධ්‍යස්ථානයක් වටලා සැකකරුවන් 74 දෙනෙකු අත්අඩංගුවට ගැනීමට මහනුවර දිසා දූෂණ මර්දන අංශය සමත් වී තිබේ. අත්අඩංගුවට පත් වූවන්ගෙන් 25 දෙනෙකු එහි සේවකයින් වන අතර එයින් නවදෙනෙකු කාන්තාවන් බව සඳහන් වේ. අද සවස 4.00 ට පමණ මෙම වැටලීම සිදුකර ඇති අතර මෙම ස්ථානයේ තිබී රුපියල් ලක්ෂ දෙකක පමණ මුදලක්ද පොලිස් භාරයට ගෙන තිබේ. සෙසු සැකකරුවන් 49 දෙනා සතු මුදල්වල වටිනාකම පිළිබඳ තවදුරටත් විමර්ශන කටයුතු සිදුකරන බව පොලීසිය සඳහන් කරයි.", "URL": "https://sinhala.adaderana.lk/news.php?nid=11051", "Category": null, "Parent URL": null}