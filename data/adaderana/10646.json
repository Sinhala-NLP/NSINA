{"Source": "Adaderana", "Timestamp": "September 5, 2010 09:02 am", "Headline": "එල්.ටී.ටී.ඊ සාමාජිකයා ගැන තතු නොකී කතට නඩු පැවරෙයි", "News Content": "පසුගිය කාලයේ කොළඹ නගරයේ විනාශකාරි ක්‍රියාවන් සඳහා පැමිණ සිටි එල්.ටී.ටී.ඊ සාමාජිකයෙකු පිළිබඳව තොරතුරු දැන ඒ බව ආරක්ෂක අංශ වලට අනාවරණය නොකිරීමේ චෝදනාව මත දෙහිවල ප්‍රදේශයේ පදිංචි කාන්තාවකට එරෙහිව කොළඹ ‍මහාධිකරණය නඩු පවරා තිබේ. දෙහිවල ප්‍රදේශයේ පදිංචි සුබ්‍රමනියම් කනගරානී නැමැති කාන්තාවකට නීතීපතිවරයා විසින් මෙසේ අධිචෝදනා ඉදිරිපත් කර ඇත. 2007 වසරේ කොළඹ නගරය තුළ ‍විනාශකාරි ක්‍රියාවන් සිදු කිරීම සඳහා පැමිණ සිටි මුරලි නැමැති කොටි සාමාජිකයෙකු පිළිබඳ මෙම කාන්තාව තොරතුරු දැන සිට ඇති බව වාර්තා වේ. එහෙත් ඇය ඒ පිළිබඳව ‍ආරක්ෂක අංශ වෙත දැනුම් නොදීම ත්‍රස්තවාදය වැළැක්වීමේ පනත යටතේ වරදක් බැවින් නීතීපතිවරයා මෙම නඩුව පවරා තිබේ.", "URL": "https://sinhala.adaderana.lk/news.php?nid=10646", "Category": null, "Parent URL": null}