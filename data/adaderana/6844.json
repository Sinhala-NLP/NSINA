{"Source": "Adaderana", "Timestamp": "February 21, 2010 09:37 am", "Headline": "එන්.ජී.ඕ වලට ආණ්ඩුවෙන් රතු එළියක්", "News Content": "ශ්‍රී ලංකාවේ ප්‍රජාත්‍රන්තවාදය අවතක්සේරු කිරීම සඳහා කටයුතු කළ රාජ්‍ය නොවන සංවිධාන කිහිපයක් පිළිබඳව රජය පරීක්ෂණ ආරම්භ කර තිබේ. පසුගිය ජනාධිපතිවරණ කාලයේ දී දේශීය සහ විදේශීය රාජ්‍ය නොවන සංවිධාන කිහිපයක් මෙරට ප්‍රජාත්‍රන්තවාදය අවතක්සේරු කිරීමට කටයුතු කර ඇති බවට තොරතුරු අනාවරණය වී ඇති බව විදේශ අමාත්‍ය රෝහිත බෝගොල්ලාගම මහතා ප්‍රකාශ කළේය. විශේෂයෙන්ම ජාත්‍යන්තරය තුළ රජය සහ ජනාධිපතිවරයා පිළිබඳව අප්‍රසාදයක් ඇති කිරීම මෙම රාජ්‍ය නොවන සංවිධාන වල අරමුණ වී තිබූ බව හෙතෙම කියා සිටියි. මේ සම්බන්ධයෙන් අදාල රටවල තානාපතිවරුන් දැනුවත් කිරීමට මේ වන විට කටයුතු කර ඇති බව අමාත්‍යවරයා ප්‍රකාශ කළේය.. ඒ අනුව ඉදිරියේ දී මෙම රාජ්‍ය නොවන සංවිධාන වලට එරෙහිව කටයුතු කරන බව රෝහිත බෝගොල්ලාගම මහතා වැඩිදුරටත් සඳහන් ‍කළේය.", "URL": "https://sinhala.adaderana.lk/news.php?nid=6844", "Category": null, "Parent URL": null}