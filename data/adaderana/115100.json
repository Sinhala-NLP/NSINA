{"Source": "Adaderana", "Timestamp": "July 26, 2019 07:20 pm", "Headline": "වෛද්‍ය ෂාෆිගේ විමර්ශන ගැන පාර්ශ්ව රැසකින් විවේචන", "News Content": "කුරුණෑගල ශික්ෂණ රෝහලේ වෛද්‍ය මොහොමඩ් ෂාෆි සම්බන්ධ විමර්ශනවලදී අපරාධ පරීක්ෂණ දෙපාර්තමේන්තුවේ සහ නීතිපති දෙපාර්තමේන්තුවේ ක්‍රියාකලාපය අද පාර්ශ්ව කිහිපයක විවේවනයට ලක්වුණි. කෙසේවෙතත් පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පැවසුවේ කිසිවෙක් ආරක්ෂා කිරීම සඳහා විමර්ශන සිදුකිරීමට අපරාධ පරීක්ෂණ දෙපාර්තමේන්තුවට කිසිදු අවශ්‍යතාවක් නොමැති බවයි. අයථා ලෙස මුදල් ඉපැයීම, ත්‍රස්තවාදයට ආධාර අනුබල දීම සහ වඳ සැත්කම් සිදුකිරීම යන චෝදනා එල්ලවන කුරුණෑගල ශික්ෂණ රෝහලේ වෛද්‍ය මොහොමඩ් ෂාෆි ඊයේ ඇප මත මුදාහැරියේය. ඒ රුපියල් දෙලක්ෂ පනස් දහසක මුදල් ඇපයක් හා ලක්ෂ 25 ක ශරීර ඇප 4ක් මතයි. මේ අතර අද රැස්වූ ශ්‍රී ලංකා පොදුජන පෙරමුණේ හාරිස්පත්තුව පූජාපිටිය කාන්තා බලමණ්ඩලය ෂාෆි වෛද්‍යවරයා ඇප මත මුදාහැරීමට එරෙහිව යෝජනාවක් සම්මත කළේය.", "URL": "https://sinhala.adaderana.lk/news.php?nid=115100", "Category": null, "Parent URL": null}