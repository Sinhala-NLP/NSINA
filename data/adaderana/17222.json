{"Source": "Adaderana", "Timestamp": "July 6, 2011 09:37 am", "Headline": "ප්‍රමිතියෙන් තොර යකඩ කර්මාන්තයක් වටලයි", "News Content": "ප්‍රමිතියෙන් තොර යකඩ නිෂ්පාදන ආයතනයක් පාරිභෝගික අධිකාරිය මඟින් වටලා තිබේ. එහි තිබී ශ්‍රී ලංකා ප්‍රමිති සහතිකයෙන් තොර දඟර වානේ කම්බි මෙට්‍රික් ටොන් 20ක් සොයා ගෙන ඇති බව සදහන්වේ. දිවුලපිටිය , කොටකදෙණියාව ප්‍රදේශයේ යකඩ නිෂ්පාදන ආයතනයක් විසින් මෙම දඟර වානේ කම්බි නිෂ්පාදනය කර ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. අදාළ දඟර වානේ කම්බි තොගය සහ එම කම්බි නිෂ්පාදනය කළ ආයතනයේ හිමිකරුවන් මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17222", "Category": null, "Parent URL": null}