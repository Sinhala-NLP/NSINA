{"Source": "Adaderana", "Timestamp": "April 18, 2014 02:24 pm", "Headline": "වීඩියෝ:- අත්ට්‍රැක්ටරය පෙරළී 10 දෙනෙකු මරු තුරුළට", "News Content": "අරලගංවිල,අලුත්ඔය ප්‍රදේශයේ ඉෂෙඩ් ඩී ඇළට අත්ට්‍රැක්ටරයක් පෙරළී සිදුවූ රිය අනතුරකින් 10 දෙනෙකු ජීවිතක්ෂයට පත්වී තිබේ. මේවන විට මළ සිරුරු 9 ක් අරලගංවිල රෝහලේ තැන්පත් කර ඇති බවත්, රෝහලේ ප්‍රතිකාර ලබන තිදෙනෙකුගේ තත්ත්වය යහපත් බවත් රෝහල් අධ්‍යක්ෂ යසිත බොල්ලෑගල මහතා අද දෙරණට කියා සිටියේය. කෙසේ වෙතත් අසාධ්‍ය තත්ත්වයේ පසුවූ තවත් දෙදෙනෙකු පොළොන්නරුව රෝහළට මාරු කර යැවූ බවද රෝහල් අධ්‍යක්ෂවරයා සඳහන් කළේය. අතුරුදහන්වූ තවත් අය ඇත්දැයි සොයා මේවන විට මෙහෙයුම් ක්‍රියාත්මක වන බව අද දෙරණ වාර්තාකරු පවසයි. කෙසේ වෙතත් මෙම අත්ට්‍රැක්ටරයේ 23 දෙනෙකු පමණ ගමන් කර ඇති බව පොලිස් මාධ්‍ය ප්‍රකාශක කාර්යාලය කියයි. එම කාර්යාලයට අනූව මිය ගිය ගණන 10කි. ජීවිතය බේරාගත් ගණන 10කි. ඔවුන්ගෙන් තිදෙනෙකු රෝහල්ගතව සිටිති. තවත් තිදෙනෙකු අතුරුදන්ය.", "URL": "https://sinhala.adaderana.lk/news.php?nid=42635", "Category": null, "Parent URL": null}