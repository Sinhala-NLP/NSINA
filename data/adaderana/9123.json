{"Source": "Adaderana", "Timestamp": "June 21, 2010 08:05 am", "Headline": "පුපුරන ද්‍රව්‍ය ලංකාවට ගෙනඒමේ එල්.ටී.ටී.ඊ තැතක්?", "News Content": "පිපිරවීම් සඳහා යොදාගන්නා යුද උපකරණ විශාල තොගයක් ප්‍රවාහනය කරමින් සිටි එල්. ටී. ටී. ඊ සංවිධානයට සම්බන්ධ සැකකරුවන් තිදෙනෙකු ඉන්දියාවේ දී අත්අඩංගුවට ගෙන තිබේ. එරට\"Q බ්‍රාන්ච්\"පොලිසිය, තිරුච්චිපල්ලි ප්‍රදේශයේ දී සැකකරුවන් අත්අඩංගුවට ගෙන ඇත්තේ පුපුරණ ද්‍රව්‍ය සහ විද්‍යුත් ඩෙටනේටර් තොගයක් ද සමගිනි. එම යුද උපකරණ අතර සාමාන්‍ය ඩෙටනේටර් 4,900 ක් සහ විද්‍යුත් ඩෙටනේටර් 430 ක් තිබූ බව ඉන්දීය‍ පොලිසිය පැවසුවේය. සැකකරුවන්ගේ අනන්‍යතාව තහවුරු වී ඇති අතර ඔවුන්ගෙන් සිදුකළ ප්‍රශ්න කිරීම්වලදී අදාළ උපකරණ නීතිවිරෝධීව ශ්‍රී ලංකාවට ප්‍රවාහනය කිරීමේ සැලසුම් පිළිබඳව ද අනාවරණය වී තිබේ.", "URL": "https://sinhala.adaderana.lk/news.php?nid=9123", "Category": null, "Parent URL": null}