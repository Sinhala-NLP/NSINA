{"Source": "Adaderana", "Timestamp": "February 4, 2017 08:07 am", "Headline": "  වෛරය මෛත්‍රියෙන් ජයගත හැකියි", "News Content": "යුක්තිය සාධාරණත්වය මත පදනම් වූ අභිනව දේශයක සාමයෙන් සහ සෞභාග්‍යයෙන් සපිරි ජන සමූහයක් ලෙස ජීවත් වීමේ භාග්‍යය සියලු දෙනාට හිමිවිය යුතු බව ජනාධිපති මෛත්‍රීපාල සිරිසේන මහතා පවසයි.අවිද්‍යාව විද්‍යාවෙන්ද, අසත්‍ය සත්‍යෙයන් ද වෛරය මෛත්‍රියෙන් ද ජයගත හැකි මනුෂ්‍යත්වයෙන් සපිරි ප්‍රතිරූප දේශයක් බවට ශ්‍රී ලංකාව පත්වේවායි හෙතෙම ප්‍රාර්ථනා කරයි.69 වන නිදහස් දින උළෙල වෙනුවෙන් පණිවිඩයක් නිකුත් කරමින් ජනාධිපති මෛත්‍රීපාල සිරිසේන මහතා මේ බව කියා සිටියේය.ආසන්න අතීතයේදී අත්පත් කරගත් ප්‍රජාතන්ත්‍රවාදී නිදහස සුරක්ෂිත කිරීමේ සියලු ජන කොටස්වලට අභිමානයෙන් ජීවත්විය හැකි රටක් නිර්මාණය කිරීමේ වගකීම සියලු දෙනා හට පැවරී ඇති බව ජනාධිපතිවරයා සිය නිදහස් දින පණිවිඩයෙන් පවසයි.මානව හිමිකම් හා යුක්ති ධර්ම අගයන සමාජයක් බිහිකිරීමට සියලු දෙනා ඇප කැප විය යුතු බව ජනාධිපති මෛත්‍රීපාල සිරිසේන මහතා සිය පණිවිඩයෙන් පෙන්වාදෙයි.", "URL": "https://sinhala.adaderana.lk/news.php?nid=69089", "Category": null, "Parent URL": null}