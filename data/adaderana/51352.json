{"Source": "Adaderana", "Timestamp": "May 15, 2015 12:00 pm", "Headline": "උදෑසන පාසල් ගිය සිසුවිය පැහැරගෙන ගොස් දූෂණය කර මරා දමලා ", "News Content": "පෙරේදා (13) උදෑසන පාසල් ගිය 18 හැවිරිදි සිසුවියක පැහැ‍රගෙන ගොස් දූෂණය කර මරා දැමුවැයි සැකපිට පුද්ගලයින් තිදෙනෙකු ඊයේ (14) සවස පොලීසිය විසින් අත්අඩංගුවට ගෙන තිබේ.යාපනය, පුංකුඩිතිව් ප්‍රදේශයේ පදිංචි සිසුවියක මෙලෙස මරාදමා තිබියදී ඇයගේ සිරුර, සිසුවිය අධ්‍යාපනය හදාරමින් සිටි පාසල ආසන්නයේ පිහිටි පාළු ඉඩමක තිබී සොයාගෙන ඇත.ඒ වන විටත් සිසුවි‍යගේ අත් පා ගැට ගසා තිබී ඇත.සිරුරේ තැන් කිහිපයකම කැපුම් තුවාල දක්නට ද තිබූ බව අප වාර්තාකරු කියයි.සිසුවිය පාසල් ගොස් යළි නොපැමිණීම ගැන මව්පියන් කයිට්ස් පොලීසියට පැමිණිලි කර ඇති අතර ඒ අනූව පරීක්ෂණ ආරම්භ කිරීමේදී මළ සිරුර සොයාගෙන තිබේ.වැඩිදුර කළ සොයා බැලීමකදී හෙළිව ඇත්තේ සිසුවිය පාසලට එදින නොපැමිණ ඇති බවයි.එසේ වුවද නිවසින් පිටව පාසලට යන අතර මඟදී ඇයව පැහැරගෙන ගොස් මෙම අපරාධය කර ඇති බව මූලික පරීක්ෂණවලදී හෙළි වී ඇත.මෙම ඝාතනය ගැන පරීක්ෂණ ආරම්භ කළ පොලීසියට එක් තරුණයෙකු පිළිබඳ ඇති වූ සැකයක් මත ඔහුගේ නිවස පරික්ෂා කිරීමේ ලේ පැල්ලම් තැවරුණු ඇඳුම් කිහිපයක්ද සොයාගෙන ඇති අතර ඒ අනූව සැකපිට ඔහු ඇතුළු තිදෙනෙකු අත්අඩංගුවට ගෙන තිබේ.මේ අතර මෙම අපරාධයට විරෝධය පළ කරමින් එම සිසුවියගේ පාසලේ ගුරුවරුන් හා සිසුන් පාසල ඉදිරිපිට ඊයේ විරෝධතාවයකද නිරත විය.එසේම එස්. ශ්‍රීධරන් හා ඩගල්ස් දේවානන්ද යන පාර්ලිමේන්තු මන්ත්‍රීන්ද මෙම අපරාධයට සම්බන්ධ අයට තරාතිරම නොබලා දඬුවම් කළ යුතු බව අවධාරණය කර තිබේ.", "URL": "https://sinhala.adaderana.lk/news.php?nid=51352", "Category": null, "Parent URL": null}