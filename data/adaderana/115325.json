{"Source": "Adaderana", "Timestamp": "July 30, 2019 08:48 am", "Headline": "සහරාන්ගේ බිරිඳගේ වැඩිමහල් සහෝදරයා CCD අත්අඩංගුවට", "News Content": "ජාතික තවුහිද් ජමාත් සංවිධානයේ නායක සහරාන් හෂීම්ගේ ඥාතියෙකු කොළඹ අපරාධ කොට්ඨාශය මගින් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ මොහොමදු අබ්දුල් කාදර් නමැති අදාළ සැකකරු කටුපොත ප්‍රදේශයේ දී අත්අඩංගුවට ගෙන ඇති බවයි. මොහු සහරාන් හෂීම්ගේ බිරිඳගේ වැඩිමහල් සහෝදරයා බව සදහන්. අත්අඩංගුවට ගත් සැකකරු සහරාන් හෂීම් සමඟ නුවරඑළියේ දී අවි පුහුණුව ලබා ඇති බව ද පොලීසිය පවසයි. සැකකරු සම්බන්ධයෙන් කොළඹ අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=115325", "Category": null, "Parent URL": null}