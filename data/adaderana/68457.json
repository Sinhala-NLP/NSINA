{"Source": "Adaderana", "Timestamp": "January 23, 2017 01:16 pm", "Headline": " හෙද අනුස්ථාපන පත්වීම් ලිපි ප්‍රදානය අදයි ", "News Content": "හෙද අනුස්ථාපන සහ සමායෝජන පාඨමාලා සඳහා සිසු සිසුවියන් 1500ක් බඳවා ගැනීමේ සඳහා වූ පත්වීම් ලිපි ප්‍රධානය අද(23) සිදු කිරීමට නියමිතව තිබේ.එහි දී හෙද පාඨමාලාව සඳහා හෙද හෙදියන් 1383 ක් සහ අනුස්ථාපන හා සමායෝජන පාඨමාලාව සඳහා සිසුන් 117 ක් බඳවා ගැනීමට කටයුතු යොදා ඇති බව සෞඛ්‍ය අමාත්‍යාංශය සඳහන් කළේය.දැනට සෞඛ්‍ය සේවාව තුළ හෙද හෙදියන් 34,000 ක් සේවය කරන අතර හෙද විද්‍යාලවල හෙද හෙදියන් 7500ක් පුහුණුවීම් වල නිරත වන බව එම අමාත්‍යාංශය පැවසුවේය.ඒ අනුව අදාළ පුහුණුවීම්වල නිරත හෙද හෙදියන් 1500ක් පෙබරවාරි මාසයේ දී සෞඛ්‍ය සේවාවට එක් වීමට නියමිත බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=68457", "Category": null, "Parent URL": null}