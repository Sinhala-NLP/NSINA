{"Source": "Adaderana", "Timestamp": "June 10, 2013 03:08 pm", "Headline": "ලක්ෂ 10ක ගංජා අල්ලයි", "News Content": "ගංජා තොගය පොලීසිය පරික්ෂා කරන අයුරු - (ඡායා රූ - ජූඩ් සමන්ත) තණමල්විල ප්‍රදේශයේ සිට හලාවත ප්‍රදේශයට ගෙන එමින් තිබු ගංජා තොගයක් සමග සැකකරුවෙකු හලාවත පොලීසිය විසින් අත්අඩංගුවට ගෙන තිබේ. අද (10) මෙම වැටලීම සිදු කර ඇති බව අප වාර්තාකරු පවසයි. සැකකරු සතුව තිබී රුපියල් ලක්ෂ 10 ක්පමණ වටිනා ගංජා කිලෝ ග්‍රෑම් 25 ක් පොලිස් භාරයට ගෙන ඇත. හලාවත පොලීසියේ බුද්ධි අංශයේ නිලධාරීන්ට ලද තොරතුරක් මත කාක්කපල්ලිය - පොන්නන්කන්නිය ප්‍රදේශයේදී සැකකරු සමග ගංජා තොගය අත්අඩංගුවට ගැනීමට පොලිස් නිලධාරීන් සමත්වී තිබේ. තමන් විසින් ගෙන එන ගංජා හලාවත,ආරච්චිකට්ටුව,මාදම්පේ සහ මාරවිල ප්‍රදේශවලට තොග වශයෙන් බෙදාහරින බව සැකකරු පොලිස් නිලධාරීන්ට පවසා ඇත. සැකකරු සහ ගංජා තොගය හලාවත දිසා අධිකරණය වෙත ඉදිරිපත් කිරීමට නියමිතය. හලාවත මුලස්ථාන පොලිස් පරීක්ෂක මනෝජ් රණගල මහතා ඇතුළු නිලධාරීන් කණ්ඩායමක් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=34801", "Category": null, "Parent URL": null}