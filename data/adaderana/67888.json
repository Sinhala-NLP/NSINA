{"Source": "Adaderana", "Timestamp": "January 9, 2017 11:28 am", "Headline": "  වතු නිවාස 20ක් ජනතා අයිතියට", "News Content": "රජය විසින් ඉදිකළ වතුකරයේ නිවාස 20ක් ජනතා අයිතියට පත් කර තිබේ.හැටන්, කොටගල, ක්‍රිස්මස් ෆාම් වතුයායේ ඉදිකළ මෙම නිවාස ජනාධිපති මෛත්‍රීපාල සිරිසේන මහතාගේ දෙවැනි පදවි ප්‍රාප්තිය නිමිත්තෙන් අද (09) පස්වරුවේ ජනතා අයිතියට පත්කෙරුණු බව අද දෙරණ වාර්තාකරු සඳහන් කළේය.කඳුරට නව ගම්මාන හා වතු යටිතල පහසුකම් අමාත්‍ය පී. දිගම්බරම් මහතා විසින් අදාළ නිවාස ජනතා අයිතියට පත් කර ඇත.මෙම එක් නිවසක් සඳහා රුපියල් පන් ලක්ෂ පනස්දහසක මූල්‍ය ප්‍රතිපාදන යොදවා ඇති බව වාර්තා වේ.වත්මන් රජය විසින් මේ වන විට වතුකරයේ ජනතාව සදහා මෙවැනි නිවාස 500කට ආසන්න ප්‍රමාණයක් ඉදිකර ජනතා අයිතියට පත්කර ඇති බව සඳහන් වේ.", "URL": "https://sinhala.adaderana.lk/news.php?nid=67888", "Category": null, "Parent URL": null}