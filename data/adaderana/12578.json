{"Source": "Adaderana", "Timestamp": "December 3, 2010 03:53 pm", "Headline": "ජ- පුර සරසවි සිසුන් 40ට පන්ති තහනමක් ", "News Content": "ශ්‍රි ජයවර්ධනපුර විශ්ව විද්‍යාලයේ සිසුන් හතළිස් දෙනෙකුගේ පන්ති තහනම් කර තිබේ. විශ්ව විද්‍යාලය ඉදිරිපිට උද්ඝෝෂණයක නිරත වීම හේතුවෙන් මොවුන්ගේ පන්ති තහනම් කර ඇති බව ශ්‍රි ජයවර්ධනපුර විශ්ව විද්‍යාලයේ උපකුලපති ආචාර්ය එන්. එල්. ඒ. කරුණාරත්න මහතා පැවසුවේය පන්ති තහනමට ලක්වු සිසුන් සම්බන්ධයෙන් විනය පරීක්ෂණයක් සිදුකර අදාළ ඉදිරි මාර්ග ගන්නා බව උපකුලපතිවරයා කියා සිටියේය. මේ වන විට විශ්ව විද්‍යාලයේ සිසුන් 103 දෙනෙකු පන්ති තහනමට ලක්ව ඇති බව උපකුලපති ආචාර්ය එන්. එල්. ඒ. කරුණාරත්න මහතා සඳහන් කළේය.", "URL": "https://sinhala.adaderana.lk/news.php?nid=12578", "Category": null, "Parent URL": null}