{"Source": "Adaderana", "Timestamp": "February 5, 2014 12:41 pm", "Headline": "කසළ තේ තොගයක් සමග දෙදෙනෙක් මාට්ටු", "News Content": "තලවකැලේ ප්‍රදේශයේ සිට ගම්පොල,වෙලම්බඩ දක්වා බලපත්‍රයක් නොමැතිව කසළ තේ ප්‍රවාහනය කළ දෙදෙනෙකු පොලීසිය විසින් අත්අඩංගුවට ගෙන තිබේ. සැකකරුවන් සමග කසළ තේ කිලෝ ග්රෑම් 2070 ක් ද,අදාළ ලොරි රථයද අත්අඩංගුවට ගනු ලැබුවේ අද(05) අළුයම 2.00 ට පමණ බව පොලීසිය පවසයි. ඉකුත් සමයේ අත්අඩංගුවට ගනු ලැබූ කසළ තේ තොග බොහෝ ප්‍රමාණයක් ගම්පොළ,වෙලම්බඩ ප්‍රදේශයෙන් ප්‍රවාහනය කළ ඒවා බව දිඹුල පොලීසිය කියා සිටියි. අත්අඩංගුවට ගනු ලැබූ කසළ තේ තොගය,සැකකරුවන් හා ලොරි රථය අද හැටන් මහේස්ත්‍රාත්වරයා වෙත ඉදිරිපත් කිරීමට නියමිත බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=40898", "Category": null, "Parent URL": null}