{"Source": "Adaderana", "Timestamp": "April 20, 2010 07:57 am", "Headline": "ආපදාවලට මුහුණදීම ගැන දැනුවත් කිරීමක්", "News Content": "තද සුළං තත්ත්වයන් හේතුවෙන් සිදු වන ආපදා තත්ත්වයන්ට මුහුණ දෙන ආකාරය පිළිබඳව ජනතාව දැනුවත් කිරීමේ විශේෂ වැඩසටහනක් ක්‍රියාත්මක කර ඇති බව ආපදා කළමනාකරණ මධ්‍යස්ථානය පවසයි. පසුගිය දින කිහිපය තුළ දිවයිනේ ප්‍රදේශ ගණනාවකට තද සුළං තත්ත්වයන් ඇති වූ අතර එහි දී නිවාස ගණනාවකට හානි සිදු විය. මෙවැනි තත්ත්වයක් ඉදිරියට ද ඇතිවුවහොත් ඒ සඳහා අවශ්‍ය පියවර ගැනීමට ආපදා සම්බන්ධීකරණ නිලධාරීන් දැනුවත් කර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=7892", "Category": null, "Parent URL": null}