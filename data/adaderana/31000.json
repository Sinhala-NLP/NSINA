{"Source": "Adaderana", "Timestamp": "January 23, 2013 02:18 pm", "Headline": "අවසර නැතිව හරක් ඇද්ද දෙදෙනෙක්ට වැඩ වරදියි", "News Content": "බලපත‍්‍ර නොමැතිව හිංසාකාරි අයුරින් ගවයින් ප‍්‍රවාහනය කරමින් සිටි පුද්ගලයින් දෙදෙනෙකු පොතුවිල් ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරීන් කණ්ඩායමක් විසින් සැකකරුවන් අත්අඩංගුවට ගන්නා අවස්ථාවේ ඔවුන් විසින් ගවයින් තිදෙනෙකු හිංසාකාරි අයුරින් ප‍්‍රවාහනය කරමින් සිට ඇති බව සඳහන්ය. සැකකරුවන් වැඩිදුර විමර්ශන සඳහා පොතුවිල් පොලිස්ථානය වෙත භාර දුන් බව පොලිස් විශේෂ කාර්යය බලකාය පැවසීය. මේ අතර බලපත‍්‍ර නොමැතිව ගවයින් රැගෙනයමින් සිටි පුද්ගලයින් තිදෙනෙකු කරදියනාරු ප‍්‍රදේශයේ දී ද විශේෂ කාර්යය බලකාය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=31000", "Category": null, "Parent URL": null}