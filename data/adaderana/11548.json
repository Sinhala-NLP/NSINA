{"Source": "Adaderana", "Timestamp": "October 17, 2010 10:25 am", "Headline": "ගාලු පා‍රේ ගිලාබැසීමක්", "News Content": "ගාලු පාරේ , වැල්ලවත්ත රොක්සි සිනමා ශාලාව ඉදිරිපිට මාර්ගය ගිලාබැසීමට පටන් ගෙන ඇති බව පොලිසිය පවසයි. මේ හේතුවෙන් මාර්ගය අලුත්වැඩියා කිරීමේ කටයුතු අද උදෑසන කාලයේ ආරම්භ කර ඇති බව වාර්තා වේ. එම නිසා ගාලු පාර භාවිතා කරමින් කොළඹට පැමිණෙන රථ වාහන සහ කොළඹින් පිටවන රථ වාහන එම ස්ථානය මග හැර තම වාහන ධාවනය ‍කරන ලෙස රියදුරන්ගෙන් පොලීසිය ඉල්ලා සිටියි. ඒ සඳහා විශේෂ රථ වාහන සැලැස්මක් ද ක්‍රියාත්මක කර ඇති බව පොලිසිය පවසයි.", "URL": "https://sinhala.adaderana.lk/news.php?nid=11548", "Category": null, "Parent URL": null}