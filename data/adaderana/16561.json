{"Source": "Adaderana", "Timestamp": "June 5, 2011 11:33 am", "Headline": "පෞද්ගලික බස් රථ සේවකයෙකුට පහරදුන් අයත් රිමාන්ඩ්", "News Content": "පෞද්ගලික බස් රථ සේවකයෙකුට පහර දීම සම්බන්ධයෙන් අත්අඩංගුවට ගත් සැකකරුවන් තිදෙනා ලබන 16 වැනිදා දක්වා රක්ෂිත බන්ධනාගාර ගත කිරීමට නියෝග කර තිබේ. අත්අඩංගුවට ගත් මෙම සැකකරුන් තිදෙනා ඊයේ ගල්කිස්ස මහේස්ත්‍රාත් අධිකරණයට ඉදිරිපත් කළ අවස්ථාවේ දී මෙම නියෝගය ලබා දී ඇති බව සඳහන්වේ. මෙම පහර දීම සම්බන්ධයෙන් රත්මලාන ඩිපෝවේ සේවය කරන රියදුරෙකු , කොන්දොස්තර‍වරයෙකු සහ ආරක්ෂක නිලධාරියෙකු අත්අඩංගුවට ගනු ලැබිණි. පසුගිය දා මෙම පහර දීමට විරෝධය පළ කරමින් පෞද්ගලික බස් රථ සේවකයින් ‍ වැඩවර්ජනයක් ද ක්‍රියාත්මක කළ අතර එයින් ගමනාගමනයට දැඩි බලපෑම් එල්ලවිය.", "URL": "https://sinhala.adaderana.lk/news.php?nid=16561", "Category": null, "Parent URL": null}