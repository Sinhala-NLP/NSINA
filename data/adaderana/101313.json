{"Source": "Adaderana", "Timestamp": "December 26, 2018 01:11 pm", "Headline": "බේකරියේ ලොරියට වන අලි ප්‍රහාරයක්-රියදුරු පණ බේරා ගනී", "News Content": "පුත්තලම මානවේරිය ප්‍රදේශයේ ගමන් කරමින් තිබු ලොරි රථයකට අද(26) අළුයම වල් අලියකු පහර දි ඇති බව පුත්තලම වන ජීවි පාලන ඒකකය පවසයි. පුත්තලම නගරයේ බේකරියකට අයත් අදාල ලොරි රථය මානවේරිය ප්‍රදේශයේ සිට පුත්තලම නගරයට ගමන් කරමින් තිබියදි මෙසේ වල් අලි ප්‍රහාරයට ලක්ව ඇති බව කියයි. වල් අලියා ලොරි රථයට පහර දෙන අවස්ථාවේ එහි රියදුරු පමණක් ගමන් කර ඇති බවත් ඔහුට හානියක් සිදුව නැති බවද පුත්තලම වන ජිවි පාලන ඒකකයේ ප්‍රධාන අඩවි සහකාර නවරත්න බංඩාර මහතා පවසයි.", "URL": "https://sinhala.adaderana.lk/news.php?nid=101313", "Category": null, "Parent URL": null}