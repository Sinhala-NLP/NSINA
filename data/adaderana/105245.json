{"Source": "Adaderana", "Timestamp": "March 1, 2019 09:31 am", "Headline": "අර්ජුනයි වජිරයි ගුවන්තොටුපලට ගියේ ඇයි?", "News Content": "ප්‍රවාහන හා සිවිල්ගුවන් සේවා අමාත්‍ය අර්ජුන රණතුංග මහතා සහ අමාත්‍ය වජිර අබේවර්ධන මහතා,හදිසි නිරීක්ෂණයක් සඳහා ඊයේ (28) රාත්‍රියේ කටුණායක බන්ඩාරණායක ජාත්‍යන්තර ගුවන්තොටුපල වෙත පැමිණියේය. අප ගුවන්තොටුපල වාර්තාකරු පැවසුවේ ගුවන්තොටුපල තුළ ගුවන් මගීන්ට සිදුවන අපහසුතා සහ එහි සේවාවන් පිළිබඳ සොයා බැලීමේ අරමුණීන් අමාත්‍යවරුන් දෙදෙනා මෙලෙස හදිසියේ ගුවන්තොටුපල පරිශ්‍රය වෙත පැමිණ ඇති බවයි. ඊයේ රාත්‍රී 11ට පමණ අමාත්‍යවරුන් දෙදෙනා මෙලෙස පැමිණ ඇත. එහිදී පැය දෙකහමාරක පමණ කාලයක් අමාත්‍යවරුන් දෙදෙනා ගුවන්තොටුපල පරිශ්‍රයේ සංචාරය කරමින් ගුවන් මගීන්ට වන අපහසුතා පිළිබදව සොයා බලා තිබේ.", "URL": "https://sinhala.adaderana.lk/news.php?nid=105245", "Category": null, "Parent URL": null}