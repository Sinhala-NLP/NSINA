{"Source": "Adaderana", "Timestamp": "May 4, 2019 12:02 pm", "Headline": "වැලිමඩ සෝදිසියකින් සීඩී තැටි සමඟ 13ක් අත්අඩංගුවට", "News Content": "වැලිමඩ බෝගහකුඹුර ප්‍රදේශයේ සිදුකළ වැටලීමකදී සැකපිට පුද්ගලයින් 13 දෙනෙකු අත්අඩංගුවට ගෙන ඇත. බෝගහකුඹුර පොලීසිය සහ යුධ හමුදාව ඒකාබද්ධව මෙම සෝදිසි මෙහෙයුම සිදුකර ඇති බව වාර්තා වෙයි. අත්අඩංගුවට ගත් මෙම සැකකරුවන් සතුව තිබී විදෙස් රටවල ත්‍රස්තවාදීන්ගේ ක්‍රියා ඇතුළත් සිඩී තැටියක් සහ මෝටර් රථ 2ක් පොලිස් බාරයට ගෙන ඇත. සැකකරුවන් අද (04) වැලිමඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=109218", "Category": null, "Parent URL": null}