{"Source": "Adaderana", "Timestamp": "February 7, 2019 12:43 pm", "Headline": "ඔස්ට්‍රේලියාවේ දූවිලි කුණාටුවක් හට ගනියි", "News Content": "පසුගිය කාලයේදී ඔස්ට්‍රේලියාවේ නගර රැසකම දූවිලි කුණාටු ඇතිවිය. මේ අතර ඊයේ දිනයේදීත් කෙරැන්ග් නගරයේ දූවිලි කුණාටුවක් හටගෙන තිබේ. වික්ටෝරියා ප්‍රාන්තයේ පිහිටි ග්‍රාමීය ප්‍රදේශයක් වන කෙරැන්ග් ප්‍රදේශයේ හටගත් දූවිලි කුණාටුවත් සමඟ එම ප්‍රදේශය ඝන දූලි වලාවකින් වැසී ගිය බව එරට වාර්තා සඳහන් කළේය. ඒ සමග ගිගුරුම් සහිත වර්ෂාපතනයක්ද ඇදහැලී තිබුණි. දූවිලි කුණාටුව අවස්ථාවේ කෙරැන්ග් වැසියන් ලබාගත් වීඩියෝ දර්ශන කිහිපයක් විදෙස් මාධ්‍ය වාර්ත කර තිබුණි. වියළි පස සමග වායුගෝලයේ තෙතමනය අඩු සහ තද සුළං පවතින අවස්ථාවක වායුගෝලීය පීඩනය ස්ථායි මට්ටමට වඩා අඩුවීමෙන් දූවිලි කුණාටු හටගැනීම සිදු වෙයි. ඔස්ට්‍රේලියාවේ දූවිලි කුණාටු බහුලව ඇතිවුණත් ජනාකීර්ණ ප්‍රදේශ වල දූවිලි කුණාටු හටගැනීමේ අඩු සම්භාවිතාවක් පවතින බව කාලගුණ බලධාරීන් පවසයි.", "URL": "https://sinhala.adaderana.lk/news.php?nid=103852", "Category": null, "Parent URL": null}