{"Source": "Adaderana", "Timestamp": "April 18, 2013 11:19 am", "Headline": "  ප්‍රජාතන්ත්‍රවාදයෙන් ශ්‍රී ලංකාව ලෝකයේ 89 ට වැටෙයි- ආසියාවේ 3 ට වැටෙයි", "News Content": "ප්‍රජාතන්ත්‍රවාදී දර්ශකය අනුව ආසියානු කලාපයේ තෙවන ස්ථානයට ශ්‍රී ලංකාව නම් කර තිබේ. එංගලන්තයේ \"ඉකොනොමිස්ට් ඉන්ටර්ලිජන්ට් යුනිට්\" නම් සංවිධානයක් විසින් සිදුකළ වර්ග කිරීමකට අනුව ශ්‍රී ලංකාවට මෙම ස්ථානය හිමිව ඇති බව සඳහන්ය. ආසියානු කලාපයේ ප්‍රජාතන්ත්‍රවාදී රටවල් අතුරින් ප්‍රථම ස්ථානය හිමිව ඇත්තේ ඉන්දියාවටයි. දෙවන ස්ථානය බංග්ලාදේශයට හිමිව තිබේ. මැතිවරණ ක්‍රියාවලිය, ආණ්ඩු ක්‍රියාකලාපය, දේශපාලන සංස්කෘතිය වැනි නිර්ණායක ඔස්සේ සිදුකළ වර්ග කිරීම් වලට අනුව එම දර්ශකය සිදුකර ඇති බව වාර්තා වේ. ඊට අනුව ලෝකයේ ප්‍රජාතන්ත්‍රවාදී රටවල් අතුරින් ප්‍රථම ස්ථානය නෝර්වේ රාජ්‍යයට හිමිව ඇති අතර ස්විඩනය දෙවන ස්ථානයටත් අයර්ලන්තය තෙවන ස්ථානයටත් පත්ව තිබේ. අමෙරිකාව 21 වන ස්ථානයේත් එංගලන්තය 16 වන ස්ථානයෙත් පත් ඇති බව සඳහන්ය. ලෝකයේ සියලුම රටවල් අතුරින් ශ්‍රී ලංකාව 89 වන ස්ථානයේ පසු වේ.", "URL": "https://sinhala.adaderana.lk/news.php?nid=33361", "Category": null, "Parent URL": null}