{"Source": "Adaderana", "Timestamp": "November 4, 2017 01:08 pm", "Headline": "අමෙරිකානු විශේෂ නියෝජිතයෙක් ශ්‍රී ලංකාවට", "News Content": "අමෙරිකානු එක්සත් ජනපදයේ දේශපාලන කටයුතු පිළිබඳ නියෝජ්‍ය රාජ්‍ය ලේකම් තෝමස් ෂැනන් මහතා ලබන සතියේ දිවයිනට පැමිණිමට නියමිය. ෂැනන් මහතා බංග්ලාදේශ සංචාරය නිමවා එළඹෙන 06 වනදා පස්වරුවේ දිවයිනට පැමිණිමට නියමිත බව අමෙරිකානු රාජ්‍ය දෙපාර්තමේන්තුව සදහන් කළේය. ඔහු නොවැම්බර් මස 05 වනදා බංග්ලාදේශයට පැමිණිමට නියමිත අතර එහිදී බංග්ලාදේශයේ මතුව ඇති රෝහින්ග්‍යා අර්බුදය ඇතුළු කලාපීය සහ හෝලීය ගැටළු සම්බන්ධයෙන් සාකච්ඡා කිරිමට නියමිතය. ඉන් අනතුරුව දිවයිනට පැමිණෙන ෂැනන් මහතා මෙරට ඉහල පෙළේ දේශපාලන නියෝජිතයින් මුණගැසී සාකච්ඡා සිදු කරනු ඇත. මීට අමතරව අමෙරිකා එක්සත් ජනපදයේ දේශපාලන කටයුතු පිළිබඳ නියෝජ්‍ය රාජ්‍ය ලේකම්වරයා මෙරට රාජ්‍ය නොවන සංවිධාන සමඟ ද සාකච්ඡා කිරිමට නියමිතය. ඉන් අනතුරුව ඔහු ලබන 07 වනදා දිවයිනෙන් පිටත්ව යනු ඇති.", "URL": "https://sinhala.adaderana.lk/news.php?nid=79504", "Category": null, "Parent URL": null}