{"Source": "Adaderana", "Timestamp": "December 28, 2018 09:49 am", "Headline": "වැල්ලවත්තේ දී දුම්රිය අනතුරු දෙකක්-ජීවිත 2ක් අහිමි වෙයි", "News Content": "වැල්ලවත්ත පොලිස් වසමේ නෙල්සන් පාර, මුහුදු මාවත හංදිය අසල දුම්රිය හරස් මාර්ගයේ දී පුද්ගලයෙක් දුම්රියේ ගැටී ඇත. ඊයේ(27) රාත්‍රී 7.15ට පමණ වැල්ලවත්ත දෙස සිට දෙහිවල දෙසට ධාවනය වු දුම්රියේ ගැටී වයස අවුරුදු 65 ක් පමණ වන පුද්ගලයෙක් මෙලෙස මිය ගොස් තිබේ. මරණකරුගේ අනන්‍යතාවය මෙතෙක් අනාවරණය වී නොමැත. මෘත ශරීරය මේ වන විට කළුබෝවිල මෘත ශරීරාගාරයේ තැන්පත් කර තිබේ. වැල්ලවත්ත පොලීසිය වැඩිදුර විමර්ශන පවත්වයි. මේ අතර, ඊයේ සවස 3.50 ට පමණ වැල්ලවත්ත පොලිස් වසමේ වෙරළ ආරක්ෂක නාවික හමුදා කඳවුර අසල දී මරදාන සිට දකුණු කළුතර දක්වා ධාවනය වු දුම්රියේ ගැටී කාන්තාවක් ද මිය ගොස් තිබේ. වැල්ලවත්ත පොලීසියට ලද තොරතුරක් මත පරීක්ෂණ ක්‍රියාත්මක කර ඇත. මිය ගිය කාන්තාව වයස අවුරුදු 42 ක් වු මොරටුව ප්‍රදේශයේ පදිංචි රංගනා නවෝදිනි ඉනෝෂා ප්‍රනාන්දු යන තැනැත්තියක් බව හඳුනාගෙන තිබේ. මෘත ශරීරය කළුබෝවිල රෝහලේ මෘත ශරීරාගාරයේ තැන්පත් කර ඇත. වැල්ලවත්ත පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=101411", "Category": null, "Parent URL": null}