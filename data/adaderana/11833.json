{"Source": "Adaderana", "Timestamp": "October 30, 2010 02:51 pm", "Headline": "තිස්ස -කතරගම මාර්ගයේ රිය අනතුරකින් 9ට තුවාලයි", "News Content": "තිස්ස -කතරගම මාර්ගයේ කුරුකුඹිය කන්ද ප්‍රදේශයේ අද (30) උදෑසන සිදුවූ රිය අනතුරකින් පුද්ගලයින් නව දෙනෙකු තුවාල ලබා තිබේ. ලංකා ගමනා ගමන මණ්ඩලයට අයත් බස් රථයක් පෙරළී යාමෙන් මෙම අනතුර සිදුව ඇති බව පොලිසිය සඳහන් කරනු ලැබීය. අනතුරින් බරපතල තුවාල ලැබූ පිරිමි පුද්ගලයෙකු තිස්සමහාරාම මූලික රෝහලට ඇතුළත් කර තිබේ. අනතුරට හේතුව බස්රථයේ සිදුවූ කාර්මික දෝෂයක් බව පොලිසිය සඳහන් කරනු ලැබීය. සිද්ධිය සම්බන්ධයෙන් තිස්සමහාරාම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=11833", "Category": null, "Parent URL": null}