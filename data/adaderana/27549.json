{"Source": "Adaderana", "Timestamp": "September 19, 2012 11:39 am", "Headline": "දින 3 ක් ගියත් නිම නොවූ රන්දෙණිගල ගින්න ", "News Content": "වික්ටෝරියා, රන්දෙනිගල සහ රන්ටැඹේ ප්‍රදේශවලට අයත් උඩුවාහින්න ප්‍රදේශයේ ගින්න මේ වනතුරුත් මුළුමනින්ම නිවා දමා නොමැති බව අද දෙරණ වාර්තාකරු පවසයි. මේ වනවිට උඩුවාහින්න, උඩුපිටවල, පිටදුන්න යන ප්‍රදේශවල රක්ෂිතය මුළුමනින්ම පාහේ විනාශ වී ඇති බව අප වාර්තාකරු පැවසීය. පසුගිය 17 වන දින රාත්‍රියේ ඇති වූ මෙම ගින්න මේ වනවිට දින 3 ක් පුරා පැතිරෙන බවට ප්‍රදේශවාසීහු පවසති. ගින්න නිවීම සඳහා පොලීසිය සහ ආපදා කළමනාකරණ මධ්‍යස්ථානය එක්ව කටයුතු කරමින් සිටින බව පැවසුන ද මෙතෙක් ගින්න මුළුමනින්ම නිවා දැමීමට ඔවුන් අපොහොසත් වී ඇත.", "URL": "https://sinhala.adaderana.lk/news.php?nid=27549", "Category": null, "Parent URL": null}