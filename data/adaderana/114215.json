{"Source": "Adaderana", "Timestamp": "July 15, 2019 09:51 pm", "Headline": "කුලියාපිටියේ කොහු කර්මාන්තශාලාවකින් ජනතාවට පීඩා", "News Content": "කුලියාපිටිය කරගහගෙදර පිහිටි කොහු කර්මාන්ත ශාලාවක් හේතුවෙන් ප්‍රදේශවාසීහු දැඩි අසීරුතාවයකට පත්ව ඇත. කර්මාන්තශාලාවෙන් නිකුත්වන ඉතා සියුම් කොහුබත් අංශු නිතරම පාවී යාබද නිවාස වලට පතිත වන අතර ළිං ජලය මතුපිට තට්ටුවක් වශයෙන් තැන්පත්ව ඇති දුහුවිලි අංශු නිසා ළිං ජලය වෙනුවට ප්‍රදේශවාසීන්ට බෝතල් කළ ජලය පානය කිරීමටද සිදුව ඇත. එහිදී ඔවුන් පවසන්නේ එම කර්මාන්තශාලාව මුලින් කොහු එක්රැස්කිරීමේ මධ්‍යස්ථානයක් වශයෙන් පවත්වාගෙන ආ නමුත් මේ වනවිට යන්ත්‍රෝපකරණ රැසක් සවිකොට දිවා රාත්‍රියේදී අධික ශබ්ධය පතුරවමින් පවත්වාගෙන යන කර්මාන්තශාලාව එදිනෙදා කටයුතුවලට බාධාවක් වී ඇත. ප්‍රදේශයේ පවුල් රැසකගේ කුඩු දරුවන් මේ වනවිට ස්වසනාබාධවලින් පෙළෙන අතර සියයට අනූවක් දරුවන් සුව නොවන තරමේ සෙම්ප්‍රතිෂ්‍යාවෙන් පෙළෙන බවද අප වාර්තාකරු පැවසීය. මේ පිළිබඳව බලධාරීන් දැනුවත් කළ ද මේ වන තෙක් විසදුමක් ලැබී නැති බවත් හැකි ඉක්මනින් මේ සඳහා විසදුමක් ලබා දෙන ලෙසත් ප්‍රදේශවාසීන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=114215", "Category": null, "Parent URL": null}