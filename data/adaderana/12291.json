{"Source": "Adaderana", "Timestamp": "November 21, 2010 08:45 am", "Headline": "මිය ගිය තිදෙනාගේ සිරුරු ලංකාවට ගෙන්වන්න සූදානම්", "News Content": "කටාර් හි රිය අනතුරිකින් මිය ගිය ශ්‍රී ලාංකිකයින් තිදෙනා‍ගේ දේහ දිවයිනට ගෙන ඒමට කටයුතු කරන බව විදේශ සේවා නියුක්ති ‍කාර්යාංශය පවසයි. කටාර් හි සේවය කරන ශ්‍රී ලාංකිකයින් පිරිසක් මෝටර් රථයකින් ගමන් කරමින් සිටිය දී පසුගිය 15 වැනිදා රාත්‍රීයේ අනතුරට පත් ව තිබේ. එම මෝටර් රථයේ පිටුපස ගමන් ගත් අඹු සැමි යුවළක් සහ තවත් පුද්ගලයෙකු මෙම අනතුරින් මිය ගොස් ඇති බව වාර්තා වේ. මිය ගිය අඹු සැමි යුවළ ගම්පහ ප්‍රදේශයේ පදිංචිකරුවන් වන අතර අනෙක් පුද්ගලයා කුරුණෑගල ප්‍රදේශයේ පදිංචිකරුවෙක් බව ද සදහන් වේ. මෝටර් රථයේ ගමන් ගත් තවත් ශ්‍රී ලාංකික කාන්තාවක් මෙම අනතුරෙන් තුවාල ලබා තිබේ. මෙම පිරිස විනෝද චාරිකාවක් ගොස් පැමිණෙමින් සිටිය දී මෙම අනතුරට මුහුණ දී ඇති බව තානාපති ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=12291", "Category": null, "Parent URL": null}