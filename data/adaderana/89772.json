{"Source": "Adaderana", "Timestamp": "May 24, 2018 07:26 pm", "Headline": "ගිරිතලේ වනජීවි නිලධාරින් වළසෙක් වෙඩි තබා ඝාතනය කරයි", "News Content": "ගිරිතලේ වනජීවි කාර්යාල නිලධාරින් විසින් වළසෙකුට වෙඩි තබා ඝාතනය කර තිබේ. ‍ වළසා ගම්වාසින්ට පහරදෙන අවස්ථාවේදී ගම්වාසින් ඉන් බේරා ගැනීම සඳහා මෙලෙස වෙඩි තැබීමට සිදුවු බව වනජිවි නිලධාරින් පැවසීය. ත්‍රිකුණාමලයේ කුච්චවේලි ප්‍රදේශයේ දී අසනීප තත්වයෙන් පසු වූ වළසෙකු ඉකුත් 20වනදා වනජීවි නිලධාරින් විසින් ගිරිතලේ පශු වෛද්‍ය රෝහල වෙත රැගෙන එන අතරතුර ඌ රැගෙන ආ කූඩුවෙන් පැන ගොස් තිබේ. අනතුරුව වළසා සොයා වනජීවි නිලධාරින් විසින් මෙහෙයුම් දියත් කෙරිණි. මේ අතරවාරයේ ගම්වාසින් විසින් වනජීවි නිලධාරින්ද දැනුවත් කර තිබුණේ වළසෙකුගෙන් තමන්ට ප්‍රහාර එල්ල වන බවටයි. කෙසේවෙතත් අද අළුයම ගිරිතලේ වැව අසලදී ධීවරයින් දෙදෙනෙකුට පහරදෙමින් සිටියදී ඔවුන්ගේ ජීවිත බේරා ගැනීම සඳහා වනජීවි නිලධාරින්ට අදාළ වළසාට වෙඩි තබා තිබේ.", "URL": "https://sinhala.adaderana.lk/news.php?nid=89772", "Category": null, "Parent URL": null}