{"Source": "Adaderana", "Timestamp": "October 24, 2017 02:25 pm", "Headline": "විමල්ගේ බෝම්බ කතාව කථානායකගේ විශේෂ අවධානයට", "News Content": "පසුගිය දිනෙක පාර්ලිමේන්තු මන්ත්‍රී විමල් වීරවංශ මහතා විසින් පාර්ලිමේන්තුව වෙත බෝම්බ ප්‍රහාරයක් එල්ල කිරීමට අවශ්‍ය බව පවසමින් සිදු කළ ප්‍රකාශය සම්බන්ධයෙන් පක්ෂ විපක්ෂ මන්ත්‍රීවරුන් රැසකගෙන් ලද පැමිණිලි අනුව කථානායකවරයා මේ සම්බන්ධයෙන් අවධානය යොමු කර තිබේ. විමල් වීරවංශ මහතා විසින් සිදු කළ ප්‍රකාශය පාර්ලිමේන්තු ප්‍රජාතන්ත්‍රවාදයේ පැවැත්මට මෙන්ම මහජන නියෝජිතයන්ගේ ජීවිත ආරක්ෂාව සම්බන්ධයෙන් බලවත් තර්ජනයක් උත්ගත වී ඇති බැවින් මේ සම්බන්ධයෙන් අවධානය යොමු කරන ලෙස සෑම පාර්ශවයක් විසින්ම කථානායකවරයාගෙන් ඉල්ලීමක් කර ඇත. කථානායක මාධ්‍ය ඒකකය නිවේදනයක් නිකුත් කරමින් පවසා සිටියේ නැවත පාර්ලිමේන්තුව රැස් වූ විගස මෙම ප්‍රකාශය පාර්ලිමේන්තුවේ අවධානයට යොමු කර සුදුසු පියවරක් ගැනීමට අපේක්ෂා කරන බවයි.", "URL": "https://sinhala.adaderana.lk/news.php?nid=79086", "Category": null, "Parent URL": null}