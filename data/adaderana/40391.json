{"Source": "Adaderana", "Timestamp": "January 16, 2014 12:49 pm", "Headline": "නීති වීරෝධීව මුදල් ළඟ තබාගෙන සිටි චීන්නු 2ක් මාට්ටු ", "News Content": "නීති විරෝධී ලෙස විදේශ මුදල් තොගයක් ළඟ තබාගත් චීන ජාතිකයින් දෙදෙනෙකු කටුනායක ගුවන් තොටුපොළේදී අත්අඩංගුවට ගෙන තිබේ. අද(16) අලුයම චීනය බලා පිටත්ව යාමට පැමිණි මෙම චීන ජාතිකයින් දෙදෙනාගේ ගමන් මළු තුළ තිබි මෙම විදේශ මුදල් සොයාගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. මොවුන් දෙදෙනාගෙන් එක් පුද්ගලයෙකු සතුව තිබි අමෙරිකානු ඩොලර් තිස් නවදහසක මුදලක් සහ අනෙක් පුද්ගලයා සතුව අමෙරිකානු ඩොලර් විසිදහසක මුදලක් සොයාගෙන තිබෙනවා . එම මුදල් වල සම්පුර්ණ වටිනාකම රුපියල් හැත්තෑ හත්ලක්ෂ අනුඅටදහස් නවසියඅනූවක් පමණ වන බවයි ගුවන් තොටුපල රේගුව සඳහන් කළේ. අත්අඩංගුවට ගත් චීන ජාතිකයින් දෙදෙනා මෙරට ව්‍යාපෘතියක් සඳහා පැමිණි ඇති අතර ඔවුන් සම්බන්ධයෙන් වැඩිදුර පරීක්ෂණ ආරම්භ කර ඇති බව රේගු මාධ්‍ය ප්‍රකාශක ලෙස්ලි ගාමිණි මහතා වැඩිදුරටත් සදහන් කළා.", "URL": "https://sinhala.adaderana.lk/news.php?nid=40391", "Category": null, "Parent URL": null}