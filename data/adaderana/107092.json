{"Source": "Adaderana", "Timestamp": "March 31, 2019 05:29 pm", "Headline": "පොහොට්ටුවෙන් ජනපතිවරණයට එන එකම අපේක්ෂකයා ගෝඨාභය පමණයි", "News Content": "ශ්‍රී ලංකා පොදුජන පෙරමුණේ ජනාධිපතිවරණ අපේක්ෂකයා මේ වන විටත් නම් කර අවසන් බව දකුණු පළාත් සභා අමාත්‍ය ඩී වී උපුල් මහතා පවසා සිටියි. ශ්‍රී ලංකා පොදුජන පෙරමුණෙන් ජනාධිපතිවරණයට එන එකම අපේක්ෂකයා ගෝඨාභය රාජපක්ෂ මහතා පමණක් බවත් මේ වන විටත් ඇමරිකාව සමඟ ඇති ද්විත්ව පුරවැසිභාවය අහෝසි කිරීම සඳහා ඒ මහතා කටයුතු සිදුකරමින් පවතින බැවින් එය ජනාධිපතිවරණ අපේක්ෂකත්වයට ගැටලුවක් නොවන බවත් ඩී වී උපුල් මහතා ප්‍රකාශ කර සිටියි. බදුල්ල ප්‍රදේශයේ පැවති ජන හමුවකට එක් වෙමින් ඒ මහතා මේ බව සඳහන් කළේය.", "URL": "https://sinhala.adaderana.lk/news.php?nid=107092", "Category": null, "Parent URL": null}