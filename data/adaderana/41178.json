{"Source": "Adaderana", "Timestamp": "February 17, 2014 10:09 am", "Headline": "රජරට සිසුන් පිරිසකගෙන් පුද්ගලයෙකුට පහරදීමක් ", "News Content": "රජරට විශ්වවිද්‍යාලයේ සිසුන් පිරිසකගේ පහරකෑමට ලක්වු මිහින්තලේ, අඹතලාව ප්‍රදේශයේ පදිංචි 20 හැවිරිදි තරුණයෙකු රෝහල්ගත කර තිබේ. විශ්වවිද්‍යාලය අසළ මාර්ගයේදි ඊයේ(16) රාත්‍රි 11.00 ට පමණ පහරදීම සිදුවු බවට අදාළ තරුණයා පොලීසියට කළ පැමිණිල්ලේ සඳහන්වෙයි. පොලිසියට පැමිණිලි කිරිමෙන් පසු අදාළ තරුණයා මිහින්තලේ රෝහලට ඇතුළත් වි තිබේ. සිසුන් පිරිස සහ අදාළ තරුණයා අතර ඇති වු බහින් බස්වීමක් හේතුවෙන් පහරදීම සිදුව ඇති බව මිහින්තලේ පොලීසිය පවසයි. මේ පිළිබඳ තොරතුරු අනාවරණය විමෙන් පසු ප්‍රදේශයේ පිරිසක් පැමිණ විශ්වවිද්‍යාලයේ ආසන්නයේ සත්‍යග්‍රහයේ නිරතව සිටි සිසුන් පිරිසකට පහර දී ඇති බව ද වාර්තාවෙයි.", "URL": "https://sinhala.adaderana.lk/news.php?nid=41178", "Category": null, "Parent URL": null}