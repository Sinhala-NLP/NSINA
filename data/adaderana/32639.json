{"Source": "Adaderana", "Timestamp": "March 22, 2013 01:16 pm", "Headline": "බංග්ලාදේශ ජනපතිගේ අභාවය ගැන ජනපති ශෝව පළකරයි", "News Content": "බංග්ලාදේශ ජනාධිපතිවරයාගේ අභාවය පිළිබඳ ජනාධිපති මහින්ද රාජපක්ෂ මහතා ශෝකය පළ කර තිබේ. බංග්ලාදේශ අගමැතිනි ශෙයික් හසීනා මහත්මිය වෙත ශෝක පණිවිඩයක් යොමු කරමින් ජනාධිපතිවරයා ශෝකය පළ කළ බව ජනාධිපති මාධ්‍ය අංශය සදහන් කළේය. අභාවප්‍රාප්ත බංග්ලාදේශ ජනාධිපති සිල්ලූර් රහ්මාන් මහතා සිය ජාතිය වෙනුවෙන් ඉටුකළ සේවය ප්‍රශංසාවට ලක්විය යුතු බව ජනාධිපතිවරයා සිය ශෝක පණිවිඩයේ සදහන් කර තිබෙනවා. දීර්ඝ කාලයක් රෝගාතුරව සිටි බංග්ලාදේශ ජනාධිපතිවරයා සිංගප්පූරු රෝහලක ප්‍රතිකාර ලබමින් සිටිය දී පසුගිය බදාදා අභාවප්‍රාප්ත විය.", "URL": "https://sinhala.adaderana.lk/news.php?nid=32639", "Category": null, "Parent URL": null}