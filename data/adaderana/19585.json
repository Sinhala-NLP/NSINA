{"Source": "Adaderana", "Timestamp": "October 25, 2011 03:42 pm", "Headline": "සුනාමියෙන් අවතැන් වූ දරුවන් නිරීක්ෂණයට විශේෂ වැඩපිළිවෙළක් ", "News Content": "සිය භාරකාරත්වයෙන් තොරව ජීවත් වන සුනාමියෙන් අවතැන් වූ දරුවන් නිරීක්ෂණය කිරීම සඳහා ජාතික ළමා ආරක්ෂණ අධිකාරිය විශේෂ වැඩපිළිවෙළක් ආරම්භ කර තිබේ. 2005 අංක 16 දරණ සුනාමි පනත මගින් සුනාමියෙන් අවතැන් වූ දරුවන්ගේ භාරකාරත්වය ජාතික ළමා ආරක්ෂණ අධිකාරියට පැවරී ඇති බව එම අධිකාරියේ නියෝජ්‍ය සභාපති නන්දා ඉන්ද්‍රවංශ මහත්මිය සඳහන් කළාය. ඒ අනුව සුනාමි ඛේදවාචකය හේතුවෙන් අවතැන් වූ ළමුන්ගේ දත්ත ගබඩාව යාවත්කාලීන කිරීම මේ දිනවල සිදුකෙරෙන බව ඇය පෙන්වා දෙයි. මෙතෙක් තොරතුරු ලබාදී නොමැති දරුවන් වෙතොත් අදාළ තොරතුරු ජාතික ළමා ආරක්ෂණ අධිකාරියේ 1929 යන දුරකථන අංකය වෙත දැනුම් දෙන ලෙස නන්දා ඉන්ද්‍රවංශ මහත්මිය ඉල්ලා සිටියි.", "URL": "https://sinhala.adaderana.lk/news.php?nid=19585", "Category": null, "Parent URL": null}