{"Source": "Adaderana", "Timestamp": "March 28, 2016 08:53 am", "Headline": "අනතුරකින් 1ක් මරුට", "News Content": "ඉලවාලි, පෙරියවිලාන් - තෙලිප්පලේ මාර්ගයේ කිරයිට් වෛරවල් කෝවිල අසළදී සිදු වූ රිය අනතුරකින් පුද්ගලයෙකු මියගොස් තිබේ.පොලීසිය පැවසුවේ යතුරුපැදියක් පැදිකරුට පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බවයි.අනතුරෙන් බරපතළ තුවාල ලැබූ යතුරුපැදිකරු සහ පසුපැදිකරු ප්‍රතිකාර සඳහා තෙලිප්පලේ රෝහලට ඇතුළත් කර තිබේ.එහිදී යතුරුපැදිකරු මියගිය බව පොලීසිය සඳහන් කළේය.මියගොස් ඇත්තේ ඉලවාලි ප්‍රදේශයේම පදිංචිව සිටි 36 හැවිරිදි පුද්ගලයෙකි.පශ්චාත් මරණ පරික්ෂණය අද(28) සිදු කිරීමට නියමිත අතර ඉලවාලි පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58663", "Category": null, "Parent URL": null}