{"Source": "Adaderana", "Timestamp": "November 23, 2014 09:06 am", "Headline": "තවදුරටත් ජනපතිට සහය දෙනවා ", "News Content": "තවදුරටත් ජනාධිපති මහින්ද රාජපක්ෂ මහතාට සහය පළ කිරීමට තමා සහ තම පියා වන රත්නසිරි වික්‍රමනායක මහතා තීරණය කළ බව පාර්ලිමේන්තු මන්ත්‍රී විදුර වික්‍රමනායක මහතා පවසයි. මන්ත්‍රීවරයා පෙන්වා දෙන්නේ තම පියා සහ තමා කිසිවිටකත් ජනතාව අසරණ නොකරන බවයි. ශ්‍රී ලංකා නිදහස් පක්ෂය අතහැර යන ලෙස ලැබුණු ඉල්ලීම් වලට වඩා තවදුරටත් රැඳී සිටින ලෙස ජනතාව වැඩි වශයෙන් ඉල්ලා සිටි බව ද හොරණ ප්‍රදේශයේ පැවති ජන හමුවකට එක්වෙමින් මන්ත්‍රී විදුර වික්‍රමනායක මහතා මේ අදහස් පළ කළේය. එහිදි වැඩිදුරටත් අදහස් දැක්වු විදුර වික්‍රමනායක මහතා සඳහන් කළේ ශ්‍රී ලංකා නිදහස් පක්ෂය තුළ වෙනස්කම් රැසක් සිදුවිය යුතු බවයි.", "URL": "https://sinhala.adaderana.lk/news.php?nid=47540", "Category": null, "Parent URL": null}