{"Source": "Adaderana", "Timestamp": "June 10, 2011 12:52 pm", "Headline": "ඉන්දීය නියෝජිතයින් දිවයිනට ළඟාවෙයි", "News Content": "ඉන්දීය විදේශ ලේකම් නිරූපමා රාඕ, ජාතික ආරක්ෂක උපදේශක සිවශංකර් මෙනන්, ආරක්ෂක ලේකම් ප්‍රදීප් කුමාර් යන නියෝජිත පිරිස ස්වල්ප මොහොතකට පෙර ශ්‍රී ලංකාවට පැමිණ තිබේ. දෙදින නිල සංචාරයක් සඳහා මෙරටට පැමිණි මෙම නියෝජිත පිරිස ද්වීපාර්ශවික කරුණු රැසක් සම්බන්ධයෙන් සාකච්ඡා කිරීමට නියමිතය. ඔවුන් මෙරට රැදී සිටින කාලය තුළ දී ජනාධිපති මහින්ද රාජපක්ෂ, ජනාධිපති ලේකම් ලලිත් වීරතුංග, විදේශ අමාත්‍ය මහාචාර්ය ජී.එල්. පීරිස් සහ ආරක්ෂක ලේකම් ගෝඨාභය රාජපක්ෂ යන මහත්වරුන් හමුවීමට නියමිතය.", "URL": "https://sinhala.adaderana.lk/news.php?nid=16672", "Category": null, "Parent URL": null}