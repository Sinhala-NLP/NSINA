{"Source": "Adaderana", "Timestamp": "February 18, 2011 03:17 pm", "Headline": "රිමාන්ඩ් භාරයේ සිටි ඉන්දීය ධීවරයින් 136 ක් නිදහස් ", "News Content": "රිමාන්ඩ් භාරයේ පසුවු ඉන්දීය ධීවරයින් 136 දෙනෙකු මුදාහැරීමට අධිකරණය අද(18) නියෝග කරනු ලැබීය. ධීවරයින් 112 දෙනෙකු පේදුරුතුඩුව මහේස්ත්‍රාත් අධිකරණය මගින් ද තවත් 24 දෙනෙකු යාපනය අධිකරණය මගින් මෙලෙස මුදාහැර ඇති බව සඳහන්ය. ශ්‍රී ලංකා මුහුදු තීරය උල්ලංඝණය කිරීම සම්බන්ධයෙන් ආරක්ෂක අංශ මගින් පසුගියදා මොවුන් අත් අඩංගුවට ගෙන තිබුණි. පසුව මෙම පිරිස අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කිරීමට නියෝග කෙරුණි.", "URL": "https://sinhala.adaderana.lk/news.php?nid=14309", "Category": null, "Parent URL": null}