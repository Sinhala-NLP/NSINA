{"Source": "Adaderana", "Timestamp": "April 12, 2019 02:49 pm", "Headline": "අනතුරකින් ජීවිතයක් මහ මඟ නවතී", "News Content": "රාගම කඩවත මාර්ගයේ දෙල්පේ හංදිය ප්‍රදේශයේදී සිදු වු රිය අනතුරකින් පුද්ගලයෙකු මියගොස් තිබේ. පොලීසිය පැවසුවේ වෑන් රථයක් හා යතුරු පැදියක් එකිනෙක ගැටීමෙන් මෙම අනතුර සිදුව ඇති බවයි. අනතුරින් බරපතළ තුවාල ලැබු යතුරු පැදිකරු රාගම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 34 හැවිරිදි සුරියපාලුව, කඩවත ප්‍රදේශයේ පදිංචිකරුවෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර රාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107886", "Category": null, "Parent URL": null}