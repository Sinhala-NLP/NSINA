{"Source": "Adaderana", "Timestamp": "December 6, 2017 05:55 pm", "Headline": " දික්ඔය ඇළේ ගිලී දේශිය සංචාරකයෙකු මරුට", "News Content": "කාසල්රි ජලාශයට හැටන් සිට ජලය ගලා බසිනා දික්ඔය ඇළේ දියනෑමට විදේශිකයන් සමඟ ගිය දේශිය සංචාරකයෙකු එම ඇළේ ගැඹුරු වලකට වැටි මියගොස් ඇති බව හැටන් පොලිසිය පවසයි. අද (06) පස්වරු 1.30 ට පමණ එම ඇළ අසල සංචාරක නිකේතනයක දින තුනක් තිස්සේ නවාතැන් ගෙන සිටි මියගිය සංචාරකයා එම සංචාරක නිකේතනයේ රැඳී සිටි විදේශික යුවලක් සමග දියනෑමට ගොස් ඇති අතර එහිදි තරුණයා දියේ ගිලිමෙන් පසු විදේශිකයන් විසින් මෙම තරුණයාගේ සිරුර ගොඩ ගෙන තිබේ. මියගිය අයගේ සිරුර පශ්චාත් මරණ පරික්‍ෂණය සඳහා දික්ඔය මුලික රෝහලේ තැන්පත් කර ඇති අතර මියගිය අය කොළඹ ප‍්‍රදේශයේ පදිංචි තිස්හය හැවරදි චමිල් වශයෙන් හදුනාගෙන තිබේ. මෙම අනතුර පිළිබදව හැටන් පොලිසිය පුළුල් පරික්‍ෂණයක් ආරමිභ කර තිබේ.", "URL": "https://sinhala.adaderana.lk/news.php?nid=81139", "Category": null, "Parent URL": null}