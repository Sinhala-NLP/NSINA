{"Source": "Adaderana", "Timestamp": "May 30, 2015 09:33 am", "Headline": "බලය ගත්තාම සහය දුන්නු අය අමතක කිරීම සාමාන්‍ය සම්ප්‍රදායයි", "News Content": "ආණ්ඩු බලයට ගෙන ඒම සඳහා සහය දැක්වූ කණ්ඩායම් පසුව බලයට පත් ආණ්ඩු විසින් අමතක කර දැමීම සාමාන්‍ය සම්ප්‍රදාය බව ජනාධිපති මෛත්‍රීපාල සිරිසේන මහතා පවසයි. බලයට පත්වූ පසුවද තම අරමුණු ඉටු කරගැනීම සඳහා අදාළ කණ්ඩායම් පෙරමුණ ගෙන සිටිය යුතු බව ජනාධිපතිවරයා ‍කියා සිටියි.කෝට්ටේ නාග විහාරාධිපති ජූජ්‍ය මාදුළුවාවේ සෝභිත ස්වාමීන් වහන්සේගේ 73 වන ජන්ම දින සැමරුම් උත්සවයට සහභාගීවෙමින් ජනාධිපතිවරයා මේ බව සඳහන් කළේය.එම උත්සවයට සහභාගී වූ අග්‍රාමාත්‍ය රනිල් වික්‍රමසිංහ මහතා කියා සිටියේ ඉදිරි අරමුණු ඉටුකරගැනීමේ කාර්යය පසෙක දමා ප්‍රතිවිප්ලවයකට මුහුණදීමට වත්මන් ආණ්ඩුවට සිදුව ඇති බවයි.එසේම මාදුළුවාවේ සෝභිත ස්වාමීන්වහන්සේගේ ජන්ම දින සැමරුම් උත්සවයේ ප්‍රධාන දේශනය පැවැත්වූ මහාචාර්ය සරත් විජේසූරිය මහතා කියා සිටියේ පසුගිය කාලයේ ඇතැම් විවේචන සිදුකළ පුද්ගලයින් පිළිබඳ ජනතාව දැඩි අවබෝධයකින් පසුවිය යුතු බවයි. නව ව්‍යවස්ථාවක් සම්පාදනය කිරීම සඳහා අගමැතිවරයා, ජනාධිපතිවරයා සමඟ පෙරමුණ ගෙන කටයුතු කළ යුතු බවද මහාචාර්යවරයා මෙහිදී අවධාරණය කළේය.එම අවස්ථාවේදී මාදුළුවාවේ සෝභිත ස්වාමීන්වහන්සේ කියා සිටියේ ආණ්ඩුව මගින් තවත් අත්‍යවශ්‍ය කාර්යයක් ඉටුකර ගැනීමට පවත්නා බවයි.", "URL": "https://sinhala.adaderana.lk/news.php?nid=51668", "Category": null, "Parent URL": null}