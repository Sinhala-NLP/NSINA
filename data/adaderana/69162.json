{"Source": "Adaderana", "Timestamp": "February 5, 2017 11:29 am", "Headline": "සා/පෙළ ප්‍රායෝගික පරික්ෂණ ලබන 21 අරඹයි", "News Content": "2016 වර්ෂයේ අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රායෝගික පරික්ෂණ මේ මස 21 වනදා ආරම්භ කරන බව විභාග දෙපාර්තමේන්තුව පවසයි.මාර්තු 04 වනදා දක්වා එම ප්‍රායෝගික පරික්ෂණ පැවැත්වෙන බව විභාග කොමසාරිස් ජෙනරාල් ඩබ්ලිව්.එම්.එන්.ජේ පුෂ්ප කුමාර මහතා සඳහන් කළේය.ප්‍රායෝගික පරික්ෂණ සිදු කරන ගුරුවරුන් සඳහා විශේෂ පුහුණුවක් ලබන 07 වනදා සිට 16 වන දින දක්වා ලබාදීමට නියමිතය.අධ්‍යයන පොදු සහතික පත්‍ර සාමාන්‍ය පෙළ විභාගයේ සෞන්දර්ය විෂයන් සඳහා පෙනී සිටි සිසුන් එක්ලක්ෂ 70,000ක් පමණ මෙවර ප්‍රායෝගික පරික්ෂණවලට පෙනි සිටින බව විභාග කොමසාරිස් ජෙනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=69162", "Category": null, "Parent URL": null}