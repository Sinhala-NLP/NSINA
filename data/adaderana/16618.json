{"Source": "Adaderana", "Timestamp": "June 8, 2011 09:12 am", "Headline": " ඉන්ධන බවුසරය පාපැදියේ ගැටෙයි-පාපැදිකරු මරුට ", "News Content": "චාවකච්චේරිය , කයිතඩි ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කයිතඩි , පුල්ලියාර් කෝවිල අසළ මෙම අනතුර සිදු වී ඇති බව සඳහන්වේ. ඉන්ධන බවුසරයක් පාපැදියක ගැටීමෙන් මෙම අනතුර සිදු ව ඇති අතර එයින් තුවාල ලැබූ පාපැදිකරු යාපනය රෝහලට ඇතුළත් කිරීමෙන් අනතුරුව මිය ‍ගිය බව පොලිසිය පවසයි. සිද්ධිය සම්බන්ධයෙන් අත්අඩංගුවට ගත් බවුසර් රථයේ රියදුරු චාවකච්චේරිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 14 වැනිදා දක්වා රක්ෂිත බන්ධනාගාර ගත කළ බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16618", "Category": null, "Parent URL": null}