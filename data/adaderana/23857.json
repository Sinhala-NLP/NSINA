{"Source": "Adaderana", "Timestamp": "April 28, 2012 08:34 am", "Headline": "සෑම ප්‍රාදේශීය ලේකම් කොට්ඨාශයකටම වැවක්", "News Content": "සෑම ප්‍රාදේශීය ලේකම් කොට්ඨාශයකම එක් ප්‍රධාන වැවක් ඉදිකිරීමට පියවර ගන්නා බව වාරිමාර්ග හා ජල සම්පත් කලමනාකරණ අමාත්‍යාංශය පවසයි. විවිධ හේතු මත අබලන් වී උපරිම ප්‍රයෝජනයක් නොගන්නා වැව් මේ යටතේ ප්‍රතිසංස්කරණය කෙරෙන බව එම අමාත්‍යාංශය සඳහන් කරයි. එහි මූලික අදියරේ දී ප්‍රාදේශීය ලේකම් කොට්ඨාශ 114 ක වැව් ප්‍රතිසංස්කරණය කිරීමට අපේක්ෂිතය. වැව් ප්‍රතිසංස්කරණය කිරීමේ දී එය ඍජුවම කෘෂිකාර්මික කටයුතුවලට යොදාගැනීම සලකා බැලීම සිදු නොකරන අතර පානීය ජලය, පරිසර ජල සමතුලිතතාව ආදිය පිළිබඳව ද අවධානය යොමු කරන බව වාරිමාර්ග හා ජල සම්පත් කළමනාකරණ අමාත්‍යාංශය කියා සිටියි.", "URL": "https://sinhala.adaderana.lk/news.php?nid=23857", "Category": null, "Parent URL": null}