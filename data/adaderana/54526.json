{"Source": "Adaderana", "Timestamp": "October 19, 2015 08:13 am", "Headline": "මසුන් මරන්න ගිය දෙදෙනෙක් අකුණු සැර වැදී මරුට", "News Content": "ඒරාවුර්, සංදිවේලි කළපුවෙන් ධීවර කටයුතු සඳහා පිටත්ව ගිය පුද්ගලයින් දෙදෙනෙකුට අකුණු සැර වැදීමෙන් මියගොස් තිබේ.අද (19) අළුයම 03.50 ට පමණ මෙම අනතුර සිදුව ඇති බව පොලිසිය සඳහන් කරයි. අකුණු සැර වැදීමෙන් මියගොස් ඇත්තේ 27 සහ 37 හැවිරිදි කිහිලිවෙට්ට්, සංදිවේලි ප්‍රදේශයේ පදිංචිව සිටි පුද්ගලයින් දෙදෙනෙකි.මෘත ශරිර මේ වන විට සිද්ධිය වූ ස්ථානයේ පොලිස් ආරක්ෂාව සහිතව තබා ඇති බව පොලිස් මාධ්‍ය ප්‍රකාශක කාර්යාල සඳහන් කරයි.පශ්චාත් මරණ පරීක්ෂණ අද සිදු කිරිමට නියමිත අතර ඒරාවූර් පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54526", "Category": null, "Parent URL": null}