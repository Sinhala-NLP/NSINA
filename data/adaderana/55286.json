{"Source": "Adaderana", "Timestamp": "November 24, 2015 08:54 am", "Headline": "ජනපති සමග අද සාකච්ඡාවක් තියෙනවා", "News Content": "ජනාධිපති මෛත්‍රීපාල සිරිසේන මහතා සහ ශ්‍රී ලංකා නිදහස් පක්ෂය නියෝජනය කරමින් පාර්ලිමේන්තුවේ විපක්ෂයේ සිටින මන්ත්‍රීවරුන් අතර විශේෂ සාකච්ඡාවක් අද පෙරවරුවේ පැවැත්වීමට නියමිතව තිබේ. පෙරවරු 11.00ට ජනාධිපති ලේකම් කාර්යාලයේ දී මෙම සාකච්ඡාව පැවැත්වීමට නියමිතය. මෙවර අයවැයේ දී ක්‍රියා කළ යුතු ආකාරය පිළිබඳ සාකච්ඡා කිරීම සඳහා ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රී කණ්ඩායම ඊයේ පස්වරුවේ ජනාධිපති මෛත්‍රීපාල සිරිසේන මහතා හමුවුණි.එහිදී ජනාපතිවරයා සඳහන් කර ඇත්තේ ශ්‍රී ලංකා නිදහස් පක්ෂය නියෝජනය කරන සියලු මන්ත්‍රීවරුන් මෙවර අයවැයට සහය ලබාදිය යුතු බවයි.කෙසේවෙතත් එම සාකච්ඡාවට සහභාගී වු ශ්‍රී ලංකා නිදහස් පක්ෂය නියෝජනය කරමින් පාර්ලිමේන්තුවේ විපක්ෂයේ සිටින මන්ත්‍රීවරුන් පිරිසක් ජනාධිපතිවරයා හමුවී සාකච්ඡා කිරීම සඳහා අවස්ථාවක් ඉල්ලා ඇත.ඒ අනුව අද දිනයේ මෙම සාකච්ඡාව ලබාදුන් බව පාර්ලිමේන්තු මන්ත්‍රී කුමාර වෙල්ගම මහතා සඳහන් කළේය.", "URL": "https://sinhala.adaderana.lk/news.php?nid=55286", "Category": null, "Parent URL": null}