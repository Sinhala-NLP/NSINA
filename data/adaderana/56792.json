{"Source": "Adaderana", "Timestamp": "January 30, 2016 03:10 pm", "Headline": "19 න් පහළ ලෝක කුසලාන ක්‍රිකට් තරඟාවලියේ බී කාණ්ඩයේ පෙරමුණ ශ්‍රි ලංකාවට", "News Content": "වයස අවුරුදු 19 න් පහළ ලෝක කුසලාන ක්‍රිකට් තරඟාවලියේ බී කාණ්ඩයේ පෙරමුණ ගැනිමට ශ්‍රි ලංකා වයස අවුරුදු 19 න් පහළ කණ්ඩායම සමත් වී තිබේ.ඒ අද(30) ඇෆ්ගනිස්ථාන කණ්ඩායම සමඟ පැවැති තරඟයෙන් ලකුණු 33ක ජයක් හිමිකර ගැනිමත් සමඟයි.අද තරඟයේ කාසියේ වාසිය දිනූ ශ්‍රි ලංකා වයස අවුරුදු 19න් පහළ කණ්ඩායම ප්‍රථමයෙන් පන්දුවට පහරදිමට තීරණය කළ අතර ඔවුන් පන්දුවාර 48යි එක් පන්දුවක් අවසානයේ සියලු ක්‍රිඩකයින් දැවි ලකුණු 184ක් ලබා ගත්තා.එහිදී ශ්‍රී ලංකා ඉනිම වෙනුවෙන් චරිත් අසලංක ලකුණු 71ක් ලබා ගත් අතර පන්දු යැවිමේදී ඇෆ්ගනීස්ථාන කණ්ඩායම වෙනුවෙන් ෂම්සුරාහම් කඩුලු 03 ක් බිද හෙලුවා.ජයග්‍රාහි ඉලක්කය හඹා ගිය ඇෆ්ගන් වයස අවුරුදු 19 න් පහළ කණ්ඩායමට පන්දුවාර 44යි පන්දු 05ක් අවසානයේ සියලු ක්‍රිඩකයින් දැවී ලබාගත හැකි වූයේ ලකුණු 151ක් පමණි.ඇෆ්ගන් කණ්ඩායමේ වැඩිම ලකුණු ලාභියා වූ වහිදුල්ලා ෂාෆාක් ලකුණු 47ක් ලබාගත් අතර පන්දු යැවිමේදී ශ්‍රී ලංකා කණ්ඩායමේ කමිදු මෙන්ඩිස් ලකුණු 36කට කඩුලු 03ක් බිද හෙලුවා.තරඟයේ වීරයා ලෙස ශ්‍රී ලංකා කණ්ඩායමේ චරිත් අසලංක සම්මාන හිමිකර ගත්තා.", "URL": "https://sinhala.adaderana.lk/news.php?nid=56792", "Category": null, "Parent URL": null}