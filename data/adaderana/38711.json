{"Source": "Adaderana", "Timestamp": "November 9, 2013 02:42 pm", "Headline": "මොහු හඳුනනවා නම් වහාම කියන්න", "News Content": "රුපියල් 2000 ව්‍යාජ මුදල් නොට්ටු රුපියල් මිලියන 07ක් පමණ මුද්‍රණය කිරීමේ ජාවාරමේ තවත් සැකකරුවෙකු ලෙස හඳුනාගෙන ඇති කම්මල්ගොඩ ලියනගේ බන්දුල කුමාර, අංක 973/16, පොතුඅරාව පාර, මාලබේ පදිංචි එම පුද්ගලයා අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව ජනතාවගේ සහය පතයි. මෙම සිද්ධියේ ප්‍රධාන සැකකරු වන දිමුදු නුවන් කුමාර නවාතැන්ගෙන සිටි නවාතැනේ හිමිකරු ලෙස එම පුද්ගලයා හඳුනාගෙන ඇත. ඒ අනූව ඔහුද මෙම මුදල් ජාවාරමට සම්බන්ධ වී ඇති බවත් සැකකරු අත්අඩංගුවට ගැනීම සඳහා ජනතාවගේ සහය අපේක්ෂා කරන බවත් පොලීසිය කියයි. ඉහත ඡායා රූපයේ දැක්වෙන එම පුද්ගලයා පිළිබඳ තොරතුරක් වෙ‍ෙතාත් අංක 0112 422 176, 0112 326 670, 0112 320 141-5 දක්වා අංකවලට දැනුම්දිය හැකි බවද පොලීසිය පවසයි.", "URL": "https://sinhala.adaderana.lk/news.php?nid=38711", "Category": null, "Parent URL": null}