{"Source": "Adaderana", "Timestamp": "April 24, 2017 08:14 am", "Headline": "අයථා ගනුදෙනු ගැන සොයන්න කොමිසමක් පත් කළ යුතුයි", "News Content": "ජාතික ගමනාගමන කොමිසන් සභාව සිදුකරන අයථා ගනුදෙනු සම්බන්ධයෙන් සෙවීම සඳහා ජනාධිපති කොමිසමක් පත් කළ යුතු බව ලංකා පෞද්ගලික බස් හිමියන්ගේ සංගමය පවසයි. එහි සභාපති ගැමුණු විජේරත්න මහතා සඳහන් කළේ ගමනාගමන කොමිෂන් සභාව සිදුකරන මාර්ග බලපත්‍රද වංචා හේතුවෙන් වාර්ෂිකව රජයට රුපියල් මිලියන දහසකට ආසන්න පාඩුවක් සිදුව ඇති බවය. කොළඹ පැවති මාධ්‍ය හමුවකට එක්වෙමින් ගැමුණු විජේරත්න මහතා මේ බව අනාවරණය කළේය.", "URL": "https://sinhala.adaderana.lk/news.php?nid=72402", "Category": null, "Parent URL": null}