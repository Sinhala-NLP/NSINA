{"Source": "Adaderana", "Timestamp": "May 9, 2015 11:43 am", "Headline": "පළාත් පාලන ආයතන 15දා විසුරුවනවා!", "News Content": "සියළු පළාත් පලාන ආයතන මේ මස 15 වනදා විසුරුවා හැරිමට තීරණය කර ඇති බව අමාත්‍ය ජෝන් අමරතුංග මහතා පවසයි.එහි නිල කාලය පසුගිය මාර්තු මාසයෙන් අවසන් විමට නියමිතව තිබුණද රට තුළ පවත්නා නව දේශපාලන වතාවරණය හමුවේ එය කල් දැමීමට සිදුවු බව අමාත්‍යවරයා පෙන්වා දෙයි.අමාත්‍යවරයා මේ බව ප්‍රකාශ කළේ අඩු ආදායම් ලාභි පවුල් වල සිසු දරුදැරියන්ට පොත් ලබාදිම සදහා වත්තල පැවති උත්සවයකට එක්වෙමින්ය.පලාත් පලාන ආයතන වල සිදුව ඇති දූෂණ අක්‍රමිකතා සම්බන්ධයෙන් සොයා බැලිමට එම ආයතන විසිරුවා හැරිමෙන් අනතුරුව විශේෂ කමිටුවක් පත් කරන බවද ජෝන් අමරතුංග මහතා එහිදි සඳහන් කළේය.මේ අතර මැයි මස 15 වන දිනෙන් පසුව පලාත් පාලන ආයතන වල කාලය යළි දීර්ඝ කිරිමක් සිදු නොකරන බව කැබිනට් ප්‍රකාශක අමාත්‍ය රාජිත සේනාරත්න මහතා පවසයි. අද දෙරණ කළ විමසීමකට පිළිතුරු දෙමින් අමාත්‍ය රාජිත සේනාරත්න මහතා මෙම අදහස් පල ක‍ළේය.පලාත් පාලන ආයතන වල කාලය පසුගිය මාර්තු මාසයේ අවසන් විමට නියමිතව තිබුණද එය මෙම මස 15 වනදින දක්වා කල් දැමුණි.එසේම අද කොළඹ පැවති ශ්‍රී ලංකා නිදහස් පක්ෂ මාධ්‍ය හමුවට එක්වෙමින් ඩලස් අලහප්පෙරුම මහතා සඳහන් කළේ එක්සත් ජාතික පක්ෂය දේශපාලන වාසි ලබා ගැනිමේ අරමුණින් පලාත් පාලන ආයත විශේෂ කොමසාරිස්වයෙකු යටතට පත් කිරිමට උත්සහ දරමින් සිටින බවයි.", "URL": "https://sinhala.adaderana.lk/news.php?nid=51206", "Category": null, "Parent URL": null}