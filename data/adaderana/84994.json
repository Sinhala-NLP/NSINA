{"Source": "Adaderana", "Timestamp": "February 28, 2018 05:02 pm", "Headline": "මහ කන්නයේ දී වී මිලදී ගැනීම සඳහා සහතික මිලක්", "News Content": "මහ කන්නයේ දී ගොවීන්ගෙන් වී මිලදී ගැනීම සඳහා සහතික මිලක් නියම කරණ ලෙස මුදල් හා ජනමාධ්‍ය අමාත්‍ය මංගල සමරවීර මැතිතුමා සහ ග්‍රාමීය ආර්ථිකය පිළිබඳ අමාත්‍ය පී. හැරිසන් මැතිතුමා ඉදිරිපත් කළ යෝජනාව සඳහා කැබිනට් අනුමැතිය හිමි ව තිබේ. අද(28) පැවති කැබිනට් තීරණ දැනුම් දීමේ මාධ්‍ය හමුවට එක් වෙමින් සම කැබිනට් මාධ්‍ය ප්‍රකාශක අමාත්‍ය ගයන්ත කරුණාතිලක මහතා විසින් මේ බව පැවසීය. නාඩු වී කිලෝ එකක් රුපියල් 38/- බැගින්ද, සම්බා/කීරි සම්බා වී කිලෝ එකක් රුපියල් 41/- බැගින්ද, වී අලෙවි මණ්ඩලය හා අදාළ දිස්ත්‍රික් ලේකම්වරුන්ගේ මැදිහත්වීම මත රජය විසින් මිල දී ගැනීම සිදු කරයි.", "URL": "https://sinhala.adaderana.lk/news.php?nid=84994", "Category": null, "Parent URL": null}