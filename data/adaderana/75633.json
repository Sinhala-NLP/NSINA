{"Source": "Adaderana", "Timestamp": "July 25, 2017 08:27 pm", "Headline": "හම්බන්තොට වරාය ගිවිසුමට කැබිනට් අනුමැතිය ", "News Content": "ශ‍්‍රී ලංකා වරාය අධිකාරිය හා චයිනා මර්චන්ට් හෝල්ඩින් සමාගම අතර අත්සන් තැබීමට නියමිත වරාය සහන ගිවිසුමට කැබිනට් මණ්ඩල අනුමැතිය හිමිව තිබේ. අද(25) පෙරවරුවේ පැවති මාධ්‍ය හමුවකට එක් වෙමින් වරාය හා නාවික කටයුතු අමාත්‍ය මහින්ද සමරසිංහ මහතා මේ බව පැවසීය. හම්බන්තොට වරාය සහන ගිවිසුම අනුව මෙහෙයුම් හා සේවා කටයුතු සමාගම දෙකක් යටතේ සිදු කරනු ලබයි. වරායේ පරියන්ත කටයුතු සිදු කරනු ලබන සමාගමෙන් සියයට 15 ක කොටස් ප‍්‍රමාණයක් ශ‍්‍රී ලංකා වරාය අධිකාරිය සතු වන අතර සියයට 85 ක් චයිනා මර්චන්ට් පෝට් සමාගමට හිමි වනු ඇත.", "URL": "https://sinhala.adaderana.lk/news.php?nid=75633", "Category": null, "Parent URL": null}