{"Source": "Adaderana", "Timestamp": "January 8, 2018 08:44 pm", "Headline": "හෙරොයින් සමඟ පුද්ගලයින් 3ක් අත්අඩංගුවට", "News Content": "හෙරොයින් මිලිග‍්‍රෑම් 980 ක් සමඟ සැකකරුවන් තිදෙනෙක් මාතර කොට්ඨාශයේ විශේෂ යතුරුපැදි ඒකකයේ නිලධාරීන් විසින් අත්අඩංගුවට ගෙන තිබේ. අද දහවල් කාලයේ අකුරුස්ස පොලිස් වසමට අයත් හුලංදාව ප‍්‍රදේශයේ දී මාතර ජ්‍යෙෂ්ඨ පොලිස් අධිකාරීවරයා හා විශේෂ යතුරුපැදි ඒකකයේ නිලධාරීන් විසින් මෙම වැටලීම සිදුකර ඇත. මෙලෙස අත්අඩංගුවට පත්ව ඇත්තේ වයස අවුරුදු 24 ක තරුණයින් දෙදෙනෙක් සහ වයස අවුරුදු 27 ක් වු තංගල්ල ප‍්‍රදේශයේ පදිංචිකරුවෙකි. අත්අඩංගුවට පත් සැකකරුවන් හෙට දිනයේ දී මොරවක මහේස්ත‍්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=82692", "Category": null, "Parent URL": null}