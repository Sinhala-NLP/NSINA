{"Source": "Adaderana", "Timestamp": "January 2, 2019 02:19 pm", "Headline": "මව සමඟ සිටි දියණියගේ රන් මාලය කඩාගෙන පළා යයි", "News Content": "බදුල්ල-දෙමෝදර වත්තේ හෝතඹේ කොටසේ කම්කරු නිවසකට අද (02) අලුයම 03ට පමණ කඩාවැදුන පුද්ගලයෙක් කාන්තාවකගේ රන් මාලය පැහැරගෙන ගොස් ඇත. ඇය මවත් සමඟ එකම ඇදේ නිදා ගෙන සිට ඇති බව වාර්තා වේ. මෙලෙස රන් මාලය අහිමි ඇත්තේ 55 හැවිරිදි අවිවාහක මෙම කාන්තාව 77ක් වයසැති තම මව සමඟ එම මෙහොතේ සිටි ඇත. සැකකරු නිවසේ ජනේලයක් විවෘත කර අතදමා දොරගුලු ඇර නිවසට ඇතුල් වී විදුලිපන්දම දල්වන විට මව නින්දෙන් අවදිවී ඇති බවත් ඒ සමගම දියණියගේ ගෙලෙහි තිබු රුපියල් එක්ලක්ෂ විසිපන්දහසක් පමණ වටනා රන් මාලය කඩා ගෙන පළාගොස් ඇති බවත් විමර්ශන වලදී අනාවරණය වු බව පොලිසිය සඳහන් කරයි. බදුල්ල පොලිසියේ අපරාධ විමර්ශන අංශය විමර්ශන සිදුකරයි.", "URL": "https://sinhala.adaderana.lk/news.php?nid=101693", "Category": null, "Parent URL": null}