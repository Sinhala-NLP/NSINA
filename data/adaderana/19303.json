{"Source": "Adaderana", "Timestamp": "October 12, 2011 08:47 am", "Headline": "මිහින්තලේ ඉඩමකින් ජීව අත්බෝම්බයක් හමුවෙයි", "News Content": "මිහින්තලය ප්‍රදේශයේ පෞද්ගලික ඉඩමක තිබී ජීව අත්බෝම්බයක් සොයා ගෙන තිබේ. එහි ගඩොල් පෝරණුවක් තුළ සඟවා තිබිය දී මෙම අත්බෝම්බය සොයා ගෙන ඇති බව පොලිසිය පවසයි. අනුරාධපුර කොට්ඨාශ බුද්ධි අංශ නිලධාරීන් සමඟ මිහින්තලේ පොලිස් ස්ථානයේ නිලධාරීන් කණ්ඩායමක් විසින් මෙම වැටලීම සිදු කර ඇති බව සඳහන්ය. මේ සම්බන්ධයෙන් සැකපිට එක් පුද්ගලයෙකු අත්අඩංගුවට ගෙන ඇත. යුද හමුදා නිලධාරීන් විසින් අදාළ බෝම්බය නිෂ්ක්‍රීය කළ බව පොලිසිය පවසයි. අත්අඩංගුවට ගත් සැකකරු අද(12) අනුරාධපුර ‍මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19303", "Category": null, "Parent URL": null}