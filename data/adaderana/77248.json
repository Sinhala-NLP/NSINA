{"Source": "Adaderana", "Timestamp": "September 7, 2017 02:04 pm", "Headline": "පිළිකා සෛල නසන මැස්පෙක්", "News Content": "පිළිකා සෛල සහිත පටක තත්පර 10ක් ඇතුළත හඳුනාගත හැකි උපකරණයක් ටෙක්සාස් විශ්වවිද්‍යාලයේ විද්‍යාඥයින් පිරිසක් විසින් සොයාගෙන තිබේ. එම උපකරණය මඟින් පිළිකා සෛල සහිත පටක හඳුනාගනිමින් ආරක්ෂාකාරීව ඒවා ඉවත් කිරීමේ හැකියාව ද පවතින බව විදෙස් මාධ්‍ය සඳහන් කළේය. \"මැස්පෙක්\" ලෙස නම් කර ඇති එය කුඩා පෑනක් වැනි උපකරණයක් ලෙසට නිර්මාණය කිරීම මඟින් සැත්කම් කිරීම ඉතා පහසු බව එම විද්‍යාඥයින් පෙන්වා දෙයි. එළඹෙන වසරේදී මෙම උපකරණය භාවිත කරමින් සැත්කම් කිරීම ආරම්භ කළ හැකි බවට අදාළ විද්‍යාඥයින් විශ්වාසය පළ කර ඇති විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=77248", "Category": null, "Parent URL": null}