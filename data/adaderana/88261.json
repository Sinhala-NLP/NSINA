{"Source": "Adaderana", "Timestamp": "April 29, 2018 05:52 pm", "Headline": "දන්සැල් 4ක් තහනම් කරයි", "News Content": "වෙසක් උත්සවයට සමගාමීව සිදුකෙරෙන දන්සැල් පරික්ෂාවට අදාළව මේ වන විට දන්සැල් 2130ක් පරික්ෂාවට ලක් කළ බව මහජන සෞඛ්‍ය පරීක්ෂකවරුන්ගේ සංගමය පවසයි. එහි ලේකම් මහේන්ද්‍ර බාලසූරිය මහතා සඳහන් කළේ දිවයින පුරා දන්සැල් පරික්ෂා කිරීමේ කටයුතු සඳහා මහජන සෞඛ්‍ය පරීක්ෂකවරුන් 2500ක් යොදවා ඇති බවයි. එම පරික්ෂා කිරීමේ කටයුතුවල දී මිනිස් පරිභෝජනයට නුසුදුසු ආකාරයෙන් පවත්වාගෙන ගිය දන්සැල් 4ක් තහනම් කර තිබේ. දන්සැල් පරික්ෂා කිරීමේ කටයුතු හෙට සහ අනිද්දා යන දිනවල ද සිදුකිරීමට සියලු කටයුතු සූදානම් කර ඇති බව මහේන්ද්‍ර බාලසූරිය මහතා සඳහන් කළේය.", "URL": "https://sinhala.adaderana.lk/news.php?nid=88261", "Category": null, "Parent URL": null}