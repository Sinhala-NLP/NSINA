{"Source": "Adaderana", "Timestamp": "September 24, 2018 04:10 pm", "Headline": "තඳ සුළඟකින් ප්‍රදේශ රැසකට හානි", "News Content": "පවතින වැසි සහිත කාලගුණයත් සමඟ දිවයිනේ ප්‍රදේශ කිහිපයකට බලපෑ තඳ සුළං තත්ත්වය හේතුවෙන් නිවාස සහ දේපල රැසකට අලාභ හානි සිදුව තිබේ. අනුරාධපුර ප්‍රදේශයට බලපෑ තඳ සුළං තත්ත්වය හේතුවෙන් නිවාස 50කට පමණ අලාභ හානි සිදුව ඇති බව ආපදා කළමනාකරණ මධ්‍යස්ථානය සදහන් කළේය. එහි සහකාර අධ්‍යක්ෂ ප්‍රදීප් කොඩිප්පිලි මහතා පැවසුවේ ඇඹිලිපිටිය ප්‍රදේශයට ඊයේ(23) දිනයේ බලපෑ අධික සුළං තත්ත්වය හේතුවෙන් ගස් කඩා වැටීම් සහ විදුලි රැහැන් බිදවැටීම් වාර්තා වන බවයි. ආපදා තත්ත්වය හේතුවෙන් පීඩාවට පත් ජනතාව සඳහා සහන සැලසීමේ කටයුතු මේ වන විටත් ආරම්භ කර ඇති බව ද ප්‍රදීප් කොඩිප්පිලි මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=96641", "Category": null, "Parent URL": null}