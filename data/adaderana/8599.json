{"Source": "Adaderana", "Timestamp": "May 24, 2010 03:47 pm", "Headline": "පහත්බිම් ගොඩකරන්න අවසර දුන්නෙත් රජයයි -කරූ", "News Content": "ජලගැලීම් ඇතිවීමට හේතු වී තිබෙන පහත්බිම් ගොඩකිරීම සඳහා අවසර ලබා දී ඇත්තේ ද රජයෙන්ම බවට එක්සත් ජාතික පක්ෂය චෝදනා කරයි. එවැනි ගොඩකිරීම් පිටුපස දේශපාලන බලපෑම් පවතින බව එම පක්ෂයේ නියෝජ්‍ය නායක කරූ ජයසූරිය මහතා පවසයි. ජලගැලීම් හේතුවෙන් විපතට පත්වූ පිරිසට වැඩි සහන ලබාදීම කෙරෙහි රජයේ අවධානය දැඩිව යොමු විය යුතු බව ද ජයසූරිය මහතා පෙන්වාදෙයි. අද කොළඹ පැවති මාධ්‍ය හමුවකදී කරූ ජයසූරිය මහතා මේ අදහස් පළ කළේය. එම මාධ්‍ය හමුවට එක්වූ එක්සත් ජාතික පක්ෂයේ මාධ්‍ය ප්‍රකාශක ගයන්ත කරුණාතිලක මහතා පැවසුවේ ගංවතුරින් නිවාස අහිමි වූ පිරිස වෙනුවෙන් රජය ලබාදෙන වන්දි ප්‍රමාණවත් නොවන බවය.", "URL": "https://sinhala.adaderana.lk/news.php?nid=8599", "Category": null, "Parent URL": null}