{"Source": "Adaderana", "Timestamp": "July 9, 2012 03:09 pm", "Headline": "හැටන් පාසලක සිසුවියන් හයදෙනෙකු අතුරුදහන්", "News Content": "හැටන් ප්‍රදේශයේ කාන්තා පාසලක සිසුවියන් හයදෙනෙකු අතුරුදහන් වී ඇති බවට හැටන් පොලිසිය වෙත පැමිණිල්ලක් ලැබී තිබේ. අතුරුදන්ව ඇත්තේ එම විද්‍යාලයේ නේවාසිකාගාරයේ රැඳී සිටි 11 ශ්‍රේණියේ ‍ඉගෙනුම ලැබූ සිසුවියන් පිරිසකි. ඔවුන් නුවරඑළිය සහ ගිනිගත්හේන ප්‍රදේශවල පදිංචිකරුවන් බව වාර්තා වේ. මේ අතර අදාළ සිසුවියන් පිරිස අද උදෑසන 5 ට පමණ හැටන් සිට මහනුවර බලා ධාවනය වන දුම්රියේ ගමන් කර ඇති බවට තොරුතුරු ලැබී ඇතැයි ද පොලිසිය පවසයි.", "URL": "https://sinhala.adaderana.lk/news.php?nid=25631", "Category": null, "Parent URL": null}