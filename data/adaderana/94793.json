{"Source": "Adaderana", "Timestamp": "August 21, 2018 08:28 pm", "Headline": "කුමන ක්‍රමයක් යටතේ හෝ සියලු පළාත් සඳහා ඡන්දය පැවැත් විය යුතුයි", "News Content": "වසර අවසානයට පෙර සියලු පාර්ශj එකඟතාවකට පැමිණ කුමන ක්‍රමයක් යටතේ හෝ සියලු පළාත් සඳහා ඡන්දය පැවැත් වීමට කටයුතු කළ යුතු බව ජාතික හෙළ උරුමය පවසයි. අද (21) එම පක්ෂ මූලස්ථානයේ පැවති මාධ්‍ය හමුවකදි ජාතික හෙළ උරුමයේ මහ ලේකම් අමාත්‍ය පාඨලී චම්පික රණවක මහතා මේ පිළිබඳ කරුණු පැහැදිලි කළේය. ඉදිරියේදී පැවැත්වීමට නියමිත පළාත් සභා ඡන්දයේ සීමානීර්ණ වාර්තාව පිළිබඳ ජාතික හෙළ උරුමයේ කරුණු පැහැදිලි කිරීමේ මාධ්‍ය හමුවට සහභාගී වෙමිනි. මේ වන විට පලාත් සභා තුනක් විසිරිලා වසරකට ආසන්න බවත් තවත් පළාත් සභා 3 ක් එළඹෙන සැප්තැම්බර් ඔක්තෝම්බර් මාස වල විසිරීමට නියමිත බවත් ලබන වසරේදී විසිරීමට පළාත් සභා තුනක් තිබෙනව බවත් ආමාත්‍යවරයා පැවසීය. ඒ අනුව අඩුම තරමින් විසිරීමට ලක් වූ පළාත් සභා හයේ පමණක් හෝ මැතිවරණය පැවැත්වීය යුතු බවද අමාත්‍යවරයා පැවසීය. රටේ පැවති යුද වාතාවරණය හේතුවෙන් ආරක්‍ෂාව සැපයීම පිළිබඳ ගැටළු පැවතිම නිසා පළාත් සභා කොටස් වශයෙන් පැවැත්වීමට කටයුතු කළ බවත් නමුත් ඉන් පසුව එය කිසියම් දේශපාලන උපක‍්‍රමයක් බවට පත් වු බවත් අමාත්‍යවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=94793", "Category": null, "Parent URL": null}