{"Source": "Adaderana", "Timestamp": "July 17, 2013 06:25 pm", "Headline": "තවමත් වෛද්‍යවරුන්ගේ දත්ත ගබඩාවත් නැහැ ", "News Content": "මේ වන විටත් වෛද්‍යවරුන්ගේ තොරතුරු ඇතුළත් දත්ත ගබඩාවක් නොමැති බව රජයේ වෛද්‍ය නිලධාරීන්ගේ සංගමයේ සභාපති අනුරුද්ධ පාදේණිය මහතා පවසයි. සෞඛ්‍ය අමාත්‍යංශයේ විශාල පරිපාලන නිලධාරීන් පිරිසක් සිටියදීත් අද වෙනතුරුත් දත්ත ගබඩාවක් සකස් කර ගැනීමට අපොහොසත් වී ඇති බව අද(17) කොළඹ පැවති මාධ්‍ය හමුවකදී ඒ මහතා කියා සිටියේය. පසුගිය අවුරුදු 13 තිස්සේම රජයේ වෛද්‍ය නිලධාරීන්ගේ සංගමය හැටියට මේ බව දැනුවත් කිරීම් කර සිටියත්, එය ඉටු කිරීමට නොහැකි වී ඇති බව එම අවස්ථාවේදී හෙතෙම පැවසීය. මේ වන විට සෞඛ්‍ය අමාත්‍යාංශයේ නිලධාරීන් මෙම දත්ත සැකසුම් සම්බන්ධයෙන් අධ්‍යනය කිරීම සඳහා විශාල වශයෙන් විදේශගත වී ඇතත් මේ නිලධා‍රීන් විදේශතගත වීමේ ප්‍රමාණයේ හැටියට වෙනත් රටකට දත්ත ගබඩාවක් සකස් කිරීමට යන්නේද යන්න ප්‍රශ්න නැගෙන බව වැඩිදුරටත් අදහස් දක්වමින් ඒ මහතා පවසි සිටියේය.", "URL": "https://sinhala.adaderana.lk/news.php?nid=35874", "Category": null, "Parent URL": null}