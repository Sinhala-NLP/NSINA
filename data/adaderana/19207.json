{"Source": "Adaderana", "Timestamp": "October 7, 2011 03:38 pm", "Headline": "ඉන්දීය අත්අඩංගුවේ සිටි ධීවරයින් 19 දෙනෙකුට නිදහස", "News Content": "ඉන්දීය අත්අඩංගුවේ පසුවූ ශ්‍රී ලාංකික ධීවරයින් 19 දෙනෙකු නිදහස් කර ඇති බව ධීවර හා ජලජ සම්පත් සංවර්ධන අමාත්‍යාංශය පවසයි. මෙම ධීවරයින් දෙවුන්දර, මිරිස්ස, හලාවත හා බේරුවල යන ප්‍රදේශවලින් මේ වසරේ ජූලි 25 සහ 26 දිනයන්හි ධීවර කටයුතු සඳහා පිටත්ව ගිය අය බව අමාත්‍යාංශය සඳහන් කරයි. නිදහස ලැබූ ධීවරයින් මේ වන විට ඉන්දියාවේ මහාබෝධී මධ්‍යස්ථානයේ නවතා ඇති අතර ඔවුන් දිවයිනට ගෙන්වා ගැනීම සඳහා අවශ්‍ය පහසුකම් සලසන බව ධීවර අමාත්‍ය රාජිත සේනාරත්න මහතා පවසයි.", "URL": "https://sinhala.adaderana.lk/news.php?nid=19207", "Category": null, "Parent URL": null}