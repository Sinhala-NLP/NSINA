{"Source": "Adaderana", "Timestamp": "February 9, 2012 07:54 am", "Headline": "  ඉන්දීය අත්අඩංගුවේ සිටි ශ්‍රී ලාංකික ධීවරයින් පිරිසක් හෙට මව්බිමට", "News Content": "ඉන්දීය අත්අඩංගුවේ සිට නිදහස ලැබූ මෙරට ධිවරයින් ‍පිරිසක් හෙට දිනයේ දිවයිනට පැමිණීමට නියමිතය. යාත්‍රා 3ක ධීවරයින් 15 දෙනෙකු මෙලෙස හෙට දිනයේ දිවයිනට පැමිණීමට නියමිත බව ධීවර දෙපාර්තමේන්තුව සඳහන් කළේය. අනවසරයෙන් ඉන්දීය මුහුදු සීමාවට ඇතුළු වීමේ චෝදනාවට ඉන්දියාවේ ආන්ද්‍රා ප්‍රදේශ් වල දී මෙම ධීවරයින් පිරිස එරට වෙරළාරක්ෂක නිලධාරීන් විසින් අත්අඩංගුවට ගනු ලැබිණි. ත්‍රිකුණාමලය සහ දෙවුන්දර ප්‍රදේශ වලින් මෙම ධීවරයින් ධීවර කටයුතු සඳහා පිටත්ව ගොස් තිබේ. මේ අතර පෙරේදා දිනයේ ද ඉන්දීය මුහුදු සීමාවට අනවසරයෙන් ඇතුළු වූ මෙරට ධීවරයෝ 25 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගනු ලැබුහ. ඔවුන් ගමන් ගත් ධීවර යාත්‍රා 5ක් ද ඉන්දීය වෙරළාරක්ෂක නිලධාරීන් භාරයට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=21975", "Category": null, "Parent URL": null}