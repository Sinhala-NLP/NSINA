{"Source": "Adaderana", "Timestamp": "April 14, 2012 10:31 am", "Headline": "පැය 24 ක් තුළ හදිසි අනතුරු නිසා 223 දෙනෙකු ජාතික රෝහලේ", "News Content": "පසුගිය වසරේ අලුත් අවුරුදු උදාවට සාපේක්ෂව මෙම වසරේ එම කාලය තුළ සිදුවූ හදිසි අනතුරු සංඛ්‍යාවේ සුළු වැඩිවීමක් පෙන්නුම් කෙරෙන බව කොළඹ ජාතික රෝහලේ හදිසි අනතුරු අංශයේ අධ්‍යක්ෂ වෛද්‍ය ප්‍රසාද් ආරියවංශ මහතා පවසයි. අද(14) පෙරවරු 7 න් අවසන් වූ පැය 24 ක කාලය තුළ හදිසි අනතුරුවලට ලක්වීමෙන් පුද්ගලයින් 223 දෙනෙක් කොළඹ ජාතික රෝහලේ බාහිර රෝගී අංශයෙන් ප්‍රතිකාර ලබා ගෙන ඇති බව ඔහු සඳහන් කරයි. මෙය පසුගිය වසරේ එම කාලය හා සැසඳීමේ දී 4% ක වැඩිවීමක් බවත් ප්‍රසාද් ආරියවංශ මහතා පෙන්වාදෙයි. කෙසේවෙතත් ගිනි කෙළි අනතුරු සංඛ්‍යාවේ පැහැදිලි අඩුවීමක් මෙවර පෙන්නුම් කෙරෙන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=23497", "Category": null, "Parent URL": null}