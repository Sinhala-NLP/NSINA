{"Source": "Adaderana", "Timestamp": "January 25, 2019 01:22 pm", "Headline": "අනූනවයෙන් බේරුණ ජීවිතයක්", "News Content": "කළු ගඟේ ගිලෙමින් සිටි පුද්ගලයෙකු බේරා ගැනීමට නාවිකයින් පිරිසක් සමත්ව තිබේ.‍ දකුණු කළුතර පොලීසිය විසින් කළ ඉල්ලිමකට අනුව නාවික හමුදා ක්ෂණික ප්‍රතිචාර දැක්විමේ, මුඳවා ගැනීමේ සහ සහන සැලසීමේ ඒකකයට (4RU) අනුයුක්ත ජීවිතාරක්ෂක නාවිකයින් පිරිසක් විසින් මෙම ජීවිතය බේරා ගත් බව නාවික හමුදාව පවසයි. ඊයේ(24) සවස කළු ගඟේ උතුරු පාලම අසල දී මෙම පුද්ගලයා බේරා ගෙන තිබේ. මෙසේ බේරා ගෙන ඇත්තේ දෙහිවල ප්‍රදේශයේ පදිංචි තුෂාර දිලිප නැමැති වයස අවුරුදු 30 ක් වු පිරිමි පුද්ගලයෙක් වන අතර, වෛද්‍ය ප්‍රතිකාර සඳහා කළුතර මහ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=103049", "Category": null, "Parent URL": null}