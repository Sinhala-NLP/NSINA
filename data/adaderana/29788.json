{"Source": "Adaderana", "Timestamp": "December 8, 2012 08:31 am", "Headline": "කොළඹට පැය 14ක් ජලය නෑ", "News Content": "කොළඹ ආශ්‍රිත ප්‍රදේශ කිහිපයකට අද (08) පෙරවරු 8.30 සිට රාත්‍රී 10.30 දක්වා පැය 14 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කොළඹ හල්‍ෆ්ඩෝප් ප්‍රදේශය සහ අතුරු මාර්ග, ඕල්ඩ්මුවර්වීදිය, නිව්මුවර්වීදිය, ජින්තුපිටිය පාර, සෙන්ට්‍රල් පාර, බණ්ඩාරනායක මාවත සහ ඊට සම්බන්ධ සියලු අතුරු මාර්ගවල ජල සැපයුම අත්හිටුවීමට නියමිතය. මීට අමතරව මිහිඳු මාවත, සාංචි ආරක්ෂවත්ත, ශාන්තසෙබස්තියන් වීදිය, අබ්දුල්හමීඩ් වීදිය, විවේකානන්ද කන්ද සහ ඊට සම්බන්ධ සියලු අතුරු මාර්ගවල ජල සැපයුම අත්හිටුවන බව ජල සම්පාදන හා ජලාපවහන මණ්ඩලය නිවේදනය කරයි. එසේම අද (08) පස්වරු 8.00 සිට හෙට (09) පෙරවරු 8.00 දක්වා පැය 12 කාලයක් තවත් ප්‍රදේශ කිහිපයක ජලසැපයුම අත්හිටුවීමට තීරණය කර තිබේ. ඒ අනුව කොළඹ කේ.සිරිල් සී පෙරේරා මාවතේ කොටසක්, ජෝර්ජ් ආර්. ද සිල්වා මාවතේ සිට මාදම්පිටිය හන්දිය දක්වා සහ ඊට සම්බන්ධ සියලු අතුරු මාර්ග, මාදම්පිටිය මාර්ගයේ කොටසක්, අලුත්මාවත හන්දියේ සිට මහවත්තපාර හන්දිය දක්වා සහ ඊට අනුබද්ධ සියලු අතුරු මාර්ගවල ද අදාළ කාලය තුළ ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=29788", "Category": null, "Parent URL": null}