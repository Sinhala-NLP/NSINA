{"Source": "Adaderana", "Timestamp": "December 22, 2012 08:47 am", "Headline": "ඔස්ට්‍රේලියාවට යන්න හැදූ 26ක් මාට්ටු", "News Content": "නීති විරෝධී ලෙස මුහුදු මාර්ගයෙන් ඔස්ටේ‍්‍රලියාව බලා යමින් සිටි පුද්ගලයින් 26 දෙනෙකු හලාවත මුහුදේ දී නාවික හමුදාව විසින් අත්අඩංගුවට ගෙන තිබේ. බහුදින ධීවර යාත‍්‍රාවකින් ගමන් කරමින් සිටියදී ඊයේ මෙම පිරිස අත්අඩංගුවට ගත් බව නාවික හමුදාව සඳහන් කළේය. අත්අඩංගුවට ගත් පුද්ගලයින් අතර දෙමළ ජාතිකයින් විසිදෙදෙනෙකු සහ සිංහල ජාතිකයින් සිව්දෙනෙකු සිටින බව නාවික හමුදාව පවසයි. ඔවුන් අතර කාන්තාවන් පස්දෙනෙකු හා කුඩා ළමුන් හයදෙනෙකු ද වන බව නාවික හමුදාව සඳහන් කළේය. මොවුන් යාපනය, වව්නියාව, හලාවත, මාරවිල සහ මීගමුව යන ප‍්‍රදේශවල පදිංචිකරුවන් බව සඳහන්ය. අත්අඩංගුවට ගත් සැකකරුවන් 26 දෙනා මුතුවැල්ල ධීවර වරායට ගෙන ඒමෙන් අනතුරුව වැඩිදුර පරීක්ෂණ කටයුතු සඳහා අපරාධ පරීක්ෂණ දෙපාර්තමේන්තුවට භාරදී තිබේ.", "URL": "https://sinhala.adaderana.lk/news.php?nid=30146", "Category": null, "Parent URL": null}