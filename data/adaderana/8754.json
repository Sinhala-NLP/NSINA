{"Source": "Adaderana", "Timestamp": "June 2, 2010 09:06 am", "Headline": "හානියට පත් ප්‍රදේශවලට කඩිනමින් බිත්තර වී", "News Content": "ජලගැලීම්වලින් හානියට පත් ප්‍රදේශවල බිත්තර වී බෙදාහැරීම කඩිනම් කිරීමට පියවර ගෙන තිබේ. මේ යට‍තේ මාතර දිස්ත්‍රික්කයේ ගංවතුරින් හානියට පත් ප්‍රදේශවල ගොවීන්ට බිත්තර වී බුසල් 400 ක් අද දිනය තුළ බෙදා හරින බව කෘෂිකර්ම සංවර්ධන හා ‍ගොවිජන සේවා අමාත්‍යාංශය පවසයි. ගාල්ල දිස්ත්‍රික්කය සඳහා බිත්තර වී බුසල් 600 ක් ද බෙදා හැරීමට නියමිතය. කෘෂිකර්ම සංවර්ධන හා ගොවිජන සේවා අමාත්‍යාංශය පවසන පරිදි ජලගැලීම්වලින් හානියට පත් සෙසු දිස්ත්‍රික්ක සඳහා ද කඩිනමින් බිත්තර වී බෙදා හැරීමට පියවර ගනු ඇත.", "URL": "https://sinhala.adaderana.lk/news.php?nid=8754", "Category": null, "Parent URL": null}