{"Source": "Adaderana", "Timestamp": "December 19, 2017 04:35 pm", "Headline": "සාපෙ සිසුවාට ජීවිතයත් එපා වෙයි", "News Content": "අරලගංවිල ප්‍රදේශයේදී මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින සිසුවෙකු සියදිවි හානි කරගෙන තිබේ. අරලගංවිල, කැකුළුවෙල වැව අසළදී ඔහු වස පානය කර ඇති අතර බරපතළ තත්ත්වයේ පසු වු සිසුවා දෙහිඅත්තකණ්ඩිය රෝහලට ඇතුළත් කිරීමේදී මියගොස් ඇති බව අරලගංවිල පොලීසිය සඳහන් කළේය. මියගොස් ඇත්තේ අරලගංවිල ප්‍රදේශයේ පදිංචිව සිටි 17 හැවිරිදි පාසල් සිසුවෙකි. එම සිසුවා වස පානය කිරීමට හේතුව මෙතෙක් අනාවරණය වී නොමැති අතර අරලගංවිල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81794", "Category": null, "Parent URL": null}