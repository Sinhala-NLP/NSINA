{"Source": "Adaderana", "Timestamp": "September 29, 2010 10:15 am", "Headline": "රම්බොඩ බලන්න යන්න එපා", "News Content": "මේ වන විට අද හැලෙමින් පවතින ධාරාණිපාත වර්ෂාව හේතුවෙන් මහනුවර-නුවරඑළිය මාර්ගයේ රම්බොඩ ඇල්ල ආශ්‍රිත ප්‍රදේශය නාය යෑමේ තර්ජනයකට මුහුණ දී ඇතැයි නුවරඑළිය දිස්ත්‍රීක් ලේකම් ඩී.පී.ජී කුමාරසිරි මහතා පවසයි. මේ වන විටත් මහනුවර - නුවරඑළිය ප්‍රධාන මාර්ගයේ රම්බඩ දියඇල්ල ආසන්නයේ නාය යාමක් හේතුවෙන් එම මාර්ගයේ අඩක් වැසී ගොස් ඇති බව ද හෙතෙම කියා සිටියි. මේ හේතුවෙන් රම්බොඩ දිය ඇල්ල අසල තවදුරටත් නායයාමේ අවදානමක් පවතින හෙයින් එහි වාහන වාහන නවතා තැබීමෙන් වළකින ලෙස දිස්ත්‍රීක් ලේකම්වරයා ඉල්ලා සිටියි. මේ අතර බදුලු ඔයේ ජල මට්ටම ද ඊයේ දිනය පුරා ඇද හැළුණු වර්ෂාව හේතුවෙන් ඉහළ ගොස් ඇති බව බදුල්ල දිස්ත්‍රික් ලේකම් රෝහණ දිසානායක මහතා පවසයි. කෙසේ වෙතත් මෙය බදුලු නගරයට තර්ජනයක් නොවන බව හෙතෙම අවධාරණය කරයි.", "URL": "https://sinhala.adaderana.lk/news.php?nid=11169", "Category": null, "Parent URL": null}