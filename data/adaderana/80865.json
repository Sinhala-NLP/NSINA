{"Source": "Adaderana", "Timestamp": "December 1, 2017 09:01 pm", "Headline": "වරාය සේවකයින්ගේ රැකියා සුරක්ෂිත කිරීම ආණ්ඩුවේ වගකීමක් ", "News Content": "හම්බන්තොට වරායේ සේවකයින්ගේ රැකියා සුරක්ෂිත කිරීම ආණ්ඩුවේ වගකීමක් බව ඛනිජ තෙල් සම්පත් සංවර්ධන අමාත්‍ය අර්ජුන රණතුංග මහතා පෙන්වා දෙයි. එතුමා මේබව කියා සිටියේ අද (01) දළදා සමිඳුන් වැද පුදා ගෙන අස්ගිරි - මල්වතු මහනායක හිමිවරුන් බැහැ දැකීමෙන් පසුව මාධ්‍ය වෙත අදහස් දක්වමිනි. වරාය අමාත්‍යවරයා‍ ලෙස සිටින විට හම්බන්තොට වරායේ සේවකයින්ගේ රැකියා සුරක්ෂිත කිරීමට තමන් පෞද්ගලිකව චීන සමාගමත් එක්ක සාකච්ඡා කළ බවත් තමන් කිසිඳු සේවකයෙකු ඉවත් නොකරන ලෙස ඉල්ලීමක්ද කළ බව අමාත්‍යවරයා පැවසීය. නමුත් එම අමාත්‍යාංශය අද තමන් අයත් එකක් නොවන බවත් නමුත් එදා සිටි‍ය ස්ථාවරයේම තමන් තාමත් සිටින බව අමාත්‍යවරයා ප්‍රකාශ කළේය. අමාත්‍ය අර්ජුන රණතුංග මහතාගේ 54වැනි උපන්දින සැමරුම අදට යෙදී තිබූ අතර ඒ නිමිත්තෙන් එතුමා අද උදෑසනම දළදා සමිදුන් වැද ආශිර්වාදය ලබා ගත්තේය.", "URL": "https://sinhala.adaderana.lk/news.php?nid=80865", "Category": null, "Parent URL": null}