{"Source": "Adaderana", "Timestamp": "June 26, 2017 09:14 pm", "Headline": "විසිතුරු මත්ස්‍ය කර්මාන්තය ජාත්‍යන්තර තළයට ඔසවා තැබීමට වැඩපිළිවෙළක් ", "News Content": "විසිතුරු මත්ස්‍ය කර්මාන්තයෙන් ජාත්‍යන්තර වෙළෙඳපොළ ජයගැනීම වෙනුවෙන් වැඩපිළිවෙළක් ක්‍රියාත්මක කරන බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි. දේශීය විසිතුරු මත්ස්‍ය කර්මාන්තය ජාත්‍යන්තර තළයට ඔසවා තැබීම වෙනුවෙන් මේ වන විට පියවර රැසක් ගෙන ඇති බවත් එහි එක් පියවරක් ලෙස 2018 වසරේදී එවැනිම ජාත්‍යන්තර විසිතුරු මත්ස්‍ය ප්‍රදර්ශනයක් ශ්‍රී ලංකාවේ පැවැත්වීමට අවශ්‍ය කටයුතු සංවිධානය කරන බවත් රාජ්‍ය අමාත්‍යවරයා පැවසීය. මෙරට විසිතුරු මත්ස්‍ය අපනයන කර්මාන්තය සඳහා විදේශ ඉල්ලුම ඉහළ නැංවීමට හැකිවනු ඇති බවත් , එය මෙරට ආර්ථිකයට විශාල විදේශ විනිමයක් උපයාදීමට ලැබෙන මහගු අවස්ථාවක් බවත් අමාත්‍යවරයා කීය. අමාත්‍යවරයා මේ බව ප්‍රකාශකළේ,චීනයේ ජැන්සුවා නගරයේදී පැවති “ඇක්වරාමා 2017” ජාත්‍යන්තර විසිතුරු මත්ස්‍ය ප්‍රදර්ශනයෙන් “ෂෝර්ට් ටේල්” වර්ගයේ ප්‍රථම ස්ථානය හිමිකරගත් කේ.එම්.චමිනි දිනුෂා හමුවූ අවස්ථාවේ දී ය.", "URL": "https://sinhala.adaderana.lk/news.php?nid=74592", "Category": null, "Parent URL": null}