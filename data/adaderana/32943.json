{"Source": "Adaderana", "Timestamp": "April 2, 2013 12:44 pm", "Headline": "පැපිලියාන සිද්ධිය ජාත්‍යන්තරයම දන්නවා - ලැජ්ජාව කාටද?", "News Content": "පැපිලියාන සිද්ධිය ගැන මේවන විට මුළු ලෝකයම දන්නා බවත් මේ නිසා ශ්‍රී ලංකාවට අපකීර්තියක් සිදුව ඇති බවත් එජාප මන්ත්‍රී කරු ජයසූරිය මහතා පවසයි. සීගිරිය විකුණන බවත් කැසිනෝ ශාලා ආරම්භ කරන බවත් එවකට දිගින් දිගටම එජාප රජයට චෝදනා කළේ යැයි මන්ත්‍රීවරයා සිහිපත් කරයි. එදා එජාජයට චෝදනා කළ පිරිස් අද බලයේ සිටිමින් එවැනි ක්‍රියා ආරම්භ කිරීම කණගාටුවට කරුණක් බව කරු ජයසූරිය මහතා පවසයි. වත්මන් රජය කැසිනෝ රජෙක් ශ්‍රී ලංකාවට ගෙනැවිත් මෙරට කැසිනෝ ව්‍යාපාරය ව්‍යාප්ත කිරීමට කටයුතු කරමින් සිටින බව ඔහු පෙන්වාදෙයි. කොළඹදී අද (02) පැවැති මාධ්‍ය හමුවකදී ඔහු මේ බව පැවසීය.", "URL": "https://sinhala.adaderana.lk/news.php?nid=32943", "Category": null, "Parent URL": null}