{"Source": "Adaderana", "Timestamp": "February 22, 2019 02:29 pm", "Headline": "චොක්ලට් විලාසිතා", "News Content": "ලොකු කුඩා කා අතරත් ජනප්‍රිය චොක්ලට් යොදාගෙන නිර්මාණ වූ ඇදුම් මෝස්තර ඇතුලත් විලාසිතා දැක්මක් බෙල්ජියමේදී පැවැත්විය. මෙම විලාසිතා දැක්ම සදහා ඇදුම් විලාසිතා 13ක් එක්කර තිබුණු අතර ඊට සම්පූර්ණ සහ අර්ධ වශයෙන් චොක්ලට් යොදාගත් ඇඳුම් අයත් විය. ඊට බෙල්ජියමේ සහ වෙනත් රටවලින් පැමිණි චොකලට් නිර්මාණ ශිල්පීන් 70දෙනෙක් පමණ එක්ව සිටි බව සඳහන් වෙයි. මෝස්තර නිර්මාණ ශිල්පී ජියෝවන්නී බයිසිඕලෝ සහ චොකලට් නිෂ්පාදක ක්‍රිස්ටෝපර් හර්බට් නිර්මාණය කළ ඇදුම් සදහා පමණක් කිලෝ ග්‍රූම් අටක චොකලට් යොදා ගෙන තිබුණි. චොකලට් යොදා නිර්මාණය කළ හිස්වැසුම්ද මෙම විලාසිතා දැක්මට එක්විය. 2006 වසරේ බෙල්ජියමේ රූ රැජින ලෙසින් තේරීපත්වූ වර්ජිනී ක්ලේස් ද එම විලාසිතා දැක්මේ නිරෑපණ ශිල්පිනියක ලෙසින් එක්විය. එම අවස්ථාවට බ්‍රසල්ස් අගනුවර නගරාධිපති පිලිපේ ද එක්ව සිටීම විශේෂයි.", "URL": "https://sinhala.adaderana.lk/news.php?nid=104826", "Category": null, "Parent URL": null}