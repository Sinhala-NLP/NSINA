{"Source": "Adaderana", "Timestamp": "March 25, 2017 11:48 am", "Headline": "ආගමන විගමන නීති උල්ලංඝණය කළ 16ට වැඩ වරදී", "News Content": "ආගමන විගමන නීති උල්ලංඝණය කරමින් මෙරට රැදී සිටි විදේශීය ජාතිකයින් 12 දෙනෙකු දිවයිනේ විවිධ ප්‍රදේශවලින් අත්අඩංගුවට ගෙන තිබේ. ඒ අනුව නයිජීරියානු ජාතිකයින් 06 දෙනෙකු, ඉන්දීය ජාතිකයින් 05 දෙනෙකු සහ මාලදිවයින් ජාතිකයෙකු, මෙලෙස අත්අඩංගුවට ගෙන ඇති බව පොලීසිය සඳහන් කළේය. මීගමුව, ඒරාවූර් , කොච්චිකඩේ සහ කොල්ලුපිටිය යන ප්‍රදේශවලින් එම විදේශකයින් අත්අඩංගුවට ගෙන තිබේ. ආගමන විගමන නීති උල්ලංඝණය කරමින් අනවසරයෙන් මෙරට රැදී සිටින විදේශිකයින් බහුතරයක් විවිධ සොරකම්, කොල්ලකෑම් සහ වංචා කිරීම් වැනි අපරාධවලට සම්බන්ධ බවට ලද තොරතුරුවලට අනුව දිවයිනම ආවරණය වන පරිදි අදාළ වැටලීම් සිදු කර ඇති බව සඳහන්ය.", "URL": "https://sinhala.adaderana.lk/news.php?nid=71332", "Category": null, "Parent URL": null}