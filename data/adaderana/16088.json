{"Source": "Adaderana", "Timestamp": "May 14, 2011 09:09 am", "Headline": "සැකකරුවෙක් විත්ති කූ‍ඩුවෙන් පැන පලායයි", "News Content": "මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගතකිරීමට නියෝග කළ සැකකරුවෙකු අධිකරණ භූමියේ දී පලාගොස් තිබේ. හෙ‍රොයින් ළඟ තබාගැනීමේ චෝදනා මත අත්අඩංගුවට ගත් මෙම සැකකරු ඊයේ(13) මහනුවර පොලිසිය විසින් මහ‍නුවර මහේස්ත්‍රාත් අධිකරණයට ඉදිරිපත් කරනු ලැබීය. එහිදී ඔහු රක්ෂිත බන්ධනාගාර ගතකිරීමට මහේස්ත්‍රාත්වරයා නියෝග කර ඇති අතර ඒ මොහොතේ සැකකරු විත්ති කූ‍ඩුවෙන් පලා ගොස් ඇති බව පොලිසිය පවසයි. සැකකරු අත්අඩංගුවට ගැනීම සඳහා විශේෂ පොලිස් කණ්ඩායමක් යොදවා ඇති බව මහනුවර ප්‍ර‍දේශය භාර උසස් පොලිස් නිලධාරියෙකු අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=16088", "Category": null, "Parent URL": null}