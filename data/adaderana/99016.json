{"Source": "Adaderana", "Timestamp": "November 10, 2018 04:26 pm", "Headline": "ගමනාගමන මණ්ඩලයේ සේවක පඩි වැඩි වෙයි", "News Content": "ශ්‍රී ලංකා ගමනාගමන මණ්ඩලයේ සියලුම සේවකයින්ගේ වැටුප් වැඩි කිරීමට ප්‍රවාහන අමාත්‍යංශය පියවර ගෙන තිබේ. ඒ අනුව එම අමාත්‍යංශය සඳහන් කලේ රියදුරු, කොන්දොස්තර, කාර්මික, කම්කරු හා ආරක්ෂක යන ශ්‍රේණිවල නියුතු සියලු සේවකයින්ගේ මූලික වැටුප් ඉහළ නැංවෙන බවයි. රුපියල් 14250ක් වන අවම මූලික වැටුප රුපියල් 25550ක් දක්වා ඉහළ නැංවීමටද කටයුතු කර ඇති බව සඳහන් වෙයි. එමෙන්ම ප්‍රවාහන අමාත්‍යංශය පැවසුවේ ඉදිරියේදී විධායක ශ්‍රේණි නිළධාරීන්ගේ මූලික වැටුපද මීට සංසන්ධනාත්මකව වැඩි කිරීමට කටයුතු කරන බවයි. නව වැටුප් ක්‍රමය එලිදැක්වීම ප්‍රවාහන අමාත්‍ය නිමල් සිරිපාලද සිල්වා මහතාගේ ප්‍රධානත්වයෙන් අද(10) සිදුකර තිබෙන අතර එහිදී ප්‍රවාහන අමාත්‍යංශය වැඩිදුරටත් සඳහන් කලේ ලංකා ගමනාගමන මණ්ඩලයේ සේවකයින් 150 දෙනෙකු හට වැටුප් ලබාදීම සිදුකළ බවයි.", "URL": "https://sinhala.adaderana.lk/news.php?nid=99016", "Category": null, "Parent URL": null}