{"Source": "Adaderana", "Timestamp": "June 5, 2019 09:29 pm", "Headline": "කෙහෙළියගෙන් අගමැතිට චෝදනාවක්", "News Content": "රිෂාඩ් බදියුදීන් අමාත්‍යවරයාට එරෙහිව ඉදිරිපත් කළ විශ්වාසභංගය හමුවේ අග්‍රාමාත්‍ය රනිල් වික්‍රමසිංහ මහතා සිංහල සහ මුස්ලිම් ජනතාව බෙදීමට කටයුතු කළ බවට එක්සත් ජනතා නිදහස් සන්ධාන පාර්ලිමේන්තු මන්ත්‍රී කෙහෙළිය රඹුක්වැල්ල මහතා චෝදනා කරයි. අද(05) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව සඳහන් කළේය. එහිදී වැඩිදුරටත් අදහස් දැක්වූ මන්ත්‍රීවරයා මේ බව පැවසීය. \"ඇමති හලීම්ටත් විශ්වාසභංගයක් ගේන්න තිබුණා. කඩුවලින් කැලෑ සුද්ද කරන බව වැරදිලා කියලා.1948 සිට විශ්වාසභංග 49 ක් ගෙනල්ලා කිසිම විටෙක මෙවැනි ක්‍රියාමාර්ගයක් ගත්තෙ නෑ. කථානායක කරූ ජයසූරිය රජයට විරුද්ධව ගෙනාපු එක ADVANCE කරලා. 02 වෙනිදා හෝ 03 වෙනිදා සාකච්ඡාවට ගත්තානම් රතන හාමුදුරුවෝ වාඩිවෙන්නෙ නෑ.මහා සංඝරත්නය පෙළපාලි යන්නේ නෑ. සංහිඳියාව බිඳෙන වැඩ වෙන්නෙ නෑ.රිෂාඩ් ආරක්ෂා කිරීමට රටම පාවාදුන්නා විත්තිකරුවන් දෙන්නයි. දෙන්නෙක් පාර්ලිමේන්තුවෙන් පිට කෙනෙක් ඇතුළේ.අගමැති රනිල් සූක්ෂ්මව කළේ කණ්ඩායම් දෙක එකතු කරලා මැදින් ඉරක් ගහලා බෙදුවා. එතැනත් වංචාව. මාසයක් ඉල්ලා අස්වෙන බව හකීම් කිව්වා.මාසෙකින් පරීක්ෂණ ඉවර කරන්න CIDයට පුළුවන්ද? මිලේනියම් සිටි එකට කරපු පාවාදීම වගේ වැඩක්.\"", "URL": "https://sinhala.adaderana.lk/news.php?nid=111412", "Category": null, "Parent URL": null}