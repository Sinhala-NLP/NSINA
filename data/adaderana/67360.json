{"Source": "Adaderana", "Timestamp": "December 25, 2016 02:21 pm", "Headline": " නීති විරෝධී දුම්වැටි සමග 1ක් කොටු", "News Content": "නීති විරෝධීව මෙරටට ආනයනය කරන ලද දුම්වැටි තොගයක් සමග පුද්ගලයෙකු මීගමුව වැල්ලවීදිය ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකා මූලස්ථාන කඳවුරේ නිලධාරීන්ට ලැබුණු තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදි ඔහු සතුව තිබී දුම්වැටි 4000ක් සොයාගෙන ඇති අතර එම දුම්වැටි තොගයේ වටිනාකම රුපියල් ලක්ෂයක් පමණ වන බව විශේෂ කාර්යය බලකාය සඳහන් කළේය. සැකකරු වැඩිදුර විමර්ශන කටයුතු සඳහා මීගමුව පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=67360", "Category": null, "Parent URL": null}