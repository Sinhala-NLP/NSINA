{"Source": "Adaderana", "Timestamp": "January 15, 2018 10:16 am", "Headline": "නිදන් හැරූ 4 ක් අත්අඩංගුවට", "News Content": "හසලක, උල්පතගම ප්‍රදේශයේ නිදන් වස්තු ලබාගැනිමේ අරමුණින් කැණිම් සිදු කළ පුද්ගලයින් සිව් දෙනෙකු අත්අඩංගුවට ගෙන තිබේ. හසලක පොලිස් ස්ථානයට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලිසිය පැවසීය. සැකකරුවන් බදුල්ල, උල්පතගම සහ අරන්තලාව යන ප්‍රදේශවල පදිංචිකරුවන් වේ. අත්අඩංගුවට ගත් සැකකරුවන් අද මහියංගණය මහේස්ත්‍රාත් අධිකරණයට ඉදිරිපත් කිරිමට නියමිත අතර හසලක පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82989", "Category": null, "Parent URL": null}