{"Source": "Adaderana", "Timestamp": "July 5, 2012 02:05 pm", "Headline": "තංගල්ල නාගරික මන්ත්‍රී ඇතුළු සැකකරුවන් 17 තෙක් රිමාන්ඩ්", "News Content": "තංගල්ල නාගරික මන්ත්‍රී අංජන ලියනගේ ඇතුළු සැකකරුවන් පස් දෙනෙකු ලබන 17 තෙක් රක්ෂිත බන්ධනාගාර ගත කර තිබේ. අදාළ සැකකරුවන් අද(05) තංගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම නියෝගය ලබා දී ඇති බව සඳහන්ය. 13 හැවිරිදි බාලවයස්කාර දැරියක අපයෝජනයට ලක් කිරීමේ සිදුවීමක් සම්බන්ධයෙන් මොවුන්ට එරෙහිව චෝදනා එල්ල වී තිබේ. එම සැකකරුවෝ ඊයේ පෙරවරුවේ නීතීඥයෙකු මාර්ගයෙන් තංගල්ල පොලිසියේ ළමා හා කාන්තා කාර්යාංශයට භාරවූහ. පසුව ඔවුන් අත්අඩංගුවට ගත් එම කාර්යාංශය තංගල්ල නගර සභාවේ ආණ්ඩු පක්ෂ මන්ත්‍රී අංජන ලියනගේ ඇතුළු සැකකරුවන් පස් දෙනා අද මහේස්ත්‍රාත් අධිකරණයට ඉදිරිපත් කරනු ලැබූහ.", "URL": "https://sinhala.adaderana.lk/news.php?nid=25537", "Category": null, "Parent URL": null}