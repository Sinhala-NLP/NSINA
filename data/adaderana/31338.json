{"Source": "Adaderana", "Timestamp": "February 4, 2013 02:42 pm", "Headline": "රිසානාගේ සහෝදරියකට ජනපති ආර්යාවගෙන් රැකියාවක්", "News Content": "සෞදි අරාබියේ දී මරණීය දණ්ඩනයට ලක්වූ රිසානා නෆීක්ගේ සහෝදරියකට රැකියාවක් ලබාදීමට ජනාධිපති ආර්යා ශිරන්ති රාජපක්ෂ මහත්මිය එකඟතාව පළ කර තිබේ. ත‍්‍රිකුණාමලය, මුත්තූර් ප‍්‍රදේශයේ පිහිටි රිසානාගේ දෙමව්පියන්ගේ නිවසට ඊයේ (03) ගිය ශිරන්ති රාජපක්ෂ මහත්මිය ඔවුන්ගේ ආර්ථික ගැටළුවලට විසඳුම් ලබාදෙන බව ද ප‍්‍රකාශකර ඇති බව වාර්තා වේ. පැල්පතක වාසය කරන රිසානා නෆීක්ගේ පවුලේ සාමාජිකයින් වෙනුවෙන් රජය නිවසක් ඉදිකිරිම ආරම්භ කර ඇති අතර එම කටයුතු කඩිනම් කිරීමට අවශ්‍ය උපදෙස් ශිරන්ති රාජපක්ෂ මහත්මය විසින් ලබා දී තිබේ. මේ අතර ඝාතනයට ලක්වූ රිසානා නෆීක්ගේ ජන්ම දිනය ද අදට යෙදී තිබේ. මූතුර් සාපිනගර් හිදි 1988.02.04 දින උපත ලබා ඇති රිසානා අද ජීවතුන් අතර සිටියා නම් වයස අදට අවුරුදු 25කි.", "URL": "https://sinhala.adaderana.lk/news.php?nid=31338", "Category": null, "Parent URL": null}