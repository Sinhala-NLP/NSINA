{"Source": "Adaderana", "Timestamp": "February 14, 2017 03:57 pm", "Headline": "සොයා දෙන්න", "News Content": "දින කිහිපයක සිට අතුරුදන්ව සිටින ගොතටුව ප්‍රදේශයේ පදිංචිව සිටි කාන්තාවක් සොයා ගැනීම සඳහා මහජන සහය අපේක්ෂා කරන බව පොලීසිය පවසයි.ගොතටුව නව නගරය ප්‍රදේශයේ පදිංචිව සිටි 36 හැවිරිදි විවාහක කාන්තාවක් පසුගිය 12 වැනිදා සිට අතුරුදන්ව ඇති බව පොලීසිය පවසයි.මේ සම්බන්ධයෙන් එම කාන්තාවගේ ස්වාමිපුරුෂයා විසින් ගොතටුව පොලීසියට සිදුකරන ලද පැමිණිල්ලකට අනුව පොලීසිය අතුරුදන් වු කාන්තාව සොයා සෝදිසි මෙහෙයුම් ආරම්භ කර තිබේ.මේ අතර මෝදර ප්‍රදේශයෙන් ධීවර කටයුතු සඳහා පිටත්ව ගිය පුද්ගලයෙකු ද දින කිහිපයක සිට අතුරුදන්ව ඇති බව පොලීසිය සඳහන් කළේය.38 හැවිරිදි මෙම පුද්ගලයා ජනවාරි මස 25 වන දින තවත් පුද්ගලයින්තිදෙනෙකු ධීවර කටයුතු සඳහා පිටත්ව ගොස් ඇති අතර යළි නිවසට පැමිණ නොමැති බවට ඔහුගේ මව විසින් ගල්කිස්ස පොලීසියට පැමිණිලි කර ඇති බව සඳහන් වේ.", "URL": "https://sinhala.adaderana.lk/news.php?nid=69622", "Category": null, "Parent URL": null}