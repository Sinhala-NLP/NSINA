{"Source": "Adaderana", "Timestamp": "February 6, 2011 11:44 am", "Headline": "ජනප්‍රිය පාසල් මාෆියාවට එරෙහිව පැමිණිලි 14 ක් ", "News Content": "ජනපි‍්‍රය පාසල් සඳහා පළමු වසරට ළමුන් ඇතුළත් කිරීමේදී අක‍්‍රමිකතා සිදුව ඇතැයි පවසමින් ශ්‍රේෂ්ඨාධිකරණයට මූලික අයිතිවාසිකම් පැමිණිලි 14 ක් ඉදිරිපත් වී තිබේ.. ළමුන් ඇතුළත් කිරීමේ අවස්ථාව අහිමි වූ මව්පියන් විසින් මෙම පෙත්සම් ගොනු කර ඇති බව වාර්තා වේ. එහි වගඋත්තරකරුවන් ලෙස විදුහල්පතිවරුන්, කලාප අධ්‍යාපන අධ්‍යක්ෂකවරුන් ඇතුළු නිලධාරීන් නම් කර තිබේ. කොළඹ, ගාල්ල, මහනුවර, කුරුණෑගල යනාදී අධ්‍යාපන කලාප වල පිහිටි ජනපි‍්‍රය පාසල් 06 කට එරෙහිව මෙම පැමිණිලි ඉදිරිපත් කර ඇති බව සඳහන් වේ.. පැමිණිලිකරුවන් කියා සිටින්නේ සියලූ සුදුසුකම් සපුරා තිබියදී සිය දරුවන් අදාළ පාසල් වලට ඇතුළත් කර ගැනීම වගඋත්තරකරුවන් විසින් ප‍්‍රතික්ෂේප කර ඇති බවයි. එබැවින් මේ පිළිබඳව පරීක්ෂණ පවත්වා දරුවන් අදාළ පාසල් වලට ඇතුළත් කර ගන්නා ලෙස නියෝගයක් පනවන මෙන් පෙත්සම්කරුවෝ ශ්‍රේෂ්ඨාධිකරණයෙන් ඉල්ලා සිටියි.", "URL": "https://sinhala.adaderana.lk/news.php?nid=14013", "Category": null, "Parent URL": null}