{"Source": "Adaderana", "Timestamp": "November 25, 2013 04:19 pm", "Headline": "ඩි - එක ඇළේ  අමුණ කැඩී ගොවින් දැඩි දුෂ්කරතාවයක ", "News Content": "බකමූන - නිකපිටිය ඩි - එක ඇළේ මෛත්‍රී අමුණ කැඩීයාමෙන් කුඹුරු අක්කර 450ක් පමණ වගා කිරීමේ දුෂ්කරතා මතුව ඇති බව ගොවීන් පවසයි. අමුණ කැඩී මාසයකට අධික කාලයක් ගත වුව ද ඊට පිළියම් යෙදීම සඳහා බලධාරීන් මෙතෙක් ක්‍රියාකර නොමැති බව මෛත්‍රී ගොවි සංවිධානය පෙන්වා දෙයි. ගොවීන් 166 දෙනෙකුට අයත් කුඹුරු වගා කිරීම සඳහා අමුණෙන් ජලය සපයයි. අමුණේ අයිතිය පිළිබඳ ගැටලුවක් හේතුවෙන් ප්‍රතිසංස්කරණ කටයුතු ප්‍රමාද වී ඇති බවට වාර්තා වෙයි. ගොවීන් විසින් කැඩී ගිය අමුණ පිළිසකර කර ගැනීමට උත්සාහ කළ ද එය සාර්ථක වී නොමැත.", "URL": "https://sinhala.adaderana.lk/news.php?nid=39107", "Category": null, "Parent URL": null}