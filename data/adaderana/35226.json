{"Source": "Adaderana", "Timestamp": "June 25, 2013 08:21 am", "Headline": "රා අසාත්මික වී රෝහල්ගත කරයි ", "News Content": "අලුත්ගම - මලයන්විල ප්‍රදේශයේ රා මදින ස්ථානයකදී රා පානය කළ පුද්ගලයන් අට දෙනෙකු අසාත්මිකතාවක් හේතුවෙන් රෝහල්ගත කර ති‍බේ. රා පානය කිරීමෙන් අනතුරුව අදාළ පුද්ගලයින් වමනය සහ පාචනය යන රෝගී තත්ත්වයෙන්ට ගොදුරු වී ඇති බව පොලීසිය පවසයි. මොවුන් ප්‍රතිකාර සඳහා දර්ගා නගරය රජයේ රෝහලට ඇතුළත් කර තිබේ. සිද්ධිය සම්බන්ධයෙන් රා මදින ස්ථානය පවත්වාගෙන ගිය පුද්ගලයින් දෙදෙනෙකු පොලීසිය විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකරුවන් අද(25) දින කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35226", "Category": null, "Parent URL": null}