{"Source": "Adaderana", "Timestamp": "December 28, 2012 04:15 pm", "Headline": "තැලවිල්ලේ නිධන් හොරු දැලේ", "News Content": "නිධන් සෙවීමේ නිරතව සිටි පුද්ගලයින් සිව්දෙනෙකු සූරියවැව, තැලවිල්ල ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා හම්බන්තොට කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. සැකකරුවන් විසින් නිධන් හෑරීම සඳහා යොදාගත් උපකරණ කිහිපයක් ද එහිදී විශේෂ කාර්ය බලකාය භාරයට ගෙන ති‍බේ. අත්අඩංගුවට ගත් සැකකරුවන් වැඩිදුර විමර්ශන සඳහා හම්බන්තොට පොලිස්ථානයට භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=30322", "Category": null, "Parent URL": null}