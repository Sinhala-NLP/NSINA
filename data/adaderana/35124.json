{"Source": "Adaderana", "Timestamp": "June 21, 2013 02:27 pm", "Headline": "නුවරඑළියේ නායයාමේ අවදානමක්", "News Content": "අක්‍රමවත්ව ඉඩම් පරිහරණය හේතුවෙන් නුවරඑළිය දිස්ත්‍රික්කයේ ස්ථාන දෙකක් නායයෑමේ අවදානමකට ලක්ව ඇති බව ජාතික ගොඩනැගිලි පර්යේෂණ ආයතනය පවසයි. තලවකැලේ සහ බගවන්තලාව ප්‍රදේශ මෙම නායයාමේ අවදානමට ලක්ව ඇති බව එම ආයතනයේ නුවරඑළිය දිස්ත්‍රික් ලේකම් නුවන් අමරතුංග මහතා සඳහන් කරයි. මේ හේතුවෙන් එම ප්‍රදේශවල නිවාස 13කට අයත් පුද්ගලයින් 45 මේ වන විට ඉන් ඉවත් කර තිබේ. ක්‍රමවත් ආකාරයෙන් ඉඩම් පරිහරණය කිරීම සම්බන්ධව වතු අධිකාරීවරුන් දැනුවත් කිරීමට පියවර ගන්නා බව ජාතික ගොඩනැගිලි පර්යේෂණ ආයතනයේ නුවරඑළිය දිස්ත්‍රික් ලේකම් නුවන් අමරතුංග මහතා පැවසුවේය.", "URL": "https://sinhala.adaderana.lk/news.php?nid=35124", "Category": null, "Parent URL": null}