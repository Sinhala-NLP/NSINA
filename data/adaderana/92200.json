{"Source": "Adaderana", "Timestamp": "July 8, 2018 07:06 pm", "Headline": "ජනතා කේන්ද්‍රීය සංවර්ධනයක් ඇති කිරීමට සැලසුම් සකස් කළ යුතුයි", "News Content": "ඉදිරියේදී ඇතිවන රජයකදී ජනතා කේන්ද්‍රීය සංවර්ධනයක් ඇති කිරීම සඳහා සැලසුම් සකස් කළ යුතු බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. අද (08) මාතර ප්‍රදේශයේ පැවති සම්මන්ත්‍රණයකට එක් වෙමින් හිටපු ආරක්ෂක ලේකම්වරයා මේ බව ප්‍රකාශ කළේය. හම්බන්තොට වරාය හා මත්තල ගුවන්තොටුපල ව්‍යාපාරික වටිනාකමකින් යුතු වැදගත් ස්ථාන දෙකක් බවත් ඒ තුළින් එම ප්‍රදේශයම සංවර්ධනය කිරීමේ හැකියාව තිබූ බවද ඒ මහතා ප්‍රකාශ කළේය. නමුත් එහි වටිනාකම නොදැන මේවා විදේශිකයන්ට පවරා දෙන බවද ඒ මහතා ප්‍රකාශ කළේය. විජයකලා මහේෂ්වරන් මහත්මියට ප්‍රකාශ කිරීමට නොහැකි වූ කතාව වන්නේ යුද්ධය අවසන් වූ අවස්ථාවේ සිට 2014 දක්වා වර්තමානයේ ඇති වූ කිසිඳු දෙයක් ඇති නොවූ බවයි හිටපු ආරක්ෂක ලේකම්වරයා වැඩිදුරටත් ප්‍රකාශ කළේ.", "URL": "https://sinhala.adaderana.lk/news.php?nid=92200", "Category": null, "Parent URL": null}