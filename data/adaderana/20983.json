{"Source": "Adaderana", "Timestamp": "December 27, 2011 03:41 pm", "Headline": " ඇඹිලිපිටියේ අයවැය පරාදයි", "News Content": "ඇඹිලිපිටිය නගරසභාවේ 2012 අයවැය පරාජයට පත්ව ඇති බව අද දෙරණ වාර්තාකරු පවසයි. නගරසභාවේ අයවැය දෙවෙනිවර කියවීම අද දිනයේ සිදුවූ අතර එහිදි අයවැයට පක්ෂව ඡන්ද 3 ක්ද,විපක්ෂව ඡන්ද 4 ක්ද ලැබීමෙන් අයවැය යෝජනා පරාජයට පත්ව තිබේ. අයවැයට පක්ෂව ලැබී ඇත්තේ සභාපති හිමියන්ගේ ඡන්දය සහ තවත් ඡන්ද දෙකක් පමණි. ඒ අනුව උපසභාපතිවරයාගේ ඡන්දය ඇතුළු තවත් ඡන්ද 3 ක් අයවැයට විරුද්ධව ලැබීමෙන් අයවැය පරාජයට පත්වී තිබේ.‍ එසේ වුවද පළාත් පාලන ආයතන විධිවිධාන වලට අනුව අයවැය පරාජයට පත්වුවද පාලනය ගෙන යාමේ නීතිමය බාධාවක් ඇති නොවේ. මීට පෙරාතුව අයවැය පළමුවර කියවීමේදීද මේ ආකාරයෙන්ම අයවැය පරාජයට පත්විය", "URL": "https://sinhala.adaderana.lk/news.php?nid=20983", "Category": null, "Parent URL": null}