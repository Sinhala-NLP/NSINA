{"Source": "Adaderana", "Timestamp": "July 17, 2016 04:30 pm", "Headline": "  සප්ත කන්‍යාවේ මංමුලා වූවන් නෝටන් බ්‍රිජ් පොලීසියට", "News Content": "මස්කෙළිය සප්ත කන්‍යා කඳුවැටියේ අතරමංව සිටියදී මුදාගත් විශ්ව විද්‍යාල සිසුන් පස්දෙනා නෝටන් බ්‍රිජ් පොලීසිය වෙත රැගෙනවිත් තිබේ. පොලීසිය විසින් ඔවුන්ගෙන් මේ වන විට ප්‍රකාශ සටහන් කරගනිමින් සිටින බව වාර්තා වෙයි.විදේශීය සිසුවෙකු සහ සිසුවියක ඇතුළු පස්දෙනෙකු ඊයේ පස්වරුවේ සප්ත කන්‍යා කඳුවැටිය තරණය කිරීමට ගොස් තිබුණි.අයහපත් කාළගුණ තත්ත්වය හේතුවෙන් ඔවුන්ට යළි පැමිණීමට මාර්ගය සොයා ගැනීමට නොහැකි වී ඇති අතර මේ පිළිබඳ එම සිසුන්ගේ මව්පියන් විසින් නෝටන් බ්‍රිජ් පොලීසියට පැමිණිල්ලක් කර තිබුණි.එම පැමිණිල්ලට අනුව නෝර්ටන් බ්‍රිජ් පොලීසිය, ලක්ෂපාන යුධ හමුදා කඳවුරේ භට කණ්ඩායම් දෙකක් සහ පොලිස් විශේෂ කාර්යය බලකා සෙබලුන් පිරිසක් අදාළ ප්‍රදේශයට පිටත්ව ගොස් අතරමං වූ සිසුන් නිරුපද්‍රිතව මුදාගනු ලැබීය.", "URL": "https://sinhala.adaderana.lk/news.php?nid=62164", "Category": null, "Parent URL": null}