{"Source": "Adaderana", "Timestamp": "February 11, 2019 09:28 am", "Headline": "විදුහල්පති 3වන ශ්‍රේණියේ විභාගයට පෙනි සිටි අයදුම්කරුවන් පිරිසකට අසාධාරණයක්", "News Content": "විදුහල්පති තුන්වන ශ්‍රේණියේ විභාගයට පෙනි සිටි ගුරුවරුන් පිරිසකට අසාධරණයක් සිදු වි ඇති බව ශ්‍රී ලංකා අධ්‍යාපන සමාජ සම්මේලනයේ මහ ලේකම් සංකර් මණිවන්නන් මහතා චෝදනා කරයි. අධ්‍යාපන දෙපාර්තුමේන්තුව මගින් ඊයේ (10) දිවයින පුරා පැවැත් වු විදුහල්පති තුන්වන ශ්‍රේණියේ විභාගයට නුවරඑලිය ගුඩිෂෙඩ් විදුහලේ විභාග ශලාවේ පෙනි සිටි ගුරු අයදුම්කරුවන්ට ප්‍රශ්න පත්‍රය මාරු කර දිම හේතුවෙන් දැඩි අසාධාරණයක් සිදු වි ඇති බව ඒ මහතා පවසයි. එම විභාග ශාලාවේ පැවති විභාගයට නුවරඑලිය දිස්ත්‍රික්කයෙන් අයදුම්කරුවන් 150 කට ආසන්න පිරිසක් සහභාගි වි සිටි බවත්,විභාග දෙපාර්තුමේන්තුව මගින් විභායක් පැවැත් විමේදි අනුගමනය කල යුතු ක්‍රමවේදයට පටහැනිව ක්‍රියාකරමින් ශාලාධිපතිවරයා විසින් තුන්වන ප්‍රශ්න පත්‍රය පළමුව ලබාදිම නිසා මෙම ආසාධාරණය සිදු වි ඇති බව ඒ මහතා ප්‍රකාශ කළේය. තුන්වන ප්‍රශ්න පත්‍රය පළමුවෙන් ලබාදිම සම්බන්ධයෙන් විභාග අයදුම්කරුවන් සිය විරෝදය එම අවස්තාවේ දැක්වුවද එයට නිසි ප්‍රතිචාර නොදක්වා විභාග ශාලාධිපති විසින් සැම ප්‍රශ්න පත්‍රයකටම උත්තර ලිවිමෙන් අනතුරුව ලබාදෙන කෙටි විවේක කාලයේදි විභාග ශාලාවෙන් පිටතට යාමට අයදුම්කරුවන්ට තහනම් කිරිම නිසා මෙම ආසාධාරණය සිදු වි ඇති බවත්, ඒ තුලින් අයදුම්කරුවන්ගේ මානසිකත්වයට දැඩි පිඩාවක් සිදු වි ඇති බවත් සංකර් මණිවන්නන් මහතා පෙන්වා දෙන්නේය. ඊයේ පැවති විභාගයට පළමු ප්‍රශ්න පත්‍රයට අවබෝධයත්, දෙවන ප්‍රශ්න පත්‍රයට සිද්ධි අධ්‍යනයත්, තුන්වන ප්‍රශ්න පත්‍රයට සමාජ දැනිම සහ බුද්ධි පරික්ෂණය වශයෙන් ලබා දිය යුතුව ඇතත් විභාග ශාලාධිපතිවරයා විසින් තුන්වන ප්‍රශ්න පත්‍රය පළමුව ලබාදිම හේතුවෙන් මෙම ගැටළුව මතු වි ඇති බව මහ ලෙකම් වරයා පවසයි. විභාගයට පෙනි සිටි ගුරු අයදුම්කරුවන්ට සිදු වු අසාධාරණය සම්බන්ධයෙන් විභාග කොමසාරිස්වරයා දැනුම්වත් කල බවත්, ගුරුවරුන්ට සිදු වු අසාධාරණයට විභාගයට පෙනි සිටි අයදුම්කරුවන්ට යම් ලකුණු මට්ටමක් ලබාදිය යුතු බවත්, ශාලාධිපතිට නිසි විනය ක්‍රියා මාර්ගයක් ගත යුතු බවත් සංකර් මණිවන්නන් මහතා ප්‍රකාශ කළේය.", "URL": "https://sinhala.adaderana.lk/news.php?nid=104057", "Category": null, "Parent URL": null}