{"Source": "Adaderana", "Timestamp": "January 26, 2017 10:16 am", "Headline": "හුසේන් බෝල්ට්ට රන් පදක්කමක් අහිමි වෙයි", "News Content": "ජැමයිකාවේ සුපිරි කෙටි දුර ධාවන ශූර හුසේන් බෝල්ට් ට සිය ඔලිම්පික් රන් පදක්කම් 09න් එක් රන් පදක්කමක් අහිමි වී තිබේ. විදෙස් මාධ්‍ය වාර්තා කරන්නේ 2008 වසරේ පැවති ඔලිම්පික් තරඟාවලියේදී මීටර් 100 සහය දිවිමේ තරඟය ජයගත් ජැමෙයිකානු කණ්ඩායමේ එක් ක්‍රීඩකයෙකු තහනම් උත්තේජන ලබාගෙන ඇති බවට තහවුරු වී ඇති බව.එම කණ්ඩායම නියෝජනය කළ නෙස්ටා කාටර් එම තරඟයේදී තහනම් උත්තේජන ලබාගෙන ඇති බවට හෙළි වී තිබේ.ඒ අනුව එම තරඟාවලියේදී ඔවුන්ට හිමි රන් පදක්කම නැවත ජාත්‍යන්තර ඔලිම්පික් කමිටුවට බාරදීමට සිදුවන බැවින් හුසේන් බෝල්ට්ට සිය ඔලිම්පික් රන් පදක්කම් 09න් එකක් අහිමි වනු ඇත.2008, 2012 සහ 2016 යන වසර වල පැවති ඔලිම්පික් තරඟාවලියන් හීදී මීටර් 100, 200 හා සියය හතර යන ඉසව් ත්‍රිත්වයෙන් හුසේන් බෝල්ට් ට මෙම පදක්කම් හිමිව තිබුණි.", "URL": "https://sinhala.adaderana.lk/news.php?nid=68587", "Category": null, "Parent URL": null}