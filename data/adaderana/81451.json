{"Source": "Adaderana", "Timestamp": "December 13, 2017 11:36 am", "Headline": " සෞදි පුජකයාගේ නමත් අසාදු ලේඛනයට", "News Content": "ලොව අසාදු ලේඛන ගත කර ඇති පූජකවරුන් අතරට සෞදි පුජකයෙකු ද එක් කර ඇති බව විදෙස් වාර්තා පවසයි. ඩෙන්මාර්කය විසින් එම නම් කිරීම සිදුකර ඇති අතර අබ්දුල්ලා බින් රාදි නැමැති ඔහු සෞදියේ පූජකයෙකු සහ දේශකයෙකු බව සඳහන්ය. රටින් රටට ඇතුළු වී ද්වේශ සහගත ප්‍රකාශ සිදුකරන පූජකයින් දස දෙනෙකු මේ වන විට හඳුනාගෙන ඇති අතර ඩෙන්මාකය පවසා ඇත්තේ එවැනි පුද්ගලයින් හට තම රට තුළ ඉඩක් නොමැති බවයි. එමෙන්ම ඩෙන්මාර්කයේ රෝහල් වල වෛද්‍යවරුන් හට දිගට වැවුනු රැවුල් සහිතව සිටීම ද තහනම් කළ යුතු බව එරට දක්ෂිණාංශ දේශපාලන පක්ෂ විසින් යෝජනා කර තිබේ. ලොව අසාදු ලේඛන ගත කර ඇති පූජකවරුන් දස දෙනා අතර සෞදි ජාතිකයින් දෙදෙනෙකු, සිරියානු ජාතිකයෙකු, කැනේඩියානු ජාතිකයෙකු සහ අමෙරිකානු ජාතිකයින් දෙදෙනෙකු ද වන බව විදෙස් මාධ්‍ය සඳහන් කර තිබේ.", "URL": "https://sinhala.adaderana.lk/news.php?nid=81451", "Category": null, "Parent URL": null}