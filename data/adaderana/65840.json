{"Source": "Adaderana", "Timestamp": "November 8, 2016 01:17 pm", "Headline": "රෝහල් සියළු කාර්යය මණ්ඩලවලට නිල නිවාස දෙනවා", "News Content": "දිවයිනපුරා රෝහල්වල සියළු කාර්යය මණ්ඩල සඳහා ලබන වසරේ දී නිල නිවාස ව්‍යාපෘතියක් ආරම්භ කරන බව සෞඛ්‍ය අමාත්‍ය රාජිත සේනාරත්න මහතා පවසයි. වසර 03ක් ඇතුළත එම නිවාස ව්‍යාපෘතිය අවසන් කිරීමට කටයුතු කරන බව අමාත්‍යවරයා පෙන්වාදෙයි. වෛද්‍ය, හෙද කාර්යය මණ්ඩලවලට අමතරව සෙසු කාර්යය මණ්ඩල සඳහා ද මේ යටතේ නිල නිවාස ලබාදෙන බව රාජිත සේනාරත්න අමාත්‍යවරයා කියා සිටියි.ඊට අදාළ අමාත්‍ය මණ්ඩල සංදේශය ඉදිරි සතියේ දී ඉදිරිපත් කිරීමට බලාපොරොත්තු වන බව අමාත්‍යවරයා සඳහන් කරයි. රත්නපුර දිස්ත්‍රික්කයේ රෝහල් සංවර්ධන කටයුතු පිළිබඳ සිදුකළ නිරීක්ෂණ චාරිකාවකදී අදහස් දක්වමින් රාජිත සේනාරත්න අමාත්‍යවරයා මේ බව ප්‍රකාශ කර තිබේ.", "URL": "https://sinhala.adaderana.lk/news.php?nid=65840", "Category": null, "Parent URL": null}