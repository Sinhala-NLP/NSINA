{"Source": "Adaderana", "Timestamp": "October 29, 2015 08:56 am", "Headline": "නොවැ. 1දා සිට දුම්රියේ සිඟමන් බෑ", "News Content": "දුම්රිය තුළ සිඟමන් යදින පුද්ගලයින් ලබන මස පළමුවන දින සිට අත්අඩංගුවට ගැනීමට කටයුතු කරන බව දුම්රිය දෙපාර්තමේන්තුව පවසයි.දුම්රිය ගමනාගමන අධිකාරී විජය සමරසිංහ මහතා සඳහන් කළේ දුම්රිය තුළ සිඟමන් යැදීම නීතියෙන් තහනම් වුවත් මෙතෙක් එම නීතිය නිසි පරිදි ක්‍රියාත්මක නොවූ බවයි.එම නිසා ලබන මස පළමු වන දින සිට අදාළ නීතිය ක්‍රියාත්මක කරන බව විජය සමරසිංහ මහතා පවසයි.දුම්රිය මඟීන්ට සිදුවන පීඩා සැලකිල්ලට ගෙන මෙම පියවර ගන්නා බව හෙතෙම පැවසීය.", "URL": "https://sinhala.adaderana.lk/news.php?nid=54741", "Category": null, "Parent URL": null}