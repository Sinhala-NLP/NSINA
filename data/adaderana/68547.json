{"Source": "Adaderana", "Timestamp": "January 25, 2017 12:55 pm", "Headline": "ගිය වසරේ කෝටි 1855 මත්ද්‍රව්‍ය අල්ලලා", "News Content": "ඉකුත් වසරේදී සිය දෙපාර්තමේන්තුව මඟින් අත්අඩංගුවට ගත් විවිධ වර්ගයේ මත්ද්‍රව්‍යවල මුළු වටිනාකම රුපියල් මිලියන 18,556ක් වන බව රේගු දෙපාර්තමේන්තුව පවසයි.රේගු දෙපාර්තමේන්තු මූලස්ථානයේ ඊයේ (24) පැවති මාධ්‍ය හමුවකට එක්වෙමින් රේගු අධ්‍යක්‍ෂ ජනරාල්වරයා මෙම අදහස් පළ කර තිබේ.කිලෝග‍්‍රෑම් 1246ක විවිධ මත්ද්‍රව්‍ය එලෙස අත්අඩංගුවට ගැණුනු බව රේගුඅධ්‍යක්ෂ ජනරාල් චූලානන්ද පෙරේරා සඳහන් කළේය.කොකේන් කිලෝග‍්‍රෑම් 1230ක්, හෙරොයින් කිලෝග‍්‍රෑම් 8 යි ග‍්‍රෑම් 800ක්ඒ අතර වෙයි.පසුගිය වසරේදී සිය දෙපාර්තමේන්තුව රුපියල් බිලියන 828ක ආදායමක් ඉපැයූ බවද රේගු අධ්‍යක්ෂ ජනරාල්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=68547", "Category": null, "Parent URL": null}