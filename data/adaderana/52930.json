{"Source": "Adaderana", "Timestamp": "July 29, 2015 05:17 pm", "Headline": "විභාග දෙපාර්තමේන්තුවෙන් විදුහල්පතිවරුන්ට දැනුම්දීමක්", "News Content": "මෙවර ශිෂ්‍යත්ව විභාගය සඳහා පෙනී සිටින අයදුම්කරුවන්ගේ විභාග අංක ඇතුළත් පැමිණීමේ ලේඛනය මෙතෙක් නොලැබුණු විදුහල්පතිවරුන් සිටී නම් ඒ පිළිබඳව ඉතා ඉක්මනින් දැනුම්දෙන ලෙස විභාග දෙපාර්තමේන්තුව ඉල්ලීමක් කරයි.මෙවර ශිෂ්‍යත්ව විභාගය අගෝස්තු මස 23 වැනිදා දිවයින පුරා මධ්‍යස්ථාන 2907කදී පැවැත්වීමට නියමිතය.ඒ සඳහා අයදුම්කරුවන් තුන්ලක්ෂ 40,930ක් පෙනී සිටීමට නියමිත බව විභාග දෙපාර්තමේන්තුව සඳහන් කළේය.අයදුම්කරුවන්ගේ විභාග අංක ඇතුළත් පැමිණීමේ ලේඛන පසුගිය 27 වන දින විදුහල්පතිවරුන් වෙත තැපැල් කර යවා ඇති අතර එම ලේඛන අගෝස්තු මස 08 වන දින වන විටත් නොලැබුණු පාසල් ප්‍රධානීන් සිටී නම් ඒ පිළිබඳ විභාග දෙපාර්තමේන්තුව වෙත දැනුම් දෙන ලෙස ඔවුන් ඉල්ලීමක් කරයි.විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා සඳහන් කළේ 011 2 784 208 , 0112 784 537 සහ 011 3 188 350 යන දුරකථන අංක අමතා ඒ පිළිබඳ දැනුම් දෙන ලෙසයි.", "URL": "https://sinhala.adaderana.lk/news.php?nid=52930", "Category": null, "Parent URL": null}