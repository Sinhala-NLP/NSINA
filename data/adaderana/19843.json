{"Source": "Adaderana", "Timestamp": "November 7, 2011 03:34 pm", "Headline": "බසයක ගැටුණු සිව්දෙනෙකුට තුවාලයි ", "News Content": "මාතලේ - මහනුවර ප්‍රධාන මාර්ගයේ වරකාමුර ප්‍රදේශයේ සිදු වූ රිය අනතුරකින් පුද්ගලයින් සිව්දෙනෙකු තුවාල ලබා තිබේ. මහා මාර්ගයේ ගමන් ගනිමින් සිටි මෙම පිරිස බස් රථයක ගැටීමෙන් එම අනතුර සිදු වී ඇති බව මාතලේ පොලිසිය පැවසීය. තුවාල ලැබූවන් අතර වයස අවුරුදු 6 ත් 10 ත් අතර දරුවන් තිදෙනෙකු වන බව පොලිසිය සඳහන් කරයි. මාර්ගයේ එක් දෙසකින් පැමිණි බස් රථයකට අනෙක් දෙසින් පැමිණි බස් රථය ඉඩ ලබාදීමට යාමේ දී මෙම පිරිස බසයේ ගැටී ඇති බව මූලික පරීක්ෂණවල දී අනාවරණය වී ඇත. තුවාලලැබූවන් මාතලේ මහරෝහලට ඇතුළත් කර ඇති අතර සිද්ධිය සම්බන්ධයෙන් බස් රථ දෙකේ රියදුරන් මාතලේ පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=19843", "Category": null, "Parent URL": null}