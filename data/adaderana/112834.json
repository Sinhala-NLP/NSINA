{"Source": "Adaderana", "Timestamp": "June 26, 2019 08:07 pm", "Headline": "බුරුත කඳන් තොගයක් සමඟ දෙදෙනෙක් අත්අඩංගුවට", "News Content": "වවුනියාව,නෙඩුන්කේනි, නයිනාමඩුව රක්ෂිතයේ බුරුත දැව කපා බලපත් නොමැතිව ප්‍රවාහනය කළ සැකකරුවන් දෙදෙනෙකු අත්අඩංගුවට ගත් බව වවුනියාව ‍පුලියන්කුලම පොලිසිය පවසයි. ඊයේ(25) අදාළ සැකකරුවන් අත්අඩංගුවට ගෙන ඇති බව වාර්තා වෙයි. පොලිසිය පැවසූවේ ලද තොරතුරක් මත කැබ් රථයකින් බුරුද දැව කදන් නමයක් ප්‍රවාහනය කළ සැකකරුවන් දෙදෙනෙකු එලෙස අත්අඩංගුවට ගත් බවයි. සැකකරුවන් අත්අඩංගුවට ගැනීමේ මෙහෙයුම සිදුකරන අවස්ථාවේ සැකකරුවන් දෙදෙනෙකු පළාගොස් ඇති අතර, වාහනයේ රියදුරු හා තවත් පුද්ගලයෙකු අත්අඩංගුවට ගත් බවද ‍පොලිසිය පැවසීය. පොලිසිය පැවසූවේ අත්අඩංගුවට ගත් සැකකරුවන් හා කැබ් රථය වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය පැවසීය. සිද්ධිය සම්බන්ධයෙන් පුලියන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=112834", "Category": null, "Parent URL": null}