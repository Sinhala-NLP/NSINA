{"Source": "Adaderana", "Timestamp": "December 17, 2010 03:49 pm", "Headline": "සෞඛ්‍ය ඇමති සිංගප්පූරු යයි ", "News Content": "තිරසාර හරිත ඉදිකිරීම් සංකල්පය යටතේ අන්තර්ජාතික ඇගයීමට ලක්වූ සිංගප්පූරු රෝහලක් නිරීක්ෂණය කිරීම සඳහා සෞඛ්‍ය අමාත්‍යවරයා දිවයිනෙන් පිටත්ව ගොස් තිබේ. මෙරට‍ රෝහල් සඳහා හරිත ඉදිකිරීම් සංකල්පය ආදේශ කිරීමට ඇති හැකියාව සොයා බැලීම මෛත්‍රීපාල සිරිසේන ‍අමාත්‍යවරයාගේ මෙම සංචාරයේ අරමුණ බව සෞඛ්‍ය අමාත්‍යාංශය පවසයි හරිත රෝහල් සංකල්පය මගින් මෙරට රෝහල් වඩාත් ආකර්ශනීයව සහ රෝගීන්ගේ මානසික සෞඛ්‍ය වර්ධනය වන ආකාරයෙන් පවත්වාගෙන යාමට ඇති හැකියාව පිළිබඳ අමාත්‍යවරයා මෙම සංචාරයේ දී අධ්‍යයනයක නිරත වනු ඇත සිංගප්පූරුවේ අදාළ රෝහලෙන් ලැබුණු ආරාධනයකට අනුව පිටත්ව ගිය අමාත්‍යවරයා දින තුනක කාලයක් මේ පිළිබඳ අධ්‍යයනයේ නිරතවීමට නියමිතය", "URL": "https://sinhala.adaderana.lk/news.php?nid=12925", "Category": null, "Parent URL": null}