{"Source": "Adaderana", "Timestamp": "February 6, 2017 10:07 am", "Headline": " ප්‍රවෘත්ති දෙපාර්තමේන්තුවේ  තොරතුරු නිලධාරී පත්වෙයි", "News Content": "රජයේ ප්‍රවෘත්ති දෙපාර්තමේන්තුවේ තොරතුරු නිලධාරී ලෙස ප්‍රවෘත්ති අධ්‍යක්ෂ එම්.ජී ජයතිස්ස මහතා පත් කර තිබේ.තොරතුරු අභියාචනා නිලධාරී ලෙස ප්‍රවෘත්ති අධ්‍යක්ෂ ජනරාල් ආචාර්ය රංග කලංසුරිය මහතා කටයුතු කරන බව රජයේ ප්‍රවෘත්ති දෙපාර්තමේන්තුව සඳහන් කළේය.පසුගිය 03 වනදා සිට ක්‍රියාත්මක වන 2016 අංක 12 දරණ තොරතුරු දැනගැනීමේ අයිතිවාසිම පිළිබඳ පනතේ 23 වන වගන්තිය යටතේ අදාළ පත් කිරීම සිදු කර තිබේ.සෑම පොදු අධිකාරියක් විසින්ම තොරතුරු නිලධාරින් එක් අයෙකු හෝ ඊට වැඩි ගණනක් සඳහා අභියාචනා විභාග කිරීම සඳහා නිළධාරියෙකු පත් කළ යුතු වේ.තොරතුරු ඉල්ලා සිටි අවස්ථාවකදී අදාළ පාර්ශවයට තොරතුරු ලබාදීම තොරතුරු නිළධාරින්ගේ කාර්යයභාරය වන අතර ඒ පිළිබඳ පැමිණිලි විභාග කිරීම අභියාචනා නිලධාරියා හට පැවරේ.", "URL": "https://sinhala.adaderana.lk/news.php?nid=69196", "Category": null, "Parent URL": null}