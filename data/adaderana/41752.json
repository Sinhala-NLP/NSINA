{"Source": "Adaderana", "Timestamp": "March 13, 2014 06:00 am", "Headline": " පාපැදියේ යන්න ඇවිත් සිසුවියට අතරවර කරන්න හදලා", "News Content": "පාසල අවසන්වී නිවස බලා යමින් සිටි පාසල් සිසුවියකට අතරමගදී අතවර කිරීමට උත්සහ කළ බව කියන පුද්ගලයෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව හලාවත පොලීසිය කියයි. ඊයේ (12) මෙම සිද්ධිය සිදුවී ඇති බව අද දෙරණ වාර්තාකරු පවසයි. සිද්ධියට මුහුණ දී ඇත්තේ හලාවත - නල්ලදරන්කට්ටුව,මුතුපන්තිය පදිංචිව සිටින 12 හැවිරිදි පාසල් සිසුවියකි. තමා පාසල අවසන්වී පා පැදියෙන් නිවස බලා යමින් සිටි බවත්,අතර මගදී හමුවූ අයෙක් එම පා පැදියෙන්ම ටික දුරක් තමා සමග ගොස් අතවර කිරීමට උත්සහ කළ බවත් සිද්ධියට මුහුණ දී ඇති පාසල් සිසුවිය පොලීසිය හමුවේ පවසා ඇත. සැකකරු මෙතෙක් අත්අඩංගුවට ගෙන නැත. සිද්ධියට මුහුණ දුන් පාසල් සිසුවියව වෛද්‍ය පරීක්ෂණයක් සඳහා හලාවත මහා රෝහලට යොමු කර ඇත. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=41752", "Category": null, "Parent URL": null}