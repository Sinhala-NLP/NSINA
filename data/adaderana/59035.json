{"Source": "Adaderana", "Timestamp": "April 9, 2016 04:28 pm", "Headline": "IMF සල්ලි  ළඟදීම ලැබෙයි", "News Content": "ශ්‍රී ලංකාවට මූල්‍ය ආධාර ලබාදීම සම්බන්ධයෙන් ජාත්‍යන්තර මූල්‍ය අරමුදල යහපත් ප්‍රතිචාර දක්වා ඇති බව මුදල් අමාත්‍ය රවී කරුණානායක මහතා පවසයි.අමාත්‍යවරයා අවධාරණය කළේ ශ්‍රී ලංකාව අපේක්ෂා කරන මූල්‍යාධාර ඉදිරි සති තුන ඇතුළත ලබා ගැනීමට හැකිවනු ඇති බවයි.2016 ආසියානු ආයෝජන සමුළුවට සහභාගීවි අද අළුයම දිවයිනට පැමිණීමෙන් අනතුරුව කටුනායක බණ්ඩාරනායක ජාත්‍යන්තර ගුවන් තොටුපළේදී මාධ්‍යවේදීන් හමුවේ මුදල් අමාත්‍ය රවී කරුණානායක මහතා මේ බව ප්‍රකාශ කර ඇත.ජපානයේ පැවැති “බදු කරන සමුළුව“ අතරතුර ශ්‍රී ලංකාවේ ආදායම් උපයාගත හැකි මාර්ග සම්බන්ධයෙන් ජාත්‍යන්තර මූල්‍ය අරමුදල සමග පුළුල්ව සාකච්ඡා කළ බවද මුදල් අමාත්‍යවරයා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=59035", "Category": null, "Parent URL": null}