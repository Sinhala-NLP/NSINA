{"Source": "Adaderana", "Timestamp": "November 7, 2010 09:12 am", "Headline": "ශ්‍රී ලාංකික සරණාගතයින් සිටි ඉන්දීය කඳවුරක් ගිනි ගනියි", "News Content": "ඉන්දියාවේ ශ්‍රී ලාංකික සරණාගතයින් රැඳී සීටි කඳවුරක හදිසි ගින්නක් හට ගෙන තිබේ. ගින්නෙන් එම කඳවුරේ පිහිටි නිවාස 120ක් පමණ ගිනි ගෙන ඇති බව ඉන්දීය මාධ්‍ය වාර්තා කරයි. ඉන්දියාවේ , මොට්ටමාලෙයි ප්‍රදේශයේ පිහිටි මෙම කඳවුර ගින්න හේතුවෙන් ‍සම්පූර්ණයෙන්ම විනාශ වී තිබේ. එසේ වුවද ගින්නෙන් කිසිදු ජීවිත හානියක් සිදු ව නොමැති බව ද වාර්තා වේ. තමිල්නාඩු ප්‍රධාන අමාත්‍ය එම්.කරුණානිධි විසින් විපතට පත් පවුල් 60කට එක් පවුලක් සඳහා ඉන්දීය රුපියල් දෙදහසක මුදලක් , හාල් කිලෝ 5ක් සහ භූමිතෙල් ලීටර දෙක බැගින් ලබා දී තිබේ.", "URL": "https://sinhala.adaderana.lk/news.php?nid=11981", "Category": null, "Parent URL": null}