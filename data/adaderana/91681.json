{"Source": "Adaderana", "Timestamp": "June 29, 2018 11:25 am", "Headline": "වාහනයට මඟ වැරදී සිදුවූ අනතුර", "News Content": "නුවරඑළිය , රාගල - කන්ද හංදිය ප්‍රදේශයේදි වෑන් රථයක් මාර්ගයෙන් ඉවතට පැන අනතුරක් සිදුව තිබේ. අනතුරින් දේපල රැසකට හානි සිදුව ඇති බව අද දෙරණ වාර්තාකරු සදහන් කළේය. රාගල - කන්ද හංදිය මාර්ගයේ ධාවනය වෙමින් තිබු වෑන් රථයක් මා ඔය ශ්‍රි විජේසුන්දාරාම විහාරස්ථානය ආසන්නයේදී මාර්ගයෙන් ඉවතට පැන අසළ තිබු නිවසකට කඩා වැදි තිබිණි. ඉන් එම නිවසට මෙලෙස අලාභ හානි වී තිබුණු අතර එහි නවතා තිබු ත්‍රිරෝද රථයකටද හානි සිදුව තිබිණි. හේවාහැට ප්‍රදේශයට ධාවනය වෙමින් තිබු එම වෑන් රථය අනතුරට පත්වන අවස්ථාවේදි රියදුරු පමණක් එහි සිට ඇති අතර නිවසේ සිටි කිසිවෙකුටත් ඉන් තුවාල සිදුව නැතැයි අද දෙරණ වාර්තාකරු සදහන් කළේය. අනතුර සම්බන්ධයෙන් පරික්ෂණ සිදුකරන හඟුරන්කෙත පොලීසිය සඳහන් කළේ රියදුරුට නින්ද යෑම හේතුවෙන් මෙම අනතුර සිදුවන්නට ඇතැයි සැක කරන බවයි.", "URL": "https://sinhala.adaderana.lk/news.php?nid=91681", "Category": null, "Parent URL": null}