{"Source": "Adaderana", "Timestamp": "January 6, 2018 03:59 pm", "Headline": "වීසා නැතුව මෙහේ ඉදපු ඉන්දීය ජාතිකයින් 27කට වෙච්ච දේ", "News Content": "නීති විරෝධී ලෙස මෙරට රැඳී සිටි ඉන්දිය ජාතිකයින් 27 දෙනෙකු වව්නියාව ප්‍රදේශයේදී අත්අඩංගුවට ගෙන තිබේ. ආගමන විගමන දෙපාර්තමේන්තුවේ නිලධාරීන් විසින් සිදු කළ වැටලීමකදී ඔවුන් අත්අඩංගුවට ගෙන ඇති බව සඳහන්ය. පැය 06ක පමණ කාලයක් තුළ අදාළ වැටලීම සිදු කර ඇති අතර එහිදී ඔවුන්ගේ විසා බලපත්‍ර නිලධාරීන් බාරයට ගෙන තිබේ. අත්අඩංගුවට ගත් පුද්ගලයින් ලබන සදුදා දිනයේදී නැවත ඉන්දියාව වෙත යැවීමට කටයුතු යොදා ඇති බව ආගමන විගමන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=82600", "Category": null, "Parent URL": null}