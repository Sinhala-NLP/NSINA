{"Source": "Adaderana", "Timestamp": "January 15, 2018 10:12 am", "Headline": "තරුණ ප්‍රජාවගේ විරෝධතාවකට කදුළු ගෑස් ප්‍රහාර", "News Content": "ටියුනීසියාවේ තරුණ ප්‍රජාව මෙහෙයවන විරෝධතාවක් සඳහා පොලීසිය කදුළු ගෑස් ප්‍රහාර එල්ල කර තිබේ. ටියුනිස් අගනුවර ආසන්න ප්‍රදේශයක දහස් ගණන් තරුණ පිරිස් ඒකරාශිව පවතින ආර්ථික අර්බුදයට සහ රැකියා හිඟයට පිළියම් ලබා දෙන ලෙස ඉල්ලා සිටින බව වාර්තා වෙයි. උද්ඝෝෂකයින් ඊයේ(14) පොලීසියට ගල්මුල් ප්‍රහාරය එල්ල කිරීමෙන් පසු එය මැඩපැවැත්වීම සඳහා කදුළු ගෑස් ප්‍රහාර එල්ල කර තිබේ. ජනාධිපති බිජී එසෙබ්සි සඳහන් කර ඇත්තේ රැකියා ඉහළ නැංවීමට කඩිනමින් පියවර ගන්නා බවයි. හිටපු ජනාධිපති බෙන් අලී ධූරයෙන් පහකිරීම සඳහා අරාබි වසන්තය නමැති විරෝධතා ව්‍යාපාරය ක්‍රියාත්මක කර වසර 07ක් ගතවීම ද එරට වැසියන් සමරනු ලැබීය.", "URL": "https://sinhala.adaderana.lk/news.php?nid=82988", "Category": null, "Parent URL": null}