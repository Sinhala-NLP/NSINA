{"Source": "Adaderana", "Timestamp": "October 9, 2013 01:18 pm", "Headline": "නීති වීරෝධී මත්පැන් බෝතල් ප්‍රවාහනය කළ 2ක් කොටු ", "News Content": "නීතිවිරෝධී මත්පැන් බෝතල් තොගයක් බෝට්ටුවකින් ප්‍රවාහනය කරමින් සිටි පුද්ගලයින් දෙදෙනෙකු හලාවත පොලීසියේ දූෂණ මර්දන ඒකකය විසින් අත්අඩංගුවට ගෙන තිබේ. හලාවත - මැරවල කසිප්පු දූපතේ සිට හලාවත වැල්ලකොලනිය දක්වා බෝට්ටු මගින් නීති විරෝධී මත්පැන් ප්‍රවාහනය කරන බවට ලැබුණු තොරතුරකට අනුව සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන් වෙයි. එහිදි මත්පැන් බෝතල් 150ක් පොලීසිය බාරයට ගෙන තිබේ. අත්අඩංගුවට ගත් සැකකරුවන් හලාවත - වැල්ලකොලනිය ප්‍ර දේශයේ පදිංචිකරුවන් වන අතර ඔවුන් හලාවත දිසා අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38020", "Category": null, "Parent URL": null}