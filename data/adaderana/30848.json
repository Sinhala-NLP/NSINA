{"Source": "Adaderana", "Timestamp": "January 18, 2013 08:11 am", "Headline": "හිටපු අගවිනිසුරුගේ තීරණය නව අගවිනිසුරු අවලංගු කරයි", "News Content": "මහාධිකරණ විනිසුරුවරුන් 7 දෙනෙකු වෙත ලබා දී තිබූ ස්ථාන මාරු නියෝග වහාම ක්‍රියාත්මක වන පරිදි අවලංගු කිරීමට නව අගවිනිසුරු මොහාන් පීරිස් මහතා තීරණය කර තිබේ. ලබන සඳුදා සිට ක්‍රියාත්මක වන පරිදි මහාධිකරණ විනිසුරුවරුන් 7 දෙනෙකු ස්ථාන මාරු කිරීමට හිටපු අගවිනිසුරු ආචාර්ය ශිරාණි බණ්ඩාරනායක මහත්මිය නිර්දේශ කර තිබිණි. එම ස්ථාන මාරු අවලංගු කිරීමේ ලිපි ෆැක්ස් පණිවුඩ මාර්ගයෙන් අදාළ විනිසුරුවරුන් වෙත යොමු කර ඇති බව වාර්තා වේ.", "URL": "https://sinhala.adaderana.lk/news.php?nid=30848", "Category": null, "Parent URL": null}