{"Source": "Adaderana", "Timestamp": "April 26, 2017 11:48 am", "Headline": " අනතුරු 3යි-මරණ 4යි", "News Content": "ප්‍රදේශ කිහිපයක සිදුවූ රිය අනතුරුවලින් තරුණයින් සිව් දෙනෙකු මියගොස් තිබේ.ඉමදූව, අහංගම මාර්ගයේදී යතුරු පැදියක් බස් රථයක ගැටීමෙන් සිදුවූ අනතුරකින් යතුරුපැදියේ ගමන් ගත් තරුණයින් දෙදෙනෙකු මියගොස් ඇති බව පොලීසිය පැවසුවේය.කන්තලේ ප්‍රදේශයේදී යතුරුපැදියක් පැදිකරුට පාලනය කර ගත නොහැකි වීමෙන් මාර්ගයෙන් ඉවතට පැන පෙරළීයාමෙන් 19 හැවිරිදි පැදිකරු මියගොස් තිබේ.පාදෙණිය, අනුරාධපුර මාර්ගයේ නතර කර තිබූ ජීප් රථයක යතුරුපැදියක් ගැටීමෙන් 29 හැවිරිදි යතුරු පැදිකරු මියගොස් ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=72492", "Category": null, "Parent URL": null}