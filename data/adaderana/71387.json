{"Source": "Adaderana", "Timestamp": "March 26, 2017 05:04 pm", "Headline": "ඔහියෝ සමාජ ශාලාවක වෙඩි තැබීමක් ", "News Content": "අමෙරිකාවේ ඔහියෝ ප්‍රාන්තයේ රාත්‍රී සමාජ ශාලාවක සිදුවු වෙඩි තැබීමකින් පුද්ගලයෙකු මියගොස් තවත් 14 දෙනෙකු තුවාල ලබා තිබේ. ඔහියෝ ප්‍රාන්තයේ සින්සිනාටි නගරයේ පිහිටා තිබු රාත්‍රී සමාජ ශාලාවකට ඇතුළු වු පුද්ගලයින් දෙදෙනෙකු විසින් මෙම වෙඩි තැබීම් සිදුකර ඇති බව විදෙස් මාධ්‍ය වාර්තා කළේය. වෙඩි වැදීමෙන් තුවාල ලැබු පුද්ගලයින් රෝහල් වෙත ඇතුළත් කර තිබේ. කෙසේවෙතත් අදාළ ප්‍රහාරය සම්බන්ධයෙන් මේ වනතුරු කිසිවෙකුත් අත්අඩංගුවට ගෙන නොමැති බව විදෙස් මාධ්‍යයේ වාර්තා කළේය.", "URL": "https://sinhala.adaderana.lk/news.php?nid=71387", "Category": null, "Parent URL": null}