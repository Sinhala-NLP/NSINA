{"Source": "Adaderana", "Timestamp": "April 1, 2017 08:29 pm", "Headline": " බලපත්‍ නැතිව මස් ප්‍රවාහනය කළ 3ක් අල්ලයි ", "News Content": "බණ්ඩාරවෙල, කොළතැන්න, ප්‍රදේශයේදී බලපත්‍ර නොමැතිව මස් ප්‍රවාහනය කළ පුද්ගලයින් තිදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා හපුතලේ කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව වාර්තා වෙයි. එහිදී ඔවුන් සතුව තිබී හරක් මස් කිලෝග්‍රෑම් 162ක්, එළුමස් කිලෝග්‍රෑම් 33ක් පොලිස් විශේෂ කාර්යය බලකාය විසින් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා බණ්ඩාරවෙල පොලීසියට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=71612", "Category": null, "Parent URL": null}