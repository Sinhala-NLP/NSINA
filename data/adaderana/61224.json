{"Source": "Adaderana", "Timestamp": "June 18, 2016 03:43 pm", "Headline": " ඇප නෑ - ගම්මන්පිල රිමාන්ඩ්!", "News Content": "සන්ධාන මන්ත්‍රී පිවිතුරු හෙළ උරුමයේ නායක පා.ම උදය ගම්මන්පිල මහතා ලබන මස 01 වැනිදා දක්වා රිමාන්ඩ් කරන ලෙසට කොළඹ මහේස්ත්‍රාත් අධිකරණය නියෝග කර තිබේ.සැකකාර මන්ත්‍රීවරයා කොළඹ මහේස්ත්‍රාත්වරයා හමුවට ඉදිරිපත් කිරීමෙන් පසු මෙම නියෝගය ලබාදී ඇත.උදය ගම්මන්පිල මහතා අද උදෑසන අත්අඩංගුවට ගනු ලැබුවේ පොලිස් විශේෂ විමර්ශන ඒකකය විසිනි.ඒ නුගේගොඩ, පාගොඩ පාරේ පිහිටි සිය පක්ෂ කාර්යාලයේදීය.ඕස්ට්‍රේලියානු ව්‍යාපාරිකයෙකු වන බ්‍රයන් ෂැඩික් නැමැත්තාට අයත් රුපියල් මිලියන 110ක් වටිනා කොටස් ව්‍යාජ ඇටර්නි බලපත්‍රයක් භාවිතා කරමින් උදය ගම්මන්පිල මහතා විසින් විකුණා ඇති බවට බ්‍රයන් ෂැඩික් මහතාගේ ඇටර්නි බලපත්‍ර හිමිකරු බව කියන ලසිත පෙරේරා මහතා ‍චෝදනා කර තිබිණ.මෙම චෝදනාවට අදාළව පසුගිය කාලයේදී උදය ගම්මන්පිල මහතාගෙන් ප්‍රශ්න කිරීම් ද සිදුකරන ලදී.පොලිස් විශේෂ විමර්ශන ඒකකයේ ඒකකයේ අධ්‍යක්ෂ මෙවන් සිල්වා මහතා පැවසුවේ අදාළ චෝදනාවට අදාළව ඒ මහතා අත්අඩංගුවට ‍ගනු ලැබූ බවයි.ඒ අනූව කොටුව මහේස්ත්‍රාත් අධිකරණයට සැකකරු ඉදිරිපත් කරන බවද ඒ මහතා පැවසීය.", "URL": "https://sinhala.adaderana.lk/news.php?nid=61224", "Category": null, "Parent URL": null}