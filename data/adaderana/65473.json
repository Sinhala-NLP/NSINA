{"Source": "Adaderana", "Timestamp": "October 28, 2016 11:38 am", "Headline": " 30දා පැය 16ක ජල කප්පාදුවක්", "News Content": "කලටුවාව ජල පිරිපහදුවේ අත්‍යවශ්‍ය නවීකරණ කටයුත්තක් හේතුවෙන් 30දා උදෑසන 8.00 සිට මධ්‍යම රාත්‍රී 12.00දක්වා පැය 16ක කාලයක් ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කරයි. ඒ අනුව මහරගම, බොරලැස්ගමුව, කොට්ටාව, පන්නිපිටිය, රුක්මල්ගම, පැලැන්වත්ත, මත්තේගොඩ, හෝමාගම, ගොඩගම, මීපේ, පාදුක්ක, හංවැල්ල සහ කළුඅග්ගල යන ප්‍රදේශවලට මෙලෙස ජල සැපයුම අත්හිටුවනු ඇත. ජල සැපයුම අත්හිටුවීම හේතුවෙන් ජල පාර්භෝගිකයන්ට සිදුවන අපහසුතාවය පිළිබඳ ව ජාතික ජල සම්පාදන හා ජලාපවහන මණ්ඩලය සිය කණගාටුව පළ කරන අතර අවශ්‍ය ජල කල්තබා රැස්කර ගන්නා මෙන් ජනතාවගේ ඉල්ලයි.", "URL": "https://sinhala.adaderana.lk/news.php?nid=65473", "Category": null, "Parent URL": null}