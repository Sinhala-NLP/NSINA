{"Source": "Adaderana", "Timestamp": "December 15, 2016 05:25 pm", "Headline": "හාල් කිලෝවක් 60ට විකුණනවා", "News Content": "ඉදිරි මාස 02ක තුළ සහල් කිලෝග්‍රෑමයක් රුපියල් 60ක පමණ මිලකට අලෙවි කිරීමට බලාපොරොත්තු වන බව මහින්ද අමරවීර අමාත්‍යවරයා පවසයි.රජයේ ජිවන වියදම් කමිටුව රැස්වූ අවස්ථවේ වෙළඳපළේ පවතින සහල් මිල පිළිබඳව අවධානය යොමු වූ බව අමාත්‍යවරයා කියයි.මෙවර මහ කන්නයේ ප්‍රමාණවත් තරම් වැසි නොලැබීම හේතුවෙන් ලබන වසරේ ආහාර හිඟයක් මතුවීමේ අවදානමක් පවතින බව අමාත්‍යවරයා පෙන්වාදෙයි.එම තත්ත්වය පාලනය කර ගැනීම සඳහා පවතින වී තොග ආරක්ෂා කර ගත යුතු බැවින් විදෙස් රටවලින් සහල් ආනයනය කිරීමට රජය තීරණය කළ බව මහින්ද අමරවීර අමාත්‍යවරයා කියා සිටියි.ඒ අනුව ඉදිරි මාස 02තුළ වෙළඳපළේ සහල් මිල අඩු වනු ඇති බව ලංකා ධීවර සංස්ථාවේ පිළියන්දල අලෙවි සැල විවෘත කිරීමේ අවස්ථාවට එක්වෙමින් මහින්ද අමරවීර අමාත්‍යවරයා මේ බව සදහන් කළේය.", "URL": "https://sinhala.adaderana.lk/news.php?nid=67062", "Category": null, "Parent URL": null}