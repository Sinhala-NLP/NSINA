{"Source": "Adaderana", "Timestamp": "October 18, 2012 05:19 pm", "Headline": "තහනම් ආම්පන්න ගෙනා ධීවරයින් 61 ක් අත්අඩංගුවේ", "News Content": "තහනම් ධීවර ආම්පන්න යොදා ගනිම්න් ධීවර කටයුතු වල නිරතව සිටි ධිවරයින් 61 දෙනෙකු ත්‍රිකුණාමලය ප්‍රදේශයේදී අත්අඩංගුවට ගෙන තිබේ. ධීවර දෙපාර්තමේන්තුවේ වි‍ශේෂ විමර්ශන ඒකකය , නාවික හමුදාව සහ පොලිසිය එක්ව ත්‍රිකුණාමළය මුහුදු තීරයේ සිදු කරන ලද විශේෂ වැටලීමකදී මෙම පිරිස අත්අඩංගුවට ගෙන ඇති බව සඳහන්ය. බොහෝ කලක සිට ත්‍රිකුණාමළය අවට මුහුදු තීරයේ ඇතැම් පිරිස් තහනම් ධීවර ආම්පන්න යොදාගනිම්න් ධීවර කටයුතු වල නියැළීම හේතුවෙන් ප්‍රදේශයේ සෙසු ධීවර ජනතාව දැඩි අපහසුතාවකට ලක්ව සිටි බව වාර්තා වේ. නාවික හමුදාවේ සහ පොලිසියේ සහය ලබා ගනිමින් දිගින් දිගටම මෙවැනි වැටලීම් සිදු කරන බව ධිවර දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=28400", "Category": null, "Parent URL": null}