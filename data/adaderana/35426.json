{"Source": "Adaderana", "Timestamp": "July 2, 2013 02:20 pm", "Headline": "ඇමති අණින් ගොවීන්ට පොහොර", "News Content": "පොළොන්නරුව දිස්ත්‍රීක්කයේ ගොවීන් සඳහා පොහොර ලබාදීමේ කටයුතු අද (02) ආරම්භ විය. ඒ අනුව රජයේ ගබඩාවල තිබු පොහොර මෙලෙස බෙදාදීම ආරම්භ කර ඇති බව අද දෙරණ වාර්තාකරු සඳහන් කළේය. රුපියල් 1200ක් වැනි මිලකට මෙම පොහොර ලබාදෙන බව සඳහන්ය. පවතින පොහොර හිඟය සම්බන්ධයෙන් සෞඛ්‍ය අමාත්‍ය මෛත්‍රීපාල සිරිසේන මහතා අද පෙරවරුවේ ලක්පොහොර සමාගමේ සභාපතිවරයාට දුරකථනයෙන් කතාකර මෙම පොහොර ලබාදීමට පියවර ගෙන තිබේ. මේ අතර පොහොර හිඟයට විසඳුම් දෙන ලෙස ඉල්ලමින් ඊයේ දිනය පුරා පොළොන්නරුව දිස්ත්‍රීක්කයේ ගොවීන් විරෝධතාවල ද නිරත වුණි.", "URL": "https://sinhala.adaderana.lk/news.php?nid=35426", "Category": null, "Parent URL": null}