{"Source": "Adaderana", "Timestamp": "February 23, 2014 08:19 am", "Headline": "ඇමති දුමින්ද දිසානායක රිය අනතුරකින් රෝහලේ", "News Content": "උතුරු මැද පළාත් සභාවේ හිටපු අමාත්‍යවරයෙකු වූ අභාවප්‍රාප්ත බර්ටි ප්‍රේමලාල් දිසානායක මහතාගේ පුත් අධ්‍යාපන සේවා අමාත්‍ය දුමින්ද දිසානායක මහතා රිය අනතුරකින් තුවාල ලබා රෝහල් ගත කර තිබේ. අද අලුයම තුනට පමණ ගල්ගමුව, පාදෙණිය ප්‍රදේශයේ දී ඇමතිවරයා ගමන්ගත් රථය නවතා තිබු බවුසරයක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබු දුමින්ද දිසානායක මහතා කුරුණෑගල දිස්ත්‍රික් රෝහලට ඇතුළත් කිරීමෙන් පසු කොළඹ ජාතික රෝහල වෙත මාරුකර යවා තිබේ. අමාත්‍යවරයා ගමන්ගත් රථයේ රියදුරු සහ ආරක්ෂක නිලධාරියෙකු ද තුවාල ලබා කුරුණෑගල රෝහලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=41315", "Category": null, "Parent URL": null}