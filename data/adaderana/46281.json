{"Source": "Adaderana", "Timestamp": "September 24, 2014 09:25 am", "Headline": "කොතලහිඹුටු සමඟ අයෙක් දැලේ ", "News Content": "ආනමඩුව රෝහල අසළ ප්‍රදේශයේ දී නීති විරෝධී ලෙස කොතලහිඹුටු තොගයක් ළඟ තබාගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. ආනමඩුව පොලිසියට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබි කොතලහිඹුටු කිලෝග්‍රෑම් 1295ක් පොලිසිය භාරයට ගෙන තිබේ. සැකකරු අද පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=46281", "Category": null, "Parent URL": null}