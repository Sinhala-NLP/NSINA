{"Source": "Adaderana", "Timestamp": "March 2, 2018 06:51 am", "Headline": "අපේ රටේ හොඳ සෞඛ්‍ය සේවා ඇති කරනවා", "News Content": "මෙරට ගුණාත්මක සෞඛ්‍ය සේවාවක් ඇති කිරීමට කටයුතු කරන බව ජනාධිපති මෛත්‍රිපාල සිරිසේන මහතා පැවසීය. ජනාධිපතිවරයා පවසන්නේ සෞඛ්‍ය ක්ෂේත්‍රයේ ඇති වන වෙනස්වීම් වලට අදාළව අවශ්‍ය සියලු පහසුකම් ලබාදීමට රජය කටයුතු කරන බවය. පොලොන්නරුව මැදිරිගිරිය රෝහලේ ඉදිකෙරුණු හෙද නේවාසිකාගාරය ඇතුළු ඉදිකිරීම් විවෘත කිරීමේ අවස්ථාවට එක්වෙමින් ජනාධිපතිවරයා මේ බව ප්‍රකාශ කර තිබේ. පොලොන්නරුව දිග්ගල්පුර ශ්‍රී සුදර්මාරාම විහාරස්ථානයේ ප්‍රතිසංස්කරණය කළ සංඝාවාසය සගසතු කොට පූජා කිරීම ද ඊයේ ජනාධිපතිවරයා විසින් සිදු කර ඇත. එහිදී අදහස් දැක්වූ ජනාධිපති මෛත්‍රිපාල සිරිසේන මහතා සඳහන් කළේ රට සහ ජනතාව වෙනුවෙන් කළ යුතු වැඩ කොටස උපරිම ලෙස ඉටු කරන බවය.", "URL": "https://sinhala.adaderana.lk/news.php?nid=85044", "Category": null, "Parent URL": null}