{"Source": "Adaderana", "Timestamp": "July 2, 2018 05:33 pm", "Headline": "අනතුරකින් කතකගේ ජීවිතය නවතී", "News Content": "නුගවෙල, විත්තිකුලිය මාර්ගයේ කොබෙයිගනේ ප්‍රදේශයේදී සිදු වූ රිය අනතුරකින් කාන්තාවක් මියගොස් තිබේ. අද උදෑසන යතුරුපැදියක් සහ වෑන් රථක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරින් තුවාල ලැබූ යතුරුපැදිකාරිය සහ පසුපැදිකාරිය කොබෙයිගනේ රෝහලට ඇතුළත් කර පසුව බරපතළ තත්ත්වයේ පසුවූ පැදිකාරිය කුරුණෑගල රෝහලට ඇතුළත් කිරිමේදි මියගොස් තිබේ. මියගොස් ඇත්තේ හල්මිල්ලකොටුව, තුත්තිරිපිටිය ප්‍රදේශයේ පදිංචිව සිටි 45 හැවිරිදි කාන්තාවක්ය. අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇති අතර කොබෙයිගනේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91859", "Category": null, "Parent URL": null}