{"Source": "Adaderana", "Timestamp": "June 27, 2014 04:13 pm", "Headline": "ගෑස් ගුරා රිමාන්ඩ් ", "News Content": "බකමුණ, ගල්මුල්ල විදුහලේ විද්‍යාගාරයේ තිබු ගෑස් සිලින්ඩර් දෙකක් සොරාගත් බව කියන එම විදුහලේම ගුරුවරයකු ලබන 30 දක්වා රක්ෂිත බන්ධනාගාර ගත කරන ලෙස හිඟුරක්ගොඩ මහේස්ත්‍රාත් හාල්පන්දෙනිය මහත්මිය නියෝග කර තිබේ. මෙසේ බන්ධනාගාර ගතවුයේ ප්‍රියන්ත කුමාර ඒකනායක නමැති ගුරුවරයෙකි. විදුහල්පති ඩී.එල් නිමල් ප්‍රියන්ත මහතා විසින් බකමුණ පොලිසියට කරන ලද පැමිණිල්ලක් අනුව සැකපිට අත්අඩංගුවට ගෙන ප්‍රශ්න කිරීම් වලදී කරුණු අනාවරණය කරගත් පොලිසිය ඔහු අධිකරණයට ඉදිරිපත් කර ඇත. සිලින්ඩර් 2 රුපියල් 8100 ක් වන බව පොලිසිය කියයි. බකමුණ පොලිසියේ ස්ථානාධිපති පාලිත ඉලංගන්සේකර මහතාගේ උපදෙස් පරිදි අපරාධ අංශයේ ස්ථානාධිපති එස්.සමරනායක මහතා පරීක්ෂණ පැවැත්වීය.", "URL": "https://sinhala.adaderana.lk/news.php?nid=44266", "Category": null, "Parent URL": null}