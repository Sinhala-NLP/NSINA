{"Source": "Adaderana", "Timestamp": "February 28, 2016 01:10 pm", "Headline": "ගෝතමාලාවේ හමුදා ප්‍රධානීන් 2කකට වසර 360ක සිරදඞුවමක්", "News Content": "ගෝතමාලාවේ හිටපු හමුදා ප්‍රධානීන් දෙදෙනෙකුට එරට ශ්‍රේෂ්ඨාධිකරණය විසින් වසර 360ක සිරදඞුවම් නියම කර තිබේ.ගෝතමාලාවේ මුල් පදිංචිකාර කාන්තාවන් දුෂණය කිරීම සහ ඔවුන් වහල් සේවයේ යොදා ගැනීමේ චෝදනාවන්ට වරදකරුවන් කරමින් අදාළ හමුදා නිලධාරීන් හට මෙම දඞුවම් ලබාදී ඇති බව විදෙස් මාධ්‍ය වාර්තා කළේය.ගෝතමාලවේ ප්‍රධාන හමුදා කඳවුරක හිටපු අණදෙන නිලධාරීන් දෙදෙනෙකු මෙලෙස අදාළ චෝදනාවන්වලට වරදකරුවන් වී තිබේ.අදාළ චෝදනාවන්ට අමතරව ඔවුන් විසින් කාන්තාවක් සහ දියණියන් දෙදෙනෙකු ඝාතනය කිරීම සහ පුද්ගලයින් හත් දෙනෙකු අතුරුදන් කිරීම යන චෝදනාවන්වලට ද වරදකරුවන් බවට තහවුරු වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=57686", "Category": null, "Parent URL": null}