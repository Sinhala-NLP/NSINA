{"Source": "Adaderana", "Timestamp": "November 12, 2017 10:19 am", "Headline": "  සුරාබදු ලොක්කා ගංජා එක්ක මඩකළපුවේදී දැලේ", "News Content": "කේරළ ගංජා ළඟ තබාගෙන සිටි සුරාබදු නියාමකවරයෙකු මඩකළපුව, කොට්ඨාශ දූෂණ මර්දන අංශය විසින් අත්අඩංගුවට ගෙන තිබේ. දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී කාත්තන්කුඩි - පරණ කල්මුණ පාර ප්‍රදේශයේදී සැකකාර සුරාබදු නියාමකවරයා අත්අඩංගවට ගෙන ඇති බව පොලිස් මූලස්ථානය සඳහන් කළේය. සැකකරු සතුව තිබී කේරළ ගංජා ග්‍රෑම් 775ක් සොයාගෙන තිබේ. සැකකාර සුරාබදු නියාමකවරයා වව්නියාව සුරාබදු කාර්යාලයට අනුයුක්තව රාජකාරී කරන කල්මුණ ප්‍රදේශයේ පදිංචි 25 හැවිරිදි පුද්ගලයෙකු බව පොලීසිය පැවසුවේය. සැකකරු මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිත අතර කාත්තන්කුඩි පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79770", "Category": null, "Parent URL": null}