{"Source": "Adaderana", "Timestamp": "April 29, 2012 03:09 pm", "Headline": "මැයි දිනයේ රථ වාහන සැලසුම මෙහෙමයි", "News Content": "මැයි පළවෙනිදාට යෙදෙන ජාත්‍යන්තර කම්කරු දිනය නිමිත්තෙන් පෙළපාළි සහ රැළි රාශියක් සංවිධානය කර ඇති බවට පොලිසිය වෙත වාර්තා වී ඇති බැවින් එදින විශේෂ රථ වාහන සැලසුමක් ක්‍රියාවට නැංවෙන බව පොලීසිය පවසයි. ඊට අදාළව පොලිස් මූලස්ථානයෙන් නිකුත් කර ඇති නිවේදනය පහත පරිදිය. කොළඹ නගරයේ ප‍්‍රධාන මැයි රැළි 3ක් හා පෙළපාළි 05 ක් පැවැත්වෙන බවට වාර්තා වී ඇත. 01. එක්සත් ජනතා නිදහස් සන්ධාන මැයි රැළිය - කොළඹ නගරසභා පිටිය නගර සභා පිටිය වෙත පහත ස්ථාන වල සිට පෙළපාළි පැමිණෙයි. * කැම්බල් පිටියේ සිට ශ‍්‍රී ලංකා නිදහස් පක්‍ෂය ඇතුළු පක්‍ෂ වල පෙළපාළිය * ආයුර්වේද වට රවුම අසළ ළමා ක‍්‍රීඩාංගණයේ සිට ජාතික නිදහස් පෙරමුණ පෙළපාළිය *නාරාහේන්පිට අභයාරාමය අසල සිට මහජන එක්සත් පෙරමුණ පෙළපාළිය මෙම රැළිය හා පෙළපාළි නිසා පහත මාර්ග 2012-05-01 වන දින පැය දහවල් 12න් පසු සම්පුර්ණයෙන්ම වසා දැමීම හෝ වාහන ගමනාගමනය සීමා කිරීම සිදුවනු ඇත. 01. බේස්ලයින් පාර (දෙමටගොඩ හංදිය සිට බොරැල්ල හංදිය දක්වා සහ කනත්ත හංදිය සිට මහවත්ත හංදිය දක්වා) 02.මරදාන පාර (බොරැල්ල සිට මරදාන හංදිය දක්වා) 03.ඞීන්ස් පාර- කන්නන්ගර මාවත, වෝඞ් පෙදෙස-ලිප්ටන් වටරවුම හංදිය 04. ආයුර්වේද වටරවුම- කාසල් වීදිය,කනත්ත පාර තිඹිරිගස්යාය පාර (ටොරින්ටන් ඇවනිව් හංදිය සිට මහවත්ත හංදිය දක්වා) (02.)ජනතා විමුක්ති පෙරමුණ මැයිදින රැළිය කොළඹ බී.ආර්.සී (BRC) පිටියේදි පැවැත්වෙනු ඇත. පෙළපාළිය සරණංකර පාරෙන් පටන් ගෙන බී.ආර්.සී. (BRC)පිටිය දක්වා පැමිණෙනු ඇත. එම පෙළපාළිය නිමිත්තෙන් පහත මාර්ග එදින පැය 1200 න් පසු සම්පුර්ණයෙන්ම වසා දැමීම හෝ වාහන ගමනාගමනය සීමා කිරිම සිදුවනු ඇත. 01. සරණංකර පාර- පාමංකඩ හංදිය,ස්ටෑෆඞ් මාවත. 02.හයිලෙවල් පාර (කිරුලපන සිට ඩික්මන් පාර දක්වා) (03.) දිවංගත පේ‍්‍රමදාස ගුණසැමරුම කොළඹ අලූත්කඬේ පිළිරුව අභියසදි පැවැත්වේ. පෙළපාළිය සුගතදාස ක‍්‍රීඩාංගණයෙන් ආරම්භ වී පිළිරුව තිබෙන ස්ථානයට පැමිණෙනු ඇත. ඒ නිමිත්තෙන් පහත මාර්ග දහවල් 12 න් පසු සම්පුර්ණයෙන්ම වසා දැමීම හෝ වාහන ගමනාගමනය සීමා කිරිම සිදුවනු ඇත. සිරිමාවෝ බණ්ඩාරනායක මාවත, ජේතවන පාර, ආමර් බාබර් හංදිය, සුමනතිස්ස මාවත, සංඝරාජ වට රවුම,සංඝරාජ මාවත,කාර්මික විදුහල හංදිය,ශාන්ත බස්තියම කන්ද පාර, මිහිදු මාවත (ගුණසිංහපුර හංදිය සිට) උසාවිය පාර (වේල්ලිවිදිය හංදිය සිට) මෙම මාර්ග වසා තැබීම හේතුවෙන් කොළඹ නගරයට ඇතුළුවන හා පිටවන වාහන විකල්ප මාර්ග භාවිතා කළ යුතුය. විකල්ප මාර්ග කිහිපයක් පහත පරිදි වේ. * මීගමුව හෝ නුවර පාරෙන් හෝ වැල්ලම්පිටිය දෙසින් පැමිණෙන වාහන ඔරුගොඩවත්ත හරහා සමන්තා හංදියෙන් දකුණට ගොස් ගමන් කළ හැකිය. *පිළියන්දල දෙස සිට පැමිණෙන වාහන නුගේගොඩට පැමිණ හයිලෙවල් මාර්ගය ඔස්සේ කිරුලපන හංදියෙන් දකුණට හැරී බේස්ලයින් පාර ඔස්සේ නාරාහේන්පිට හංදියට ගොස් තිඹිරිගස්යාය, තුම්මුල්ල හරහා ඩුප්ලිකේෂන් පාර- ගාලූ මුවදොර හරහා ගමන් කළ හැකිය. මීට අමතරව ශ‍්‍රී ලංකා කම්කරු කොංග‍්‍රසය - ගිනිගත්හේන බස් නැවතුම් පොළ අසල මැයි රැළිය පවත්වන අතර එම නිසා දහවල් 12 න් පසු ගිනිගත්හේන හංදියේ සිට හැටන්- අවිස්සාවේල්ල,නාවලපිටිය නගර දෙසට ඇති මාර්ග වල වාහන ගමනා ගමනය සීමා වනු ඇත. එසේම කම්කරු ජාතික පෙරමුණ නුවරඑළිය නගරය් මැයි දින රැළිය පවත්වනු ඇති අතර මේ සම්බන්ධයෙන් නුවරඑළිය නගරයේ දහවල් 12 න් පසු විශේෂ රථවාහන සැලැස්මක් ක‍්‍රියාත්මක වනු ඇත. කදුරට ජාතික පෙරමුණේ මැයි රැළිය පුණ්ඩළුඔය නගරයේ පැවැත්වෙනු ඇති අතර යාපනය ප‍්‍රදේශයේ මැයි දින රැළි හා පෙළපාළි පහත පරිදි පැවැත්වේ. 01.එක්සත් ජාතික පක්‍ෂය හා දෙමළ ජාතික සන්ධාන රැළිය - ගුරුනගර්හිදි පැවැත්වේ. 02.ඊ.පී.ඞී.පී. මැයි දින රැළිය යාපනය නගර සභා ක‍්‍රීඩාංගණයේදි පැවැත්වේ. මෙම රැළි හා පෙළපාළි ඒ 09 මාර්ගය ආරුක්කු හංදියෙන් දහවල් 12 1/2 න් පසු සම්පුර්ණයෙන්ම වසා දැමීම හෝ වාහන ගමනාගමනය සීමා කිරිම සිදුවන අතර එම වාහන චෙම්මනි පාර,කන්කසන්තුරය පාර ඔස්සේ ගමන් කළ යුතුය. එමෙන්ම කයිට්ස් සිට යාපනය ප‍්‍රදේශයට පැමිණෙන වාහන නාවත්තුඩා පාර ඔස්සේ කන්කසන්තුරය මාර්ගය හරහා ගමන් කළ යුතුය.", "URL": "https://sinhala.adaderana.lk/news.php?nid=23890", "Category": null, "Parent URL": null}