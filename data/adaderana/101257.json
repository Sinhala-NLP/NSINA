{"Source": "Adaderana", "Timestamp": "December 25, 2018 07:07 am", "Headline": "ලොවට සාමය ගෙනා අසිරිමත් නත්තල් දිනය අදයි ", "News Content": "යේසුස් ක්‍රිස්තුස් වහන්සේගේ උපත සමරණ අසිරිමත් නත්තල් දිනය අදට යෙදී තිබේ. ලොව පුරා කිතුණු බැතිමතුන් නත්තල් දිනය ඉතා උත්කර්ෂවත් අයුරින් සැමරීම සිදු කරයි. අති උතුම් ශුද්දෝත්තම ප්‍රැන්සිස් පාප් වහන්සේගේ ප්‍රධානත්වයෙන් ප්‍රධාන නත්තල් දේව මෙහෙය වතිකානුවේ ශාන්ත පීතර් බැසිලිකාවේදී පවත්වනු ලැබුවේය. ඒ සදහා ලොව පුරා කිතුණු බැතිමතුන් විශාල පිරිසක් සහභාගී වී සිටියහ. මෙරට ප්‍රධාන නත්තල් දේව මෙහෙය කොළඹ අගරදගුරු අතිඋතුම් මැල්කම් කාදිනල් රංජිත් හිමිපානන්ගේ ප්‍රධානත්වයෙන් පයාගල, ශාන්ත ජෝෂප් දෙව් මැදුරේදී සිදු කෙරුණි. ප්‍රධාන නත්තල් දේව මෙහෙයට සම්බන්ධ වෙමින් අදහස් දැක්වූ කොළඹ අගරදගුරු මැල්කම් කාදිනල් රංජිත් හිමිපානන් සදහන් කළේ නත්තල් දිනය යනු කුඩා ළමුන්ගේ දිනය බවයි.", "URL": "https://sinhala.adaderana.lk/news.php?nid=101257", "Category": null, "Parent URL": null}