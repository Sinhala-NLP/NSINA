{"Source": "Adaderana", "Timestamp": "November 8, 2012 03:37 pm", "Headline": "රජයේ සේවකයින්‍ට රුපියල් 1500ක දීමනාවක්", "News Content": "රජයේ සේවකයින්ගේ සේවය ඇගයීම සඳහා ලබන වසරේ සිට රුපියල් 1500ක ජීවන වියදම් දීමනාවක් ලබාදීමට පියවර ගන්නා බව මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා පවසයි. ලක්ෂ 13ක් වන රජයේ සේවකයින්ටත් ලක්ෂ 5ක් වන විශ්‍රාමිකයින්ටත් වැටුප් ගෙවීම සඳහා විශාල මුදලක් වැය වන බව ජනාධිපතිවරයා සඳහන් කරයි. එසේම රජයේ සේවකයින්ගේ වැටුප් ව්‍යුහය නැවත සකස් කිරීමට නව වැටුප් කොමිසමක් පත් කිරීමට යෝජනා කරන බවත් ඔහු පවසයි. තවද විශ්‍රාමිකයින්ගේ ජීවන වියදම් දීමනාව රුපියල් රුපියල් 500 කින් වැඩි කිරීමට ද පියවර ගන්නා බව ජනාධිපතිවරයා කියයි. එසේම අවුරුදු 65ට වැඩි ස්ථීර ආදායමක් නොමැතිව සිටින ජූලි වර්ජකයින් සඳහා රුපියල් 5000ක මුදලක් ලබාදෙන බව ද මහින්ද රාජපක්ෂ මහතා සඳහන් කරයි. මේ අතර ආනයනික මත්පැන් ස්ප්‍රීතු සඳහා බද්ධ 25%න් ඉහළ දමන බව ජනාධිපතිවරයා පවසයි.", "URL": "https://sinhala.adaderana.lk/news.php?nid=29024", "Category": null, "Parent URL": null}