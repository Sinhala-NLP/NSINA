{"Source": "Adaderana", "Timestamp": "May 8, 2016 10:00 pm", "Headline": "මන්ත්‍රීන්ට ලබාදෙන තීරුබදු සහනය සාධාරණද? ", "News Content": "පාර්ලිමේන්තු මන්ත්‍රීවරුන්ට වාහන මිලදී ගැනීම සඳහා ලබාදෙන තීරුබදු රහිත බලපත්‍රය පිළිබඳ මේ වන විට දැඩි කතබහක් ආරම්භ වී තිබේ.නව බලපත්‍ර ක්‍රමය මගින් සුඛෝපභෝගි වාහනයක් මිලදී ගැනීමේ දී මන්ත්‍රීවරයෙකු විසින් රේගුවට ගෙවිය යුතු බදු මුදල වන්නේ රුපියල් 1050ක මුදලක් බව වාර්තා වෙයි.වැට් බදු සංශෝධනයක් අතර තුර මන්ත්‍රීවරුන්ට ලබාදෙන මෙම බදු සහනය පිළිබඳව බොහෝ දෙනාගේ විවේචනයට හේතු වී තිබේ. මේ පිළිබඳව අද දෙරණ පාර්ලිමේන්තුව නියෝජනය කරන පක්ෂ විපක්ෂ මන්ත්‍රීවරුන්ගෙන් විමසීමක් කළේය. මේ සම්බන්ධයෙන් ගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණතුංග මහතා සඳහන් කළේ පාර්ලිමේන්තු මන්ත්‍රීවරුන්ට තීරුබදු රහිත වාහන ගෙන්වීමට අවස්ථාව ලබාදීමෙහි වරදක් නොමැති බවයි.තීරුබදු රහිතව වාහනයක් මිලදී ගැනීම මන්ත්‍රීවරයෙකු සතු වරප්‍රසාදයක් බවත් එමගින් විශාල ආර්ථික බලපෑමක් සිදුනොවන බවත් මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පැවසයි.", "URL": "https://sinhala.adaderana.lk/news.php?nid=59940", "Category": null, "Parent URL": null}