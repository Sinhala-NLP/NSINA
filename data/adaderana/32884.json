{"Source": "Adaderana", "Timestamp": "March 31, 2013 04:05 pm", "Headline": "ගිනි අවියක් පත්තු වී දරුවාට දිවි නැතිවෙයි", "News Content": "ගිනිඅවියක් ක්‍රියාත්මක වීමෙන් මිහින්තලේ, ඉහළගම, කැලෑතිරප්පනේ ප්‍රදේශයේදී 11 හැවිරිදි දරුවෙකු මියගොස් තිබේ. අද උදෑසන 10 ට පමණ වගා ආරක්ෂාව සදහා ලබා දී තිබූ ගිනි අවියක් සිය නිවස තුළ දී පරික්ෂා කරන අතරවාරේ එම අනතුර සිදුව ඇති බව වාර්තා වේ. එම අවස්ථාවේ දී නිවසේ කිසිවෙකුත් සිට නැතැයි අද දෙරණ වාර්තාකරු පැවසීය. අනතුරට පත් දරුවා අනුරාධපුර රෝහලට රැගෙනයාමේ දී ජීවිතක්ෂයට පත්ව ඇත. සිද්ධිය සම්බන්ධයෙන් මිහින්තලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32884", "Category": null, "Parent URL": null}