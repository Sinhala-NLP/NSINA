{"Source": "Adaderana", "Timestamp": "May 31, 2019 08:07 am", "Headline": "සංක්‍රමණ සීමා කරන්න ට්‍රම්ප් ගත් තීරණය", "News Content": "මෙක්සිකෝවෙන් ආනයන කරන සියලු භාණ්ඩ සඳහා තීරු බදු පැනවීමට අමෙරිකානු ජනාධිපති ඩොනල්ඩ් ට්‍රම්ප් තීරණය කර ඇත. නීති විරෝධි සංක්‍රමණ සීමා කිරීමේ අරමුණින් මෙම පියවර ගත් බව ජනාධිපතිවරයා ටිව්ටර් පණිවිඩයක් නිකුත් කරමින් ප්‍රකාශ කර ඇත. ලබන මස 10 වනද සිට සියයට 5කින් තීරුබදු ඉහළ නංවන අතර ඔක්තෝබර් පළවන දින දක්වා සෑම මසකම සියයට 5 බැගින් එම අගය ඉහළ නැංවීමට නියමිතයි. මෙක්සිකානු සංක්‍රමණිකයන් පැමිණීම වැළැක්වීම සඳහා දේශ සීමාවේ ප්‍රාකාරයක් ඉදිකිරීමට ජනාධිපතිවරයා ගත් උත්සහය සාර්ථක වුයේ නැත.", "URL": "https://sinhala.adaderana.lk/news.php?nid=111034", "Category": null, "Parent URL": null}