{"Source": "Adaderana", "Timestamp": "November 6, 2010 08:34 am", "Headline": "නව මහ කොමසාරිස්වරු 2ක් හා තානාපතිවරු 8ක් අක්ත්‍රපත්‍ර බාරදෙයි", "News Content": "නව මහකොමසාරිස්වරු දෙදෙනෙක් සහ තානාපතිවරු අටදෙනෙක් ජනාධිපති මහින්ද රාජපක්ෂ මහතා වෙත අක්ත්‍රපත්‍ර බාර දී තිබේ. පාකිස්ථානය, සයිප්‍රසය සඳහා නව මහකොමසාරිස්වරු දෙදෙනෙකු අක්ත්‍රපත්‍ර භාර දී ඇති බව සඳහන්ය. ස්විට්ස්ර්ලන්තය නෝර්වේ, මොංගෝලියාව, කාම්බෝජය, මෙක්සිකෝව, ඕමානය, පේරු, වියට්නාමය යන රටවල් සඳහා තානාපතිවරු වශයෙන් අක්ත්‍රපත්‍ර භාර දී ඇත. මෙම අවස්ථාවට විදේශ කටයුතු අමාත්‍ය ජී. එල් පීරීස් සහ ජනාධිපති ලේකම් ලලිත් වීරතුංග යන මහත්වරුන් ද සහභාගී විය.", "URL": "https://sinhala.adaderana.lk/news.php?nid=11962", "Category": null, "Parent URL": null}