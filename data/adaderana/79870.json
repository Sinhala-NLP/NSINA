{"Source": "Adaderana", "Timestamp": "November 14, 2017 09:19 am", "Headline": "මහ අනතුරක් අත ළඟ තියාගෙන බලධාරීහු සැපට නිදි", "News Content": "කොළඹ නුවර පාරේ බැම්මබක් කැඩි බිඳී යෑමට ආසන්නව පවතින අතර මේ ස්ථානය දැනට සතියකට වැඩි කාලයක් තිස්සේ අනතුරු දායක සංඥා යොදා ඇත.මෙහි මේ වන විට තිබෙන අනතුරුදායක තත්ත්වය ඉහළ ගොස් ඇති බවට ප්‍රදේශවාසින් අද දෙරණට පැවසිය. එම මාර්ගයේ මාවනැල්ලට නුදුරින් අංවාරම කොටසේ මෙම අනතුරුදායක ස්ථානය පිහිටා ඇත.පසුගිය දිනවල ඇද හුලුන වැස්ස සමග බැම්ම ගිලා බැස පසකට ඇල වී එහි විශාල පැල්මක් මේ වන විට ඇති වි තිබේ. බර වාහාන යෑමත් සමග එම පැලී ගිය කොටසෙන් පාර දෙසට වන්නට විශාල ආවාටයක් වැනි කුහරයක් හට ගෙන ඇති අතර තද වැසි ඇති වුවහොත් මේ ස්ථානය නාය යෑමක් සිදු විය හැකි බවද ප්‍රදේශවාසින් කියයි.මෙම ස්ථානයේ අනතුරුදායක තත්ත්වය දැනගත් දිනයේ මාවනැල්ල ප්‍රාදේශිය ලේකම්වරිය එහි ගොස් එම අනතුරුදායක තත්ත්වය සම්බන්ධයෙන් වගකිවයුතු අංශ දැනුවත් කර ඇතත් මේ වන තෙක් එයට පිළියමක් සිදු වී නොමැති බව ප්‍රදේශවාසීහූ තවදුරටත් පෙන්වා දෙති.", "URL": "https://sinhala.adaderana.lk/news.php?nid=79870", "Category": null, "Parent URL": null}