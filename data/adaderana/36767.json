{"Source": "Adaderana", "Timestamp": "August 20, 2013 10:41 am", "Headline": "මහර බන්ධනාගාරයේ අධිකාරීවරයාට ස්ථාන මාරුවක් ", "News Content": "වහාම ක්‍රියාත්මක වන පරිදි මහර බන්ධනාගාරයේ අධිකාරීවරයා දෙපාර්තමේන්තු ප්‍රධාන කාර්යාලය වෙත මාරුකර යවා තිබේ. බන්ධනාගාර දෙපාර්තමේන්තුවේ උසස් නිලධාරියෙකු සඳහන් කළේ මහර බන්ධනාගාරය තුළ සිදුවු නීති විරෝධී ක්‍රියා රැසක් හේතුවෙන් බන්ධනාගාර අධිකාරීවරයා ඉන් ඉවත් කිරිමට පියවර ගෙන ඇති බවයි. මහර බන්ධනාගාරය තුළ පසුගිය කාලයේ සිදුකළ විශේෂ සෝදිසි මෙහෙයුම් වලදි රැඳවියන් සතුව තිබී දුරකථන 180ක් පමණ සොයාගෙන තිබේ. පුරප්පාඩු වු බන්ධනාගාර අධිකාරී තනතුර සඳහා මාතලේ බන්ධනාගාරයේ අධිකාරීවරයා පත්කර ඇති බව බන්ධනාගාර දෙපාර්තමේන්තුව සඳහන් කරයි. අදාළ බන්ධනාගාර අධිකාරීවරයා සම්බන්ධයෙන් විනය පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=36767", "Category": null, "Parent URL": null}