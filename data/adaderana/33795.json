{"Source": "Adaderana", "Timestamp": "May 4, 2013 09:50 am", "Headline": "ශ්‍රී ලංකාවේ සංහිඳියාත්මක ක්‍රියාවලිය වේගවත් කළ යුතුයි", "News Content": "පොදුරාජ්‍ය මණ්ඩලයීය රාජ්‍ය නායක සමුළුවට සමගාමීව ශ්‍රී ලංකාවේ සංහිඳියාත්මක ක්‍රියාවලිය ද වේගවත් කළ යුතු බව ඔස්ට්‍රේලියාව පවසයි. උගත් පාඩම් හා ප්‍රතිසන්ධාන කොමිසමේ නිර්දේශ ක්‍රියාත්මක කරමින් ලංකාවේ වගවීමේ ක්‍රියාවලිය වේගවත් කළ යුතු බව ඔස්ට්‍රේලියාව කියයි. ශ්‍රී ලංකාව ස්ථාවර සාමයක් හා ආර්ථික වර්ධනයක් අත්කර ගනු දැකීමට ඔස්ට්‍රේලියානු රජය අපේක්ෂාවෙන් සිටින බව එරට ආගමන හා මානුෂීය කටයුතු පිළිබඳ අමාත්‍ය බ්‍රෙන්ඩන් ඕ. කෝනර් පවසයි. පොදුරාජ්‍ය මණ්ඩලයීය රාජ්‍ය නායක සමුළුව පැවැත්වීම මගින් ලංකාවට ඊට උත්තේජනයක් ලැබෙනු ඇති බව ඔහු කියයි.", "URL": "https://sinhala.adaderana.lk/news.php?nid=33795", "Category": null, "Parent URL": null}