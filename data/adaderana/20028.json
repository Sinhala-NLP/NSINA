{"Source": "Adaderana", "Timestamp": "November 15, 2011 04:58 pm", "Headline": "වෛද්‍ය සභාවේ රැඳී සිටීම ගැන තීරණයක් ගන්න සූදානම්", "News Content": "ශ්‍රී ලංකා වෛද්‍ය සභාවේ තවදුරටත් රැඳී සිටිනවාද යන්න තීරණය කිරීමට සිදුවන බව රජයේ වෛද්‍ය නිලධාරීන්ගේ සංගමය පවසයි. වෛද්‍ය ආඥා පනතට එරෙහිව ශ්‍රී ලංකා වෛද්‍ය සභාව කටයුතු කරන්නේ නම් ඊට එකඟ විය නොහැකි බව එම සංගමයේ උපලේකම් වෛද්‍ය උපුල් ගුණසේකර මහතා සඳහන් කරයි. වෛද්‍ය ආඥා පනත යටතේ වෛද්‍යවරයෙකු සේවයට බඳවා ගැනීමේ දී සැපිරිය යුතු සුදුසුකම් පිළිබඳ පැහැදිලිව දක්වා ඇති බව අද(15) පැවති මාධ්‍ය හමුවකට එක් වෙමින් වෛද්‍ය උපුල් ගුණසේකර මහතා ප්‍රකාශ කළේය. ඊට පටහැනිව යමින් වෛද්‍යවරුන් සේවය සඳහා එක්කර ගැනීමට වෛද්‍ය සභාව කටයුතු කළහොත් එම සභාව යටතේ රැඳී සිටීම සම්බන්ධයෙන් එළඹෙන 17 වැනිදා පැවැත්වෙන රජයේ වෛද්‍ය නිලධාරීන්ගේ සංගමයේ මධ්‍යම කාරක සභා රැස්වීමේ දී තීරණය කරන බව ‍ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=20028", "Category": null, "Parent URL": null}