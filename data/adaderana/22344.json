{"Source": "Adaderana", "Timestamp": "February 23, 2012 04:18 pm", "Headline": "ඉන්දීය මුහුදු සීමාවේදී අත්අඩංගුවට පත් ධීවරයින් 26 දා මව්බිමට ", "News Content": "ඉන්දීය මුහුදු සීමාවේ දී අත්අඩංගුවට පත් වී නිදහස ලැබු ශ්‍රී ලාංකික ධීවරයින් පිරිස ලබන 26 වැනිදා දිවයිනට පැමිණෙන බව ධීවර හා ජලජ සම්පත් සංවර්ධන අමාත්‍යාංශය පවසයි. මෙම පිරිස නිදහස ලැබීමත් සමඟ මේ වන විට ඉන්දීය අත්අඩංගුවේ කිසිදු ශ්‍රී ලාංකික ධීවරයෙකු නොමැති බව එම අමාත්‍යාංශය සඳහන් කරයි. නිදහස ලැබූ ධීවරයින් 25 දෙනා සහ ධීවර යාත්‍රා පහ ඉන්දීය වෙරළාරක්ෂක බලකාය විසින් කන්කසන්තුරෙයි ප්‍රදේශයේ දී මෙරට නාවික හමුදාවට භාරදීමට නියමිතව තිබේ. මෙම ධීවරයින් පිරිස ඉන්දීය අත්අඩංගුවට පත්ව තිබුණේ ඉකුත් පෙබරවාරි මස 06 වැනිදා ය.", "URL": "https://sinhala.adaderana.lk/news.php?nid=22344", "Category": null, "Parent URL": null}