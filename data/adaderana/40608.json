{"Source": "Adaderana", "Timestamp": "January 24, 2014 01:28 pm", "Headline": "ලාංකික කාන්තාවගේ මරණය සියදිවි හානිකරගැනීමක්", "News Content": "කුවේට්හිදී මියගිය ශ්‍රී ලාංකික කාන්තාවගේ මරණය සියදිවි හානිකර ගැනීමක් බවට තහවුරු වී ඇති බව විදේශ සේවා නියුක්ති කාර්යංශය පවසයි. පවුල් ආරවුලක් මත අදාළ කාන්තාව සියදිවි හානිකරගෙන ඇති බවට තොරතුරු ලැබී ඇති බව එම කාර්යංශයේ නියෝජ්‍ය සාමාන්‍යාධිකාරී මංගල රන්දෙණිය මහතා ප්‍රකාශ කළේය. ගෘහ සේවිකාවක් ලෙස කුවේට් රටට ගිය කාන්තාවක මෙලෙස ගෙල වැලලාගෙන සියදිවි හානිකරගෙන ඇති බව රංදෙණිය මහතා පැවසීය. මෙම කාන්තාව එහිදී බංගලාදේශ ජාතිකයෙකු සමඟ විවාහ වී ඇති බවත්, පාවුල් ආරවුලක් හේතුවෙන් එම කාන්තාව සිය දිවි හානි කරගන්නට ඇති බවත්, ඒ මහතා අවධාරණය කළේය.‍", "URL": "https://sinhala.adaderana.lk/news.php?nid=40608", "Category": null, "Parent URL": null}