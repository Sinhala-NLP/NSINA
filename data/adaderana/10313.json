{"Source": "Adaderana", "Timestamp": "August 18, 2010 09:09 pm", "Headline": "සුරාජ්ට තරග ගාස්තු නෑ-ඩිල්ෂාන්ට 50% ක් නෑ", "News Content": "ශ්‍රී ලංකා කණ්ඩායමේ සුරාජ් රන්දිව්ට එක් තරගයක තරග ගාස්තු මුළු මනින්ම අහිමි කිරීමටත්,මීළඟ ට සහභාගී වීමට නියමිත එක් තරගයක් තහනම් කිරීමටත් ශ්‍රී ලංකා ක්‍රිකට් අතුරුපාලක කමිටුව තීරණය කර තිබේ. එසේම තිලකරත්න ඩිල්ෂාන්ට ලැබිය යුතු එක් තරගයක තරග ගාස්තු 50% ක් කපා හැරීමට ද තීරණය කෙරී ඇති වග සඳහන්ය. ශ්‍රී ලංකාව හා ඉන්දියාව අතර පසුගියදා පැවති ක්‍රිකට් තරගයේදී ඉන්දීය කණ්ඩායමට ජයග්‍රහණය හිමිකර ගැනීම සඳහා එක් ලකුණක් පමණක් ඉතිරිව තිබියදී ආන්දෝලනයට ලක්වූ නෝබෝල් පන්දුව යැවීමේ සිදුවීම පිළිබඳ කරන ලද විමර්ශනයකින් අනතුරුව මෙම ක්‍රියා මාර්ගය ගෙන තිබේ.", "URL": "https://sinhala.adaderana.lk/news.php?nid=10313", "Category": null, "Parent URL": null}