{"Source": "Adaderana", "Timestamp": "January 21, 2016 11:48 am", "Headline": " විදුහල්පතිවරයෙක් හා හිමිනමක් අල්ලස් දැලේ", "News Content": "කෑගල්ල, රංවල මහානාග මහා විද්‍යාලයේ විදුහල්පති හා එහි ලිපිකාර ශ්‍රේණියේ කටයුතු කළ භික්ෂුන් වහන්සේ කෙනෙකු අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාව පවසයි.ලැබුණු පැමිණිල්ලකට අනුව පාසලේ 06 වන ශ්‍රේණියට සිසුවෙකු ඇතුළත් කර ගැනීම සඳහා රු.60,000 ක අල්ලස් මුදලක් ලබාගනිද්දී අද (21) විද්‍යාල භූමියේදී ‍මොවුන් දෙදෙනා අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන අධ්‍යක්ෂ, ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා කියා සිටියි.සැකකරුවන් කෑගල්ල මහේස්ත්‍රාත් අධිකරණයට ඉදිරිපත් කිරීමට නියමිත බවත්, සිද්ධිය සම්බන්ධයෙන් වැඩිදුර විමර්ශන සිදුකරන බවත් ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=56521", "Category": null, "Parent URL": null}