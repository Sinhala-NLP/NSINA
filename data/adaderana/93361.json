{"Source": "Adaderana", "Timestamp": "July 28, 2018 07:13 pm", "Headline": "යාපනයේ කිසිඳු හමුදා කඳවුරක්  ඉවත් කර හෝ භට පිරිස් අඩු කිරීමක් සිදුකර නැහැ", "News Content": "ඉකුත් වසර දෙක තුළ යාපනයේ කිසිඳු හමුදා කඳවුරක් ඉවත් කර හෝ භට පිරිස් අඩු කිරීමක් සිදුකර නොමැති බව යාපනය ආරක්ෂක සේනා ආඥාපති මේජර් ජනරාල් දර්ශන හෙට්ටිආරච්චි මහතා අවධාරණය කරයි. අද(28) කඩවත පැවති වැඩසටහනකින් අනතුරුව මාධ්‍ය වෙත අදහස් දක්වමින් ඒ මහතා මේ බව සඳහන් කළේය. දෘෂ්ඨි ඌනතාවයට ලක් වි සිටින යාපනයේ වයෝවෘද්ධ පුරවැසියන්ට ඇසේ සුද ඉවත් කිරීමේ ශල්‍යකර්ම නොමිලේ සිදු කර දිමේ වැඩසටහනක් අද කඩවත සිංහ අක්ෂි රෝහලේදි පැවැත් විය. ඒ පූජ්‍ය බානගල උපතිස්ස නාමියන්ගේ අනුශාසසකත්වයෙන් හා කඩවත සිංහ අක්ෂි රෝහල හා යාපනයේ ආරක්ෂක සේනා ආඥාපතිවරයාගේ මූලිකත්වයෙනි.", "URL": "https://sinhala.adaderana.lk/news.php?nid=93361", "Category": null, "Parent URL": null}