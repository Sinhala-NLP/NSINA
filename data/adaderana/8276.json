{"Source": "Adaderana", "Timestamp": "May 9, 2010 11:11 am", "Headline": "පුපුරණ ද්‍රව්‍ය ළඟ තබා ගත් සැකකරු අද අධිකරණයට", "News Content": "මොරවැව , මහදිවුල්වැව නිවසක තිබී පුපුරණ ද්‍රව්‍ය තොගයක් සොයා ගෙන තිබේ. මොරවැව පොලිසියට ලැබැණු තොරතුරකට අනුව සිදු කළ සෝදිසි කිරී‍මක දී මෙම පුපුරණ ද්‍රව්‍ය තොගය සොයා ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. එහි තිබී ටින් එකකට සවි කරන ලද සී 4 වර්ගයේ පුපුරණ ද්‍රව්‍ය යොදා සකස් කරන ලද බෝම්බයක් , පැති බෝම්බයක් , අඟල් 22 ක් දිග සේවා නූලක් සහ පුපුරණ ද්‍රව්‍ය අඩංගු ප්ලාස්ටික් භාජනයක් සොයා ගෙන තිබේ. නිවසේ හිමිකරු අත්අඩංගුවට ගෙන ඇති අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8276", "Category": null, "Parent URL": null}