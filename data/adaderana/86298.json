{"Source": "Adaderana", "Timestamp": "March 25, 2018 12:10 pm", "Headline": "  පුද්ගලික වැසිකිළිවල අපද්‍රව්‍ය මහවැලි ගඟේ පෝෂක ඇළ මාර්ගයට මුදාහැරලා", "News Content": "හැටන් - පිලි හතර ප්‍රදේශයේ පුද්ගලික වැසිකිළිවල අපද්‍රව්‍ය මහවැලි ගඟේ පෝෂක ඇළ මාර්ගයට මුදා හැරීම නිසා පාරසරික ගැටළු රැසක් නිර්මාණය වී ඇති බව වාර්තා වෙයි. හැටන්-දික්ඔය නගර සභා සිමාවේ බල ප්‍රදේශයට අයත් හැටන් පිලි හතර ප්‍රදේශයේ පිහිටි පුද්ගලික නිවාසවල වැසිකිළි අපද්‍රව්‍ය විවෘත පරිසරයට මුදා හැරීම නිසා ප්‍රදේශයේ ජනතානව දැඩි දුෂ්කරතාවයට පත්ව සිටී. මෙම අපද්‍රව්‍ය ප්‍රධාන කාණු පද්ධතිය මඟින් මහවැලි ගංඟාවේ ජල පෝෂක ඇළ මාර්ගයක් ඔස්සේ එහි ජලට එක්වීම නිසා විශාල ජල දුෂණයක් සිදුවේ. එමෙන්ම ප්‍රදේශය පුරා දුර්ගන්දය පැතිරයාම හේතුවෙන් අසල්වාසීන් මෙන්ම විල්ප්‍රඩ් පුර ආදී ප්‍රදේශ සඳහා එම මාර්ගයෙන් ගමන් කරන ජනතාව අසිරූතාවට පත්වනු ඇත. දිර්ඝකාලය සිට පවතින මෙම පාරසරික දුෂණය නිසා ප්‍රදේශවාසින්ගේ සෞඛ්‍යටද තර්ජනයක් එල්ලවී ඇති බැවින් වගකිව යුත්තන්ගේ අවධානයෙන් පිළියමක් යොදන ලෙස ඉල්ලා සිටිති.", "URL": "https://sinhala.adaderana.lk/news.php?nid=86298", "Category": null, "Parent URL": null}