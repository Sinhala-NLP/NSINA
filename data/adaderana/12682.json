{"Source": "Adaderana", "Timestamp": "December 7, 2010 04:02 pm", "Headline": "පොළොන්නරුවේ නීතී විරෝධී වෙළඳුන්ට දඩ නියමවෙයි", "News Content": "පොළොන්නරු දිස්ත්‍රික්කය තුළ නීතීවිරෝධී ලෙස වෙළඳාම් කළ පුද්ගලයින්ට එරෙහිව පොළොන්නරුව හා හිඟුරක්ගොඩ මහේස්ත්‍රාත් අධිකරණ මගින් දඩ නියම කර තිබේ. පසුගිය නොවැම්බර් මාසයේ ‍පාරිභෝගික අධිකාරියෙහි පොළොන්නරු දිස්ත්‍රික් ඒකකය මඟින් සිදු කළ වැටලීම් තුළින් එලෙස නීතී විරෝධී ලෙස ව්‍යාපාර සිදු කළ වෙළඳුන් අත්අඩංගුවට ගෙන ඇති බව සඳහන්ය. එහි දී ඔවුන්ගෙන් රුපියල් හාරලක්ෂ තිස් හය දහසක දඩ මුදල් වශයෙන් අය කර ගැනීමට අදාළ අධිකරණ නියම කර ඇත. වැටලීම් 150ක් තුළින් මෙම මුදල අය කර ගැනීමට හැකි වූ බව පාරිභෝගික අධිකාරිය පවසයි. කල් ඉකුත් වූ භාණ්ඩ අලෙවිය, මිල ප්‍රදර්ශනය නොකිරීම, කුකුල් මස් පාලන මිල ඉක්මවා විකිණීම සහ තත්ත්ව සහතික නොමැති භාණ්ඩ අලෙවිය යට‍තේ මෙම වැටලීම් සිදු කර තිබේ.", "URL": "https://sinhala.adaderana.lk/news.php?nid=12682", "Category": null, "Parent URL": null}