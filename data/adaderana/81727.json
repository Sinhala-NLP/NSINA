{"Source": "Adaderana", "Timestamp": "December 18, 2017 04:19 pm", "Headline": "හිටපු ජනාධිපති ලේකම් පොලිස් විශේෂ විමර්ශන ඒකකයට එයි", "News Content": "හිටපු ජනාධිපති ලේකම් ලලිත් වීරතුංග මහතා පොලිස් විශේෂ විමර්ශන ඒකකයට පැමිණ ප්‍රකාශයක් ලබාදී තිබේ. ජනාධිපති ලේකම් කාර්යාලය සඳහා වෙළෙඳපොළ මිලට වඩා වැඩි මිලකට වාහන මිලදී ගැනීමේදී සිදු වූ බව කියන අක්‍රමිකතාවක් සම්බන්ධයෙන් ඔහු ප්‍රකාශය ලබාදී ඇති බව වාර්තා වෙයි. ලලිත් වීරතුංග මහතාගෙන් පැය 04ක පමණ කාලයක් පොලිස් විශේෂ විමර්ශන ඒකකය මඟින් ප්‍රකාශ සටහන් කර ගැනීම සිදු කර තිබේ. රුපියල් ලක්ෂ 40ක් පමණ වටිනා වාහන 07ක්, රුපියල් ලක්ෂ 83ක මුදලකට සහ රුපියල් ලක්ෂ 60ක් පමණ වටිනා වාහනයක් රුපියල් ලක්ෂ 110ක මුදලකට මිළදී ගැනීම සම්බන්ධයෙන් ලලිත් වීරතුංග මහතාට එරෙහිව එම විමර්ශනය සිදු කරන බව පොලීසිය පැවසුවේය.", "URL": "https://sinhala.adaderana.lk/news.php?nid=81727", "Category": null, "Parent URL": null}