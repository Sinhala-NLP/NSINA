{"Source": "Adaderana", "Timestamp": "January 5, 2012 08:24 am", "Headline": "සෞඛ්‍ය නිලධාරීන් බදාදා කාර්යාලයේ රැඳී සිටීම අනිවාර්යයි", "News Content": "සෞඛ්‍ය අමාත්‍යාංශයේ සියලුම නිලධාරීන් බදාදා දිනය තුළ අනිවාර්යයෙන් කාර්යාලයේ රැඳී සිටිය යුතු බවට සෞඛ්‍ය අමාත්‍ය මෛත්‍රීපාල සිරිසේන මහතා උපදෙස් ලබා දී තිබේ. බදාදා දිනය මහජන දිනය බැවින් එදින සෞඛ්‍ය අමාත්‍යාංශයේ සියලුම අංශවල කාර්යය මණ්ඩලය රැඳී සිටීම අනිවාර්ය බව අමාත්‍යවරයා පෙන්වා දෙයි. සෑම බදාදා දිනකම තුන්දහසත් පන්දහසත් අතර පිරිසක් සේවා ලබා ගැනීම සඳහා සෞඛ්‍ය අමාත්‍යාංශය‍ට පැමිණෙයි. ඇතැම් පිරිස් ඉතා දුර බැහැර සිට පැමිණෙන පුද්ගලයින් බව සෞඛ්‍ය අමාත්‍ය මෛත්‍රීපාල සිරිසේන මහතා ප්‍රකාශ කළේය. එම නිසා ඔවුන්ට අවශ්‍ය සේවා ලබාගැනීමට සියලු කාර්යය මණ්ඩලය එදින අමාත්‍යාංශය තුළ රැඳී සිටීම අනිවාර්ය බව මෛත්‍රීපාල සිරිසේන අමාත්‍යවරයා පවසයි.", "URL": "https://sinhala.adaderana.lk/news.php?nid=21165", "Category": null, "Parent URL": null}