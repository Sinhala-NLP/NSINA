{"Source": "Adaderana", "Timestamp": "February 7, 2019 11:51 am", "Headline": "ජාතික ආණ්ඩු යෝජනාව ලබන පාර්ලිමේන්තු සතියට ", "News Content": "ජාතික ආණ්ඩුවක් පිහිටුවිමට අදාළ යෝජනාව ඊළඟ පාර්ලිමේන්තු සතියේදී පාර්ලිමේන්තුවට ඉදිරිපත් කරන බව සභා නායක අමාත්‍ය ලක්ෂ්මන් කිරිඇල්ල මහතා පවසයි. අද දෙරණ කළ විමසීමකදී අමාත්‍යවරයා මේ බව කියා සිටියේය. ජාතික ආණ්ඩුවක් පිහිටුවිමට අදාළ යෝජනාව අද(07) දිනයේ පාර්ලිමේන්තුවට ඉදිරිපත් කර ඒ පිළිබඳ විවාදයක් පැවැත්විමට එක්සත් ජාතික පෙරමුණ ඊයේ(06) පැවැති පක්ෂනායක රැස්විමේදී තීරණය කර තිබු බව සඳහන්ය. කෙසේවෙතත් එම තීරණය අත්හිටුවිමට ඔවුන් පසුව තීරණය කර තිබුණි.", "URL": "https://sinhala.adaderana.lk/news.php?nid=103848", "Category": null, "Parent URL": null}