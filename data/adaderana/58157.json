{"Source": "Adaderana", "Timestamp": "March 13, 2016 09:30 am", "Headline": "දෙමහල් මහලින් සිසුවා ඇද වැටෙයි", "News Content": "මැදිරිගිරිය අඹගස්වැව ප්‍රදේශයේ විහාරස්ථානයක දෙමහල් ගොඩනැගිල්ලකින් ඇද වැටී පාසල් සිසුවෙකු මියගොස් තිබේ.අලුතින් ඉදිකරමින් පවතින අදාළ ගොඩනැගිල්ලේ දෙමහල් මහලේ තවත් පිරිසක් සමඟ වී වේලමින් සිටිය දී සිසුවා බිමට වැටී ඇති බව පොලීසිය පවසයි.ඇද වැටීමෙන් බරපතළ තුවාල ලැබු පාසල් සිසුවා මැදිරිගිරිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මැදිරිගිරිය ප්‍රදේශයේ පදිංචිව සිටි 13 හැවිරිදි පාසල් සිසුවෙකි.පශ්චාත් මරණ පරීක්ෂණය අද(13) සිදුකිරීමට නියමිත අතර මැදිරිගිරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58157", "Category": null, "Parent URL": null}