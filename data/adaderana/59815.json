{"Source": "Adaderana", "Timestamp": "May 5, 2016 09:08 am", "Headline": "ධීවරයින් 14ක් මාට්ටු", "News Content": "නීති විරෝධී ධීවර කටයුතු වල නිරත වූ ශ්‍රී ලාංකික ධීවරයින් 14 දෙනෙකු නාවික හමුදාව විසින් අත්අඩංගුවට ගෙන තිබේ.මන්නාරම, මඩකළපුව සහ කිලිනොච්චිය යන ප්‍රදේශ වලදී මෙම ධීවරයින් අත්අඩංගුවට ගෙන ඇති බව නාවික හමුදාව සඳහන් කළේය. අත්අඩංගුවට ගත් ධීවරයින්ගේ කුඩා ඔරු 05ක් සහ ධීවර බෝට්ටු 03ක් ද නාවික හමුදා භාරයට ගෙන ඇත.එම ධීවරයින් සතුව තිබූ හක්බෙල්ලන්, මුහුදු කූඩැල්ලන් සහ කකුලුවන් තොගයක් ද සොයාගත් බව නාවික හමුදාව සඳහන් කළේය.අත්අඩංගුවට ගත් ධීවරයින් වැඩිදුර පරීක්ෂණ සඳහා ප්‍රාදේශීය ධීවර කාර්යාල වෙත භාරදී ඇත.", "URL": "https://sinhala.adaderana.lk/news.php?nid=59815", "Category": null, "Parent URL": null}