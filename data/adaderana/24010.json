{"Source": "Adaderana", "Timestamp": "May 4, 2012 11:13 am", "Headline": "පාදුක්ක අනතුරින් තුවාල ලැබුවන් 46 දක්වා ඉහළයයි", "News Content": "පාදුක්ක , ගලගෙදර ප‍්‍රදේශයේ අද (04) පෙරවරුවේ සිදුවු රිය අනතුරින් තුවාල ලැබු සංඛ්‍යාව 46 දක්වා ඉහළ ගොස් තිබේ. පෙරවරු 6.30 ට පමණ අනතුර සිදුව ඇති බව පොලිස් මාධ්‍ය ප‍්‍රකාශක පොලිස් අධිකාරී අජිත් රෝහණ මහතා සඳහන් කරයි. බස් රථයක් සහ ලොරි රථයක් එකිනෙක ගැටීමෙන් සිදුවු අනතුරේ දී තවත් වෑන් රථයක් අනතුරට ලක්වු ලොරි රථයේ ගැටී ඇති බව ද පොලිසිය පවසයි. අනතුරේ දී ලොරි රථයේ රියදුරා මිය ගොස් තිබේ. සිද්ධියෙන් තුවාල ලැබූවන් හෝමාගම , පාදුක්ක , කළුබෝවිල සහ කොළඹ ජාතික රෝහල්වලට ඇතුළත් කර ඇත. අනතුර සිදුවන අවස්ථාවේ දී බස් රථය කොළඹ දෙසටත් ලොරි රථය සහ වෑන් රථය අවිස්සාවේල්ල දෙසටත් ධාවනය වෙමින් තිබු බව සදහන්ය.", "URL": "https://sinhala.adaderana.lk/news.php?nid=24010", "Category": null, "Parent URL": null}