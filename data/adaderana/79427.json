{"Source": "Adaderana", "Timestamp": "November 2, 2017 09:08 am", "Headline": "නව ආණ්ඩුක්‍රම ව්‍යවස්ථාවේ අතුරු වාර්තා විවාදය අදත්", "News Content": "නව ආණ්ඩුක්‍රම ව්‍යවස්ථා මණ්ඩලයේ මෙහෙයුම් කමිටුවේ අතුරු වාර්තාව පිළිබඳ විවාදය අද දිනයේත් පැවැත්වීමට නියමිතව තිබේ. පසුගිය 30 වන දින ආරම්භ වූ එම විවාදය ඊයේ දිනයෙන් අවසන් වීමට නියමිතව තිබිණි. කෙසේවෙතත් අතුරු වාර්තාව සහ නව ව්‍යවස්ථාව සම්බන්ධයෙන් තවත් මන්ත්‍රීවරුන් රැසක් අදහස් දැක්වීමට සිටින බැවින් ඒ සඳහා කාලය ලබාදීමට විවාදයේ කාල සීමාව දීර්ඝ කල බව කථානායක කරූ ජයසූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=79427", "Category": null, "Parent URL": null}