{"Source": "Adaderana", "Timestamp": "July 24, 2010 11:32 am", "Headline": "රුහුණු සරසවි සිද්ධිය ගැන ජනපති පූර්ණ වාර්තාවක් ඉල්ලයි", "News Content": "රුහුණු සරසවියේ හටගත් සිද්ධිය සහ එහි ශිෂ්‍යයෙකු මිය යාම යන කරුණු සම්බන්ධයෙන් පූර්ණ වාර්තාවක් ලබා දෙන ලෙස ජනාධිපතිවරයා අදාළ අංශ වලට නියෝග කර තිබේ. සමස්ත සිද්ධිය පිළිබඳ කඩිනම් වාර්තාවක් ලබා දෙන ලෙස පොලිස්පතිවරයාට , උසස් අධ්‍යාපන අමාත්‍යාංශයට , විශ්ව විද්‍යල ප්‍රතිපාදන කොමිසමට සහ රුහුණු සරසවි බලධාරීන්ට ජනාධිපතිවරයා නියෝග කර ඇති බව ජනාධිපති මාධ්‍ය අංශය සඳහන් කරයි. ඉකුත් ජූනි මාසයේ රුහුණු සරසවියේ හටගත් සිද්ධියක දී පහර කෑමට ලක් වූ බව කියන සුසන්ත අරුණ ශිෂ්‍යයා බදුල්ල රෝහලේ ප්‍රතිකාර ලබමින් සිටිය දී පෙරේදා රාත්‍රියේ මිය ගියේය. මෙම මරණය සම්බන්ධයෙන් විවිධ මත පළ වීම හේතුවෙන් සමස්ත සිද්ධිය පිළිබඳ පූර්ණ වාර්තාවක් ලබා දෙන ලෙස ජනාධිපතිවරයා නියෝග කර තිබේ.", "URL": "https://sinhala.adaderana.lk/news.php?nid=9808", "Category": null, "Parent URL": null}