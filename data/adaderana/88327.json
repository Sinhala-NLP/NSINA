{"Source": "Adaderana", "Timestamp": "May 1, 2018 09:42 am", "Headline": "වෙසක් දිනට පසු දින මත්පැන් අලෙවි කළ 1ක් දැලේ", "News Content": "මුලතිව් පුදුකුඩීඉරිප්පුව පොලිස් ස්ථානයට නුදුරින් පිහිටි මත්පැන් අලෙවි සැලක හිමිකරුවෙකු වෙසක් දිනට පසු දින මත්පැන් අලෙවි කරමින් සිටියදී පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරක් මත පුදුකුඩීඉරිප්පු පොලීසියේ නිලධාරීන් පිරිසක් ගොස් සැකකරුව අත්අඩංගුවට ගෙන ඇත. සැකකරු පොලීසියට පවසා ඇත්තේ වෙසක් නිමිත්තෙන් සුරාසැල් වසා දමන්නේ එක් දිනක් පමණක් යැයි තමා සිතූ නිසා මේ අන්දමට පත්පැන් අලෙවිසල විවෘත කොට මත්පැන් අලෙවි කළ බවයි. සැකකරුව මුලතිව් අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=88327", "Category": null, "Parent URL": null}