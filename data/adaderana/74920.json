{"Source": "Adaderana", "Timestamp": "July 6, 2017 06:58 am", "Headline": " ඇති තතු කියන්න ජනපති මහනායක හිමිවරුන් හමුවෙයි", "News Content": "ජනාධිපති මෛත්‍රීපාල සිරිසේන මහතා අද මහනුවරදී මහා සංඝරත්නය හමුවීමට නියමිතව තිබේ.බුද්ධාගමට සහ බෞද්ධ විහාරස්ථාන වලට මතුව තිබෙන ගැටළුව සහ නව ආණ්ඩුක්‍රම ව්‍යවස්ථාව සම්බන්ධයෙන් මතුව තිබෙන ගැටළුව පිළිබඳව සාකච්ඡා කිරීම මෙහි අරමුණයි.අද පස්වරුවේ මහනුවර ජනාධිපති මන්දිරයේදී මෙම සාකච්ඡාව සඳහා මහා නායක හිමිවරුන් ඇතුළු මහා සංඝ රත්නය සහභාගීවීමට නියමිතව ඇති බව සඳහන්ය.අස්ගිරි මහා විහාරයට රැස්වුණු මහනායක හිමිවරුන් හා අනුනායක හිමිවරුන් එක්ව රටට අලුත් ව්‍යවස්ථාවක් අවශ්‍ය නොවන බවට හා පවත්නා සමාජීය, සංස්කෘතික ගැටළු සම්බන්ධයෙන් යෝජනා කිහිපයක් ජනාධිපතිවරයාට ලබාදීමට පසුගියදා තීන්දු කරන ලදී. මේ අතර පහත් දේශපාලන කුමන්ත්‍රණ වලින් බලයට ඒමට දකින සිහිනය සඵළ නොවන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ බලයේ සිටියදී බරපතළ වංචා, දූෂණ සහ අපරාධ සිදුකළ පුද්ගලයින් නැවත බලයට පැමිණීමට උත්සාහ දරමින් සිටින බවයි.", "URL": "https://sinhala.adaderana.lk/news.php?nid=74920", "Category": null, "Parent URL": null}