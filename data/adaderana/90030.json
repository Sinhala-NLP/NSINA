{"Source": "Adaderana", "Timestamp": "May 29, 2018 04:51 pm", "Headline": "වෙඩි තැබීමකින් පොලීසියේ 2ක් ඇතුළු 3ක් මරු දකී ", "News Content": "බෙල්ජියමේ ලීජ් ප්‍රදේශයේ සිදුවූ වෙඩි තැබීමකින් පොලිස් නිලධාරීන් දෙදෙනෙකු ඇතුළු පුද්ගලයින් තිදෙනෙකු ජීවිතක්ෂයට පත්ව තිබේ. පුද්ගලයෙකු පොලිස් නිලධාරීන් පිරිසක් ඉලක්ක කර ගනිමින් වෙඩි ප්‍රහාරයක් එල්ල කර පසුව ඔහුද වෙඩි තබාගෙන සිය දිවි හානි කරගෙන ඇති බව විදෙස් මාධ්‍ය වාර්තා කළේය. සිද්ධියෙන් පොලිස් නිලධාරීන් දෙදෙනෙකු මියගොස් තවත් දෙදෙනෙකු තුවාල ලබා තිබේ. වෙඩි තැබීම සිදුකළ පුද්ගලයා එම අවස්ථාවේ කාන්තාවක ප්‍රාණ ඇපයට ගෙන තිබු බවද එරට මාධ්‍ය වාර්තා කර තිබේ. වෙඩි තැබීමට හේතුව මෙතෙක් අනාවරණය වී නොමැති අතර අදාළ ප්‍රදේශයට දැඩි ආරක්ෂාවක් යොදවා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=90030", "Category": null, "Parent URL": null}