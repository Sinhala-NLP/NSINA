{"Source": "Adaderana", "Timestamp": "July 20, 2017 08:38 am", "Headline": "ව්‍යවස්ථා සම්පාදක මණ්ඩලයෙන් ඉවත් වෙන්න ඒකාබද්ධය තීරණය කර නෑ", "News Content": "ව්‍යවස්ථා සම්පාදක මණ්ඩලයෙන් ඉවත්වීම සම්බන්ධයෙන් ඒකාබද්ධ විපක්ෂය මෙතෙක් තීරණයක් ගෙන නොමැති බව පර්ලිමේන්තු මන්ත්‍රී දිනේෂ් ගුණවර්ධන මහතා පවසයි. මන්ත්‍රීවරයා පෙන්වාදෙන්නේ ඒ පිළිබඳව මේ වන විටත් ඒකාබද්ධ විපක්ෂයේ පක්ෂ, සාකච්ඡා පවත්වමින් සිටින බවයි. කෙසේවෙතත් තවමත් ඒකාබද්ධ විපක්ෂය ආණ්ඩුක්‍රම ව්‍යවස්ථා සම්පාදක මණ්ඩලයේ සහ මෙහෙයුම් කමිටුවේ කටයුතු කරන බව දිනේෂ් ගුණවර්ධන මන්ත්‍රීවරයා සඳහන් කළේය. කිසිදු මන්ත්‍රීවරයෙකු ආණඩුක්‍රම ව්‍යවස්ථා සම්පාදක මණ්ඩලයෙන් ඉවත්වීමට නොහැකි බව නියෝජ්‍ය අමාත්‍ය අජිත් පී පෙරේරා මහතා සඳහන් කරයි. එසේ ඉවත්වන්නේ නම් එම මන්ත්‍රීවරයා මන්ත්‍රීධුරයෙන් ඉවත්විය යුතු බව නියෝජ්‍ය අමාත්‍යවරයා පවසයි.", "URL": "https://sinhala.adaderana.lk/news.php?nid=75438", "Category": null, "Parent URL": null}