{"Source": "Adaderana", "Timestamp": "June 18, 2014 11:58 am", "Headline": "කෝටි 3 ක් වටිනා කේ.ජී කිලෝ 160 ක් මාට්ටු", "News Content": "ඉන්දියාවේ සිට මෙරටට ගෙන එමින් තිබූ කෙරළ ගංජා කිලෝ ග්රෑම් 160 ක් සමග ඉන්දීය ජාතිකයින් තිදෙනෙකු නාවික හමුදාව විසින් අත්අඩංගුවට ගෙන ඇත. අද (18) අළුයම කල්පිටිය - බත්තලන්ගුණ්ඩුව දූපතට ආසන්නයේදී මෙම වැටලීම සිදු කර තිබේ. අත්අඩංගුවට ගෙන ඇති කේරළ ගංජා තොගයේ වටිනාකම රුපියල් කෝටි 03 ක් පමණ වන බවත්,සැකකකරුවන් විසින් මෙම ගංජා තොගය ගෙන එමින් තිබූ කුඩා ධීවර යාත්‍රාවක් (වල්ලමක්) නාවුක හමුදා බාරයට ගෙන ඇති බවත් සඳහන්ය. අත්අඩංගුවට ගෙන ඇති කේරළ ගංජා තොගය සමග ඉන්දීය ජාතිකයින් තිදෙනා පුත්තලම දිසා අධිකරණයට ඉදිරිපත් කිරීම සදහා කල්පිටිය පොලීසියට බාරදීමට කටයුතු කර ඇති බව නාවුක හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි.", "URL": "https://sinhala.adaderana.lk/news.php?nid=44048", "Category": null, "Parent URL": null}