{"Source": "Adaderana", "Timestamp": "August 16, 2018 09:16 am", "Headline": "බසයෙන් බැස්ස කාන්තාව එම බසයටම යට වෙයි", "News Content": "වැලිමඩ ප්‍රධාන බස්නැවතුම් පොලේදි ලං.ග.ම බස්රථයකට යටවි බරපතළ තුවාල ලැබූ 51 හැවිරිදි කාන්තාවක් වැලිමඩ මූලික රෝහලට ඇතුලත් කිරීමෙන් පසු ජීවිතක්ෂයට පත්වූ බව වැලිමඩ පොලීසිය පවසයි. මෙසේ මියගොස් ඇත්තේ බොරන්ද ගොවිපලේ සේවයකළ අඹගස්දෝව බලගල ,වැරැල්ලහින්න පදිංචිව සිටි වාරණ දුරයලාගේ ඉන්ද්‍රා නමැති කාන්තාවකි. ඊයේ(15) රාත්‍රී 8 පමණ මෙම අනතුර සිදුව තිබේ. කැප්පිටිපොල ‍ඩිපෝවට අයත් හපුතලේ-වැලිමඩ බසයෙන් පැමිණි ඇය බසයෙන් බැස ඉදිරියට ගමන් කරන විට එම බසයේම හැපී රියදුරු අසුන පැත්තේ රෝදයට යටවී මෙන් මෙම අනතුර සිදුව ඇති බවද පොලීසිය සඳහන් කරයි. අනතුර සිදුකල බසය සමඟ එහි රියදුරා සහ කොන්දොස්තරවරයා අත්අඩංගුවට ගත් බවද පොලීසිය සඳහන් කරයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත වැලිමඩ පොලිස් ස්ථානාධිපති එච්.එම්.ඩබ්ලිව් .හේරත් මහතාගේ මෙහෙයවීමෙන් වැලිමඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=94483", "Category": null, "Parent URL": null}