{"Source": "Adaderana", "Timestamp": "December 7, 2012 09:09 am", "Headline": "සාමාන්‍යය පෙළ අපේක්ෂකයින්ට වාසියක් - පාසල් අද වැසේ", "News Content": "සියලු පාසල් තෙවන වාරය සඳහා අධ්‍යයන කටයුතු අදින් අවසන් වේ. ඒ අනුව ජනවාරි මස 2 වැනිදා යළි පාසල් අධ්‍යයන කටයුතු සඳහා ආරම්භ කිරීමට නියමිතය. මේ අතර ලබන අඟහරුවාදා ආරම්භ වන සාමාන්‍ය පෙළ විභාගය සදහා ඉදිරිපත් වන අපේක්ෂකයන්ට විභාගයට පෙර හැඳුනුම්පත් නිකුත් කර අවසන් කිරීම පිළිබඳ ගැටලු මතුවී තිබේ. ඒ අනුව මෙතෙක් හැඳුනුම්පතක් ලබානොගත් අපේක්ෂකයන් වෙනුවෙන් සහනදායී ක්‍රමවේදයක් අනුගමනය කිරීමට විභාග දෙපාර්තමේන්තුව තීරණය කර ඇති බව වාර්තා වේ. එවැනි පාසල් සිසුන් සඳහා විදුහල්පතිවරයාගේ ද පෞද්ගලික අපේක්ෂකයන් සඳහා ග්‍රාම නිලධාරීවරයාගේ ද අත්සන් සහිත ඡායාරූප දෙකක් ඉදිරිපත් කළ යුතු බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=29768", "Category": null, "Parent URL": null}