{"Source": "Adaderana", "Timestamp": "May 28, 2018 06:53 am", "Headline": "වැසි තත්ත්වයේ අඩුවීමක්", "News Content": "‍දිවයිනට බලපා තිබූ වැසි සහිත තත්ත්වයේ අඩුවිමක් දක්නට ලැබෙන බව ආපදා කළමනාකරණ මධ්‍යස්ථානය පවසයි. කෙසේවෙතත් ගංඟා ආශ්‍රිතව පැවැති ජල මට්ටම් ඒ ආකාරයෙන්ම පවතින බවයි එම මධ්‍යස්ථානය සඳහන් කළේය. මේ අතර දිස්ත්‍රික්ක කිහිපයක් සදහා නිකුත් කළ නායයාම් අනතුරු ඇගවීමේ නිවේදනය තවදුරටත් වලංගු බව ජාතික ගොඩනැගිලි පර්යේෂණ ආයතනය පවසයි. ඊයේ (27) පස්වරු 05.00 සිට ඉදිරි පැය 24 සදහා රත්නපුර, කෑගල්ල, මහනුවර සහ කළුතර යන දිස්ත්‍රික්ක සදහා ජාතික ගොඩනැගිලි පර්යේෂණ ආයතනය විසින් මෙම අනතුරු ඇගවිමේ නිවේදනය නිකුත් කර තිබිණි. මේ අතර ගම්පහ අධ්‍යාපන කලාපයට අයත් සියලු පාසල් අද දිනයේ වසා තැබීමට අද දිනයේ තීරණය කර තිබේ. අධ්‍යාපන අමාත්‍ය අකිල විරාජ් කාරියවසම් මහතාගේ උපදෙස් මත අදාල පියවර ගෙන ඇති බව සදහන්ය. මතුව ඇති ආපදා තත්ත්වය හේතුවෙන් අත්තනගලු ඔය පිටාර ගැලීමත් සමඟ ගම්පහ ප්‍රදේශයේ මාර්ග රැසක් ජලයෙන් යටවී ඇති බව වාර්තා වේ. මේ හේතුවෙන් දෙමාපියන්ගෙන් ලැබුණු ඉල්ලීම් සැලකිල්ලට ගනිමින් අද (28) දිනය තුළ ගපම්පහ අධ්‍යාපන කලාපයට අයත් සියලු පාසල් වසා තැබෙනු ඇත. ඒ අනුව බඳාදා දිනයේ ගම්පහ අධ්‍යාපන කලාපයේ සියලු පාසල් යලි විවෘත කිරිමට නියමිතය. මේ අතර අද දිනයේ නිවාඩුව වෙනුවෙන් සුදුසු දිනයකදී අදාල අධ්‍යාතපන කටයුතු ආවරණය කිරිමට ක්‍රියාකරන ලෙස ද අධ්‍යාපන අමාත්‍යවරයා උපදෙස් ලබාදී තිබේ.", "URL": "https://sinhala.adaderana.lk/news.php?nid=89932", "Category": null, "Parent URL": null}