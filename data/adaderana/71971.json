{"Source": "Adaderana", "Timestamp": "April 11, 2017 12:54 pm", "Headline": "ඔස්ට්‍රේලියාවේ උතුරුදිග පදිංචිකරුවන්ට සුළි කුණාටු අනතුරු අඟවයි", "News Content": "සුළි කුණාටු අවදානම් තත්ත්වයක් හේතුවෙන් ඔස්ට්‍රේලියාවේ උතුරුදිග ප්‍රදේශයේ පදිංචිකරුවන් හට එරට කාලගුණ විද්‍යා කාර්යාංශය විසින් අනතුරු අඟවා තිබේ. අදාළ සුළි කුණාටු තත්ත්වය ඔස්ට්‍රේලියාව හා ඉන්දුනීසියාව අතර මුහුදු ප්‍රදේශයෙන් මේ වන විට මන්දගාමීව ගමන් කරන බව විදෙස් මාධ්‍ය වාර්තා කළේය. අද(11) දිනය වන විට එය දෙවන මට්ටමේ සුළි කුණාටු තත්ත්වයක් බවට පත්විය හැකි බවද කාලගුණ විද්‍යා කාර්යාංශය පවසයි. එම කුණාටු තත්ත්වය සුළිකුණාටු තත්ත්වයක් දක්වා වර්ධනය වුවහොත් එය “ ෆ්රාළන්සස් “ ලෙස නම් කිරීමටද තීරණය කර ඇති බව වාර්තා වේ. පසුගිය සති දෙක තුළ ඔස්ට්‍රේලියාවේ කුවින්ස්ලන්ඩ් ප්‍රාන්තයට බල පෑ ඩෙමී නැමැති සුළිකුණාටු තත්ත්වය හේතුවෙන් එම ප්‍රදේශයේ ජන ජීවිතයට දැඩි බලපෑම් එල්ල වූ අතර පුද්ගලයින් 6 දෙනෙකුද ජීවිතක්ෂයට පත්විය.", "URL": "https://sinhala.adaderana.lk/news.php?nid=71971", "Category": null, "Parent URL": null}