{"Source": "Adaderana", "Timestamp": "October 22, 2012 08:16 am", "Headline": "දිය සුළියකට අයෙක් බිලි", "News Content": "දැදුරු ඔයේ දිය නෑමට ගිය පුද්ගලයෙකු දියේ ගිලී මියගොස් තිබේ. ඊයේ (21) පස්වරුවේ මේ පුද්ගලයා දැදුරුඔය පාලම අසල දියනෑමට ගොස් ඇති අතර එහිදී මොහු දිය සුළියකට හසුවී අතුරුදන්ව ඇති බව සඳහන්ය. පසුව මොහුගේ සිරුර දැදුරුඔය පාලමට මීටර 200 ක් පමණ දුරින් පිහිටි ස්ථානයක තිබී සොයා ගෙන ඇති බව පොලීසිය සඳහන් කළේය. මෙලෙස මිය ගොස් ඇත්තේ 48 හැවිරිදි වැල්ලව, හඳමාගල ප‍්‍රදේශයේ පදිංචිකරුවෙකි. වැල්ලව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28499", "Category": null, "Parent URL": null}