{"Source": "Adaderana", "Timestamp": "July 26, 2015 03:42 pm", "Headline": "අන්තරායකර ඖෂධ පාලක මණ්ඩලයේ සභාපතිට  විශේෂ ආරක්ෂාවක්!", "News Content": "ජාතික අන්තරායකර ඖෂධ පාලක මණ්ඩලයේ සභාපති වෛද්‍ය චමීර නිලංග සමරසිංහ මහතාට විශේෂ ආරක්ෂාවක් ලබාදිමට ජනාධිපතිවරයා තීරණය කර ඇති බව එක්සත් ජාතික පක්ෂය පවසයි.අධිකරණ අමාත්‍ය විජයදාස රාජපක්ෂ මහතා පවසන්නේ ලබන සදුදා දිනයේ සිට නිලංග සමරසිංහ මහතාට පොලිස් විශේෂ බලකායේ ආරක්ෂාව ලබාදිමට ජනාධිපතිවරයා තීරණය කර ඇති බවයි.ජාතික අත්තරායකර ඖෂධ පාලක මණ්ඩලයේ සභාපති වෛද්‍ය චමීර නිලංග සමරසිංහ මහතාගේ ආරක්ෂාව සම්බන්ධයෙන් අද(26) පෙරවරුවේ පැවැති මාධ්‍ය හමුවකදී මාධ්‍ය වේදීන් අමාත්‍ය විජයදාස රාජපක්ෂ මහතාගෙන් විමසීමක් කර තිබේ.ඒ අනුව අමාත්‍යවරයා එම ගැටළුව වහාම ජනාධිපති මෛත්‍රිපාල සිරිසේන මහතාට යොමු කර ඇති බව එක්සත් ජාතික පක්ෂය නිකුත් කළ නිවේදනයක සඳහන් වෙයි", "URL": "https://sinhala.adaderana.lk/news.php?nid=52856", "Category": null, "Parent URL": null}