{"Source": "Adaderana", "Timestamp": "May 10, 2015 03:42 pm", "Headline": "පළාත් පාලන ආයතනවල කාලය දීර්ඝ කිරීම ගැන ජනපතිගේ අවධානයට යොමු කරනවා", "News Content": "පළාත් පාලන ආයතන වල කාලය දීර්ඝ කිරිම සම්බන්ධයෙන් ජනාධිපති මෛත්‍රීපාල සිරිසේන මහතාගේ අවධානය යොමු කිරිමට එක්සත් ජනතා නිදහස් සන්ධානය තීරණය කර තිබේ.සන්ධානයේ මහ ලේකම් පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා නිවේදනයක් නිකුත් කරමින් පෙන්වා දෙන්නේ පලාත් පලාන ආයතන 234ක කාලය ලබන 15 වන දිනෙන් අවසන් විමට නියමිත බවයි.පලාත් පාලන ආයතන සදහා ඡන්ද විමසිමක් පැවැත්විය යුත්තේ නව මැතිවරණ නීතිය යටතේ බැවින් ඒ සදහා සීමා නිර්ණය ගැසට් කළ යුතු බවද මැතිවරණය සදහා සූදානම් විමට මැතිවරණ දෙපාර්තමේන්තුවට කාලයක් ගතවන බවද සුසිල් ප්‍රේමජයන්ත් මහතා පෙන්වා දෙයි.එම නිසා මහජන නියෝජිතයින්ගෙන් සැදුම්ලත් පලාත් පාලන ආයතන සීමා නිර්ණය ගැසට් කර මැතිවරණය සදහා සූදාන්ම් වන තෙක් කාලය දීර්ඝ කරන ලෙසට ජනාධිපතිවරයාගේ අවධානය යොමු කරන බව අදාළ නිවේදනයේ සඳහන් වෙයි.යම් ලෙසකින් පලාත් පාලන ආයතන විසුරුවා නිලධාරින් කොමසාරිස් ලෙස පත් කිරිමෙන් ජනතාවගේ ප්‍රජාතන්ත්‍රීය අයිතිය අහිමි වන බවද සුසිල් ප්‍රේමජයන්ත මහතා පවසයි.එම නිසා එක්සත් ජනතා නිදහස් සන්ධානය ලෙසත් පලාත් පාලන ආයතන වල කාලය දිර්ඝ කිරිම සදහා ජනාධිපතිවරයා ගනු ලබන තීරණයට පුර්ණ සහයෝගය ලබාදෙන බව සුසිල් ප්‍රේමජයන්ත් මහතා නිකුත් කළ නිවේදනයේ වැඩිදුරටත් සඳහන්වෙයි.", "URL": "https://sinhala.adaderana.lk/news.php?nid=51231", "Category": null, "Parent URL": null}