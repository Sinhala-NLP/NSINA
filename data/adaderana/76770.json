{"Source": "Adaderana", "Timestamp": "August 27, 2017 07:00 pm", "Headline": " බන්ධනාගාර බසය පෙරළෙයි-නිලධාරියෙක් මරුට", "News Content": "දෙහිඅත්තකණ්ඩිය ප්‍රදේශයේ - කුඩාඔය පාළම අසළදී සිදුවූ රිය අනතුරකින් බන්ධනාගාර නිලධාරියෙකු මිය ගොස් තිබේ. අනුරාධපුර බදුල්ල මාර්ගයේ කුඩාඔය පාළම අසළදී බන්ධනාගාර බස් රථයක් පෙරළී යාමෙන් මෙම අනතුර සිදුව තිබේ. බදුල්ල සිට අනුරාධපුර බන්ධනාගාරයට සැකකරුවෙකු බාරදී නැවත පැමිණෙමින් සිටියදී බදුල්ල බන්ධනාගාරයට අයත් බසයක් මෙලෙස අනතුරට ලක්ව ඇති බව පොලීසිය සඳහන් කළේය. එම අනතුරෙන් බන්ධනාගාර බන්ධනාගාර නිලධාරියෙකු ජීවිතක්ෂයට පත්ව තිබේ. නවතා තිබූ බස්රථය එක්වරම පෙරළී ගොස් බන්ධනාගාර නිලධාරියා එයට යටවී ඇති බව වාර්තා වෙයි.", "URL": "https://sinhala.adaderana.lk/news.php?nid=76770", "Category": null, "Parent URL": null}