{"Source": "Adaderana", "Timestamp": "July 9, 2010 01:20 pm", "Headline": "රුසියාවට තුති පුදා පා ගමනක්", "News Content": "එක්සත් ජාතීන්ගේ ම‍හලේකම්වරයා විසින් පත්කළ කමිටුව සම්බන්ධයෙන් රුසියාව අනුගමනය කළ පිළිවෙතට ස්තුතිය පළ කිරීමේ පා ගමනක් අද කොළඹ දී පැවැත්වුණි. එක්සත් ජාතීන්ගේ කොළඹ කාර්යාලය ආසන්නයේ සිට මෙරට රුසියානු තානාපති කාර්යාලය දක්වා පැමිණි පිරිස එහිදී රුසියාවට ස්තූතිය පළ කෙරෙන වැකි ඇතුළත් ‍පුවරු ද ප්‍රදර්ශනය කර ඇත. යළිත් වරක් රුසියාවේ සහය අවශ්‍යව ඇති බව ජාතික නිදහස් පෙරමුණේ මෙහෙයවීමෙන් පැවති පාගමනට එක්ව සිටි පිරිස් ඉල්ලා සිටියහ. ශ්‍රී ලංකාවේ අභ්‍යන්තර ප්‍රශ්න විසඳා ගැනීමේ හැකියාව ශ්‍රී ලංකාව සතු බැවින් ඒ සඳහා බලපෑම් නොකිරීම ජාත්‍යන්තරයේ වගකීමක් වන බව බැන්කි මූන් මහතා විශේෂඥ කමිටුව පත්කිරීම සම්බන්ධයෙන් රුසියාව මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=9499", "Category": null, "Parent URL": null}