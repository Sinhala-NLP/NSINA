{"Source": "Adaderana", "Timestamp": "July 16, 2019 05:12 pm", "Headline": "මියන්මාරයටත් වැස්සෙන් දැඩි බලපෑම්", "News Content": "මියන්මාරයටත් මෝසම් වර්ෂාවෙන් දැඩි බලපෑම් එල්ල වෙමින් තිබේ. මේ හේතුවෙන් බොහෝ පිරිසක් අවතැන්ව සිටින බවද විදෙස් වාර්තාවල සඳහන් වෙයි. මෝසම් වර්ෂාව සක්‍රීය වීමත් සමඟ මියන්මාරයේ ප්‍රදේශ රැසක ගංවතුර තත්ත්වයක් හටගෙන තිබේ. බොහෝ ප්‍රදේශවල අඩි කිහිපයක් උසට ජලය පිරී ඇති අතර නිවාස හා මහාමාර්ග රැසක්ද ජලයෙන් යටවී ඇති බව විදෙස් වාර්තා සඳහන් කළේය. අයහපත් කාලගුණය හේතුවෙන් දහස් ගණනක පිරිසක් අවතැන්ව සිටියි. ඔවුන් සඳහා පාසැල් සහ ආගමික ස්ථානවල තාවකාලික කඳවුරු ඉදිකර ඇතැයිද සඳහන් වෙයි. එමෙන්ම ගංවතුර අවදානම පවතින ප්‍රදේශවල වෙසෙන තවත් පිරිසක්ද ආරක්ෂිත ස්ථානවලට යැවීමට බලධාරීන් පියවර ගෙන තිබුණි. මේ අතර අවතැන්ව සිටින ජනතාවට ආහාර ඇතුළු සෙසු පහසුකම් ලබාදීමට බලධාරීන් පියවර ගෙන තිබේ. කෙසේ නමුත් මහාමාර්ග ජලයෙන් යටවී තිබීම නිසා සහන සේවා සැපයීමටත් බාධා මතුව ඇති බව වාර්තා වෙයි.", "URL": "https://sinhala.adaderana.lk/news.php?nid=114283", "Category": null, "Parent URL": null}