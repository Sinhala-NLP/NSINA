{"Source": "Adaderana", "Timestamp": "July 2, 2016 01:15 pm", "Headline": "වැට් ප්‍රශ්නේ අනිද්දාගෙන් ඉවරවෙයි", "News Content": "වැට් බදු පිළිබඳ ගැටළුව ලබන 04 වන දිනෙන් පසු අවසන් වනු ඇති බව විශ්වවිද්‍යාල අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා පවසයි.වැට් පිළිබඳ විශේෂ සාකච්ඡාවක් එදින මුදල් අමාත්‍යාංශයේදී පැවැත්වෙන බව අමාත්‍යවරයා සඳහන් කරයි.ඉදිකෙරෙමින් පවතින කොළඹ - මහනුවර අධීවේගී මාර්ගයේ මීරිගම පිවිසුමේ නිරික්ෂණ චාරිකාවකට එක්වෙමින් අමාත්‍යවරයා මාධ්‍යවේදීන් නැගූ ප්‍රශ්නවලට පිළිතුරු දෙමින් මේ බව පැවසුවේය.", "URL": "https://sinhala.adaderana.lk/news.php?nid=61683", "Category": null, "Parent URL": null}