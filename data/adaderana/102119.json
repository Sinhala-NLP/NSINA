{"Source": "Adaderana", "Timestamp": "January 10, 2019 11:42 am", "Headline": "තුවාල ලැබූ කැස්බෑවෙකුට ශල්‍ය කර්මයක්", "News Content": "වසර සියයකට අධික කාලයක් වැඩිම ආයුෂ ඇති මුහුදේ පත්ලේ ජීවත් වන කැස්බෑවුන් බිත්තර දැමීම සඳහා වසරේ එක් කාලයකට වෙරළේ ගොඩබිමට පැමිණෙන අතර එහිදී විවිධ මානව ක්‍රියා හේතුවෙන් එම කැස්බෑවුන් මෙන්ම කැස්බෑ බිත්තර සඳහා හානි වීම සිදු වෙයි. නියමිත කාලයට කැස්බෑ දේනුව යළි පැමිණ කැස්බෑ පැටවු මුහුදට මුදා හැරීම සිදු කරයි. මෙසේ වෙරළේ බිත්තර දමන කැස්බෑවන්ගේ වැඩි ප්‍රමාණයක් බිත්තර විවිධ සතුන් කා දැමීම සිදු කරන අතර මිනිසුන්ද ආහාරයට ගැනීමද නීති විරෝධිව සිදු කරයි. ආරක්ෂිත සත්වයෙක් ලෙස සැලකෙන කැස්බෑවුන් විවිධ වර්ග යටතේ මුහුදේ ජීවත් වෙන අතර මෙසේ ගොඩබිමට පැමිණෙන අතරතුර ද ධීවර බෝට්ටු මගින් එලන ලද දැල්වල පැටලීමෙන් මෙන්ම බිලි කොකු නිසාද මෙම සත්වයින්ගේ ජීවිත තර්ජනයට ලක්වීම පෙන්වා දිය හැකිය. මේ ආකාරයෙන් මිනිස් ක්‍රියාකාරකම් හේතුවෙන් තම කටුවට හානිවී සිටියදි හුංගම කලමැටිය ප්‍රදේශයෙන් හමුවූ කැස්බෑවෙකු හට ශල්‍ය කර්මයක් සිදුකර යලි එම කටුව සැකසීමට හම්බන්තොට වනජීවී කාර්යාලයේ නිලධාරීන්ගේ මැදිහත් වීම මත උඩවලව ඇත් අතුරු සෙවනේ වනජීවී පංශු වෛද්‍ය මාලක අබේවර්ධන මහතා ප්‍රමුඛ එම කාර්යය මණ්ඩලය එක්ව සිදුකරන ලදී. මේ දිනවල හම්බන්තොට වනජීවී කාර්යාලයේ නිලධාරීන්ගේ අධීක්ෂණය යටතේ මෙම කැස්බෑවා සිටින අතර සුවය ලැබීමෙන් පසු දින කීපයකින් යලි මුහුදට නිදහස් කල හැකි බව කල විමසීමකදී වනජීවී පංශු වෛද්‍ය මාලක අබේවර්ධන මහතා කියා සිටියේය.", "URL": "https://sinhala.adaderana.lk/news.php?nid=102119", "Category": null, "Parent URL": null}