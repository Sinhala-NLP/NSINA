{"Source": "Adaderana", "Timestamp": "February 5, 2016 01:10 pm", "Headline": "ඉන්දීය විදේශ ඇමති ලංකාවට එයි", "News Content": "ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මිය දිවයිනට පැමිණ තිබේ.දහවල් 12.30 ට පමණ විශේෂ ගුවන් යානයකින් ඇය කටුනායක ජාත්‍යන්තර ගුවන් තොටුපොළට පැමිණි බව අද දෙරණ ගුවන් තොටුපල වාර්තාකරු සඳහන් කළේය.සුෂ්මා ස්වරාජ් මහත්මිය සමග 14 දෙනෙකුගෙන් සමන්විත ඉන්දිය දූත පිරිසක් ද පැමිණ තිබේ.ඉන්දු - ලංකා ඒකාබද්ධ කොමිසමේ 09 වන සැසිවාරය සඳහා සහභාගීවීමට ඉන්දිය විදේශ කටයුතු ඇමතිවරිය දිවයිනට පැමිණි අතර ඇය හෙට දිනය දක්වා මෙරට රැදී සිටිමට නියමිතව තිබේ.", "URL": "https://sinhala.adaderana.lk/news.php?nid=56938", "Category": null, "Parent URL": null}