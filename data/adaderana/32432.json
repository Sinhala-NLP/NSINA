{"Source": "Adaderana", "Timestamp": "March 15, 2013 12:09 pm", "Headline": "     ජනශක්ති විශිෂ්ට අලෙවිකරුවන් සඳහා බේරුවලදී සුහද හමුවක්", "News Content": "පසුගිය මූල්‍ය වර්ෂය තුළදී ඉහළ කාර්ය සාධනයක් පෙන්නුම් කරමින් ජනශක්ති සභාපති කමිටුවේ සාමාජිකත්වය හිමිකරගෙන සිටින සාමාන්‍ය සහ ජීවිත රක්‍ෂණ ක්ෂේත‍්‍රයේ විකුණුම් වෘත්තිකයින් 100 කට අධික පිරිසක් ඇගයීම සඳහා ජනශක්ති රක්‍ෂණ සමාගම තම සභාපති කමිටු සාමාජිකයින්ගේ දෙදින වාර්ෂික හමුව පසුගියදා බේරුවල තරුපන්තියේ හෝටලයක් වන සිනමන්බේ හිදි පැවැත්වීමට කටයුතු කළ අතර විනෝද ක‍්‍රීඩා කණ්ඩායම් ගොඩනැගීමේ ක‍්‍රියාකාරකම් සමග සමාගමේ ඉහළ කළමනාකාරීත්වයේද සහාය ඇතිව පැවති රාත‍්‍රී සුහද හමුව ආදී අංග රැසකින් මෙම සති අන්තය වර්ණවත් විය. ‘‘4000 කට අධික අපගේ ශක්තිමත් විකුණුම් කළමනාකාර වෘත්තිකයින් සමුහය අපගේ ව්‍යාපාර වර්ධනයේ සහ ව්‍යාප්තියේ ගාමක බලවේගය බවට කිසිදු සැකයක් නැහැ. අපගේ ශක්තිය මේ සියලූ දෙනයි. අපගේ වටිනා පාරිභෝගිකයින් හට විශිෂ්ට සේවාවක් සලසමින් වෘත්තීයභාවයකින් යුතු විචක්‍ෂණශීලී අවදානම් කළමනාකරණයක් ලබාදෙමින් ඔවුන්ගේ ව්‍යාපාර ආරක්‍ෂා කිරීමට ජනශක්ති විකුණුම් වෘත්තිකයින් ගන්නා පැසසුම් කටයුතු මෙහෙවර ඇගයීමට ලක් කල යුතු බැවින් ඔවුන් වෙනුවෙන් සුවිශේෂි සැලකිල්ලක් දැක්වීමට සමාගම කිසිවිටෙක පසුබට වන්නේ නැහැ. අපගේ නිෂ්පාදනයෙහි හරය වන සරළ බව උණුසුම් සහ සුහදශීලී බව මෙන්ම අව්‍යාජ බව මූර්තිමත් කරන්නේ අපගේ විශිෂ්ට විකුණුම් වෘත්තිකයින් විසින් ’’ යනුවෙන් ජනශක්ති රක්‍ෂණ සමාගමේ කළමනාකාර අධ්‍යක්‍ෂ ප‍්‍රකාෂ් ශාෆ්ටර් මහතා පැවසීය. පසුගිය මූල්‍ය වර්ෂය තුළදී ඉහළ කාර්යසාධනයක් පෙන්නුම් කළ ජනශක්ති රක්‍ෂණ සමාගමේ සාමාන්‍ය සහ ජීවිත රක්‍ෂණ ක්ෂේත‍්‍රයේ විකුණුම් වෘත්තිකයින් 100 කට අධික පිරිසක් වාර්ෂිකව මෙලෙස ඇගයෙන අතර පූර්ව විනිශ්චයකින් සහ දැඩි කොන්දේසි සහිත තෝරා ගැනීමේ ක‍්‍රමවේදයකට අනුව මෙම පිරිස ඇගයුම් ලැබීමට සුදුසුකම් ලබයි. මෙම කමිටු සඳහා තෝරා ගැනීමේ පදනම ලෙස ඔවුන් විසින් ලබාදුන් නව ව්‍යාපාරික අවස්ථාවන්ගේ වටිනාකම ව්‍යාපාරයන්ගේ වර්ධනය සහ පරිමාවලගෙන එනු ලැබූ ව්‍යාපාරයන්ගේ ගුණාත්මක බව පාරිභෝගිකයින් අඛණ්ඩව රඳවා ගැනීමේ හැකියාව සහ පාරිභෝගික තෘප්තියට අදාල දර්ශක පාදක කර ගැනේ. මෙසේ සැදුම්ලත් සමාජිකත්ව කාණ්ඩ තුනකින් සමන්විත කමිටු අතරින් විශිෂ්ටතම කාර්යසාධනයක් පෙන්නුම් කළ ජනශක්ති විකුණුම් සාමාජිකයින් සභාපති කමිටු කාණ්ඩයටත්, ඉන් අනතුරුව තම හැකියාවන් පෙන්නුම් කළ ජනශක්ති විකුණුම් සාමාජිකයින් පිළිවෙළින් කළමනාකාර අධ්‍යක්‍ෂ කමිටුව සහ අධ්‍යක්‍ෂ කමිටුව සඳහා සුදුසුකම් ලබයි. සභාපති කමිටු කාණ්ඩයට අයත් වන්නන් සඳහා විදෙස් සංචාර හිමිවෙන අතර සියලූම සමාජිකයින්ට අසම සම ප‍්‍රතිලාභ සමගින් මුදල් ත්‍යාග පවුලේ සමාජිකයින්ට හිමිවෙන වෛද්‍ය ආවරණය නේවාසික පුහුණු සැසිවාර ඇතුළු ප‍්‍රතිලාභ රැසක් හිමිවෙයි. ජනශක්ති රක්‍ෂණ සමාගම ශ‍්‍රී ලංකාවේ වඩාත් ලාභදායි සහ රුපියල් බිලියන 1.49ක ඉහළම ප‍්‍රකාශිත ප‍්‍රාග්ධනයකින් හෙබි රක්‍ෂණ සමාගම ලෙසට වාර්ෂිකව රුපියල් මිලියන 60කට අධික මුදලක් මානව ප‍්‍රාග්ධන සංවර්ධනයට යොදවයි. ‘‘ සෑම මට්ටමක සිටින අපගේ ජනශක්ති පවුලේ සාමාජිකයින් වෙනස්වෙමින් පවතින පාරිභෝගික අවශ්‍යතා මැනවින් හඳුනා ගනිමින් එම බලාපොරොත්තු ඉටු කිරීමටත් රක්‍ෂණ ක්ෂේත‍්‍රයේ මනා දෙස් විදෙස් ක‍්‍රම වේදයන් හොඳින් ප‍්‍රගුණ කර ඇති බව මා තරයේ විශ්වාස කරන්නක්’’ යනුවෙන් ජනශක්ති රක්‍ෂණ සමාගමේ සාමාන්‍යාධිකාරි අළෙවි සහ විකුණුම් ශෙහාරා ද සිල්වා මහත්මිය පැවසුවාය.", "URL": "https://sinhala.adaderana.lk/news.php?nid=32432", "Category": null, "Parent URL": null}