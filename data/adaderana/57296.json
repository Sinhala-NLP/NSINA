{"Source": "Adaderana", "Timestamp": "February 17, 2016 02:30 pm", "Headline": "සරසවි සිසුන් මියයාම -පරීක්ෂණ සී.අයි.ඩී යයි", "News Content": "කොළඹ - නුවර මාර්ගයේ ඉඹුල්ගොඩ ප්‍රදේශයේ දී සරසවි සිසුන් දෙදෙනෙකු රිය අනතුරකින් මියයාමේ සිද්ධිය සම්බන්ධයෙන් වන විමර්ශන අපරාධ පරික්ෂණ දෙපාර්තමේන්තුව වෙත භාර දී තිබේ.අගතියට පත් පාර්ශවය සිදුකරන ලද ඉල්ලීමක් අනුව පොලිස්පති එන්.කේ.ඉලංගකෝන් මහතා විසින් සිද්ධියට අදාළ විමර්ශන අපරාධ පරීක්ෂණ දෙපාර්තමේන්තුව වෙත භාර දී ඇති බව පොලිස් මාධ්‍ය ප්‍රකාශක කාර්යාලය පවසයි. 2012 වසරේ සැප්තැම්බර් මස 27 වැනිදා කොළඹ - නුවර ප්‍රධාන මාර්ගයේ ඉඹුල්ගොඩ ප්‍රදේශයේ දී යතුරුපැදියකින් ගමන් කරමින් සිටිය දී අදාළ විශ්ව විද්‍යාල සිසුන් දෙදෙනා මියගොස් තිබුණි.මෙලෙස මියගොස් තිබුණේ කැලණිය විශ්වවිද්‍යාලයේ ජානක බණ්ඩාර ඒකනායක සහ රුහුණු විශ්වවිද්‍යාලයේ සිසිත ප්‍රියංකර යන සිසුන් දෙදෙනායි.", "URL": "https://sinhala.adaderana.lk/news.php?nid=57296", "Category": null, "Parent URL": null}