{"Source": "Adaderana", "Timestamp": "April 2, 2012 08:12 am", "Headline": "ඉතිරි ණය වාරිකය ගැන සාකච්ඡාවට අයි.එම්.එෆ් ප්‍රධානීන් රැස්වෙයි", "News Content": "ජාත්‍යන්තර මූල්‍ය අරමුදල විසින් ශ්‍රී ලංකාවට ලබාදීමට නියමිත ඉතිරි ණය වාරිකය සම්බන්ධයෙන් සාකච්ඡා කිරීමට මූල්‍ය අරමුදලේ ප්‍රධානීන් අද(02) රැස්වීමට නියමිතව තිබේ. අමෙරිකාවේ වොෂිංටන් නුවර දී රැස්වන ජාත්‍යන්තර මූල්‍ය අරමුදලේ නියෝජිතයින් ශ්‍රී ලංකාවට ලබාදීමට නියමිත ඉතිරි ණය මුදල ලබාදෙන්නේ ද නැද්ද යන්න එහිදී තීරණය කරනු ඇත. ඩොලර් බිලියන 2 . 6 ක මුදලක් ශ්‍රී ලංකාවට ණය වශයෙන් ලබාදීමට ජාත්‍යන්තර මුල්‍ය අරමුදල එකඟතාව පළ කර තිබේ. ඒ අනුව මේ වන විට ජාත්‍යන්තර අරමුදල විසින් අමෙරිකානු ඩොලර් බිලියන 1 . 8 මුදලක් ශ්‍රි ලංකාවට ලබාදී ඇත. ඉතිරි ඩොලර් මිලියන 800 ශ්‍රී ලංකාවට ලබාදීම තාවකාලිකව අත්හිටුවා තිබූ අතර එය වාරික දෙකකින් යළි ලබාදීමට නියමිත බව වාර්තා වේ.", "URL": "https://sinhala.adaderana.lk/news.php?nid=23221", "Category": null, "Parent URL": null}