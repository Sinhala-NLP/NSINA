{"Source": "Adaderana", "Timestamp": "January 27, 2011 03:43 pm", "Headline": "ආණ්ඩුවේ නාම යෝජනා යාපනයේ කුණු බක්කියට යයි", "News Content": "යාපනය දිස්ත්‍රීක්කයේ මැතිවරණ කොට්ඨාස 16 ක එක්සත් ජනතා නිදහස් සන්ධානයේ නාම යෝජනා ප්‍රතික්ෂේප වී ඇති බව යාපනය දිස්ත්‍රීක් සහකාර මැතිවරණ කොමසාරිස් ඒ.එස් ගුගනාදන් මහතා පවසයි. එසේ වී ඇත්තේ මීට පෙරාතුව එක්සත් ජනතා නිදහස් පෙරමුණ ලෙස ලියාපදිංචි වී තිබූ ආණ්ඩු පක්ෂය මෙවර\"එක්සත් ජනතා නිදහස් සන්ධානය\"ලෙස නාම යෝජනා ලබා දීමයි. ඒ අනුව ලියා පදිංචිව තිබූ දේශපාලන පක්ෂය වෙනුවට වෙනත් පක්ෂයකින් නාම යෝජනා ලබාදීම නිසා මෙම නාම යෝජනා ප්‍රතික්ෂේප වී ඇති බව සහකාර මැතිවරණ කොමසාරිස්වරයා සඳහන් කරයි. මීට අමතරව ස්වාධීන කණ්ඩායම් 3 කගේද නාම යෝජනා යාපනය දිස්ත්‍රීක්කයෙන් ප්‍රතික්ෂේප වී ඇති බව සඳහන් වේ. එසේම නුවරඑළිය,ලිඳුල,තලවාකැලේ යන නහරසභාවලට අදාළ එක්සත් ජනතා නිදහස් සන්ධානයේ නාම යෝජනා ප්‍රතික්ෂේප වී තිබේ.", "URL": "https://sinhala.adaderana.lk/news.php?nid=13793", "Category": null, "Parent URL": null}