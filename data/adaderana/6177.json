{"Source": "Adaderana", "Timestamp": "January 22, 2010 10:50 am", "Headline": "නොලැබුණු පත්‍රිකා තැපැල් කන්තෝරුවෙන්", "News Content": "ජනාධිපතිවරණයට අදාළ නිල ඡන්ද දැන්වීම් පත්‍රිකා මෙතෙක් නොලැබුණු ඡන්දදායකයන්ට ආසන්නතම තැපැල් කාර්යාලය මගින් ලබන 26 වැනි දිනට පෙර ඒවා ලබා ගත හැකි බව තැපැල්පති එම්.කේ.බී. දිසානායක මහතා පවසයි. ඔහු සඳහන් කරන්නේ නිල ඡන්ද දැන්වීම් පත්‍රිකාවලින් සියයට 3ක පමණ ප්‍රතිශතයක් මෙතෙක් බෙදාහැරීමට නොහැකි වී ඇති බවයි. මෙවර මැතිවරණය සඳහා ඡන්ද දායකයින් එක් කෝටි හතළිස් ලක්ෂ 88,500 ක් සුදුසුකම් ලබා තිබේ. එයින් නිල ඡන්ද දැන්වීම් පත්‍රිකා එක් කෝටි විසි හය ලක්ෂ 20,795 ක් බෙදාහැර ඇති බව දිසානායක මහතා සඳහන් කරයි.. නිල ඡන්ද දැන්වීම් පත්‍රිකා බෙදාහැරීම පසුගියදා අවසන් වුව ද අවතැන්වූවන් සඳහා එම ඡන්ද පත්‍රිකා බෙදාහැරීම හෙට දිනය දක්වා සිදුකිරීමට නියමිතය. . මේ අතර නිල ඡන්ද දැන්වීම් පත්‍රිකා බෙදාහැරීමේ දී ප්‍රදේශ කිහිපයක සිදුවූ අක්‍රමිකතා සම්බන්ධයෙන් තැපැල් දෙපාර්තමේන්තුව සහ පොලිසිය පරීක්ෂණ සිදුකරන බව ද තැපැල්පතිවරය‍ා වැඩිදුරටත් සඳහන් කළා.", "URL": "https://sinhala.adaderana.lk/news.php?nid=6177", "Category": null, "Parent URL": null}