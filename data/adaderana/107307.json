{"Source": "Adaderana", "Timestamp": "April 3, 2019 04:28 pm", "Headline": "ලොව රෝහල්වලින් අඬකම රෝගීන්ට ප්‍රමාණවත් ජල පහසුකම් නෑ", "News Content": "ලොව පුරා රෝහල්වලින් හරි අඩක පමණ රෝගීන්ට ප්‍රමාණවත් තරම් ජල පහසුකම් නොමැති බව ලෝක සෞඛ්‍ය සංවිධානය පවසා සිටියි. දිළිඳු රටවල මෙම තත්ත්වය බහුලව දක්නට ලැබෙන බවද එම සංවිධානය නිකුත් කළ නිවේදනයක සඳහන්ය. රෝහල්වල ප්‍රමාණවත් තරම් ජල පහසුකම් නොමැතිවීමෙන් දරු ප්‍රසූතිය සිදුකරන මව්වරුන්ගේ සහ අළුත උපන් බිළිඳුන්ගේ ජීවිත දැඩි අවදානමක පවතින බව ලෝක සෞඛ්‍ය සංවිධානය පෙන්වා දෙන ලබයි. උපතින් පසුව නිසි පරිදි පිරිසිදු නොකිරීම නිසා ලොව පුරා බිළිඳු දරුවන් සියයට පහළවක් පමණ විවිධ ආසාදනවලට ගොදුරුවන බවත් ඒ හේතුවෙන් වාර්ෂිකව දරුවන් මිලියනයක් පමණ මියයන බවත් ඔවුන් පවසා සිටියි. එමෙන්ම රෝහල් වල ප්‍රමාණවත් තරම් ජල හා සනීපාරක්ෂක පහසුකම් තබාගැනීමේ සහ නිසිලෙස අපද්‍රව්‍ය බැහැර කිරීමේ පද්ධතියක් පැවතීමේ අවශ්‍යතාව පිළිබඳවත් ජගත් සංවිධාන වාර්තාවෙන් අවධාරණය කර තිබුණි. මෙම අවශ්‍යතා වල පවතින අඩු ලුහුඩුකම් හේතුවෙන් රෝහල්ගතවන රෝගීන් තවදුරටත් අපහසුතාවට සහ අනතුරුදායක තත්ත්වයකට පත්වන බව බලධාරීන්ගේ අදහසයි. ලොව අවම ජල හා සෞඛ්‍ය පහසුකම් ඇති කලාපයක් ලෙස ඔවුන් අප්‍රිකානු මහද්වීපය නම්කර ඇත.", "URL": "https://sinhala.adaderana.lk/news.php?nid=107307", "Category": null, "Parent URL": null}