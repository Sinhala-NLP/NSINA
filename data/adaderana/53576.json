{"Source": "Adaderana", "Timestamp": "September 1, 2015 10:36 am", "Headline": "නව පාර්ලිමේන්තුවේ විපක්ෂයේද විපක්ෂයක් තිබිය හැකියි ", "News Content": "නව පාර්ලිමේන්තුව තුළ විපක්ෂයේද විපක්ෂයක් ඇති විය හැකි බව පාර්ලිමේන්තුවට තේරී පත් වූ වාසුදේව නානායක්කාර මහතා පවසයි.ඒ මහතා මේ බව සඳහන් කර සිටියේ නව පාර්ලිමේන්තුවේ කථානායකවරයා පත්කිරීමෙන් අනතුරුව පාර්ලිමේන්තුව තුළ අදහස් දක්වමින්ය.එ‍සේම ආණ්ඩු පක්ෂයේ අධාරකයක් වීමට තමන් ඇතුළු පිරිස සුදානම් නොමැති බවද ඒ මහතා එහිදී පෙන්වා දුන්නේය.එහිදී අදහස් දක්වමින් ජ.වි.පෙ. නායක අනුර කුමාර දිසානායක මහතා පැවසුවේ සීමා මායිම වලට කොටු නොවී ජනතාවගේ සැබෑ අපේක්ෂාවන් ඉටු කර ගැනීමට නව පාර්ලිමේන්තුව තුළින් හැකි වනු ඇති බවට විශ්වාස පළ කරන බවයි.අයිතීන්වලදී සමාන ලෙස අයීතීන් අත්පත් කරගැනීමට නොහැකී වූ ජනතාව වෙනුවෙන් නව පාර්ලිමේන්තුවට තේරී පත් වූ මන්ත්‍රීවරුන් වගබලාගත යුතු බවද ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53576", "Category": null, "Parent URL": null}