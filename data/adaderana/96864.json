{"Source": "Adaderana", "Timestamp": "September 28, 2018 04:51 pm", "Headline": "මාධ්‍ය අසත්‍ය තොරතුරු ප්‍රචාරය කිරීම කණගාටුදායකයි", "News Content": "තොරතුරු දැනගැනීමේ පනත සමඟ දේශපාලනඥයින් පමණක් නොව රාජ්‍ය නිලධාරින් ඇතුළු සෙසු නිලධාරින්ට තමන් ගනු ලබන තීරණවල විනිවිදභාවය සම්බන්ධයෙන් අවබෝධයක් තිබෙන බව අමාත්‍ය මංගල සමරවීර මහතා පවසයි. අද(28) කොළඹ පැවති උත්සවයකින් අනතුරුව මංගල සමරවීර අමාත්‍යවරයා මෙම අදහස් පළ කළේය. රට තුළ පිරිසිඳු සහ විනිවිද පාලනයක් සඳහා අවශ්‍ය පසුබිම සකස් කොට ඇති බව අමාත්‍යවරයා පෙන්වා දෙයි. තොරතුරු දැනගැනීමේ පනත තිබියදී බොහෝ ජනමාධ්‍යවේදීන් අසත්‍ය තොරතුරු ප්‍රචාරය කරමින් කටයුතු කිරීම කණගාටුදායක කරුණක් බව අමාත්‍යවරයා පෙන්වා දෙයි. මාධ්‍යවේදීන්ට යමක් ප්‍රචාරය කිරීමේ දී එය සනාථ කරගැනීමේ හැකියාව තොරතුරු දැනගැනීමේ පනතෙන් හිමිවිමේ වාතාවරණය වත්මන් රජය විසින් සකස් කර ඇති බව මංගල සමරවීර අමාත්‍යවරයා වැඩිදුරයටත් පැවසීය.", "URL": "https://sinhala.adaderana.lk/news.php?nid=96864", "Category": null, "Parent URL": null}