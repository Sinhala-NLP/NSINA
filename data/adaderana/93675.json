{"Source": "Adaderana", "Timestamp": "August 2, 2018 01:14 pm", "Headline": "ගුවන් ප්‍රහාරයකින් ධීවරයින් 09ක් මරුට", "News Content": "සෞදි ගුවන් ප්‍රහාරයකින් යේමනයේ ධීවරයින් 09 දෙනෙකු ජීවිතක්ෂයට පත්ව තිබේ. යේමනයේ හියුඩයිඩා වෙරළට ආසන්න මුහුදු ප්‍රදේශයේ ධීවරයින් ගමන්ගත් බෝට්ටුවකට ඊයේ(01) දින අදාළ ප්‍රහාරය එල්ල වී ඇති බව විදෙස් මාධ්‍ය සඳහන් කළේය. මේ අතර පෙරේදා දිනද සෞදි ගුවන් හමුදාව විසින් යේමනයේ වරාය නගරයට එල්ල කළ ප්‍රහාරයකින් සිවිල් වැසියන් සිව් දෙනෙකු මිය ගියේය. එමෙන්ම එදින යේමනයේ බානි සාඩ් ප්‍රදේශයට සෞදි ගුවන් හමුදාව විසින් ප්‍රහාර එල්ල කර ඇති බව සඳහන්ය. 2015 මාර්තු මාසයේ සිට සෞදි රජය විසින් එල්ල කළ ප්‍රහාර වලින් යේමන සිවිල් වැසියන් ලක්ෂ 06කට පමණ මියයෑම් හා තුවාල ලැබීම් සිදුව ඇති බව මානව හිමිකම් නිරීක්ෂකයින් පෙන්වාදී තිබේ.", "URL": "https://sinhala.adaderana.lk/news.php?nid=93675", "Category": null, "Parent URL": null}