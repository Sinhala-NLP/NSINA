{"Source": "Adaderana", "Timestamp": "February 1, 2017 09:16 am", "Headline": "මුදල් ආරවුල මරණයෙන් කෙලවර වෙයි", "News Content": "වැලිගෙපොළ, විකිරාවිට ප්‍රදේශයේ සිදුකළ මනුෂ්‍ය ඝාතනයක් සම්බන්ධයෙන් සැකකරුවෙකු අත්අඩංගුවට ගෙන තිබේ.වැලිගෙපොළ පොලීසියට ලද තොරතුරක් මත සිදුකළ විමර්ශනයක් අනුව ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මුදල් ආරවුලක් මත පුද්ගලයින් දෙදෙනෙකු අතර ඇතිවූ ආරවුලක් හේතුවෙන් අදාළ මනුෂ්‍ය ඝාතනය සිදුව ඇති බව අනාවරණය වී තිබේ.ඝාතනයට ලක්ව ඇත්තේ විකිරාවිට, හටන්ගල ප්‍රදේශයේ පදිංචිව සිටි 54 හැවිරිදි අයෙක් බව සඳහන් වේ. සිද්ධියට අදාළව අත්අඩංගුවට ගත් සැකකරු සම්බන්ධයෙන් වැලිගෙපොළ පොලිසීය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=68914", "Category": null, "Parent URL": null}