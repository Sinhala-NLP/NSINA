{"Source": "Adaderana", "Timestamp": "July 13, 2018 04:41 pm", "Headline": "වංගෙඩිගලකන්ද තරණය කළ තරුණයින් 10ක් ගින්නකට මැදි වෙයි", "News Content": "බදුල්ල, හල්දුම්මුල්ල, වංගෙඩිගලකන්ද නැරඹීමට ගිය තරුණයින් 10 දෙනෙකු එම කන්ද මුදුනේ පැතිර යන ගින්නකට මැදි වී ඇති බව අද දෙරණ වාර්තාකරු පවසයි. බදුල්ල දිස්ත්‍රික් ආපදා කළමනාකරණ ඒකකය සඳහන් කළේ එම පිරිස මුදා ගැනීම සඳහා දියතලාව යුද හමුදා කඳවුරේ භට පිරිසක්, ආපදා කළමනාකරණ ඒකකයේ නිලධාරීන් සහ ප්‍රාදේශී ලේකම් කාර්යාලයේ පිරිසක් වන විටත් පිටත්ව ගොස් ඇති බවයි. පිළියන්ඳල ප්‍රදේශයේ පදිංචි මෙම තරුණයින් දස දෙනා අද(13) උදෑසන මෙම සංචාරයට එකව තිබේ. කන්ද මුදුනේ ගින්න ව්‍යාප්ත වී ඇති අතර, ඔවුන් දුරකථන මාර්ගයෙන් අදාළ අංශයන් වෙත දැනුම් දීමෙන් අනතුරුව කන්දෙන් පහලට බැසීමට අවශ්‍ය උපදෙස් ආරක්ෂක අංශවලින් ලබා දී තිබේ. කෙසේ වෙතත් ගින්න ඉතා ඉක්මනින් ව්‍යාප්ත වීම නිසා ඉතා අසීරුවෙන් ෆයිනස් කැලය අයිනෙන් පහලට බැසීමට මෙම තරුණයින්ට හැකියාව ලැබී ඇති බව ද මේ වන විට වාර්තා වෙයි.", "URL": "https://sinhala.adaderana.lk/news.php?nid=92505", "Category": null, "Parent URL": null}