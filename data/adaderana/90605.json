{"Source": "Adaderana", "Timestamp": "June 9, 2018 08:07 am", "Headline": "ආපදාවන්ගෙන් පීඩාවට පත්වුන අයට රුපියල් මිලියන 60 ක් ගෙවලා අවසන්", "News Content": "‍ආපදා තත්වයෙන් පිඩාවට පත්වූ ජනතාවට වන්දි ලෙස රුපියල් මිලියන 60ක් පමණ මුදලක් මේ වන විට ගෙවා අවසන් කර ඇති බව ජාතික ආපදා සහන සේවා මධ්‍යස්ථානය පවසයි. ආපදාවට පත්වූ පිරිස් සදහා රුපියල් 10,000ක අත්තිකාරම් මුදලක් ලබාදීමේ කටයුතු දිස්ත්‍රික් මට්ටමින් සිදුකරන බව එම මධ්‍යස්ථානයේ අධ්‍යක්ෂ චමින්ද පතිරාජ මහතා සඳහන් කළේය. අදාළ ප්‍රතිපාදන දිස්ත්‍රික් හා ප්‍රදේශය ලේකම්වරුන් හරහා සිදුකරනු ලබන බව සඳහන්ය. ජාතික ස්වාභාවික රක්ෂණාවරණ වැඩසටහන යටතේ ආවරණය වන ආපදාවන් සඳහා රුපියල් මිලියන 70ක මුදලක් මේ වන විට ලබාදී ඇති බව චමින්ද පතිරාජ මහතා සඳහන් කළේය. එම ආවරණ වැඩසටහන යටතේ ආවරණය නොවන ආපදාවන් සඳහා ආපදාවට ලක්වූ දිස්ත්‍රික්ක 25ම ආවරණය වන පරිදි රුපියල් මිලියන 32ක මුදලක් ලබාදී ඇති බව සඳහන්ය. එමෙන්ම තවමත් කඳවුරු වල සිටින ජනතාවට අවශ්ය5 පහසුකම් සහ ඔවුන් නැවත නිවෙස් වෙත පදිංචිවීමට යාමේදී අවශ්‍ය සියලු පහසුකම් සැපයීමට කටයුතු යොදා ඇති බව ජාතික ආපදා සහන සේවා මධ්‍යස්ථානයේ අධ්‍යක්ෂ චමින්ද පතිරාජ මහතා සඳහන් කළේය.", "URL": "https://sinhala.adaderana.lk/news.php?nid=90605", "Category": null, "Parent URL": null}