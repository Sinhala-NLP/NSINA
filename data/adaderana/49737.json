{"Source": "Adaderana", "Timestamp": "March 4, 2015 03:52 pm", "Headline": "මියන්මාර අත්අඩංගුවේ සිටින ධීවරයින් බේරාගන්නවා", "News Content": "මියන්මාර අත්අඩංගුවේ පසුවන ශ්‍රී ලංකා ධීවරයින් බේරා ගැනීමට අවශ්‍ය පියවර ගෙන ඇති බව ස්වදේශ කටයුතු සහ ධීවර අමාත්‍ය ජෝසප් මයිකල් පෙරේරා මහතා පවසයි.අමාත්‍යවරයා පැවසුවේ ධීවරයින් අතර විෂම අදහස් පැවතීම එම ක්‍රියාවලියට බාධාවක් වී ඇති බවයි.අත්අඩංගුවේ සිටින ඇතැම් ධීවරයින් යාත්‍රා නොමැතිව නැවත ශ්‍රී ලංකාවට පැමිණීම ප්‍රතික්ෂේප කර ඇති බව ජෝසප් මයිකල් පෙරේරා අමාත්‍යවරයා පවසයි.ධීවරයින් අතර එකඟතාවක් පවතින්නේ නම් ඔවුන් කඩිනමින් නිදහස් කර ගැනීමට හැකිවනු ඇති බව මියන්මාර අත්අඩංගුවේ සිටින ධීවරයින්ගේ පවුල් වල නියෝජිතයින් පිරිසක් සමඟ ධීවර අමාත්‍යංයේ පැවති සාකච්ජාවක දී අමාත්‍යවරයා සඳහන් කළේය.මුහුදු සීමා උල්ලංඝණය කිරීම හේතුවෙන් පසුගිය ඔක්තෝම්බර් 06වනදා ත්‍රිකුණාමලය සහ කුඩාවැල්ල ධීවර වරායන්හි සිට ධීවර කටයුතු සඳහා පිටත්ව ගිය ධීවරයින් 17දෙනෙකු මියන්මාර බලධාරීන් විසින් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=49737", "Category": null, "Parent URL": null}