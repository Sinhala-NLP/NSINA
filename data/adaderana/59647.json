{"Source": "Adaderana", "Timestamp": "April 30, 2016 08:35 am", "Headline": "කෙන්යාවේ ගොඩනැගිල්ලක් කඩා වැටී 3ක් මරුට", "News Content": "කෙන්යාවේ මහල් 06ක ගොඩනැගිල්ලක් කඩා වැටී තිබේ.එරට නයිරෝබි අගනුවර පිහිටි ගොඩනැගිල්ලක් මෙලෙස කඩා වැටී ඇති බව විදෙස් මාධ්‍ය වාර්තා කරයි.දැනට වාර්තා වී ඇති අන්දමට අනතුරෙන් පුද්ගලයින් තිදෙනෙකු මියගොස් ඇති බවට තහවුරු වී ඇති බව සඳහන්ය.ගොඩනැගිල්ල තුළ සිටි බොහෝ දෙනෙක් ගොඩනැගිල්ල කඩාවැටෙනවාත් සමගම ඉන් පැන ගොස් දිවි බේරාගෙන තිබේ.අධික වර්ෂාවත් සමග ඇතිවූ නාය යාමක් හේතුවෙන් මෙම ගොඩනැගිල්ල කඩා වැටී ඇති බව විදෙස් මාධ්‍ය වාර්තා කරයි.නටඹුන් අතර සිරවී සිටි 50 දෙනෙකු මුදාගැනීමට එරට සහන සේවා කණ්ඩායම් සමත්ව තිබේ.ළමුන් තිදෙනෙකු අතුරුදන් වී ඇති බවට ද තොරතුරු වාර්තා වී ඇති බව සඳහන්ය.", "URL": "https://sinhala.adaderana.lk/news.php?nid=59647", "Category": null, "Parent URL": null}