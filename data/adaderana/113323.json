{"Source": "Adaderana", "Timestamp": "July 4, 2019 07:37 am", "Headline": "ආවා කල්ලියේ තවත් වැඩක්ද?", "News Content": "යාපනය, සංගානෙයි ප්‍රදේශයේ වෙළඳ සැළකට කිසියම් පිරිසක් පෙට්‍රල් බෝම්බ ගසා ඇති බව යාපනය ආරක්ෂක අංශ පවසයි. ඊයේ(03) රාත්‍රීයේ මෙම ප්‍රහාර එල්ල වී ඇති බව අද දෙරණ වාර්තාකරු පවසයි. යාපනය ආරක්ෂක අංශ පැවසූවේ අදාළ ප්‍රහාරයෙන් වෙළඳ සැළ ඉදිරිපස ගිනි ගෙන ඇති අතර, වෙළඳ සැළ තුළ තිබු භාණ්ඩවලටද හානිවි ඇති බවයි. අනතුරින් වෙළඳ සැළ ඉදිරිපස සිටි දරුවන් දෙදෙනෙකුට හා වැඩිහිටියෙකුට සුළු තුවාල සිදුව ඇති බවද ආරක්ෂක අංශ පැවසූහ. යතුරුපැදියකින් පැමිණි දෙදෙනෙකු ප්‍රහාරය සිදුකොට පළාගොස් ඇති බවද ආරක්ෂ අංශ සදහන් කළේය. අදාළ ප්‍රහාරය ආවා කල්ලියේ ප්‍රහාරයක් බවට සැක පළ කරන අතර, සිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=113323", "Category": null, "Parent URL": null}