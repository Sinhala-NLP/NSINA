{"Source": "Adaderana", "Timestamp": "October 26, 2017 10:49 am", "Headline": "මෙරට මුහුදු සීමා සිතියම් ගත කිරීමේ දෙවන අදියර ඇරඹේ", "News Content": "මෙරට මුහුදු සීමාව සිතියම් ගත කිරීමේ වැඩසටහනේ දෙවන අදියර අද(26) ආරම්භ වේ.ඉන්දීය නාවික හමුදාව සහ ශ්‍රී ලංකා නාවික හමුදාව ඒකාබද්ධව ඊට අදාළ මැනීම් කටයුතු සිදුකිරීමට නියමිතය.ලබන දෙසැම්බර් 21 වන දින දක්වා දෙවන අදියරේ මැනීම් කටයුතු සිදුකරන බව නාවික හමුදා මාධ්‍ය ප්‍රකාශක කමාන්ඩර් ලංකානාත් දිසානායක මහතා පැවසීය.ඒ අනුව කොළඹ සිට ගාල්ල දක්වා බස්නාහිර සහ දකුණු වෙරළ තීරය සිතියම් ගත කරන බව නාවික හමුදා මාධ්‍ය ප්‍රකාශකවරයා වැඩිදුරටත් පැවසීය.පසුගිය වසරේ මැයි මාසයේදී මාස එකහමාරක පමණ කාලයක් ඉන්දීය නෞකාවක් යොදාගනිමින් මැනීම් කටයුතු සිදුකළ අතර දෙවන අදියරේ මැනීම් කටයුතු සඳහා ද ඉන්දීය නෞකාවක සහය හිමි වේ.මෙමගින් ඉන්දු - ශ්‍රී ලංකා නාවික හමුදාවට මෙන්ම සියලු මුහුදු යාත්‍රිකයන්ට අවශ්‍ය තොරතුරු ලබාගත හැකි වන බව නාවික හමුදා මාධ්‍ය ප්‍රකාශක කමාන්ඩර් ලංකානාත දිසානායක මහතා සඳහන් කළේය.", "URL": "https://sinhala.adaderana.lk/news.php?nid=79147", "Category": null, "Parent URL": null}