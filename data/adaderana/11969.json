{"Source": "Adaderana", "Timestamp": "November 6, 2010 12:49 pm", "Headline": "උසස් පෙළ ප්‍රතිඵල පාසල් නිවාඩුවට පෙර නිකුත්වෙයි", "News Content": "පසුගිය අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල ලබන පාසල් නිවාඩුවට පෙර නිකුත් කරන බව විභාග කොමසාරිස් ජනරාල් අනුර එදිරිසිංහ මහතා පවසයි. මෙවර පාසල් නිවාඩුව දෙසැම්බර් 9 වැනිදා ලබා දීමට නියමිත බව ඔහු සඳහන් කළේය. ඊට පෙර උසස් පෙළ විභාගයේ ප්‍රතිඵල නිකුත් කිරීමට හැකි වනු ඇති බවට ඔහු විශ්වාසය පළ කර සිටියි. පසුගිය අගෝස්තු මස 9 වැනිදා සිට සැප්තැම්බර් මස 3 වැනිදා දක්වා උසස් පෙළ විභාගය පැවැත්වුණි. ඒ සඳහා අයදුම් කර තිබූ පාසල් සහ පෞද්ගලික අයදුම්කරුවන් සංඛ්‍යාව 268, 933කි. අදියර තුනක් යටතේ විභාග ප්‍රශ්න පත්‍ර ඇගයීම් කටයුතු සිදු කෙරුණු අතර එහි දෙවන අදියර සැප්තැම්බර් මස 24 වැනිදා දක්වා සිදු කෙරුණි.", "URL": "https://sinhala.adaderana.lk/news.php?nid=11969", "Category": null, "Parent URL": null}