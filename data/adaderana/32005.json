{"Source": "Adaderana", "Timestamp": "February 28, 2013 05:56 pm", "Headline": "ඒෂියන් පේන්ට්ස් වෙතින් අමුත්තන්ට විනෝදය සමග දැනුම", "News Content": "Architect 2013 2013 ප‍්‍රදර්ශනයේ ඒෂියන් පේන්ට්ස් ප‍්‍රදර්ශන කුටිය ඉන්දියාව මධ්‍යස්ථාන කරගත් තීන්ත නිෂ්පාදනයේ දැවැන්තයෙකු වන ඒෂියන් පේන්ට්ස් සමාගම ආර්කිටෙක්ට් 2013 ප‍්‍රදර්ශනයේදී “සියිරොයාල් ප්ලේ” තීන්ත මාලාව පිළිබඳව දැනුවත් කිරීම සඳහා යොදාගත් අති නවීණ ප‍්‍රදර්ශන තාක්ෂණය තුළින් වර්ණ භාවිතය පිළිබඳව දැනුමක් ලබා ගැනීමට තම ප‍්‍රදර්ශන කුටියට පැමිණි අමුත්තන්ට අවස්ථාව හිමිවිය. මෙහිදී, ත‍්‍රිමාන වීඩියෝ ප‍්‍රක්ෂේපණ අනුරූපණයන් යොදා ගැණුනි. සිත් ඇද ගන්නා මෙම නවීන ප‍්‍රදර්ශන තාක්ෂණයෙන් ඕනෑම මතු පිටක් සැබෑ ක‍්‍රියාශීලි වීඩියෝ ප‍්‍රදර්ශකයක් බවට හැරවිය හැකිවේ. මෙම තාක්ෂණය භාවිතා කිරීම මගින් ඒෂියන් පේන්ට්ස් ප‍්‍රදර්ශන කුටියට පැමිණි අමුත්තන්ට සිය බිත්තිවල, ගෘහ භාණ්ඩවල මෙන්ම උපාංගවල වර්ණ හා රටා වෙනස් කරමින් ලබා ගත හැකි ප‍්‍රතිඵල පිළිබඳව අවබෝධයක් ලබා ගැනීමට හැකි විය. “කාමරයක් තුළ තීන්තවල රටා පෙනෙන ආකාරය බලා ගැනීමට හොඳම ක‍්‍රමය ඇති සැටියෙන්ම ඒවා ප‍්‍රදර්ශනය කිරීමයි. බිත්තිවල ඇත්තටම තීන්ත අලේපනය නොකර එම මැවීම කළ හැකි සමීපතම ක‍්‍රමය වීඩියෝ අනුරූපනයයි.” යනුවෙන් මේ පිළිබඳව අදහස් දක්වමින් ඒෂියන් පේන්ට්ස් සමාගමේ මෙරට අධ්‍යක්ෂ සහ සාමාන්‍යාධිකාරී, ජෝසෆ් එල්. පුලිකොට්ටිල් මහතා පැවසීය. “මෙරට ප‍්‍රදර්ශනයකදී පළමු වතාවට මෙම තාක්ෂණය ප‍්‍රදර්ශනයට පැමිණි අයට භාවිතා කිරීමට අවස්ථාව උදාවූයේ මෙහිදීයි.” ඒෂියන් පේන්ට්ස් ප‍්‍රදර්ශන කුටිය වාර්ෂිකව පැවැත්වෙන ආර්කිටෙක්ට් ප‍්‍රදර්ශනයේ ඉතා ජනපි‍්‍රය කුටියකි. මෙම කුටිය මෙවර වෙන්වූයේ සමාගමේ අසමසම විශේෂ ප‍්‍රතිඵලදායී “රොයාල් ප්ලේ” තීන්ත ප‍්‍රදර්ශනය කිරීම සඳහායි. මෙම තීන්ත මගින් අභ්‍යන්තර බිත්ති ඉතාමත් නිර්මාණශීලි ලෙස බිත්ති කඩදාසියක් මෙන් වර්ණ ගැන්වීමේ හැකියාව තිබේ. ඒෂියන් පේන්ට්ස් සමාගමේ විප්ලවීය මෙන්ම නිර්මාණශීලී “රොයාල් ප්ලේ” සහිරොයාල් ප්ලේ මෙටලික්ස් තීන්ත භාවිතා කරන්නන්ට සිත් ඇදගන්නා අයුරින් බොහෝ නිර්මාණාත්මක ප‍්‍රතිඵල උදාකර ගත හැකිය. මේවා අතර “Weaving”, “Dapple”, “Crinkle”, “Canvas”, “Ragging”, “Spatula”, “Sponging”, “Combing”, “Colourwash”, “Brushing” වැනි සිත්ගන්නා සුළු නිමාවන් ඇත. මෙම විවිධ නිමාවන් හා වර්ණ සංයෝජනයන් හේතුවෙන් “රොයාල් ප්ලේ” භාවිතා කිරීමෙන් අභ්‍යන්තර බිත්තිවල ස්වභාවයන් 150 දක්වා නිර්මාණශීලි ලෙස ලබාගැනීමේ අවස්ථාව එම තීන්ත භාවිතා කරන්නන්ට හිමිවේ. මෙම නිෂ්පාදන සඳහා සමාගමේ කුටිය වෙන්කිරීමට තීරණය කරන ලද්දේ මෙම නිෂ්පාදන මාලාව යටතේම තව තවත් නව නිමාවන් ළඟදීම හඳුන්වාදීමට සමාගම සැලසුම් කර තිබීම යැයිද පුලිකොට්ටිල් මහතා අනාවරණය කළේය. තම ප‍්‍රථම විදේශීය ඒකකය ලෙස ඒෂියන්ස් පේන්ට්ස් ලංකා සමාගම ස්ථාපිත කළ ඉන්දියාවේ මහත් පිළිගැනීමකට ලක් වූ බහු ජාතික සමාගමක් වන ඒෂියන්ස් පේන්ට්ස් සමාගම රටවල් 24 ක මෙහෙයුම් කටයුතු පවත්වා ගෙන යයි. ශ‍්‍රී ලංකාව තුළ නිෂ්පාදනය සහ අලෙවියේ පුළුල් පරාසයක විහිදුනු ඒෂියන් පේන්ට්ස්ලිරොයාල් ලික්ලැසික් සහිප‍්‍රීමියම් ඉන්ටීරියර් ඉමල්ෂන් තීන්තල රොයාල් ප්ලේ සහ රොයාල් ප්ලේ මෙටැලික්ස්, බාහිර බිත්ති මත ආලේප කරන “වෙදර්ටෆ්”, “වෙදර්ටෆ් අල්ටිමා” පිරිමැසුම්දායක ඉමල්ෂන් තීන්ත වර්ගයක් වන ඩෙකෝරා, ඉකොනොමි ඉමල්ෂන් තීන්ත, පර්මොග්ලේස් වාර්නිෂ්, දැව නිමැවුම් ආලේපන, එනැමල් තීන්ත, තිනර්, කාර්මික තීන්ත, ලැකර්, ෆිලර් සහ වෝල් පුටි නිෂ්පාදනය කර අලෙවි කරයි.", "URL": "https://sinhala.adaderana.lk/news.php?nid=32005", "Category": null, "Parent URL": null}