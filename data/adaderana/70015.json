{"Source": "Adaderana", "Timestamp": "February 23, 2017 03:55 pm", "Headline": "අමෙරිකාවේ මාර්ගෝපදේශන මෙක්සිකෝව හෙළාදකී", "News Content": "නීති විරෝධී සංක්‍රමණිකයින් පිටුවහල් කිරීම සඳහා අමෙරිකාව නිකුත් කළ නව මාර්ගෝපදේශන මාලාව මෙක්සිකෝව දැඩි ලෙස හෙළා දැක තිබේ.මෙක්සිකානු රජය පෙන්වා දෙන්නේ අදාළ මාර්ගෝපදේශන ප්‍රායෝගික නොවන බවයි.නිසි ලේඛන නොමැති සංක්‍රමණිකයින් අත්අඩංගුවට ගෙන පිටුවහල් කිරීම සඳහා අමෙරිකානු ජනාධිපති ඩොනල්ඩ් ට්‍රම්ප් ආරක්ෂක අංශ වෙත පසුගියදා උපදෙස් මාලාවක් නිකුත් කර තිබුණි. අමෙරිකාව තුළ මේ වන විට නීති විරෝධී සංක්‍රමණිකයින් මිලියන 11කට අධික පිරිසක් ජීවත් වන අතර එම පිරිස අතර මෙක්සිකානුවන් ද වන බව සඳහන්ය.කෙසේවෙතත් මෙක්සිකෝවේ විදේශ කටයුතු අමාත්‍යවරයා ප්‍රකාශ කර ඇත්තේ අමෙරිකානු රජය විසින් ගත් අදාළ ඒකාපර්ශ්වික තීන්දුව තම රජයට පිළිගත නොහැකි බවයි.", "URL": "https://sinhala.adaderana.lk/news.php?nid=70015", "Category": null, "Parent URL": null}