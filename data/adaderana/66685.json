{"Source": "Adaderana", "Timestamp": "December 3, 2016 03:18 pm", "Headline": "ගම්පහ හිටපු සභාපති රෝහලේ", "News Content": "පළාත් පාලන නියෝජිතයින්ගේ විරෝධතාව අතරතුර පොලීසිය එල්ල කළ කඳුළු ගෑස් ප්‍රහාරයෙන් තුවාල ලැබූ ගම්පහ ප්‍රාදේශීය සභාවේ හිටපු සභාපති රංජිත් ගුණවර්ධන මහතා රෝහල් ගත කර තිබේ.හිටපු සභාපතිවරයා මේ වන විට ප්‍රතිකාර සඳහා කොළඹ ජාතික රෝහලේ හදිසි අනතුරු අංශය වෙත ඇතුළත් කර ඇති බව වාර්තා වේ.කෙසේ වෙතත් ඔහුගේ තත්ත්වය බරපතළ නොවන බව ද රෝහල් ආරංචි මාර්ග සඳහන් කර සිටියේය.අද පෙරවරුවේ පාර්ලිමේන්තුවට පිවිසෙන මාර්ගය ආසන්නයේදී උද්ඝෝෂණයේ නිරත මෙම පළාත් පාලන නියෝජිතයින්ට පොලිසිය විසින් කඳුළු ගෑස් සහ අධි පීඩන ජල ප්‍රහාරයක් එල්ල කළේය.මේ අතර පාර්ලිමේන්තුව පිවිසුම් මාර්ගයේදී පළාත් පාලන ආයතන නියෝජිතයින්ට එල්ල වූ කඳුළු ගෑස් සහ අධි පීඩන ජල ප්‍රහාරය සම්පූර්ණයෙන්ම හෙළා දකින බව හිටපු ජනාධිපති මහින්ද රාජපක්ෂ මහතා පවසයි.හම්බන්තොට ප්‍රදේශයේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින් හිටපු ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=66685", "Category": null, "Parent URL": null}