{"Source": "Adaderana", "Timestamp": "February 18, 2013 09:01 am", "Headline": "මාකර් පෑනේ බෝම්බයක්!", "News Content": "පනාමුර, වලල්ගොඩ ප්‍රදේශයේ දී පුපුරණ ද්‍රව්‍ය කිහිපයක් සමග සැකකරුවකු අත්අඩංගුවට ගෙන තිබේ. ඇඹිලිපිටිය පොලිස් ස්ථානයේ පාරිසරික පොලිස් ඒකකයට ලද තොරතුරක් අනුව සිදුකළ විමර්ශනයක දී මෙම පුපුරණ ද්‍රව්‍ය සොයාගෙන ඇති බව ඇති බව සඳහන්ය. මෙහිදී සීෆෝ අධිබලැති පුපුරණ ද්‍රව්‍ය ග්‍රෑම් 100 ක්, බෝම්බයක් සවි කරන ලද \"මාකර්\" පෑනක්, බෝර දොළහේ පතුරම් තුවක්කුවක්, සේවා නූල් තොගයක්, පැරා බෝම්බයක් සොයාගෙන ඇති බව පොලීසිය සඳහන් කළේය. අත්අඩංගුවට ගත් සැකකරු 37 හැවිරිදි ඇඹිලිපිටිය ප්‍රදේශයේ පදිංචිකරුවෙකු බව සඳහන්ය. සැකකරු අද (18) දින ඇඹිලිපිටිය මහේස්ත්‍රාත් හමුවට ඉදිරිපත් කිරීමට නියමිතය. පනාමුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31724", "Category": null, "Parent URL": null}