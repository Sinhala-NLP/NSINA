{"Source": "Adaderana", "Timestamp": "August 19, 2019 09:28 am", "Headline": "‍අළුබදුනේ දෙවන තරගය ජය පරාජයකින් තොරව අවසන්", "News Content": "අළුබදුන ටෙස්ට් ක්‍රිකට් තරගාවලියේ දෙවන තරගය ජය පරාජයකින් තොරව අවසන් වී ඇත. ලෝඩිස් ක්‍රිඩාංගණයේ පැවැති මෙම තරගයේ ඔස්ට්‍රේලියානු කණ්ඩායමේ නායකයාගේ ආරාධනයෙන් ප්‍රථමයෙන් පන්දුවට පහරදුන් එංගලන්ත කණ්ඩායම සිය පළමු ඉනිම සඳහා සියලු දෙනා දැවී ලකුණු 258ක් ලබා ගත්තේය. ඊට පිළිතුරු ලෙස ඔස්ට්‍රේලියානු කණ්ඩායම සිය පළමු ඉනිම සඳහා සියලු ක්‍රීඩකයින් දැවී ලබාගත්තේ ලකුණු 250ක් පමණයි. ලකුණු08ක වාසියක් ද සමඟින් සිය දෙවන ඉනිම ආරම්භ කළ එංගලන්ත ක්‍රීඩකයින් කඩුලු 06කට ලකුණු 258ක් ලබා සිටියදී පන්දුවට පහරදීමේ අවස්ථාව ඔස්ට්‍රේලියානු කණ්ඩායමට ලබා දුන්නේය. ඒ අනුව ලකුණු 267 ජයග්‍රාහී ඉලක්කයක් හඹා ගිය ඔස්ට්‍රේලියානු කණ්ඩායමට පස්වන සහ අවසන් දිනය නිමාවන විට කඩුලු 06කට ලබාගත හැකි වුයේ ලකුණු 154ක් පමණයි.", "URL": "https://sinhala.adaderana.lk/news.php?nid=116882", "Category": null, "Parent URL": null}