{"Source": "Adaderana", "Timestamp": "May 20, 2016 10:58 pm", "Headline": " ශ්‍රී ලංකා කණ්ඩායම අසරණවෙයි", "News Content": "ශ්‍රී ලංකා - එංගලන්ත ටෙස්ට් තරඟාවලියේ පළමු තරගයේ පළමු ඉනිම ක්‍රීඩා කළ ශ්‍රී ලංකා කණ්ඩායම සියලු දෙනා දැවී ලකුණු 91ක් ලබා ගැනීමට සමත් විය.ඒ එංගලන්ත කණ්ඩායම පළමුට ඉනිමට සියලු දෙනා දැවී ලබාගත් ලකුණු 298ට පිළිතුරු ලෙසය.ශ්‍රී ලංකා කණ්ඩායම වෙනුවෙන් ඇන්ජලෝ මැතිව්ස් ලකුණු 34ක්, ලහිරු තිරිමාන්න ලබාගත් ලකුණු 24 හැරුණු විට සෙසු පිතිකරුවන් අඩු ලකුණු සංඛ්‍යාවකට දැවී ගියේය. ජේම්ස් ඇන්ඩර්සන් ලකුණු 16ට කඩුලු 5ක් දවාගත්තේයඑංගලන්ත පිල වෙනුවෙන් ජේ.එම් බෙයර්ස්ටොව් ලකුණු 140ක් ලබාගත් අතර පන්දු යැවිමේදී දසුන් ශානක ලකුණු 46ට කඩුලු 3ක් දවා ගන්නා ලදී.ඒ අනූව ශ්‍රී ලංකා කණ්ඩායම එංගලන්ත පිලට වඩා දෙවන ඉනිමේදී තවත් ලකුණු 207ක් පිටුපසින් සිටියි.මෙම තරඟයේ කාසියේ වාසිය දිනුවේ ශ්‍රී ලංකා නායකයා වන අතර අද තරඟයේ දෙවන දිනයයි.", "URL": "https://sinhala.adaderana.lk/news.php?nid=60329", "Category": null, "Parent URL": null}