{"Source": "Adaderana", "Timestamp": "December 23, 2010 08:44 am", "Headline": "රුසියාව හා න්‍යෂ්ටික අවි ගිවිසුමට අමෙරිකාවේ අනුමැතිය", "News Content": "රුසියාව සමග වූ න්‍යෂ්ටික අවි සම්බන්ධ ගිවිසුමට අමෙරිකානු ‍සෙ‍නට් මණ්ඩලයේ අනුමැතිය හිමිව තිබේ. මෙම ගිවිසුමට අනුමැතිය ලබාදීම දීර්ඝ කාලයක සිට ප්‍රමාද විය. රුසියාව සහ අමෙරිකාව තුළ න්‍යෂ්ටික අවි අවම කිරීම මෙම ගිවිසුමේ අරමුණ වී ඇත. මේ යටතේ දෙරට අතර පුපුරණ ද්‍රව්‍ය අඩංගු මිසයිල ශීර්ෂ 30%න් අඩු කිරීමට නියමිතය. මාසයක පමණ කාලයක් සෙනට් මණ්ඩලයේ පැවති විවාද වලින් පසු ඊයේ(22) පැවති ඡන්ද විමසීමේදී ගිවිසුමට පක්ෂව ඡන්ද 71ක් ලැබුණු අතර ඊට විරුද්ධව ලැ‍බුණේ ඡන්ද 26ක් පමණි.", "URL": "https://sinhala.adaderana.lk/news.php?nid=13036", "Category": null, "Parent URL": null}