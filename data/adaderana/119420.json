{"Source": "Adaderana", "Timestamp": "September 18, 2019 05:05 pm", "Headline": "ඉන්දියාව පුරා අධික වැසි - 30ක් මරුට", "News Content": "මේ දිනවල ඉන්දියාවට මෝසම් වර්ෂාවෙන් දැඩි බලපෑම එල්ල වී තිබේ. ඒ හේතුවෙන් පූජනීය නගරයක් වන වරණාසි පූජා භූමියේ කොටසක්ද ගංවතුරෙන් යට වී ඇති බව විදෙස් වාර්තාවල සඳහන් වෙයි. හින්දු ජාතිකයන් අතර වන්දනීය ගංගාවක් වන ගංගා නදිය ධාරණිපාත වැසි සමගින් පිටාර මට්ටමට ලගා වී ඇති බවට වාර්තා වෙයි. ඉන්දීය පූජනීය නගරයක් වන වරණාසි හී වන්දනාවේ ගොස් සිටින බැතිමතුන් හා සංචාරකයන් දැඩි පීඩාවට පත්ව ඇති බවට සඳහන් වෙයි. ඉහළ යන ජල මට්ටම හේතුවෙන් දැනටමත් ගංගා නදිය අසබඩ බිම් ප්‍රදේශ ජලයෙන් යටවී තිබේ. වරණාසි හින්දු සිද්ධස්ථානය පිහිටි ප්‍රදේශය ද ගංවතුරෙන් බලපෑම් එල්ල වූ කලාපයට අයත්. එහි පැමිණි සංචාරකයන් දණක් තරම් ජලයේ ගිලී එහා මෙහා යන ආකාරය ඉන්දීය පුවත් වාර්තා කළේ මෙලෙසින්. ඉන්දියාව පුරා ප්‍රෙද්ශ රැසකට බලපා ඇති ධාරාණිපාත වැසි හේතුවෙන් දැනටමත් එහි විශාල පිරිසක් පීඩාවට පත්ව සිටියි. ඉන් ඇති වූ අනතුරුවලින් මියගිය පිරිස 300කට අධිකයි.", "URL": "https://sinhala.adaderana.lk/news.php?nid=119420", "Category": null, "Parent URL": null}