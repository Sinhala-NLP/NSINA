{"Source": "Adaderana", "Timestamp": "November 19, 2013 08:56 am", "Headline": "පොලිස් නිලධාරියාගේ බිරිඳ දුෂණය කළ චූදිතයාට වසර 22ක සිරදඬුවමක්  ", "News Content": "පොලිස් නිලධාරියෙකුගේ බිරිඳක් බලහත්කාරයෙන් දූෂණය කිරීමේ සිද්ධියක් සම්බන්ධයෙන් වරදකරු වු පුද්ගලයෙකුට අනුරාධපුර මහාධිකරනය වසර 22ක සිරදඬුවමක් ලබාදී තිබේ. අදාළ නඩුව ඊයේ(18) කැඳවු අවස්ථාවේ දී මහාධිකරණ විනිසුරු ධම්මික ගලේපොළ මහතා විසින් අදාළ විත්තිකරුට බරපතළ වැඩ සහිත වසර විසි දෙකක සිරදඬුවමක් ලබා දී ඇති බව අද දෙරණ අධිකරණ වාර්තාකරු සඳහන් කරයි. ඊට අමතරව මුදලින් රුපියල් 3000ක දඩයක් ගෙවන ලෙස ද එම මුදල නොගෙවන්නේ නම් තවත් මාස තුනක සිරදඬුවමක් ද නියම කර තිබේ. 2010 වසරේ අප්‍රේල් මස 17 වන දින හෝ ඊට ආසන්න දිනක විත්තිකරු විසින් මෙම අපරාධය සිදුකර ඇති බවට නීතිපතිවරයා විසින් මහාධිකරණය හමුවේ අධි චෝදනා තුනක් ගොනුකර තිබුණි. අනුරාධපුර, වන්නියන්කුලම ප්‍රදේශයේ පදිංචි 32 හැවිරිදි පුද්ගලයෙකුට මෙම දඬුවම නියම වී තිබේ.", "URL": "https://sinhala.adaderana.lk/news.php?nid=38952", "Category": null, "Parent URL": null}