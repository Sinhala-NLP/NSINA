{"Source": "Adaderana", "Timestamp": "November 16, 2017 07:33 pm", "Headline": "බුලත් විටත් එක්ක ඉතුරු සල්ලිත් කාලා වෙච්ච දේ ", "News Content": "කලබලය නිසා බුලත් විටක් සමග රුපියල් විස්සේ කොළ දෙකක් හපා කැමෙන් සිදු වු අපුරු සිදු විමක් අද(16) දින හෙම්මාතගමින් වාර්තා විය.හෙම්මාතගම නගරයේ ප්‍රසිද්ධ වෙළෙද සැලකින් බුලත් විටක් මිලට ගත් පුද්ගලයෙකුට වෙළෙද සැල් හිමියා විසින් එහි ඉතිරි මුදල වශයෙන් රුපියල් 20 කොළ දෙකක් ලබා දී තිබේ.ඒ මොහොතේ බුලත්විට හනිකට කටේ ඔබා ගත් එම පුද්ගලයා කඩිනමින් කඩෙන් පිට වී ගොස් ඇත.ටික දුරක් යනවිට තමන් ඉතිරි මුදල් ලබා ගෙන නැති බව සිහිවී නැවත වෙළෙද සැලට ගොස් තමා ගත් බුලත් විටෙහි ඉතිරි මුදල් වෙළෙඳසල් හිමියාගෙන් ඉල්ලා ඇත.එහිදි තමා ඉතිරි මුදල ඔහුට ලබා දුන් බව වෙළෙඳසල් හිමියා පැවැසුවත් ඔහු එය පිළිනොගෙන වෙළෙඳසල් හිමියා සමඟ බහින්බස් වී ඇත.උණුසුම් වචන හුවමාරුව අතර තුර ඔහුගේ උගුර හිරවී කැස්සක් හැදි කහින විට ඔහුගේ කාටෙි තිබු බුලත් හපය බිමට වැටි ඇති අතර එහි හැපී පොඩි වී ගිය රුපියල් විස්සේ කොළ දෙකද තිබෙනු දැක ගත හැකි විය.එම 20 කොළ 2ක දත් පාරවල් හේතුවෙන් නැවත පරිහරණය කළ නොහැකි ලෙස විනාශ වි ගොස් තිබු අතර ඔහු එම වෙළෙද සැල අසලින් යන්නට ගියේ එහි සිටි බොහෝ දෙනා සිනා සයුරේ ගිල්වමිනි.", "URL": "https://sinhala.adaderana.lk/news.php?nid=80025", "Category": null, "Parent URL": null}