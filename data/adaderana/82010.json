{"Source": "Adaderana", "Timestamp": "December 24, 2017 10:43 am", "Headline": "  රුසියාව අමෙරිකාවට අනතුරු අඟවයි", "News Content": "යුක්රේනයට මාරාන්තික අවි ආයුධ සැපයීමට අමෙරිකාව ගත් තීරණය සම්බන්ධයෙන් රුසියාව අමෙරිකාවට අනතුරු අඟවා තිබේ. අමෙරිකාවේ අදාළ තීරණය නව ලේ වැගිරීමකට දිරි දීමක් බව රුසියානු නියෝජ්‍ය විදේශ අමාත්‍ය සර්ජි රයාබ්කෝ ප්‍රකාශ කර ඇත. යුක්රේනයේ සහ එරට රුසියානු හිතවාදීන් අතර පවත්නා සාම ගිවිසුම උල්ලංඝණය වු අවස්ථා පිළිබඳ මේ වන විටත් වාර්තා වී තිබේ. අමෙරිකානු රාජ්‍ය දෙපාර්තමේන්තුව පසුගිය සිකුරාදා නිවේදනය කළේ යුක්රේනයට මිසයිල නාශක යුධ ටැංකි ඇතුළු අමෙරිකානු ඩොලර් මිලියන 47ක යුධෝපකරණ ලබාදීමට තීරණය කර ඇති බවයි.", "URL": "https://sinhala.adaderana.lk/news.php?nid=82010", "Category": null, "Parent URL": null}