{"Source": "Adaderana", "Timestamp": "March 12, 2016 04:11 pm", "Headline": "දෙතැනක මරණ 2යි-1ක් රෝහලට", "News Content": "ගොකරැල්ල, පහළ වල්පොල ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.කුරුණෑගල දෙසට ධාවනය වූ වෑන් රථයක් රියදුරුට පාලන කර ගත නොහැකිව මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලීසිය පවසයි.එහිදී බරපතළ තුවාල ලැබූ රියදුරු සහ තවත් පුද්ගලයෙකු ගොකරැල්ල රෝහලට ඇතුළත් කර ඇති අතර එහිදී එක් පුද්ගලයෙකු මියගොස් තිබේ.මියගොස් ඇත්තේ කාත්තන්කුඩි ප්‍රදේශයේ පදිංචිය සිටි 56 හැවිරිදි පුද්ගලයෙකි.අනතුර සම්බන්ධයෙන් ගොකරැල්ල පොලීසිය වැඩිදුර විමර්ශන සිදු කරයි. කරදියනාරු, පංකුඩාවේලි මංසන්දියේදී සිදු වූ රිය අනතුරකින් තරුණයෙකු මියගොස් තිබේ.චෙංකල්අඩි දෙසට ධාවනය වූ යතුරු පැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පැදිකරු චෙංකල්අඩි රෝහලට ඇතුළත් කිරීමේදී මියගොස් තිබේ.මියගොස් ඇත්තේ චෙංකල්අඩි, නෙල්ලුපොඩිආරු ප්‍රදේශයේ පදිංචිව සිටි 22 හැවිරිදි තරුණයෙකි.අනතුර සම්බන්ධයෙන් කරදියනාරු පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58141", "Category": null, "Parent URL": null}