{"Source": "Adaderana", "Timestamp": "December 16, 2017 03:56 pm", "Headline": " රියදුරුගේ හෘදයාබාධය සහයකට මරු කැඳවයි", "News Content": "යාපනය-මහනුවර ඒ-9 මාර්ගයේ වවුනියාව පුලියන්කුලම ප්‍රදේශයේදී සිදුවූ රිය අනතුරකින් එක් පුද්ගලයෙකු මියගොස් තිබේ. කොළඹ සිය යාපනය බලා ධාවනය වූ ලොරියක රියදුරුට හෘදයාබාධයක් වැළදීම නිසා ඔහුට ලොරිය පාලනය කරගැනීමට නොහැකිව එය පාරෙන් ඉවතට පැන ගසක වැදීම නිසා මේ අනතුර සිදුව තිබේ. මෙම අනතුරෙන් මියගොස් ඇත්තේ ලොරියේ ගමන් කළ රියදුරු සහයකයාය. රියදුරාද ප්‍රතිකාර සඳහා වවුනියාව මහ රෝහලට අතුළත් කොට තිබේ. වවුනියාවේ පුලියන්කුලම පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81599", "Category": null, "Parent URL": null}