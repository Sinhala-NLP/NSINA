{"Source": "Adaderana", "Timestamp": "July 28, 2011 08:04 am", "Headline": "ඩෙංගු මරණ 100 දක්වා ඉහළ යයි", "News Content": "වසරේ ගෙවුණු මාස කිහිපය තුළ ඩෙංගු රෝගය හේතුවෙන් මියගිය පුද්ගලයින්ගේ සංඛ්‍යාව සියයක් දක්වා ඉහළ ගොස් තිබේ. වසරේ ගෙවුණු මාස කිහිපය තුළ පමණක් පුද්ගලයින් 13, 516 ක් රෝගයට ගොදුරු වී ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසයි. වැඩිම ඩෙංගු රෝගීන් සංඛ්‍යාවක් මෙන්ම මරණ සංඛ්‍යාවක් ද කොළඹ දිස්ත්‍රික්කයෙන් වාර්තා වේ. පසුගිය මාස කිහිපය තුළ කොළඹ දිස්ත්‍රික්කයේ පුද්ගලයින් 4980 දෙනෙකු රෝගයට ගොදුරු වී ඇති අතර ඉන් පුද්ගලයින් 44 දෙනෙකු ජීවිතක්ෂයට පත්ව ඇත. මීට අමතරව ගම්පහ දිස්ත්‍රික්කයෙන් ද ඩෙංගු මරණ 15 ක් වසරේ ගෙවුණු මාස කිහිපය තුළ වාර්තා වී ඇති බව වසංගත රෝග විද්‍යා අංශය පවසයි. මදුරුවන් බෝවන ස්ථාන විනාශ කිරීම සඳහා හැකි සෑම අවස්ථාවක දීම පියවර ගන්නා ලෙස සෞඛ්‍ය අමාත්‍යාංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=17681", "Category": null, "Parent URL": null}