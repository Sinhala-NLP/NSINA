{"Source": "Adaderana", "Timestamp": "February 22, 2017 09:58 am", "Headline": "  යතුරුපැදි අනතුරින් තරුණයා මරු දකියි", "News Content": "අනුරාධපුර, පාලඩිකුලම, හිදෝගම මාර්ගයේ ධාවනය වූ යතුරුපැදියක් මල්වතු ඔයට වැටීමෙන් සිදුවූ අනතුරකින් යතුරුපැදිකරු මියගොස් තිබේ. පැදිකරුට යතුරුපැදිය පාලනය කරගත නොහැකිව මල්වතුඔය පාලම මතදී මාර්ගයෙන් ඉවතට පෙරළී මල්වතු ඔයට වැටී ඇති බවයි පොලීසිය පැවසුවේ.අනතුරෙන් බරපතළ තුවාල ලැබූ යතුරුපැදිකරු අනුරාධපුර රෝහලට ඇතුළත් කිරීමේදී මියගොස් තිබේ.මියගොස් ඇත්තේ අනුරාධපුර, හිදෝගම ප්‍රදේශයේ පදිංචිව සිටි 35 හැවිරිදි අයෙකි.පශ්චාත් මරණ පරීක්ෂණය අද සිදුකිරීමට නියමිත අතර අනුරාධපුර පොලීසිය මේ පිළිබඳව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69952", "Category": null, "Parent URL": null}