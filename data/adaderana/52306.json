{"Source": "Adaderana", "Timestamp": "June 28, 2015 06:24 pm", "Headline": "ටෙස්ට් තරඟයට වර්ෂාවෙන් බාධා!", "News Content": "සංචාරක පකිස්ථාන කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් තරඟයේ සිව්වන දිනයට වර්ෂාවෙන් බාධා එල්ල වී තිබේ. පාකිස්ථාන කණ්ඩායමේ දෙවන ඉණිම ලකුණු 329කට සීමා කිරිමට ශ්‍රී ලංකා පන්දු යවන්නන් අද සමත්වුණි. පාකිස්ථාන ඉණිම වෙනුවෙන් අසාර් අලී ලකුණු 117ක් සහ අහමඩ් ශේෂාද් ලකුණු 69ක් ලබා ගත්තේය. ඒ අනුව ශ්‍රී ලංකා කණ්ඩායමට තරඟය ජයග්‍රහණය සඳහා ලකුණු 153ක් ලබා ගත යුතුයි. කෙසේ වෙතත් තරඟයට වර්ෂාවෙන් බාධා එල්ල වීම හේතුවෙන් අද දිනය සඳහා තරඟය නතර කිරිමට විනිසුරුවරුන් තීරණය කර තිබේ.", "URL": "https://sinhala.adaderana.lk/news.php?nid=52306", "Category": null, "Parent URL": null}