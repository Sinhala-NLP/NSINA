{"Source": "Adaderana", "Timestamp": "December 30, 2015 02:27 pm", "Headline": "ගුණරත්නම් - පිල්ලෙයාන් රක්ෂිතයට", "News Content": "පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම් මහතා තවදුරටත් රක්ෂිත බන්ධනාගාර ගත කර තිබේ. කෑගල්ල මහේස්ත්‍රාත් අධිකරණයට ඉදිරිපත් කළ ඔහු ජනවාරි මස 08 වන දින දක්වා රක්ෂිත බන්ධනාගාර ගත කිරීමට මහේස්ත්‍රාත් ප්‍රසන්න අල්විස් මහතා නියෝග කර ඇත. ආගමන, විගමන නීති උල්ලංඝණය කරමින් මෙරට රැඳී සිටීමේ චෝදනා මත පසුගිය නොවැම්බර් මස 04 වැනිදා කෑගල්ල, අඟුරුවැල්ල ප්‍රදේශයේ දී කුමාර් ගුණරත්නම් මහතා අත්අඩංගුවට ගනු ලැබුවේය. මේ අතර නැගෙනහිර පලාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් ලබන ජනවාරි මස 13 වන දින දක්වා රක්ෂිත බන්ධනාගාර ගත කිරීමට මඩකළපුව මහේස්ත්‍රාත් අධිකරණය නියෝග කර ඇත. පාර්ලිමේන්තු මන්ත්‍රී ජෝසප් පරරාජසිංහම් ඝාතනය සම්බන්ධයෙන් පසුගිය ඔක්තෝබර් මස 09 වැනිදා ඔහු අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=56038", "Category": null, "Parent URL": null}