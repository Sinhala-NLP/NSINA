{"Source": "Adaderana", "Timestamp": "December 17, 2012 10:17 am", "Headline": "උතුරු දුම්රිය මාර්ගයේ දුම්රිය ධාවනය යථා තත්ත්වයට", "News Content": "උතුරු දුම්රිය මාර්ගයේ දුම්රිය ධාවන කටයුතු යළි යථා තත්ත්වයට පත්ව තිබේ. ඊයේ (16) උදෑසන අනුරාධපුර ‍සිට කොළඹ බලා ධාවන‍ය වෙමින් තිබූ දුම්රියක භාණ්ඩ ප්‍රවාහන මැදිරිය පීලී පැනීමට ලක්විණි. මේ හේතුවෙන් තලාව සහ තඹුත්තේගම අතර දුම්රිය ධාවන කටයුතු තාවකාලිකව නවතා දැමීමට දුම්රිය ප්‍රධාන පාලක මැදිරිය පියවර ගත්තේය. කෙසේ වෙතත් ඊයේ රාත්‍රී 9.00 පමණ පීලිපැනීමට ලක්වූ දුම්රිය භාණ්ඩ ප්‍රවාහන මැදිරිය පීලිගත කිරීමෙන් අනතුරුව දුම්රිය ධාවනය යථා තත්ත්වයට පත් කර තිබේ. අනතුරින් දුම්රිය මාර්ගයට දැඩි අලාභහානි සිදුව තිබූ අතර එය සම්පූර්ණයෙන්ම සකස් කිරීමට පියවර ගෙන ඇති බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=30020", "Category": null, "Parent URL": null}