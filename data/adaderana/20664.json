{"Source": "Adaderana", "Timestamp": "December 13, 2011 05:55 pm", "Headline": " දෙසැම්බර් 16 -17 කොළඹට යන එන පාර වැහෙන්නේ මෙහෙමයි", "News Content": "කොළඹ - කොටුව ප‍්‍රදේශයේදි පැවැත්වෙන මෝටර් රථ වාහන තරගය සඳහා මාර්ග වසා තැබෙන බවත්,එබැවින් විකල්ප මාර්ග භාවිතා කරන ලෙසත් පොලිස් මූලස්ථානය විසින් ඉල්ලා සිටියි. ‍පොලිස් මූලස්ථානය විසින් නිකුත් කළ නිවේදනය පහත පරිදිය. දෙසැම්බර් 16 හා 17 වන දින කොළඹ - කොටුව ප‍්‍රදේශයේදී මෝටර් රථ ධාවන තරගයක් පැවැත්වීමට නියමිතව ඇති බැවින් එම මෝටර් රථ ධාවන තරගය සදහා ඉහත දින දෙකෙහිම ප.ව 6.00 සිට පසුදින පෙ.ව 6.00 දක්වා මාර්ග වසා තැබෙනු ඇත. සටහන - දහවල් කාලයේ මාර්ග වසා තැබීමක් සිදු නොවේ. මේ පිළිබද විස්තර පහත පරිදි වේ. 01.මෝටර් රථ ධාවන තරගය ගමන් ගන්නා මාර්ගය - කොටුව ලෝටස් පාර, ගලධාරි හෝටලය අසළින් ආරම්භ වී සෙරමික් හන්දිය, සී.ටී. ඕ. හන්දියෙන් වමට හැරී චැතම් වීදිය, ඩියුක් වීදිය, බාරොන් ජයතිලක මාවත ඔස්සේ ගමන් කර වමට හැරී බාරොන් ජයතිලක මාවතෙන් යෝක් වීදියට ගමන් කර යෝක් වීදිය ඔස්සේ යෝක් වීදිය බැංකු මාවත හන්දියට ගමන් කර දකුණට හැරී යෝක් වීදිය බැංකු මාවත ඔස්සේ ජනාධිපති මාවතට ගමන්කර එන්.එස්.ඒ. වටරවුම හරහා නැවත ලෝටස් පාරට පිවිස ආරම්භක ස්ථානයට පැමිණීමට නියමිතය. 02. පහත සඳහන් ස්ථානයන්ගෙන් සවස 6 සිට පසුදින 6 දක්වා ලොරි සහ බස් රථ කොටුව දෙසට ඇතුළුවීමට අවසර නොදෙයි. කොල්ලූපිටිය හන්දිය, පිත්තල හන්දිය, ඉබ්බන්වල හන්දිය, ගාමිණී වටරවුම, සීනෝර් හන්දිය, කාන් වටරවුම 03.පහත සඳහන් මංසන්ධිවලින් සියලුම වාහන දෙදිනේ ප.ව 6.00 සිට පසුදින පෙ.ව 6.00 දක්වා කොටුව දෙසට ඇතුළුවීමට අවසර ලබානොදෙයි. ගාලූ මුවදොර වටරවුම, රිගල් වටරවුම, ඛාන් ඔරලෝස් කනුව, ඔල්කට් මාවත, සීනෝර් හංදිය 04. ගාලු පාරෙන් කොටුව දෙසට ගමන් කරන වාහන සහ බස් රථ කොටුව දෙස සිට ගාලු පාර දෙසට වාහන හා බස් රථ ගමන් කළ යුතු මාර්ගය ගාලූ පාරෙන් පැමිණ කොල්ලූපිටිය හංදිය, පිත්තල හංදිය, ලිප්ටන් වටරවුම, ඉබ්බන්වල හංදියෙන් දකුණට හරවා මරදාන හංදිය, ටෙක්නිකල් හංදිය හරහා කොටුවට ගමන් කර සිනෝර් හංදියෙන් හරවා නැවත පැමිණි මාර්ගය ඔස්සේම ගමන් කිරිම කළ යුතුය. 05.හැව්ලොක් පාරෙන් කොටුව දෙසට ගමන් කරන වාහන හා බස් රථ කොටුව දෙස සිට හැව්ලොක් පාර දෙසට ගමන් කළ යුතු මාර්ගය සොයිසා වටරවුම, ලිප්ටන් වටරවුම, ඉබ්බන්වල හන්දිය දකුණට හරවා මරදාන හන්දිය ටෙක්නිකල් හන්දිය හරහා කොටුවට ගමන් කර සීනෝර් හන්දියෙන් හරවා නැවත පැමිණි මාර්ගය ඔස්සේම ගමන් කළ යුතුය. 06. අනෙක් මාර්ගයන්ගෙන් කොටුව දෙසට ගමන් කරන වාහන සීනෝර් හංදියෙන් හරවා පැමිණි මාර්ගය ඔස්සේම ධාවනය කළ යුතුය. මෝටර් රථ තරගය පැවැත්වෙන කාල සීමාව තුළ වාහන තදබදය අවම කරගැනීම සඳහා විකල්ප මාර්ග භාව්තා කිරීමට රියදුරන් හා මහජනතාව දැනුවත් කිරීමට ඔබ මාධ්‍ය ආයතනය තුළින් ඉහත නිවේදනය පිළිබඳව පුළුල් ප‍්‍රචාරයක් ලබාදීමට අවශ්‍ය කටයුතු කරදෙන මෙන් කාරුණිකව ඉල්ලා සිටිමි. ඔබ දක්වන සහයෝගය ඉතා අගය කොට සලකමි", "URL": "https://sinhala.adaderana.lk/news.php?nid=20664", "Category": null, "Parent URL": null}