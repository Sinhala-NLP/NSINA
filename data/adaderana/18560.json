{"Source": "Adaderana", "Timestamp": "September 6, 2011 04:52 pm", "Headline": "දැයට කිරුළට ජලය දෙන්න විශේෂ වැඩසටහනක්", "News Content": "ලබන වසරේ අනුරාධපුරයේ පැවැත්වෙන දැයට කිරුළ ප්‍රදර්ශනය සඳහා අවශ්‍ය ජල පහසුකම් ලබාදීමට වාරිමාර්ග හා ජල සම්පත් කළමනාකරණ අමාත්‍යාංශය විශේෂ වැඩසටහනක් ක්‍රියාත්මක කර තිබේ. මේ යටතේ කලා‍වැවේ සිට කිලෝමීටර 4ක දිගින් යුත් ඇළ මාර්ගයක් සකස් කර ජල සම්පාදන මණ්ඩලයේ ආධාරයෙන් එම ජලය පිරිසිදු කර බෙදා හැරීමට පියවර ගන්නා බව අමාත්‍යාංශය පවසයි. මෙම වැඩසටහනට සමගාමීව ප්‍රදේශයේ තවත් වැව් 5ක් ප්‍රතිසංස්කරණය කිරීමට ද පියවර ගෙන ඇත. ඒ සදහා රුපියල් මිලියන 50ක මුදලක් වැය කරන බව වාරිමාර්ග හා ජල සම්පත් කළමනාකරණ අමාත්‍යාංශය පවසයි.", "URL": "https://sinhala.adaderana.lk/news.php?nid=18560", "Category": null, "Parent URL": null}