{"Source": "Adaderana", "Timestamp": "March 23, 2015 11:45 am", "Headline": "ද්විත්ව පුරවැසියන්ට බලපාන නව ක්‍රමවේදය ක්‍රියාත්මකයි ", "News Content": "ද්විත්ව පුරවැසිභාවයන් සම්බන්ධයෙන් නව පරිපාලන ක්‍රමවේදය අද(23) සිට ක්‍රියාත්මක වන බව මහජන සාමය පිළිබඳ අමාත්‍ය ජොන් අමරතුංග මහතා පවසයි. 1948 අංක 18 දරණ පුරවැසි පනතට 1987 අංක 45 මගින් සිදුකරන ලද සංශෝධන මගින් ද්විත්ව පුරවැසිභාවය ප්‍රදානය කරන බව අද කොළඹ පැවති මාධ්‍ය හමුවකදී ඒ මහතා සඳහන් කළේය.එසේම ද්විත්ව පුරවැසිභාවයන් සඳහා ප්‍රධාන අයදුම්කරුට රුපියල් දෙලක්ෂ පනස් දහසක මුදලක් අය කරන බවත්, කලත්‍රයාට රුපියල් පනස් දහසක් බවත්, වයස අවුරුදු 22ට අඩු අවිවාහක එක් දරුවෙකුට රුපියල් පනස් දහසක මුදල් නව ක්‍රමවේදය අනුව අය කරන බවද ඔහු සඳහන් කර සිටියේය.තවද ලංකාවේ පුරවැසිභාවය නොමැති පිටරට පුරවැසිභාවය ඇති ලාංකාවේ සිටි පුද්ගලයින්ටද ද්විත්ව පුරවැසිභාවයට අයදුම් කර හැකි බවද ඒ මහතා එහිදී පැවසුවේය.ද්විත්ව පුරවැසිභාවය ප්‍රධාන කිරීම සඳහා යෝජිත නව පරිපාලන ක්‍රමවේදය ඉහතින් දැක්වෙයි.", "URL": "https://sinhala.adaderana.lk/news.php?nid=50154", "Category": null, "Parent URL": null}