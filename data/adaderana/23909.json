{"Source": "Adaderana", "Timestamp": "April 30, 2012 10:42 am", "Headline": "ගාලු මුවදොර මුහුදේ අතුරුදහන් වූ පුද්ගලයාගේ සිරුර හමුවෙයි", "News Content": "ගාලු මුවදොර පිටියේ බණ්ඩාරනායක පිළිරුව ඉදිරිපිට මුහුදු තීරයේ දියනෑමට‍ ගොස් අතුරුදහන්ව සිටි පුද්ගලයෙකුගේ මළ සිරුර සොයා ගෙන ඇත. ඊයේ (29) රාත්‍රී 7 ට පමණ තවත් පිරිසක් සමඟ දිය නාමින් සිටිය දී අදාළ පුද්ගලයා අතුරුදහන් වූ බව කොටුව පොලිසිය ප්‍රකාශ කර සිටියි. නාවික හමුදාවේ සහය ඇතිව අතුරුදහන් වූ පුද්ගලයා සෙවීමේ කටයුතු සිදු කෙරුණි. මිය ගිය පුද්ගලයා නාවලපිටිය , කහටබුලාව ප්‍රදේශයේ පදිංචිව සිටි අයෙකු බව පොලිසිය සඳහන් කර ඇත. මේ අතර බලගොල්ල ප්‍රදේශයේ මහවැලි ග‍ඟේ පාවෙමින් තිබූ නාඳුනන පිරිමි මළ සිරුරක් සොයා ගෙන තිබේ. එම මළ සිරුර මහනුවර මහරෝහලේ මෘත ශරීරාගාරයේ තැන්පත් කර ඇති බව බලගොල්ල පොලිසිය පවසයි.", "URL": "https://sinhala.adaderana.lk/news.php?nid=23909", "Category": null, "Parent URL": null}