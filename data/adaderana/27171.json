{"Source": "Adaderana", "Timestamp": "September 6, 2012 08:23 am", "Headline": "රිවෝලර් ළඟ තබාගෙන මාට්ටු", "News Content": "රිවෝල්වර දෙකක් ළඟ තබාගත් පුද්ගලයෙකු වැලිපිටිය, තල්ගස්වත්ත ප්‍රදේශයේ දී අත්අඩංගුවට ගෙන තිබේ. මිලිමීටර් නවය වර්ගයේ උණ්ඩ යොදන රිවෝල්වරයක් සහ ටී 56 උණ්ඩ යොදන රිවෝල්වරයක් මෙසේ සොයාගත් බව මාතර පොලීසිය සඳහන් කළේය. අත්අඩංගුවට ගත් සැකකරු සතුව තිබී රිවෝල්වර සඳහා යොදා ගන්නා උණ්ඩ දෙකක් ද පොලීසිය විසින් සොයාගෙන ඇත. මාතර යුධ හමුදා කඳවුරේ බුද්ධි අංශ නිලධාරීන් කණ්ඩායමකගේ ද සහය ඇතිව සිදුකළ වැටලීමක දී මොහු අත්අඩංගුවට ගත් බව පොලීසිය සඳහන් කළේය. සැකකරු අද (06) මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27171", "Category": null, "Parent URL": null}