{"Source": "Adaderana", "Timestamp": "January 22, 2012 12:59 pm", "Headline": "ප්‍රදේශ 03 ක සිදුවූ පහරදීම්වලින් ඝාතන 03 ක්  ", "News Content": "දිවයිනේ ප්‍රදේශ කිහිපයක සිදුවු පහරදීම්වලින් පුද්ගලයින් තිදෙනෙකු ජිවිතක්ෂයට පත්වී තිබේ. මීගහතැන්න, තිහගොඩ සහ හම්බෙගමුව යන ප්‍රදේශවලින් අදාළ පුද්ගල ඝාතන වාර්තා වන බව පොලිසිය පැවසීය. තියුණු ආයුධයකින් පහරදී මීගහතැන්න බෝගලාව ප්‍රදේශයේ දී කාන්තාවක් ඝාතනය කර ඇති බව මීගහතැන්න පොලිසිය පවසයි. ඊයේ(21) රාත්‍රී 10ට පමණ මෙම ඝාතනය සිදුව ඇති අතර මියගිය කාන්තාවගේ ස්වාමි පුරුෂයාගේ සහෝදරයෙකු විසින් ඝාතනය සිදුකර ඇති බව පොලිසිය පැවසීය. තිහගොඩ, මෝදර මුලන ප්‍රදේශයේදී ද තියුණු ආයුධයකින් පහරදී පුද්ගල ඝාතනයක් සිදුකර ඇති බව වාර්තා වේ. මෙම ඝාතනය සම්බන්ධයෙන් තිහගොඩ පොලිසිය පරීක්ෂණ ආරම්භ කර ඇති බව සඳහන්ය. මේ අතර හම්බෙගමුව බෝගස්වැව කොටවෙහෙර මංකඩ ප්‍රදේශයේ සිදුවූ පහරදීමකින් කාන්තාවක ජිවිතක්ෂයට පත්ව තිබේ. බහින් බස්වීමක් දුරදිග යාම හේතුවෙන් අදාළ ඝාතනය සිදුව ඇති බව පොලිසිය පැවසීය.", "URL": "https://sinhala.adaderana.lk/news.php?nid=21556", "Category": null, "Parent URL": null}