{"Source": "Adaderana", "Timestamp": "October 15, 2017 04:19 pm", "Headline": "පුරාවිද්‍යා දෙපාර්තමේන්තුවේ පුරප්පාඩු රැසක්", "News Content": "පුරාවිද්‍යා දෙපාර්තමේන්තුවේ පවතින පුරප්පාඩු සඳහා නිලධාරීන් කඩිනමින් බඳවා ගැනීම සම්බන්ධයෙන් රාජ්‍ය කළමනාකරණ දෙපාර්තමේන්තුව සමඟ සාකච්ඡා කරමින් පවතින බව එහි වැඩබලන අධ්‍යක්ෂ ජනරාල් මහාචාර්ය පී.බී.මණ්ඩාවල මහතා පවසයි.ඔහු සඳහන් කළේ දැනට පුරාවිද්‍යා දෙපාර්තමේන්තුවට අධ්‍යක්ෂවරුන් නව දෙනෙකු අනුයුක්ත කළ යුතු වුවත් අට දෙනෙකුගේ පුරප්පාඩු පවතින බවයි.සහකාර අධ්‍යක්ෂවරුන් 33 දෙනෙකු රාජකාරී කටයුතු සඳහා අවශ්‍ය වුවත් 29 දෙනෙකුගේ පුරප්පාඩු පවතින බව පී.බී.මණ්ඩාවල මහතා සඳහන් කළේය.අදාළ පුරප්පාඩු සම්පූර්ණ කිරීමට නොහැකිවීම හේතුවෙන් පුරාවිද්‍යා දෙපාර්තමේන්තුවේ කටයුතු නිසියාකාරයෙන් සිදුකිරීම සම්බන්ධයෙන් ගැටළුකාරී තත්ත්වයක් මතුව ඇති බව ද සඳහන්ය.", "URL": "https://sinhala.adaderana.lk/news.php?nid=78747", "Category": null, "Parent URL": null}