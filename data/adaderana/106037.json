{"Source": "Adaderana", "Timestamp": "March 14, 2019 10:54 am", "Headline": "දෙවන ත්‍රිපුද්ගල විශේෂ මහාධිකරණයේ වැඩ පටන් ගනී", "News Content": "‍දෙවන විශේෂ ත්‍රිපුද්ගල මහාධිකරණය අධිකරණ හා බන්ධනාගාර ප්‍රතිසංස්තරණ අමාත්‍ය තලතා අතුකෝරාල මහත්මිය විසින් විවෘත කර තිබේ. කොළඹ මහාධිකරණ අංක 1 ශාලාවේ ස්ථාපිත එම මහාධිකරණය අද පෙරවරු 10.30ට පමණ අමාත්‍යවරිය විසින් විවෘත කළ බව අද දෙරණ වාර්තාකරු සඳහන් කළේය. මහාධිකරණ විනිසුරු ආර්. ගුරුසිංහ මහතා දෙවන විශේෂ මහාධිකරණ විනිසුරු මඩුල්ලේ සභාපති විනිසුරුවරයා ලෙස කටයුතු කරන අතර ශෂී මහේන්ද්‍රන් සහ අමල් රණරාජා යන විනිසුරුවරුන් ත්‍රිපුද්ගල විනිසුරු මඩුල්ලේ සෙසු සාමාජික විනිසුරුවරුන් ලෙස කටයුතු කරයි. බරපතළ දූෂණ වංචා පිළිබඳ නඩු විභාග සිදු කිරීම සඳහා විශේෂ ත්‍රිපුද්ගල මහාධිකරණ තුනක් ස්ථාපිත කිරීමට රජය තීරණය කළ අතර එහි පළමු මහාධිකරණයේ කටයුතු මේ වන විට ආරම්භ කර තිබේ.", "URL": "https://sinhala.adaderana.lk/news.php?nid=106037", "Category": null, "Parent URL": null}