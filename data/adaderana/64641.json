{"Source": "Adaderana", "Timestamp": "October 2, 2016 12:38 pm", "Headline": "  මත් පැන් නිෂ්පාදනාගාරවල ලොරි රථ විශේෂ පරීක්ෂාවකට", "News Content": "මත් පැන් නිෂ්පාදනාගාරවල ලොරි රථ පරීක්ෂා කිරීමේ විශේෂ වැඩපිළිවෙළක් ආරම්භ කර ඇති බව මුදල් අමාත්‍යාංශයේ නීති විරෝධී මත්ද්‍රව්‍ය වැටලීම් ඒකකය පවසයි.එහි ප්‍රධානී විග්න් කමාන්ඩර් රවී ජයසිංහ මහතා සඳහන් කළේ මත් පැන් නිෂ්පාදනාගාරවලින් රජයට නිසි පරිදි බදු මුදල් ගෙවන්නේද යන්න පිළිබඳ සෙවීම සඳහා මෙම වැටලීම් ආරම්භ කළ බවයි.ඒ අනුව මත් පැන් නිෂ්පාදනාගාරවලින් ඒවා ප්‍රවාහනය කරන ලොරි රථ හදිසි මාර්ග බාධක යොදා වැටලීම් සිදු කරන බව ඔහු සඳහන් කළේය.මේ අතර නීති විරෝධී මත්පැන් පෙරීමේ නිරත වූ 65 හැවිරිදි පුද්ගලයෙකු වැලිකඩ, දියවන්නාඔය ප්‍රදේශයේදී අත්අඩංගුවට ගෙන තිබේ.වැලිකඩ පොලීසියට ලද තොරතුරක් මත සිදු කළ වැටලීමකදී නීතිවිරෝධී මත් පැන් පෙරීමට යොදා ගන්නා ගෝඩා ලීටර් 1722ක් ද පොලීසිය විසින් සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=64641", "Category": null, "Parent URL": null}