{"Source": "Adaderana", "Timestamp": "May 2, 2012 04:36 pm", "Headline": "පොලිස්  ලොක්කන්  පස්  දෙනෙකුට වහා ස්ථාන මාරු", "News Content": "සේවා අවශ්‍යතා මත පොලිස් නිලධාරීන් පස් දෙනෙකුට වහාම ක්‍රියාත්මක වන පරිදි ස්ථාන මාරුවීම් ලබාදී තිබේ. ප්‍රධාන පොලිස් පරීක්ෂක එම්.එස්.පෙරේරා මහතා කොළඹ වංචා විමර්ශන කාර්යාංශයේ සිට වව්නියාව කොට්ඨාසයට තිබු ස්ථාන මාරුව දමන ස්ථානාධිපතිවරයා වශයෙන් ලබාදී ඇති බව පොලිස් මූලස්ථානය සඳහන් කරයි. ඊට අමතරව තෙලිප්පලෙයි පොලිස් ස්ථානයේ ස්ථානාධිපති ඩී.එල්.සි.කේ.වීරසිංහ මහතා වාද්දූව පොලිස් ස්ථානාධිපතිවරයා ලෙසත් ප්‍රධාන පොලිස් පරීක්ෂක එම්.එම්.කුමාරසිංහ මහතා වැලිගම පොලිස් ස්ථානයේ සිට පොලිස් ක්ෂේත්‍ර බලකා මූලස්ථානයටත් මාරුකර ඇත. පොලිස් පරීක්ෂක ඒ.ඩි.යු.කරුණාරත්න මහතා කළුතර කොට්ඨාසයේ සිට මිල්ලනිය පොලිස් ස්ථානාධිපතිවරයා ලෙසත් රද්දොළුගම පොලිස් ස්ථානාධිපති ඩබ්ලිව්.ඒ.අයි.එම්. ද සිල්වා මහතා ගිරාදුරුකෝට්ටේ පොලිස් ස්ථානයටත් මාරු කර ඇති බව පොලිස් මූලස්ථානය සඳහන් කරයි.", "URL": "https://sinhala.adaderana.lk/news.php?nid=23969", "Category": null, "Parent URL": null}