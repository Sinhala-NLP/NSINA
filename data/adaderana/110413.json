{"Source": "Adaderana", "Timestamp": "May 22, 2019 08:45 am", "Headline": "ලියාපදිංචි නොකල වාහන යොදාගෙන සිදුකල  කළ කෝටි ගණනක වංචාවක්", "News Content": "ආනයන නීතිරීති වල ඇස් වසා හොරෙන් ආනයනය කළ වාහන කොටස් ගෙන්වා එකලස් කරමින් සිදුකරගෙන ගිය රුපියල් කෝටි ගණනක වංචාවක් පිළිබඳව බණ්ඩාරවෙල පොලිස් කොට්ඨාශ විශේෂ අපාරධ විමර්ශන අංශය විසින් අනාවරණය කර ගෙන තිබේ. හාලිඇල ප්‍රදේශයේ පදිංචි සැකකරු ජපානයේ සිට හිතවතෙකු මාර්ගයෙන් ගෙන්වන ලද සුඛෝපබෝගී මෝටර් රථ වෙළඳපලේ පවතින මිලට වඩා අඩු මුදලකට ලබාදෙන බවට පොරොන්දු වී තිබේ. පසුව මුදල් ලබාගෙන ඒවා ආනයනය කරන තෙක් භාවිතා කරන්නැයි ලියාපදිංචි නොකල වාහන මුදල් ලබාගත් අයට ලබා දී ඇතැයි විමර්ශනවලදි අනාවරණය වූ බව පොලිසිය සඳහන් කරයි . මෙවැනි මෝටර් රථ 4ක් මේවන විට අත්අඩංගුවට ගැනීමට පොලීසිය සමත්ව ඇත. මීට අමතරව සැකකරු තවත් ප්‍රදේශ ගණනාවකදී මෙම වාංචාව සිදුකර රුපියල් කෝටි ගණනක මුදල් වංචා කර ඇති අතර ඒ සඳහා ලියාපදිංචි කර ඇති ෆීනෑන්ස් ගෙවීම පැහැර හරිනලද කුඩා වාහන කීපයක් ද භාවිතා කර තිබූ බව අනාවරණය වි තිබේ. වෛද්‍යවරු,ඉංජිනේරුවරු සහ ව්‍යාපාරිකයන් ඇතුළු පිරිසක් මෙම වංචාකරුට හසුවී ඇති අතර බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත බණ්ඩාරවෙල කොට්ඨාශ විශේෂ අපරාධ විමර්ශන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=110413", "Category": null, "Parent URL": null}