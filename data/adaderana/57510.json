{"Source": "Adaderana", "Timestamp": "February 23, 2016 11:16 am", "Headline": "ජාතිවාදී ගැටුමෙන් පිපාසය උග්‍රවෙයි", "News Content": "ඉන්දියාවේ දිල්ලි අගනුවර මිලියන 10කට වැඩි පිරිසක් පානීය ජල අර්බුදයකට මුහුණ පා තිබේ.හර්යානා ප්‍රාන්තයේ උද්ඝෝෂකයින් විසින් දිල්ලියට ජලය සැපයෙන ප්‍රධාන ඇළ මාර්ගයක් විනාශ කිරීම මෙම තත්ත්වයට හේතු වී ඇති බව වාර්තා වෙයි.කුලය පදනම් කරගනිමින් තමන්ට වෙනස්කම් සිදුවන බවට පවසමින් ජාත් කුලයේ ප්‍රජාව පසුගිය සතියේ සිට උද්ඝෝෂණවල නිරත වී සිටියි. මේ වන විට අදාළ ඇළ මාර්ගයේ පාලනය ආරක්ෂක අංශ විසින් ලබාගෙන ඇති අතර සාමාන්‍ය පරිදි ජලය සැපයීම සිදුකිරීමට තවත් දින තුන හතරක කාලයක් ගත වනු ඇති බව විදෙස් මාධ්‍ය වාර්තා කරයි. ජලය නොමැතිවීම හේතුවෙන් දිල්ලියේ සියලු පාසල් වසා දමා ඇති බව ද වාර්තා වේ.ඉන්දියාවේ හරියානා පළාතේ ජාතිවාදි ගැටුම් හේතුවෙන් මේ වන විට 16 දෙනෙකු මියගොස් ඇති අතර තවත් සියයකට වැඩි පිරිසක් තුවාල ලබා තිබේ.", "URL": "https://sinhala.adaderana.lk/news.php?nid=57510", "Category": null, "Parent URL": null}