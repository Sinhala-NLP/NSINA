{"Source": "Adaderana", "Timestamp": "March 29, 2019 01:34 pm", "Headline": "බෝයිං 737 මැක්ස් 08 යානය කඩා වැටීම සම්බන්ධව ඉන්දුනීසියාවේ විමර්ශනයක්", "News Content": "ඉතියෝපියානු ගුවන් සමාගමට අයත් බෝයිං 737 මැක්ස් 08 වර්ගයේ ගුවන් යානය කඩා වැටීමේ සිද්ධිය සම්බන්ධයෙන් ඉන්දුනීසියානු බළධාරීන් විසින් විමර්ශනයක් ආරම්භ කර ඇත. එරට ප්‍රවාහන අමාත්‍යංශයේ ගුවන් යානා හා මෙහෙයුම් අධ්‍යක්ෂ ජනරාල්වරයා සහ ජාතික ප්‍රවාහන ආරක්ෂක කමිටුවේ සාමාජිකයෙක් ඊට සහභාගී වී ඇති බව විදෙස් මාධ්‍ය වාර්තා කළේය. පසුගියදා බොයිං 737 මැක්ස් 08 වර්ගයේ ගුවන් යානයක් කඩා වැටීමෙන් මගීන් සහ කාර්ය මණ්ඩල සාමාජිකයින් 157 දෙනෙකු ජීවිතක්ෂයට පත් වුණි. අදාල ඉන්දුනීසියානු පරීක්ෂකයින් සිද්ධිය සම්බන්ධයෙන් විමර්ශනය කිරීමෙන් අනතුරුව ඉන්දුනීසියානු රජය වෙත වාර්තාවක් ලබා දීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=106970", "Category": null, "Parent URL": null}