{"Source": "Adaderana", "Timestamp": "July 2, 2010 08:35 am", "Headline": "ධනුනගේ ගිණුම් තහනම් කරන ලෙස නියෝග", "News Content": "ධනුන තිලකරත්න මහතාට අයත්, රාජසන්තක කළ බැංකු ගිණුම් වහාම තහනම් කිරීමට පියවර ගන්නා ලෙස කොළඹ කොටුව මහේස්ත්‍රාත් අධිකරණය අදාළ බැංකුවල කළමනාකාරවරුන්ට දැනුම් දී තිබේ. සැකකාර ධනුන තිලකරත්න මහතාට අයත් බැංකු ගිණුම් 7 ක තිබූ රුපියල් ලක්ෂ 150 කට අධික මුදලක් සහ අමෙරිකානු ඩොලර් 1,251 ක් රාජසන්තක කිරීමට අධිකරණය පසුගිය දා නියෝග කළේය. එබැවින් අදාළ මුදල් සැකකාර ධනුන තිලකරත්න මහතා හෝ ඔහුගේ න‍ියෝජිතයන් විසින් ආපසු ලබාගැනීමට පැමිණි‍යහොත් එය වළක්වාගැනීමට පියවර ගන්නා ලෙස අධිකරණය දන්වා ඇත. ධනුන තිලකරත්න මහතාගේ බැංකු ගිණුම් රාජසන්තක කිරීමට අධිකරණය තීරණය කළේ හයිකෝප් මූල්‍ය වංචාව සම්බන්ධයෙන් ඔහු අධිකරණය හමුවේ පෙනී නොසිටීම හේතුවෙනි.", "URL": "https://sinhala.adaderana.lk/news.php?nid=9337", "Category": null, "Parent URL": null}