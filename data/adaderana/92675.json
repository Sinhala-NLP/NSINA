{"Source": "Adaderana", "Timestamp": "July 17, 2018 06:54 am", "Headline": "ආක්‍රමණශීලීන් ඌව පළාත වනසයි-වහාම දැනුවත් කිරීමේ වැඩසටහන් අවශ්‍යයි", "News Content": "ආක්‍රමණශීලී ශාක 19 ක් ඌව පළාතේ පරිසරය වසනමින් තිබෙන බව කෘෂි විද්‍යා මහාචාර්ය පියල් මාරසිංහ මහතා පවසයි. ඌව පළාත් සභාවේ සෞඛ්‍ය හා දේශීය වෛද්‍ය ආමාත්‍යාංශය හා ඌව ආයුර්වේද දෙපාර්තමේන්තුව සංවිධානය කළ නව ලොවට වෙද දැනුම විද්වත් කතිකාවතට සහභාගිවෙමින් ඔහු මේ බව පැවසීය. ඇතැම් ශාක විසිතුරු මල් ලෙස ඌව පළාතට පැමිණ ඇති අතර ඇතම් ශාක වැලි ප්‍රවාහණයේදි පක්ෂින් මඟින් ද ව්‍යාප්ත වන බව හෙතෙම අවධාරණය කළේය. ඇපිගේට් නමැති භයානක ශාකය නුවරඑළියේ ජල මූලාශ්‍රයේ බෝවී උමා ඔය ඔස්සේ වැලිමඩ ඇතුලු ප්‍රදේශ ආක්‍රමණය කර ඇතැයිද ඔහු පැවසීය. වන සම්පත් ජලසම්පත මෙන්ම වගාවන් ආරකෂා කර ගැනීම සඳහා ජනතාව හා පාසැල් සිසුන් දැනුවත් කරමින් කඩිනම් වැඩසටහන් දියත් කළ යුතු බවද මහාචාර්යවරයා මෙහිදී සඳහන් කළේය. ලොවට වෙද දැනුම විද්වත් කථිකාවත අධ්‍යාපන ප්‍රදර්ශනය හා වෙළඳ ප්‍රදර්ශනය ඌව ආණ්ඩුකාර ආරිය බී. රැකව , ඌව ප්‍රධාන අමාත්‍ය චාමර සම්පත් දසනායක හා ඌව පළාත් සෞඛ්‍ය හා දේශීය වෛද්‍ය, අමාත්‍ය අනුර විදානගමගේ යන මහත්වරුන්ගේ ප්‍රධානත්වයෙන් ඊයේ (16) ආරම්භ වු අතර අදත්(17) පැවැත් වෙයි. දේශීය වෛද්‍යවරුන්ගේ ප‍ර්යේෂණ කෘති ඉදිරිපත් කිරිම හා විද්වත් කථිකාවකට ලක්කිරීමද මෙම දැනුව අන්තර් ජාතික වශයෙන් බෙදාගැනිමද මෙහිදී සිදුවේ.", "URL": "https://sinhala.adaderana.lk/news.php?nid=92675", "Category": null, "Parent URL": null}