{"Source": "Adaderana", "Timestamp": "November 24, 2010 10:01 am", "Headline": "21 ට අඩුනම් රැකියා සඳහා විදෙස් ගතවෙන්න බෑ", "News Content": "විදේශ ගත වන ශ්‍රමිකයින්ගේ අවම වයස අවුරුදු 21 විය යුතු බව විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහතා පවසයි. මෙවැනි වයස් සීමාව පැනවීම මගින් යළි රිසානා නෆීක්ගේ ‍සිදුවීම වැනි සිදුවීම් යළි සිදු නොවන බව ඔහු පවසයි. එමෙන්ම රැකියා සඳහා විදේශගත වන්නන් ඉලක්ක කර ගනිමින් විධිමත් පුහුණු වැඩපිළිවෙළක් ක්‍රියාත්මක කිරීමට ද අපේක්ෂා කරන බව ඩිලාන් පෙරේරා අමාත්‍යවරයා පවසයි. ඒ සඳහා යෞවන කටයුතු හා නිපුණතා සංවර්ධන අමාත්‍යාංශයේත් විදේශ කටයුතු අමාත්‍යාංශයේත් සහයෝගය ලබා ගැනීමට අපේක්ෂා කරන බව ද හෙතෙම පවසයි.", "URL": "https://sinhala.adaderana.lk/news.php?nid=12368", "Category": null, "Parent URL": null}