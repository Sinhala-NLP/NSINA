{"Source": "Adaderana", "Timestamp": "January 29, 2016 01:20 pm", "Headline": "ධීවරයාගේ අභිමානය රැකගන්න සියලු කැප කිරීම් කරනවා", "News Content": "ධීවර අමාත්‍යංශයට අයත් ආයතනවල සිදුව ඇති හා සිදුවන ඕනෑම ආකාරයක වංචාවක් දුෂණයක් හෝ අක්‍රමිකතාවක් ඇත්නම් ඒ සියල්ල නවතා සමස්ථ ධීවර ජනතාවගේම අභිවෘද්ධිය උදෙසා මෙන්ම ධීවරයාගේ අභිමානය රැක ගැනීම වෙනුවෙන් කළ හැකි සියලු කැප කිරීම් කිරීමට තමා කිසි විටක පසුබට නොවන බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා අවධාරණය කරයි.අමාත්‍යවරයා කියා සිටියේ ශ්‍රී ලංකික ධීවරයා සතු සම්පත් විදේශිකයන්ට කොල්ල කෑමට ඉඩ නොතබන බවයි.බේරුවල, මරදාන නව නැංගුරම් පොළ ජනතා අයිතියට පත් කිරීම නිමිත්තෙන් (28) දින පස්වරුවේ පැවතී උත්සවයේදී ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා මේ බව කියා සිටියේය.රුපියල් මිලියන 223 වැය කර ඉදිකර මෙම නැංඟුරම් පොළ ධීවර හා ජලජ සම්පත් සංවර්ධන අමාත්‍ය මහින්ද අමරවීර මැතිතුමා අතින් ජනතා අයිතියට පත්විය.", "URL": "https://sinhala.adaderana.lk/news.php?nid=56757", "Category": null, "Parent URL": null}