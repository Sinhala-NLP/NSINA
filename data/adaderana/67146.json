{"Source": "Adaderana", "Timestamp": "December 18, 2016 04:00 pm", "Headline": "භාවිතයට නුසුදුසු ආහාර සමඟ 1ක් දැලේ", "News Content": "මිනිස් පරිභෝජනයට නුසුදුසු ආහාර තොගයක් සමඟ වෙළෙඳසැල් හිමියෙකු කාත්තන්කුඩිය ප්‍රදේශයේ දී අත්අඩංගුවට ගෙන තිබේ.කාත්තන්කුඩි සෞඛ්‍ය වෛද්‍ය නිලධාරී කොට්ඨාශයට ලද තොරතුරක් මත සිදුකළ පරීක්ෂාවකදී අදාළ ආහාර තොගය සමඟ සැකකරු අත්අඩංගුවට ගෙන ඇති බව වාර්තා වේ.වෙළෙඳසැල තුළ තිබී රුපියල් ලක්ෂ 6කට වැඩි වටිනාකමින් යුත් මිනිස් පරිභෝජනයට නුසුදුසු සහල්, පරිප්පු, උම්බලකඩ ඇතුළු ආහාර ද්‍රව්‍ය තොගයක් මහජන සෞඛ්‍ය පරීක්ෂණ නිලධාරීන් විසින් සොයාගෙන ඇත.අත්අඩංගුවට ගත් සැකකරු මඩකළපුව මහේස්ත්‍රාත් වෙත ඉදිරිපත් කිරීමෙන් අනතුරුව රුපියල් 50,000ක මුදල් ඇප මත මුදාහැර ඇති බව සඳහන් වේ.", "URL": "https://sinhala.adaderana.lk/news.php?nid=67146", "Category": null, "Parent URL": null}