{"Source": "Adaderana", "Timestamp": "August 20, 2018 01:30 pm", "Headline": "මහනුවර පෙරහැර වෙනුවෙන් විශේෂ දුම්රිය සේවාවක්", "News Content": "මහනුවර ශ්‍රී දළදා මාලිගයේ ඇසල මංගල්‍යය වෙනුවෙන් විශේෂ දුම්රිය සේවාවක් ක්‍රියාත්මක කිරිමට ශ්‍රී ලංකා දුම්රිය සේවය පියවර ගෙන තිබේ. ඒ අනුව හෙට (21) සිට ලබන 25 වන දින දක්වා කොළඹ කොටුව සහ මහනුවර අතර විශේෂ දුම්රිය ගමන්වාර කිහිපයක් ක්‍රියාත්මක කිරිමට නියමිතයි. අදාල කාලය තුළ උදෑසන 09.50ට කොළඹ කොටුවෙන් මහනුවර දක්වා දුම්රියක් ධාවනය වන අතර එය පස්වරු 01.15ට මහනුවරට ලඟාවනු ඇති. එමෙන්ම මහනුවර සිට 11.45ට කොළඹ කොටුව සහ නාවලපිටිය දක්වා දුම්රිය දෙකක් ධාවනයට සැලසුම් කර තිබේ. ලබන 26 වන දින කොළඹ කොටුවෙන් උදෑසන 07.05ටත් මහනුවරින් රාත්‍රී 07.00ටත් දුම්රිය දෙකක් ධාවනය කරවන බව ශ්‍රි ලංකා දුම්රිය සේවය සඳහන් කළේය.", "URL": "https://sinhala.adaderana.lk/news.php?nid=94713", "Category": null, "Parent URL": null}