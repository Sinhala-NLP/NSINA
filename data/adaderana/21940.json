{"Source": "Adaderana", "Timestamp": "February 7, 2012 05:50 pm", "Headline": "ශ්‍රී ලාංකීකයන් 4 ක් බ්‍රිතාන්‍යයේදී අත්අඩංගුවට", "News Content": "බ්‍රිතාන්‍යයේදී ශ්‍රී ලාංකීකයන් 4‍ දෙනෙකු අත්අඩංගුවට ගත් බව බ්‍රිතාන්‍ය මහා කොමසාරිස් කාර්යාලය නිවේදනය කරයි. ව්‍යාජ ගමන් බලපත්‍ර හා ලියකියවිලි සකස්කර දුන් බවට ඔවුන්ට එරෙහිව චෝදනා එල්ල වී ඇති බව සඳහන් වෙයි. අත්අඩංගුවට පත් ලාංකීකයන්ගෙන් එක් අයෙකු මාස 13 ක කාලයක් සඳහා ද, සෙසු තිදෙනාගෙන් දෙදෙනකු මාස 12 ක කාලයකට ද, අනෙක් පුද්ගලයා මාස 6 ක කාලයක් සඳහා ද බන්ධනාගාර ගත කර තිබේ. මින් පුද්ගලයන් තිදෙනෙකුගේ වීසා බලපත්‍ර අවලංගු වී ඇති අතර, තවත් පුද්ගල‍යෙකු ළඟ වලංගු වීසා බලපත්‍ර තිබී ඇති බව බ්‍රිතාන්‍ය මහා කොමසාරිස් කාර්යාලය තවදුරටත් සිය නිවේදනයෙන් දන්වා සිටියි.", "URL": "https://sinhala.adaderana.lk/news.php?nid=21940", "Category": null, "Parent URL": null}