{"Source": "Adaderana", "Timestamp": "July 14, 2011 08:38 am", "Headline": "මැතිවරණය නොපවත්වන ලෙස ඉල්ලූ එ.ජා.ප පෙත්සම කුණුකූඩයට", "News Content": "අකුරණ ප්‍රාදේශීය සභා මැතිවරණය නොපවත්වන ලෙස ඉල්ලා එක්සත් ජාතික පක්ෂය ඉදිරිපත් කළ පෙත්සමක් ශ්‍රේෂ්ඨාධිකරණය විසින් ප්‍රතික්ෂේප කර තිබේ. එම ප්‍රාදේශීය සභාව සඳහා ශ්‍රී ලංකා මුස්ලිම් කොන්ග්‍රසය ඉදිරිපත් කර තිබු නාමයෝජනාව ප්‍රතික්ෂේප වු අතර එය යළි පිළිගන්නා ලෙස එම පක්ෂය අභියාචනාධිකරණය හමුවට පෙත්සමක් ගොනුකර තිබුණි. එය සලකා බැලු අභියාචනාධිකරණය අදාළ නාමයෝජනාව පිළිගන්නා ලෙස නියෝග කර තිබේ. එහෙත් එක්සත් ජාතික පක්ෂය ශ්‍රේෂ්ඨාධිකරණය හමුවේ පෙත්සමක් ඉදිරිපත් කරමින් ඉල්ලා තිබුණේ අකුරණ ප්‍රාදේශීය සභා මැතිවරණය මේ මස 23 වන දිනට පැවැත්වීම වළක්වා අතුරු තහනම් නියෝගයක් නිකුත් කරන ලෙසයි.", "URL": "https://sinhala.adaderana.lk/news.php?nid=17387", "Category": null, "Parent URL": null}