{"Source": "Adaderana", "Timestamp": "June 30, 2014 12:32 pm", "Headline": "කොබෙයිගනේ  ප්‍රාදේශීය මන්ත්‍රීට සහ සමුපකාර සභාපතිට නොතීසි", "News Content": "කොබෙයිගනේ ප්‍රාදේශිය සභාවේ එක්සත් ජනතා නිදහස් සන්ධාන මන්ත්‍රි මහින්ද කුමාරසිරි සහ කොබෙයිගනේ විවිධ සේවා සමුපකාර සමිතියේ සභාපති ආර් . ඒ සිසිරකුමාර ඇතුළු සැකකරුවන් 19 දෙනෙකුට අධිකරණය හමුවේ පෙනී සිටින ලෙස නිකවැරටිය මහේස්ත්‍රාත් අධිකරණය නියෝග කර තිබේ. නිකවැරටිය මහේස්ත්‍රාත් දීප්ති කොඩිතුවක්කු මහත්මිය නියෝග කර ඇත්තේ අදාළ සැකකරුවන් ලබන මස 02 වැනිදා අධිකරණය හමුවේ පෙනී සිටිය යුතු බවයි. දැදුරුඔය ආසන්නයේ සිදුකෙරුණු මහා පරිමාණ වැලි ජාවාරමක් වැටලිමට ගිය පොලිස් නිලධාරින් පිරිසකට පහරදී බරපතළ තුවාල සිදුකිරිම ඇතුළු චෝදනා කිහිපයක් සැකකරුවන්ට එරෙහිව එල්ල වී තිබේ. 2006 වසරේ දි අදාළ වැටලීම සිදුකළ රස්නායකපුර, හිටපු පොලිස් ස්ථානාධිපතිවරයා ඇතුළු පිරිසකට බරපතළ තුවාල සිදුකල බවට චෝදනා ලැබ සිටින අදාළ සැකකරුවන් විසින් බැකෝ යන්ත්‍රයක් යොදාගෙන පස් කන්ඩියකට තද කර හිටපු පොලිස් ස්ථානාධිපතිවරයා ඝාතනය කිරිමට උත්සහ කර ඇති බවට ද චෝදනා එල්ල වුණි.", "URL": "https://sinhala.adaderana.lk/news.php?nid=44315", "Category": null, "Parent URL": null}