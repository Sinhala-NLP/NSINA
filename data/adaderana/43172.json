{"Source": "Adaderana", "Timestamp": "May 13, 2014 08:28 am", "Headline": "මත් විරෝධී සතියක් ", "News Content": "මත් විරෝධී සතියක් ප්‍රකාශයට පත් කිරිමට සෞඛ්‍ය අමාත්‍යාංශය තීරණය කර තිබේ. අමාත්‍ය මෛත්‍රීපාල සිරිසේන මහතාගේ උපදෙස් පරිදි හෙට(13) දිනයේ සිට ලබන 19 වන දින දක්වා මෙම සතිය ප්‍රකාශයට පත් කර ඇති බව සෞඛ්‍ය අමාත්‍යාංශය සඳහන් කළේය. දුම්වැටි සහ මත්ද්‍රව්‍ය භාවිතය තුළින් සිදුවන බලපෑම් පිළිබඳ ජනතාව දැනුවත් කිරීම සඳහා මෙම මත් විරෝධී සතිය ප්‍රකාශයට පත් කර තිබේ. මේ සඳහා දිවයින පුරා විවිධ දැනුවත් කිරීමේ වැඩසටහන් රැසක් සංවිධානය කර ඇති බව සෞඛ්‍ය අමාත්‍යාංශය සඳහන් කළේය. මත්ද්‍රව්‍ය වලට ජනතාව ඇබ්බැහිවීම වළක්වාලීමේ අරමුණින් මෙම වැඩසටහන ක්‍රියාත්මක කර තිබේ.", "URL": "https://sinhala.adaderana.lk/news.php?nid=43172", "Category": null, "Parent URL": null}