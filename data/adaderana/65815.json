{"Source": "Adaderana", "Timestamp": "November 7, 2016 03:17 pm", "Headline": " මිල පාලනයට අනුව ඖෂධ අලෙවි නොකරන වෙළෙඳසැල් සොයා වැටලීම්", "News Content": "මිල පාලනයට අනුව ඖෂධ අලෙවි නොකරන වෙළෙඳසැල් සොයා වැටලීම් ක්‍රියාත්මක කරන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පවසයි.මහජනතාවගෙන් ලැබෙන පැමිණිලි මත අදාළ වැටලීම් සිදු කරන බව අද(07) සෞඛ්‍ය අමාත්‍යාංශයේ පැවති මාධ්‍ය හමුවක දී සෞඛ්‍ය සේවා අධ්‍යක්ෂ ජනරාල්වරයා පැවසුවේය.පසුගිය දා මහජන පැමිණිලි ලබා ගැනීම සඳහා සෞඛ්‍ය අමාත්‍යාංශය මඟින් හඳුන්වා දුන් විශේෂ ඒකකය වෙත ලැබුණූ පැමිණිලි අනුව ආහාර හා ඖෂධ පරීක්ෂකවරුන් මගින් වැටලීම් සිදු කර අවශ්‍ය ක්‍රියාමාර්ග ගෙන ඇති බව ඔහු ප්‍රකාශ කළේය.මෙම වැඩපිළිවෙළ පිළිබඳව දිවයින පුරා සිටින ආහාර හා ඖෂධ පරීක්ෂකවරුන් දැනුම්වත් කිරීමේ වැඩපිළිවෙළක් ලබන 10 වනදා ක්‍රියාත්මක කිරීමට සෞඛ්‍ය අමාත්‍යාංශය කටයුතු යොදා තිබේ. පාලන මිලට අනුව ඖෂධ අලෙවි නොකරන අලෙවි සැල් පිළිබඳව 011 307 10 73 සහ 011 309 22 69 යන දුරකථන අංක වලට සහ 011 268 61 13 යන ෆැක්ස් අංකයට පැමිණිලි යොමු කිරීමට පාරිභෝගිකයින්ට අවස්ථාව ලබාදී ඇති බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=65815", "Category": null, "Parent URL": null}