{"Source": "Adaderana", "Timestamp": "October 3, 2012 07:30 am", "Headline": "ඇමති එකක් කියද්දී නියෝජ්‍ය ඇමති තව එකක් කියයි", "News Content": "අධ්‍යාපන ක්ෂේත‍්‍රයේ ගුණාත්මකභාවය ඉහළ නැංවීම සඳහා වත්මන් ආණ්ඩුව අවශ්‍ය පියවර ගෙන ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. ග‍්‍රාමීය පාසැල්වල පහසුකම් ඉහළ නැංවීම මගින් එම පාසැල් ද ඉහළ තලයකට ගෙන ඒමට හැකි වනු ඇති බව ඔහු පෙන්වාදෙයි. අරලියගහ මන්දිරයේ ඊයේ (02) පැවති උත්සවයක දී අධ්‍යාපන අමාත්‍ය බන්දුල ගුණවර්ධන මහතා මේ බව කියා සිටියේය. මේ අතර වර්තමාන අධ්‍යාපන ක‍්‍රමය තුළින් ළමුන්ගේ නිර්මාණශීලීත්වය හීන වී ඇති බව අධ්‍යාපන නියෝජ්‍ය අමාත්‍ය විජිත් විජේමුණි සොයිසා මහතා පවසයි.", "URL": "https://sinhala.adaderana.lk/news.php?nid=27955", "Category": null, "Parent URL": null}