{"Source": "Adaderana", "Timestamp": "September 12, 2012 10:01 am", "Headline": "නැගෙනහිර පළාත් සභාව ගැන තාම තීරණයක් නෑ", "News Content": "නැගෙනහිර පළාත් සභාව තුළ ක‍්‍රියා කරන ආකාරය පිළිබඳව මෙතෙක් තීරණයක් ගෙන නොමැති බව ශ‍්‍රී ලංකා මුස්ලිම් කොන්ග‍්‍රසය පවසයි. අද (12) පෙරවරුවේ රැස්වන ශ‍්‍රී ලංකා මුස්ලිම් කොන්ග‍්‍රස් උත්තරීතර මණ්ඩලය මේ සම්බන්ධයෙන් අවසන් තීරණයකට එළෙඹෙන බව එම පක්ෂයේ ප‍්‍රකාශකයෙකු පැවසුවේය. පක්ෂ නායක රවුෆ් හකීම් මහතාගේ ප‍්‍රධානත්වයෙන් ගාලුමුවදොර හෝටලයේ දී ඊයේ පස්වරුවේ පක්ෂ උත්තරීතර මණ්ඩලය මේ පිළිබඳ සාකච්ජා කළද එහි දී අවසන් නිගමනයකට එළඹීමට නොහැකි වී ඇති බව සඳහන්ය. එම රැස්වීමට පැවති පළාත් සභා ජන්දයෙන් තේරීපත් වූ සභිකයින් සත් දෙනාද සහභාගී වී තිබේ. එහිදී ඇතැම් පිරිස් ආණ්ඩුව සමඟ එක්ව නැගෙනහිර පළාත් සභාව පිහිටුවිය යුතු බවට මත පළ කර ඇති අතර තවත් පිරිසක් ප‍්‍රකාශ කර ඇත්තේ දෙමළ ජාතික සංධානය හා එක්ව නැගෙනහිර පළාත් සභාව පිහිටුවිය යුතු බවය.", "URL": "https://sinhala.adaderana.lk/news.php?nid=27338", "Category": null, "Parent URL": null}