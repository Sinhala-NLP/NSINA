{"Source": "Adaderana", "Timestamp": "September 6, 2016 09:34 am", "Headline": "  තරුණයා ඝාතනය කළාට සැකපිට 4ක් කොටු", "News Content": "මීගහවත්ත, සියඹලාපේවත්ත ප්‍රදේශයේ දී තරුණයෙකු ඝාතනය කිරීමේ සිද්ධිය සම්බන්ධයෙන් සැකපිට පුද්ගලයින් සිව්දෙනෙකු අත්අඩංගුවට ගෙන තිබේ.පෑලියගොඩ, කොට්ඨාශ අපරාධ විමර්ශනය අංශය විසින් නවගමුව ප්‍රදේශයේ දී ඔවුන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. පසුගිය පළමු වැනි දින සියඹලාපේවත්ත ප්‍රදේශයේ දී තියුණු ආයුධවලින් පහරදී තරුණයෙකු ඝාතනය කර තිබූ අතර ඒ පිළිබඳව සිදුකළ පරීක්ෂණවල දී මෙම සැකකරුවන් අත්අඩංගුවට ගෙන තිබේ.එහිදී සැකකරුවන් සතුව තිබී ඝාතනය සඳහා යොදාගත් මන්නා පිහි 4ක්ද පොලීසිය විසින් සොයාගෙන තිබේ.අත්අඩංගුවටගත් සැකකරුවන් කඩුවෙල, අතුරුගිරිය ප්‍රදේශවල පදිංචිකරුවන් වන අතර ඔවුන් අද මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63841", "Category": null, "Parent URL": null}