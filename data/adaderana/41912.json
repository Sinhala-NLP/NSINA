{"Source": "Adaderana", "Timestamp": "March 19, 2014 01:10 pm", "Headline": "ලොවක් සිනා සයුරේ ගිල්වූ මර්සි අද දැයෙන් සමුගනී!", "News Content": "අභවප්‍රාප්ත වූ ප්‍රවීණ රංගන ශිල්පිණි මර්සි එදිරිසිංහ මහත්මියගේ දේහය පිළිබඳ අවසන් කටයුතු අද සිදු කෙරෙයි. අද පස්වරු 4ට අඹේපුස්ස කතෝලික පොදු සුසාන භූමියේ දී අවසන් කටයුතු සිදු කිරීමට නියමිතය. කලක් රෝගාතුරව සිටි මර්සි එදිරිසිංහ මහත්මිය පසුගිය 17 වන දින ගම්පහ ප්‍රදේශයේ පිහිටි පෞද්ගලික රෝහලකදී අභවප්‍රාප්ත විය. 1964 වර්ෂයේ දී ‘‘නවක මඩල” ගීත වැඩසටහනින් මර්සි එදිරිසිංහ මහත්මිය සිය කලාදිවිය ආරම්භ කළාය. 1964 වසරේ ‘‘උගුරට හොරා බෙහෙත්” යන වේදිකා නාට්‍යයෙන් රංගනයට පිවිසි ඇය ‘‘තාරාවෝ ඉගිලෙති” ඇතුළු වේදිකා නාට්‍ය 60ට අධික සංඛ්‍යාවකට රංගනයෙන් දායක විය. ටෙලිනාට්‍යය නිළියක ලෙස ද, ගායන ශිල්පිණියක ලෙස ද, හාස්‍යය ජවනිකා වල රඟ දක්වමින් මෙරට කලා සහෘදයන්ගේ ජනාදරයට පත්වීමට සමත් වු ඇය මිය යන විට 68 වන වියේ පසුවිය.", "URL": "https://sinhala.adaderana.lk/news.php?nid=41912", "Category": null, "Parent URL": null}