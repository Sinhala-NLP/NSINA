{"Source": "Adaderana", "Timestamp": "September 9, 2018 03:37 pm", "Headline": "දේපල කොල්ලකෑම්වලට සම්බන්ධ 8 ක් අත්අඩංගුවට", "News Content": "ප්‍රදේශ රැසක සිදුවූ මුදල් හා දේපල කොල්ලකෑම්වලට සම්බන්ධ පුද්ගලයින් අට දෙනෙකු නොච්චියාගම පොලීසිය මගින් අත්අඩංගුවට ගෙන තිබේ. වයස අවුරුදු 18ත් 38ත් අතර නොච්චියාගම සහ රාජාංගනය යන ප්‍රදේශවල පදිංචිකරුවන් අට දෙනෙකු මෙලෙස අත්අඩංගුවට ගත් බව නොච්චියාගම පොලීසිය සඳහන් කළේය. සැකකරුවන්ගෙන් සිදුකරන ලද ප්‍රශ්න කිරීම්වල දී මහවිලච්චිය, තඹුත්තේගම, ගල්ගමුව, දංකොටුව, ගිරිඋල්ල, රස්නායකපුර, බිංගිරිය, මහව, හලාවත, ගිරාඳුරුකෝට්ටේ, කොබෙයිගනේ, හෙට්ටිපොල සහ වාරියපොල යන ප්‍රදේශවල සිදුකළ කොල්ලකෑම් සම්බන්ධයෙන් තොරතුරු අනාවරණය වී තිබේ. සැකකරුවන් නොච්චියාගම මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර රථ වාහන ඇතුළු දේපල සොරාගැනීම්වලට සම්බන්ධ පුද්ගලයින් තිදෙනෙකු ගල්කිස්ස ප්රනදේශයේ දී අත්අඩංගුවට ගෙන තිබේ. සැකකරුවන් විසින් ගල්කිස්ස, දෙහිවල, පිළියන්දල සහ කහතුඩුව යන ප්රවදේශවල නවතා තිබූ ත්‍රීරෝද රථ හා යතුරුපැදි රැගෙන ගොස් ඒවායේ කොටස් ගලවා අලෙවි කර ඇති බවට සිදුකළ විමර්ශනවලදී අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=95819", "Category": null, "Parent URL": null}