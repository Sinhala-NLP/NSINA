{"Source": "Adaderana", "Timestamp": "April 4, 2010 09:08 am", "Headline": "මත් පෙති දීලා කොල්ලකාලා", "News Content": "මුදල් සහ රන් භාණ්ඩ කොල්ලකෑමේ නිරත වූ පුද්ගලයෙකු දෙහිවල ප්‍රදේශයේ දී අත්අඩංගුවට ගෙන තිබේ. ඊයේ පස්වරුවේ මොහු අත්අඩංගුව‍ට ගෙන ඇති බව‍ පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. පසුගිය දා දෙහිවල ප්‍රදේශයේ පුද්ගලයෙකුට මත් පෙති ලබා දී රුපියල් එක් ලක්ෂ 28 , 000 ක මුදල් හා රන් භාණ්ඩ කොල්ලකා ඇති බවට ලැබුණු පැමිණිල්ලකට අනුව දෙහිවල පොලිසිය මෙම වැටලීම සිදු කර තිබුණි. අත්අඩංගුවට ගත් සැකකරු ළඟ තිබී මත් පෙති 10 ක් ද පොලිසිය විසින් ‍සොයා ගෙන ඇති බව සඳහන් වේ. සැකකරු සම්බන්ධයෙන් දෙහිවල පොලිසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7651", "Category": null, "Parent URL": null}