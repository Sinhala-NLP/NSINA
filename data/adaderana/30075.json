{"Source": "Adaderana", "Timestamp": "December 19, 2012 09:08 am", "Headline": "හෙද නිලධාරීන් සංකේත වර්ජනයක", "News Content": "රජයේ හෙද නිලධාරීන් සංකේත වර්ජනයක නිරත වේ. අද (19) පෙරවරු 7.00 සිට මෙම වැඩ වර්ජනය ක්‍රියාත්මක කරන බව රජයේ හෙද නිලධාරීන්ගේ සංගමය පවසයි. කාසල් වීදියේ කාන්තා රෝහල, කොළඹ රිජ්වේ ආර්යා ළමා රෝහල සහ ද සොයිසා රෝහල මෙම වර්ජනයට ඇතුළත් නොවන බව එම සංගමය සඳහන් කරයි. පැය 24 ක කාලයක් මෙම සංකේත වැඩ වර්ජනය ක්‍රියාත්මක කෙරෙන බව සඳහන්ය. මේ අතර ආපදා තත්ත්වය හේතුවෙන් හලාවත, කුලියාපිටිය සහ නිකවැරටිය යන ප්‍රදේශවල පිහිටි රෝහල්වල ද වර්ජනය ක්‍රියාත්මක නොවන බව හෙද නිලධාරීන්ගේ සංගමය පවසයි.", "URL": "https://sinhala.adaderana.lk/news.php?nid=30075", "Category": null, "Parent URL": null}