{"Source": "Adaderana", "Timestamp": "April 17, 2018 12:43 pm", "Headline": "ඔස්ට්‍රේලියාවේ පැවැත්වෙන තරගයක් සඳහා ඉතිහාසයේ පළමු වරට ජාතික කරාතේ සංචිතයක් පිටත්ව යයි", "News Content": "ඔස්ට්‍රේලියානු විවෘත කරාතේ ශූරතාවලිය සඳහා ශ්‍රී ලංකාවෙන් ජාතික පිරිමි කරාතේ කණ්ඩායමක් සහභාගී වි සිටියි. ඒ සඳහා සහභාගී වන කණ්ඩායම පසුගිය දා දිවයිනෙන් පිටත්ව ගියේය. ලෝක කරාතේ සම්මේලනය මඟින් ඔස්ට්‍රේලියානු විවෘත කරාතේ ශූරතාවලිය සංවිධානය කරනු ලබයි. ඔස්ට්‍රේලියාවේ පැවැත්වෙන තරගාවලියක් සඳහා ශ්‍රී ලංකාව නියෝජනය කරමින් ජාතික කරාතේ සංචිතයක් සහභාගී වන්නේ ඉතිහාසයේ පළමු වරටයි. එම සංචිතයට ක්‍රීඩකයන් 9 දෙනෙක් ඇතුළත් වන අතර නිලධාරීන් 4දෙනෙකු එක් වී සිටියි. මෙවර තරගාවලිය සඳහා රටවල් 60ක් සහභාගී වීමට නියමිත අතර තරගාවලිය පැවැත්වෙන්නේ ඔස්ට්‍රේලියාවේ සිඩ්නි නුවරදීයි.", "URL": "https://sinhala.adaderana.lk/news.php?nid=87568", "Category": null, "Parent URL": null}