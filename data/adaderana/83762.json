{"Source": "Adaderana", "Timestamp": "January 29, 2018 10:30 pm", "Headline": "පුද පුජා කළ පා සටහන්වල පුරා විද්‍යාත්මක වටිනාකමක් නෑ", "News Content": "මස්කෙළිය පොලිස් වසමට අයත් ගාඩිමෝර් නිවිෆෝක්මොර් වතුයායේ ශ‍්‍රී පාද රක්‍ෂිතයට ආසන්නයේ ගල්තලාවක් මත මතුවු පා සටහන්වල කිසිදු පුරා විද්‍යාත්මක වටිනාකමක් නොමැති බව පුරාවිද්‍යා අධ්‍යක්‍ෂක ජනරාල් මහාචාර්ය පි.බි මන්ඩාවල මහතා පවසයි. අප කළ විමසුමකදි මහාචාර්යවරයා කියා සිටියේ ගලේ එක ළග තිබු ස්භාවික සටහන් දෙකෙන් එකක් මත කිසියමි පිරිසක් ඇගිලි සටහන් නිර්මාණය කර ඇති බවයි. මේ සම්බන්ධයෙන් එම ස්ථානයට ගොස් පරික්‍ෂා කළ පුරා විද්‍යා නිළධාරින් කණ්ඩායමක් තමන්ට ඒ පිළිබදව වාර්තා කර ඇති බවත් ඔහුන් ලබාදුන් ඊමේල් ජායාරූප ප‍්‍රවින පුරා විද්‍යාඥයන්ට පෙන්විමෙන් අනතුරුව අවසන් නිගමනයකට පැමිණීය හැකි බව මහාචාර්යවරයා කියා සිටියේය. එම පා සටහන් හනුමා දෙවියන්ගේ පා සටහන් බවට වතුකම්කරුවන් විශ්වාස කරමින් මේ වන විට එම ස්ථානයේ දිවා රාති‍්‍ර දෙකෙහිම පුද පුජා පවත්වනු ලබන අතර එම ස්ථානය දැක බලා ගැනිම සදහා තව දුරටත් දිනපතා විශාල පිරිසක් එම ස්ථානයට පැමිණෙමින් සිටින බව ද අප වාර්තාකරු පවසයි.", "URL": "https://sinhala.adaderana.lk/news.php?nid=83762", "Category": null, "Parent URL": null}