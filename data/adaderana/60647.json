{"Source": "Adaderana", "Timestamp": "May 31, 2016 12:25 pm", "Headline": "දුම්රිය ගේට්ටු ක්‍රියාකරුවන් යළිත් වර්ජනයේ", "News Content": "දුම්රිය හරස් මාර්ග ගේට්ටු ක්‍රියාකරුවන් වර්ජනයක් ආරම්භ කර ති‍බේ.වත්මන් රජය විසින් යෝජනා කර ඇති රුපියල් 5000ක වැටුප් වැඩිවීම ලබානොදීමට විරෝධය පළ කරමින් මොවුන් මෙලෙස වර්ජනයේ නිරත වෙයි.මේ සම්බන්ධයෙන් අද දෙරණ සමග අදහස් දැක්වු ශ්‍රී ලංකා අනාරක්ෂිත දුම්රිය ගේට්ටු සංගමයේ ප්‍රධාන ලේකම් නිමල් චන්ද්‍රසිරි මහතා පැවසුවේදිවයිනපුරා පිහිටි ආනාරක්ෂිත දුම්රිය ගේට්ටු 687 සේවය කරන දෙදහසකට වැඩි පිරිසක් මෙයට එක්ව සිටින බවයි.පසුගියදා පැවත්වූ වර්ජනය හමුවේ ප්‍රවාහන නියෝජ්‍ය ඇමති අශෝක් අබේසිංහ මහතා රුපියල් 5000ක දීමනාවක් ලබාදෙන බවට පොරොන්දු වුවද ප්‍රවාහන ඇමති නිමල් සිරිපාල ද සිල්වා එම කැබිනට් පත්‍රිකාව ඉදිරිපත් නොකර කල් හරිමින් සිටින බවට හෙතෙම චෝදනා කළේය.", "URL": "https://sinhala.adaderana.lk/news.php?nid=60647", "Category": null, "Parent URL": null}