{"Source": "Adaderana", "Timestamp": "October 28, 2017 09:30 pm", "Headline": " යාළුවොත් එක්ක විනෝද වෙන්න හලාවත වෙරළට ආපු තරුණයාට වෙච්ච දේ", "News Content": "හලාවත මුහුදු වෙරළේ රළ පාගමින් විනෝද වෙමින් සිටි අයෙකු දළ රළ පහරකට හසු වූ පුවතක් හලාවත ප්‍රදේශයෙන් වාර්තා වෙයි. ඔහු රළ පහරට හසු වී මුහුදේ ගිළී අතුරුදහන්වී ඇති බව හලාවත පොලීසිය පවසයි. අද(28) පස්වරු 6.00 ට පමණ මෙම අනතුර සිදුවී ඇති බව පොලීසිය සඳහන් කරයි. මුහුදේ ගිළී අතුරුදහන්වී ඇත්තේ කෑගල්ල - උදුගොඩ පදිංචිව සිටි එම්.එස්.ශාන්ත කුමාර විජේතිලක (අවු:28) නම් අයෙකි. ඔහු පුද්ගලික බස් රථ කොන්දොස්තරවරයෙකු ලෙස සේවය කළ අයෙක් වන අතර තම මිතුරන් පිරිසක් සමග විනෝද චාරිකාවක් සඳහා හලාවතට පැමිණ සිටියදී මෙම අනතුර සිදුවී ඇති බව පොලීසිය කියයි. අතුරුදහන්වූ අයගේ සිරුර මෙතෙක් හමුවී නොමැති බවත් සිද්ධිය සම්බන්ධයෙන් හලාවත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79244", "Category": null, "Parent URL": null}