{"Source": "Adaderana", "Timestamp": "December 25, 2012 01:51 pm", "Headline": "වෙරළෙන් කුඩු මතුවෙයි", "News Content": "මන්නාරම කල්අඩිතිව් වෙරළ ප්‍රදේශයේ සඟවා තිබු හෙරොයින් ග්‍රෑම් 905ක් නාවික හමුදාව විසින් සොයාගෙන තිබේ. ලද තොරතුරකට අනුව එම මත්ද්‍රව්‍ය තොගය නාවික හමුදාවේ ගජබා කඳවුරට අයත් නිලධාරීන් කණ්ඩායමක් විසින් සොයාගෙන ඇත. රට තුළට නීති විරෝධි ආකාරයෙන් මත්ද්‍රව්‍ය මුහුදු මාර්ගයෙන් ගෙනඒම වැළැක්වීම සඳහා නාවික හමුදාව විශේෂ ආරක්ෂක වැඩපිළිවෙළක් ක්‍රියාත්මක කරයි. ඊයේ මෙම වැටලීම සිදුකර ඇත.", "URL": "https://sinhala.adaderana.lk/news.php?nid=30239", "Category": null, "Parent URL": null}