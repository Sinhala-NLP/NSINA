{"Source": "Adaderana", "Timestamp": "February 13, 2013 01:45 pm", "Headline": "ගංජා සමග අයෙක් දැලේ", "News Content": "ගංජා තොගයක් ළඟ තබාගෙන සිටි සැකකරුවෙකු ගල්ගමුව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ ගෝනහේන කඳවුරේ නිලධාරීන් කණ්ඩායමක් විසින් අදාළ සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගංජා කිලෝග්‍රෑම් 4 ග්‍රෑම් 783 ක් සොයාගෙන ඇති අතර එහි වටිනාකම රුපියල් ලක්ෂ 2 ට අධික බව පොලිස් විශේෂ කාර්යය බලකාය සඳහන් කළේය. අත්අඩංගුවට ගත් සැකකරු වැඩිදුර විමර්ශන සඳහා ගල්ගමුව පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=31597", "Category": null, "Parent URL": null}