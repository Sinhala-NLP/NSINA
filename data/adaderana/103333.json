{"Source": "Adaderana", "Timestamp": "January 30, 2019 11:23 am", "Headline": "රුවන්පුර වගා රක්ෂිතයේ ගින්න තවදුරටත්-අක්කර 40ක් විනාශයි", "News Content": "හැටන් වන සංරක්ෂණ කාර්යාලය යටතේ පාලනය හැටන් රුවන්පුර ජනපදයේ වන වගා රක්ෂිතයේ හට ගත් ගින්න තවදුරටත් පැතිර යමින් පවතින බව අද දෙරණ වාර්තාකරු පවසයි. ඊයේ (29) පස්වරු 4 ට පමණ හටගත් මෙම ගින්නෙන් මේ වන විට රක්ෂිතය පුරා සිඝ්‍රයෙන් පැතිර යමින් පවතින අතර ගින්නෙන් වන වගා රක්ෂිතය අසල තිබු තේ වගාවද පිළිස්සි ඇති බව වාර්තා වෙයි. ගින්නෙන් අකක්ර 40ක පමණ රක්ෂිතයේ කොටසක් මේ වන විට ගිනිගෙන විනාශ ඇති අතර ගින්න ෆයිනස් වගා රක්ෂිතය පැතිර ගොස් ඇති බව හැටන් වන සංරක්ෂණ කාර්යයාලයේ නිලධාරියෙකු කියා පැවසීය. ගින්න පාලනය කිරීමට යුධ හමුදාවේ සහය ඉල්ලා ඇති බව එම නිලධාරියා කියා සිටියේය. ගින්න හේතුවෙන් ප්‍රදේශය පුරා දැඩි දුමාරයක්ද පැතිර ඇති අතර ගින්න හේතුවෙන් රුවන්පුර ජනපදයේ පානිය ජලය ලබා ගන්නා ජල මුලාශද සිදියාමේ අවධානමකට ලක් වි ඇති බව වාර්තා වෙයි. මධ්‍යම කඳුකරයේ බටහිර බැවුම් ප්‍රදේශවල මේ දිවන පවතින වියළි කාලගුණ තත්ත්වය මත මෙම රක්ෂියට කිසියම් පිරිසක් ගිනි තබන්නට ඇති බව ප්‍රදේශවාසින් වැඩිදුරටත් පැවසීය.", "URL": "https://sinhala.adaderana.lk/news.php?nid=103333", "Category": null, "Parent URL": null}