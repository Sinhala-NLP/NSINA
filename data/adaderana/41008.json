{"Source": "Adaderana", "Timestamp": "February 10, 2014 10:33 am", "Headline": "මැතිවරණ නීති කැඩූ 18ට එරෙහිව‍ පොලීසිය උසාවි ගිහින්", "News Content": "බස්නාහිර සහ දකුණු පළාත් ඡන්ද විමසීමට අදාළව පුද්ගලයින් 18 දෙනෙකුට එරෙහිව නීතිමය පියවර ගෙන ඇති බව පොලිස් මූලස්ථානයේ මැතිවරණ ලේකම් කාර්යාලය පවසයි. මැතිවරණ නීති උල්ලංඝණය කිරිමේ චෝදනා මත අපේක්ෂකයින් සිව්දෙනෙකු ඇතුළු පුද්ගලයින් 18 දෙනෙකු අධිකරණයට ඉදිරිපත් කර ඇප මත මුදා හැර ඇත. අත්අඩංගුවට පත් වු දකුණු පළාත් සභා අපේක්ෂක අජිත් ප්‍රසන්න මහතා අද අධිකරණයට ඉදිරිපත් කිරිමට නියමිතය. ඔහු මේ වන විට කොළඹ ප්‍රදේශයේ පෞද්ගලික රෝහලක පොලිස් ආරක්ෂාව යටතේ රැඳී සිටින බව වාර්තා වේ.", "URL": "https://sinhala.adaderana.lk/news.php?nid=41008", "Category": null, "Parent URL": null}