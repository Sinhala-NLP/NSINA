{"Source": "Adaderana", "Timestamp": "March 22, 2010 11:12 am", "Headline": "ගුවන් සේවක වර්ජනයෙන් මගීන් දුෂ්කරතාවක", "News Content": "බ්‍රිතාන්‍ය ගුවන් සේවයට අයත් සේවකයින් වැඩ වර්ජනයක නිරත වීම හේතුවෙන් දහස් ගණනක් වූ මගී ජනතාව දුෂ්කරතාවට පත්ව තිබේ. බ්‍රිතාන්‍ය ගුවන් සේවයේ සේවකයින් මෙලෙස වැඩ වර්ජනයක නිරත වන්නේ තුන්වන දිනටය. සේවයට වාර්තා කර ඇත්තේ සේවක මණ්ඩලයේ ‍2,200 දෙනා අතරින් 300 කට ආසන්න පිරිසක් පමණක් බව වාර්තා වේ. වැටුප් අර්බුදයක් මුල්කරගනිමින් මෙම සේවකයින් වැඩ වර්ජනයේ නිරත වන අතර මේ පිළිබඳ පූර්ව දැනුම් දීමක් ද සිදුකර තිබුණි. දැනට ක්‍රියාත්මක වැඩ වර්ජනයට අමතරව ලබන 27 වැනිදා සිට දින 4ක තවත් වර්ජනයක් ක්‍රියාත්මක කිරීමට සැලසුම් කර තිබෙන බව බ්‍රිතාන්‍ය ගුවන් සේවයට අයත් සේවකයින් පවසයි.", "URL": "https://sinhala.adaderana.lk/news.php?nid=7442", "Category": null, "Parent URL": null}