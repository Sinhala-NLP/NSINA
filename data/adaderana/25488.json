{"Source": "Adaderana", "Timestamp": "July 3, 2012 08:39 am", "Headline": "බෝම්බ ප්‍රහාරයකින් ඇෆ්ගනිස්ථානයේ 7 ක් මරුට", "News Content": "ඇෆ්ගනිස්ථානයේ කන්දහාර් ප්‍රදේශයට එල්ල වූ මරාගෙන මැරෙන බෝම්බ ප්‍රහාරයකින් පුද්ගලයින් හත්දෙනෙකු ජීවිතක්ෂයට පත්වී තිබේ. මෙම ප්‍රහාරයෙන් තවත් විශාල පිරිසක් තුවාල ලබන්නට ඇති බව විදෙස් මාධ්‍ය වාර්තා කරයි. කන්දහාර් ප්‍රදේශයේ මෝටර් රථ නවතා තබන ස්ථානයකට ‍ මෙම බෝම්බ ප්‍රහාරය එල්ල වී ඇත. කන්දහාර් විශ්ව විද්‍යාලය ඉදිරිපිට සිදුව ඇති මෙම ප්‍රහාරය අමෙරිකානුවන් පිරිසක් ඉලක්ක කර එල්ල වී ඇති බව එරට රජය පවසයි. පසුගිය ඉරිදා දිනයේදී ද බ්‍රිතාන්‍ය සෙබළුන් තිදෙනෙකු ඇෆ්ගනිස්ථානයේ හෙල්මන් පළාතේ දී වෙඩි තබා ඝාතනය කර තිබුණි.", "URL": "https://sinhala.adaderana.lk/news.php?nid=25488", "Category": null, "Parent URL": null}