{"Source": "Adaderana", "Timestamp": "December 22, 2011 05:56 pm", "Headline": "බෞද්ධ බලවේගය ක්‍රමයෙන් ඈත්වෙනවා", "News Content": "එක්සත් ජාතික පක්ෂය වටා සිටින සිංහල බෞද්ධ බලවේගය ක්‍රමයෙන් ඈත්වෙමින් පවතින බව එම පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. මීට පක්ෂ නායකත්වය වගකිව යුතු බව ඔහු සදහන් කරයි. පසුගිය දා පැවති පක්ෂ නායක්වය සඳහා වන නිලවරණයට පෙර තෛයිනිකායික මහා නායක හිමිවරුන් විසින් නිකුත් කෙරුණු නිවේදනය නොසලකා හැරීමෙන්ම එය තහවුරු වන බව දයාසිරි ජයසේකර මහතා කියා සිටියි. මහනායක හිමිවරුන් අදාළ නිවේදනය මගින් පවසා සිටි පරිදි පක්ෂ නායකත්වය කරූ ජයසූරිය සහ විපක්ෂ නායකත්වය රනිල් වික්‍රමසිංහ යන මහත්වරුන් අතර බෙදාගත්තේ නම් පසුගියදා සිදුවූ ආකාරයෙන් නොසන්සුනාකාරී වාතාවරණයක් උද්ගත නොවනු ඇති බව ඔහු පෙන්වාදෙයි.", "URL": "https://sinhala.adaderana.lk/news.php?nid=20878", "Category": null, "Parent URL": null}