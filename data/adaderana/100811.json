{"Source": "Adaderana", "Timestamp": "December 15, 2018 08:23 pm", "Headline": "විදෙස් සංචාරකයෙකුට ගංජා අලෙවිකරන්න ගිහින් මාට්ටූ", "News Content": "විදේශීය සංචාරයෙකුට ගංජා අලෙවිකළ බලපත්‍රලාභී සංචාරක මඟ පෙන්වන්නෙකු අද (15) දින පස්වරුවේ දඹුල්ල සහකාර පොලිස් අධිකාරී කාර්යාලයේ විශේෂ දුෂණ මර්ධන ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබේ. අත්අඩංගුවට ගනු ලැබූ සැකකරු සන්තකයේ තිබී ගංජා පැකට් අටක් සොයා ගැනීමට පොලීසියට හැකිව ඇත. මෙරට මුදලින් රුපියල් 500 පමණ වටිනා ගංජා පැකට්ටුව රුපියල් 2000ක් වැනි ඉහල මිලකට සැකකරු විසින් අලෙවි කරන බවට මෙහිදී අනාවරණය වී ඇත. සැකකරු කාලයක් තිස්සේ සංචාරක මඟ පෙන්වන්නෙකු ලෙස කටයුතු කරන අතරතුර මෙම ගංජා අලෙවියද විදේශිකයින්ට පමණක් සිදු කරගෙන ගොස් ඇති අතර පොලීසියට ලද තොරතුරු මත උපාය දුතයින් යොදා සැකකරු ගංජා පැකට්ටුවක් විදෙස් සංචාරකයෙකුට අලෙවි කිරීමේදීම හසු කර ගැනීමට හැකිවී තිබේ. සැකකරු සිගිරිය, පිදුරංගල පදිංචිකරුවෙකි. සැකකරුගේ සංචාරක මඟ පෙන්වන බලපත්‍රය අවලංගු කිරීමට සංචාර මණ්ඩලයට දැනුම්දීමටද පොලීසිය පියවර ගෙන ඇත. සැකකරු දඹුල්ල අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=100811", "Category": null, "Parent URL": null}