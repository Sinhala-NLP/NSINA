{"Source": "Adaderana", "Timestamp": "March 12, 2016 08:20 am", "Headline": "මාර්තු 12 ව්‍යාපාරයට වසරයි-විශේෂ උත්සවයක් අද", "News Content": "මාර්තු 12 ව්‍යාපාරයට වසරක් සැපිරීම වෙනුවෙන් විශේෂ උත්සවයක් අද(12) දින බණ්ඩාරනායක සම්මන්ත්‍රණ ශාලාවේදී පැවැත්වෙයි.පැෆ්රල් සංවිධානය දීර්ඝ කාලීනව දේශපාලන ක්ෂේත්‍රයේ සිදුකරන ලද සමීක්ෂණ සාකච්ඡා ආදියෙන් ලබාගන්නා ලද නිගමනයන් මත පිහිටමින් දේශපාලන සංස්කෘතිය වඩාත් යහපත් කරවීම සඳහා මැදිහත් විය යුතු ආකාරය තීරණය කිරීම සිදුකරන මාර්තු 12 ව්‍යාපාරය සඳහා සිවිල් සංවිධාන රාශියක් එක්ව සිටියි.ශ‍්‍රී ලාංකීය දේශපාලනික සංස්කෘතියෙහි සාධනීය වෙනසක් ඇති කිරීම මාර්තු 12 ව්‍යාපාරයේ අරමුණ බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි.", "URL": "https://sinhala.adaderana.lk/news.php?nid=58109", "Category": null, "Parent URL": null}