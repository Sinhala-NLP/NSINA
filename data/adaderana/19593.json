{"Source": "Adaderana", "Timestamp": "October 26, 2011 09:34 am", "Headline": "හෙරොයින් සමග දෙදෙනෙක් මාට්ටු", "News Content": "හෙරොයින් තොගයක් ළඟ තබා ගත් පුද්ගලයෙකු බොරැල්ල ප්‍රදේශයේ දී අත්අඩංගුවට ගෙන තිබේ. හෙරොයින් ග්‍රෑම් 8යි මිලිග්‍රෑම් 900ක් මොහු ළඟ තිබී සොයාගෙන ඇති බව පොලිසිය පවසයි. බම්බලපිටිය පොලිස් ස්ථානයේ විශේෂ වැටලීම් ඒකකයේ නිලධාරීන් කණ්ඩායමක් විසින් අදාළ පුද්ගලයා අත්අඩංගුවට ගෙන තිබේ. මේ අතර තලෙයිමන්නාරම ඌරුමලේ ප්‍රදේශයේ දී හෙරොයින් කිලෝග්‍රෑම් එකයි ග්‍රෑම් 350ක් ළඟ තබා ගත් කාන්තාවක් පොලිසිය විසින් අත්අඩංගුවට ගෙන තිබේ. අදාළ හෙරොයින් තොගය ප්‍රවානය කළ බවට සැකකෙරුණු ත්‍රිරෝද රථයක රියදුරෙකුගෙන් කළ ප්‍රශ්න කිරීමකදී අනාවරණය වු කරුණු මත අදාළ කාන්තාව අත්අඩංගුවට ගෙන ඇති බව සඳහන්වේ.", "URL": "https://sinhala.adaderana.lk/news.php?nid=19593", "Category": null, "Parent URL": null}