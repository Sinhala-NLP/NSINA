{"Source": "Adaderana", "Timestamp": "August 9, 2011 01:03 pm", "Headline": "ඇසළ පෙරහැර සමයේ සුරාබදු දෙපාර්තමේන්තුවෙන් වැටලීම් 32 ක් ", "News Content": "මහනුවර ඇසළ පෙරහැර මංගල්‍යය පැවැත්වෙන කාලය තුළ සුරාබදු දෙපාර්තමේන්තු මගින් විශේෂ වැටලීම් සිදු කිරීමට කටයුතු කර ඇති බව එම දෙපාර්ත‍මේන්තුව පවසයි. මේ වන විටත් වැටලීම් 32 ට ආසන්න ප්‍රමාණයක් සිදු කර ඇති බව සුරාබදු දෙපාර්තමේන්තුවේ සුරාබදු අධිකාරි ප්‍රභාත් ජයවික්‍රම මහතා සඳහන් කළේය. දැඩි පාලනයකට යටත් කරමින් පෙරහැර සාමකාමීව පැවැත්වීම සඳහා කටයුතු කරන බව ඒ පිළිබඳව වැඩිදුරටත් පැහැදිලි කළ සුරාබදු අධිකාරි ප්‍රභාත් ජයවික්‍රම මහතා ප්‍රකාශ කළේය. මේ සඳහා තොරතුරු සැපයිය හැකි පුද්ගලයින්ට මධ්‍යම පළාත භාර සහකාර කොමසාරිස්වරයාට අදාළ තොරතුරු සැපයීමෙන් මෙම කාර්යය සඳහා දායකවීමේ හැකියාව පවතින බව ද ඒ මහතා පෙන්වාදුන්නේය. පෙරහැර පැවැත්වෙන කලාපය තුළ සියලු සුරසැල් වසාතැබීමටත්, එම කටයුතු අධීක්ෂණය කිරීමටත් කණ්ඩායම් ක්‍රියාත්මක වන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17950", "Category": null, "Parent URL": null}