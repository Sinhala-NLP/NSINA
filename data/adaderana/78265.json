{"Source": "Adaderana", "Timestamp": "October 2, 2017 04:58 pm", "Headline": "  නැගෙනහිර මුහුදු තීරයේ කොරල්පරවලට හානි ", "News Content": "නැගෙනහිර මුහුදු තීරයේ කොරල්පරවලට විශාල වශයෙන් හානි සිදු කරන පසැගිල්ලන් විශේෂයක් ව්‍යාප්ත වෙමින් පවතින බව ධීවර හා ජලජ සම්පත් සංවර්ධන අමාත්‍යංශය පවසයි.එම පසැගිල්ලන් විශේෂය නිකුත් කරන රසායනික එන්සයිමයක් හේතුවෙන් කොරල්පර දිරාගොස් විනාශවන බවට තොරතුරු ලැබී ඇති බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා සඳහන් කළේය.ධීවර අමාත්‍යංශයේ පැවැති උපදේශක රැස්වීමේදී මේ බව අනාවරණය වී ඇති අතර අදාළ පසැගිල්ලන් ව්‍යාප්තිය සම්බන්ධයෙන් වහාම විද්‍යාත්මක පරීක්ෂණයක් කරන ලෙස අමාත්‍යවරයා නාරා ආයතනට සහ ජාතික ජලජීවී වගා සංවර්ධන අධිකාරියට උපදෙස් ලබාදී තිබේ.මීට වසර කිහිපයකට පෙර ද කොරල්පර ආශ්‍රිතව පසැගිල්ලන් ව්‍යාප්තියක් සිදු වූ අතර එය මර්දනයට කටයුතු කළ බව ධීවර අමාත්‍ය මහින්ද අමරවීර මහතා පවසයි.", "URL": "https://sinhala.adaderana.lk/news.php?nid=78265", "Category": null, "Parent URL": null}