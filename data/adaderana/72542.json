{"Source": "Adaderana", "Timestamp": "April 27, 2017 01:53 pm", "Headline": " සුරාබදු ආඥා පනත යටතේ නඩු දාන්න පොලීසියටත් පුළුවන්", "News Content": "සුරාබදු ආඥා පනත යටතේ අධිකරණයේ නඩු පැවරීමට පොලීසියට බලතල ඇති බවට ගාල්ල මහේස්ත්‍රාත් අධිකරණය තීන්දුවක් ලබා දී තිබේ.ගාල්ල ප්‍රධාන මහේස්ත්‍රාත් නිශාන්ත පීරිස් මහතා විසින් අද(27) දිනයේ එම තීන්දුව ප්‍රකාශයට පත් කර ඇති බව සඳහන්ය. පිටු 54කින් සමන්විතව ප්‍රකාශයට පත් කළ එම නඩු තීන්දුව ඓතිහාසික නඩු තීන්දුවක් බව නිවේදනයක් නිකුත් කරමින් පොලිස් මාධ්‍ය ප්‍රකාශක කාර්යාලය සඳහන් කළේය.ඒ අනුව පොලීසිය විසින් මෙතෙක් වැටලීම් සිදුකළ ආකාරයටම සුරාබදු පනත යටතේ වන නීති විරෝධී මත්පැන් අරක්කු, බියර්, රා, ආදී මත්ද්‍රව්‍යවලට අදාළව වැටලීම් සිදුකර නඩු පැවරීමට කටයුතු කරන බව පොලිස් මාධ්‍ය ප්‍රකාශක කාර්යාලය නිකුත් කළ නිවේදනයේ දැක්වෙයි.", "URL": "https://sinhala.adaderana.lk/news.php?nid=72542", "Category": null, "Parent URL": null}