{"Source": "Adaderana", "Timestamp": "May 15, 2016 12:41 pm", "Headline": "වැස්ස තව පැය 48ක් අපේක්ෂා කළ හැකියි", "News Content": "නිරිත දිග ඇතුළු ප්‍රදේශ රැසකට බලපා ඇති අධික වැසි සහිත කාලගුණ තත්ත්වය ඉදිරි පැය 48ක කාලය තුළ ද අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි.‍‍‍යාපනය අර්ධද්වීපය හැරුණුවිට දිවයිනේ සෙසු ප්‍රදේශවල වැසි වර්ධනය විය හැකි බවත්,නිරිත දිග ප්‍රදේශය හා මධ්‍යම කඳුකරය ප්‍රදේශයේ තද වැසි අපේක්ෂා කළ හැකි බවත් එම දෙපාර්තමේන්තුව සඳහන් කරයි.එම දෙපාර්තමේන්තුවේ අධ්‍යක්ෂ ජනරාල් ලලිත් චන්ද්‍රපාල මහතා සදහන් කළේ ගතවූ පැය 24ක කාලය තුල වැඩිම වර්ෂාපතනය පොතුවිල් ප්‍රදේශයෙන් වාර්තා වී ඇති බවයි.එය මිලි මීටර් 140ක පමණ වර්ෂාපතනයක් බවත්,මීට අමතරව මඩකළපුව හා ත්‍රීකුණාමලය ප්‍රදේශවල මිලි මීටර් 100ට වැඩි වර්ෂාපතනයක් වාර්තාවී ඇති බවත් හෙතෙම සඳහන් කළේය.නිරිතදිග බෙංගාල බොක්ක ප්‍රදේශයේ අවපාත තත්ත්වයක් වර්ධනයවී ඇති බවත්,රටේ කාලගුණික තත්ත්වයට බලපා ඇත්තේ එය බවත් අධ්‍යක්ෂ ජනරාල්වරයා අවධාරණය කළේය.", "URL": "https://sinhala.adaderana.lk/news.php?nid=60161", "Category": null, "Parent URL": null}