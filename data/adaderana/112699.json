{"Source": "Adaderana", "Timestamp": "June 25, 2019 07:54 am", "Headline": "විශේෂඥ වෛද්‍යවරයෙකුගෙන් බැනුම් අහන්න බැරුව වෛද්‍යවරියක් වස බොයි", "News Content": "ප්‍රතිජීවක ඖෂධ පෙති 35 ක් පානය කර ඇති වෛද්‍යවරියක් ප්‍රතිකාර සඳහා මාරවිල මූලික රෝහලට ඇතුළත් කර ඇති බව මාරවිල පොලීසිය කියයි. 24 වැනිදා රාත්‍රීයේ ඇය ප්‍රතිජීවක ඖෂධ පානය කර ඇති බව විමර්ශණ වලදී හෙලිවී ඇත. රෝහල් ගත කර ඇත්තේ 34 හැවිරිදි විවාහක වෛද්‍යවරියකි. මෙම වෛද්‍යවරිය මාරවිල මූලික රෝහලේ සේවය කරමින් සිටියි. එම රෝහලේ සේවය කරන විශේෂඥ වෛද්‍යවරයෙකු තමන්ට නිරන්තර බැන වදින බැවින් එහි පීඩාව දරා ගැනීමට නොහැකි නිසා තමන් ප්‍රති ජීවක පෙති පානය කළ බව වෛද්‍යවරිය පවසා තිබේ. මාරවිල පොලීසිය වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=112699", "Category": null, "Parent URL": null}