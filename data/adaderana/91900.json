{"Source": "Adaderana", "Timestamp": "July 3, 2018 01:20 pm", "Headline": "ලබන 19දා නව ජාතික අපනයන ප්‍රතිපත්තියක් එයි", "News Content": "නව ජාතික අපනයන ප්‍රතිපත්තියක් සකස් කිරීමට ශ්‍රී ලංකා අපනයන සංවර්ධන මණ්ඩලය පියවර ගෙන තිබේ. රාජ්‍යමය සහ පෞද්ගලික අංශයන් හි දායකත්වය යටතේ මෙම නව ප්‍රතිපත්තිය සකස් කිරීමට පියවර ගත් බව ශ්‍රී ලංකා අපනයන සංවර්ධන මණ්ඩලයේ සභාපතිනි ඉන්දිරා මල්වත්ත මහත්මිය සඳහන් කළේය. එම නව ප්‍රතිපත්තිය ලබන 19 වනදා එළි දැක්වීමට නියමිත අතර එය පොදු පිළිගැනීමක් සහිත අපනයන ප්‍රතිපත්තියක් ලෙස හඳුන්වාදිය හැකි බව ඇය ප්‍රකාශ කළේය. මේ වන විට මෙරට අපනයන වටිනාකම ඩොලර් බිලියන 15 යි දශම දෙකක් වන අතර එය 2022 වන විට ඩොලර් බිලියන 28 දක්වා ඉහළ නැංවීම මෙම නව ප්‍රතිපත්තියේ ප්‍රධාන අරමුණ බව ඇය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=91900", "Category": null, "Parent URL": null}