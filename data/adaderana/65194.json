{"Source": "Adaderana", "Timestamp": "October 19, 2016 10:03 pm", "Headline": "  අභියාචනා විමර්ශන කාලය දෙසැම්බර් මස 31 දක්වා දීර්ඝ කළා   ", "News Content": "කොට්ඨාස සීමා නිර්ණය පිළිබඳ අභියාචනා විමර්ශන කාලය දෙසැම්බර් මස 31 වන දින දක්වා දීර්ඝ කර තිබේ.පළාත් සභා හා පළාත් පාලන අමාත්‍ය ෆයිසර් මුස්තාෆා මහතා විසින් කොට්ඨාස සීමා නිර්ණය පිළිබඳ අභියචනා කමිටුවේ ඉල්ලීමට අනුව මෙම පියවර ගෙන ඇති බව සඳහන්ය. ඒ අනුව දෙසැම්බර් 31 වන දාට පෙර අභියාචනා විමර්ශන වාර්තාව තමාට ලබාදීමට කටයුතු කරන ලෙස අමාත්‍යවරයා සීමා නිර්ණය අභියාචනා කමිටුව වෙත උපදෙස් ලබා දී තිබේ. සීමා නිර්ණය අභියාචනා විමර්ශන කමිටු වාර්තාව කිසිදු ගැටළුවකින් තොරව සකස් කිරීම සඳහා මෙලෙස කාලය ලබාදුන් බව අමාත්‍ය ෆයිසර් මුස්තාෆා මහතා පෙන්වාදෙයි.එමෙන්ම සීමා නිර්ණය අභියාචනා විමර්ශන කමිටුවේ කෙටුම්පත සියළුම දේශපාලන පක්ෂවලට ලබාදීමට කටයුතු කරන ලෙසද අමාත්‍යවරයා උපදෙස් ලබා දී ඇත.", "URL": "https://sinhala.adaderana.lk/news.php?nid=65194", "Category": null, "Parent URL": null}