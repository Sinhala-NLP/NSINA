{"Source": "Adaderana", "Timestamp": "February 16, 2015 02:21 pm", "Headline": "රක්නා ලංකා සේවකයින්ට පඩි නෑලු! ", "News Content": "රක්නා ලංකා සමාගම මගින් ජාත්‍යන්තර මුහුදේ ආරක්‍ෂක සේවාවන් සඳහා නැව් සමාගම් වල සේවයේ යොදවා ඇති මුහුදු ආරක්‍ෂක නිලධාරින්ගේ ජනවාරි මස වැටුප මේ වනවිටත් ගෙවා නොමැති බව අන්තර් සමාගම් සේවක සංගමයේ සභාපති වසන්ත සමරසිංහ මහතා පවසයි.ඔහු මේ බව සඳහන් කරමින් කම්කරු හා අධිකරණ අමාත්‍ය විජේදාස රාජපක්ෂ මහතා වෙත ලිපියක් යොමු කර තිබේ.එම ලිපිය පහත පරිදිවෙයි. ගරු කම්කරු හා අධිකරණ අමාත්‍යවිජේදාස රාජපක්‍ෂ මැතිතුමාකම්කරු අමාත්‍යාංශය,කොළඹ 05.මැතිතුමනි,රක්නා ලංකා ආරක්‍ෂක සේවා සමාගම විසින් මුහුදු ආරක්‍ෂක නිලධාරින්ගේ වැටුප් නොගෙවීම සම්බන්ධවයිරක්නා ලංකා සමාගම මගින් ජාත්‍යන්තර මුහුදේ ආරක්‍ෂක සේවාවන් සඳහා නැව් සමාගම් වල සේවයේ යොදවා ඇති මුහුදු ආරක්‍ෂක නිලධාරින්ගේ ජනවාරි මස වැටුප මේ වනවිටත් ගෙවා නොමැත.අදාල නිලධාරින් ජාත්‍යන්තර මුහුදේ ආරක්‍ෂක සේවාවන් වල මේ වනවිටත් නියැලී සිටින අතර තවත් නිලධාරින් සංඛ්‍යාවක් රාජකාරි අවසන් කර දිවයිනට පැමිණි ඇත. එම නිලධාරින්ගේ ද ජනවාරි මස වැටුප මෙතෙක් ගෙවා නොමැති අතර ඔවුන් සේවය කරන නැව් සමාගම් වල නියෝජිතයින් විසින් අදාළ සේවකයන්ගේ වැටුප රක්නා ලංකා සමාගමට ගෙවා ඇති බව ඔවුන් විසින් දැනුම් දී ඇත.මෙලෙස සේවක වැටුප් රඳවා තබාගනිමින් සිටීම වංචා සහගත බැවින් එම සේවකයින්ගේ වැටුප් වහාම ගෙවා දැමීමට මැදිහත් වන ලෙස ඔබතුමාගෙන් ගෞරවයෙන් ඉල්ලා සිටිමු.ස්තුතියි.මෙයට අන්තර් සමාගම් සේවක සංගමය වෙනුවෙන්,වසන්ත සමරසිංහසභාපති අන්තර් සමාගම් සේවක සංගමය උතුරුමැද පළාත් සභා මන්තී‍්‍ර", "URL": "https://sinhala.adaderana.lk/news.php?nid=49386", "Category": null, "Parent URL": null}