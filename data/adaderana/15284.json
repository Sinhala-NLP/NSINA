{"Source": "Adaderana", "Timestamp": "April 5, 2011 09:47 am", "Headline": "බිම් බෝම්බ වලට හසුවූ වල් අලි 10 ක් විල්පත්තුවේ ", "News Content": "බිම් බෝම්බ වලට හසුවීම හේතුවෙන් තුවාල ලැබූ වල් අලි දස දෙනෙක් පමණ විල්පත්තු වනාන්තරය තුළ සිටින බව වනජීවී දෙපාර්තමේන්තුව පවසයි. වනාන්තරේ බටහිර මායිමේ පිහිටි ප්‍රදේශ වල දී මෙම අලි ඇතුන් බිම් බෝම්බ වලට බහුලව හසු වී ඇති බව එම දෙපාර්තමේන්තුව පෙන්වා දෙයි. දැනටමත් එලෙස තුවාල ලැබූ අලින් දෙදෙනෙකු හඳුනාගෙන ඇති බව වනජීවී දෙපාර්තමේන්තුව සඳහන් කරයි. තවදුරටත් වනාන්තරයේ ඇතැම් ප්‍රදේශ වල බිම් බෝම්බ වල දමා ඇති ප්‍රදේශ පවතින බැවින් රාජකාරි කිරීමේ දී තමන්ද දැඩි දුෂ්කරතාවට පත්ව ඇති බව වනජීවී නිලධාරීන් කියා සිටියි.", "URL": "https://sinhala.adaderana.lk/news.php?nid=15284", "Category": null, "Parent URL": null}