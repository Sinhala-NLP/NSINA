{"Source": "Adaderana", "Timestamp": "September 29, 2018 12:09 pm", "Headline": "ලෝකයේ මිල අධිකම ප්‍රහාරක ගුවන් යානයක් අනතුරට පත්වෙයි", "News Content": "ලොව මිල අධිකම ප්‍රහාරක ගුවන් යානය වන එෆ්. 35. බී වර්ගයේ ගුවන් යානයක් අමෙරිකාවේ දකුණු කැරොලීනා ප්‍රදේශයේදී අනතුරකට ලක්ව තිබේ. එවැනි යානයක් අනතුරකට ලක්වූ ප්‍රථම අවස්ථාව මෙය වන අතර කෙසේවෙතත් කිසිඳු පුද්ගලයෙකුට හානියක් සිදුව නොමැති බව විදෙස් මාධ්‍ය සඳහන් කළේය. කෙසේවෙතත් අදාළ අනතුර සම්බන්ධයෙන් විමර්ශනයක් ආරම්භ කර ඇති බව අමෙරිකානු ආරක්ෂක අංශ පවසා ඇත. අමෙරිකාව විසින් අදාළ යානා යොදාගෙන මෙහෙයුම් වැඩසටහනක් පසුගියදා ආරම්භ කළ අතර ඒ සඳහා අති විශාල මුදලක් මේ වන විට වැය කර ඇති බව සඳහන්ය. අමෙරිකාව එෆ්. 35 බී ගුවන් යානා යොදාගෙන සිය ප්‍රථම මෙහෙයුම ලෙස ඇෆ්ගනිස්ථානයේ, තලෙයිබාන් ඉලක්ක වලට පහරදීම පසුගියදා සිදුකර තිබිණි.", "URL": "https://sinhala.adaderana.lk/news.php?nid=96894", "Category": null, "Parent URL": null}