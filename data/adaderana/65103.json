{"Source": "Adaderana", "Timestamp": "October 16, 2016 06:14 pm", "Headline": "නීති විරෝධීව ගෙනා දුම්වැටි තොගයක් අල්ලයි", "News Content": "නීති විරෝධී ලෙස විදේශීය දුම්වැටි තොගයක් මෙරටට රැගෙන ආ පුද්ගලයෙකු කටුනායක ගුවන්තොටුපළේ දී අත්අඩංගුවට ගෙන තිබේ.ඩුබායි ගුවන් සේවයට අයත් යානයකින් අදාළ පුද්ගලයා දිවයිනට පැමිණි අවස්ථාවේ ගුවන්තොටුපළ රේගුව විසින් අත්අඩංගුවට ගෙන ඇති බව සඳහන්ය.ඔහු සතුව තිබී රුපියල් ලක්ෂ 15ක් වටිනා විදේශීය දුම්වැටි 35,800ක් රේගුව භාරයට ගෙන ඇත.සැකකරු කොළඹ, මාළිගාවත්ත ප්‍රදේශයේ පදිංචි 38 හැවිරිදි අයෙක් වන අතර ගුවන්තොටුපළ රේගුව මගින් ඔහු රඳවා තබාගෙන මේ පිළිබඳ වැඩිදුර විමර්ශන ආරම්භ කර ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=65103", "Category": null, "Parent URL": null}