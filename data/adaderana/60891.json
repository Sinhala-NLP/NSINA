{"Source": "Adaderana", "Timestamp": "June 8, 2016 09:22 am", "Headline": "කොස්ගම පාසල් 7ක් අදත් වැසෙයි", "News Content": "කොස්ගම, සාලාව හමුදා කඳවුරේ ඇතිවූ හදිසි තත්වය හේතුවෙන් වසා දැමුණු පාසල් 07ක් අද(08) දිනයේද වසා තැබෙන බව බස්නාහිර පළාත් අධ්‍යාපන අමාත්‍ය රංජිත් සෝමවංශ මහතා පවසයි. මේ අතර ගංවතුර හේතුවෙන් අධ්‍යාපන කටයුතු මඟ හැරුණු පාසල් ළමුන් සඳහා අමතර පන්ති පැවැත්වීම මගින් අදාළ විෂය කරුණු ආවරණය කරන බව බස්නාහිර පළාත් අධ්‍යාපන අමාත්‍ය රංජිත් සෝමවංශ මහතා පවසයි.ඔහු පවසන්නේ පාසල ආරම්භවීමට පෙර හා අවසන්වීමෙන් පසුවද මෙම පන්ති පවත්වන බවයි.මේ අතර ආපදා තත්වය හේතුවෙන් වසා දැමූ සබරගමුව පළාතේ පාසල්වල පහ වසර ශිෂ්‍යත්ව, සාමාන්‍ය පෙළ හා උසස් පෙළ ළමුන් සඳහා ද විශේෂ පංති පවත්වමින් ඔවුන් විභාග සඳහා සූදානම් කරවන බව සබරගමුව පළාත් අධ්‍යාපන අමාත්‍ය භානු මුනිප්‍රිය මහතා පවසයි.", "URL": "https://sinhala.adaderana.lk/news.php?nid=60891", "Category": null, "Parent URL": null}