{"Source": "Adaderana", "Timestamp": "December 18, 2012 07:51 am", "Headline": " පරිපූරක වෙදුන් පැය 48 ක් වැඩ වරයි", "News Content": "පරිපූරක වෛද්‍ය සේවාවල නිරතව සිටින සේවකයින් වෘත්තිය සමිති ක්‍රියාමාර්ගයක නිරතවීමට තීරණය කර තිබේ. අද (18) පෙරවරු 8.00 සිට පැය 48 ක කාලයක් වැඩ වර්ජනයක නිරත වන බව පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලයේ ප්‍රධාන ලේකම් සමන් ජයසේකර මහතා ප්‍රකාශ කළේය. ඉල්ලීම් කිහිපයක් මුල් කරගනිමින් මෙම සංකේත වැඩ වර්ජනය ක්‍රියාත්මක කරන අතර බලධාරින් ඊට නිසි ප්‍රතිචාර නොදැක්වුවහොත් අඛණ්ඩ වර්ජනයක නිරත වන බව සමන් ජයසේකර මහතා පැවසීය.", "URL": "https://sinhala.adaderana.lk/news.php?nid=30047", "Category": null, "Parent URL": null}