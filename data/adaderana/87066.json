{"Source": "Adaderana", "Timestamp": "April 7, 2018 09:38 am", "Headline": "අලි පහරින් කත අවසන් ගමන් යයි ", "News Content": "වන අලියෙකුගේ පහරදීමෙන් මැදවච්චිය, කරම්බන්කුලම ප්‍රදේශයේදී කාන්තාවක මියගොස් තිබේ. තම නිවස ඉදිරිපිට මිදුල අතුගාමින් සිටි කාන්තාවකට මෙම වන අලි ප්‍රහාරය එල්ල වී ඇති බව පොලීසිය සඳහන් කළේය. පහරකෑමෙන් බරපතළ තුවාල ලැබූ අදාළ කාන්තාව මැදවච්චිය රෝහලට ඇතුළත් කර වැඩිදුර ප්‍රතිකාර සඳහා අනුරාධපුර රෝහලට ඇතුළත් කිරීමෙන් අනතුරුව ඇය මියගොස් ඇති බව සඳහන්ය. මියගොස් ඇත්තේ 48 හැවිරිදි කාන්තාවක වන අතර මෘත ශරීරය අනුරාධපුර රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=87066", "Category": null, "Parent URL": null}