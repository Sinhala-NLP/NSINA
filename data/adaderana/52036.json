{"Source": "Adaderana", "Timestamp": "June 16, 2015 03:14 pm", "Headline": "20 නම් හොඳයි - ශ්‍රීලනිප සභාපති දැන් යූඑන්පියෙත් සභාපති", "News Content": "20 වැනි සංශෝධනය ක්‍රියාත්මක කළ හැකි නම් එය සෑම පක්ෂයකටම හොඳ බව හිටපු ජනපති මහින්ද රාජපක්ෂ මහතා අද නාරාහේන්පිට අභයාරාමයේදී පැවසීය.ජය අභිමානි නැමැති සංවිධානයක සාමාජිකයින් පිරිසක් හිටපු ජනාධිපතිවරයා අද අභයාරාමයේදී හමුවූ අවස්ථාවේ මාධ්‍යවේදියෙකු ඇසූ පැනයකට පිළිතුරු ලෙස හෙතෙම මේ බව කියා සිටියේය.අනතුරුව පළාත් සභා මන්ත්‍රීන් පිරිසක් ද හිටපු ජනාධිපතිවරයා හමුවූ අතර එහිදී හෙතෙම පහත පරිදි අදහස් පළ කළේය.ශ්‍රී ලංකා නිදහස් පක්ෂය කැඩුවේ කවුදැයි කියා හැමෝම දන්නා බවත්, දැනුත් එය සිදුවෙමින් ඇති බවත්, ඔහු පැවසුවේය.තමන් කාටවත් මඩ නොගසන බවත්, ශ්‍රී ලංකා නිදහස් පක්ෂය කවදාවත් හැර යන්නේ නැති බවත්, ශ්‍රීලනිපය යනු‍ බෝඩ් ලෑල්ලක් නොවන බවද හෙතෙම කීවේය.ශ්‍රීලනිපයේ සභාපති දැන් එක්සත් ජාතික පක්ෂයේත් සභාපති වී ඇති බවදඅපට හැමදාම යූ.එන්.පී‍ෙය් ඔඩොක්කුවේ ඉන්න බැරි බවද පැවසූ හිටපු ජනාධිපතිවරයා කාට මඩගැහුවත් ජනතා සේවය නැවතිය නොහැකි බවද අවධාරණය කළේය.", "URL": "https://sinhala.adaderana.lk/news.php?nid=52036", "Category": null, "Parent URL": null}