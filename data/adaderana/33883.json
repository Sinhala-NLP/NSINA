{"Source": "Adaderana", "Timestamp": "May 7, 2013 03:05 pm", "Headline": "මාතලේ සමූහ මිනී වළ ගැන ඩී.එන්.ඒ. පරීක්ෂණයක් ඕනෑ", "News Content": "මාතලේ රෝහල් භූමියෙන් හමුවු මිනිස් අස්ථි කොටස් පිළිබඳ ඩී.එන්.ඒ.පරීක්ෂණයක් සිදුකරන ලෙස ජනතා විමුක්ති පෙරමුණ ඉල්ලීමක් කරයි. මේ සම්බන්ධයෙන් හෙට (08) දිනයේ දී මාතලේ මහේස්ත්‍රාත් අධිකරණය හමුවේ දිවුරුම් පෙත්සම් ඉදිරිපත් කිරීමට ද කටයුතු යොදා ඇති අතර ඒ සඳහා අතුරුදන් වුවන්ගේ ඥාතීන් සහ කමිටුවේ සාමාජිකයින් සහභාගී වීමට නියමිතය. සමුහ මීනි වළ සම්බන්ධයෙන් ජනතා විමුක්ති පෙරමුණ පත් කළ කමිටුව මගින් තොරතුරු රැස් කිරීමෙන් අනතුරුව මෙම පියවර ගැනීමට තීරණය කර ඇත.", "URL": "https://sinhala.adaderana.lk/news.php?nid=33883", "Category": null, "Parent URL": null}