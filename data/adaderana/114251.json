{"Source": "Adaderana", "Timestamp": "July 16, 2019 12:23 pm", "Headline": "මොරගහකන්ද ජලාශ රක්ෂිතය ගිනි ගනී", "News Content": "මොරගහකන්ද ජලාශ රක්ෂිතය තුළ ඇවිලී ගිය ගින්න හේතුවෙන් ජලාශ රක්ෂිතයට මෙන්ම වන සතුන් රැසකට හානි සිදුවී ඇති බව මොරගහකන්ද වාරි ව්‍යාපෘතිය සඳහන් කරයි. ඊයේ (15) සවස් කාලයේ හටගත් මෙම ගින්න බොහෝ වේලාවක් පැවති අතර ගින්න නිවීයෑමට සුළං තත්ත්වය දැඩි බාධා එල්ල කර ඇත. මොරගහකන්ද රක්ෂිත ප්‍රදේශයේ හටගත් මෙම ගින්න හේතුවෙන් රක්ෂිතයේ වසර සිය ගනනක් පැරණි වටිනා දැවමය ශාක රැසක් සම්පූර් ණයෙන්ම විනාශ වි ඇති බව අද දෙරණ වාර්තාකරු පවසයි. කුඩා පැලෑටි මෙන්ම පලු සහ බුරුත වැනි දැවමය ශාක ද ගින්න හේතුවෙන් විනාශ වී ඇත. මෙම අවස්ථාවට එක්වු මොරගහකන්ද වාරි ව්‍යාපාතියේ මහජන සම්බන්ධතා නිළධාරි පී.ජී. දයානන්ද මහතා කියා සිටියේ වසරක් පාසා සදුකරනු ලබන වනාන්තර ගිනී තැබීම් තුළින් පොරගහකන්ද පාරිසරික පද්ධතියට බරපතල හානීයක් සිදුවන බවයි. ජලාශ්‍ය ආසන්නයේ පිහිටි වන ලැහැබ් ජලාශයේ පැවැත්ම සදහා ඝෘජුවම බලපාන බවත් මෙවැනි ගිනි තැබීම් තුළින් පරිසරයේ සමතුළිතතාවය බිදවැටීමට ලක්වන බව ද හෙතෙම කියා සිටියේය. මේ අතර මොරගහ කන්ද ජලාශයේ ජල මට්ටම සියයට තිස් දෙකක් දක්වා පහත බැස ඇති බවත් දයානන්ද මහතා කියා සිටියේය. වර්ෂාව නොමැති කමින් මොරගහකන්ද ජලාශය ආසන්යේ මෙන්ම මාතලේ දිස්ත්‍රිකිකයේ ප්‍රදේශ රැසකට පානිය ජලය හිඟවී තිබේ.", "URL": "https://sinhala.adaderana.lk/news.php?nid=114251", "Category": null, "Parent URL": null}