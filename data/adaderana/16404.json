{"Source": "Adaderana", "Timestamp": "May 30, 2011 07:18 am", "Headline": "බස් රියක් ලොරියක් එකට ගැටෙයි-අයෙක් මරුට", "News Content": "හලාවත-පුත්තලම මාර්ගයේ ආරච්චිකට්ටුව ප්‍රදේශයේ සිදුවූ රිය අනතුරකින් එක් අයෙකු ජීවිතක්ෂයට පත්වී තවත් අයෙකු බරපතල තුවාල ලබා රෝහල්ගත කර ඇතැයි පොලීසිය පවසයි. අද අලුයම ලොරියක් සහ පෞද්ගලික බස් රථයක් එ‍කිනෙකට ගැටීමෙන් මෙම අනතුර සිදුව ඇති බවත්,තුවාල ලැබූ තැනැත්තා මේ වන විට හලාවත රෝහලේ ප්‍රතිකාර ලබන බවත් රෝහල් ආරංචි මාර්ග සඳහන් කරයි. අනතුරට පත් ලොරිය මාළු ප්‍රවාහනය කරමින් තිබූ බවත්,බස් රථය තංගල්ල සිට මුලතිව් බලා ධාවනය වෙමින් පැවති බවත් ,අනතුරින් මිය ගොස් ඇත්තේ ලොරියේ ගමන් කළ අයෙකු බවත් පොලීසිය කියා සිටියි. හලාවත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16404", "Category": null, "Parent URL": null}