{"Source": "Adaderana", "Timestamp": "March 11, 2012 04:09 pm", "Headline": "පුදුකුඩඉරිප්පු-මුහුදුබඩපත්තු වෙනුවෙන් තාවකාලික හැඳුනුම්පත් සඳහා උනන්දුව ඉහළයි", "News Content": "ලබන 24 වැනිදා පැවැත්වීමට නියමිත ‍පුදුකුඩිඉරිප්පු සහ මුහුදු බඩපත්තු ප්‍රාදේශීය සභා මැතිවරණයට අදාළ තාවකාලික හැඳුනුම්පත් ලබා ගැනීම සඳහා ජනතාව අතර පැවති උනන්දුව ඉහළ ගොස් ඇති බව කැෆේ සංවිධානය පවසයි. අද දහවල් වන විට පුද්ගලයින් 1614 දෙනෙකු තාවකාලික හැඳුනුම්පත් ලබා ගැනීම සඳහා ඡායාරූප ලබා ගෙන ඇති බව එහි විධායක අධ්‍යක්ෂ කීර්ති තෙන්නකෝන් මහතා කියා සිටියේය. තාවකාලික හැඳුනුම්පත් ලබා ගැනීම උනන්දු කරවීම සදහා නොමිලේ ඡායාරූප ලබාදීමේ වැඩසටහනක් කැෆේ සංවිධානය එම ප්‍රදේශ වල දියත් කර තිබුණි. ඒ අනුව ඒ සඳහා හොඳ ප්‍රතිචාර හිමි වූ බව තෙන්නකෝන් මහතා ප්‍රකාශ කළේය. මුලතිව් දිස්ත්‍රික්කයේ ඡන්ද පැවැත්වීමට නියමිත කලාපයේ 51%ට ආසන්න පිරිසකට ජාතික හැඳුනුම්පත් නොමැති බව කැෆේ සංවිධානය පෙන්වාදෙයි.", "URL": "https://sinhala.adaderana.lk/news.php?nid=22729", "Category": null, "Parent URL": null}