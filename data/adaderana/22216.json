{"Source": "Adaderana", "Timestamp": "February 18, 2012 04:52 pm", "Headline": "පස් කන්දකට යටවී දරුවන් දෙදෙනෙකු මියයාම - අවසන් කටයුතු අදයි", "News Content": "පස් කන්දකට යටවීමෙන් වැලිමඩ ප්‍රදේශයේ දී මියගිය ළමුන් දෙදෙනාගේ අවසන් කටයුතු අද(18) සිදුකෙරෙයි. අවමංගල්‍ය උත්සවය සඳහා පැමිණි පුද්ගලයින් විරෝධතා ව්‍යාපාරයක ද නිරත වූ බව අද දෙරණ වාර්තාකරු සඳහන් කළේය. මෙම සිද්ධියට වගකිවයුතු රජයේ නිලධාරීන්ට එරෙහිව වහාම පියවර ගත යුතු බවට ඔවුන් රජයට අවධාරණය කර සිටියේය. ජල නලයකින් හදිසියේ පැමිණි ජලධාරාවක් හේතුවෙන් නිවසක් මතට පස් කන්දක් කඩාවැටී අදාළ අනතුර සිදුව තිබුණි. සිය මිත්තණිය සමග නිවසේ සිටි 11 හැවිරිදි දැරිය හා 13 හැවිරිදි පිරිමි ළමයෙකු මෙම අනතුරින් ජීවිතක්ෂයට පත්විය.", "URL": "https://sinhala.adaderana.lk/news.php?nid=22216", "Category": null, "Parent URL": null}