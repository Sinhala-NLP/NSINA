{"Source": "Adaderana", "Timestamp": "July 9, 2011 09:33 am", "Headline": "සංඥා අක්‍රිය වෙයි -දුම්රිය ප්‍රමාද වෙයි", "News Content": "කොළඹ -කොටුව හා මරදාන අතර දුම්රිය ගමනාගමනයට බාධා පැමිණ තිබේ. දුම්රිය සංඥාවන්හි පවතින කාර්මික දෝෂයක් ‍මීට හේතු වී ඇති බව සඳහන්ය. මේ නිසා කොටුව දුම්රිය ස්ථානයෙන් ගමන් ගැනීමට නියමිත දුම්රිය සහ මරදානෙන් පැමිණෙන දුම්රිය ප්‍රමාදයක් සිදුව ඇති බව දුම්රිය පාලක මැදිරිය පැවසීය. තව නොබෝ වේලාවකින් එය යථා තත්ත්වයට පත්වනු ඇති බව‍ට දුම්රිය පාලක මැදිරිය විශ්වාසය පළ කරයි.", "URL": "https://sinhala.adaderana.lk/news.php?nid=17275", "Category": null, "Parent URL": null}