{"Source": "Adaderana", "Timestamp": "October 24, 2011 09:39 am", "Headline": "යතුරු පැදි අනතුරකින් සාමණේර හිමිනමක් අපවත් වෙයි", "News Content": "මුන්දලම, නවදන්කුලම ප්‍රදේශයේ දී යතුරු පැදියක් අනතුරට ලක්වීමෙන් සාම‍ණේර හිමි නමක් අපවත් වී තිබේ. නවදන්කුලම ප්‍රදේශයේ විහාරස්ථානයක වැඩ වාසය කළ 17 හැවිරිදි හිමි නමක් මෙසේ අපවත් වී ඇති බව මුන්දලම පොලිසිය සඳහන් කරයි. විහාරස්ථානයට යතුරු පැදියකින් පැමිණි පුද්ගලයෙකු සිය යතුරු පැදිය නවතා විහාරස්ථානයට ගිය අවස්ථාවේ අදාළ සාමණේර හිමියන් එම යතුරු පැදිය ධාවනය කිරීමේ දී මෙම අනතුර සිදුව ඇත. යතුරු පැදිය මාර්ගයෙන් ඉවතට ධාවනය වී බෝක්කුවක ගැටීමෙන් සිදු වූ අනතුරින් බරපතල තුවාල ලැබූ සාමණේර හිමියන් මුන්දලම දිසා රෝහලට ඇතුළත් කිරීමේ දී අපවත් වූ බව මුන්දලම පොලිසිය සඳහන් කරයි.", "URL": "https://sinhala.adaderana.lk/news.php?nid=19550", "Category": null, "Parent URL": null}