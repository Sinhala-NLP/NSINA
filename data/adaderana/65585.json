{"Source": "Adaderana", "Timestamp": "October 31, 2016 01:05 pm", "Headline": "වාද්දුව දුම්රිය ස්ථානය අසළ වෙඩිවැදුණු මළ සිරුරක්", "News Content": "අභිරහස් ලෙස මිය ගිය පුද්ගලයෙකුගේ මළ සිරුරක් වාද්දුව දුම්රිය නැවතුම්පොළ ආසන්නයේ තිබී හමුවී ඇති බව පොලීසිය පවසයි.අද(31)අලුයම 5.30ට පමණ දුම්රියපොළ ආසන්නයේ කිසිවෙකු වැටී සිටින බවට දුම්රිය ස්ථානාධිපතිවරයා විසින් පොලීසියට කරන ලද දැනුම්දීමක් අනුව මෙම මළ සිරුර සොයාගෙන තිබේ.මිය ගොස් ඇත්තේ වාද්දුව,වැලගම ප්‍රදේශයේ පදිංචි 59 හැවිරිදි පුද්ගලයෙකු බවත්,ඔහු කැලණිතිස්ස විදුලිබලාගාරයේ යාන්ත්‍රික වෑද්දුම්කරුවෙකු ලෙස කටයුතු කර ඇති බවත් අනාවරණය කරගෙන ඇත.ඔහුගේ පුතු විසින් සිය පියාගේ මළ සිරුර හඳුනාගෙන ඇති බවත්,තම පියා අද දිනයේ රැකියා ස්ථානයට යාමට නිවෙසින් පැමිණි බව පුතු විසින් පොලීසියට ප්‍රකාශ කර ඇති බවත් සඳහන්ය.කෙසේවෙතත් මුලදී පුද්ගලයෙකු දුම්රියපොළ පදිකවේදිකාවේ වැටී සිටින බවට ලද තොරතුරක් මත පරීක්ෂණ ආරම්භ කළද,සිදුකළ මූලිව විමර්ශවලදී අනාවරණය වී ඇත්තේ මොහුට වෙඩිවැදී ඇති බව යයි පොලීසිය කියා සිටියි.සිද්ධිය සම්බන්ධයෙන් වැඩිදුර විමර්ශන වාද්දුව පොලීසිය විසින් සිදුකරයි.", "URL": "https://sinhala.adaderana.lk/news.php?nid=65585", "Category": null, "Parent URL": null}