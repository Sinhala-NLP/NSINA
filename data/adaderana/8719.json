{"Source": "Adaderana", "Timestamp": "May 31, 2010 08:37 am", "Headline": "මොරටුව සරසවියේ සිසු ගැටුමක්", "News Content": "මොරටුව විශ්ව විද්‍යාලයේ සිසුන් දෙපිරිසක් අතර ගැටුමක් හටගෙන තිබේ. ඊයේ රාත්‍රී මෙම ගැටුම හටගත් බව මොරටුව පොලිසිය සඳහන් කළේය. ගැටුම මැඩපැවැත්වීමට පොලිසිය යොදවා ඇති අතර මේ වන විට ගැටුම සමථයකට පත්කර ඇති බව පොලිසිය පැවසුවේය. සිද්ධිය සම්බන්ධයෙන් තමන් වෙත මෙතෙක් පැහැදිලි තොරතුරු වාර්තා වී නොමැති බව මේ පිළිබඳ අද දෙරණ කළ විමසීමක දී විශ්ව විද්‍යාල උපකුලපතිවරයා සඳහන් කළේය.", "URL": "https://sinhala.adaderana.lk/news.php?nid=8719", "Category": null, "Parent URL": null}