{"Source": "Adaderana", "Timestamp": "November 3, 2018 11:19 am", "Headline": "පාකිස්ථානුවන් නවසීලන්තය බින්දුවට දායි", "News Content": "නවසිලන්ත කණ්ඩායම සමග පැවති දෙවන 20යි 20 ක්‍රිකට් තරඟය ද කඩුලු 06කින් ජය ගැනීමට පාකිස්ථාන කණ්ඩායම සමත්විය. ඩුබායි හි ජාත්‍යන්තර ක්‍රිකට් ක්‍රීඩාංගනයේදී පැවති තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කල අතර ඒ අනුව නියමිත පන්දු වාර 20 තුළ කඩුලු 07ක් දැවී ඔවුන් ලබාගත් ලකුණු සංඛ්‍යාව 153ක් විය. ලකුණු 154ක ජයග්‍රාහී ඉලක්කයක් හඹා ගිය පාකිස්ථාන කණ්ඩායම පන්දු වාර 19යි පන්දු 04ක් තුළ කඩුලු 04ක් දැවී ජයග්‍රහණය වාර්තා කිරීමට සමත් විය. මෙම ජයග්‍රහණයත් සමගින් දෙරට අතර තරඟ තුනකින් සමත්විත 20යි 20 තරගාවලිය දෙකට බින්දුවක් ලෙස ජය ගැනීමට ද පාකිස්ථාන කණ්ඩායම සමත්ව තිබේ.", "URL": "https://sinhala.adaderana.lk/news.php?nid=98628", "Category": null, "Parent URL": null}