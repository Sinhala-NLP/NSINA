{"Source": "Adaderana", "Timestamp": "December 17, 2011 10:20 am", "Headline": "නීතිවිරෝධී ධීවර කටයුතුවල යෙදුණු 563 දෙනෙකුට නඩු", "News Content": "නීති විරෝධී ධීවර ආම්පන්න භාවිතා කරන්නන්‍ට එරෙහිව නීතිය දැඩිව ක්‍රියාත්මක කරන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. නීතිවිරෝධී ධීවර ආම්පන්න භාවිතා කරන හා ධීවර යාත්‍රා ලියාපදිංචි නොකළ පුද්ගලයින් 563 දෙනෙකුට මේ වන විට නඩු පවරා ඇති බව අමාත්‍යවරයා පෙන්වාදෙයි. නීතිවිරෝධී ධීවර කටයුතු නතර කිරීම හේතුවෙන් සුළු පන්න ධීවරයින්ගේ මත්ස්‍ය අස්වැන්න වැඩිවූ බවත් කුඩා මසුන් බහුල වූ බවත් අමාත්‍යවරයා පවසයි. මෙම වැඩපිළිවෙළ සඳහා ධීවර කාර්මිකයන්ගේ හා ධීවර සංවිධානවල පූර්ණ සහය අවශ්‍ය බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20747", "Category": null, "Parent URL": null}