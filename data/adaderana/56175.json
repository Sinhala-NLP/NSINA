{"Source": "Adaderana", "Timestamp": "January 6, 2016 09:09 am", "Headline": "පුද්ගලයෙකුට පහරදී වාසනාව කොල්ලකාලා මාට්ටු! ", "News Content": "පුද්ගලයෙකුට පහරදී ඔහු සතු දිනුම් හිමි ලොතරැයි පතක් හා මුදල් කොල්ලකෑමේ සිද්ධියක් සම්බන්ධයෙන් තරුණයෙකු අනුරාධපුර ප්‍රදේශයේදී අත්අඩංගුවට ගෙන තිබේ.අනුරාධපුර පොලීසියට ලද තොරතුරක් මත සිදුකරන ලද විමර්ශනයකින් අනතුරුව සැකකරු අත්අඩංගුවට ගෙන ඇති බව සඳහන්ය.පසුගිය තුන්වනදා පස්වරුවේ අනුරාධපුර, මාකට් ප්‍රදේශයේදී පුද්ගලයෙකුට පහරදී ඔහු සතුව තිබූ රුපියල් 350ක මුදලක් සහ රුපියල් ලක්ෂ 05ක් වටිනා දිනුමක් හිමි ලොතරැයි පතක් අදාළ සැකකරු විසින් කොල්ල කා තිබුණි.අත්අඩංගුවට ගත් සැකකරු අනුරාධපුර, ජයන්ති මාවත ප්‍රදේශයේ පදිංචි තරුණයෙකි.අත්අඩංගුවට ගන්නා අවස්ථාවේ සැකකරු සතුව තිබී කොල්ලකන ලද මුදල් සහ දිනුම් හිමි ලොතරැයි පත පොලීසිය විසින් සොයාගෙන තිබේ.සැකකාර තරුණයා අද අනුරාධපුර මහේස්ත්‍රාත්වරයා වෙත ඉදිරිපත් කිරීමට නියමිත අතර අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56175", "Category": null, "Parent URL": null}