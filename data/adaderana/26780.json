{"Source": "Adaderana", "Timestamp": "August 22, 2012 09:17 am", "Headline": "හොර නෝට්ටු අතැතිව සිටි අයෙකු දැලේ", "News Content": "ව්‍යාජ මුදල් නෝට්ටුවක් ළඟ තබා ගත් සැකකරුවෙකු පොලීසිය විසින් අත්අඩංගුවට ගෙන තිබේ. බුත්තල, බඩල්කුඹුර ප්‍රදේශයේ දී අදාළ සැකකරු අත්අඩංගුවට ගෙන ඇති බව පොලීසිය පැවසුවේය. සැකකරු සතුව තිබී රුපියල් 500 ව්‍යාජ මුදල් නෝට්ටුවක් සොයා ගෙන ඇත. මෙලෙස අත්අඩංගුවට පත්ව ඇත්තේ නුවරඑළිය, මාගස්තොට ප්‍රදේශයේ පදිංචිකරුවෙකි. සැකකරු අද (22) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26780", "Category": null, "Parent URL": null}