{"Source": "Adaderana", "Timestamp": "April 18, 2011 08:43 am", "Headline": "ඉන්දීය ප්‍රිමියර් ලීග් -කොල්කටා නයිට් රයිඩර්ස් ඉදිරියෙන් ", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ917) පැවති තවත් තරගයකින් කොල්කටා නයිට් රයිඩර්ස් කණ්ඩායම කඩුලු 8ක ජයක් අත් කර ගනු ලැබීය. ප්‍රථමයෙන් පන්දුවට පහර දුන් රාජස්ථාන් රෝයල්ස් කණ්ඩායම සියලු දෙනා දැවී ලබා ගත්තේ ලකුණු 81ක් පමණි. පිළිතුරු වශයෙන් කොල්කටා කණ්ඩායම පන්දුවාර 13 පන්දු 5ක දී ජයග්‍රාහි ඉලක්කය පසු කිරීමට සමත් විය. ගෞතම් ගාම්භීර් නොදැවී ලකුණු 35ක් සහ මනෝජ් තිවාරි නොදැවී ලකුණූ 30ක් ලබා ගත්තේය. මේ අතර කොචි කණ්ඩායම සහ චෙන්නායි කණ්ඩායම අතර තරගය අද(17) පැවැත්වෙයි. මේ වන විට පැවති තරග අනුව කොල්කටා නයිට් රයිඩර්ස් කණ්ඩායම පෙරමුණේ පසුවෙයි. ඔවුන් තරග 4කට මුහුණ දී තරග 3ක ජය අත්කර ගෙන තිබේ. පූනේ වොරියස් කණ්ඩායම දෙවැනි ස්ථානයෙත්, මුම්බායි ඉන්දියන්ස් කණ්ඩායම තෙවැනි ස්ථානයේත් පසුවෙයි. කුමාර් සංගක්කාර නායකත්වය දරන ඩෙකෑන් චාජර්ස් කණ්ඩායම 7වන ස්ථානයේත් මහේල ජයවර්ධන නායකත්වය දරන කෝචි ටස්කර්ස් කේරළ කණ්ඩායම 8වැනි ස්ථානයේත් පසුවෙයි.", "URL": "https://sinhala.adaderana.lk/news.php?nid=15531", "Category": null, "Parent URL": null}