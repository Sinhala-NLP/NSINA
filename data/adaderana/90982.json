{"Source": "Adaderana", "Timestamp": "June 16, 2018 05:37 pm", "Headline": "ගැටළුවලට ස්ථීර විසඳුමක් දෙන තුරු තැපැල් සේවකයින් වර්ජනයේ", "News Content": "ගැටළුවලට ස්ථීර විසඳුමක් ලබාදෙන තුරු කිසිදු තැපැල් සේවකයෙකු සේවයට වාර්තා නොකරන බව ඒකාබද්ධ තැපැල් වෘත්තිය සමිති පෙරමුණ පවසයි. තමන් ආරම්භ කළ වර්ජනය අඛණ්ඩව ඉදිරියටත් ක්‍රියාත්මක කරන බව එම පෙරමුණ වැඩිදුරටත් සදහන් කළේය. තැපැල් වෘත්තිය සමිති ආරම්භ කර ඇති වර්ජනයට දැනට දින 06ක් ගතවී ඇති අතර වෘත්තිය සමිති පෙන්වා දෙන්නේ බලධාරීන් මේ දක්වාත් තම ගැටළුවට විසදුම් ලබාදීමට කටයුතු කර නොමැති බවයි. මේ අතර අද(16) දහවල් නිවේදනයක් නිකුත් කරමින් තැපැල්පතිවරයා සේවයට වාර්තා කරන ලෙස සියලුම සේවකයින්ගෙන් ඉල්ලීමක් කළේය. එසේ නොමැති වුවහොත් සියලු සේවකයින්ට අහිතකර ප්‍රතිඵලවලට මුහුණදීමට සිදුවනු ඇති බව ද ඔහු අදාළ නිවේදනය මඟින් පෙන්වා දී තිබුණි.", "URL": "https://sinhala.adaderana.lk/news.php?nid=90982", "Category": null, "Parent URL": null}