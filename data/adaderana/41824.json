{"Source": "Adaderana", "Timestamp": "March 15, 2014 01:21 pm", "Headline": "ගුවන් යානයේ සන්නිවේදන පද්ධතිය ක්‍රියා විරහිත කරලා - මලයාසියානු අගමැති", "News Content": "අතුරුදන් වූ මලයාසියානු ගුවන් යානයේ සන්නිවේදන පද්ධතිය සැලසුම් සහගතව යම් පුද්ගලයෙකු විසින් ක්‍රියා විරහිත කර ඇතැයි මලයාසියානු අග්‍රාමාත්‍ය නජීබ් රසාක් මහතා පවසයි. මෙම සිද්ධිය පිළිබඳව දැනුම්දීම සඳහා අද (15) එරටදී පැවැති මාධ්‍ය හමුවකට එක්වෙමින් ඔහු මේ බව පවසා ඇතැයි විදෙස් වාර්තාවල දැක්වෙයි. අතුරුදන් වූ යාන‍ෙය් සිටි මගීන් සහ කාර්ය මණ්ඩලය කෙරෙහි වැඩි අවධානයක් යොමුව ඇති බව හෙතෙම පවසා ඇත. එකී ගුවන් යානය පැහැර ගැනීමක් විය හැකි බවට ද මලයාසියානු බලධාරීන් මත පළ කර තිබේ.", "URL": "https://sinhala.adaderana.lk/news.php?nid=41824", "Category": null, "Parent URL": null}