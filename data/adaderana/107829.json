{"Source": "Adaderana", "Timestamp": "April 11, 2019 02:47 pm", "Headline": "නොර්වුඩ් ටිලරි වතුයායේ උණුසුම් තත්ත්වයක්", "News Content": "නොර්වුඩ් ටිලරි වතුයායේ වතුකම්කරුවන් හා වතුපාලනාධිකාරිය අතර ඊයේ (10) උණුසුම් තත්ත්වයක් ඇති විය. තත්ත්වය පාලනය කිරීම සඳහා පොලීසියද පැමිණියේය. නෝර්වුඩ් ටිලරි වතුයායේ වතු කම්කරුවන් පසුගිය මස වැටුප ලබා ගැනීමට පැමිණි අවස්ථාවේ මෙම නොසන්සුන්තාව ඇතිවු විය. එහිදි වතුකම්කරුවන් පැවසුවේ සහකාර වතු අධිකාරීවරයාගේ පරිපාලන දුර්වලකම් නිසා තමන්ට වැටුප් ලබා ගැනිමට නොහැකි බවයි. අනතුරුව ඔවුන් වතු අධිකාරීවරයා අතින් සිය වැටුප ලබාදෙන මෙන් ඉල්ලා සිටි අතර ඔහු එය ප්‍රතික්ශේප කිරීමත් සමග එහි ඇති වූයේ නොසන්සුන් තත්ත්වයක්. එහිදී තත්ත්වය පාලනය කිරීම සඳහා පොලීසියද පැමිණි අතර පසුව වතු අධිකාරීවරයා විසින් ඔවුන්ගේ වැටුප ගෙවනු ලැබුවේය.", "URL": "https://sinhala.adaderana.lk/news.php?nid=107829", "Category": null, "Parent URL": null}