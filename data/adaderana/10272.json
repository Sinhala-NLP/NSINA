{"Source": "Adaderana", "Timestamp": "August 17, 2010 08:08 am", "Headline": "හොරෙන් ඕස්ට්‍රේලියාවට පැනීමට හැදූ පස් දෙනෙකුට මාංචු", "News Content": "නීතී විරෝධී ලෙස මුහුදු මාර්ගයෙන් ඕස්ට්‍රේලියාවට යාමට සූදානමින් සිටි පුද්ගලයින් පස් දෙනෙකු මාරවිල ප්‍රදේශයේ දී අත්අඩංගුවට ගෙන තිබේ. නාවික හමුදා බුද්ධි අංශය සිදු කළ විශේෂ වැටලීමක දී මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා සඳහන් කළේය. මෙසේ නීති විරෝධී ලෙස මුහුදු මාර්ගයෙන් ඕස්ට්‍රේලියාව වෙත යාම සඳහා එක් පුද්ගලයෙකු විසින් රු 600,000 ක මුදලක් ගෙවා ඇති බව ද සඳහන්ය. මෙම සිද්ධිය පිළිබඳව වැඩිදුර පරීක්ෂණ කටයුතු සිදුකරන බව ද කපිතාන් අතුල සෙනරත් මහතා ප්‍රකාශ කළේය.", "URL": "https://sinhala.adaderana.lk/news.php?nid=10272", "Category": null, "Parent URL": null}