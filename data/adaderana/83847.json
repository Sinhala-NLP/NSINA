{"Source": "Adaderana", "Timestamp": "February 1, 2018 06:24 am", "Headline": "යතුරුපැදියක් හා ත‍්‍රීරෝද රථයක් ගැටී 2කට තුවාල", "News Content": "වවුනියාව මන්නාරම ප‍්‍රධාන මාර්ගයේ රාත‍්‍රීයේ සිදුවු රිය අනතුරකින් පුද්ගලයින් දෙදෙනෙකු තුවාල ලබා ඇති බව වවුනියාව පොලිසිය පවසයි. වවුනියාව පොලිසිය පැවසූවේ වවුනියාව දෙස සිට මන්නාරම දෙසට ගමන් කළ යතුරුපැදියක් හා ඊට ප‍්‍රතිවිරුද්ධ දිශාවෙන් පැමිණි ත‍්‍රීරෝද රථයක් එකිනෙක ගැටීමෙන් ඊයේ මෙම අනතුර සිදුව ඇති බවයි. අනතුරින් ත‍්‍රීරෝද රථයේ හා යතුරුපැදියේ රියදුරන් තුවාල ලබා වවුනියාව රෝහලට ඇතුළත් කොට ඇති බවද පොලිසිය සදහන් කළේය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=83847", "Category": null, "Parent URL": null}