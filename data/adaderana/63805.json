{"Source": "Adaderana", "Timestamp": "September 5, 2016 10:11 am", "Headline": " සීනි හොරු බන්ධනාගාරයට", "News Content": "රුපියල් ලක්ෂ 24ට අධික වටිනාකමකින් යුත් සීනි තොගයක් සොරකම් කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 06 දෙනෙකු රක්ෂිත බන්ධනාගාර ගත කර තිබේ.පෑලියගොඩ, කන්ට්‍රේනර් අංගනයේ සිට කන්ට්‍රේනර් මගින් රැගෙන යමින් සිටියදී එක් කන්ට්‍රේනරයක් සැකකරුවන් විසින් වෙනත් ස්ථානයකට රැගෙන ගොස් තිබුණි.ඒ අනුව සිදු කළ විමර්ශනයකදී රත්මලාන විශේෂ ආර්ථික මධ්‍යස්ථානයේ තොග වෙළෙඳ මධ්‍යස්ථානයක තිබී අදාළ සීනි තොගය සොයාගෙන තිබේ.සිද්ධියට සම්බන්ධ පුද්ගලයින් 06 දෙනෙකු තිස්සමහාරාමය සහ ගල්කිස්ස යන ප්‍රදේශවලදී අත්අඩංගුවට ගත් බව පොලීසිය පැවසුවේය.සීනි අලෙවි කර ලබා ගන්නා ලද රුපියල් ලක්ෂ 23කට අධික මුදල් ප්‍රමාණයක් ද පොලීසිය විසින් සොයා ගෙන තිබේ.", "URL": "https://sinhala.adaderana.lk/news.php?nid=63805", "Category": null, "Parent URL": null}