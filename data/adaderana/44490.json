{"Source": "Adaderana", "Timestamp": "July 7, 2014 03:46 pm", "Headline": "පාලිතගේ තීරණය වෙනස් නොවෙයි- හෙටම මන්ත්‍රීධූරයෙන් යන බව කියයි", "News Content": "අලුත්ගම හා බේරුවල සිද්ධිය සම්බන්ධයෙන් පොලිස්පතිවරයා ධූරයෙන් ඉල්ලා අස්නොවුණහොත් තමන් මන්ත්‍රී ධූරයෙන් ඉල්ලා අස්වන බව කී එජාප පාර්ලිමේන්තු මන්ත්‍රී පාලිත තෙවරප්පෙරුම මහතා සිය තනතුරින් ඉල්ලා අස්වීමට තීරණය කර තිබේ. ඒ අනූව තමන් සිය ඉල්ලා අස්වීමේ ලිපිය හෙට (08) පාර්ලිමේන්තුවට ඉදිරිපත් කරන බව අද දෙරණට අදහස් දක්වමින් තෙවරප්පෙරුම මහතා කියා සිටියේය. ඉකුත් ජූනි මස 22දා මාධ්‍ය හමුවක් පවත්වමින් පාලිත තෙවරප්පෙරුම මහතා කියා සිටියේ අලුත්ගම හා බේරුවල සිද්ධිය සම්බන්ධයෙන් පොලිස්පතිවරයා ධූරයෙන් ඉල්ලා අස්විය යුතු බවයි. ඔහු ඉල්ලා අස්නොවුණහොත් තමන් මන්ත්‍රී ධූරයෙන් ඉල්ලා අස්වන බවද ඒ මහතා එම මාධ්‍ය හමුවේදී අවධාරණය කරන ලදී.‍", "URL": "https://sinhala.adaderana.lk/news.php?nid=44490", "Category": null, "Parent URL": null}