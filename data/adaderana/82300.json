{"Source": "Adaderana", "Timestamp": "December 31, 2017 01:43 pm", "Headline": "කේරළ ගංජා එක්ක අයෙක් පොලිස් දැලේ", "News Content": "මිනුවන්ගොඩ ගැමුණු මාවත ප්‍රදේශයේ දී කේරළ ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා ගෝනහේන කදවුරේ නිලධාරීන්ට ලද තොරතුරකට අනුව සිදුකළ වැටලීමකට අනුව සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී කේරළ ගංජා ග්‍රෑම් 440කට අධික ප්‍රමාණයක් සොයාගෙන ඇති අතර එහි වටිනාකම රුපියල් 50,000ක් පමණ වෙයි. අත්අඩංගුවට ගත් සැකකරු වැඩිදුර විමර්ශන කටයුතු සඳහා මිනුවන්ගොඩ පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=82300", "Category": null, "Parent URL": null}