{"Source": "Adaderana", "Timestamp": "May 23, 2012 05:23 pm", "Headline": "විශ්‍රාමික ලංගම සේවක සේවිකාවන් පිරිසක් උද්ඝෝෂණයක  ", "News Content": "විශ්‍රාමික ලංගම සේවක සේවිකාවන් පිරිසක් අද (23) බදුල්ල නගරයේ දී පෙළපාලියකට සහ උද්ඝෝෂණයක ව්‍යාපාරයකට එක්ව සිටියහ. 1991 වසරෙන් පසු විශ්‍රාම ලැබූ ලංගම සේවක සේවිකාවන් 800 ක පමණ පිරිසක් මෙලෙස ඌව පළාත් සභාව ඉදිරිපිටට පැමිණ විරෝධතාවලට එක්ව සිටියේ සිය පාරි‍තෝෂික දීමනා මෙතෙක් නොලැබීම හේතුවෙන්ය. අදාළ ගෙවීම් සම්බන්ධයෙන් අධිකරණය හමුවට ද ඉදිරිපත්ව ඇති එම සේවකයින් අතරින් පිරිසකට ජනාධිපතිවරයාගේ මැදිහත්වීමෙන් පාරිතෝෂික චෙක්පත් ප්‍රදානය කළද සෙසු පිරිසට මෙතෙක් එම දීමනා ලැබී නොමැති බව අනාවරණය වී ඇත. ලංකා ගමනා ගමන මණ්ඩල සහ කම්කරු දෙපාර්තමේන්තුවේ නිලධාරීන්ගේ නොසැලකිල්ල හේතුවෙන් තමන් පීඩාවට පත්ව සිටින බව උද්ඝෝෂකයින් සඳහන් කරයි.", "URL": "https://sinhala.adaderana.lk/news.php?nid=24472", "Category": null, "Parent URL": null}