{"Source": "Adaderana", "Timestamp": "July 21, 2015 04:16 pm", "Headline": "සජින්ටත් අසනීපලු - එළඹෙන 4දා දක්වා යළි රිමාන්ඩ්! ", "News Content": "ජනාධිපති ලේකම් කාර්යාලයේ වාහන සාවද්‍ය ලෙස පරිහරණය කිරිම සම්බන්ධයෙන් චෝදනා එල්ලවී ඇති හිටපු පාර්ලිමේන්තු මන්ත්‍රී සජින්වාස් ගුණවර්ධන මහතා තවදුරටත් රක්ෂිත බන්ධනාගාර ගත කර තිබේ.කොළඹ කොටුව මහේස්ත්‍රාත් අධිකරණය හමුවේ අදාළ නඩුව අද කැඳවූ අවස්ථාවේ හිටපු මන්ත්‍රීවරයාට ඇප ලබා දෙන ලෙස ඔහුගේ නීතිඥවරුන් ඉල්ලීමක් කළ බව අද දෙරණ අධිකරණ වාර්තාකරු සඳහන් කළේය.සජින්වාස් ගුණවර්ධන මහතා ස්වසන ආබාධයකින් පෙලෙන අතර එය සුවිශේෂි කරුණක් ලෙස සලකා ඇප ලබා දෙන ලෙස නීතිඥවරුන් ඉල්ලා ඇති බව සඳහන්ය.එමෙන්ම හිටපු මන්ත්‍රීවරයා මේ වන විට මාස 03 කට අධික කාලයක් රක්ෂිත බන්ධනාගාර ගතව සිටින බව නීතිඥවරුන් පෙන්වා දී ඇත.කෙසේ වෙතත් කොටුව මහේස්ත්‍රාත් ප්‍රියන්ත ලියනගේ මහතා එහිදී සඳහන් කර ඇත්තේ අදාළ කරුණු සුවිශේෂි කරණු ලෙස සැලකිය නොහැකි බවයි.ඒ අනුව ඇප ඉල්ලීම ප්‍රතික්ෂේප කළ මහේස්ත්‍රාත්වරයා සජින්වාස් ගුණවර්ධන මහතා අගෝස්තු 04 වනදා දක්වා රක්ෂිත බන්ධනාගාර ගත කිරිමට නියෝග කර තිබේ.", "URL": "https://sinhala.adaderana.lk/news.php?nid=52760", "Category": null, "Parent URL": null}