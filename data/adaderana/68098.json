{"Source": "Adaderana", "Timestamp": "January 14, 2017 08:32 am", "Headline": "ස්ථීර විසඳුමක් ඕනි", "News Content": "පළමු ශ්‍රේණියට ළමුන් ඇතුළත් කිරීමේ අර්බුදයට ස්ථීර විසඳුමක් අවශ්‍ය බව ලංකා ගුරු සංගමය පවසයි. එම සංගමයේ ප්‍රධාන ලේකම් ජෝසප් ස්ටාලින් මහතා සඳහන් කළේ කොළඹ රාජකීය විද්‍යාලයේ පළමු ශ්‍රේණියට ළමුන් ඇතුළත් කිරීම අත්හිටුවීමෙන් පමණක් මෙම ගැටළුවට විසඳුම් සෙවිය නොහැකි බවයි. අධ්‍යාපන අමාත්‍යවරයා විසින් එවැනි සිදුවීම් වාර්තා වන වෙනත් පාසැල් සම්බන්ධයෙන් ගනු ලබන ක්‍රියාමාර්ග මේ වන තෙක් පැහැදිලි නොකිරීම ගැටළුකාරී තත්වයක් බව ඔහු කියා සිටියේය.", "URL": "https://sinhala.adaderana.lk/news.php?nid=68098", "Category": null, "Parent URL": null}