{"Source": "Adaderana", "Timestamp": "January 11, 2012 08:13 am", "Headline": " ලොරියේ ගැටුණු යතුරුපැදිකරු මරුට", "News Content": "දඹුල්ල - හබරණ ප්‍රධාන මාර්ගයේ වලේකඩේ හන්දිය ප්‍රදේශයේ සිදු වූ රිය අනතුරකින් පුද්ගලයෙකු ජීවීතක්ෂයට පත්ව තිබේ. ලොරි රථයක් යතුරුපැදියක ගැටීමෙන් අනතුර සිදුව ඇති බව සඳහන්වේ. අනතුරින් තුවාල ලැබූ යතුරුපැදිකරු දඹුල්ල රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ වේයන්ගොඩ ප්‍රදේශයේ පදිංචිව සිටි 24 හැවිරිදි තරුණයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21304", "Category": null, "Parent URL": null}