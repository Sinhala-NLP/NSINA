{"Source": "Adaderana", "Timestamp": "February 23, 2019 05:11 pm", "Headline": "කොකේන් බොන මන්ත්‍රීලා හොයන කමිටුවේ සභාපති ධුරය කලින් දුන්නේ මට", "News Content": "පාර්ලිමේන්තුවේ කොකේන් භාවිතා කරනු ලබන මැති ඇමැතිවරු සිටිනවා කියා කියනවනම් , එය නම්වලින් ඔප්පු කොට පෙන්විය යුතු බව විදුලිබල හා බලශක්ති අමාත්‍ය රවී කරුණානායක මහතා පවසයි. එසේ නොමැතිව නිකරුණේ එවැනි ප්‍රකාශයන් සිදු කොට මන්ත්‍රීවරුන්ගේ ප්‍රතිරූපයට කැලලක් ඇති කිරිමට ඉඩ හැරීම සුදුසු නැති බව අමාත්‍යවරයා ප්‍රකාශ කළේය. කිතුල්ගල, යටිබේරිය බ්‍රෝඩ්ලන් ජල විදුලි බලාගාරයේ ඉඳි කිරීමේ හා එම ව්‍යාපෘතියෙන් ගැටළු මතුව ඇති ජනතාවගේ ප්‍රශ්න සම්බන්ධයෙන් සොයා බැලීමට අද (23) පැමිණි අවස්ථාවේ මාධ්‍යවේදීන් විසින් නගන ලද ප්‍රශ්ණවලට පිළිතුරු දෙමින් අමාත්‍යවරයා මේ බව පැවසීය. එහෙදී මාධ්‍යවේදීන් විසින් ඇසු ප්‍රශ්නවලට පිළිතුරු දෙමින් අමාත්‍යවරයා මෙසේද පැවසුවේ ළාබාල ප්‍රකාශ කිරීමෙන් මන්ත්‍රීවරුන්ට කරනු ලබන අපහාසය තමන් තරයේම ප්‍රතික්ෂේප කරන බවයි. කිසිදු මන්ත්‍රීවරයෙකු එවැනි ක්‍රියාවක් සිදු කරනු ඇති බවට තමන් නොසිතන බවද අමාත්‍යවරයා පවසයි. අමාත්‍ය ලක්ෂමන් කිරිඇල්ල මහතා එම කමිටුවේ සභාපති ධුරය දරන නමුත් එම තනතුර තමන්ට ලබා දිමට සුදානම් තිබු බවද අමාත්‍යවරයා එහිදි ප්‍රකාශ කළේය. කෙසේ නමුත් තමන් ඕනෑකමින්ම එම තනතුරේන් ඉල්ලා අස් වු බවත් අමාත්‍යවරයා පවසයි. ආණ්ඩු පක්ෂය සම්බන්ධයෙන් කිසිදු විශ්වාසක් නොමැති බවට අදහස් පල කරන්නන්ට ලබන අගහරුවාදාට එය බලාගත හැකි බවද අමාත්‍යවරයා පවසයි.", "URL": "https://sinhala.adaderana.lk/news.php?nid=104900", "Category": null, "Parent URL": null}