{"Source": "Adaderana", "Timestamp": "January 6, 2016 10:41 am", "Headline": "හමුදා සෙබළුත් විල්පත්තුව වනසලා! ", "News Content": "විල්පත්තුව රක්ෂිතයේ අනවසරයෙන් දැව කපා ප්‍රවාහනය කරමින් සිටි යුධ හමුදා සෙබළුන් 15 දෙනෙකු අත්අඩංගුවට ගෙන තිබේ.වනජීවි නිලධාරීන් සහ සිලාවතුර පොලීසිය එක්ව ඊයේ සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.අත්අඩංගුවට ගත් හමුදා සෙබළුන් මන්නාරම යුධ හමුදා කඳවුරකට අනුයුක්තව සේවය කරන පිරිසක් බව සිදුකරන ලද මූලික විමර්ශන වලදී අනාවරණය වී තිබේ.සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ශරීර ඇප මත මුදා හැර ඇති අතර ලබන 27 වනදා අධිකරණය හමුවේ පෙනී සිටින ලෙස දැනුම් දී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.සිද්ධිය සම්බන්ධයෙන් යුධ හමුදාව දැනුවත් කිරීමට ද පියවර ගත් බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=56177", "Category": null, "Parent URL": null}