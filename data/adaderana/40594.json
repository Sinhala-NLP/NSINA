{"Source": "Adaderana", "Timestamp": "January 23, 2014 08:39 pm", "Headline": "“පවුලට කිරි-රටට කැකිරි“ප්‍රතිපත්තිය එපා ", "News Content": "‘පවුලට කිරි - රටට කැකිරි’ ප්‍රතිපත්තිය වෙනස් නොකර යන මේ ආණ්ඩුව වෙනස් කරන්නට ජනතාව සැදී පැහැදී බලා සිටින බව එ.ජා.ප මහ ලේකම් තිස්ස අත්තනායක මහතා පවසයි. සපත්තු කුට්ටමක් මිලදී ගන්නට නොහැකිව සිත් වේදනාවෙන් සියදිවි නසාගත් දොළොස් හැවිරිදි දැරිය සම්බන්ධයෙන් ශෝක පණිවිඩයක් නිකුත් කරමින් මහ ලේකම්වරයා මේ බව කියා සිටියි. එකී ශෝක පණිවිඩයේ මෙසේද දැක්වෙයි. පාසල් යාමට සපත්තු කුට්ටමක් මිලදී ගැනීමට මුදල් නොමැතිකම නිසා ඇති වූ සිත් වේදනාවෙන් තම නිවෙසේ බාල්කයක එල්ලී මියගිය, වලපනේ, වැවතැන්නේ පදිංචි 12 හැවිරිදි සඳුනි ශානිකා දැරිවියෙග් මරණය පිළිබඳ මාධ්‍ය වාර්තා දැක මම ඉමහත් කම්පනයටත්, ශෝකයටත් පත් වීමි. රාජපක්ෂ රෙජීමය විසින් අධ්‍යාපන ක්ෂේත්‍රයේ සම්පත් බෙදී යාමේ විෂමතාවක් ඇති බව තුට්ටුවකටවත් මායිම් නොකර හඳුන්වා දුන් ‘ද්වීතීක පාසල් වැඩසටහන’ නිසා එදා වේල සොයා ගන්නට නොහැකිව දුක් විඳින දෙමව්පියන්ට තම දරුවන්ගේ අධ්‍යාපනය වෙනුවෙන් මුදල් ගෙවන්නට බල කරන ලදී. සඳුනි ශානිකා දැරිවියගේ සිද්ධියේදී අනාවරණය වූ පරිදි පියා මියගිය සඳුනිගේ මවට සඳුනිව ‘ද්වීතීක පාසලට’ ඇතුළු කරන්නට රුපියල් 250 ක ඇතුළුවීමේ ගාස්තුවකුත්, තවත් රුපියල් 500 ක පාසල් ගාස්තුත් ගෙවන්නට නියම විය. ඊට අමතරව සෙරෙප්පු වෙනුවට සපත්තු දාගෙන පාසලට පැමිෙණන ලෙසට ද සඳුනිට පාසෙලන් දන්වා ඇත. පාසල් ගාස්තු ගෙවන්නටත්, සපත්තු කුට්ටම මිලදී ගන්නටත් තම මවට මුදල් නැතිවීම නිසා ඇති වූ සිත් වේදනාව 12 හැවිරිදි සඳුනිට ඇයෙග් ජීවිතය අහිමි කර ඇත. වලපනේ සඳුනි ශානිකා දැරිවියට පාසල් යාමට සපත්තු කුට්ටමක් ගන්නට රුපියල් හය-හත් සියයක් නැති වුවත්, රාජපක්ෂ පවුෙල් බාල පුතා වූ රෝහිත රාජපක්ෂ 2013 මැයි මස 08 වනදා පුවත් පත් සාකච්ඡාවකදී ප්‍රකාශ කර තිබුණේ තමා පළඳින්නේ ‘ලුවි විටොන්’ නම් වූ සපත්තු වර්ගයක් බවයි. ‘ලුවි විටොන්’ වර්ගයේ සාමාන්‍ය සපත්තු ජෝඩුවක මිල රුපියල් ලක්ෂ එක හමාරක් පමණ වේ.මෙයින් හොඳින් ඉස්මතුව පෙනෙන්නේ රාජපක්ෂ රෙජිමයේ ‘පවුලට කිරි - රටට කැකිරි’ ප්‍රතිපත්තියයි. අද මේ රෙට් ඇත්තේ ඊනියා සංවර්ධනයකි. කොළඹ පාරවල්වල ටයිල් ගල් අල්ලන්නට, එළොවටත් නැති මෙලොවටත් නැති නොරොච්චෝලෙ විදුලි බලාගාරය, කුරුල්ලෙක්වත් ගොඩනොබසින මත්තල ගුවන් තොටුපළ, මාළු බාන්නට පමණක් හැකි හම්බන්තොට වරාය වැනි සුදු අලින් හදන්නට රුපියල් බිලියන ගණන් ගිනි පොලියට චීන ණය ගෙන අළු කර දැමූ ආණ්ඩුව, 2005 සිට 2013 දක්වා අවුරුදු 8 ක කාලයකට රුපියල් ට්‍රිලියන 4.8 කින් මේ රට පිටරටට ණය කාරෙයෙකු කර තිබේ. 1948 සිට 2005 දක්වා අවුරුදු 57 ටම මේ රට පාලනය කළ සියලුම ආණ්ඩු පිටරටින් ගත් ණය වල මුළු එකතුව රුපියල් ට්‍රිලියන 1.8 කි. ඒ අනුව අවුරුදු 8 කට මේ ආණ්ඩුව අනෙක් ආණ්ඩු සියල්ල අවුරුදු 57 කට ගත් ණය පමාණය මෙන් 3 ගුණයක් පිටරටින් ණය ගෙන තිබේ. එයින් භාගයක්ම ‘ලුවි විටෝ’ වැනි සපත්තු ගන්නට පුළුවන්කම ලබා දුන් කොමිස් මුදල් ලෙස රෙජීමයේ සාක්කුවලට ගෝස් ඇති බව රහසක් නොවේ. සඳුනි ශානිකා දැරිවියෙග් මරණෙයන් තව දුරටත් පෙනෙන්නේ මේ රෙජිමය අධ්‍යාපනයට අවශ්‍ය තරම් මුදල් වෙන් නොකිරීම නිසා මෙතෙක් කල් මේ රෙට් දුගී, දුප්පත් දරු දැරියන්ට ඉගෙන ගැනීමට තිබූ නිදහස් අධ්‍යාපනයට කණ කොකා හඬා ඇති බවයි. පාරවල් වසාගෙන, රාතී ලයිට් එළියෙන් රජ පවුලේ කුමාරවරුන්ගේ මන දොළ පිනවන්නට කොළඹ ‘නයිට් රේස්’ පදින රාජපක්ෂ රෙජීමෙයන් අප අසන්නේ සපත්තු දෙකක් ගන්නට මුදල් නොමැතිකම නිසා සිය දිවි නසාගන්නා දරු දැරියන් දැක දැක තම විනෝදාස්වාදය වෙනුවෙන් බාල් නටන්නට මේ ආණ්ඩුවට හෘදය සාක්ෂියක් නැද්ද? යන්නයි. රණ විරුවන් ජීවිත දහස් ගණනක් පූජා කර මේ දේශය කුරිරු ත්‍රස්තවාදීන්ගෙන් නිදහස් කර දුන්නේ රාජපක්ෂ රෙජිමයේ මේ විකාර බලන්නට නොවේ. එබැවින්, ඉක්මන් පියවරක් ලෙස සපත්තු කුට්ටමක් ගන්නට වත්කමක් නොමැති සියළු දරු දැරියන්ට ආණ්ඩුව නොමිලේ සපත්තු කුට්ටමක් ලබා දීමට කියා කරන ලෙස අපි බල කරන අතර, ‘පවුලට කිරි - රටට කැකිරි’ ප්‍රතිපත්තිය වෙනස් නොකර යන මේ ආණ්ඩුව වෙනස් කරන්නට ජනතාව සැදී පැහැදී බලා සිටින බව ද මතක් කර දෙමි. තිස්ස අත්තනායක (පා. ම.) මහ ලේකම් - එක්සත් ජාතික පක්ෂය 2013 ජනවාරි 23 දින.", "URL": "https://sinhala.adaderana.lk/news.php?nid=40594", "Category": null, "Parent URL": null}