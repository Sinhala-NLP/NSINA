{"Source": "Adaderana", "Timestamp": "September 20, 2018 08:59 am", "Headline": "හමුදාවේ ගෞරවය ආරක්ෂා කරන ආකාරය කථානායක කියයි", "News Content": "හමුදාවට එල්ල වී ඇති චෝදනා නිවැරදි කරගැනීම තුළින් හමුදාවේ ගෞරවය ආරක්ෂා කරගත හැකි බව කථානායක කරූ ජයසූරිය මහතා පවසයි. කථානායකවරයා පෙන්වාදෙන්නේ යුධ සමයේදී සිදුවූ බව කියන ඇතැම් සිද්ධින් සම්බන්ධයෙන් හමුදාවට එල්ල වන චෝදනා නිවැරදි කරගැනීමට පියවර ගත යුතු බවයි. රට තුළ සංහිදියාව ස්ථාපිත කරගැනීම සඳහා මෙන්ම හමුදාවට ඇති ගෞරවය රැකගැනීම සඳහා එය මහත් පිටුවහලක් වනු ඇති බව කථානායක කරූ ජයසූරිය මහතා සඳහන් කළේය.", "URL": "https://sinhala.adaderana.lk/news.php?nid=96379", "Category": null, "Parent URL": null}