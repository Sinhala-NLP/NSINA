{"Source": "Adaderana", "Timestamp": "December 11, 2017 07:46 am", "Headline": "අනාගතයේ දී හෙදියන් බඳවා ගැනීම් පුළුල් වන ලකුණු", "News Content": "ජීව විද්‍යා විෂය ධාරාවෙන් පමණක් සිසුන් හෙදියන් ලෙස බදවාගැනීම හේතුවෙන් රට තුළ හෙද හිගයක් වාර්තා වී ඇති බව සෞඛ්‍ය අමාත්‍යාංශ ලේකම් ජනක සුගතදාස මහතා පවසයි. එම නිසා ඉදිරියේදී විද්‍යා විෂය ධාරාවෙන් පමණක් නොව, වෙනත් විෂයධාරාවලින් ද හෙද සේවාව සදහා සිසුන් බදවාගැනීමට අවධානය යොමුවී ඇති බව ලේකම්වරයා සඳහන් කළේය. දළදා සමිදුන් වැදපුදාගැනීමෙන් අනතුරුව මාධ්‍ය වෙත අදහස් දක්වමින් සෞඛ්‍ය අමාත්‍යාංශ ලේකම් ජනක සුගතදාස මහතා මෙම අදහස් පළ කළේය. මෙම අවස්ථාව සඳහා නව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා ද එක්ව සිටි අතර ඔහුද මාධ්‍ය වෙත අදහස් පළ කළේය.", "URL": "https://sinhala.adaderana.lk/news.php?nid=81321", "Category": null, "Parent URL": null}