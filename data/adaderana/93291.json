{"Source": "Adaderana", "Timestamp": "July 27, 2018 12:02 pm", "Headline": "ජාතිවාදය නිර්මාණය කළේ දේශපාලන නායකයන්", "News Content": "ශ්‍රී ලංකාව තුළ ජාතිවාදය නිර්මාණය කළේ ජනතාව නොව දේශපාලන නායකයින් විසින් බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඊයේ (26) පැවති උත්සවයකට එක් වෙමින් අමාත්‍යවරයා මේ බව සඳහන් කළේය. දේශපාලන බලය ලබා ගැනීම සඳහා ඕනෑම පහත් තත්ත්වයකට වැටී රට පාවාදී ඡන්ද බලය ගොඩනගාගැනීමට මෙම ජාතිවාදය ගොඩනගා ඇත බව ඒ මහතා පැවසීය. කොටින්ට අප විරුද්ධ වුවද දෙමළ ජනතාවට අප විරුද්ධ නොවිය යුතු බවත් එවැනි මානසිකත්වයක් සදාගත හොත් පවතින් ගැටළු නිරාකරණය කර ගනිමින් ඉදිරියට යාමේ හැකියාව පවතින බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93291", "Category": null, "Parent URL": null}