{"Source": "Adaderana", "Timestamp": "May 15, 2018 11:20 am", "Headline": "අවුරුදු 13 පිරිමි දරුවා අපයෝජනය කළ ඇබිත්තයාට වැඩ වරදී", "News Content": "වයස අවුරුදු 13 ක් වන පිරිමි දරුවෙකුව අපයෝජනයට ලක් කර ඇති 68 හැවිරිදි අයෙකුව මාදම්පේ පොලීසිය විසින් අත්අඩංගුවට ගෙන ඇත. පොලීසිය විසින් අත්අඩංගුවට ගෙන ඇත්තේ හිගුරක්ගොඩ ප්‍රදේශයේ පදිංචිකරුවෙකුවය. ඔහු මාදම්පේ ප්‍රදේශයේ විහාරස්ථානයක ආවතේව කටයුතු කර ඇති අයෙකු බවට හෙලිවී ඇත. විහාරස්ථානය අසලින් පුද්ගලික පන්තියක් සඳහා දරුවා ගමන් කරමින් සිට ඇත. එම අවස්ථාවේදී සැකකරු දරුවාව විහාරස්ථානයට කැඳවා අපයෝජනය කර ඇති බව මූලික විමර්ශණ වලදී හෙලිවී තිබේ. සැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතව ඇත. මාදම්පේ පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=89125", "Category": null, "Parent URL": null}