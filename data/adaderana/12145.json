{"Source": "Adaderana", "Timestamp": "November 14, 2010 02:25 pm", "Headline": "දෙවුන්දරින් මුහුදු ගිහින් අන්දමන් දූපතේ අතරමං වෙලා", "News Content": "පසුගියදා දෙවුන්දර ධීවර වරයෙන් මුහුදු ගොස් අතරමං වූ ධීවරයින් පිරිසක් මේ වන විට අන්දමන් දූපත්වල සිටින බවට තොරතුරු අනාවරණය වී ඇතැයි ධීවර දෙපාර්තමේන්තුව පවසයි. අදාළ ධීවරටින් නිරුපද්‍රිතව සිටින බව‍ට මේ වන විට තොරතුරු අනාවරණය වී ඇති බව ධීවර දෙපාර්තමේන්තුවේ අධ්‍යක්ෂ ජනරාල් එස්ඩබ්ලිව් පතිරණ මහතා සඳහන් කළේය. ඔවුන් කඩිනමින් මෙරටට ගෙන්වා ගැනීම සඳහා පියවර ගන්නා බව ද ඔහු සඳහන් කළේය. පසුගිය සැප්තැම්බර් මස 19 වැනිදා ‍දෙවුන්දර ධීවර වරායෙන් මුහුදු ගිය මෙම පිරිසට ධීවර කාර්මිකයින් පස් දෙනෙකු අයත් බව සඳහන් වේ.", "URL": "https://sinhala.adaderana.lk/news.php?nid=12145", "Category": null, "Parent URL": null}