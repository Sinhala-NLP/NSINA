{"Source": "Adaderana", "Timestamp": "October 13, 2015 12:55 pm", "Headline": "ගම්පහ පොලීසියේ 2ක් ගෙදර!", "News Content": "ගම්පහ පොලිස් ස්ථානයට අනුයුක්තව සේවය කළ පොලිස් නිලධාරින් දෙදෙනෙකුගේ වැඩ තහනම් කර තිබේ. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ ඊයේ දිනයේ සිට ක්‍රියාත්මක වන පරිදි උප පොලිස් පරීක්ෂකවරයෙකු සහ පොලිස් කොස්තාපල්වරයෙකු මෙලෙස වැඩ තහනමට ලක්ව ඇති බවයි.ගෙවල් බිඳුම් ඇතුළු සොරකම් කිහිපයක් සම්බන්ධයෙන් අත්අඩංගුවට ගෙන පොලිස් සිරමැදිරියේ රඳවා සිටි පුද්ගලයෙකු පලායාම හේතුවෙන් මෙලෙස ඔවුන්ගේ වැඩ තහනම් කර ඇත.", "URL": "https://sinhala.adaderana.lk/news.php?nid=54412", "Category": null, "Parent URL": null}