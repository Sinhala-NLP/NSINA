{"Source": "Adaderana", "Timestamp": "June 13, 2014 02:12 pm", "Headline": "හෙට ප්‍රදේශ කිහිපයකට ජල සැපයුම අත්හිටුවයි  ", "News Content": "හෙට(14) දිනයේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. කැළණිය, වත්තල, හැඳල, බියගම, මහර, දොම්පේ සහ ජාඇල ප්‍රාදේශීය සභා බල ප්‍රදේශවලට මෙලෙස ජල සැපයුම අත්හිටුවීමට නියමිතය. එමෙන්ම පෑලියගොඩ, ජාඇල වත්තල නගර සභා බල ප්‍රදේශවලටද බියගම ආයෝජන කලාපයට ද ජල සැපයුම අත්හිටුවන බව සඳහන් වෙයි. ඒ අනුව හෙට(14) පෙරවරු 08‍.00 සිට පස්වරු 05.00 දක්වා කැළණි ගඟ දකුණු ඉවුර ජල පවිත්‍රාගාරයට විදුලි සැපයුම අත්හිටුවන හෙයින් එම ප්‍ර දේශ වලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පැවසුවේය.", "URL": "https://sinhala.adaderana.lk/news.php?nid=43945", "Category": null, "Parent URL": null}