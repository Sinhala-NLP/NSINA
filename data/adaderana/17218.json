{"Source": "Adaderana", "Timestamp": "July 6, 2011 07:58 am", "Headline": "ටයිටස් ජයවර්ධනට මාරුවක්", "News Content": "වහා ක්‍රියාත්මක වන පරිදි ඛනිජ තෙල් කර්මාන්ත අමාත්‍යාංශ ලේකම් ටයිටස් ජයවර්ධන මහතා, රාජ්‍ය පරිපාලන අමාත්‍යාංශය වෙත මාරු කර යවා ඇති බව ආරංචි මාර්ග සඳහන් කරයි. ආන්දෝලනයකට තුඩු දුන් ප්‍රමිතියෙන් තොර ඉන්ධන ආනයනය සම්බන්ධයෙන් ප්‍රධාන වශයෙන් චෝදනා එල්ල වූයේ ඔහුට එරෙහිවයි. ප්‍රමිතියෙන් තොර පෙට්‍රල් මෙට්‍රික්ටොන් විසි දහසක් ආනයනය කිරීම , අනායනය කෙරෙන අවස්ථාවේ දී අදාළ වගකිව යුතු නිලධාරී‍යා ලෙස කටයුතු කර ඇත්තේ ටයිටස් ජයවර්ධන මහතායි. බාල පෙට්‍රල් වෙළඳ පොළට නිකුත් කිරීමත් සමඟ වාහන බොහෝමයක් කාර්මික දෝෂයන්ට ලක්වූ අතර ඇතැම් පිරවුම්හල් වල පොම්ප ද අකර්මන්‍ය වූ බවටයි වාර්තා විය.", "URL": "https://sinhala.adaderana.lk/news.php?nid=17218", "Category": null, "Parent URL": null}