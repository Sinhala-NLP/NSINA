{"Source": "Adaderana", "Timestamp": "July 7, 2019 09:00 am", "Headline": "ඔස්ට්‍රේලියාවට එරෙහිව දකුණු අප්‍රිකාවට ලකුණු 10ක ජයක්", "News Content": "ලෝක කුසලාන ක්‍රිකට් තරගාවලියේ ඔස්ට්‍රේලියානු කණ්ඩායම සමඟ පැවති තරගයෙන් ලකුණු 10ක ජයක් හිමිකර ගැනීමට දකුණු අප්‍රිකානු කණ්ඩායම සමත්ව ඇත. තරගයේ ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර 50 අවසානයේ කඩුලු 06ක් දැවී ලකුණු 325ක් ලබාගැනීමට සමත්වුණි. එම ඉනිම වෙනුවෙන් නායක පෆ් ඩු ප්ලෙසිස් ලකුණු 100ක් සහ වෑන් ඩර්ඩසන් ලකුණු 95ක් ලබා ගත්තේය. පිළිතුරු ඉනිම සඳහා පිටියට පිවිසි ඔස්ට්‍රේලියානු කණ්ඩායමට පන්දුවාර 49යි පන්දු 5ක් තුළ සියලු ක්‍රීඩකයින් දැවී ලබාගත හැකි වුයේ ලකුණු 315ක් පමණයි. එම ඉනිම වෙනුවෙන් ඩේවිඩ් වෝනර් ලකුණු 122ක් සහ ඇලෙක්ස් කැරේ ලකුණු 85ක් ලබා ගත්තේය.", "URL": "https://sinhala.adaderana.lk/news.php?nid=113546", "Category": null, "Parent URL": null}