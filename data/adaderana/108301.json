{"Source": "Adaderana", "Timestamp": "April 20, 2019 03:58 pm", "Headline": "කරුක්කන්කුලම වැවේ ගිලී 5 හැවිරිදි දරුවා ජීවිතක්ෂයට", "News Content": "අනුරාධපුර පොලිස් වසමේ ගල්කඩවල ප්‍රදේශයේ කරුක්කන්කුලම වැවේ දිය නෑමට ගිය කුඩා දරුවෙකු දියේ ගිලී මියගොස් තිබේ. මෙසේ මිය ගොස් ඇත්තේ වයස අවුරුදු 5 ක් වු රලපනාව, ගල්කඩුවල, අනුරාධපුරය යන ලිපිනයේ පදිංචි රණසිංහ ආරච්චිලාගේ දිනේෂ් ප්‍රියන්ත නැමැති දරුවෙකි. මිය ගිය දරුවා තම වැඩිමහල් සහෝදරිය හා තවත් ළමුන් පිරිසක් සමඟ වැවේ දියනෑමට ගොස් සිටිය දී මෙසේ අනතුරට ලක්ව තිබේ. මෘත ශරීරය මේ වන විට පශ්චාත් මරණ පරීක්ෂණය සඳහා අනුරාධපුර රෝහලේ තැන්පත් කර තිබේ. අනුරාධපුර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=108301", "Category": null, "Parent URL": null}