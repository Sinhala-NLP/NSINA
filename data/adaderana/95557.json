{"Source": "Adaderana", "Timestamp": "September 5, 2018 09:20 am", "Headline": "වෙඩි පහරකින් වන අලියෙක් මරුට", "News Content": "වෙඩි තබා ඝාතනය කරන ලද වන අලියෙකුගේ මළ සිරුරක් කහටගස්දිගිලිය, බඹරහෙල ගම්මානය අසළ හේන්යායක තිබී සොයා ගත් බව අද දෙරණ වාර්තාකරු පවසයි. මෙම වන අලියා හේන්යායේ වැටී සිටිනු දුටු ගම් වැසියෙකු මේ පිළිබඳ කහටගස් දිගිලිය පොලීසියට දන්වා ඇති බව සඳහන් කළේය. පොලීසිය විසින් අනුරාධපුර වනජීවි නිලධාරින් දැනුවත් කිරීමත් අනතුරුව අනුරාධපුර කලාප බාර වනජීවි නිලධාරි කන්ඩායමක් පැමිණ මෙම වනඅලියා සොයා ගෙන තිබේ. මෙම වනඅලියා මීය දින 3කට පමණ පෙර මරා දාමා ඇති ඉවත් හිසට තබන ලද වෙඩි පහරකින් ඔහු මියගොස් ඇති බව වනජීවි නිලධාරීන් පවසයි. මෙලෙස මියගොස් ඇති වනඅලියා උසින් අඩි හතහමාරක් වන අතර වයස අවුරුදු 25ක් පමණ වන බව වනජීවි නිලධාරින් සඳහන් කළේය. සිද්ධිය සම්බන්ධයෙන් වැඩිදුර පරික්ෂන අනුරාධපුර කලාප වනජීවි නිලධාරීන් විසින් සිදු කරයි", "URL": "https://sinhala.adaderana.lk/news.php?nid=95557", "Category": null, "Parent URL": null}