{"Source": "Adaderana", "Timestamp": "May 22, 2019 11:26 am", "Headline": "මිනුවන්ගොඩ සිදුවීමෙන් අත්අඩංගුවට ගත් 32කට ඇප", "News Content": "මිනුවන්ගොඩ ප්‍රදේශයේ පසුගියදා හටගත් නොසන්සුන් හා කලහකාරී සිද්ධීන්වලට අදාලව අත්අඩංගුවට ගත් සැකකරුවන් 32ක් ඇප මත මුදා හැර ඇත. මිනුවන්ගොඩ මහේස්ත්‍රාත් අධිකරණයට ඉදිරිපත් කළ ඔවුන් ඇප මත මුදා හැරීමට නියම කර ඇති බව අද දෙරණ වාර්තාකරු පැවසීය. මිනුවන්ගොඩ ප්‍රදේශයේ හටගත් නොසන්සුන් හා කලහකාරී සිද්ධීන්වලට අදාලව පසුගිය 14 වනදා මොවුන් අත්අඩංගුවට ගෙන තිබූ අතර අධිකරණයට ඉදිරිපත් කිරීමෙන් අනතුරුව අද දිනය දක්වා රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=110427", "Category": null, "Parent URL": null}