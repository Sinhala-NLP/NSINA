{"Source": "Adaderana", "Timestamp": "October 18, 2016 11:12 am", "Headline": "ඉන්දියාවේ රෝහලක ගින්නකින් 23ක් මරුට", "News Content": "නැගෙනහිර ඉන්දියාවේ ඔඩිස්සා ප්‍රාන්තයේ රෝහලක හටගත් ගින්නකින් පුද්ගලයින් 23 දෙනෙකු ජීවිතක්ෂයට පත්ව තිබේ.ඊයේ පස්වරුවේ රෝහලේ එක් වාට්ටුවක් තුළ සිදුවු විදුලි කාන්දුවකින් මෙම ගින්න හටගෙන ඇත. ගින්න මැඩපැවැත්වීම සඳහා ගිනි නිවන භටයින් 120 දෙනෙකු පමණ යොදවා තිබේ.ගින්නත් සමග ඇති වූ ශ්වසන අපහසුතා හේතුවෙන් වැඩි දෙනෙකු මියගොස් ඇති බව විදෙස් මාධ්‍ය වාර්තා කළේය. රෝහලේ ප්‍රතිකාර ලබමින් සිටි රෝගීන් විශාල පිරිසක් නගරයේ අනෙක් රෝහල් වෙත ගෙනගොස් ඇති අතර අදාළ අනතුර පිළිබඳව ඉන්දීය අග්‍රාමාත්‍යවරයා ද සිය කනගාටුව පළ කර ඇත. 2011 වසරේ ද ඉන්දියාවේ කල්කටා ප්‍රදේශයේ රෝහලක ඇති වූ ගින්නකින් 89 දෙනෙකු ජීවිතක්ෂයට පත්වුණි.", "URL": "https://sinhala.adaderana.lk/news.php?nid=65143", "Category": null, "Parent URL": null}