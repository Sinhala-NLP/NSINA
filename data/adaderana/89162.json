{"Source": "Adaderana", "Timestamp": "May 15, 2018 05:54 pm", "Headline": "පස්සර කන්දක් නාය යයි-ඇටිකෙහෙල් ලන්ද ගම්මානයේ පවුල් ඉවත් කරයි", "News Content": "පස්සර - කනවරැල්ල ඇටිකෙහෙල් ලන්ද ගම්මානට ඇඳ හැලුන ධාරානිපාත වැසි සමඟ එම ගම්මානයට ඉහළින් පිහිටි කන්දක් නායා යෑමට පටන් ගෙන තිබේ. නාය යෑමත් සමඟ විශාල කළු ගල් පෙරළී පහතට විටෙමින් ඇති බව ද අද දෙරණ වාර්තාකරු පවසයි. අද(15) උදැසන සිට සිදුවන මෙම නාය යෑම නිසා පවුල් 15 ක් අවධානමකට මුහුණ දි ඇති අතර එක පවුලක් ඉවත් කළ බවත් අනෙක් පවුල් 14 ට ඉවත්වීම සඳහා උපදෙස් දී ඇති බවත් බදුල්ල දිස්ත්‍රික් ආපදා කලමණාකරණ සහකාර අධ්‍යක්ෂ ඊ.එල්.එම්.උදය කුමාර මහතා පැවසීය. මිලි මීටර් 125 ක වර්ෂා පතනයක් පැය 24 ක් පුරා කාලයත් තුළ මෙම ප්‍රදේශයට ලැබි තිබු බවද ඔහු සඳහන් කළේය.", "URL": "https://sinhala.adaderana.lk/news.php?nid=89162", "Category": null, "Parent URL": null}