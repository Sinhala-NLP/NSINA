{"Source": "Adaderana", "Timestamp": "October 26, 2012 09:00 am", "Headline": " හොර නෝට්ටු තැන්පතුවට ආ දෙදෙනා රිමාන්ඩ්", "News Content": "ගල්කිස්ස ප්‍රදේශයේ පෞද්ගලික බැංකුවක තැන්පත් කිරීමට ව්‍යාජ මුදල් නෝට්ටු රැගෙන ආ කාන්තාව හා තවත් පුද්ගලයෙකු ලබන මස 01 වැනිදා දක්වා රක්ෂිත බන්ධනාගාර ගත කර තිබේ. ඊයේ (25) කාන්තාවක් විසින් ගල්කිස්ස ප්‍රදේශයේ පෞද්ගලික බැංකුවක තැන්පත් කිරීමට ගෙන ආ මුදල් අතර තිබී ව්‍යාජ මුදල් නෝට්ටු ඇතැයි සැකසිතු බැංකු නිලධාරියෙකු පොලීසියට ඒ පිළිබඳව දැනුම් දී තිබුණි. ඒ අනුව අදාළ කාන්තාව පොලීසිය විසින් අත්අඩංගුවට ගෙන තිබේ. පසුව කාන්තාවගෙන් ප්‍රශ්න කිරීමෙන් පසු ඇයට ව්‍යාජ මුදල් නෝට්ටු ලබාදුන් තවත් පුද්ගලයෙකු ද අත්අඩංගුවට ගෙන අධිකරණයට ඉදිරිපත් කිරීමෙන් පසු ඔවුන් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=28627", "Category": null, "Parent URL": null}