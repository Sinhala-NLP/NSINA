{"Source": "Adaderana", "Timestamp": "September 9, 2019 04:54 pm", "Headline": "බ්‍රිතාන්‍ය නියමුවන් පැය 48ක වර්ජනයක්", "News Content": "බ්‍රිතාන්‍ය ගුවන් සේවයේ නියමුවන් පැය 48ක වර්ජනයක් ආරම්භ කර තිබේ. මේ හේතුවෙන් ගුවන් ගමන් වාර රැසක් අවලංගු වී ඇති අතර පුද්ගලයින් දහස් ගණනක පිරිසක් අසීරුතාවට පත්ව ඇති බව වාර්තා වේ. වර්ජනයක නිරත වන බව පසුගිය මාසයේදී බ්‍රිතාන්‍ය ගුවන් සේවයේ නියමුවන් විසින් දැනුම් දී තිබුණද පාලානාධිකාරිය ඒ සම්බන්ධයෙන් පියවර ගෙන නොමැති බව විදෙස් මාධ්‍ය වාර්තා කළේය. මෙම වර්ජනයෙන් අනතුරුව ඔවුන් ලබන 27 වනදා වර්ජනයක නිරත වන බව දැනුම් දී තිබේ. කෙසේවෙතත් බ්‍රිතාන්‍ය ගුවන් සේවයේ පාලානාධිකාරිය පවසන්නේ ගුවන් නියමුවන්ගේ වර්ජනය අසාධාරණ වන බවයි.", "URL": "https://sinhala.adaderana.lk/news.php?nid=118679", "Category": null, "Parent URL": null}