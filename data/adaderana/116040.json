{"Source": "Adaderana", "Timestamp": "August 8, 2019 09:08 am", "Headline": "රියදුරුගේ නොසැලකිල්ල නිසා තරුණයින් දෙදෙනෙක් මිය යයි", "News Content": "වැලිමඩ, බැලුම්ගල ප්‍රදේශයේදී සිදු වු රිය අනතුරකින් තරුණයින් දෙදෙනෙකු මියගොස් තවත් පුද්ගලයින් සිව් දෙනෙකු තුවාල ලබා තිබේ. ලොරි රථයක් රියදුරුට පාලනය කර ගත නොහැකිව මාර්ගයේ පෙරලීයාමෙන් අනතුර සිදුව ඇති බව පොලිසිය පැවසුවේය. අනතුරින් බරපතල තුවාල ලැබූ පුද්ගලයින් 06 දෙනෙකු වැලිමඩ සහ බදුල්ල යන රෝහල් වෙත ඇතුළත් කිරිමේදී දෙදෙනෙකු මියගොස් තිබේ. මියගොස් ඇත්තේ හම්බන්තොට ප්‍රදේශයේ පදිංචිව සිටි 18හැවිරිදි සහ 19 හැවිරිදි තරුණයින් දෙදෙනෙක්. වැලිමඩ පොලිසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116040", "Category": null, "Parent URL": null}