{"Source": "Adaderana", "Timestamp": "February 22, 2013 05:32 pm", "Headline": "තරුණයින් 5ක් දිය රකුසාට බිලි", "News Content": "දියේ ගිළීමෙන් පුද්ගලයින් 5 දෙනෙකු ජීවිතක්ෂයට පත්ව තිබේ. නාවලපිටිය ප්‍රදේශයේදී මහවැලි ග‍ඟේ ගිළීමෙන් මොවුන් ජීවිතක්ෂයට පත්ව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා පැවසුවේය. සිරිපාද වන්දනාවේ ගොස් නැවත පැමිණෙමින් සිටි ගම්පොළ ප්‍රදේශයේ පදිංචි 12 දෙනෙකුගෙන් යුත් පිරිසක් නාවලපිටිය මීපිටිය ප්‍රදේශයේදී මහවැලි‍ ග‍ඟේ නෑමට ගොස් තිබේ. ඔවුන් අතුරෙන් 5 දෙනෙකු දියේ ගිලී මියගොස් සිටි බව ප්‍රිශාන්ත ජයකොඩි මහතා පැවසුවේය. මියගොස් ඇත්තේ අවුරුදු 25 ත් 30 ත් අතර වයසේ පසුවන්නන් බව පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=31851", "Category": null, "Parent URL": null}