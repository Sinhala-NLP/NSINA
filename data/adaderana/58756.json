{"Source": "Adaderana", "Timestamp": "March 30, 2016 04:06 pm", "Headline": "ජාතික ආරක්ෂාව ගැන වගකීමකින් කටයුතු කළ යුතුයි", "News Content": "චාවකච්චේරියේදී සොයා ගන්නා ලද පැති බෝම්බ පහ බිම් බෝම්බයකටත් වඩා භායනක බව මහාචාර්ය ජී.ඇල්.පීරිස් මහතා පවසයි. ඒ මහතා මේ බව ප්‍රකාශකර සිටියේ අද (30) කොළඹදී පැවති ඒකාබද්ධ විපක්ෂයේ මාධ්‍ය හමුවකදීය.මෙහිදී ජැකට් දෙකක්, සී හතර (ප්ලාස්ටික් පුපුරන ද්‍රව්‍ය) බෑග් තුනක් හා දුරකතන සිම් පහක් හමු වී ඇති බවත්,දැන් රජය උත්සාහ කරන්නේ ඇත්ත වසන් කර මේ පිළිබඳ අඩුතක්සේරුවකින් පෙන්වීමට බවත් මහාචාර්ය ජී.ඇල්.පීරිස් මහතා පැවසීය.නමුත් මෙය සත්‍ය තත්ත්වය බවත්, ඒ නිසාවෙන් ඇත්ත වසන් කිරීමට කිසිදු උත්සාහයක නොයෙදී මෙය අනාවරණය කළ යුතු බවත් ඒ මහතා පවසයි.මේ සිද්ධියේ මුල කුමක්ද? ඊට පසු තත්ත්වය මොකක්ද? මේ අය කරන්න බලාපොරොත්තු වෙන්නේ මොනවාද? මේවා වැල්ලවත්තට එවනවානම්, කොළඹට එවනවානම් මොකක්ද කරන්න හදන විනාශය? යන්න සම්බන්ධයෙන් රජය ඉක්මනින් ක්‍රියා කළ යුතු බවද ඒ මහතා පවසා ඇත. මේ පිළිබඳව ජනතාව දැනුම්වත් විය යුතු බවත්, ඒ පිළිබඳ නිසි ක්‍රියාමාර්ගයක් ගන්නා ලෙස ඒකාබද්ධ විපක්ෂය විසින් රජයට බලකර සිටින බවත් ඒ මහතා පවසයි. රජය දැනටමත් ප්‍රකාශ කර ඇත්තේ ත්‍රස්තවාදය වැළැක්වීමේ පනත හකුලා ගන්නවා යැයිද, අන් සියලු දේට වඩා රටේ ජාතික ආරක්ෂාව පිළිබඳව වගකීමකින් කටයුතු කළ යුතු බවත් ඒ මහතා පවසයි. ඒ නිසාවෙන් චාවකච්චේරි සිද්ධිය සුළුකොට හිතන්න එපා යැයිද ඒ මහතා ප්‍රකාශකර තිබේ.", "URL": "https://sinhala.adaderana.lk/news.php?nid=58756", "Category": null, "Parent URL": null}