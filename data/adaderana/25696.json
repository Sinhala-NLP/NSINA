{"Source": "Adaderana", "Timestamp": "July 11, 2012 03:21 pm", "Headline": "හැටන් ඩිපෝවේ 04 කට ස්ථාන මාරු", "News Content": "හැටන් ඩිපෝවේ නිලධාරීන් සිව් දෙනෙකු වහාම ක්‍රියාත්මක වන පරිදි ස්ථාන මාරු කළ බව ලංකා ගමනා ගමන මණ්ඩලයේ සභාපති ශෂී වෙල්ගම මහතා පවසයි. හැටන් ඩිපෝවේ කළමනාකාරවරයා, ඉංජිනේරුවරයෙකු, ගණකාධිකාරීවරයා සහ ගබඩා පාලකවරයා මෙලෙස ස්ථාන මාරු කළ බව සභාපතිවරයා සඳහන් කළේය. ඒ අනුව ඔවුන් ලංකා ගමනා ගමන මණ්ඩලයේ ගම්පොල කලාප කාර්යාලයට මාරු කර යවා ඇත. හැටන් ඩිපෝවේ මූල්‍ය අර්බුද සහ වැටුප් සම්බන්ධ දූෂණ වංචා පිළිබඳ විභාග කිරීමෙන් අනතුරුව මොවුන් සිව්දෙනා මෙලෙස ස්ථාන මාරු කර ඇතැයි සඳහන්ය.", "URL": "https://sinhala.adaderana.lk/news.php?nid=25696", "Category": null, "Parent URL": null}