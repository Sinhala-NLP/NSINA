{"Source": "Adaderana", "Timestamp": "January 25, 2019 09:18 am", "Headline": "බෙරකොත කන්දේ ගින්නක්", "News Content": "බුලත්සිංහල, පරගොඩ හීන්පන්දල බෙරකොත කන්දේ හදිසි ගින්නක් ඇති වී තිබේ. අද(25) අළුයම 12.45 ට පමණ මෙම ගින්න හට ගෙන ඇති බව බුලත්සිංහල පොලීසිය පවසයි. මේ සම්බන්ධයෙන් පොලීසියට ලද තොරතුරක් මත වහාම ක්‍රියාත්මක වී ඇති අතර, හොරණ ගිනි නිවීමේ ඒකකයේ හා ප්‍රදේශවාසීන්ගේ සහය ඇතිව ගින්න පාලනය කර තිබේ. ගින්නෙන් ජීවිත හානි කිසිවක් සිදුව නොමැති අතර, රක්ෂිතයේ අක්කර 2ක් පමණ විනාශ වී ඇත. ගින්න ඇති වීමට හේතුව මෙතෙක් අනාවරණය වී නොමැත. බුලත්සිංහල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=103023", "Category": null, "Parent URL": null}