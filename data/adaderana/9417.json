{"Source": "Adaderana", "Timestamp": "July 5, 2010 10:01 pm", "Headline": "අගෝස්තුවේදී ජී. එස්. පී අහිමිවෙයි", "News Content": "ජී.එස්.පී ප්ල්ස් බදු සහනය මෙරටට ලබා දීම අගෝස්තු මාසයේ සිට අත්හිටුවීමට යුරෝපා සංගමය තිරණය කර තිබේ. ජී.එස්.පී ප්ල්ස් බදු සහනය ලබා දීම සම්බන්ධයෙන් ශ්‍රී ලංකාවට ඉදිරිපත් කළ කොන්දේසි වලට ලිඛිත ප්‍රතිචාර ‍නොලැබීම හේතුවෙන් මෙම තීරණයට කණගාටුවෙන් වුවද එළඹුන බව නිවේදනයක් නිකුත් කරමින් ඔවුන් පවසයි. මේ සම්බන්ධයෙන් ලිඛිත ප්‍රතිචාර දක්වන ලෙසට ජූලි 1 වනදා දක්වා යුරෝපා සංගමය විසින් ශ්‍රී ලංකාවට කාලය ලබා දී තිබුණි. කෙසේ වුවත් අදාළ කාලය තුළ ශ්‍රී ලංකාව ඒ සම්බන්ධයෙන් යහපත් ප්‍රතිචාරයක් නොදැක්වීම හේතුවෙන් මෙම තීරණය ගැනීමට සිදු වූ බව යුරෝපා සංගමයේ විදේශ කටයුතු පිළිබඳ සභාපති කැතරින් ඈෂ්ටන් සඳහන් කරයි. කෙසේ වෙතත් මේ සම්බන්ධයෙන් තවදුරටත් ශ්‍රී ලංකා රජය සමඟ සාකච්ඡා කිරීමට සූදානම් බව යුරෝපා සංගමය ප්‍රකාශ කළේය. නමුත් රජය, මහ බැංකුව හා අපනයනකරුවන් එම බදු සහනය අහිමිවීමට මුහුණදීමට සූදානම් බව මහ බැංකු අධිපතිවරයා පවසයි.", "URL": "https://sinhala.adaderana.lk/news.php?nid=9417", "Category": null, "Parent URL": null}