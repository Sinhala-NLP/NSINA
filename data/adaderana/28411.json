{"Source": "Adaderana", "Timestamp": "October 19, 2012 09:37 am", "Headline": "හෙරොයින් ගෙනා කත රඳවාගන්න අවසරයි", "News Content": "හෙරොයින් මත්කුඩු රැගෙන ගල්කිස්ස මහේස්ත්‍රාත් අධිකරණ භූමියට ඇතුළුවීමට උත්සහ කිරීමේ දී අත්අඩංගුවට ගත් කාන්තාව පිළිබඳ රැඳවුම් නියෝග මත ප්‍රශ්න කිරීමට අධිකරණය පොලීසියට අවසර දී තිබේ. අධිකරණයට ඇතුළු වන ප්‍රධාන දොරටුව අසල දී සැකකාර කාන්තාව පසුගියදා අත්අඩංගුවට පත්ව තිබිණි. ඇය රාජගිරිය ප්‍රදේශයේ පදිංචි 29 හැවිරිදි අයෙකු බව පොලීසිය පැවසුවේය. සැකකාර කාන්තාව සතුව තිබී හෙරොයින් ග්‍රෑම් 1 මිලිග්‍රෑම් 860 ක් පමණ පොලිස් භාරයට ගෙන තිබිණි. ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් පසු ලබන 24 වැනි දින දක්වා රැඳවුම් නියෝග මත ඇය රඳවා තබා ගැනීමට අවසර ලබාදුන් බව පොලීසිය සඳහන් කළේය.", "URL": "https://sinhala.adaderana.lk/news.php?nid=28411", "Category": null, "Parent URL": null}