{"Source": "Adaderana", "Timestamp": "August 24, 2011 01:18 pm", "Headline": " ජනපති පාර්ලිමේන්තුවට එයි", "News Content": "ජනාධිපති මහින්ද රාජපක්ෂ මහතා මීට ස්වල්ප මොහොතකට පෙර පාර්ලිමේන්තු සභා ගර්භයට පැමිණි බව අද දෙරණ පාර්ලිමේන්තු වාර්තාකරු කියා සිටියි. අද පෙරවරුවේ ජනාධිපතිවරයා පාර්ලිමේන්තු සංකීර්ණය වෙත පැමිණ අතර එහිදී මුදල් අමාත්‍යාංශයේ උප‍දේශක කාරක සභා රැස්වීමට සහභාගී වූ බව වාර්තා විය. මේ අතර ආරක්ෂක අමාත්‍යාංශ උපදේශක කාරක සභාව ද ජනාධිපතිවරයාගේ ප්‍රධානත්වයෙන් අද පස්වරුවේ රැස්වීමට නියමිත බව අද දෙරණ වාර්තාකරු කියා සිටියි. අද දවසේ පාර්ලිමේන්තුවේ ශ්‍රි ලංකා අපනයන සංවර්ධන පනත යටතේ කරුණු කිහිපයක් විවාදයට ගන්නා බව සඳහන් වේ. විවාදය පවත්වාගෙන යාම සඳහා ඊයේ දිනයේ කථිකයින් ප්‍රමාණවත් ‍නොවීම ‍හේතුවෙන් පාර්ලිමේන්තු සභා වාරය පැය දෙකකට සීමාවිය.", "URL": "https://sinhala.adaderana.lk/news.php?nid=18278", "Category": null, "Parent URL": null}