{"Source": "Adaderana", "Timestamp": "November 13, 2016 11:08 am", "Headline": "ශ්‍රී ලංකා-එංගලන්ත කාන්තා එක්දින ක්‍රිකට් තරගයේ ජය එංගලන්තයට", "News Content": "අයි.සී.සී.කාන්තා එක්දින ශූරතා ක්‍රිකට් තරගාවලිය යටතේ ශ්‍රී ලංකාව සමඟ පැවති තරගයෙන් එංගලන්ත කාන්තා කණ්ඩායම ලකුණු 122කින් ජයගෙන තිබේ.කොළඹ ආර්.ප්‍රේමදාස ක්‍රීඩාංගණයේ පැවති එම තරගයේ ප්‍රථමයෙන් පන්දුවට පහරදුන් එංගලන්ත කාන්තා කණ්ඩායම නියමිත පන්දුවාර 50 දී ලකුණු 295ක් ලබාගැනීමට සමත් විය.ඊට පිළිතුරු වශයෙන් ශ්‍රී ලංකා කාන්තා කණ්ඩායමට සියලුදෙනා දැවී ලබාගත හැකි වූයේ ලකුණු 173ක් පමණි.ඒ අනුව තරග 4කින් සමන්විත තරගාවලිය දෙකට බින්දුවක් ලෙස එංගලන්ත කණ්ඩායම ඉදිරියෙන් පසුවේ.", "URL": "https://sinhala.adaderana.lk/news.php?nid=65992", "Category": null, "Parent URL": null}