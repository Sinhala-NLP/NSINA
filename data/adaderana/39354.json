{"Source": "Adaderana", "Timestamp": "December 5, 2013 04:53 pm", "Headline": "මෘතදේහයක් පාරට ගෙනැවිත් කාසිකොටේ මහ විරෝධයක්", "News Content": "ඡායා රූ - සංජීව රත්නායක වනඅලි ප්‍රහාරයකට ලක්ව මීට දින 2ට ඉහතදී මියගිය පුද්ගලයෙකුගේ මෘත දේහයක්ද රැගෙන අනුරාධපුර - කුරුණෑගල ප්‍රධාන මාර්ගයේ අනුරාධපුර - උතුරු දුම්රිය මාර්ගය හරස් කරමින් අඹන්වෙල කාසිකොටේ ප්‍රදේශයේදී ප්‍රදේශවාසින් විශාල පිරිසක් අද පස්වරු 1.00 සිට විරෝධතාවයක් ආරම්භ කර තිබේ. ලී කොටද රැගෙන මාර්ගය අවහිර කරමින් ජනතාව ආරම්භ කර ඇති මෙම විරෝධතාවය නිසා ධාවන කටයුතුවලට ද බාධා එල්ල වී ඇති අතර මේ නිසා විකල්ප මාර්ග භාවිතා කරන ලෙස අඹන්පොළ පොලීසිය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=39354", "Category": null, "Parent URL": null}