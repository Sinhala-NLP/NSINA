{"Source": "Adaderana", "Timestamp": "April 9, 2011 10:19 am", "Headline": "රිසානා නෆීක්ගේ නිදහස ඉල්ලා ඇපෑලක්", "News Content": "රිසානා නෆීක් නිදහස් කරන ලෙස ඉල්ලා ආසියානු මානව හිමිකම් කොමිසම මගින් ඇපෑලක් ඉදිරිපත් කර තිබේ. සෞදි අරාබි රජු වෙත මෙම ඇපෑල ඉදිරිපත් කර ඇති බව වාර්තා වේ. අදාළ වරද සිදුකරන කාලයේ රිසානා නෆීක් රැකියාවක් කිරීමට තරම් සුදුසු වයස් මට්ටමක නොසිටි බව ආසියානු මානව හිමිකම් කොමිසම සිය ඇපෑල මගින් ‍සෞදි අරාබි රජු වෙත දන්වා ඇති බව සඳහන්ය. එහෙයින් රිසානා නෆීක් වෙත ලබාදී ඇති මරණ දඩුවම අවලංගු කර ඇය නිදහස් කරන ලෙස එම මානව හිමිකම් කොමිසම ඉල්ලා ති‍බේ.", "URL": "https://sinhala.adaderana.lk/news.php?nid=15368", "Category": null, "Parent URL": null}