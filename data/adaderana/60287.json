{"Source": "Adaderana", "Timestamp": "May 19, 2016 02:56 pm", "Headline": "  ශ්‍රීලංගම ප්‍රවාහන පහසුකම් නොමිලේ", "News Content": "ආපදා තත්ත්වය හේතුවෙන් පීඩාවට පත් ජනතාවට අවශ්‍ය ප්‍රවාහන පහසුකම් නොමිලේ සැළසීමට සුදානම් බව ශ්‍රී ලංකා ගමනා ගමන මණ්ඩලය පවසයි.ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතාගේ උපදෙස් පරිදි මෙම ක්‍රියාත්මක කර ඇති බව ශ්‍රී ලංකා ගමනා ගමන මණ්ඩලය සඳහන් කළේය.එහි සභාපති රාමල් සිරිවර්ධන මහතා පවසන්නේ පීඩාවට පත්ව සිටින ප්‍රදේශවල ප්‍රදේශීය ලේකම්වරුන් ඉල්ලීම් පරිදි අදාළ ඩිපෝ මගින් ප්‍රවාහන පහසුකම් සැළසීමට කටයුතු කරන බවයි.මේ අතර උඩරට දුම්රිය මාර්ගයේ රඹුක්න සිට මහනුර දක්වා දුම්රිය ධාවනය සිදු නොවීම හේතුවෙන් ඒ සඳහා විශේෂ බස් රථ සේවාවක් යොදා ඇති බවද ද ශ්‍රී ලංකා ගමනා ගමන මණ්ඩලය සඳහන් කරයි.", "URL": "https://sinhala.adaderana.lk/news.php?nid=60287", "Category": null, "Parent URL": null}