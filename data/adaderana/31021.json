{"Source": "Adaderana", "Timestamp": "January 24, 2013 10:28 am", "Headline": "ඩෙංගු කාර්යය සාධක බලකායේ විශේෂ සාකච්ඡාවක්", "News Content": "ජනාධිපති ඩෙංගු කාර්යය සාධක බලකායේ විශේෂ සාකච්ඡාවක් අද (24) පස්වරුවේ පැවැත්වීමට නියමිතව තිබේ. ඩෙංගු රෝග ව්‍යාප්තිය ඉහළ යාමේ අවධානමක් පවතින බැවින් ලබන මස 6 වන දින සිට 13 වන දින දක්වා ජාතික මදුරු මර්ධන සතියක් ප්‍රකාශයට පත් කිරීමට සෞඛ්‍ය අමාත්‍යංශය තීරණය කළේය. එම ජාතික මදුරු මර්ධන සතිය සඳහා සියලු පාර්ශවවල සහයෝගය ලබාගැනීමේ අරමුණින් මෙම සාකච්ඡාව පැවැත්වෙන බව සෞඛ්‍ය අමාත්‍යංශය පැවසීය. මෙම සාකච්ඡාවට පරිසර, පළාත් පාලන, සෞඛ්‍ය අධ්‍යාපන, නාගරික සංවර්ධන, ජනමාධ්‍ය, ජල සම්පාදන හා ජලා පවහන ඇතුළු අමාත්‍යංශ 12 ක අමාත්‍යවරුන් සහ ලේකම්වරුන් මෙන්ම ඩෙංගු මර්ධන වැඩසටහනේ නිලධාරීන් ද සහභාගී වීමට නියමිතය.", "URL": "https://sinhala.adaderana.lk/news.php?nid=31021", "Category": null, "Parent URL": null}