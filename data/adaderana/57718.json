{"Source": "Adaderana", "Timestamp": "February 29, 2016 12:25 pm", "Headline": "ශ්‍රීලනිපයට නව ආසන සංවිධායකවරුන්", "News Content": "ශ්‍රී ලංකා නිදහස් පක්ෂය සඳහා නව ආසන සංවිධායකවරුන් සහ දිස්ත්‍රික් සංවිධායකවරුන් පිරිසක් පත් කර තිබේ.පක්ෂයේ සභාපති ජනාධිපති මෛත්‍රීපාල සිරිසේන මහතා විසින් අද(29) ජනාධිපති නිල නිවසේ දී එම පත්වීම් ලබාදුන් බව ජනාධිපති මාධ්‍ය අංශය සඳහන් කළේය.ඒ අනුව මහරගම ආසන සංවිධායක ධූරය පළාත් ප්‍රධාන අමාත්‍ය ඉසුර දේවප්‍රිය මහතාට ලබා දී තිබේ.නීතීඥ කීර්ති උඩවත්ත මහතා දෙහිවල ආසන සංවිධායක ධූරයටත්, පළාත් සභා මන්ත්‍රී හෙක්ටර් බෙත්මගේ මහතා බටහිර කොළඹ ආසන සංවිධායක ධූරයටත්, ප්‍රසන්න සෝලංගආරච්චි මහතා කොළොන්නාව ආසන සංවිධායක ධූරයටත්, සුමිත් විජයමුණි සොයිසා මහතා අවිස්සාවේල්ල ආසන සංවිධායක ධූරයටත් පත් කර ඇති බව වාර්තා වෙයි.මිනුවන්ගොඩ ආසන සංවිධායක ධූරය රුවන් රණතුංග මහතාට හිමිව ඇති අතර සංජය සිරිවර්ධන මහතා මීරිගම සම ආසන සංවිධායක ධූරයට පත් කර තිබේ.අමාත්‍ය මහින්ද සමරසිංහ මහතා පානදුර ආසන සංවිධායකවරයා වශයෙන් පත් කර ඇති අතර අගලවත්ත ආසන සංවිධායකවරයා ලෙස පත්කර ඇත්තේ පළාත් සභා අමාත්‍ය රංජිත් සෝමවංශ මහතා යි.පළාත් සභා අමාත්‍ය සුමිත් ලාල් මෙන්ඩිස් මහතා කළුතර සම ආසන සංවිධායකවරයා ලෙස පත්කර තිබේ.දකුණු පළාත් අමාත්‍ය චන්දිම රාසපුත්‍ර මහතා මාතර ආසන සංවිධායකවරයා ලෙස පත්කර ඇති බව ජනාධිපති මාධ්‍ය අංශය සඳහන් කළේය.අමාත්‍ය එස්.බි.දිසානායක මහතා හේවාහැට ආසන සංවිධායකවරයා ලෙසත්, පළාත් සභා මන්ත්‍රී තිළිණ බණ්ඩාර තෙන්නකෝන් මහතා සෙංකඩගල ආසන සංවිධායකවරයා ලෙසත් පත්කර තිබේ.මහනුවර ආසනයට මහින්ද අබේකෝන් මහතා ද, අකුරණ ආසනයට මොහොමඩ් සම්සාන් මහතා ද, සේරුවිල ආසනයට නලීන් ගුණවර්ධන මහතා ද, ආසන සංවිධායකවරුන් ලෙස පත්කර ඇති බව ජනාධිපති මාධ්‍ය අංශය සඳහන් කරයි.දිස්ත්‍රික් සංවිධායක ධූර 05ක් වෙනුවෙන් ද නව පත්කිරීම් සිදුකර තිබෙනවා.ඒ අනුව සුජීවා චන්ද්‍රසිරි මහත්මිය කොළඹ දිස්ත්‍රික්කය සඳහා පත්කර ඇති අතර අංජු ශ්‍රී ෂාම් පෙරේරා මහතා ගම්පහ දිස්ත්‍රික්කයට දිස්ත්‍රික් සංවිධායකවරුන් ලෙස පත්කර ඇති බවයි වාර්තා වෙයි.කළුතර දිස්ත්‍රික් සංවිධායකවරයා ලෙස අසංක එදිරිවීර මහතා පත්කර ඇත.චන්න සාලිය මෙන්ඩිස් සහ තිසර ගුණසිංහ යන මහත්වරුන් ගාල්ල දිස්ත්‍රික් සංවිධායකවරුන් ලෙස පත්කර ඇති බව ජනාධිපති මාධ්‍ය අංශය සඳහන් කළේය.මාතර දිස්ත්‍රික්කය සඳහා සංවිධායකවරුන් ලෙස පසඳ යාපා අබේවර්ධන සහ නලීන් රණවීර යන මහත්වරුන් පත්කර තිබේ.", "URL": "https://sinhala.adaderana.lk/news.php?nid=57718", "Category": null, "Parent URL": null}