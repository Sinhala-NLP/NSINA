{"Source": "Adaderana", "Timestamp": "March 26, 2015 02:31 pm", "Headline": "ඉදිරියේදී ලංකාවට අභියෝග වැඩිවෙයි", "News Content": "ඉදිරි මාස කිහිපයේදී ශ්‍රී ලංකාවට දුෂ්කර අභියෝගයන්ට මුහුණ දීමට සිදුවනු ඇති බව අමෙරිකාව පවසයි.විශේෂයෙන් පසුගිය කාලයේ සිට පැවති මුල්‍ය අර්බුද වැනි අභියෝගයන්ට මුහුණ දීමට සිදුවනු ඇති බව දකුණු හා මධ්‍යම ආසියානු කටයුතු පිළිබඳ අමෙරිකානු සහකාර රාජ්‍ය ලේකම් නිෂා බිස්වාල් කියයි.කෙසේ වෙතත් මෛත්‍රීපාල සිරිසේන ජනාධිපතිවරයා වත්මන් රජය රටට හානිකර ප්‍රතිපත්තින් ඉවත්කිරීම යහපත් ප්‍රවණතාවක් බව ඇය පෙන්වාදෙයි.එමෙන්ම සුළු ජාතින් සමඟ සහයෝගයෙන් කටයුතු කිරිම ද වත්මන් රජයේ සුභදායි ලක්ෂණයක් බව නිෂා බිස්වාල් පවසයි.එමෙන්ම ශ්‍රී ලංකාව තුළ ප්‍රජාතන්ත්‍රවාදය තවදුරටත් ශක්තිමත් කිරීම සදහා අමෙරිකාව නිරන්තරයෙන් ශ්‍රී ලංකාවට සහයෝගය ලබාදෙන බවද නිෂා බිස්වාල් වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=50239", "Category": null, "Parent URL": null}