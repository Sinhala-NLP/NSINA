{"Source": "Adaderana", "Timestamp": "June 19, 2010 01:55 pm", "Headline": "කිරිපිටි මිල ඉහළ යයි", "News Content": "අද මධ්‍යම රාත්‍රියේ සිට ක්‍රියාත්මක වන පරිදි කිරිපිටි මිල ඉහළ නැංවීමට පාරිභෝගික අධිකාරිය අවසර ලබාදී තිබේ. ඒ අනුව ග්‍රෑම් 400 ක් වන කිරිපිටි පැකට්ටුවක් රුපියල් 19 කින් සහ කිලෝග්‍රෑම් 1 ක කිරිපිටි පැකට්ටුවක් රුපියල් 48 කින් ඉහළ යනු ඇත. සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා මීට සුළු වේලාවකට ‍පෙර මාධ්‍ය හමුවකට සහභාගී වෙමින් මෙම කරුණු අනාවරණය කළේය. ලෝක වෙළඳපොලේ කිරිපිටි මිල ඉහළ යාම හේතුවෙන් මිල ඉහළ නැංවීම සඳහා කිරිපිටි සමාගම් කළ ඉල්ලීමට අවසර ලබාදීමට සිදුව ඇති බව ජොන්ස්ටන් ප්‍රනාන්දු මහතා එහිදී සඳහන් කළේය.", "URL": "https://sinhala.adaderana.lk/news.php?nid=9099", "Category": null, "Parent URL": null}