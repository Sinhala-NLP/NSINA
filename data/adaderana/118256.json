{"Source": "Adaderana", "Timestamp": "September 4, 2019 01:32 pm", "Headline": "විපක්ෂ නායක සහ පොහොට්ටුවට සහය පල කරන පක්ෂ නායකයින් අතර හමුවක්", "News Content": "ශ්‍රී ලංකා පොදුජන පෙරමුණට සහය පල කරන දේශපාලන පක්ෂවල නියෝජිතයින් සහ ශ්‍රී ලංකා පොදුජන පෙරමුණේ නායක විපක්ෂ නායක මහින්ද රාජපක්ෂ මහතා අතර සාකච්ඡාවක් පවත්වා තිබේ. ඊයේ (03) රාත්‍රී විජේරාම මාවතේ පිහිටි විපක්ෂ නායක නිල නිවසේදී මෙම සාකච්ඡා පැවැත්වුණු බවයි අද දෙරණ වාර්තාකරු සදහන් කළේය. මෙම සාකච්ඡාව සදහා ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහතා ද සහභාගී වී තිබේ. සාකච්ඡාවට සහභාගී වූ පාර්ලිමේන්තු මන්ත්‍රී වාසුදේව නානායක්කාර මහතා මාධ්‍යවේදීන් යොමුකළ ප්‍රශ්නවලට පිලිතුරු ලබා දෙමින් පැවසුවේ 2020දී ශ්‍රී ලංකා නිදහස් පකෂය දායක වන ආණ්ඩුවක් හදන බව ජනාධිපතිවරයා පැවසු බවයි. එහිදි රට පාලනය කරන්නේ කවුරුද්ද යන්න වග පක්ෂ අභ්‍යන්තරයෙන් සිදු කරණ තීරණයක් බවද ඒ මහතා පවසයි. එහිදී මාධ්‍ය වේදින් එක්සත් ජාතික පක්ෂයෙන් ජනාධිපති අපේක්ෂකයෙක් තවමත් ඉදිරිපත් නොකිරීමට සම්බන්ධයෙන් කළ විමසුමකට පිලිතුරු දෙමින් පැවසුවේ ශ්‍රී ලංකා පොදුජන පෙරමුණේ අපේක්ෂකයාට සම්බන්ධයෙන් එක්සත් ජාතික පක්ෂය කම්පනය වී ඇති බවයි. එහිද අදහස් දැක්වු පාර්ලිමේන්තු මන්ත්‍රී මහින්දානන්ද අළුත්ගමගේ මහතා පැවසුවේ නිමල් සිරිපාලද සිල්වා මන්ත්‍රීවරයා ඊයේ සිදු කළ ප්‍රකාශය අනුව එක්සත් ජාතික පක්ෂය සමඟ එකතුවීමක් නොමැති බවත් අවසානයේ සියළු දෙනා ශ්‍රී ලංකා පොදු ජන පෙරමුණත් සමඟ එකතු වන බවයි.", "URL": "https://sinhala.adaderana.lk/news.php?nid=118256", "Category": null, "Parent URL": null}