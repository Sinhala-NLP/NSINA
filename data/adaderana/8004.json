{"Source": "Adaderana", "Timestamp": "April 26, 2010 08:39 am", "Headline": "කැබිනට් ලේකම්වරු පදවි ලබති", "News Content": "ජනාධිපති මහින්ද රාජපක්ෂ මහතා විසින් කැබිනට් අමාත්‍යංශ සඳහා නව ලේකම්වරුන් පත් කර තිබේ. ඒ අනුව ආරක්ෂක අමාත්‍යාංශ‍යේ ලේකම්වරයා ලෙස පත් කර ඇත්තේ ගෝඨාභය රාපක්ෂ මහතා ද ආර්ථික සංවර්ධන අමාත්‍යාංශය සඳහා අචාර්ය පී.බි.ජයසුන්දර මහතා ද පත්කර ඇත. ඩබ්ලිව්.බී.ගනේගල මහතා ජනමාධ්‍ය හා ප්‍රවෘත්ති අමාත්‍යාංශ ලේකම්වරයා ලෙසත්, අධිකරණ අමාත්‍යාංශ ලේකම් ලෙස සුහද ගම්ලත් මහතාත් , කම්කරු සබඳතා හා ඵලදායිතා ප්‍රවර්ධන අමාත්‍යාංශ ලේකම් ලෙස මහින්ද මඩිහේවා මහතාත් , පත් කර තිබේ. එසේම කර්මාන්ත හා වාණිජ අමාත්‍යාංශ ලේකම් ලෙස තිලක් කොල්ලුරේ මහතාත් ,, එස්.ලියන‍ගම මහතා ක්‍රීඩා අමාත්‍යාංශ ලේකම් ලෙසත් , අශෝක පීරිස් මහතා ඉඩම් හා ඉඩම් සංවර්ධන අමාත්‍යාංශ ලේකම් ලෙසත් , ඉදිකිරීම් - ඉංජිනේරු සේවා - නිවාස හා පොදු පහසුකම් අමාත්‍යාංශ ලේකම් ලෙස නිශ්ශංක විජේරත්න මහතාත් පත් කර ඇත. අද්මිරාල් වසන්ත කරන්නාගොඩ මහතා මහාමාර්ග අමාත්‍යාංශ ලේකම් ලෙසත් ,වෛද්‍ය ටී.ආර්.සී.රූබේරූ මහතා සෞඛ්‍ය අමාත්‍යංශ ලේකම් ලෙසත් ,වෛද්‍ය නිහාල් ජයතිලක මහතා පළාත් පාලන හා පළාත් සභා අමාත්‍යාංශ ලේකම් ලෙසත් , සමුපකාර හා අභ්‍යන්තර වෙළඳ අමාත්‍යාංශ ලේකම් ලෙස අනුර සිරිවර්ධන මහතාත් පත් කර ඇති වග සඳහන් වේ. මීට අමතරව රාජ්‍ය සම්පත් හා ව්‍යවසාය සංවර්ධන අමාත්‍යංශයේ ලේකම් ලෙස ඩබ්ලිව්.ඩබ්ලිව් ගමගේ මහතා ද,එස් මර්නා මොහොමඩ් මහත්මිය ආපදා කළමනාකරණ අමාත්‍යංශයේ ලේකම්වරිය ලෙසද,පී.බී ‍අබේකෝන් මහතා රාජ්‍ය කළමනාකරණ හා ප්‍රතිසංස්කරණ අමාත්‍යංශයේ ලේකම්වරයා ලෙස ද පත්වීම් ලබා තිබේ.", "URL": "https://sinhala.adaderana.lk/news.php?nid=8004", "Category": null, "Parent URL": null}