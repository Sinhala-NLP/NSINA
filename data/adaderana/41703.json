{"Source": "Adaderana", "Timestamp": "March 11, 2014 10:49 am", "Headline": "ව්‍යාජ ගුවන් ගමන් බලපත්‍ර සමග ලාංකිකයින් දැලේ", "News Content": "ව්‍යාජ ගුවන් ගමන් බලපත්‍ර 2ක් සමග ලාංකිකයින් දෙදෙනෙකු ඉන්දීය ගුවන් තොටුපළ ආරක්ෂක අංශ විසින් අත්අඩංගුවට ගෙන තිබේ. ඉන්දියාවේ, පූනේ සිට ඩුබායි බලා යාමට සුදානම් වූ අවස්ථාවේදී ඊයේ උදේ මොවුන් අත්අඩංගුවට ගෙන ඇත. 36 හැවිරිදි හා 25 හැවිරිදි පුද්ගලයින් දෙදෙනෙකු මෙලෙස අත්අඩංගුවට ගෙන ඇති අතර ඔවුන් ඉන්දියාවේ චෙන්නායි හි පදිංචිකරුවන් බවද අනාවරණය වී තිබේ. කම්කරුවන් ලෙස සේවය කරන මොවුන් ලාංකිකයින් වන අතර ඉන්දීය ජාතිකයින් ලෙසට ව්‍යාජ ගුවන් ගමන් බලපත්‍ර සකසා ඇතැයි අනාවරණය වී ඇත.", "URL": "https://sinhala.adaderana.lk/news.php?nid=41703", "Category": null, "Parent URL": null}