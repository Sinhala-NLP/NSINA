{"Source": "Adaderana", "Timestamp": "April 5, 2017 07:48 am", "Headline": " කොළඹ නුවර පාරේ වාහන තදබදයක්", "News Content": "කොළඹ - නුවර ප්‍රධාන මාර්ගයේ කොළඹ දෙසට එක් මංතීරුවක් අවහිර වීමෙන් රථ වාහන ගමනාගමනයට බාධා එල්ල වී ඇති බව පොලීසිය පවසයි. පොලිස් මාධ්‍ය ප්‍රකාශක කාර්යාලය සඳහන් කළේ පෑලියගොඩ, තොරණහන්දිය අධිවේගී මාර්ගයට පිවිසෙන විකල්ප මාර්ගය ආසන්නයේ කන්ටේනර් රථයක් පෙරලී ඇති බවය. ඒ හේතුවෙන් පෑලියගොඩ ප්‍රදේශයේ මේ වන විට දැඩි රථ වාහන තදබදයක් හටගෙන ඇති බව වාර්තා වේ. අනතුරට පත් කන්ටේනරය මාර්යෙන් ඉවත් කරන තෙක් විකල්ප මාර්ග භාවිත කරන ලෙස පොලීසිය රථ වාහන රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=71736", "Category": null, "Parent URL": null}