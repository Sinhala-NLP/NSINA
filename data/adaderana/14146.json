{"Source": "Adaderana", "Timestamp": "February 11, 2011 01:03 pm", "Headline": "ඉන්දු -ශ්‍රී ලංකා බෝට්ටු සේවය ඇරඹෙන්නේ මාර්තු මාසයේදියි", "News Content": "ශ්‍රී ලංකාව හා ඉන්දියාව අතර මගී හා භාණ්ඩ ප්‍රවාහන බෝට්ටු සේවය මාර්තු මස දෙවන සතියේදී ආරම්භ කිරීමට නියමිත බව වරාය හා මහා මාර්ග නියෝජ්‍ය අමාත්‍ය රෝහිත අබේගුණවර්ධන මහතා පවසයි. කෙසේවෙතත් එම සේවය අද(11) දිනය තුළ ආරම්භ කිරීමට නියමිත බව ඊයේ(10) ඉන්දීය මාධ්‍ය වාර්තා කර තිබිණි. ශ්‍රී ලංකාව හා ඉන්දියාව අතර පැවති මෙම පෞද්ගලික බෝට්ටු සේවය ශ්‍රී ලංකාවේ පැවති සිවිල් යුද ගැටුම් තත්ත්වය නිසා වසර 02 ක කාලයක් ඇනහිට පැවතිණි. කොළඹ නගරය හා තමිල්නාඩුවේ තූත්තුකුඩිය අතර මෙම බෝට්ටු සේවය ආරම්භ කිරීමට නියමිතව ඇත.", "URL": "https://sinhala.adaderana.lk/news.php?nid=14146", "Category": null, "Parent URL": null}