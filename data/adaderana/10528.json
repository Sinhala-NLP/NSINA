{"Source": "Adaderana", "Timestamp": "August 30, 2010 03:17 pm", "Headline": "චීන දූත පිරිසක් හෙට දිවයිනට පැමිණේ ", "News Content": "චීනයේ යුනාන් ප්‍රාන්ත ආණ්ඩුකාර ක්වින් ගුවාන් රොන් මහතා ඇතුළු 200 දෙනෙකුගෙන් සමන්විත දූත පිරිසක් හෙට දිවයිනට පැමිණීමට නියමිතව තිබේ. අදාළ දූත පිරිස අග්‍රාමාත්‍ය දි.මු ජයරත්න මහතා සමග දෙරටට අදාළ ආර්ථික හා සමාජීය සංවර්ධන කටයුතු සම්බන්ධයෙන් සාකච්ඡා කිරීමට නියමිත බව අග්‍රාමාත්‍ය කාර්යාලය සඳහන් කළේය. ඒ අනුව අදාළ දූත පිරිස හෙට පස්වරුවේ අග්‍රාමාත්‍ය නිල නිවසේ දී අග්‍රාමාත්‍යවරයා හමු වීමට නියමිතව තිබේ. ශ්‍රී ලංකාවට වැදගත් වන අවබෝධතා ගිවිසුම් 4 ට චීනය සමග අත්සන් තැබීමට ද නියමිතය. විශේෂයෙන් සංචාරක, උසස් අධ්‍යාපන, කෘෂිකර්ම හා විදුලි සංදේශ යන කේෂ්ත්‍ර වලට අදාළව මෙම අ‍වබෝධතා ගිවිසුම් අත්සන් තැබෙනු ඇත.", "URL": "https://sinhala.adaderana.lk/news.php?nid=10528", "Category": null, "Parent URL": null}