{"Source": "Adaderana", "Timestamp": "August 30, 2012 07:00 am", "Headline": "ගුටි කෑවාද..?ගුටි දුන්නාද..?-සභාපතිවරයා අත්අඩංගුවේ!", "News Content": "කරුවලගස්වැව ප්‍රාදේශීය සභාවේ සභාපති නීල් වීරසිංහ මහතා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. සභාපතිවරයා විසින් පුද්ගලයෙකුට පහරදුන් බවට අදාළ පුද්ගලයා පොලීසියට පැමිණිල්ලක් කර ඇති බවත්, එකී පුද්ගලයා තමාට පහරදුන් බවට සභාපතිවරයා විසින්ද පොලීසියට පැමිණිල්ලක් කර ඇති බවත් සඳහන්ය. එබැවින් දෙදෙනාම අත්අඩංගුවට ගැනීමට කටයුතු කළ බව පොලිස් මාධ්‍ය ප්‍රකාශක කාර්යාලය කියා සිටියි. කෙසේවෙතත් මේවන විට අත්අඩංගුවට ගනු ලැබූ දෙදෙනා තබ්බෝව රෝහලේ ප්‍රතිකාර ලබන බවත්,සිද්ධිය පිළිබඳ වැඩිදුර විමර්ශන සිදුකරන බවත් පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=26995", "Category": null, "Parent URL": null}