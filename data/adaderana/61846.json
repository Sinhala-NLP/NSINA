{"Source": "Adaderana", "Timestamp": "July 6, 2016 05:24 pm", "Headline": " මේ අර්ජුන මහේන්ද්‍රන් නිදහස් කරන්න දරන කූට උපක්‍රමයක්", "News Content": "වත්මන් ආණ්ඩුව හමුවේ පොදු ව්‍යාපාර පිළිබඳ පාර්ලිමේන්තු කාරක සභාව හෙවත් කෝප් කමිටුවේ ප්‍රතිපත්ති වෙනස් වී ඇති බව ලංකා සමසමාජ පක්ෂයේ නායක මහාචාර්ය තිස්ස විතාරණ මහතා පවසයි .ඒ මහතා මේ බව ප්‍රකාශකර සිටියේ අද(06) කොළඹදී පැවති මාධ්‍ය හමුවකට එක්වෙමිනි.කෝප් කමිටුවේ සාමාජික නියෝජනය පිළිබඳව අදහස් දැක්වූ ඒ මහතා ප්‍රකාශකර සිටියේ මෙම ආණ්ඩුව පත්වීමට පෙර කෝප් කමිටු සාමාජිකත්වය තුළ විපක්ෂයේ නියෝජනය වැඩි වූ බවත්, පක්ෂයේ නියෝජනය අඩු වූ බවත්ය.එයට හේතුව වශයෙන් ඒ මහතා පෙන්වා දුන්නේ අපක්ෂපාතීත්වයෙන් යුතුව කටයුතු කිරීමට හා එහි ස්වාධීනත්වයට එවැනි ක්‍රියා පිළිවෙතක් අනුගමනය කළ බවයි.නමුත් මෙම ආණ්ඩුව තුළ එජාපයේ පිරිසම වැඩි වශයෙන් කෝප් කමිටු සාමාජිකයින් ලෙස පත් කිරීමට කටයුතු කිරීම තුළින් පෙනී යන්නේ ඔවුන්ගේ වාසියට එය කරකවා ගන්නක් බවද ඒ මහතා පෙන්වා දෙයි.මෙම කූට අරමුණින් අපේක්ෂා කරන්නේ අර්ජුන් මහේන්ද්‍රන්ට එරෙහිව ඇති ‍කෝප් කමිටු වාර්තාව පරාජය කිරීමට බව ඔහු පෙන්වා දී තිබේ.එමෙන්ම අද දින එජාප පාර්ලිමේන්තු මන්ත්‍රී එම්.වේළුකුමාර් එම කෝප් කමිටුවෙන් ඉල්ලා අස්වෙත්ම හිස්වන කෝප් කමිටු සාමාජිකත්වය ජාත්‍යන්තර වෙ‍ළෙඳ කටයුතු පිළිබඳ රාජ්‍ය අමාත්‍ය,නීතිඥ සුජීව සේනසිංහ මහතාට හිමිවනු ඇති බව දේශපාලන ආරංචියක් ඇති බවත් ඔහු පෙන්වා දෙයි.එමෙන්ම මාධ්‍යවේදියෙකු නැගූ පැනයකට පිළිතුරු දෙමින් ඒ මහතා පවසන්නේ දූෂණ විරෝධී චෝදනා ඇති එවැනි පුද්ගලයෙකු එම තනතුරට පත් කිරීම සාධාරණ පත් කිරීමක් නොවන බවයි.මෙය අර්ජුන මහේන්ද්‍රන් නිදහස් කර ගැනීමට දරන උත්සහක් බව ඔහු වැඩිදුරටත් පවසයි.", "URL": "https://sinhala.adaderana.lk/news.php?nid=61846", "Category": null, "Parent URL": null}