{"Source": "Adaderana", "Timestamp": "August 2, 2019 01:27 pm", "Headline": "යේමනයේ බෝම්බ පිපිරීමක්-13ක් ජීවිතක්ෂයට", "News Content": "යේමනයේ ඒඩ්න් නගරයේ සිදුවූ බෝම්බ ප්‍රහාරයකින් පුද්ගලයන් 13දෙනෙකු ජීවිතක්ෂයට පත්ව ඇත. ප්‍රහාරයෙන් තවත් දහයකට අධික පිරිසක් තුවාල ලැබුවේය. ඒඩ්න් නගරයේ පොලිස් ස්ථානය ඉදිරිපිටදී බෝම්බ පිරවූ මෝටර් රථයක් පුපුරවා හැර ඇත. ඒ පොලිස් නිලධාරීන් සඳහා උදෑසන රැස්වීම පැවැත්වෙන අතරතුරයි. ප්‍රහාරයෙන් තුවාල ලැබූවන් ප්‍රතිකාර සඳහා රෝහල්ගත කර ඇති අතර ඔවුන්ගෙන් කිහිපදෙනෙක් අසාධ්‍ය තත්ත්වයේ පසුවන බව විදෙස් වාර්තාවල සඳහන්ය. සිදුවීමෙන් විශාල දේපළ හානියක් සිදුව ඇති බවද එම වාර්තා සඳහන් කළේය. මෙම ප්‍රහාරයේ වගකීම මෙතෙක් කිසිදු පාර්ශවයක් විසින් භාරගෙන නැත. කෙසේ නමුත් මීට පෙර යේමනයේ ප්‍රහාර සිදුකර තිබුණේ ඉස්ලාමීය ත්‍රස්තවාදී කණ්ඩායමක් වන අල් කයිඩා සංවිධානයයි.", "URL": "https://sinhala.adaderana.lk/news.php?nid=115577", "Category": null, "Parent URL": null}