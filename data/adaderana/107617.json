{"Source": "Adaderana", "Timestamp": "April 8, 2019 11:38 am", "Headline": "පුද්ගලික අංශයේ වැඩ මුරය පැය 12ක් වෙන නව පනතක්-විමල් ", "News Content": "පුද්ගලික අංශයේ සේවයින්ට අදාළ නව පනතක් ළඟදීම පාර්ලිමේන්තුවට ගෙන එන බව එක්සත් ජනතා නිදහස් සන්ධාන පාර්ලිමේතු මන්ත්‍රී විමල් වීරවංශ මහතා පවසයි. ඊයේ(07) පැවති රැළියක් අමතමින් මන්‍ත්‍රීවරයා මේ බව සඳහන් කළේය. මේ අතර පුද්ගලික අංශයේ සේවයින් සඳහා ගෙන එන නව පනත මඟින් සියලු කම්කරු පනත් අහෝසි වන බව විමල් වීරවංශ මහතා පවසයි. ආණ්ඩුව විසින් කම්කරුවන් වෙනුවෙන් ගෙන එන නව පණත මඟින් පුද්ගලික අංශයේ සේවයින්ගේ අවම පැය 8ක වැඩ මුරය පැය 12ක් දක්වා දුගු කිරීමට මෙම පනත මඟින් බලාපොරොත්තු වන බව මන්ත්‍රීවරයා පෙන්වා දෙයි. එමෙන්ම එම මෙම පනත මඟින් පුද්ගලික අංශයේ සේවකයා හට නිවාඩු ලැබෙන්නේ පොය දිනයට පමණක් බවත් අනෙකුත් නිවාඩු ලබා දෙනවාද නැද්ද යන්න තීරණය කරනු ලබන්නේ ආයතන හිමිකරුවා විසින් බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=107617", "Category": null, "Parent URL": null}