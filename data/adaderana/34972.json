{"Source": "Adaderana", "Timestamp": "June 16, 2013 02:29 pm", "Headline": "ගින්නෙන් ලක්ෂ 10ක ජල නල විනාශයි!", "News Content": "අනුරාධපුර, බුලන්කුලම දිසාව මාවතේ පිහිටි ජල සම්පාදන හා ජලාපවහන මණ්ඩලයට අයත් උතුරු මැද භූගත ජල කාර්යාල පරිශ්‍රයේ ඇති වූ ගින්නෙන් රුපියල් ලක්ෂ 10ට අධික වටිනාකමින් යුත් ජල නළ තොගයක් විනාශ වී තිබේ. ඊයේ පස්වරුවේ මෙම ගින්න හටගත් අතර ඉන් ජල නල තොගයක් සම්පූර්ණයෙන් විනාශ වී ඇති බව අද දෙරණ වාර්තාකරු සඳහන් කළේය. අදාළ ජල නළ තොගය තිබු පරිශ්‍රයට යාබද ඉඩමේ ඇති නිවසකටද ගින්නෙන් හානී සිදුවී ඇති අතර අනුරාධපුර මහනගර සභාවේ ගිනි නිවන ඒකකය ගින්න මැඩ පැවැත්වීමට සමත් විය. අනුරාධපුර පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=34972", "Category": null, "Parent URL": null}