{"Source": "Adaderana", "Timestamp": "December 1, 2012 03:21 pm", "Headline": "ලිහිසි තෙල් පෞද්ගලික අංශයට විකුණන්නේ නෑ", "News Content": "සපුගස්කන්ද තෙල් පිරිපහදුවේ නිෂ්පාදනය කෙරෙන ලිහිසි තෙල් පෞද්ගලික සමාගමකට අලෙවි කරන බවට එල්ල වන චෝදනා සම්පූර්ණයෙන්ම අසත්‍ය බව ලංකා ඛනිජ තෙල් නීතිගත සංස්ථාව පවසයි. සපුගස්කන්ද තෙල් පිරිපහදුවේ ලිහිසි තෙල් නිෂ්පාදනය කිරීම සිදුනොකරන බව ඛනිජ තෙල් නීතිගත සංස්ථාව සඳහන් කරයි. එහෙයින් පිරිපහදුවෙහි ලිහිසි තෙල් නිෂ්පාදනය කර පෞද්ගලික සමාගමකට අලෙවි කරන බවට ඇතැමුන් ගෙන යන ප‍්‍රචාර සම්පූර්ණයෙන්ම අසත්‍ය බව ලංකා ඛනිජ තෙල් නීතිගත සංස්ථාවේ කළමනාකාර අධ්‍යක්ෂ සුසන්ත සිල්වා මහතා කියයි. මෝටර් රථ සහ කර්මාන්ත සඳහා අවශ්‍ය ලිහිසි තෙල් ආනයනය කර පෞද්ගලික වෙළෙඳ නාමයක් යටතේ ලංකා ඛනිජ තෙල් නීතිගත සංස්ථාව මගින් බෙදාහරින බව ඔහු පවසයි.", "URL": "https://sinhala.adaderana.lk/news.php?nid=29635", "Category": null, "Parent URL": null}