{"Source": "Adaderana", "Timestamp": "December 25, 2015 03:52 pm", "Headline": "සුනාමියට හෙටට වසර 11යි - විනාඩි 2ක නිශ්ශබ්දතාවයක් ", "News Content": "සුනාමි ව්‍යසනයෙන් මියගිය සහ බලපෑමට ලක්වූ ජනතාව සිහිකර හෙට දිනයේ විනාඩි 02 නිශ්ශබ්දතාවයක නියැලෙන ලෙස ආපදා කළමනාකරණ මධ්‍යස්ථානය ඉල්ලීමක් කරයි.ඒ අනුව හෙට පෙරවරු 09.25 සිට 09.27 දක්වා විනාඩි 02 ක කාලයක් නිශ්ශබ්දතාවයේ නියැලෙන ලෙස එම මධ්‍යස්ථානයේ නියෝජ්‍ය අධ්‍යක්ෂ ප්‍රදිප් කොඩිප්පිලි මහතා පැවසුවේය.එමෙන්ම හෙට දිනයේදී දිස්ත්‍රික්ක 25ම මියගිය පිරිස් සිහිකර ආගමික වැඩසටහන් සහ දැනුවත් කිරීමේ වැඩසටහන් ක්‍රියාත්මක කිරීමට නියමිත බව ද ප්‍රදීප් කොඩිප්පිලි මහතා පැවසීය.2004 වර්ෂයේ දෙසැම්බර් 26 වන දින ඇති වූ සුනාමි ව්‍යසනයෙන් ලාංකිකයින් 35,000කට අධික පිරිසක් ජිවිතක්ෂයට පත් වුණි.", "URL": "https://sinhala.adaderana.lk/news.php?nid=55947", "Category": null, "Parent URL": null}