{"Source": "Adaderana", "Timestamp": "September 13, 2012 10:32 am", "Headline": "කොළඹ පෞද්ගලික ඔසු ගබඩාවකට මුද්‍රා තැබෙයි", "News Content": "කල් ඉකුත් වූ ඖෂධ ගබඩාකර තිබූ කොළඹ ප්‍රදේ‍ශයේ පෞද්ගලික ඖෂධ ගබඩාවකට මුද්‍රා තැබූ බව ජාතික ඖෂධ අධිකාරිය පවසයි. ලැබුණු තොරතුරකට අනුව ඊයේ (12) දිනයේ සිදුකළ විශේෂ වැටලීමක දී මෙම තොරතුරු අනාවරණය කරගත් බව ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙනරගම මහතා සඳහන් ක‍ළේය. අදාළ ස්ථානයේ ඖෂධ ගබඩා කිරීමට අවසර ලබා ගෙන නොමැති අතර කල් ඉකුත් වූ ඖෂධ තොගයක් එම ස්ථානයේ වල දමා ඇති බවට ද තොරතුරු ලැබී ඇති බව හේමන්ත බෙනරගම මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=27368", "Category": null, "Parent URL": null}