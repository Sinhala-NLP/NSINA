{"Source": "Adaderana", "Timestamp": "January 25, 2019 06:09 pm", "Headline": "ඝන පුර්ණය නොමැතිව පාර්ලිමේන්තුව කල් තබයි", "News Content": "ඝන පුර්ණය නොමැති වීම හේතුවෙන් පාර්ලිමේන්තු සභා වාරය කල් දමා තිබේ. ලබන මස 05 වන දින පස්වරු 01.00 දක්වා පාර්ලිමේන්තුව කල් තැබුනු බව අද දෙරණ වාර්තාකරු සඳහන් කළේය. පළාත් සභා මැතිවරණය කඩිනමින් පවත්වන ලෙස එක්සත් ජනතා නිදහස් සන්ධානය වෙනුවෙන් පාර්ලිමේන්තු මන්ත්‍රි ඩලස් අලහප්පෙරුම මන්ත්‍රිවරයා විසින් පාර්ලිමේන්තුවට කල් තැබීමේ යෝජනාවක් ඉදිරිපත් කළේය. ‍කෙසේවෙතත් අවස්ථා තුනකදීම ඝන පුර්ණ නොමැති බව ආණ්ඩු පක්ෂය විසින් පෙන්වා දී ඇති අතර පාර්ලිමේන්තු සීනුව නාද කිරිමත් සමඟ අවස්ථා දෙකකදී මන්ත්‍රිවරුන් සබා ගර්භයට පැමිණ තිබේ. එහෙත් තෙවන අවස්ථාවේ දී ඝන පුර්ණය නොමැතී වීම හේතුවෙන් පාර්ලිමේන්තුව ලබන 05 වන දින දක්වා කල් තැබීමටයි පියවර ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=103077", "Category": null, "Parent URL": null}