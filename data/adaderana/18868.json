{"Source": "Adaderana", "Timestamp": "September 21, 2011 11:49 am", "Headline": "නීති විරෝධී ලෙස දැව ඇද්ද පුද්ගලයෙක් දැලේ", "News Content": "නීතී විරෝධී ආකාරයෙන් දැව ප්‍රවාහනය කරමින් සිටි පුද්ග‍ලයෙකු බෙලිඅත්ත , අරංවෙල ප්‍රදේශයේ දී අත්අඩංගුවට ගෙන තිබේ. මෙම වැටලීමෙන් කැටකෑල හා සහ දමනිය වර්ගයේ දැව තොගයක් ද සිය භාරයට ගත් බව පොලිස් විශේෂ කාර්යය බලකාය සදහන් කරයි. අත්අඩංගුවට ගත් සැකකරු වැඩිදුර පරීක්ෂණ කටයුතු සඳහා බෙලිඅත්ත පොලිසියට භාර දී තිබේ. මේ අතර තෙල්දෙණිය මඩවල ප්‍රදේශයේ දී ද නීතී විරෝධී ලෙස දැව ප්‍රවාහනය කරමින් සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබුණි. පිහිඹියා සහ කුඩු දවුල වර්ගයේ දැව කඳන් 79ක් මෙහි දී සිය භාරයට ගත් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=18868", "Category": null, "Parent URL": null}