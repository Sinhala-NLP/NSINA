{"Source": "Adaderana", "Timestamp": "March 22, 2017 08:58 am", "Headline": "කළුතර ප්‍රහාරයේ ප්‍රධාන සැකකරුවෙක් දැලේ", "News Content": "කළුතර බන්ධනාගාර ප්‍රහාරයට සම්බන්ධ ප්‍රධාන සැකකරුවෙකු සෙල්ලකතරගම ප්‍රදේශයේ සැඟවී සිටියදී ඊයේ (21) අත්අඩංගුවට ගෙන තිබේ. පොලිස්පති පූජිත් ජයසුන්තර මහතාගේ විශේෂ නියෝගයක් මත ක්‍රියාත්මක වූ පොලිස් විශේෂ කාර්ය බලකා බුද්ධි අංශ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේය. අත්අඩංගුවට ගෙන ඇත්තේ බත්තරමුල්ල, තලංගම ප්‍රදේශයේ පදිංචි බන්ටි හෙවත් කුරුප්පුගේ චතුරංග පුෂ්පකුමාර මෙන්ඩිස් නැමැත්තෙකු බව සඳහන්වේ. සැකකරු මත්ද්‍රව්‍ය ජාවාරමට සම්බන්ධ බවටද තොරතුරු අනාවරණය වී ඇති අතර ඔහුගෙන් කොළඹ අපරාධ කොට්ඨාසය මඟින් මේ වන විට දීර්ඝ ලෙස ප්‍රශ්න කිරීම් සිදුකෙරෙන බව ප්‍රියන්ත ජයකොඩි මහතා කියා සිටියේය. පසුගිය පෙබරවාරි මස 27 වනදා බන්ධනාගාර බස් රථයකට එල්ල වූ ප්‍රහාරයකින් සමයං හෙවත් අරුණ උදය ශාන්ත ඇතුළු රැඳවියන් පස් දෙනෙකු සහ බන්ධනාගාර නිලධාරීන් දෙදෙනෙකු ජීවිතක්ෂයට පත් විය.", "URL": "https://sinhala.adaderana.lk/news.php?nid=71201", "Category": null, "Parent URL": null}