{"Source": "Adaderana", "Timestamp": "April 1, 2011 11:45 am", "Headline": "කැලෑ ගිනි තැබූ දෙදෙනෙක් අත්අඩංගුවේ", "News Content": "නුවරඑළිය, ඩෙවෝන් දිය ඇල්ල ආසන්නයේ කැලෑ ප්‍රදේශයේ ඇතිවූ ගින්න සම්බන්ධයෙන් පුද්ගලයින් දෙදෙනෙකු සැක පිට අත්අඩංගුවට ‍ගෙන තිබේ. අත්අඩංගුවට ගත් පුද්ගලයින් දෙදෙනා විසින් මෙම කැලෑ ප්‍රදේශ ගිනි තබා ඇති බවට තොරතුරු ලැබී ඇති බව තලවාකැලේ පොලිසිය ප්‍රකාශ කරයි. නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා කියා සිටියේ ඊයේ පස්වරුවේ ඇතිවූ මෙම ගින්නෙන් අක්කර 10 ක පමණ භූමි ප්‍රමාණයක් විනාශ වී ඇති බවයි. මෙවැනි ගිනි තැබීම් හේතුවෙන් ජලපෝෂක ප්‍රදේශ විනාශ වීමේ තර්ජනයක් එල්ල වී ඇති බව ද එරන්දන‍ හේමවර්ධන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15206", "Category": null, "Parent URL": null}