{"Source": "Adaderana", "Timestamp": "October 16, 2016 09:23 am", "Headline": "කේරළ ගංජා සමග ලිංගික උත්තේජන පෙති!", "News Content": "කේරළ ගංජා සහ ලිංගික උත්තේජන පෙති තොගයක් මුහුදු මගින් මෙරටට ගෙනඑමින් සිටියදී සැකකරුවන් තිදෙනෙකු අත්අඩංගුවට ගෙන තිබේ. කරෙයිනගර් වෙරළ තීරයේ දී පොලිස් විශේෂ කාර්යය බලකා නිලධාරින් කණ්ඩායමක් විසින් සැකකරුවන් අත්අඩංගුවට ගෙන ඇත.ඔවුන් සතුව තිබී කේරළ ගංජා කිලෝග්‍රෑම් 30ක් පමණ සහ ලිංගික උත්තේජන පෙති 1500ක් පමණ පොලිස් භාරයට ගෙන තිබේ. සැකකරුවන් අතර ඉන්දීය ජාතිකයෙකු ද වේ.ඔවුන් අවුරුදු 20, 22 සහ 25 යන වයස්වල පසුවන්නන් වන අතර කයිට්ස් පොලීසිය වැඩිදුර විමර්ශන සිදුකරයි.මේ අතර කේරළ ගංජා කිලෝග්‍රෑම් 106ක් මුහුදු මාර්ගය ඔස්සේ මෙරටට රැගෙන එමින් සිටියදී ඉලවාලි, සේන්දකුලම් ප්‍රදේශයේ දී අත්අඩංගුවට ගත් සැකකරුවන් තිදෙනෙකුගෙන් රැඳවුම් නියෝග මත ප්‍රශ්න කිරීමට අධිකරණයේ අවසරය හිමිව ඇත. සැකකරුවන් මල්ලාකම් මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන 21 වන දින දක්වා රඳවාගෙන ප්‍රශ්න කිරීමට අවසර දුන් බව ඉලවාලී පොලීසිය සඳහන් කළේය.", "URL": "https://sinhala.adaderana.lk/news.php?nid=65087", "Category": null, "Parent URL": null}