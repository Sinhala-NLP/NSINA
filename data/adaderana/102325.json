{"Source": "Adaderana", "Timestamp": "January 14, 2019 02:57 pm", "Headline": "දුර ගිය බහින්බස් වීම මරණයෙන් කෙලවර වෙයි", "News Content": "යාපනය, කට්පෝවලම් ප්‍රදේශයේදී දෙපිරිසක් අතර ඇති වු ගැටුමකින් තරුණයෙකු ජිවිතක්ෂයට පත්ව ඇති බව පේදුරුතුඩුව පොලිසිය පවසයි. ‍ඊයේ(13) දෙපිරිස අතර ඇතිවු ගැටුමකින් පොරොවකින් පහරදීමෙන් තුවාල ලැබු 22 හැවිරිදි තරුණයෙකු මෙලෙස ජිවිතක්ෂයට පත්ව ඇති බවයි. ගැටුමෙන් වාසුදේවන් අමල්කරන් නමැති තරුණයෙකු ජිවිතක්ෂයට පත්ව ඇති බවද පොලීසිය සඳහන් කළේය. පොලීසිය පැවසූවේ මියගිය තරුණයා හා තවත් පිරිසක් අතර ඇතිවු බහින්බස් වීමක් දුරදිගයාමෙන් ගැටුම හටගෙන ඇති බවයි. ගැටුමට සම්බන්ධ පිරිස් අත්අඩංගුවට ගැනීමට නියමිත බවද පොලීසිය පැවසීය. සිද්ධිය සම්බන්ධයෙන් පේදුරුතුඩුව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102325", "Category": null, "Parent URL": null}