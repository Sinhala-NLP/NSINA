{"Source": "Adaderana", "Timestamp": "September 25, 2018 09:06 am", "Headline": "අනතුරකින් එකම පවුලේ 4ක් රෝහලට", "News Content": "තිස්සමහාරාම, මාතර ප්‍රධාන මාර්ගයේ අම්බලන්තොට දෙහිගලන්ද ප්‍රදේශයේදී සිදුවූ රිය අනතුරකින් එකම පවුලේ සිවු දෙනෙකු තුවාල ලබා හම්බන්තොට මහා රෝහලට ඇතුළත් කර තිබේ. ඊයේ(24) රාත්‍රී 07 ට පමණ මෙම අනතුර සිදුවී ඇති බව අද දෙරණ වාර්තාකරු පවසයි. අම්බලන්තොට සිට හම්බන්තොට දෙසට ධාවනය වූ කැබ් රථයක් ත්‍රිවිල් රථයක පිටුපස ගැටීමෙන් මෙම අනතුර සිදුව ඇති බව වාර්තා වෙයි අනතුරට හේතුව කැබ්රථ රියදුරාගේ අධික වේගය බව අම්බලන්තොට පොලීසිය සඳහන් කළේය . අනතුරින් තුවාල ලැබුවන් මේවනවිට හම්බන්තොට මහ රෝහලේ ප්‍රතිකාර ලබන අතර අනතුර සිදුකළ කැබ් රථයේ රියදුරු අම්බලන්තොට පොලීසියට බාර වී තිබේ. (ඡායාරූප-රාහුල් සමන්ත)", "URL": "https://sinhala.adaderana.lk/news.php?nid=96670", "Category": null, "Parent URL": null}