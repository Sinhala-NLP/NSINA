{"Source": "Adaderana", "Timestamp": "August 8, 2019 07:32 am", "Headline": "යාපනයේ ගින්නක්-වෙළඳසැල් 2ක් විනාශයි", "News Content": "යාපනය, චාවකච්චේරි ප්‍රදේශයේ වෙළඳසැල් දෙකක් ගිනිගෙන විනාශ වී ඇති බව යාපනය චාවකච්චේරි පොලීසිය පවසයි. ඊයේ(07) රාත්‍රියේ මෙම වෙළඳසැල් දෙක ගිනිගෙන විනාශ වී ඇති බව වාර්තා වෙයි. පොලීසිය පැවසුවේ යාපනය, චාවකච්චේරි මඩත්තඩි මංසන්ධිය ප්‍රදේශයේ පැවති වෙළඳසැල් දෙකක් එලෙස ගිනිගෙන විනාශ වි ඇති බවයි. පෑස්සූම් වැඩපොළක් හා පළතුරු කඩයක් එලෙස ගිනගෙන ඇති අතර, ගින්න හට ගැනීමත් සමඟ ප්‍රදේශවාසීන් හා ප්‍රදේශයේ ආරක්ෂක අංශ ගින්න මැඩ පැවැත්වීමට උත්සහ කළද ගින්න පැතිරගිය බව පොලීසිය පැවසීය. පොලිසිය පැවසුවේ ගින්න සම්බන්ධයෙන් යාපනය මහනගර සභා ගිනි නිවීමේ ඒකකය වෙත දැනුම්දීමෙන් අනතුරුව ගිනි නිවීමේ ඒකකය පැමිණ ගින්න නිවා දැමු බවයි. ප්‍රදේශයට පවතින වියළි කාළගුණ තත්ත්වය හේතුවෙන් ගින්න පැතිරගොස් වෙළඳසැල් විනාශ වි ඇති අතර, විනාශය තක්සේරු කොට නොමැති බවද පොලීසිය සදහන් කළේය. සිද්ධියෙන් පුද්ගලයින් කිසිවෙකුටත් හානියක් සිදුව නොමැති අතර, සිද්ධිය සම්බන්ධයෙන් චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116034", "Category": null, "Parent URL": null}