{"Source": "Adaderana", "Timestamp": "May 4, 2019 08:59 am", "Headline": "යෝජිත ප්‍රතිත්‍රස්ත පනත ගෙන ඒම වැළැක්වීම විපක්ෂයේ වගකීමක්", "News Content": "යෝජිත ප්‍රතිත්‍රස්ත පනත සම්බන්ධයෙන් සාකච්ඡා කොට එම පනත ගෙන ඒම වැළැක්වීමට කටයුතු කිරීම විපක්ෂයේ වගකීම බව විපක්ෂ නායක මහින්ද රාජපක්ෂ මහතා පවසා සිටියි. කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් සමඟ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් විපක්ෂ නායක මහින්ද රාජපක්ෂ මහතා මෙම අදහස් පල කළේය. එහිදී වැඩිදුරටත් අදහස් දැක්වූ මහින්ද රාජපක්ෂ මහතා ප්‍රකාශ කර සිටියේ යෝජිත ප්‍රතිත්‍රස්ත පනත මඟින් මාධ්‍යවේදීන්ට ද දැඩි පහරක් එල්ල වන බවයි. එසේම ශිෂ්‍ය ව්‍යාපාරය, කම්කරු පන්තිය මර්ධනය කිරීමට මෙම පනතට හැකියාව පවතින බවත් ඒ විපක්ෂ නායකවරයා ප්‍රකාශ කර සිටියේය. විපක්ෂයේ වගකීම මෙම පනත ගෙන ඒම වැළැක්වීම බවත් වත්මන් ජනාධිපති මෛත්‍රීපාල සිරිසේන මහතා ද මෙම පනතට විරුද්ධ බව පැහැදිලිවම ප්‍රකාශ කර ඇති බවත් විපක්ෂ නායකවරයා එහිදී ප්‍රකාශ කර සිටියේය.", "URL": "https://sinhala.adaderana.lk/news.php?nid=109207", "Category": null, "Parent URL": null}