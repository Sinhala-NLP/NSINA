{"Source": "Adaderana", "Timestamp": "May 5, 2014 09:06 am", "Headline": "කිඹුල් හූනන් තිදෙනෙකු සමග තිදෙනෙක් දැලේ", "News Content": "කිඹුල් හූනන් තිදෙනෙකු ප්‍රවාහනය කරමින් සිටි පුද්ගලයින් තිදෙනෙකු දෙණියාය ප්‍රදේශයේ දි අත්අඩංගුවට ගෙන තිබේ. පොලිස් විශේෂ කාර්යය බලකායේ නිලධාරින් කණ්ඩායමක් විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. ත්‍රීරෝද රථයකින් මෙම කිඹුල් හූනන් ප්‍රවාහනය කර ඇති බව පොලිසිය කියා සිටියි. සැකකරුවන් දෙණියාය ප්‍රදේශයේ පදිංචිකරුවන් වන අතර ඔවුන් අද(05) මොරවක මහේස්ත්‍රාත් අධිකරණය වෙත ඉදිරිපත් කිරිමට නියමිතය. මේ සම්බන්ධයෙන් දෙණියාය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42979", "Category": null, "Parent URL": null}