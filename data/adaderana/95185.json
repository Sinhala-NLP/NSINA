{"Source": "Adaderana", "Timestamp": "August 29, 2018 11:30 am", "Headline": "බෝට්ටුවක් පෙරළීමෙන් 8ක් අතුරුදන්", "News Content": "චීනයේ උතුරුදිග ප්‍රදේශයේදී බෝට්ටුවක් පෙරළීමෙන් අනතුරක් සිදුව ඇත. බෝට්ටුවේ ගමන්ගත් පුද්ගලයින් අතරින් අට දෙනෙකු අතුරුදන්ව සිටින බව වාර්තා වන්නේ. චීනයේ හෙබෙයි පලාතේ පිහිටි ටැන්ග්ෂාන් නගරයට ආසන්න සාගරයේ යාත්‍රා කරමින් තිබූ බෝට්ටුවක් පෙරළී තිබේ. අනතුරට පත්වන අවස්ථාවේ එතුළ පුද්ගලයින් 12 දෙනෙකු සිට ඇති අතර ඉන් සිව් දෙනෙකුගේ දිවි බේරා ගැනීමට හැකිවී ඇති බව වාර්තා වන්නේය. අතුරුදන්ව සිටින සෙසු පිරිස සොයා සෝදිසි මෙහෙයුමක් ආරම්භ කර තිබේ. අනතුරට හේතුව මෙතෙක් අනාවරණවී නොමැති අතර ඒ සම්බන්දයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=95185", "Category": null, "Parent URL": null}