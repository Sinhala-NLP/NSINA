{"Source": "Adaderana", "Timestamp": "June 30, 2013 01:42 pm", "Headline": "මඩකළපුවට ගුරුවරු මදි", "News Content": "මඩකළපුව අධ්‍යාපන කලාපය තුළ ගුරු පුරප්පාඩු 52ක් පවතින බව වාර්තා වේ. මන්මුණේ උතුර, ආරියම්පති, එරාවුර්පත්තු යන ප්‍රදේශවල පිහිටි පාසල්වල මෙම ගුරුපුරප්පාඩු පවතින බව මඩකළපුව අධ්‍යාපන අධ්‍යක්ෂවරයා සඳහන් කළේය. ගණිත ගුරුවරුන් විසි දෙදෙනෙකු, විද්‍යා ගුරුවරුන් නව දෙනෙකු සහ ඉංග්‍රීසි ගුරුවරුන් විසි එක් දෙනෙකු මෙලෙස මඩකළපුව අධ්‍යාපන කලාපය තුළ පුරප්පාඩුව පවතින බව අධ්‍යාපන අධ්‍යක්ෂවරයා පැවසුවේය. තව ද මෙම කලාපයේ පාසල්වල දිගුකාලීන උපකරණ හිඟයක් ද පවතින බව වාර්තා වේ.", "URL": "https://sinhala.adaderana.lk/news.php?nid=35368", "Category": null, "Parent URL": null}