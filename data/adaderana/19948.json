{"Source": "Adaderana", "Timestamp": "November 11, 2011 11:38 pm", "Headline": " සුදු පාට වෑන් රථයකින් පොත් සාප්පු හිමියෙක් අතුරුදහන්", "News Content": "ජුබිලි කණුව ප්‍රදේශයේ පොත් සාප්පු හිමියකු කිසියම් පිරිසක් විසින් පැහැරගෙන ගොස් ඇතැයි කියැවෙයි. අද රාත්‍රී 8.35 ට පමණ ජුබිලි කණුව හංදියේ, කෝට්ටේපාර පිහිටි ස්වකීය පොත් සාප්පුව වසා එළියට බසිද්දී සුදුපාට වෑන් රථයකින් පැමිණි පිරිසක් විසින් තම ස්වාමියා බලහත්කාරයෙන් පැහැරගෙන ගොස් ඇති බව යූ.කේ රාජිකා සුරංගනී මහත්මිය අද දෙරණට කියා සිටියාය. මෙසේ පැහැරගැනීමට ලක්ව ඇත්තේ ඊ.එම් තුෂාර චමින්ද බණ්ඩාර නමැති අයෙකි. මෙම පුවත මුල්වරට පළවන අවස්ථාව වන විටත් සිද්ධිය ඇසින් දුටුවකුගේ සාක්ෂි සහිතව මිරිහාන පොලීසියේ පැමිණිල්ලක් සටහන් වෙමින් පවතියි.", "URL": "https://sinhala.adaderana.lk/news.php?nid=19948", "Category": null, "Parent URL": null}