{"Source": "Adaderana", "Timestamp": "October 6, 2011 09:51 am", "Headline": "නව තාක්ෂණයෙන් යුත් නවතම බස් සේවාවක්", "News Content": "බස් කර්මාන්තයේ ගුණාත්මක බව ඇති කිරීම සඳහා නව තාක්ෂණයෙන් යුත් බස් රථ ආයෝජනය කිරීමට ලංකා පෞද්ගලික බස් හිමියන්ගේ සංගමය තීරණය කර තිබේ. ඊට අදාළ සැලසුම් මේ වන විටත් සකස් කර ඇති බව එම සංගමයේ සභාපති ගැමුණු විජේරත්න මහතා ප්‍රකාශ කළේය. එම බස් රථ බස්නාහිර පළාතේ ප්‍රධාන මාර්ග කිහිපයක පළමුව ධාවනය කිරීමට බලාපොරොත්තු වන බව ගැමුණු විජේරත්න මහතා සඳහන් කළේය. ඉන්දියානු සමාගම් කිහිපයක් සමග එක්ව මෙම නව බස් රථ හඳුන්වාදීමට කටයුතු කරන බව ද ඔහු පෙන්වාදුන්නේය. අදාළ පාර්ශව සමග සාකච්ඡා කිරීමෙන් අනතුරුව හෙට(07) දිනයේ මෙම නවතම බස්රථ සේවාව හඳුන්වාදීම පිළිබඳව දැනුම් දෙන බව විජේරත්න මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=19174", "Category": null, "Parent URL": null}