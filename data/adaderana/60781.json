{"Source": "Adaderana", "Timestamp": "June 4, 2016 08:57 pm", "Headline": " දඹුලු විහාරයට හානි කරලා", "News Content": "දඹුලු විහාරයේ බුදු පිළිම වහන්සේලා සහ සෙල් ලිපිවලට කිසියම් පිරිසක් හානි සිදු කර ඇති බව දඹුලු රජමහා විහාරයේ ඉනාමලුවේ ශ්‍රී සුමංගල හිමි පවසයි.උන් වහන්සේ සඳහන් කළේ බුදු පිළිම වහන්සේලා සහ සෙල් ලිපිවලට හානි වන අයුරින් කිසියම් පිරිසක් ඉංග්‍රීසි අක්ෂර ලියා ඇති බවයි.අසනීපයක් සඳහා ප්‍රතිකාර ලබා ගැනීමට තමන් විදෙස් ගතව සිටි සමයේ මෙය සිදුව ඇති බවට උන් වහන්සේ අවධාරණය කරයි.අකුණු වැදීම හේතුවෙන් එම කාලය තුළ විහාරස්ථානයේ පැවැති සී.සී.ටී.වී කැමරා පද්ධතිය ද අක්‍රිය වී ඇති බව ඉනාමලුවේ ශ්‍රී සුමංගල හිමි පවසයි.ඓතිහාසික වටිනාකමිකන් යුත් දඹුලු රජමහා විහාරයේ පුරාවිද්‍යා දෙපාර්තමේන්තු නිලධාරීන් සේවයේ යොදවා සිටි අවස්ථාවක මෙවැනි සිදුවීමක් සිදුවීම සම්බන්ධයෙන් දැඩි ලෙස කම්පා වන බව උන් වහන්සේ පවසයි.කෙසේ වෙතත් අදාළ සිද්ධිය සම්බන්ධයෙන් අද(04) දිනයේ දඹූල්ල පොලීසියට පැමිණිලි කිරිමට පියවර ගත් බව ද උන් වහන්සේ සඳහන් කරයි.", "URL": "https://sinhala.adaderana.lk/news.php?nid=60781", "Category": null, "Parent URL": null}