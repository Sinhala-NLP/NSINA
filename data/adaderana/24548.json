{"Source": "Adaderana", "Timestamp": "May 27, 2012 10:02 am", "Headline": " හික්කඩුවෙන් සැක සහිත මරණයක්!", "News Content": "හික්කඩුව , කහටගහවත්ත මාන්නම්පිට පාර ප්‍රදේශයේ තිබී පිරිමි මළ සිරුරක් සොයාගෙන තිබේ. මියගිය පුද්ගලයා හික්කඩුව තිරාණගම ප්‍රදේශයේ පදිංචිව සිටි තිස් පස් හැවිරිදි අයෙකු බවට හඳුනාගෙන ඇති බව ‍පොලිසිය පවසයි. සැක කටයුතු මරණය සම්බන්ධයෙන් ගාල්ල මහේස්ත්‍රාත්වරයා විසින් මහේස්ත්‍රාත් පරික්ෂණයක් ආරම්භ කර තිබේ. මෘත ශරීරය පශ්චාත් මරණ පරීක්ෂණය සඳහා ගාල්ල කරාපිටිය රෝහලේ මෘත ශරීරාගාරයට රැගෙන ගිය බව හික්කඩුව පොලිසිය සඳහන් කරයි.", "URL": "https://sinhala.adaderana.lk/news.php?nid=24548", "Category": null, "Parent URL": null}