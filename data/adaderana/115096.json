{"Source": "Adaderana", "Timestamp": "July 26, 2019 06:01 pm", "Headline": "සේමසිංහගෙන් ආණ්ඩුවට චෝදනාවක්", "News Content": "වසර පහකට ආසන්න කාලයක් කිසිඳු සංවර්ධනයක් සිදු නොකළ වත්මන් ආණ්ඩුව මේ වන විට මහජන මුදල් භාවිත කරමින් තම ප්‍රතිරූපය ගොඩනඟා ගැනීමට උත්සහ කරමින් සිටින බවට එක්සත් ජනතා නිදහස් සන්ධාන පාර්ලිමේන්තු මන්ත්‍රී ශෙහාන් සේමසිංහ මහතා චෝදනා කරයි. අද(26) නෙළුම් මාවත පක්ෂ මූලස්ථානයේ පැවති ප්‍රවෘත්ති සාකච්ඡාවකට එක්වෙමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී ෂෙහාන් සේමසිංහ මහතා මේ බව සඳහන් කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී ෂෙහාන් සේමසිංහ මහතා මේ බව පැවසීය. “අද පුවත්පත් සියල්ලම පළාත් පළාත් සභා මැතිවරණය පැවැත්වීම සම්බන්ධයෙන් නිවේදනය කරලා තිබෙනවා. ඔවුන් සඳහන් කරලා තිබෙන්නේ ශ‍්‍රී ලංකා නිදහස් පක්ෂය ඒ පිළිබඳව අවධානය යොමු කරලා තිබෙනවා කියලයි. මැතිවරණයක් පැවැත්වීම සම්බන්ධයෙන් ප‍්‍රධාන පක්ෂයක් කටයුතු කිරීම වැදගත්. නමුත් මේ පළාත් සභා මැතිවරණය පවත්වන්න යන්නේ මාස විස්සක් ප‍්‍රමාද උනාට පස්සෙයි. අපේ රටේ පළාත් සභා නමයෙන් පළාත් සභා අටක් ම දැනට පවතින්නේ අක‍්‍රිය තත්ත්වයෙන්. වර්තමාන ආණ්ඩුව මැතිවරණවලට මුහුණ දෙන්න තියෙන බයට පළාත් සභා මැතිවරණය අවුරුදු දෙකහමාරක් කල් දැම්මා. ඒ නිසා අපි එක පැත්තකින් පුදුම වෙනවා. මැතිවරණය කල් දැමීමේදී ඒකාබද්ධ විපක්ෂය හැර අද විපක්ෂයේ ආණ්ඩුවෙත් ඉන්න සියලූ‍ම කණ්ඩායම් ඒ සඳහා සහයෝගය දැක්වූවා. එක්සත් ජාතික පක්ෂය ශ‍්‍රී ලංකා නිදහස් පක්ෂය වගේම ජනතා විමුක්ති පෙරමුණ දෙමළ ජාතික සන්ධානය ආදී වශයෙන් සියලූ‍ පක්ෂ සහයෝගය දක්වල තමයි දින නියමයක් නොමැතිව පළාත් සභා මැතිවරණය කල් දැමුවේ. පළාත් සභා මැතිවරණයක් පැවැත්වීම සම්බන්ධයෙන් අපේ විරෝධතාවයක් නෑ. ඒත් ඉතා පැහැදිලිව කියන්න ඕන අද මේ රටේ තියන අරාජිකත්වය පිළිබඳව. හැබැයි මේ අරාජිකත්වයේන් රට මුදවා ගන්න පුළුවන් එකම මැතිවරණය ජනාධිපතිවරණය පමණයි. ජනාධිපතිවරණය එන්න තියෙන අවස්ථාවකදී දින නියමයක් නැතිව කල් දාපු පළාත් සභා මැතිවරණය පවත්වන්න උත්සාහ කිරීම හරහා මේ රටේ අර්බුද ප‍්‍රශ්න ගැටලූ‍ ජනතාව මුහුණ දීලා තිබෙන අපහසුතා විඳ දරා ගැනීමේ හැකියාවක් නැති වෙනවා. ඒ නිසා පළාත් සභා මැතිවරණය පැවැත්වීම වගේම මේ රටේ අද තිබෙන අරාජිකත්වය සහ ජනතාව මුහුණ දීලා තිබෙන පීඩනය අවම කිරීමටත් ජනාධිපතිවරණයක් කලින් පැවැත්වීම ඉතාම වැදගත් වෙනවා. ඒ හින්දා ජනාධිපතිවරණයක් කඩිනමින් පවත්වයි කියලා අපි බලාපොරොත්තු වෙනවා. ඒ නිසා අපි සියලූ‍ම දේශපාලන පක්ෂ වලින් පක්ෂ භේදයකින් තොරව මේ රටේ ජනතාව ගැන හිතලා ජනාධිපතිවරණයක් වෙනුවෙන් කැප වෙන්න කියලා ඉල්ලනවා. මොකද මේ රට නැවත ගොඩනැගිය හැක්කේ නව ජනාධිපතිවරයෙක් අපේ රටේ බිහිවුණාට පස්සෙ. අද ඉතාම වැදගත් දවසක්. අපේ රටේ දේශපාලන අනාගතයට වගේම අනාගතයේ දී ජනතාවාදී ජනාධිපති වරයෙක් සහ ස්ථාවර ආණ්ඩුවක් ගොඩනැගීම සඳහා වැදගත් වන දවසක්. ශ‍්‍රී ලංකා පොදු ජන පෙරමුණ අද පක්ෂ රැසක් සමඟ අවබෝධතා ගිවිසුම් කිහිපයකට එළඹිලා තිබෙනවා. ඒ තමයි වර්තමාන එක්සත් ජාතික පක්ෂ ආණ්ඩුව පලවා හැරලා ඉදිරියේදී ගොඩනැගෙන යූ ඇන් පී විරෝධී පුළුල් සන්ධානය ශක්තිමත් කිරීමේ අවබෝධතා ගිවිසුම. ශ‍්‍රී ලංකා පොදු ජන පෙරමුණේ ඒකාබද්ධ විපක්ෂය තුළ කටයුතු නොකරපු පක්ෂ තමයි මේ අවබෝධතා ගිවිසුම් වලට අද එළඹුණේ. දෙවැනි අවස්ථාවේදී අපි පුළුල්ව දේශපාලන සන්ධානය නිර්මාණය කරනවා. එම සන්ධානය ගොඩනැඟීමේදී තියෙන සියලූ‍ දේශපාලන පක්ෂ දැනට ඒකාබද්ධ විපක්ෂය නියෝජනය කරන දිනේෂ් ගුණවර්ධන මන්ත‍්‍රීතුමා මන්ත‍්‍රීතුමා වාසභූමිවල මන්ත‍්‍රීතුමා වාසුදේව නානායක්කාර මන්ත‍්‍රීතුමා උදය ගම්මන්පිල මන්ත‍්‍රීතුමා විමල් වීරවංශ මන්ත‍්‍රීතුමා ශ‍්‍රී ලංකා කොමියුනිස්ට් පක්ෂය ශ‍්‍රී ලංකා සමසමාජ පක්ෂය ආදී සියලූ‍ පක්ෂවල එකතුවෙන් ඉතා පුළුල් දේශපාලන සන්ධානය සංධානය නිර්මාණය කෙරෙනවා. අද මේ වෙනකොට අපේ රටේ කවදාවත් සිදුනොවුන කාරණා කිහිපයක් සිදු වෙනවා ඒ තමයි එක්සත් ජාතීන්ගේ සංවිධාන නියෝජිතයින් අපේ රටේ අධිකරණ පද්ධතියට බලපෑමක් කිරීමේ අරමුණෙන් හා සාකච්ඡා පැවැතීමත් සම්බන්ධව දිනේෂ් ගුණවර්ධන මන්ත‍්‍රීතුමා පාර්ලිමේන්තුව තුළ මතු කළා. මේක ඉතාම අසාධාරණ වගේම ස්වාධීන අධිකරණයට කරපු අපහාසයක්. ඒක නිසා අපි විශ්වාස කරනවා රජය මේ ගැන මීට වඩා විශේෂ අවධානයක් යොමු කරයි කියලා. මාස තුනක් පසු වෙලාවත් පාස්කු ප‍්‍රහාරය සම්බන්ධයෙන් වගකියන ත‍්‍රස්තවාදී සංවිධානය ගැන සොයා ගැනීමට ආරක්ෂක අංශ සමත් වෙලා නැහැ. නමුත් රජය දිගින් දිගටම පවසන්නේ අපේ රට සුරක්ෂිත බවයි. පාස්කු ප‍්‍රහාරය ට මූලික වූ කණ්ඩායම් පිළිබඳව සොයා ගැනීමටවත් නොහැකි නම් අපේ රට සුරක්ෂිත වෙන්නේ කොහොමද කියලා මම මේ ආණ්ඩුවෙන් අහන්න කැමතියි.“", "URL": "https://sinhala.adaderana.lk/news.php?nid=115096", "Category": null, "Parent URL": null}