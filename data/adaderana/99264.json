{"Source": "Adaderana", "Timestamp": "November 15, 2018 04:28 pm", "Headline": "කරූට පොල් ගහයි", "News Content": "කථානායක කරූ ජයසූරිය මහාතගේ ක්‍රියාකලාපයට විරෝධ දක්වමින් සීනිගම දේවාලයේ දෙවියන්ට කන්නලව් කරමින් පොල් ගසා ඇති බව අද දෙරණ වාර්තාකරු පවසයි. අද(15) උදෑසන මෙම දේවකන්නලව්ව දකුණු පළාත් සභා නියෝජිතයන් කිහිපදෙනෙක් හා ප්‍රාදේශිය දේශපාලන නායකයින් විසින් සංවිධානය කර තිබු බව වාර්තා වෙයි. ඊයේ දිනයේ පාර්ලිමේන්තුව වෙත ඉදිරිපත් කළ විශ්වාසභංග යෝජනාවේදී කථානායක කරූ ජයසූරිය මහතා පක්ෂග්‍රාහීව කටයුතු කරීම නිසා මෙම දේවකන්නලව්ව සිදු කර තිබේ. මෙම දේවකන්නලව්ව සඳහා ප්‍රදේශවාසීන් විශාල පිරිසක් සහභාගීව සිටි අතර ඔවුන් සීනිගම දෙවොල් දෙවියන්ගෙන් ඉල්ලා සිටියේ කථානයක කරූ ජය සූරිය මහතාට ඊයේ පාර්ලිමේන්තුව තුළ සිදු කර අසාධාරන ක්‍රියාවට දඬුවම් ලබා දෙන ලෙසටයි.", "URL": "https://sinhala.adaderana.lk/news.php?nid=99264", "Category": null, "Parent URL": null}