{"Source": "Adaderana", "Timestamp": "November 13, 2017 12:48 pm", "Headline": " රටවල් 42ක ළමා රෝග විශේෂඥ වෛද්‍යවරු 250ක් ලංකාවට එයි", "News Content": "ළමා සෞඛ්‍ය පිළිබඳ ජාත්‍යන්තර විශේෂඥ සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආරම්භ කර තිබේ. ජනාධිපතිවරයාගේ ප්‍රධානත්වයෙන් ඊයේ පස්වරුවේ කොළඹදී එම සමුළුව ආරම්භ වූ බව ජනාධිපති මාධ්‍ය අංශය සඳහන් කළේය. ශ්‍රී ලංකා ළමා රෝග විශේෂඥ වෛද්‍යවරුන්ගේ සංගමයේ වාර්ෂික සමුළුවට සමගාමීව පැවැත්වෙන මෙම සමුළුව ලබන 15 වනදා දක්වා පැවැත්වෙනු ඇත. මේ සඳහා රටවල් 42ක් නියෝජනය කරමින් ළමා රෝග විශේෂඥ වෛද්‍යවරුන් 250කට වැඩි පිරිසක් සහභාගී සිටින බව ජනාධිපති මාධ්‍ය අංශය සඳහන් කළේය. ළමා රෝග පිළිබඳ ජාත්‍යන්තර මට්ටමේ දැනුම හුවමාරුකර ගැනීම, පරීක්ෂණයන් හෙළිදරව් කිරීම සහ ප්‍රමිතීන් හදුනා ගැනීම මෙම සමුළුවේ අරමුණ වී තිබේ.", "URL": "https://sinhala.adaderana.lk/news.php?nid=79830", "Category": null, "Parent URL": null}