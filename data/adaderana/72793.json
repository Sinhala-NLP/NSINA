{"Source": "Adaderana", "Timestamp": "May 4, 2017 08:07 am", "Headline": "නවගමුවේ ඝාතනයට සැක පිට තිදෙනෙක් අත්අඩංගුවට", "News Content": "නවගමුව, කොතලාවල හංදිය ප්‍රදේශයේදී පුද්ගලයින් දෙදෙනෙකු වෙඩි තබා ඝාතනය කිරීමේ සිද්ධියට සම්බන්ධ බවට සැකකෙරෙන පුද්ගලයින් තිදෙනෙකු අත්අඩංගුවට ගෙන තිබේ.පූගොඩ, දෙල්ගොඩ සහ කඩුවෙල යන ප්‍රදේශවලදී මොවුන් අත්අඩංගුවට ගෙන ඇති බව පොලිස් මූලස්ථානය පවසයි.අත්අඩංගුවට ගත් සැකකරුවන් අද (04) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය. මිරිහාන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.පසුගිය අප්‍රේල් මස 13 වන දින කොතලාවල හංදිය ප්‍රදේශයේ දී යතුරුපැදියකින් ගමන් කරමින් සිටි පුද්ගලයින් දෙදෙනෙකුට කිසියම් පිරිසක් විසින් වෙඩි තබා පළා ගොස් තිබුණි.", "URL": "https://sinhala.adaderana.lk/news.php?nid=72793", "Category": null, "Parent URL": null}