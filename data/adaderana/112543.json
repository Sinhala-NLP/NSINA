{"Source": "Adaderana", "Timestamp": "June 22, 2019 01:30 pm", "Headline": "ව්‍යාජ නෝට්ටු සමඟ තරුණයෙක් අත්අඩංගුවට", "News Content": "කැකිරාව ප්‍රධාන වීදිය ප්‍රදේශයේදී රුපියල් 5000 ව්‍යාජ මුදල් නෝට්ටු 07ක් සමඟ තරුණයෙකු අත්අඩංගුවට ගෙන ඇත. රන් භාණ්ඩ වෙළඳසැළකින් රන් භාණ්ඩ මිලදී ගැනීම සඳහා එම ව්‍යාජ මුදල් ලබා දීමේදී සැකකරු අත්අඩංගුවට ගෙන ඇති බව පොලීසිය පැවසුවේය. ඔහු කැළණිය පට්ටිය ප්‍රදේශයේ පදිංචි 26 හැවිරිදි අයෙකු වෙයි. සැකකරු අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=112543", "Category": null, "Parent URL": null}