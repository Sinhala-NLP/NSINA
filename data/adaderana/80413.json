{"Source": "Adaderana", "Timestamp": "November 23, 2017 12:42 pm", "Headline": "ෆයිසර්ට ජවිපෙ විශ්වාසභංගයක් ", "News Content": "ඉදිරි දින දෙක තුන ඇතුළත අමාත්‍ය ෆයිසර් මුස්තාෆා අමාත්‍යවරයාට එරෙහිව විශ්වසාභංග යෝජනාවක් ගෙන එන බව ජනතා විමුක්ති පෙරමුණ පවසයි. අද(23) පැවති ජනතා විමුක්ති පෙරමුණේ මාධ්‍ය හමුවට එක් වෙමින් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා මේ බව සඳහන් කර තිබේ. ඉදිරියේ දී විශ්වාසංභංග යෝජනාව කථානායකවරයාට බාර දීමට අදාළ කටයුතු සිදු කරනු ලබන බව ද විජිත හේරත් මහතා මෙහිදී වැඩිදුරටත් සඳහන් කර ඇත. විශ්වාසභංග යෝජනාව සම්මත කර ගැනීම සඳහා අනෙකුත් දේශපාලන පක්ෂවලට එක්වන ලෙසද ඔහු පවසා තිබේ. පළාත් පාලන මැතිවරණය කල් දැමීම සම්බන්ධයෙන් පළාත් සභා සහ පළාත් පාලන අමාත්‍ය ෆයිසර් මුස්තාෆා අමාත්‍යවරයාට එරෙහිව මෙම විශ්වාසභංග යෝජනාව ගෙන ඒමට නියමිතයි.", "URL": "https://sinhala.adaderana.lk/news.php?nid=80413", "Category": null, "Parent URL": null}