{"Source": "Adaderana", "Timestamp": "September 13, 2011 11:48 am", "Headline": "යතුරු පැදිය ප්‍රපාතයට -එක් අයෙක් මරුට", "News Content": "පොළොන්නරුව, හබරණ ප්‍රධාන මාර්ගයේ මින්නේරිය බටුඔය පාලම අසල අද(13) අලුයම සිදුවු රිය අනතුරකින් පුද්ගලයෙකු ජිවිතක්ෂයට පත්ව තිබේ. යතුරු පැදියක් බටුඔය පාලමේ ගැටී අඩි 25ක් පමණ ප්‍රපාතයකට පෙරළීමෙන් මෙම අනතුර සිදුවී ඇත. අනතුරින් ජිවිතක්ෂයට පත්ව ඇත්තේ යතුරු පැදියේ ගමන් කළ 48 හැවිරිදි පුද්ගලයෙකි. පොළොන්නරුව, හබරණ ප්‍රධාන මාර්ගයේ පිහිටි බටුඔය පාලම ඉතා පටුපාලමක් හෙයින් එම ස්ථානයේ රිය අනතුරු සුලබව සිදුවන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=18691", "Category": null, "Parent URL": null}