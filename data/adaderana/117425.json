{"Source": "Adaderana", "Timestamp": "August 25, 2019 11:52 am", "Headline": "සෙට්ටිකුලමේ රිය අනතුරකින් 09කට තුවාල", "News Content": "වව්නියාව, සෙට්ටිකුලම, ආඩියාපුලියන්කුලම ප්‍රදේශයේදී අද (25) උදෑසන සිදුවු රිය අනතුරකින් පුද්ගලයින් 9 දෙනෙකු තුවාල ලබා ඇත. පොලීසිය ප්‍රකාශ කර ඇත්තේ වෑන් රථයක් මාර්ගයෙන් ඉවතට පැන මාර්ගය ආසන්නයේ විදුලි කණුවක ගැටීමෙන් අනතුර සිදුව ඇති බවයි. වත්තල ප්‍රදේශයේ සිට මන්නාරම මඩු දේවස්ථානය වන්දනා කිරීමට පැමිණි පිරිසක් අනතුරට ලක්ව ඇත. අනතුරින් වෑන් රථයේ ගමන්ගත් පිරිසක් සුළු තුවාල ලබා ඇති අතර, තුවාලකරුවන්ගේ තත්ත්වය බරපතළ නොවන බව වාර්තා වෙයි. සිද්ධිය සම්බන්ධයෙන් පරයානන්කුලම පොලීසිය පරීක්ෂණ මෙහෙයවයි.", "URL": "https://sinhala.adaderana.lk/news.php?nid=117425", "Category": null, "Parent URL": null}