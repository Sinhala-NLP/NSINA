{"Source": "Adaderana", "Timestamp": "June 17, 2012 12:13 pm", "Headline": "15 හැවිරිදි දැරියකට ස්ත‍්‍රී දුෂණයක් - සො‍යුරියගේ සැමියාට මාංචු ", "News Content": "වාලච්චේන පොලිස් වසමේ වාකනේරි, කලත්තමඩු, මුරුගන් කෝවිල පාර ප්‍රදේශයේ දී 15 හැවිරිදි බාලවයස්කාර දැරියකට ස්ත‍්‍රී දුෂණය සිදුකිරීම සම්බන්ධව සැකකරුවෙකු අත්අඩංගුවට ගෙන තිබේ. අතවරයට පත් දැරිය ජූනි 01 වන දින මඩකළපුව රෝහලේදී දරු ප‍්‍රසූතියක් සිදුකිරීම හේතුවෙන් මෙම අපරාධය අනාවරණය කර ගෙන ඇති බව පොලිසිය පවසයි. අතවරයට පත් දැරිය තම වැඩිමහල් සහෝදරියක් සමග ඇයගේ නිවසේ පදිංචිව සිට ඇති අතර දැරියගේ වැඩිමහල් සහෝදරිය දැනට වසර දෙකකට පමණ ඉහත දී විදේශ රැකියාවක් සඳහා ගොස් ඇති බව ද සඳහන්ය. දැරිය ඇයගේ මෙව්පියන් සහ වැඩිමහල් සහෝදරියගේ සැමියා සමග එම නිවසේ පදිංචිව සිට ඇති බව පොලිසිය සඳහන් කරයි. 2011 වසරේ දිනයක පළමුවරට සහෝදරියගේ සැමියා විසින් ඇයව ස්ත‍්‍රී දූෂණයට ලක්කර ඇති බවත් පසුව ඔහු දිගින් දිගටම මෙම අපරාධයේ නියැලී ඇති අතර එහි ප‍්‍රතිඵලයක් වශයෙන් දැරිය මෙම දරු ප‍්‍රසූතිය සිදුකර ඇති බවත් පොලිසිය පවසයි. අත්අඩංගුවට ගත් සැකකරු අද(17) දින වාලච්චේන මහේස්ත‍්‍රාත් අධිකරණයට ඉදිරිපත් කිරීමට නියමිතය. වාලච්චේන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25101", "Category": null, "Parent URL": null}