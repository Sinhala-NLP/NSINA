{"Source": "Adaderana", "Timestamp": "September 27, 2015 06:09 pm", "Headline": "පියාසර කරමින් තිබූ යානය තුළ දරුවෙකු වැටී තුවාලයි - හදිසියේ බස්වයි", "News Content": "ඉන්දුනීසියාවේ ගරුඞා ගුවන් සේවයට අයත් ගුවන් යානයක් හදිසියේ කටුනායක ජාත්‍යන්තර ගුවන්තොටුපළ වෙත ගොඩබස්වා තිබේ.ඉන්දුනීසියාවේ ජකර්තා සිට සෞදි අරාබියේ ජෙඩා නුවර දක්වා ගමන් කරමින් තිබු බෝයිං 777 වර්ගයට අයත් ගුවන් යානයක් අද පස්වරු 4.00ට පමණ මෙලෙස ගොඩබස්වා ඇති බව සඳහන්ය.එම යානයේ ගමන්ගත් කුඩා දරුවෙකු ගුවන් යානය තුළ වැටී තුවාලවීම හේතුවෙන් ඔහුට ප්‍රතිකාර කිරීම සඳහා යානය එහි ගොඩබස්වා ඇති බව වාර්තා වේ.මේ වන විට එම දරුවාට ගුවන්තොටුපළ ප්‍රතිකාර ඒකකයෙන් ප්‍රතිකාර ලබාදී ඇති බව ගුවන්තොටුපළ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=54112", "Category": null, "Parent URL": null}