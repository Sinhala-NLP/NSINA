{"Source": "Adaderana", "Timestamp": "March 10, 2012 01:01 pm", "Headline": "රිය අනතුරු 04 න් සිව්දෙනෙකු මියයයි", "News Content": "දිවයිනේ ප්‍රදේශ කිහිපයක සිදුවු රිය අනතුරුවලින් පුද්ගලයින් සිව්දෙනෙකු ජිවිතක්ෂයට පත්ව තිබේ. මීරිගම, දොම්පේ, අනුරාධපුරය සහ ගංදර යන ප්‍රදේශවලින් මෙම අනතුරු වාර්තා වන බව පොලිසිය පැවසීය. ගිරිඋල්ල - පස්යාල ප්‍ර‍ධාන මාර්ගයේ ගල්අමුණ ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව ඇත. වෑන් රථයක පදිකයෙකු ගැටීමෙන් ‍මෙම අනතුර සිදුව ඇති බව මීරිගම පොලිසිය ප්‍රකාශ කරයි. මේ අතර හංවැල්ල, කිරිඳිවැල ප්‍රධාන මාර්ගයේ නිකවල පාලම අසලදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. බීමත්ව මාර්ගයේ වැටී සිටි පුද්ගලයෙකු වාහනයකට යටවී මෙලෙස මියගොස් ඇති බව දොම්පේ පොලිසිය ප්‍රකාශ කරයි. අනතුරට සම්බන්ධ වාහනය අනතුර වාර්තා නොකර පලාගොස් ඇති බව දොම්පේ පොලිසිය සඳහන් කරයි. මේ අතර අනුරාධපුර දහයාගම දුම්රිය ගේට්ටුව අසල දී පෞද්ගලික බස් රථයක ගැටීමෙන් පාපැදිකරුවෙකු මියගොස් තිබේ. මෙසේ මියගොස් ඇත්තේ පොතානගම ජයමාවත ප‍්‍රදේශයේ පදිංචි 62 හැවිරිදි පුද්ගලයෙකි. තංගල්ල, මාතර ප්‍රධාන මාර්ගයේ ගංදර ප්‍රදේශ‍යේ දී ත්‍රීරෝද රථයක් මාර්ගයෙන් ඉවතට ධාවනය වී පෙරළීයාමෙන් සිදුවු අනතුරකින් ද පුද්ගලයෙකු ජිවිතක්ෂයට පත්ව ඇත. මෙසේ මියගොස් තිබුණේ ත්‍රිරෝද රථයේ ගමන් ගත් 83 හැවිරිදි කාන්තාවකි.", "URL": "https://sinhala.adaderana.lk/news.php?nid=22709", "Category": null, "Parent URL": null}