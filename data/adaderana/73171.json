{"Source": "Adaderana", "Timestamp": "May 15, 2017 10:11 am", "Headline": " පෑලියගොඩ- මත්ස්‍ය වෙළෙඳ සංකීර්ණයේ පරිපාලන භාරය විසුරුවා හරියි", "News Content": "පෑලියගොඩ, මධ්‍යම මත්ස්‍ය වෙළෙඳ සංකීර්ණයේ පරිපාලන භාරය විසුරුවා හැරීමට ධීවර අමාත්‍ය මහින්ද අමරවීර මහතා පියවර ගෙන තිබේ.පසුගිය දින කිහිපයේදී මෙම පරිපාලන බාරය තුළ කිසියම් ගැටළුකාරි තත්ත්වයක් මතුව තිබේ.මෙම ගැටළුකාරි තත්ත්වය විසඳා ගැනීම සඳහා අමාත්‍යවරයා කිහිප අවස්ථාවකදීම උපදෙස් ලබාදී ඇති අතර එහෙත් පසුව එය උග්‍ර අතට පත්ව ඇති බව සඳහන්වේ.මෙම පරිපාලන සහ කළමනාකරණ බාරය විසුරුවා හැරීමට අමාත්‍යවරයා තීරණය කර ඇති බව ධිවර අමාත්‍යාංසශය සඳහන් කළේය.ඒ අනුව ඉදිරියේදි පැලියගොඩ මධ්‍යම මත්ස්‍ය සංකීර්ණයේ කළමනාකරණ සහ පාරිපාලනමය කටයුතු සඳහා විශ්‍රාම හමුදා නිලධාරියෙකු පත් කිරීමට නියමිත බව වාර්තාවේ.", "URL": "https://sinhala.adaderana.lk/news.php?nid=73171", "Category": null, "Parent URL": null}