{"Source": "Adaderana", "Timestamp": "August 2, 2019 05:13 pm", "Headline": "බෝම්බ පිස්සන්ගේ හැසිරීමට වඩා හිස්බුල්ලාගේ හැසිරීම බරපතළයි", "News Content": "ඉදිරි මාස කිපයෙන් පසුව බිහිවෙන නව ආණ්ඩුවක් යටතේ BATTICALOA CAMPUS පුද්ගලික ආයතනය නියත වශයෙන්ම රජයට පවරාගන්නා බව පාර්ලිමේන්තු මන්ත්‍රී පුජ්‍ය අතුරළියේ රතන හිමියන් පවසයි. අද පෙරවරුවේ කොළඹ පැවති මාධ්‍ය හමුවකට එක් වෙමින් උන්වාහන්සේ ඒ බව සඳහන් කළේය. ලොව පුරාවටම මෙවැනි මණ්ඩප සඳහා මුදල් ලබා දී ඇති අතර බෝම්බ ප්‍රහාරකයන්ට වඩා හිස්බුල්ලා මහතාගේ හැසිරීම බරපතළ බවත් පසුගිය සමයේ ඉඩම් ලබා ගැනීම සඳහා ඔහු තමන්ගේ ආණ්ඩුකාර ධුරය භාවිත කර ඇති බවටත් රතන හිමි චෝදනා එල්ල කරයි. මෙම ආණ්ඩුවට පවතින්නේ තව මාස කිහිපයක් බවත් එම කාලය තුළ පමණක් හිස්බුල්ලා මහතාට මෙසේ ක්‍රියා කළ හැකි බවත් ඒ හිමියන් චෝදනා එල්ල කරයි. ඉන්දීය අග්‍රාමාත්‍යවරයාට මෙන් පොදු නීතියක් යටතට රට ගෙනා හැකි නායකයෙක් රටට අවශ්‍ය බවත් රතන හිමි ප්‍රකාශ කරයි.", "URL": "https://sinhala.adaderana.lk/news.php?nid=115592", "Category": null, "Parent URL": null}