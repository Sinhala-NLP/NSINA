{"Source": "Adaderana", "Timestamp": "January 30, 2019 09:54 pm", "Headline": "ඇහැලියගොඩ වෙළඳසැලක ගින්නක්-වාහන ධාවනයත් මංතීරුවකට සීමා වෙයි", "News Content": "ඇහැලියගොඩ පොලිස් වසමේ මොරගල හංදිය ආසන්න‍යේ පිහිටි වෙළඳසැලක හදිසි ගින්නක් හට ගෙන තිබේ. මීට සුළු මොහොතකට පෙර මෙම ගින්න හට ගෙන ඇති බව පොලීසිය පවසයි. ඒ අනුව පොලිස් නිලධාරීන්, නගර සභා ගිනි නිවන ඒකකයේ සහ ප්‍රදේශවාසීන්ගේ සහාය ඇති ව ගින්න සම්පුර්ණයෙන් පාලනය කර තිබේ. මෙම ගින්න හේතුවෙන් රත්නපුර-කොළඹ ප්‍රධාන මාර්ගයේ වාහන තදබදයක් ඇතිවී ඇති අතර එක් මං තීරුවකින් පමණක් වාහන ධාවය වන බව පොලීසිය පවසයි. ගින්න හේතුවෙන් ජීවිත හානි කිසිවක් නොමැති බව පොලීසිය පවසයි. සිදුවු අලාභය මෙතෙක් තක්සේරු කර නොමැති අතර ගින්න ඇති වීමට හේතුව මෙතෙක් අනාවරණය වී නොමැත. සිද්ධිය සම්බන්ධයෙන් ඇහැලියගොඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103399", "Category": null, "Parent URL": null}