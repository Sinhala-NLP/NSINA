{"Source": "Adaderana", "Timestamp": "May 5, 2019 01:21 pm", "Headline": "ත්‍රස්තවාදය මැඩලීමට තිබෙන නීති ඇති-අවශ්‍ය අවංකභාවය හා එඩිතර නායකත්වයක්", "News Content": "ත්‍රස්තවාදයට මුහුණ දීම සඳහා නව අණ පනත් අවශ්‍ය නොවන බවත් ඊට මුහුණදීම සඳහා දැනට ඇති අණ පනත් සංශෝධනය කිරීම හැර නව පනත් අනවශ්‍ය බවත් පුජ්‍ය ඕමල්පේ සෝභිත හිමියන් ප්‍රකාශ කර සිටියි. ඊයේ (04) ගාල්ල-නාගොඩදී ඇතුමලේ විද්‍යාතිලක පරිවෙන් විහාරාධිපති පුජ්‍ය මාපලගම ගුණසිරි හිමිපාණන්ගේ ආදහන පූජෝත්සවයට සහභාගී වීමෙන් අනතුරුව මාධ්‍යවේදීන් නැඟූ ප්‍රශ්න වලට පිළිතුරු ලබාදෙමිනි. වැඩිදුරටත් අදහස් දැක්වූ ඕමල්පේ සෝභිත හිමියන්, පාස්කු ඉරිදා එල්ලවූ ප්‍රහාරය සම්බන්ධව තවමත් නිසි ප්‍රතික්‍රියා දකින්නට ලැබෙන්නේ නැහැ කියන එක තමයි පොදු ජන සමාජයේ ඇතිවෙලා තියෙන මතය. අපේ රටට කිසිම පනතක් අලුතෙන් අවශ්‍ය නැහැ. තියෙන පනත් හොඳටම ඇති. අවශ්‍ය වෙන්නේ තියෙන පනත් අනුව කටයුතු කිරීමයි. දැන් ජනාධිපතිතුමාට හදිසි නීතිය යටතේ ව්‍යවස්ථානුකූලව තියෙන බලය හොඳටම ඇති මේ ත්‍රස්තවාදය මර්ධනය කරන්න. අවශ්‍යවන්නේ අවංක භාවය සහ එඩිතර නායකත්වයේ කැපවීම. නීතිවල අඩුවක් නෙමෙයි තියෙන්නේ. පුද්ගලයින්ගේ ආත්ම ශක්තියේ තියෙන අඩුවක්. ආත්ම ශක්තියෙන් කටයුතු කරන්න මේ පරිසරය හොඳටම ඇති. වර්තමාන තත්ත්වයට කිසිඳු අලුත් නීති අවශ්‍ය නැහැ. තියෙන නීති පුළුවන් සංශෝධනය කරන්න. තියෙන නීති බලශක්ති නංවන්න පුළුවන්. තියෙන නීති මදිනම් ඒවා සංසෝධනය කරලා වඩාත් ශක්තිමත් කරලා ත්‍රස්තවාදයට මුහුණ දෙන්න ඕන.\" යනුවෙන් ප්‍රකාශ කර සිටියේය.", "URL": "https://sinhala.adaderana.lk/news.php?nid=109284", "Category": null, "Parent URL": null}