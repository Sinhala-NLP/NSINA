{"Source": "Adaderana", "Timestamp": "May 29, 2016 10:24 am", "Headline": " අරඹ කන්ද නායයාමේ අවධානමක", "News Content": "පැල්මඩුල්ල, බැරන්ඩුව, අරඹ කන්ද නායයාමේ අවධානමක් හේතුවෙන් පවුල් 24ක් පදිංචි ස්ථානවලින් ඉවත් කර තිබේ.ජාතික ගොඩනැගිලි පර්යේෂණ සංවිධානයේ උපදෙස් මත රත්නපුර දිස්ත්‍රික් ආපදා කළමනාකරණ ඒකකය මගින් ඔවුන් ඉවත් කිරීමට පියවර ගත් බව වාර්තා වෙයි.රත්නපුර දිස්ත්‍රික් ආපදා කළමනාකරණ මධ්‍යස්ථානයේ සහකාර අධ්‍යක්ෂවර යා පැවසුවේ ඉවත් කළ පවුල් මේ වන විට ආරක්ෂිත ස්ථාන කරා යොමු කර ඇති බවයි.රත්නපුර දිස්ත්‍රික්කයේ නායයාම් හා ගංවතුර අවධානම් හේතුවෙන් පීඩාවට පත් පුද්ගලයින් 1148 දෙනෙකු මේ වන විට රැදවුම් මධ්‍යස්ථාන 18ක තාවකාලිකව රදවා සිටියි.", "URL": "https://sinhala.adaderana.lk/news.php?nid=60573", "Category": null, "Parent URL": null}