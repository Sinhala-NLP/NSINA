{"Source": "Adaderana", "Timestamp": "September 21, 2016 05:56 pm", "Headline": "දැරියක අපයෝජනය කළ දෙන්නෙක් 27ක් වසරක් හිරේට", "News Content": "බාලවයස්කාර දැරියක අපයෝජනයට ලක් කළ බවට වැරදිකරුවන් වු පුද්ගලයින් දෙදෙනෙකුට කොළඹ මහාධිකරණය සිරදඬුවම් නියම කර තිබේ.මහාධිකරණ විනිසුරු පද්මිනි එන්.රණවක මහත්මිය විසින් එක් විත්තිකරුවෙකුට වසර 17ක සිරදඬුවමක් සහ අනෙක් විත්තිකරුට වසර 10ක සිරදඬුවමක් නියම කළ බව අද දෙරණ අධිකරණ වාර්තාකරු සඳහන් කළේය.මීට අමතරව ඔවුන් දෙදෙනාට රුපියල් 5000 බැගින් දඩ නියම කළ විනිසුරුවරිය අදාළ දැරියට රුපියල් 50,000 බැගින් වන්දි ගෙවන ලෙස ද නියෝග කර ඇත.2001 වසරේ කොළඹ ප්‍රදේශයේ දී බාලවයස්කාර දැරියක් අපයෝජනයට ලක් කිරීම සම්බන්ධයෙන් නීතිපතිවරයා විසින් මහාධිකරණය හමුවේ මෙම නඩුව පවරා තිබුණි. නඩු විභාගයකින් අනතුරුව මහාධිකරණ විනිසුරුවරිය දැනුම්දුන්නේ විත්තිකරුවන්ට අදාළ චෝදනා සාධාරණ සැකයකින් තොරව ඔප්පු වී ඇති බැවින් ඔවුන්ට දඬුවම් පමුණුවන බවයි. එමෙන්ම මෙම නඩුවේ චෝදනා එල්ල වී තිබු තවත් විත්තිකරුවෙකු නිදොස් කොට නිදහස් කිරීමට ද විනිසුරුවරිය තීරණය කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=64303", "Category": null, "Parent URL": null}