{"Source": "Adaderana", "Timestamp": "October 5, 2017 08:48 am", "Headline": "විදේශීය මත්පැන් රාජගිරියෙන් මතුවේ", "News Content": "රාජගිරිය ප්‍රදේශයේ නිවසක තිබී සොයාගත් විදේශීය මත්පැන් බෝතල් තොගය සම්බන්ධයෙන් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. ඔහු පෙන්වාදෙන්නේ වැලිකඩ පොලීසිය සහ පොලිස් විශේෂ කාර්ය බලකාය එක්ව අදාළ පරීක්ෂණ කටයුතු ආරම්භ කර ඇති බවයි. රාජගිරිය ප්‍රදේශයේ නිවසක් තුළ තිබී රුපියල් කෝටි හතර හමාරක පමණ වටිනාකමකින් යුත් විදේශීය මත්පැන් බෝතල් තොගයක් පොලිස් විශේෂ කාර්ය බලකාය එක්ව සිදුකළ වැටලීමකදී සොයාගනු ලැබීය.", "URL": "https://sinhala.adaderana.lk/news.php?nid=78354", "Category": null, "Parent URL": null}