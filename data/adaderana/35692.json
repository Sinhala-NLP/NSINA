{"Source": "Adaderana", "Timestamp": "July 11, 2013 03:06 pm", "Headline": "ඩෙංගු මර්දන නිලධාරීන්ට යතුරුපැදි බෙදා දෙයි", "News Content": "ඩෙංගු මදුරු මර්දන රාජකාරී කටයුතුවල නිරත නිලධාරීන් සඳහා නොමිලේ යතුරු පැදි ලබා දීමේ වැඩසටහනක් සෞඛ්‍ය අමාත්‍යංශය විසින් ක්‍රියාත්මක කර තිබේ. ඒ අනුව මහජන සෞඛ්‍ය පරීක්ෂකවරු, කීට විද්‍යා සහකාරවරු සහ පවුල් සෞඛ්‍ය සේවා නිලධාරීන් පිරිසකට යතුරු පැදි ලබා දීම ඊයේ(10) සිදු කෙරුණු බව සෞඛ්‍ය අමාත්‍යංශය පවසයි. රුපියල් මිලියන 30ක වියදමින් මෙම වැඩපිළිවෙල ක්‍රියාත්මක කර ඇති අතර යතුරුපැදි 150 ක් ඊයේ දිනයේදි බෙදා දී තිබේ. ඩෙංගු මර්දන වැඩපිළිවෙලේ නිරත නිලධාරින්ගේ සේවය පහසු කිරීමේ අරමුණින් මෙම පියවර ගත් බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=35692", "Category": null, "Parent URL": null}