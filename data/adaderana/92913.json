{"Source": "Adaderana", "Timestamp": "July 20, 2018 03:20 pm", "Headline": "ගාල්ල ක්‍රීඩාංගණය ඉදිකරන අවස්ථාවේ සිට විරුද්ධ වුනේ වජිර", "News Content": "ගාල්ල ජාත්‍යන්තර ක්‍රිකට් ක්‍රීඩාංගණය 1998 ඉදිවන අවස්ථාවේ සිට එයට විරුද්ධව හඬනැගූ පුද්ගලයා වජිර අමාත්‍යවරයා බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කංචන විජේසේකර මහතා මහතා පවසයි. අද (20) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව ප්‍රකාශ කළේය. වජිර අබේවර්ධන අමාත්‍යවරයාගේ හිතවතුන් විසින් 2001 සිට 2004 දක්වා කාලය තුළ සුනාමියටත් පෙර එම ක්‍රීඩාංගනය විනාශයට පත් කළ අවස්ථා තිබූ බවත් එම කාලය තුළ ක්‍රීඩාංගණයේ තණතීරුවල වලවල් හාරා කළු තෙල් දමා විනාශ කරන ලද්දේද වජිර අබේවර්ධන මහතාගේ හිතවතුන් බවයි. ඒ උත්සහය නැවත වරක් සිදු කිරීමට කටයුතු කරන බවත් ක්‍රීඩාංගය පොලවට සමතලා කර සිදු කිරීමට සූදානම් වන දේ පිළිබඳ පැහැදිලි නොමැති බවද ඒ මහතා ප්‍රකාශ කළේය. අනාගත එක්සත් ජාතික පක්ෂ නායකයා ලෙස අකිල විරාජ් කාරියවසම් මහතාව රනිල් වික්‍රමසිංහ අග්‍රාමාත්‍යවරයා විසින් තෝරාගෙන ඇති බවත් ඒ වෙනුවෙන් කටයුතු කරමින් සිටින බවද ඒ මහතා පැවසීය. ළඟම පාසල හොඳම පාසල ව්‍යාපෘතිය බෝඩ් එකකට පමණක් සීමා වී ඇති බවත් අද හොඳම කුඩු අවශ්‍ය නම් ළඟම පාසලට යා යුතු බව පාර්ලිමේන්තු මන්ත්‍රී කාංචන කංචන විජේසේකර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92913", "Category": null, "Parent URL": null}