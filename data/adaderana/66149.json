{"Source": "Adaderana", "Timestamp": "November 18, 2016 12:08 pm", "Headline": " මොහොතකට කථානායක වෙන්න ගිහින් ඉංජිනේරුවෙක් අමාරුවේ", "News Content": "පාර්ලිමේන්තු සභා ගර්භයෙහි කථානායක අසුනෙහි වාඩිවූ බව කියන පාර්ලිමේන්තුවේම සේවයේ නියුතු ඉංජිනේරු නිලධාරියෙකු සම්බන්ධයෙන් පරීක්ෂණයක් ආරම්භ කර තිබේ.ඉකුත් 16වන දින කථානායකවරයා විසින් පාර්ලිමේන්තුව කල්තැබීමෙන් ටික වේලාවකට පසුව මෙම නිලධාරියා කථානායක අසුනේ වාඩිවුණු බවට පාර්ලිමේන්තු මන්ත්‍රී රංජිත් අළුවිහාරේ මහතා විසින් කථා‍නායකවරයාට පැමිණිලි කර ඇති බව අප වාර්තාකරු පවසයි.ඒ අනුව මේ පිළිබඳව කරුණු සොයා බලන ලෙස කථානායකතුමන් විසින් පාර්ලිමේන්තුවේ මහලේකම්වරයා වෙත අද දින(18) උපදෙස් දෙනු ලැබූ බව කියැවෙයි.", "URL": "https://sinhala.adaderana.lk/news.php?nid=66149", "Category": null, "Parent URL": null}