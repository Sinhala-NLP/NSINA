{"Source": "Adaderana", "Timestamp": "March 1, 2010 07:59 am", "Headline": "ගෑස් මිලෙහි සංශෝධනයක්", "News Content": "මෙරට ගෑස් මිල අද සිට සංශෝධනය කරන බව වෙළඳ හා පාරිභෝගික කටයුතු පිළිබඳ අමාත්‍ය බන්දුල ගුණවර්ධන මහතා පවසයි. ගෑස් සමාගම් සමග කළ සාකච්ඡා වලදී ගෘහස්ථ ෂෙල් ගෑස් සිලින්ඩරයක් ‍රුපියල් 240 කින්ද, ලාෆ් ගෑස් සිලින්ඩරයක් රුපියල් 100 කට වැඩි ප්‍රමාණයකින් ද ඉහළ දැමිය යුතු බව ඉල්ලා ඇති බව ඔහු සදහන්‍ කළේය. පාරිභෝගික සේවා අධිකාරිය සහ මුදල් අමාත්‍යාංශය සමග සාකච්ඡා කිරිමෙන් පසු ගෑස් මිල සංශෝධනය සම්බන්ධයෙන් අද තීරණයක් ගන්නා බව අමාත්‍යවරයා ප්‍රකාශ කළේය. පසුගිය දෙසැම්බර් මාසයේදී අවසන් වරට ගෑස් මිල සංශෝධනය වු අතර එහිදි ලාෆ් ගෑස් සිලින්ඩරයක මිල රුපියල් 60 කින් පහළ ගියේය. එම අවස්ථාවේදී ෂෙල් ගෑස් සිලින්ඩරයක මිලෙහි වෙනසක් සිදු‍වුයේ නැත.", "URL": "https://sinhala.adaderana.lk/news.php?nid=6996", "Category": null, "Parent URL": null}