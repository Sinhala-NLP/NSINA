{"Source": "Adaderana", "Timestamp": "April 8, 2019 08:51 am", "Headline": "කොල්කටා නයිට් රයිඩර්ස්ට කඩුලු 8ක ජයක්", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ ඊයේ (07) පැවති තවත් තරඟයකින් රාජස්ථාන් රෝයල් කණ්ඩායම පරාජයට පත් කරමින් කඩුලු 08 ජයක් හිමිකර ගැනීමට කොල්කටා නයිට් රයිඩර්ස් කණ්ඩායම සමත් විය. තරඟයේ කාසියේ වාසිය දිනු කොල්කටා කණ්ඩායම ප්‍රථමයෙන් පන්දුවට පහරදීමේ අවස්ථාව රාජස්ථාන් රෝයල්ස් කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 03ක් බිඳ වැටී ලබා ගත්තේ ලකුණු 139ක් පමණයි. එම ඉනිම වෙනුවෙන් ස්ටීවන් ස්මිත් නොදැවී ලකුණු 73ක් ලබා ගත්තේය. ජයග්‍රාහී ඉලක්කය හඹා ගිය කොල්කටා නයිට් රයිඩර්ස් කණ්ඩායම පන්දුවාර 13 පන්දු 05ක් අවසානයේ කඩුලු 02ක් පමණක් බිඳ වැටී ලකුණු 140 ක් ලබා ගනිමින් ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=107601", "Category": null, "Parent URL": null}