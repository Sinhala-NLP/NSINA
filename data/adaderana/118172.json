{"Source": "Adaderana", "Timestamp": "September 3, 2019 03:49 pm", "Headline": "ඩ්‍රෝන සංදර්ශනයක්", "News Content": "දකුණුදිග චීනයේ ගුවාන්ඩොන්ග් පළාතේ පිහිටි කුලුනක් හා ඒ ආශ්‍රිත අහස ආලෝකමත් කරමින් රාත්‍රී කාලයේ පැවති ඩ්‍රෝන සංදර්ශනයක දසුන් පෙළක් විදෙස් මාධ්‍ය වාර්තා කළේය. චීනයේ ගුවාන්ඩොන්ග් පළාතේ ගුවන්ජෝ නගරයේ පිහිටි මීටර් 600ක් උසැති කැන්ටන් කුලුන ආලෝකමත් කිරීමට ඩ්‍රෝන 999ක් යොදාගෙන තිබූණි. එම දර්ශනීය ආලෝක සංදර්ශනය දැකගැනීමට ලක්ෂයකට අධික පිරිසක් පැමිණි බව විදෙස් මාධ්‍ය වාර්තා කරයි. ඩ්‍රෝන යානා, රාත්‍රී අහස ආලෝකමත් කරමින් අපූරු රටා මැවූ ආකාරයයි මේ. විවිධ රටා චීන අක්ෂර ඇතුළු සංකේතාත්මක නිරූපණ ඊට ඇතුළත් විය. දියුණු තාක්ෂණය සමග චීනයේ සංස්කෘතික වටිනාකම් මුසු කිරීම සිය අභිලාසය වූ බවයි ඩ්‍රෝන කණ්ඩායමේ ප්‍රධානියා ප්‍රකාශ කළේය. චීන මාධ්‍ය කණ්ඩායමක් අනුග්‍රහය ලබාදෙන \" ටේකින් ෆොටෝස් විත් ද නැෂනල් ෆලැග්\" නම් ඉසව්වට සමගාමීව මෙය සංවිධාන කර තිබුණි.", "URL": "https://sinhala.adaderana.lk/news.php?nid=118172", "Category": null, "Parent URL": null}