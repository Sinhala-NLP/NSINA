{"Source": "Adaderana", "Timestamp": "June 17, 2013 05:02 pm", "Headline": "වයඹ හා මධ්‍යම සංවර්ධන ව්‍යාපෘතිවල ප්‍රගතිය විමසයි", "News Content": "වයඹ සහ මධ්‍යම පළාත් තුළ ක්‍රියාත්මක සංවර්ධන ව්‍යාපෘතිවල ප්‍රගතිය විමසා බැලීම පිළිබඳ විශේෂ සාකච්ජාවක් ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්විණ. අරලියගහ මන්දිරයේ පැවති මෙම සාකච්ජාවට රජයේ මැති ඇමතිවරුන් කිහිප දෙනෙකු සහ වයඹ සහ මධ්‍යම පළාත් නියෝජිතයින් පිරිසක් සහභාගි වී සිටි බව ජනාධිපති මාධ්‍ය අංශය සඳහන් කළේය. මහාමාර්ග,විදුලිය ඇතුළු යටිතල පහසුකම් සංවර්ධනය කිරීමේ ව්‍යාපෘති සඳහා ප්‍රමුඛත්වය ලබාදීම පිළිබදව සහ වතු ආශ්‍රිත ජනතාවගේ නිවාස පහසුකම් වැඩිදියුණු කිරීම පිළිබඳව මෙහි දී දීර්ඝ වශයෙන් සාකච්ජා වී ඇත. පසුගිය ස්වභාවික ආපදාවන්හි දී විපතට පත්වූ ජනතාව සිටීනම් ඔවුන්ට කඩිනම් සහන සැලසීමේ අවශ්‍යතාවය එහිදී පෙන්වා දී ඇති ජනාධිපතිවරයා සංවර්ධන ව්‍යාපෘති ක්‍රියාත්මක කිරීමේ දී ප්‍රාදේශීය දේශපාලනඥයින් සියලු දෙනා එක්ව කටයුතු කිරීමේ වැදගත්කම ද අවධාරණය කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=35003", "Category": null, "Parent URL": null}