{"Source": "Adaderana", "Timestamp": "January 19, 2010 04:16 pm", "Headline": "ජනාධිපතිවරණයට පාසල් වැසෙයි", "News Content": "එළඹෙන ජනාධිපතිවරණය හේතුවෙන් මේ මස 25, 26 , 27 යන තෙදින දිවයින‍ පුරා සියලුම රජයේ පාසල් තාවකාලිකව වසා තැබීමට අධ්‍යාපන අමාත්‍යාංශය තීරණය කර තිබේ. ඒ අනුව යළි පාසල් ලබන 28 වන බ්‍රහස්පතින්දා ආරම්භ වන බව අධ්‍යාපන අමාත්‍යාංශයේ ලේකම් නිමල් බණ්ඩාර මහතා සඳහන් කරයි.. මැතිවරණ කොමසාරිස්වරයාගේ ‍උපදෙස් මත‍ මෙම තීරණය ගත් බව අධ්‍යාපන අමාත්‍යංශයේ ලේකම්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6131", "Category": null, "Parent URL": null}