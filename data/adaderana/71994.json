{"Source": "Adaderana", "Timestamp": "April 12, 2017 08:17 am", "Headline": "ශ්‍රීල.නි.පක්ෂය  ජයග්‍රහණය කරවීමට සියලුදෙනාම එක් විය යුතුයි", "News Content": "ශ්‍රී ලංකා නිදහස් පක්ෂය ජයග්‍රහණය කරවීම සඳහා අවසානයේ සියළු දෙනා එක්ව කටයුතු කළ යුතු බව චන්දිම වීරක්කොඩි අමාත්‍යවරයා පවසයි.ඔහු පෙන්වදෙන්නේ ඒකාබද්ධ විපක්ෂය මේ වන විට වෙනම පැවතියද ශ්‍රී ලංකා නිදහස් පක්ෂය සමඟ එක්වීමෙන් පක්ෂය ජයග්‍රහණය කරා ගෙන යා හැකි බවය.ගාල්ල ප්‍රදේශයේ කැඳවා තිබූ මාධ්‍ය හමුවකට එක්වෙමින් චන්දිම වීරක්කොඩි අමාත්‍යවරයා මේ බව කියා සිටියේය.ඔහු වැඩිදුරටත් කියා සිටියේ, අතීතයේදී ද ශ්‍රී ලංකා නිදහස් පක්ෂයෙන් ඉවත් වූ බොහෝ පිරිස් නැවත පක්ෂය වෙත පැමිණ ඇති බවට ඉතිහාසය සාක්ෂි දරන බවය.", "URL": "https://sinhala.adaderana.lk/news.php?nid=71994", "Category": null, "Parent URL": null}