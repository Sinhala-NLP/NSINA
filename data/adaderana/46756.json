{"Source": "Adaderana", "Timestamp": "October 16, 2014 09:28 am", "Headline": "විදුලිසැර වැදී කතක් මරුට", "News Content": "සියඹලාන්ඩුව, දොඹගහවෙල ප්‍රදේශයේ දී විදුලිසැර වැදීමෙන් කාන්තාවක් මියගොස් තිබේ. ජංගම දුරකථනයකට විදුලිය ආරෝපණය කිරීමට යාමේ දී මෙම අනතුර සිදුව ඇති බව පොලිසිය සඳහන් කළේය. විදුලිසැර වැදීමෙන් බරපතළ තත්ත්වයේ පසුවු කාන්තාව ප්‍රතිකාර සඳහා මොණරාගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ එම ප්‍රදේශයේම පදිංචිව සිටි 45 හැවිරිදි කාන්තාවකි. මළ සිරුර මොණරාගල රෝහලේ තබා ඇති ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=46756", "Category": null, "Parent URL": null}