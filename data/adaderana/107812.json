{"Source": "Adaderana", "Timestamp": "April 11, 2019 10:48 am", "Headline": "වැසි අපේක්ෂාවෙන් ලංකා විදුලි බල මණ්ඩලය පුජා පවත්වයි", "News Content": "ජල පෝෂක ප්‍රදේශවලට වැසි අපේක්ෂාවෙන් ලංකා විදුලි බල මණ්ඩලය මගින් මස්කෙලිය සමන් දේවාලයේ පින්කම් රැසක් පවත්වා ඇත. ජල පෝෂක ප්‍රදේශවලට නිසි කලට වැසි අපෙක්ෂා කරමින් ලංකා විදුලි බල මණ්ඩලය මගින් මස්කෙලිය සමන් දේවාලයේ ඊයේ (10) රාත්‍රියේ විශේෂ පින්කම් රැසක් පැවැත්වු බව අද දෙරණ වාර්තාකරු සඳහන් කළේය. ලක්ෂපාන ජල විදුලි බලාගාර සංකිර්ණයේ නියෝජ්‍යය සාමාන්‍යාධිකාරි සි.ජි.එස් ගුණසේකර මහතාගේ ප්‍රධානත්වයෙන් ලංකා විදුලි බල මණ්ඩලයේ ලක්ෂපාන ජල විදුලි බලාගාර සංකිර්ණයේ සුබසාධක සංගමය එක්ව මෙම පින්කම් සංවිධානය කර තිබුණේය. මස්කෙලිය සමන් දේවාලයේ ඊයේ (10) රාත්‍රියේ විශේෂ බෝධි පුජාවක් පවත්වා පසුව සමන් දෙවියන් වෙනුනේ විශේෂ දේව පුජාවක්ද පවතවනු ලැබුවේය. ඊයේ රාත්‍රියේ සිට අද (11) අලුයම තෙක් මහ සංඝ රත්නයේ සහභාගිත්වයෙන් පිරිත් සඡ්ඡායනාවක් ද පවත්වා අද අලුයම මහ සංඝ රත්නය විෂයෙහි හිල් ධානය පිලිගන්වා ගරුතර මහ සංඝ රත්නය වෙනුවෙන් පිරිකර පුජාවක්ද පවැත්වුහ. මෙම පින්කම සදහ කැනියොන් , ලක්ෂපාන , නව ලක්ෂපාන ,පොල්පිටිය සහ විමලසුරෙන්ද්‍ර ජල විදුලි බලාගාරවල ඉංජිනේරුවන්, සේවකයින් සහ ඔහුන්ගේ පවුලේ සමාජිකයන් මෙන්ම මස්කෙලිය , නල්ලතන්නිය අවට ප්‍රදේශවාසින් සහ ආරක්ෂක අංශවල නිලධාරින් රැසක් සහභාගි විය.", "URL": "https://sinhala.adaderana.lk/news.php?nid=107812", "Category": null, "Parent URL": null}