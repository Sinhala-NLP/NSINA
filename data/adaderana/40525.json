{"Source": "Adaderana", "Timestamp": "January 21, 2014 12:39 pm", "Headline": "සුව ඇමති විරිදු කියයි", "News Content": "ශ්‍රී ලංකාවේ මේවන විට දුම්පානය සියයට 9කින් අඩු වී ඇති බවත් එහෙත් සංවර්ධනය වෙමින් පවත්නා රටක් ලෙස පිළිකා රෝගීන්ගේ වර්ධනයක් දක්නට ඇති බවත් සෞඛ්‍ය අමාත්‍ය මෛත්‍රිපාල සිරිසේන මහතා පවසයි. බෝ නොවන රෝග නිවාරණ පාලන වැඩසටහනේ 2013 වසරේ ප්‍රගතිය එළිදැක්වීම නිමිත්තෙන් කොළඹදී අද (21) පැවැති උත්සවයකදී හෙතෙම මේ බව පැවසීය. එහිදී “නිරෝගී ජීවන රටාවක් සඳහා විරිදු” ඇතුළත් සංයුක්ත තැටියක් ද එළිදැක්වූ අතර එහි ඇතුළත් විරිදුවක් ද සෞඛ්‍ය ඇමතිවරයා ගායනා කළේය. මන්ත්‍රී ඇමති ධූර නැති වූ කල රැකියාව වශයෙන් කිරීමට ඇත්තේ විරිදු කීම බවද එහිදී හෙතෙම පැවසුවේය. එහිදී උත්සව සභාව අමතා වැඩිදුරටත් කතා කළ අමාත්‍යවරයා කියා සිටියේ වැඩ කිරීමට හැකියාව තිබියදී අවුරුදු 60න් විශ්‍රාමයාම තමන් අනුමත නොකරන බවයි.", "URL": "https://sinhala.adaderana.lk/news.php?nid=40525", "Category": null, "Parent URL": null}