{"Source": "Adaderana", "Timestamp": "June 15, 2017 07:17 am", "Headline": "සොරකමේ ගිය තවත් පොලිස් කොස්තාපල්වරු 3ක් මාට්ටු", "News Content": "අකුණු සන්නායක, රන් භාණ්ඩ සහ මුදල් කොල්ලකෑමේ සිද්ධියක් සම්බන්ධයෙන් සැකපිට තවත් පොලිස් කොස්තාපල්වරුන් තිදෙනෙකු අත්අඩංගුවට ගෙන තිබේ.පොලිස් මාධ්‍ය ප්‍රකාශක කාර්යාලය කියා සිටියේ බොරැල්ල පොලීසියට අනුයුක්ත පොලිස් කොස්තාපල්වරුන් තිදෙනෙකු මෙලෙස අත්අඩංගුවට ගෙන ඇති බවයි.කොළඹ - දකුණ නීතිය බලගැන්වීමේ ඒකකයේ නිළධාරීන් විසින් සිදුකළ විමර්ශනයක අනුව මෙම අත්අඩංගුවට ගැනීම සිදුකර තිබේ.අත්අඩංගුවට ගත් පොලිස් කොස්තාපල්වරුන් තිදෙනා අද අධිකරණයට ඉදිරිපත් කිරිමට නියමිත බව පොලිස් මූලස්ථානය සඳහන් කරයි.මෙම සිද්ධිය සම්බන්ධයෙන් මීට පෙරද පොලිස් නිළධාරින් දෙදෙනෙකු අත්අඩංගුවට ගෙන රක්ෂිත බන්ධනාගාර ගතකරනු ලැබිණි.බොරැල්ල පොලීසියේ රථවාහන අංශයේ ස්ථානාපධිපතිවරයා සහ කිරුලපන පොලීසියේ උප පොලිස් පරීක්ෂකවරයෙකු මෙලෙස රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=74232", "Category": null, "Parent URL": null}