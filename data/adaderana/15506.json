{"Source": "Adaderana", "Timestamp": "April 16, 2011 12:16 pm", "Headline": " මියන්මාර් ධීවරයින් 11 ක් නාවික හමුදා රෝහලේ", "News Content": "අනතුරට පත් මියන්මාර් ධීවර යාත්‍රා‍වේ සිටි ධීවරයින් 11 දෙනා අද උදෑසන ත්‍රිකුණාමලය ධිවර වරායට ගෙන ආ බව නාවික හමුදාව පවසයි. ඔවුන් ප්‍රතිකාර සඳහා මේ වන විට ත්‍රීකුණාමලය නාවික හමුදා රෝහලට ඇතුළත් කර ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා ප්‍රකාශ කළේය. අනතුරට පත් ධීවරයාත්‍රවක සිටින මියන්මාර් ජාතික ධිවරයින් පිරිසක් පිළිබඳ ශ්‍රී ලංකා ධීවර යාත්‍රාවක් මගින් ශ්‍රී ලංකා නාවික හමුදාවට දැනගැනීමට ලැබුණු පසු එකී ධීවරයින්ගේ තත්ත්වයත්,දුර ප්‍රමාණයත් සැලකිල්ල‍ට ඔවුන් ත්‍රීකුණාමලය වරායට රැගෙන එන ලෙස උපදෙස් ලබාදුන් බව හෙතෙම කියා සිටියි. මේ පිළිබඳ මියන්මාර් තානාපති කාර්යාලයට දැනුම්දී ඇති බවත්,වෛද්‍ය ප්‍රතිකාර වලින් අනතුරුව තානාපති කාර්යාල හරහා මොවුන් පිළිබඳ ඉදිරි ක්‍රියාමාර්ග ගන්නා බවත් වර්ණකුලසූරිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15506", "Category": null, "Parent URL": null}