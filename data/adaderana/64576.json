{"Source": "Adaderana", "Timestamp": "September 30, 2016 11:35 am", "Headline": " බඳගිරිය තරුණයා ඇතුළු 4ට ඇප ලැබෙයි", "News Content": "හම්බන්තොට, බඳගිරියේ වී සොරකමක් සම්බන්ධයෙන් පසුගිය 05 වැනිදා අත්අඩංගුවට ගත් සැකකරු සහ ඔහුගේ සහෝදරයින් දෙදෙනා හා සොහොයුරිය ඇප මත මුදා හැරීමට හම්බන්තොට මහේස්ත්‍රාත් මංජුල කරුණාරත්න මහතා නියෝග කර තිබේ.අදාළ නඩුව අද (30) කැඳවූ අවස්ථාවේදී තරුණයා සහ ඔහුගේ සහෝදරයින් දෙදෙනා හා සොහොයුරිය එක් අයකුට රුපියල් ලක්ෂ දෙක බැගින් වූ ශරීර ඇප දෙකක් මත මුදා හැරීමට මහේස්ත්‍රාත්වරයා නියෝග කර ඇත.එමෙන්ම සතියේ සෑම ඉරිදා දිනයකම උදෑසන 9ත් 12ත් අතර කාලය තුළ තිස්සමහාරාම පොලිස් ස්ථානයේ පෙනී සිටින ලෙස ප්‍රධාන සැකකරුට සහ එක් සහෝදරයෙකුට මෙන්ම සහෝදරියට අධිකරණයෙන් නියෝග කර තිබේ.තරුණයා අතුරුදන්වීමේ සිද්ධිය සම්බන්ධයෙන් පරීක්ෂණ සිදුකළ පොලීසිය අසත්‍යය තොරතුරු ලබාදීමේ චෝදනාව මත තරුණයාගේ සහෝදරියක සහ වැඩිමහල් සහෝදරයෙන් දෙදෙනෙකුද අත්අඩංගුවට ගන්නා ලදී.එම චෝදනා මත අත්අඩංගුවට ගත් හම්බන්තොට බඳගිරිය ප්‍රදේශයේ තරුණයා සහ සෙසු සැකකරුවන් තිදෙනා පසුගිය 21 වන දා රක්ෂිත බන්ධනාගාර ගත කළේය.", "URL": "https://sinhala.adaderana.lk/news.php?nid=64576", "Category": null, "Parent URL": null}