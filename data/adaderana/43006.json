{"Source": "Adaderana", "Timestamp": "May 6, 2014 12:00 pm", "Headline": "අඹගමුව ප්‍රාදේශීය සභාවෙන් වැසිකිළි ඉල්ලා ජනතාව මහපාරේ!", "News Content": "අඹගමුව ප‍්‍රාදේශිය සභාව මගින් පාලනය වන නොර්වුඩ් නගරයේ පොදු වැසිකිළි පද්ධතියක් අලූතින් ඉදිකරන ලෙස බලකරමින් ප‍්‍රදේශවාසීන් අද (05) උදෑසන නොර්වුඩ් නගරයේ පිහිටි ප‍්‍රාදේශීය සභා කාර්යාලය ඉදිරිපිට උද්ඝෝෂණයක නිරත විය. උද්ඝෝෂකයින් පවසන්නේ එම ස්ථානයේ පිහිටි පොදු වැසිකිළිය කැඩීගොස් ඇති බැවින් ඒ වෙනුවට අලූතින් පොදු වැසිකිළි පද්ධතියක් අලූතින් ඉදිකර දෙන ලෙසයි. මේ පිළිබඳව කොතෙක් අඹගමුව ප‍්‍රාදේශිය සභාවේ සභාපතිවරයා දැනුවත් කළද එයට කිසිදු ප‍්‍රතිචාරයක් නොදැක්වීම හේතුකොටගෙන මෙම උද්ඝෝෂණය සිදුකළ බව උද්ඝෝෂකයන් පැවසීය. බලංගොඩ හරහා නල්ලතන්නි මාර්ගය ඔස්සේ ශී‍්‍ර පාද වන්දනාවේ පැමිණෙන වන්දනාකරුවන් නොර්වුඩ් ප‍්‍රදේශයේ නතර වී ගිමන් හැර යන අතර, ඔවුන්ට පොදු වැසිකිළියක් නොමැතිවීමෙන් දැඩි අසීරුතාවයට පත්වන බව උද්ඝෝෂකයන් පෙන්වාදෙයි. මේ පිළිබඳව අඹගමුව ප‍්‍රාදේශිය සභාවේ සභාපති වෙල්ලයන් දිනේෂ් මහතාගෙන් කළ විමසුමකදී ඔහු පවසා සිටියේ මේ සම්බන්ධව ඇස්තමේන්තුවක් සකස් කර අමාත්‍ය ආරුමුගන් තොණ්ඩමන් මහතා වෙත ඉදිරිපත් කිරීමෙන් අනතුරුව ඒ සඳහා රු ලක්‍ෂ විසිඅටක මුදල් ප‍්‍රතිපාදන තම සභාවට ලබාදී ඇති බවයි. ලියාපදිංචි ටෙන්ඩර් කරුවන්ගෙන් ටෙන්ඩර් කැඳවා නොර්වුඩ් නගරයේ අලූතින් පොදු වැසිකිළියක් ඉදිකිරීමට කටයුතු කරන බව සභාපතිවරයා පැවසීය. උද්ඝෝෂකයින්ගේ සංදේශයක් බාර ගැනීමට ප‍්‍රාදේශීය සභාවේ වගකිව යුතු නිලධාරියෙක් නොසිටි නිසා උද්ඝෝෂකයින් හා ප‍්‍රාදේශිය සභා සේවකයන් අතර දැඩි උණුසුම් තත්ත්වයක්ද ඇති විය. නොර්වුඩ් ප‍්‍රාදේශිය සභා කාර්යාලය ඉදිරිපිට ප‍්‍රදේශවාසීන් උද්ඝෝෂණයක නිරත වී සිටින අයුරු. ඡායා රූ - හැටන් රංජිත් රාජපක්‍ෂ", "URL": "https://sinhala.adaderana.lk/news.php?nid=43006", "Category": null, "Parent URL": null}