{"Source": "Adaderana", "Timestamp": "August 4, 2018 04:36 pm", "Headline": "නීති විරෝධිව පතල් හෑරු 7ක් අත්අඩංගුවට", "News Content": "රත්නපුර ප්‍රදේශයේදී බලපත්‍ර නොමැතිව පතල් කැණිමේ නිරතව සිටි පුද්ගලයින් 07 දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා කහවත්ත කඳවුරේ නිලධාරින්ට ලද තොරතුරක් මත රත්නපුර, මල්වල ප්‍රදේශයේ ස්ථාන දෙකකදී මෙම සැකකරුවන් අත්අඩංගුවට ගෙන ඇති බව සදහන් විය. එහිදී පතල් කැණිම් සදහා යොදා ගත් භාණ්ඩ සහ උපකරණ තොඟයක් ද විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා මැණික් හා ස්වරණාභරණ අධිකාරියේ රත්නපුර කාර්යාලය වෙත භාරදීමෙන් අනතුරුව එක් අයෙකුට රුපියල් 5000 බැගින් වූ දඩ නියම කර මුදාහැර ඇති බව වාර්තා වේ.", "URL": "https://sinhala.adaderana.lk/news.php?nid=93824", "Category": null, "Parent URL": null}