{"Source": "Adaderana", "Timestamp": "January 21, 2019 08:14 am", "Headline": "සනත් නිශාන්තගේ ජීප් රථය අනතුරකට ලක් වේ-රියදුරා රෝහලේ      ", "News Content": "පාර්ලිමේන්තු මන්ත්‍රී සනත් නිශාන්ත මහතා ගමන් ගත් ජීප් රථය ඊයේ (20) සවස වනාතවිල්ලුව කරතිව් ප්‍රදේශයේ දි අනතුරකට ලක් විමේන් වාහනයට දැඩි හානි සිදුව තිබු අතර එහි රියදුරා ප්‍රතිකාර සඳහා පුත්තලම මුලික රෝහලට ඇතුලත් කර ඇති බව අද දෙරණ වාර්තාකරු පවසයි. ශ්‍රී ලංකා පොදුජන පෙරමුණ පක්ෂයේ පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත මහතා වනාතවිල්ලුව කරතිව් ප්‍රදේශයේ පක්ෂ ප්‍රවර්ධන කටයුතු වල නිරතව සිට ආපසු ආරච්චිකට්ටුව නිවස බලා ගමන් කරමින් තිබියදි කරතිව් ප්‍රදේශයේදි වාහනය මාර්ගයෙන් ඉවතට පැන මෙම අනතුර සිදුව ඇති බව වාර්තා වේ. අනතුර සිදුවන අවස්ථවේ මන්ත්‍රීවරයා සමඟ ජිප් රථයේ ඔහුගේ බිරිඳ සහ තවත් කිප දෙනෙකු සිට ඇති නමුත් ඔවුන් කිසිවකුට කිසිදු අනතුරක් සිදුව නැත. එයින් රියදුරුට තුවාල සිදුව නැතත් ඔහුගේ පපුවේ ඇතිවු සිරවිමක් හේතුවෙන් පුත්තලම මුලික රෝහලට ඇතුලත් කර තිබු බව කියයි. මේ බව මන්ත්‍රී සනත් නිශාන්ත මහතාගෙන් කළ විමසිමේදි පවසා සිටියේ පක්ෂයේ ඉදිරි කටයුතු වෙනුවෙන් රැස්විමක් අමතා එමින් සිටියදි මෙම අනතුර සිදුවු බවයි.", "URL": "https://sinhala.adaderana.lk/news.php?nid=102740", "Category": null, "Parent URL": null}