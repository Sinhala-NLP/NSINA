{"Source": "Adaderana", "Timestamp": "April 28, 2015 12:38 pm", "Headline": "මැයි 01 වැනිදා පිබිදිලා එන්න!", "News Content": "මේවන විට විපරිත වී ඇති කලාව ඉන් මුදාගැනීම සඳහා කලාකරුවන් හැටියට පිබිදී ලබන 01 වැනිදා පැවැත්වෙන මැයි රැලියට එන්නැයි ජනප්‍රිය නිළි ඕෂධි හේවාමද්දුම කලාකරුවන්ගෙන් ඉල්ලීමක් කරයි.දැන් ඇත්තේ සංක්‍රාන්ති සමයක් බැවින් විපරීත වී ඇති කලාව ඉන් මුදා ගැනීම වෙනුවෙන් කලාකරුවන් ලෙස පළමුවරට සංවිධානය කරන මෙම මැයි රැලියට එක්වන්නැයි සියලු කලාකරුවන්ගෙන් ඉල්ලා සිටින බව ඇය කියයි.පීඩනයට හා මර්දනයට එරෙහි සත්‍ය සඳහා කලාකරුවෝ සංවිධානය නමින් නාරාහෙන්පිට අභයාරාමයේදී කලාකරුවන් පිරිසක් අද (28) පෙරවරුවේ පැවැත් වූ මාධ්‍ය හමුවකදී ඇය මේ බව පැවසුවාය.එම මාධ්‍ය හමුවට මදුමාධව අරවින්ද, රොජර් සෙනෙවිරත්න, ලාල් කුලරත්න ඇතුළු පිරිසක් පැමිණ සිටියහ.ඔවුන් විසින් සංවිධානය කරන මැයි රැලිය ලබන 01දා දහවල් 12ට කිරුළපන මහාමාත්‍ය විද්‍යාලය අසළින් ආරම්භ කිරීමට සැලසුම් කර ඇත.", "URL": "https://sinhala.adaderana.lk/news.php?nid=50956", "Category": null, "Parent URL": null}