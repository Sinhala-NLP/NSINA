{"Source": "Adaderana", "Timestamp": "September 8, 2011 04:09 pm", "Headline": " ආරක්ෂක හමුදාවේ ආහාර කප්පාදුවක් නෑ", "News Content": "ආරක්ෂක හමුදාවන්ට ලබාදුන් ආහාරපානවල කිසිදු කප්පාදු කිරීමක් කර නොමැති බව ආණ්ඩු පක්ෂයේ ප්‍රධාන සංවිධායක,අමාත්‍ය දිනේශ් ගුණවර්ධන මහතා පවසයි. අද පාර්ලිමේන්තුවේදී එ.ජා.ප පාර්ලිමේන්තු මන්ත්‍රී දයාසිරි ජයසේකර මහතා අසන ලද ප්‍රශ්නයකට පිළිතුරු ලබාදෙමින් අමාත්‍යවරයා මේ බව කියා සිටි බව අද දෙරණ පාර්ලිමේන්තු වාර්තාකරු සඳහන් කරයි. මීට පෙරාතුව ආරක්ෂක හමුදා සාමාජිකයින්ට සතියකට මස් සහිත ආහාරවේල් 5 ක් මෙන්ම මාළු සහිත ප්‍රමාණවත් ආහාරවේල් 4 ක් ලබා දුන්නද මේවන විට එකී ආහාර එම පරිදි නොලැබෙන බවට ආරංචි පැතිරෙන බැවින් එහි යම් සත්‍යතාවක් තිබේදැයි ජයසේකර මන්ත්‍රීවරයා අසා සිටියේය. සෑම ආරක්ෂක අංශ සාමාජිකයෙකුටම නිසි පරිදි මස් මාංශවලින් හෙබි ආහාරවේල සුපුරුදු පරිදි ලැබෙන බව එය කිසිසේත්ම කප්පාදු නොකරන බවත් දිනේශ් ගුණවර්ධන අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18600", "Category": null, "Parent URL": null}