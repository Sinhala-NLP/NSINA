{"Source": "Adaderana", "Timestamp": "September 8, 2013 11:29 am", "Headline": "සියදිවි නසා ගැනීම් වළක්වාලීම සඳහා ජාතික වැඩපිළිවෙළක් ", "News Content": "සියදිවි නසා ගැනීම් වළක්වාලීම සඳහා ජාතික වශයෙන් වැඩපිළිවෙලක් ක්‍රියාත්මක කළ යුතු බව සෞඛ්‍ය අමාත්‍යාංශය පවසයි. සැප්තැම්බර් මස 10 වන දිනට යෙදෙන ලෝක සියදිවි නසා ගැනීම වැළැක්වීමේ දිනයට සමගාමීව නිවේදනයක් නිකුත් කරමින් සෞඛ්‍ය අමාත්‍යාංශය මේ බව පෙන්වා දුන්නේය. වසරකට ශ්‍රී ලංකාවේ පුද්ගලයින් 3,500ක් පමණ සියදිවි නසා ගන්නා බව සෞඛ්‍ය අමාත්‍යාංශය ප්‍රකාශ කරයි. ඒ සඳහා මාරාන්තික උපක්‍රම ලෙස වැඩි වශයෙන් යොදාගනු ලබන්නේ කෘමිනාශක ද්‍රව්‍ය බව සෞඛ්‍ය අමාත්‍යාංශය සිදුකළ සමීක්ෂණ වලින් අනාවරණය වී තිබේ. වසරකට ලෝකය පුරා පුද්ගලයින් දස ලක්ෂයක් පමණ සියදිවි නසා ගන්නා බව ද වාර්තා වේ.", "URL": "https://sinhala.adaderana.lk/news.php?nid=37240", "Category": null, "Parent URL": null}