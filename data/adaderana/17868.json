{"Source": "Adaderana", "Timestamp": "August 5, 2011 02:04 pm", "Headline": "ලාල් වික්‍රමාරච්චි මියයයි", "News Content": "ප්‍රවීණ චිත්‍රපට හා රූපවාහිනි කැමරා අධ්‍යක්‍ෂවරයෙකු වූ ලාල් වික්‍රමාරච්චි මහතා අභාවප්‍රාප්ත වී ඇත. සම්මානනීය චිත්‍රපට කැමරා අධ්‍යක්‍ෂවරයෙකු වූ ඒ මහතා \"බව දුක\", \"බව කර්ම\", \"විරාගය\" සහ \"වත්සලා අක්කා\" යන චිත්‍රපට වල කැමරා අධ්‍යක්‍ෂ ලෙස කටයුතු කරමින් විවිධ සම්මානයන්ට පාත්‍ර විය. \"එකමත් එක රටක\" චිත්‍රපටය ඔහු අවසන් වරට කැමරා අධ්‍යක්‍ෂණයෙන් දායක වූ චිත්‍රපටය විය. රූපවාහිනි කේෂ්ත්‍රයේ ද දස්කම් පෙන්වූ හෙතෙම \"කඩුල්ල\", \" A -නවය, \"දුර්ගාන්තය\" සහ \"කස්තිරම\" යන ටෙලි නාට්‍යවලට දායක විය. ශ්‍රී ලංකාවේ විකාශනය වන එකම තොරතුරු තාක්‍ෂණ රූපවාහිනි වැඩසටහන වන \"නැණපියස\" රූපවාහිනි වැඩසටහනේ ආරම්භක අධ්‍යක්‍ෂවරයා වූයේද ලාල් වික්‍රමාරච්චි මහතාය. මියයන විට හැට දෙහැවිරිදි වියේ පසු වු වික්‍රමාරච්චි මහතා රජයේ ප්‍රවෘත්ති දෙපාර්තමේන්තුවේ අධ්‍යක්‍ෂකවරයා ලෙසද ජනාධිපති මාධ්‍ය ඒකකයේ උපදේශකවරයෙකු වශයෙන් ද කටයුතු කර තිබිණි ඔහුගේ දේහය පිළිබද අවසන් කටයුතු ලබන ඉරිදා(07) පල්ලෙවල, බෝරුක්ගමුව, වේයන්ගොඩ පිහිටි පවුලේ සුසාන භූමියේදි සිදු කෙරෙයි.", "URL": "https://sinhala.adaderana.lk/news.php?nid=17868", "Category": null, "Parent URL": null}