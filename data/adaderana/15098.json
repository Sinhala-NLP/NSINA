{"Source": "Adaderana", "Timestamp": "March 27, 2011 09:56 am", "Headline": "ජනපතිගෙන් නවසීලන්ත අගමැතිට ඇරයුමක්", "News Content": "2011 ලෝක කුසලානය වෙනුවෙන් නවසීලන්තය හා ශ්‍රී ලංකාව අතර පැවැත්වෙන අවසාන පූර්ව තරගය නැරඹීම සඳහා පැමිණෙන ලෙස ජනාධිපති මහින්ද රාජපක්ෂ මහතා විසින් නවසීලන්ත අග්‍රාමාත්‍ය ජෝන් කී මහතාට ආරාධනා කර තිබේ. මාර්තු 29 වන අඟහරුවාදා දිනයේ කොළඹ ආර්.ප්‍රේමදාස ජාත්‍යන්තර ක්‍රිකට් ක්‍රීඩාංගණයේ මෙම තරගය පැවැත්වීමට නියමිතව ඇත. ශ්‍රී ලංකාව හා එංගලන්තය අතර ඊයේ(26) පැවති 2011 ලෝක කුසලාන තරගාවලියේ අවසන් අර්ධ අවසන් පූර්ව තරගයෙන් එංගලන්තය පරදා කඩුලු 10 ක විශිෂ්ට ජයක් ලැබීමට ශ්‍රී ලංකාව සමත්වීමත් සමග ශ්‍රීලංකාව අවසන් පූර්ව තරගය සඳහා සුදුසුකම් ලැබීය.", "URL": "https://sinhala.adaderana.lk/news.php?nid=15098", "Category": null, "Parent URL": null}