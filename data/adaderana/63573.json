{"Source": "Adaderana", "Timestamp": "August 29, 2016 12:28 pm", "Headline": "   ඇනට් ඩික්සන් දිවයිනට", "News Content": "ලෝක බැංකු දකුණු ආසියානු කලාපීය උප සභාපතිනිය වන ඇනට් ඩික්සන් මහත්මිය දෙදින නිල සංචාරයක් සඳහා දිවයිනට පැමිණ තිබේ.2014 වසරේදී ඇය එම තනතුරට පත්වීමෙන් පසු මෙරට සංචාරයක නිරත වන 03 වන අවස්ථාව මෙය වන බව ලෝක බැංකුව ප්‍රකාශ කළේය.අද(29) දිවයිනට පැමිණි ඩික්සන් මහත්මිය ජ්‍යේෂ්ඨ රාජ්‍ය නිලධාරීන් පිරිසක් සමග සාකච්ඡා කරන අතර උතුරු පළාතේ ක්‍රියාත්මක ව්‍යාපෘති කිහිපයක් නිරීක්ෂණයට ද නියමිතය.", "URL": "https://sinhala.adaderana.lk/news.php?nid=63573", "Category": null, "Parent URL": null}