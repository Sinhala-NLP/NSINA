{"Source": "Adaderana", "Timestamp": "July 29, 2019 10:54 pm", "Headline": "නීති විරෝධීව වැලි ප්‍රවාහනය කළ 15ක් අත්අඩංගුවට", "News Content": "මුලතිව්, පුදුකුඩිඉරිප්පු ප්‍රදේ‍ශයේ වැලි ඇළවල් හා ජලය සිදී ගිය වැව්වලින් අනවසරයෙන් වැලි ගොඩදමා බලපත් නොමැතිව ප්‍රවාහනය කළ පුද්ගලයින් 15 දෙනෙකු ට්‍රැක්ටර රථ 15 ක් සමඟ අත්අඩංගුවට ගෙන ඇත. පොලීසිය සිදුකළ හදිසි වැටලීම්වලදි අදාළ සැකකරුවන් ට්‍රැක්ටර රථ මඟින් වැලි ප්‍රවාහනය කරමින් සිටියදී අත්අඩංගුවට ගෙන ඇත. අත්අඩංගුවට ගත් සැකකරුවන් පවතින නියඟය හමුවේ ජලය සීදිගිය ඇළවල් හා වැව් හාරමින් වැලි ලබා ගැනීමේ ජාවාරම සිදුකරන බවට පොලිසිය අනාවරණය කොටගෙන තිබිණ. සිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=115314", "Category": null, "Parent URL": null}