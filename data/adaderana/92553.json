{"Source": "Adaderana", "Timestamp": "July 14, 2018 12:16 pm", "Headline": "රුහුණු කතරගම මහා දේවාලයේ ඇසළ මංගල්‍යයේ දෙවන දිනය අද", "News Content": "‍ඓතිහාසික රුහුණු කතරගම මහා දේවාලයේ වාර්ෂික ඇසළ මංගල්‍යයේ දෙවන දිනය අදයි. ඊයේ (13) දිනයේ දී පෙරහැර මංගල්‍ය ආරම්භ වූ අතර එළඹෙන 27 වනදා දක්වා පැවැත්වෙන ඇසළ පෙරහැර මංගල්‍ය සඳහා බැතිබර මාධ්‍ය අනුග්‍රහය ලබාදෙන්නේ එෆ්.එම්.දෙරණ සහ ටීවි.දෙරණයි. අද රාත්‍රී 7.00ට පමණ පෙරහැර ගමන් ආරම්භ කිරීමට නියමිත අතර මහාදේවාලයෙන් ආරම්භ වන පෙරහැර පිටවීදිය, වල්ලිඅම්මා දේවාලය,ප්‍රධාන වීදිය ඔස්සේ යළිත් මහදේවාලය වෙත ගෙවිදීමට නියමිතය. පෙරහැර නැරඹීම සඳහා ඊයේ දිනයේදී ද විශාල බැතිමතුන් පිරිසක් එක්ව සිට ඇති අතර අද දිනයේදී තවත් බැතිමතුන් පාද යාත්‍රාවෙන් කතරගම පුදබිම වෙත පැමිණෙනු ඇති බව රුහුණු කතරගම මහා දේවාලයේ වැඩබලන බස්නායක නිලමේ දිල්රුවන් රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=92553", "Category": null, "Parent URL": null}