{"Source": "Adaderana", "Timestamp": "September 8, 2013 02:35 pm", "Headline": "බාල ඖෂධ දුන් ඉන්දියානු සමාගමකට වැඩ වරදී", "News Content": "අවස්ථා කිහිපයකදීම බාල ඖෂධ ලබාදීමට කටයුතු කළ ඉන්දියානු සමාගමක සියලු මිලදී ගැනීම් අත්හිටුවීමට සෞඛ්‍ය අමාත්‍යාංශය තීරණය කරයි. අදාළ ඉන්දියානු සමාගම විසින් පසුගිය වසරේ සිට මෙරටට තත්ත්වයෙන් බාල ඖෂධ ලබාදී ඇති බව සෞඛ්‍ය අමාත්‍යාංශය සඳහන් කළේය. කිසියම් ඖෂධයක් තත්ත්වයෙන් බාල වු විට එම සමාගමෙන් අදාළ ඖෂධ වෙනුවට මුදල් හෝ උසස් ඖෂධ ලබාගැනීම මීට පෙර සිදුකර තිබේ. එහෙත් අවස්ථා කිහිපයකදීම මෙවැනි ක්‍රියා සිදුකිරීම නිසා අදාළ සමාගම අසාදු ලේඛන ගත කරන ලෙසත් ඉන් මිලදී ගන්නා ඖෂධ සියල්ල තාවකාලිකව අත්හිටුවන ලෙසත් අමාත්‍යවරයා උපදෙස් ලබාදී ඇති බවයි සෞඛ්‍ය අමාත්‍යාංශය සඳහන් කර ඇත. අදාළ සමාගම විසින් මෙරටට ලබාදී තිබු තත්ත්වයෙන් බාල ඖෂධ වර්ග කිහිපයක් රෝහල් වලින් ඉවත් කිරීමට ද සෞඛ්‍ය අමාත්‍යාංශය පියවර ගෙන තිබේ.", "URL": "https://sinhala.adaderana.lk/news.php?nid=37246", "Category": null, "Parent URL": null}