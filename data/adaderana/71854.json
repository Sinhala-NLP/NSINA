{"Source": "Adaderana", "Timestamp": "April 8, 2017 12:05 am", "Headline": "මොල්ලිකුලම් රක්ෂිතයෙන් ශිලා ලේඛන මතුවෙයි", "News Content": "අම්පාර දිස්ත‍්‍රික්කයේ අඩ්ඩාලච්චේන, මොල්ලිකුලම් පුරාවිද්‍යා රක්ෂිතය තුළ තිබී විශේෂ ශිලා ලේඛනයක් සොයාගෙන තිබේ.එම ශිලා ලේඛනය කිස්තු වර්ෂ දෙවන හෝ තුන්වන සියවසට අයත් බවට සැලකෙන අතර එහි බ්‍රාහ්මීය අක්ෂර ඇතුළත් වන බව අමාත්‍යංශය සඳහන් කළේය.ශිලා ලේඛන හඳුනා ගැනීමේ කඩිනම් ව්‍යාපෘතිය යටතේ පුරාවිද්‍යා දෙපාර්තමේන්තුවේ අධීක්ෂණයෙන් ප්‍රදේශ කිහිපයක තිබී ශිලා ලේඛන රැසක් සොයාගෙන තිබේ.පදියතලාව, දමන, එරගම, උහන, ලාහුගල, මහඔය සහ අම්පාර යන ප්‍රදේශීය ලේඛම් කොට්ඨාසවලදී සොයාගත් ශිලා ලේඛන 61ක් මේ වන විට පිටත් කර ඇති බව අමාත්‍යාශය සඳහන් කළේය.මේ අතර මොරණවිල කැප්පෙටිපොල නිලමේතුමන් ජීවත් වු වලව්ව ප්‍රතිසංස්කරණය සඳහා කඩිනම් ක්‍රියාමාර්ග ගන්නා ලෙස විෂයභාර අමාත්‍යවරයා අදාළ බලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=71854", "Category": null, "Parent URL": null}