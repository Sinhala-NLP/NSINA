{"Source": "Adaderana", "Timestamp": "August 27, 2016 09:49 am", "Headline": "දෙතැනක මරණ 2ක්", "News Content": "වේයන්ගොඩ ප්‍රදේශයේදි සිදුවූ රිය අනතුරකින් පුද්ගලයෙකු මියගොස් තිබේ.වේයන්ගොඩ - කටුනායක මාර්ගයේ කිලෝ මීටර් 04 කණුව ආසන්නයේදී එකම දිශාවට ගමන් කළ ලොරි රථයක් හා යතුරුපැදියක් ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු වතුපිටිවල රෝහලට ඇතුළත් කිරීමේදී මියගොස් තිබේ.මියගොස් ඇත්තේ වේයන්ගොඩ, මගලෙගොඩ ප්‍රදේශයේ පදිංචිව සිටි 59 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.මේ අතර මිල්ලනිය, දැල්කඩ ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.ලොරි රථයක් සහ යතුරු පැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදිකරු ගෝනදූව රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 29 හැවිරිදි පරගස්තොට ප්‍රදේශයේ පදිංචිව සිටි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මිල්ලනිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63485", "Category": null, "Parent URL": null}