{"Source": "Adaderana", "Timestamp": "March 28, 2013 09:07 am", "Headline": "ඉතිහාසයේ ප්‍රභලම සයිබර් ප්‍රහාරය", "News Content": "ඉතිහාසයේ ප්‍රභලම සයිබර් ප්‍රහාරය ඊයේ (27) දිනයේ එල්ල වී ඇති බව විදෙස් මාධ්‍ය වාර්තා කරයි. මේ හේතුවෙන් ඊයේ දිනය තුළ බොහෝ රටවල අන්තර්ජාල සේවා කටයුතුවලට බාධා එල්ල වී තිබේ. සයිබර් ප්‍රහාර එල්ල කරන කණ්ඩායම් රැසක් එක්ව මෙම ප්‍රහාරය සංවිධානය කර ඇති බව වාර්තා වේ. මේ හේතුවෙන් බොහෝ වෙබ් අඩවිවලට පිවිසීම අවහිර වී ඇති අතර බැංකුවල විද්‍යුත් තැපැල් පද්ධති ද අඩපණ වී තිබේ. පසුගිය කාලය තුළ සයිබර් ප්‍රහාර එල්ල වුව ද මෙවැනි ප්‍රභල සයිබර් ප්‍රහාරයක් එල්ල වූ ප්‍රථම අවස්ථාව මෙය බව අන්තර්ජාල විචාරකයින් පෙන්වාදෙයි.", "URL": "https://sinhala.adaderana.lk/news.php?nid=32793", "Category": null, "Parent URL": null}