{"Source": "Adaderana", "Timestamp": "April 4, 2014 02:55 pm", "Headline": "ලක්ෂ 10ක නීති විරෝධි මාළු දැල් දැලේ", "News Content": "සිද්ධියට අදාළ ඡායා රූ ඉහත වේ. (ඡායා රූ - රාහුල් සමන්ත) නීති විරෝධී දැල් ආම්පන්න අලෙවි කිරීමේ ජාවාරමක නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. ජලජ ජිවී වගා සංවර්ධන අධිකාරියේ හම්බන්තොට කාර්යාලයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලීසිය සඳහන් කළේය. හම්බන්තොට පොලිස් නිලධාරීන්ගේ සහයෙන් උපාය දූතයින් යොදවා හම්බන්තොට නගර මධ්‍යයේ අලෙවිසැල් කිහිපයක් පරීක්ෂාවට ලක් කර ඇත. එහිදී රුපියල් ලක්ෂ 10ට අධික දැල් ආම්පන්න තොගයක් හම්බන්තොට දිස්ත්‍රික් කාර්යාල නිලධාරීන් බාරයට ගෙන තිබේ. අත්අඩංගුවට ගත් සැකකරුවන් හම්බන්තොට ප්‍රදේශයේ පදිංචිකරුවන් වන අතර ඔවුන් අද හම්බන්තොට මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42307", "Category": null, "Parent URL": null}