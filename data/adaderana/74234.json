{"Source": "Adaderana", "Timestamp": "June 15, 2017 08:49 am", "Headline": "ග්වාතමාලාවේ භූ කම්පනයෙන් 3 ක් මරුට", "News Content": "බටහිර ග්වාතමාලාවේ සිදුවූ භූ කම්පනයකින් කාන්තාවක් ඇතුළු පුද්ගලයින් දෙදෙනෙකු මියගොස් තිබේ. පල්ලියක් කඩාවැටීමෙන් එක් පුද්ගලයෙකු මියගොස් ඇති අතර මෙක්සිකානු දේශසීමාව ආසන්නයේ කුඩා ගමක සිටි අනෙක් කාන්තාව කම්පනය නිසා ඇතිවූ හෘදයාබාධයකින් මියගොස් ඇති බව විදෙස් මාධ්‍ය පවසයි. රිච්ටර් මාපකයේ 6.6ක ප්‍රලත්වයකින් සිදුවී ඇති භුමිකම්පනය හේතුවෙන් ගොඩනැගිලි කිහිපයකට හානි සිදුවී ඇති අතර ග්වාතමාලා නගරය ඇතුළු ප්‍රදේශ කිහිපයක විදුලිය ද විසන්ධි වී තිබේ. භූමිකම්පනය මෙක්සිකෝව ඇතුළු අසල්වැසි රටවල් කිහිපයකට ද දැනී ඇති බව විදෙස් මාධ්‍ය පවසයි.", "URL": "https://sinhala.adaderana.lk/news.php?nid=74234", "Category": null, "Parent URL": null}