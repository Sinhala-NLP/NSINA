{"Source": "Adaderana", "Timestamp": "October 6, 2017 02:48 pm", "Headline": "මියන්මාර සරණාගතයින්ගේ සිදුවීම-තවත් සැකකරුවෙක් අත්අඩංගුවට", "News Content": "මියන්මාර සරණාගතයින්ට අදාළ සිදුවීම සම්බන්ධයෙන් තවත් සැකකරුවෙකු අද(06) උදෑසන අත්අඩංගුවට ගෙන තිබේ. පසුගිය 2017 සැප්තැම්බර් 26 වන දා ගල්කිස්ස ප්‍රදේශයේ දී මියන්මාර සරණාගතයින්ට එරෙහිව කලහකාරී තත්ත්වයක් ඇති වු අතර එයට අදාළව පුද්ගලයින් කිහිප දෙනෙකු අත්අඩංගුවට ගනු ලැබීය. මහවාද්දූව ප්‍රදේශයේ පදිංචි වයස අවුරුදු 40ක් වන ප්‍රගීත් චානක ගුණතිලක යන අදාළ සැකකරු කොළඹ අපරාධ කොට්ඨාශයට බාර වීමෙන් අනතුරුව මෙලෙස අත්අඩංගුවට පත්ව ඇති බව පොලීසිය පවසයි. සැකකරු ශ්‍රි ලංකා පොලිසියේ හිටපු පොලිස් කොස්තාපල්වරයෙකු වන අතර ඔහු මේ වන විට වැඩ තහනමකට ලක් ව ඇත. ඔහුට එරෙහිව මේ වන විට පානදුර මහේස්ත්‍රාත් අධිකරණයේ නඩු තැනක් ද පැවතෙනු ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=78407", "Category": null, "Parent URL": null}