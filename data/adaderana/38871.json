{"Source": "Adaderana", "Timestamp": "November 16, 2013 08:30 am", "Headline": "චාල්ස් - කැමිලා අද උඩරට සංචාරයේ", "News Content": "චාල්ස් කුමරු සහ කැමිලා පාකර් ආදිපාදවරිය අද මහනුවර ප්‍රදේශයේ සංචාරයක නිරත වේ. චාල්ස් කුමරු අද උදෑසන දළදා මාලිගාවට සහ පේරාදෙණිය උද්භිද උද්‍යානයේ සංචාරයෙන් අනතුරුව නුවරඑළිය බලා ගමන් කිරීමට නියමිත බව සඳහන්ය. ඔවුන් එහි දී තේ වතු කිහිපයක ද සංචාරය කිරීමට නියමිතය. පසුගිය බ්‍රහස්පතින්දා දිවයිනට පැමිණි බ්‍රිතාන්‍යයේ ඔටුන්න හිමි චාල්ස් කුමරු පොදුරාජ්‍ය මණ්ඩලයීය රාජ්‍ය නායක සමුළුව නිල වශයෙන් ඊයේ ආරම්භ කළේය. එම උත්සවයෙන් පසු චාල්ස් කුමරු කොළඔ ජාතික කෞතුකාගාරයේ නිරීක්ෂණ චාරිකාවකට සහභාගිවී තිබුණි.", "URL": "https://sinhala.adaderana.lk/news.php?nid=38871", "Category": null, "Parent URL": null}