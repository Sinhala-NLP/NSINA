{"Source": "Adaderana", "Timestamp": "July 10, 2018 06:08 pm", "Headline": "අයහපත් කාලගුණයෙන් මධ්‍යම කඳුකරයේ ජන ජීවිතයට බාධා", "News Content": "පවතින අයහපත් කාලගුණික තත්ත්වයත් සමඟ මධ්‍යම කඳුකරයේ ප්‍රදේශ රැසක ජන ජීවිතයට බලපෑම් එළ්ල වි තිබේ. පවතින දැඩි මීදුම් තත්ත්වයත් සමඟ ඇති විය හැකි අනතුරු අවම කර ගැනීම සඳහා ප්‍රධාන මාර්ග භාවිත කරන රියදුරන් සෙමින් රිය ධාවනය කරන ලෙසට පොලිසිය රියදුරන්ගෙන් ඉල්ලීමක් කරයි. මධ්‍යම කදුකරයේ බටහිර බෑවුම් ප්‍රදේශවලට ඊයේ(09) පස්වරුවේ සිට අධික සුළං තත්ත්වයක් හා කඩින් කඩ අධික වර්ෂා තත්ත්වයක් බලපා තිබේ. මධ්‍යම කදුකරයේ ජල පෝෂක ප්‍රදේශවල හා හැටන් නුවරඑළිය ප්‍රධාන මාර්ගයේත්,හැටන් කොළඹ ප්‍රධාන මාර්ගයේත් , මෙම අධික සුලං තත්වය දැඩිව දැකගත හැකි බව අප වාර්තාකරු සඳහන් කළේය. පවතින අධික සුළං තත්ත්වයත් සමඟ ප්‍රධාන මාර්ගය අභියස ඇති ගස්වල අතු කඩා වැටීමෙන් එම මාර්ගවල රථ වාහන ගමනා ගමනයටද බාධා එල්ල වි තිබේ. හැටන් නුවරඑළිය ප්‍රධාන මාර්ගයේත්, හැටන් කොළඹ ප්‍රධාන මාර්ගයේත්, ස්ථාන කිහිපයකම පවතින අයහපත් කාලගුණය සමඟ ඝණ මීදුම් තත්වයක්ද වරින් වර මතුවෙමින් පවතින බව වාර්තා වෙයි. පවතින අයහපත් කාලගුණයත් සමඟ එම මාර්ගවල රථ වාහන ධාවනය කිරීමේදී සැලකිලිමත්ව සෙමින් රිය ධාවනය කරවන ලෙස පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=92315", "Category": null, "Parent URL": null}