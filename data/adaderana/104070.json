{"Source": "Adaderana", "Timestamp": "February 11, 2019 11:43 am", "Headline": "පිය සෙනෙහසේ අයිතිය ඉල්ලා වහළට ගිය උපවාසය", "News Content": "රත්නපුර, කහවත්ත, වැල්අඳුර ප්‍රදේශයේ ගම්මානයේ පුද්ගලයෙකු විසින් නිවසක වහළය මත නැග උපවාසයක් ආරම්භ කර ඇති බව අද දෙරණ වාර්තාකරු පවසයි. මෙලෙස මෙම පුද්ගලයා වහළය මත උපවාස කරමින් ඉල්ලා සිටින්නේ බිරිඳ බාරයේ සිටින තම දරුවන් දෙදෙනා බැලීමට අවස්තාව ලබා දෙන ලෙසයි. අදාළ පුද්ගලයා ඊයේ(10) රාත්‍රීයේ සිට මෙම උපවාසය ආරම්භ කර ඇති අතර මීට සුළු මොහොතකට පෙර අදාළ පුද්ගලයා කහවත්ත පොලීසිය මඟින් අත්අඩංගුවට ගෙන තිබේ. මෙම පුද්ගලයා සමඟ ජීවත් වීමට නොහැකි බව පවසමින් දරුවන්ගේ මව තම දරුවන් දෙදෙනා රැගෙන කහවත්ත ප්‍රාදේශිය සභවට අයත් නිල නිවසක ජීවත් වෙයි. අදාළ පුද්ගලයාට එරෙහිව ඔහුගේ කාන්තාව විසින් රත්නපුර අධිකරණයේ නඩු කටයුත්තක්ද විභාග කරන බවද අප වාර්තාකරු පැවසීය.", "URL": "https://sinhala.adaderana.lk/news.php?nid=104070", "Category": null, "Parent URL": null}