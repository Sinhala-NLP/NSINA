{"Source": "Adaderana", "Timestamp": "December 22, 2011 12:27 pm", "Headline": "නව වසරේ සිට අලුත් විභාග කොමසාරිස්වරයෙක්", "News Content": "ජනවාරි 01 වන දින සිට බලපැවැත්වෙන පරිදි ඩබ්.එම්.එන් පුෂ්පකුමාර මහතා විභාග කොමසාරිස් ජනරාල් තනතුරට පත් කිරීමට තීරණය කර තිබේ. අදාළ යෝජනාවට කැබිනට් අනුමැතිය ලැබුණු බව ජනමාධ්‍ය අමාත්‍ය හා රජයේ කැබිනට් මාධ්‍ය ප්‍රකාශක කෙහෙලිය රඹුක්වැල්ල මහතා පවසා ඇත. ඒ අනුව වත්මන්හි විභාග කොමසාරිස් ජනරාල් තනතුර දරන අනුර එදිරිසිංහ මහතා දෙසැම්බර් මස 31 වන දින විශ්‍රාම යාමට නියමිතය.", "URL": "https://sinhala.adaderana.lk/news.php?nid=20871", "Category": null, "Parent URL": null}