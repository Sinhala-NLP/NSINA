{"Source": "Adaderana", "Timestamp": "July 13, 2012 08:09 pm", "Headline": "ආනයනික බදු අඩුවන්නේ මෙහෙමයි", "News Content": "ටින් මාලු කිලෝවක් සඳහා ආනයනික බද්ද රුපියල් 35 න් පහල දමා ඇති බව මුදල් අමාත්‍යාංශය පවසයි. එමෙන්ම අර්තාපල්, ලොකු ලූනු, කරවල, හාල්මැස්සන් යන ආහාරවල ද ආනයනික බදු සංශෝධනය වන බව එම අමාත්‍යාංශය සඳහන් කරයි. ඒ අනුව කරවල හා මාලුවක කිලෝවක් සඳහා රුපියල් 25 බැගින් ද, හාල්මැස්සන් හා අර්තාපල් කිලෝවක් සඳහා ආනයනික බද්ද රුපියල් 20 බැගින් ද, ලොකු ලූනු කිලෝවක් සඳහා ආනයනික බද්ද රුපියල් 10 බැගින් ද පහල බසිනු ඇත. අද මධ්‍යම රාත්‍රීයේ සිට බලපැවැත්වෙන පරිදි මෙම බදු සංශෝධනයන් සිදුවන බව ද මුදල් අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=25763", "Category": null, "Parent URL": null}