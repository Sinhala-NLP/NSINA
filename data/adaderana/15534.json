{"Source": "Adaderana", "Timestamp": "April 18, 2011 09:07 am", "Headline": "පුනරුත්ථාපනය වූ එල්.ටී.ටී.ඊ සාමාජිකයන් 425 ක් මුදාහැරෙයි ", "News Content": "පුනරුත්ථාපනය අවසන් කළ හිටපු එල්.ටී.ටී.ඊ සාමාජිකයන් කණ්ඩායමක් සමාජගත කිරීමට පියවර ගන්නා බව පුනරුත්ථාපන කොමසාරිස් බ්‍රිගේඩියර් සුදන්ත රණසිංහ මහතා පවසයි. 425 දෙනෙකුගෙන් පමණ සමන්විත එම කණ්ඩායම මේ සති අන්තයේ දී සමාජ ගත කිරීමට පියවර ගන්නා බව ඔහු සඳහන් කළේය. එල්.ටී.ටී.ඊ සාමාජිකයන්ව සිට පුනරුත්ථාපනය කර සමාජගත කිරීම සඳහා දැනට පුද්ගලයින් හාරදහසක් පමණ ඉතිරිව සිටින බවත්, එම පිරිස අතරින් 425 දෙනෙකු මෙසේ සමාජගත කෙරෙන බව සඳහන්ය. වන්නි මානුෂිය මෙහෙයුමෙන් පසු එකොළොස් දහසකට අධික එල්.ටී.ටී.ඊ සාමාජික සාමාජිකයින් පිරිසක් ආරක්ෂක හමුදාවන්ට යටත් වූ අතර එම පිරිසෙන් 7500 ට වැඩි සංඛ්‍යාවක් පුනරුත්ථාපනය අවසන් කර ඇති බව සුදන්ත රණසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=15534", "Category": null, "Parent URL": null}