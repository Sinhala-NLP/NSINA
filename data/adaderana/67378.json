{"Source": "Adaderana", "Timestamp": "December 26, 2016 06:52 am", "Headline": " රුසියානු ගුවන් යානයේ සුන්බුන් සොයාගනී", "News Content": "කළු මුහුදට කඩා වැටුණු රුසියානු ගුවන් යානයේ සුන්බුන් සහ එහි ගමන් ගත් මගීන් 11 දෙනෙකුගේ මළ සිරුරු සොයාගෙන ඇති බව විදෙස් මාධ්‍ය වාර්තා කරයි.පුද්ගලයින් 92 දෙනෙකුට මරු කැඳවමින් අදාළ යානය ඊයේ(25) කළු මුහුදට කඩා වැටුණි.අදාළ යානයේ බද කොටස එම යානය ගුවන් ගතවූ රුසියාවේ සෝචි ගුවන් තොටුපොළට ආසන්න වෙරළ තීරයේදී සොයාගනු ලැබීයඅදාළ යානය තුළ සිටි මගීන්ගෙන් 64 දෙනෙකුම සංගීත කණ්ඩායමක සාමාජිකයින් වන අතර තවත් 09 දෙනෙකු මාධ්‍යවේදීන් බව සඳහන්ය. යානය ගුවන් ගත වී විනාඩි කිහිපයකට පසුව අනතුරට ලක් වූ අතර මේ වන විට ඒ සම්බන්ධයෙන් රුසියානු බලධාරීන් විසින් පරීක්ෂණ ආරම්භ කර තිබේ.මේ අතර අද(26) දිනය ජාතික ශෝක දිනයක් ලෙස රුසියානු ජනාධිපති ව්ලැද්මීර් පුටින් ප්‍රකාශයට පත් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=67378", "Category": null, "Parent URL": null}