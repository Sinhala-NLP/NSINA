{"Source": "Adaderana", "Timestamp": "June 2, 2017 09:27 am", "Headline": "පොල් ගසක් කඩා වැටී කතක් මරුට", "News Content": "වත්තේගම, දොරගමුව, ඔයපාත ප්‍රදේශයේදී පොල් ගසක් කඩා වැටී ඊට යටවිමෙන් කාන්තාවක් මියගොස් තිබේ. පොලීසිය පැවසුවේ මාර්ගයේ ගමන් කරමින් සිටි පිරිසක් මතට පොල් ගසක් කඩා වැටී ඇති බවයි. ඊට යටවී බරපතළ තුවාල ලැබූ අදාල කන්තාව කටුගස්තොට රෝහලට ඇතුලත් කිරිමෙන් පසු මියගොස් තිබේ. මියගොස් ඇත්තේ අලුත්ගම, දොරගමුව ප්‍රදේශයේ පදිංචිව සිටි 40 හැවිරිදි කාන්තාවක් බව අනාවරණය වී ඇත. සිද්ධිය සම්බන්ධයෙන් වත්තේගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73824", "Category": null, "Parent URL": null}