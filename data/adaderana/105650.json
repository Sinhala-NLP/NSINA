{"Source": "Adaderana", "Timestamp": "March 7, 2019 01:30 pm", "Headline": "යාපනයේ පහරදීමකට සම්බන්ධ 3ක් අත්අඩංගුවට", "News Content": "යාපනය, චාවකච්චේරි මද්දුවිල් ප්‍රදේශයේ පෞද්ගලික ආරවුල් සම්බන්ධයෙන් පුද්ගලයින් තිදෙනෙකු අත්අඩංගුවට ගත් බව යාපනය චාවකච්චේරි පොලීසිය පවසයි. චාවකච්චේරි පොලීසිය පැවසුවේය ප්‍රදේශයේ නිවැසියන් පිරිසකට පහරදීමක් සම්බන්ධයෙන් අදාළ පුද්ගලයින් ඊයේ(06) අත්අඩංගුවට ගත් බවයි. සිද්ධිය සම්බන්ධයෙන් චාවකච්චේරි ප්‍රදේශවාසීන් පැවසුවේ කඩු හා ආයුධ රැගෙන විත් මද්දුවිල් ප්‍රදේශයේ නිවැසියන් පිරිසකට තර්ජනය කොට, දේපළවලට හානි වු සිද්ධියක් සම්බන්ධයෙන් තරුණයින් තිදෙනෙකු අත්අඩංගුවට ගෙන ඇති බවයි. පොලිසිය පැවසුවේ අත්අඩංගුවට ගත් පිරිස චාවකච්චේරි මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව එළැඹෙන 19 වැනිදා දක්වා බන්ධනාගාර ගත කිරීමට නියෝග කළ බවයි. සිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=105650", "Category": null, "Parent URL": null}