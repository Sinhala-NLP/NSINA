{"Source": "Adaderana", "Timestamp": "October 19, 2018 06:36 am", "Headline": "සත්විරු අභිමන් ජනපති ප‍්‍රධානත්වයෙන්", "News Content": "සත්විරු අභිමන් රණවිරු සුබසාධන ප්‍රතිලාභ ප්‍රදානෝත්සවය ජනාධිපති මෛත්‍රීපාල සිරිසේන මහතාගේ මූලිකත්වයෙන් කොළඹ නෙළුම් පොකුණ රංග ශාලාවේදී පැවැත්වුණි. ඊයේ(18) පැවැති මෙම උත්සවයේදී ත්‍රිවිද හමුදාව පොලීසිය සහ සිවිල් ආරක්ෂක දෙපාර්තමේන්තුවේ රණවිරුවන් වෙනුවෙන් ප්‍රදානයන් රැසක් සිදු කෙරුණු බව ජනාධිපති මාධ්‍ය අංශය සඳහන් කළේය. ඒ අනුව රණවිරුවන් වෙනුවෙන් සම්පූර්ණ නිවාස 100ක්, අළුත්වැඩියා කළ නිවාස 800ක් සහ ඉඩම් කොටස් 84ක් ලබාදී ඇති අතර රණවිරු දරුවන් වෙනුවෙන් සිසු ප්‍රදීප ශිෂ්‍යාධාර 279ක් ලබාදී තිබේ. එම ප්‍රතිලාභ ප්‍රදානය සංකේතවක් කරමින් හිමිකම්පත් ලබාදීම ජනාධිපති මෛත්‍රීපාල සිරිසේන මහතා විසින් සිදු කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=97898", "Category": null, "Parent URL": null}