{"Source": "Adaderana", "Timestamp": "November 26, 2018 07:17 am", "Headline": "එජාපෙ පක්ෂ නායකයින් අරලියගහ මැදුරට කැඳවයි", "News Content": "එක්සත් ජාතික පෙරමුණේ විශේෂ සාකච්ඡාවක් එක්සත් ජාතික පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් පවත්වා තිබේ. ඊයේ(25) රාත්‍රි 7.00ට පමණ ආරම්භ වූ සාකච්ඡාව පැය දෙකකට ආසන්න කාලයක් පැවති බව වාර්තා වෙයි. අරලියගහ මන්දිරයේ පැවති මෙම සාකච්ඡාව සඳහා එක්සත් ජාතික පෙරමුණ නියෝජනය කරන පක්ෂ නියොර්ජිතයින් එක්ව සිටි බව සඳහන්ය. මෙහිදී ඉදිරි සතියේ පාර්ලිමේන්තු කටයුතු සහ දේශපාලන කටයුතු සම්බන්ධයෙන් සාකච්ඡා කර තිබේ. මේ අතර ගාල්ල ප්‍රදේශයේ පැවති උත්සවයකට එක්වෙමින් පාර්ලිමේන්තු මන්ත්‍රී විජේපාල හෙට්ටිආරච්චි මහතා සඳහන් කළේ එළඹෙන පාර්ලිමේන්තු දිනයේදී බහුතරය පෙන්වීමට එක්සත් ජාතික පෙරමුණ සූදානම් බවයි .", "URL": "https://sinhala.adaderana.lk/news.php?nid=99789", "Category": null, "Parent URL": null}