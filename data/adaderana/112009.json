{"Source": "Adaderana", "Timestamp": "June 15, 2019 09:19 am", "Headline": "ජනපති ට්‍රම්ප්ගේ 73වැනි උපන්දිනය", "News Content": "අමෙරිකානු ජනාධිපතිවරයාගේඋපන්දිනය ඊයේ (14) දිනට යෙදී තිබුණි. එහිදී ජනාධිපතිවරයා වෙත අපූරු ආකාරයකින් සුබපැතුම් එක්කරන ආකාරය විදෙස් මාධ්‍ය වාර්තා කර තිබුණි. ජනාධිපති ඩොනල්ඩ් ට්‍රම්ප්ගේ 73වැනි උපන්දිනය පසුගියදාට යෙදී තිබුණි. ඒ වෙනුවෙන් ධවල මන්දිරයේ රෝස් ගාඩ්න්හි පැවැති මාධ්‍ය හමුවක් අතරතුරදී ජනාධිපතිවරයාගේ උපන්දිනය වෙනුවෙන් සුබපැතුම් එක්කෙරුණේ මෙලෙසයි. කෙසේ වෙතත් සුබපැතුම් අවසානයේ පිරිස අමතමින් ජනාධිපතිවරයා ඩිමොක්‍රොටික් පක්ෂය ගෙනා සෞඛ්‍ය ආරක්ෂණ පනතක් සම්බන්ධයෙන් විශේෂ ප්‍රකාශයක් නිකුත් කළේය. එහිදී අදාළ පනත විවේචනය කළ ජනාධිපති ට්‍රම්ප් වැඩිදුරටත් පැවසුවේ එමගින් අමෙරිකානු වෘත්තිකයන් මත වැඩි බදු බරක් පැටවෙනු ඇති බවයි. ඉන් දැනට අමෙරිකානුවන් වෙත පිරිනමා ඇති පෞද්ගලික සෞඛ්‍ය රක්ෂණාවරණයද අහිමිවනු ඇතැයි ඔහු පවසයි. අමෙරිකාවේ මීළග ජනාධිපතිවරණය 2020 වසරේදී පැවැත්වීමට නියමිතයි.", "URL": "https://sinhala.adaderana.lk/news.php?nid=112009", "Category": null, "Parent URL": null}