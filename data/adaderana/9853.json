{"Source": "Adaderana", "Timestamp": "July 26, 2010 05:05 pm", "Headline": "ඉර හඳ යටට ජාත්‍යන්තර සම්මානයක් ", "News Content": "බෙනට් රත්නායක මහතාගේ සිනමා නිර්මාණයක් වන\"ඉර හඳ යට\" චිත්‍රපටයට අන්තර්ජාතික සිනමා උළෙලක දී සම්මානයට පාත්‍ර වී තිබේ. 2010 ලොස් ඇන්ජලීස් අන්තර් ජාතික සිනමා උළෙලේ වෘතාන්ත චිත්‍රපට සඳහා වූ තරගකාරි අංශය නියෝජනය කරමින් ‍ජූරියේ විශේෂ ගෞරව සම්මානය එම චිත්‍රපටයට හිමි වී ඇති බව සඳහන්ය. උතුරු නැගෙනහිර ත්‍රස්තවාදී අරගල පැවති සමයේ කතාවක් පසුබිම්කර ගත් \"ඉර හඳ යට\"චිත්‍රපටය මීට පෙර 23 වන සිංගප්පූරු අන්තර්ජාතික සිනමා උළෙලේ විශේෂ සම්මානයක් සඳහා ද නිර්දේශ විය. අදාළ චිත්‍රපටය ලබන මස කොරියාවේ පැවැත්වෙන\"පියොන්ග් යැන්ග්\"අන්තර්ජාතික සිනමා උළෙල නියෝජනය කිරීමට ද නියමිතය.", "URL": "https://sinhala.adaderana.lk/news.php?nid=9853", "Category": null, "Parent URL": null}