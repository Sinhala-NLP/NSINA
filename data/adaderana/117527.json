{"Source": "Adaderana", "Timestamp": "August 26, 2019 02:59 pm", "Headline": "කළුතර ප්‍රදේශ කිහිපයකට වතුර නෑ", "News Content": "කළුතර කෙත්හේන ජල පවිත්‍රාගාරයෙන් ජලය සැපයෙන ප්‍රදේශ කිහිපයකට මේ වනවිට තාවකාලිකව ජල සැපයුම අත්හිටුවා ඇති බව ජල සම්පාදන හා ජලපවාහන මණ්ඩලය පවසයි. ඒ අනුව පයාගල, පිළිමිනාවත්ත, බෝඹූවල, මග්ගොන, මීරිවෙල, කළුවාමෝදර ,මොරගල්ල, අළුත්ගම, දර්ගා නගරය සහ බෙන්තොට යන ප්‍රදේශවල ජල සැපයීම අත්හිටුවා තිබේ. අදාළ පවිත්‍රාගාරයේ විදුලිය සපයන ට්‍රාන්ස්පෝමරයක සිදුවු හදිසි බිඳ වැටීමක් හේතුවෙන් ජල සැපයීම අඩාල වී ඇති බව එහි ප්‍රකාශිකාවක සඳහන් කළේය. ඒ අනුව අද (26) මධ්‍යම රාත්‍රි 12 දක්වා කාලය තුළ අදාළ ප්‍රදේශවලට ජල සැපයුම අත්හිටුවා ඇති බව එම ප්‍රකාශිකාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=117527", "Category": null, "Parent URL": null}