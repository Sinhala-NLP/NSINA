{"Source": "Adaderana", "Timestamp": "March 12, 2010 11:17 am", "Headline": "රජරට සරසවියේ ගැටුමක්", "News Content": "රජරට විශ්ව විද්‍යාලයේ ව්‍යවහාරික විද්‍යා පීඨයේ සිසුන්‍ දෙපිරිසක් අතර ඇති වූ ගැටුමකින් තුවාල ලැබූ සිසුන් තිදෙනෙකු රෝහල් ගත කර තිබේ. විශ්ව විද්‍යාල පරිශ්‍රය ඉදිරිපිට ඊයේ රාත්‍රීයේ මෙම ගැටුම හට ගෙන ඇති බව වාර්තා වේ. තුවාල ලැබූ එක් සිසුවෙකු මිහින්තලේ රෝහලේ සහ අනෙක් සිසුන් දෙදෙනා අනුරාධපුර ශික්ෂණ රෝහලේත් ප්‍රතිකාර ලබයි. දේශනයකට සහභාගි වෙමින් සිටි දෙවන වසරේ සිසුන් දෙදෙනෙකු අතර ඇති වූ බහින් බස් වීමක් දුර දිග යාමෙන් මෙම ගැටුම හට ගෙන ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=7220", "Category": null, "Parent URL": null}