{"Source": "Adaderana", "Timestamp": "December 9, 2013 10:57 am", "Headline": "අළුබදුන දෙවන ටෙස්ට් තරඟයේ අවසන් දිනය අදයි ", "News Content": "අළුබඳුන ටෙස්ට් ක්‍රිකට් තරඟාවලියේ දෙවන ටෙස්ට් තරඟයේ අවසන් දිනය අදයි. තරඟයේ සිව්වන දිනය නිමාවට පත් වන විට සිය දෙවන ඉනිම සඳහා පහර දෙන එංගලන්ත කණ්ඩායම කඩුලු 6ක් බිඳ වැටී ලකුණු 247 ක් ලබා සිටියි. ඒ අනුව ඔවුන්ට තරඟය ජයටග්‍රහණය කිරිම සඳහා ලකුණු 284 ක් ලබා ගත යුතු අතර ඒ සඳහා ඉතිරිව ඇත්තේ කඩුලු 04 ත් පමණය. මේ තරඟයේ කාසියේ වාසිය දිනා පළමුව පන්දුවට පහර දුන් ඕස්ට්‍රේලියානු කණ්ඩායම කඩුලු 09 ට ලකුණු 570ක් ලබා ගත් අතර එයට පිළිතුරු ලෙස සියලු දෙනා දැවී එංගලන්ත කණ්ඩායමට ලබාගත හැකි වූයේ ලකුණු 172ක් පමණය. ඒ අනුව ලකුණු 398 ක වැඩි ලකුණු ප්‍රමාණයක් සමඟින් සිය දෙවන ඉනිම ආරම්භ කළ ඕස්ට්‍රේලියානු කණ්ඩායම කඩුලු 03ට ලකුණු 132 ක් ලබා සිටිය දී පන්දුවට පහර දීමේ අවස්ථාව එංගලන්ත කණ්ඩායමට ලබා දෙන ලදී.", "URL": "https://sinhala.adaderana.lk/news.php?nid=39440", "Category": null, "Parent URL": null}