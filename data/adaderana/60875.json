{"Source": "Adaderana", "Timestamp": "June 7, 2016 03:35 pm", "Headline": "අනියම්-ආදේශක සේවකයින් ස්ථිර කරන්න", "News Content": "දුම්රිය දෙපාර්තමේන්තුව තුළ සේවය කරන අනියම් සහ ආදේශක සේවකයින් ස්ථිර කිරීමට කටයුතු කරන ලෙස සමස්ත ලංකා දුම්රිය සේවකයින්ගේ පොදු සේවක සංගමය පවසයි.එහි ප්‍රධාන ලේකම් එස්.පී.විතානගේ මහතා පැවසුවේ මේ වන විට අනියම් සහ අදේශක සේවකයින් 2000කට ආසන්න පිරිසක් දුම්රිය දෙපාර්තමේන්තුවේ විවිධ අංශවල සේවය කරමින් සිටින බවයි.දුම්රිය සේවය පවත්වාගෙන යාම සඳහා ශ්‍රම දායකත්වයක් සපයන ඔවුන් සියලු දෙනා මේ වන විට සේවයේ ස්ථීරත්වය ලැබීමට සුදුසුකම් සපුරා ඇති බව ඔහු පවසයි.රැකියාවේ ස්ථීරත්වයක් නොමැතිවීම හේතුවෙන් එම සේවකයින් අපහසුතාවයට මෙන්ම අසාධාරණයට ලක්ව ඇති බව එස්.පී.විතානගේ මහතා පෙන්වා දෙයි. මේ හේතුවෙන් අදාළ කරුණ සම්බන්ධයෙන් අවධානය යොමුකර අනියම් හෝ අදේශක සේවකයින් ලෙස බඳවාගෙන මේ වන විට සුදුසුකම් සපුරා ඇති සියලුම සේවකයින් ස්ථීර කිරීමට කටයුතු කරන ලෙස ඔහු ඉල්ලා සිටියි.", "URL": "https://sinhala.adaderana.lk/news.php?nid=60875", "Category": null, "Parent URL": null}