{"Source": "Adaderana", "Timestamp": "May 14, 2013 08:31 am", "Headline": "මත්තල කාර්ය සාධනය හොයන්න කමිටුවක්", "News Content": "මත්තල ගුවන්තොටුපළේ කාර්ය සාධනය පිළිබඳ සොයා බැලීම සඳහා කමිටුවක් පත් කර තිබේ. සිවිල් ගුවන් සේවා අමාත්‍ය ප්‍රියංකර ජයරත්න මහතා විසින් අදාළ කමිටුව පත් කර ඇති බව සඳහන්ය. සිවිල් ගුවන් අමාත්‍යාංශයේ ලේකම් වෛද්‍ය රවින්ද්‍ර රුබේරූ මහතාගේ සභාපතීත්වයෙන් යුත් මෙම කමිටුව සඳහා සාමාජිකයින් පස් දෙනෙකු ඇතුළත්ය. මෙමගින් ගුවන්තොටුපළේ දෙවන අදියරේ ඉදිකිරීම් කටයුතුවලදී ප්‍රමුඛතාව ලබාදිය යුතු ක්ෂේත්‍රයන් හඳුනා ගැනීමටත් පවතින තත්ත්වය වඩාත් කාර්යක්ෂම කිරීම සඳහාත් අවශ්‍ය වන යටිතල පහසුකම් පිළිබඳව හඳුනා ගැනීමටත් නියමිතය.", "URL": "https://sinhala.adaderana.lk/news.php?nid=34068", "Category": null, "Parent URL": null}