{"Source": "Adaderana", "Timestamp": "January 11, 2016 09:07 am", "Headline": "ගිලුණු තරුණයා ගොඩගන්න ඇවිත් මරණ දෙකයි", "News Content": "ගාලු මුවදොර මුහුදු තීරයේ දිය දියේ ගිලීමෙන් දෙදෙනෙකු ජීවිතක්ෂයට පත්ව තිබේ. මෙම මුහුදු තීරයේ දිය නාමින් සිටි තරුණයින් දෙදෙනෙකුගෙන් එක් අයෙකු දියේ ගිලී අතුරුදන්ව සිටි බව පොලිසිය පවසයි.මෙසේ දියේ ගිලි අතුරුදන්ව ඇත්තේ මාලිගාවත්ත ප්‍රදේශයේ පදිංචිව සිටි 16 හැවිරිදි තරුණයෙකු වන අතර නාවික හමුදාව සහ පොලිසිය එක්ව අතුරුදන්වූ තරුණයා සෙවිමේ මෙහෙයුම් ආරම්භ කර තිබේ.මේ අතර අතුරුදන්වූ තරුණයා සෙවීම සඳහා එම ස්ථානයට පැමිණි තවත් පුද්ගලයෙකු දියේ ගිලි මියගොස් තිබේ.අතුරුදන්වු තරුණයා සෙවිම සදහා එම ස්ථානයට පැමිණි මෙම පුද්ගලයා මුහුදේ ගිලීම හේතුවෙන් අසාධ්‍යව කොළඹ ජාතික රෝහලට ඇතුළත් කිරීමෙන් පසු මියගොස් ඇති බව ‍පොලිසිය පවසයි.මියගොස් ඇත්තේ 34 හැවිරිදි මාලිගාවත්ත ප්‍රදේශයේම පදිංචිව සිටි පුද්ගලයෙකි.මේ සම්බන්ධයෙන් කොටුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56278", "Category": null, "Parent URL": null}