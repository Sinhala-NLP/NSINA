{"Source": "Adaderana", "Timestamp": "March 14, 2017 08:06 am", "Headline": "බිරිඳට පහර දෙන්න යද්දී අසල්වැසියන්ගේ පහරින් අයෙක් එලොව ගිහින් ", "News Content": "ඊයේ (13) කිරිඇල්ල පොලිස් වසමට අයත් පහලගම ප්‍රදේශයේ පුද්ගලයෙකු තම බිරිඳට අපරාධයක් කිරීමේ අදහසින් උල්පිහියක් හා ඇසිට් රැගෙන පහර දීමට උත්සාහ කිරීමේදී අසල්වාසීන් පිරිසක් එක්වී එම පුද්ගලයාට සිදුකළ පහර දීමකදී ඔහු මිය ගොස් ඇති බව වාර්තාවේ.මිය ගොස් ඇත්තේ දම්බුළුවන ,කහවත්ත පදිංචි 24 හැවිරිදි සුමුදු මහේෂ් තිලකරත්න නැමැත්තෙකි.මෘත ශරීරය කිරිඇල්ල රෝහලේ මෘත ශරීරාගාරයේ තැම්පත් කර ඇති අතර අද(14) පශ්චාත් මරණ පරීක්ෂණ සිදුකිරීමට නියමිත බව කිරිඇල්ල පොලීසිය පවසයි .මෙම මරණකරු 2015 වසරේ සිය බිරිඳගේ මවටද පිහියෙන් ඇන ඝාතනය කර සිය බිරිඳටද බරපතල තුවාල සිදුකර ඇති බව වාර්තා වේ.මෙම ඝාතනයට සම්බන්ධ සැකකරුවන් හඳුනාගෙන ඇති අතර කිරිඇල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70853", "Category": null, "Parent URL": null}