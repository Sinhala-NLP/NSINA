{"Source": "Adaderana", "Timestamp": "June 15, 2014 09:16 am", "Headline": "රත්‍රං කැබැල්ලක් සමඟ අයෙක් රේගු දැලේ ", "News Content": "ඉන්දියාවේ බැංග්ලෝර් වෙත රත්‍රං කැබැල්ලක් රැගෙන යාම සඳහා සුදානම්ව සිටි පුද්ගලයෙකු කටුනායක ගුවන්තොටුපොළ රේගු නිලධාරීන් විසින් අත්අඩංගුවට ගෙන තිබේ. ඊයේ(14) පස්වරු 6.45ට පමණ අදාළ පුද්ගලයා ග්‍රෑම් සියයක පමණ රත්‍රං කැබැල්ලක් මුඛය තුළ සඟවාගෙන යාමට උත්සාහ කර ඇති බව රේගුව පැවසුවේය. රන් කැබැල්ලේ වටිනාකම රුපියල් ලක්ෂ 5ක් පමණ වන අතර එය රාජසන්තක කර සැකකරුට රුපියල් 20,000 දඩයක් නියම කර තිබේ. සැකකරු මාවනැල්ල ප්‍ර දේශයේ පදිංචි 49 හැවිරිදි අයෙකු බව රේගුව ප්‍රකාශ කළේය.", "URL": "https://sinhala.adaderana.lk/news.php?nid=43972", "Category": null, "Parent URL": null}