{"Source": "Adaderana", "Timestamp": "April 12, 2015 12:48 pm", "Headline": "පැය 24ට බීමත් රියදුරන් 175ක් මාට්ටු", "News Content": "බීමත් රියදුරන් අත්අඩංගුවට ගැනීම සඳහා පොලිසිය විසින් ආරම්භ කළ විශේෂ මෙහෙයුම යටතේ පැය 24ක් තුළ රියදුරන් 175දෙනෙකු අත්අඩංගුවට ගෙන තිබේ.ඊයේ පෙරවරු 6.00 සිට අද පෙරවරු 6.00 දක්වා කාලය තුළ මෙම බීමත් රියදුරන් අත්අඩංගුවට ගත් බව පොලිස් මුලස්ථානය සඳහන් කළේය.ඒ අතර යතුරුපැදිකරුවන් 91 දෙනෙකු සහ ත්‍රීරෝද රථ රියදුරන් 59 දෙනෙකු වේ.මීට අමතරව මෝටර් රථ රියදුරන් 8 දෙනෙක් ලොරි රථ රියදුරන් 4 දෙනෙකු සහ පුද්ගලික මඟී ප්‍රවාහන බස් රථ රියදුරන් දෙදෙනෙකුද වන බවයි පොලිසිය සඳහන් කළේය.උත්සව සමය හේතුවෙන් දිවයිනේ සියලූ ප්‍රදේශ ආවරණය වන පරිදි බීමත් රියදුරන් අත්අඩංගුවට ගැනීම සඳහා පොලිසිය විසින් පසුගිය 24 වනදා විශේෂ වැඩපිළිවෙළක් ආරම්භ කරන ලදී.", "URL": "https://sinhala.adaderana.lk/news.php?nid=50611", "Category": null, "Parent URL": null}