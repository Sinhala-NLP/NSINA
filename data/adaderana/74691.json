{"Source": "Adaderana", "Timestamp": "June 29, 2017 02:58 pm", "Headline": "  දඩ ගෙවන්න සතියක සහන කාලයක්", "News Content": "තැපැල් සේවක වර්ජනය හේතුවෙන් රථ වාහන වැරදි සම්බන්ධයෙන් දඩ පත්‍රිකා ගෙවීමට සතියක සහන කාලයක් ලබාදීමට තීරණය කර ඇති බව පොලීසිය පවසයි.වර්ජනය හේතුවෙන් මේ දිනවල දඩ පත්‍රිකාවලට අදාළ මුදල් තැපැල් කාර්යාලවලට ගෙවීමේ ගැටළුකාරී තත්ත්වයක් මතුව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි.මේ හේතුවෙන් දඩ පත්‍රිකා ලබාගත හැකි වැරදි සම්බන්ධව නඩු පැවරීම් නඩු පත්‍රිකාවේ සඳහන් දිනයේ සිට සතියක සහන කාලයක් ලබාදීමට තීරණය කර තිබේ.", "URL": "https://sinhala.adaderana.lk/news.php?nid=74691", "Category": null, "Parent URL": null}