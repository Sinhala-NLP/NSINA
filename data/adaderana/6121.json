{"Source": "Adaderana", "Timestamp": "January 19, 2010 11:28 am", "Headline": "වව්නියාවෙන් පුපුරණ ද්‍රව්‍ය තොගයක් හමුවේ ", "News Content": "එල්.ටී.ටී.ඊ සංවිධානය විසින් වෙල්ලමුල්ලිවයික්කාල් ප්‍රදේශයේ වල දමා තිබූ අධි බලැති පුපුරණ ද්‍රව්‍ය ඇතුළු යුධ උපකරණ රැසක් වව්නියාව පොලිස් විශේෂ මෙහෙයුම් ඒකකය මගින් සොයා ගෙන තිබේ. සොයා ගත් යුද උපකරණ අතර විදේශ රටකින් ගෙන්වන ලද වයර් රහිත ඩෙටනේටර් 517 ක් සහ වයර් සහිත ඩෙටනේටර් 253 ක් වූ බව පොලිසිය පවසයි. සී 4 වර්ගයේ අධි බලැති පුපුරණ ද්‍රව්‍ය කිලෝග්‍රෑම් 160 ක් ඇතුළු තවත් යුදඋපකරණ රැසක් එහි දී ආරක්ෂ අංශ සොයා ගෙන තිබෙන අතර වව්නියාව ‍පොලිස් විශේෂ මෙහෙයුම් ඒකකයට ලැබුණු බුද්ධි තොරතුරක් මත මෙම උපකරණ තොගය සෙ‍ාය‍ා ගත් බව වන්නි බටහිර දිසාව භාර නියෝජ්‍ය පොලිස්පතිවරයා පැවසීය.", "URL": "https://sinhala.adaderana.lk/news.php?nid=6121", "Category": null, "Parent URL": null}