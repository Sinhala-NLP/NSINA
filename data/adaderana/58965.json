{"Source": "Adaderana", "Timestamp": "April 5, 2016 01:10 pm", "Headline": "උතුරේ මත්ද්‍රව්‍ය වැහිවහලා", "News Content": "උතුරු පළාත තුළ මත්ද්‍රව්‍ය භාවිතය සහ මත්ද්‍රව්‍ය සංසරණය ඉතා සීඝ්‍රයෙන් ඉහළ ගොස් ඇති බව උතුරු පළාත් සෞඛ්‍ය අමාත්‍ය පී.සත්‍යලිංගම් මහතා පවසයි. සෞඛ්‍ය අමාත්‍යාංශ සංඛ්‍යා ලේඛන මගින් මේ පිළිබඳ මේ පිළිබඳව තොරතුරු අනාවරණය වන බව අමාත්‍යවරයා සඳහන් කළේය. යුද්ධය අවසන් වුව ද ජනතාවගේ ගැටලු නොවිසඳීම හේතුවෙන් උතුරු වැසියන් මුහුණ පා සිටින මානසික පීඩනය මත්ද්‍රව්‍ය භාවිතය ඉහළ යාම කෙරෙහි ප්‍රධාන හේතුවක් වී ඇති බව අමාත්‍යවරයා පෙන්වාදෙන්නේය. ඥාතීන් මියයාම, අතුරුදන්වීම, බලාපොරොත්තු කඩවීම, පවුල් ප්‍රශ්න සහ ආර්ථික ගැටලු ජනතාවගේ මානසික පීඩනය කෙරෙහි මූලික වී ඇති බව අමාත්‍යවරයා සඳහන් කළේය. මත්ද්‍රව්‍ය භාවිතය අවම කිරීම සඳහා සෞඛ්‍ය අමාත්‍යාංශය මගින් විවිධ වැඩසටහන් ක්‍රියාත්මක කළ ද එය සෞඛ්‍ය අමාත්‍යාංශයට පමණක් තනිව සිදුකළ නොහැකි බව පී.සත්‍යලිංගම් මහතා පැවසුවේය.", "URL": "https://sinhala.adaderana.lk/news.php?nid=58965", "Category": null, "Parent URL": null}