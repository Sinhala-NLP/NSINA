{"Source": "Adaderana", "Timestamp": "August 28, 2019 12:01 pm", "Headline": "දුම්රිය අනතුරට 4කගේ වැඩ තහනම්", "News Content": "මරදාන සහ කොළඹ කොටුව දුම්රිය ස්ථාන අතර අද පෙරවුරවේ දුම්රිය දෙකක් මුහුණට මුහුණ ගැටීමෙන් අනතුරක් සිදුවිය. අනතුරින් කිසිවෙකුටත් හානියක් සිදුවූයේ නැහැ. කෙසේවෙතත් ප්‍රධාන මාර්ගයේ දුම්රිය ධාවනයට ඉන් බාධා එල්ල විය. මරදානේ සිට දකුණ කළුතර බලා ධාවනය වූ අංක 741 දරන දුම්රිය සහ කොළඹ කොටුව සිට හලාවත බලා ධාවනය වූ අංක 412 දරන දුම්රිය දෙක අද උදැසන 10 ට පමණ මුහුණ ගැටීමෙන් මෙලෙස අනතුරට ලක්විය. ඒ මරදාන සහ කොළඹ කොටුව දුම්රිය ස්ථාන අතරදීයි. අනතුර හේතුවෙන් තවකාලිකව දුම්රිය ධාවනයට බාධා එල්ල වුනද ඉන් කිසිවෙකුටත් හානියක් සිදුවූයේ නැහැ. අනතුරට හේතුව මරදානේ සිට කළුතර දක්වා ධාවනය වු දුම්රිය සංඥා නොතකා ධාවනය කිරිම බව මුලික පරික්ෂණ වලදි අනාවර්ණය වි තිබේ. එම දුම්රිය ධාවනය කළ රියදුරු, රිය සහයක හා නියාමකවරුන් දේදෙනාගේ වැඩ තවකාලිකව තහනම් කළ බව දුම්රිය සමාණ්‍යාධිකාරි ඩිලන්ත ප්‍රනාන්දු මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=117675", "Category": null, "Parent URL": null}