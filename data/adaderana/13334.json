{"Source": "Adaderana", "Timestamp": "January 7, 2011 01:10 pm", "Headline": "කේ. පී වහාම ඉන්දියාවට බාරදිය යුතුයි -රනිල් ", "News Content": "ආරක්ෂක අංශ භාරයේ සිටින කුමරන් පද්මනාදන් හෙවත් කේ. පී වහාම ඉන්දියාවට බාරදිය යුතු බව විපක්ෂ නායක රනිල් වික්‍රමසිංහ මහතා පවසයි. මීගමුව ප්‍රදේශයේ ඊයේ(06) පැවති ජනහමුවකට එක්වෙමින් රනිල් වික්‍රමසිංහ මහතා මේ අදහස් පළ කළේය. ජයලත් ජයවර්ධන මහතාට චෝදනා එල්ල කිරීමට පෙර කේ පී ඉන්දියාවට බාරදිය යුතු බව වික්‍රමසිංහ මහතා අවධාරණය කරයි. මේ අතර යුද්ධය අවසන් වී තිබුණ ද ජනතාවට සහන ලබාදීමට රජය කටයුතු කර නොමැති බව මෙම ජනහමුවට එක්වූ සජිත් ප්‍රේමදාස මන්ත්‍රීවරයා චෝදනා කළේය. රටේ ජනතාවගේ ධනස්කන්ධය සහමුලින්ම පාලක පැළැන්තියේ කිහිපදෙනෙකුට සින්නක්කර ඔප්පුවකින් බාරදෙන යුගයක අද ජීවත්වීමට සිදුව ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=13334", "Category": null, "Parent URL": null}