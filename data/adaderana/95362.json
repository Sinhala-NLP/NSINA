{"Source": "Adaderana", "Timestamp": "September 1, 2018 02:08 pm", "Headline": "ළමා සොල්දාදුවන් 75 ක් මියෙන්මාර් හමුදාව නිදහස් කරයි", "News Content": "මියෙන්මාර් හමුදාව විසින් ළමා සොල්දාදුවන් 75 දෙනෙකු නිදහස් කර ඇති බව එක්සත් ජාතීන්ගේ සංවිධානය පවසයි. බාලවයස්කරුවන් බලහත්කාරයෙන් හමුදාවට බඳවා ගැනිම ක්රෙමක් ක්රවමයෙන් අඩු කිරිම මියෙන්මාර් රජයේ ධනාත්මක සංවර්ධනයක් බවයි එම සංවිධානය පෙන්වා දෙයි. මියෙන්මාරයේ විවිධ නගර වල උද්යාදන සහ දුම්රිය ස්ථාන වැනි පොදු ස්ථානවලදී බලහත්කාරයෙන් දරුවන් පැහැරගෙන ගොස් හමුදාව වෙත බඳවාගැනිම සිදු කර ඇති බව සඳහන්ය. නිදහස් කරන ලද ළමා සොල්දාදුවන් පුනුරුත්තාපනය කිරිම සදහා යොමු කිරිමට මියෙන්මාර් රජය පියවර ගෙන ඇති බව විදෙස් වාර්තා සදහන් කළේය.", "URL": "https://sinhala.adaderana.lk/news.php?nid=95362", "Category": null, "Parent URL": null}