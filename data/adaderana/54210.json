{"Source": "Adaderana", "Timestamp": "October 2, 2015 06:48 am", "Headline": "දේශීය යාන්ත්‍රණයකට වයිකෝ විරුද්ධයි", "News Content": "ශ්‍රී ලංකාවේ මානව හිමිකම් කඩවිම සම්බන්ධයෙන් දේශිය යාන්ත්‍රණයක් ක්‍රියාත්මක කිරීම සම්බන්ධයෙන් එකඟ නොවන බව ඉන්දිය එම්.ඩී.එන්.කේ පක්ෂයේ නායක වයිකෝ පවසයි.ඔහු පවසන්නේ ශ්‍රී ලංකාවේ මානව හිමිකම් කඩවිම සම්බන්ධයෙන් අභ්‍යන්තර පරික්ෂණයක් සිදුකිරීමට එක්සත් ජාතීන්ගේ සංවිධානය ඊයේ එකඟ වූ බවයි.මෙය එක්සත් ජාතීන්ගේ සංවිධාන ඉතිහාසයේ අඳුරු දිනයක් ලෙස සැලකිය හැකි බව වයිකෝ කියා සිටියි.අමෙරිකාව විසින් ඉදිරිපත් කර ඇති මානව හිමිකම් යෝජනාවලිය දෙමළ ජනතාව පිළිනොගන්නා බව එම්.ඩී.එන්.කේ පක්ෂයේ නායක වයිකෝ පවසයි.මේ අතර ශ්‍රී ලංකා රජයේ ස්ථාවරය පැහැදිලි කරමින් ජිනිවාහි ශ්‍රී ලංකා නිත්‍ය නියෝජිත රවිනාථ ආරියසිංහ මහතා පවසන්නේ අදාළ යෝජනාවලිය සමග පහසුකම් සපයන්නෙකු ලෙස ශ්‍රී ලංකාව සහභාගිවිම කැපී පෙනෙන කරුණක් බවයි.පසුගියදා ශ්‍රී ලංකාවේ පැවැති ජනාධිපතිවරණයෙන් පසුව රට තුළ මානව හිමිකම් නීතයේ ආධිපත්‍ය, යහපාලනය ස්ථාපිතවෙමින් පවතින බව රවිනාථ ආරියසිංහ මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=54210", "Category": null, "Parent URL": null}