{"Source": "Adaderana", "Timestamp": "December 24, 2015 02:42 pm", "Headline": "සිවාජිලිංගම් විග්නේෂ්වරන්ගේ කමිටුවේ හොඳ දකියි", "News Content": "උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතාගේ ප්‍රධානත්වයෙන් ආරම්භ කළ නව උපදේශන කමිටුව දෙමළ ජාතික සන්ධානයට විරුද්ධව කටයුතු නොකරනු ඇති බව දෙමළ ජාතික සන්ධාන උතුරු පළාත් සභා මන්ත්‍රී එම්.කේ.ශිවාජිලිංගම් මහතා පවසයි.සිවාජිලිංගම් මහතා පැවසුවේ නව උපදේශන කමිටුව උතුරු නැගෙනහිර පළාත්වල ජනතාවගේ ගැටලු වෙනුවෙන් පෙනී සිටිනු ඇති බවයි.අදාළ උපදේශන කමිටුව මගින් උතුරු නැගෙනහිර ජනතාවගේ ඉඩම් ගැටලු, යුද්ධයෙන් අතුරුදන්වූවන්, දේශපාලන සිරකරුවන්, ජනතාව නැවත පදිංචි කිරීම් ආදී ගැටලු සම්බන්ධයෙන් විසඳුම් සෙවීම සිදුකළ යුතු බව ඔහු පවසයි. කෙසේවෙතත් උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතාගේ ප්‍රධානත්වයෙන් ආරම්භ කළ මෙම නව උපදේශක කමිටුව හේතුවෙන් දෙමළ ජාතික සන්ධානය දෙකඩ වීමට පටන්ගෙන ඇති බව ඇතැම් පාර්ශව පවසා තිබේ.", "URL": "https://sinhala.adaderana.lk/news.php?nid=55926", "Category": null, "Parent URL": null}