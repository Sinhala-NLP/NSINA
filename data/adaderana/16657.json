{"Source": "Adaderana", "Timestamp": "June 9, 2011 05:38 pm", "Headline": " එංගලන්තය සමග එක්දිනක් ගැටී සමුගන්නවා", "News Content": "එංගලන්තය සමග පැවැත්වෙන පළමු එක්දින ක්‍රිකට් තරගයෙන් පසුව ක්‍රිකට් ක්‍රීඩාවෙන් සමුගන්නා බව පාර්ලිමේන්තු මන්ත්‍රී සනත් ජයසූරිය මහතා පවසයි. අද කොළඹ පැවති මාධ්‍ය හමුවකට සහභාගී වෙමින් හෙතෙම මේ බව සඳහන් කළ බව අද දෙරණ වාර්තාකරු කියා සිටියි. එංගලන්තය සමග පැවැත්වීමට නියමිත එක්දින සහ 20/20 තරගාවලිය වෙනුවෙන් ශ්‍රී ලංකා කණ්ඩායම නියෝජනය කිරීම සඳහා සනත් ජයසූරිය ගේ නම යෝජනාවී තිබුණු අතර ඒ සඳහා අමාත්‍යවරයාගේ අනුමැතිය ලැබුණි.", "URL": "https://sinhala.adaderana.lk/news.php?nid=16657", "Category": null, "Parent URL": null}