{"Source": "Adaderana", "Timestamp": "September 1, 2018 10:55 am", "Headline": "මිතුරා සමඟ මත්පැන් සාදය මරණයකින් අවසන් වෙයි", "News Content": "දිඹුලාගල, නව මිල්ලන ප්‍රදේශයේදී පුද්ගලයෙකු ආයුධයකින් පහරදී පුද්ගලයෙකු ඝාතනය කර තිබේ. මෙලෙස ඝාතනයට ලක්ව ඇත්තේ එම ප්‍රදේශයේම පදිංචි බී.ජී රත්නසිරි නැමති දෙදරු පියෙකි. ඊයේ (31) රාත්‍රී 11.00 ට පමණ ඝාතනයට ලක්වූ පුද්ගලයා සහ ඔහුගේ මිතුරෙකු මත්පැන් පානය කර තිබේ. අනතුරුව දෙදෙනා අතර බහින් බස්වීමක් සිදුව ඇති අතර මිතුරා විසින් අදාළ පුද්ගලයාට උදළු මිටකින් පහරදී තිබේ. ඝාතනය සිදුකළ පුද්ගලයා යතුරු පැදිය සමඟ අරලගංවිල පොලීසිය විසින් අත්අඩංගුවට ගෙන තිබේ. වැඩ බලන පොලිස් ස්ථානාධිපති පොලිස් පරීක්ෂක ප්‍රදීප් සෙනෙවිරත්න මහතාගේ ප්‍රධානත්වයෙන් විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=95345", "Category": null, "Parent URL": null}