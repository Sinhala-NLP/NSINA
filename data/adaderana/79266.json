{"Source": "Adaderana", "Timestamp": "October 29, 2017 02:08 pm", "Headline": "මුට්ටිය බිඳින්න ඒකාබද්ධය සැරසේ", "News Content": "ආණ්ඩුක්‍රම ව්‍යවස්ථාවේ අතුරු වාර්තාව හෙට (30) පාර්ලිමේන්තුවට ඉදිරිපත් කරන බවත් , එය ඉදිරිපත් කළ විගසම එය පරාජය කිරීමට ඒකාබද්ධ විපක්ෂය සූදානම් බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. හෙට දිනයේ ඉදිරිපත් කරන ආණ්ඩුක්‍රම ව්‍යවස්ථාවේ අතුරු වාර්තාව සිංහල දෙමළ මුස්ලිම් ජනතාවගේ ගෙවල්වලට මුට්ටිය දමා බැලීම සිදු කරන බවත්, ඒකාබද්ධ විපක්ෂය එම මුට්ටිය බිඳිමට සූදානමින් සිටින බවත් මෙය රටට කිසිසේත්ම හිතකර නොවන බවත් ඔහු පැවසීය. හිටපු ජනාධිපති මහින්ද රාජක්ෂ මහතා මෙම වාර්තාව සම්බන්ධයෙන් අවශ්‍ය අවස්ථාවේදී පාර්ලිමේන්තුවේ කරුණු දක්වනු ඇති බව මාධ්‍යවේදීන් නැගු ප්‍රශ්න වලට පිළිතුරු ලබා දෙමින් ඔහු පැවසීය. එක්සත් ජාතික පක්ෂයේ රටට හිතැති පිරිස් හා ශ්‍රී ලංකා නිදහස් පක්ෂයේ රටට හිතැති පිරිස් මෙම වාර්තාවට විරුද්ධව කටයුතු කරනු ඇති බව ඔහු වැඩිදුරටත් පැවසුවේ.", "URL": "https://sinhala.adaderana.lk/news.php?nid=79266", "Category": null, "Parent URL": null}