{"Source": "Adaderana", "Timestamp": "October 28, 2012 04:11 pm", "Headline": "කන්තලේ පිපිරීමකින් 2 ට තුවාල", "News Content": "කන්තලේ, පේරා‍රු ප්‍රදේශයේ යකඩ එක්රැස් කරන ස්ථානයක සිදුවූ පිපිරීමකින් පුද්ගලයින් දෙනෙකු තුවාල ලබා තිබේ. අද (28) පෙරවරු 11.00 ට පමණ මෙම පිපිරීම සිදුව ඇති බව කන්තලේ පොලීසිය සඳහන් කළේය. යකඩයක් කපමින් සිටිය දී මෙම පිපිරීම සිදුව ඇති බව සඳහන්ය. පිපිරීමෙන් තුවාල ලැබූ පුද්ගලයින් දෙදෙනා කන්තලේ මූලික රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා ත්‍රිකුණාමලය රෝහලට ඇතුළත් කර ඇත. මෙම පිපිරීම සම්බන්ධයෙන් පරීක්ෂණ ආරම්භ කර ඇත බව කන්තලේ පොලීසිය සඳහන් කළේය.", "URL": "https://sinhala.adaderana.lk/news.php?nid=28694", "Category": null, "Parent URL": null}