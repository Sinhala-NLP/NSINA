{"Source": "Adaderana", "Timestamp": "August 29, 2019 10:18 pm", "Headline": "ශ්‍රීලනිපය-ගෝඨාභය අතර අවබෝධතා ගිවිසුමක් සඳහා එකඟතාවක්", "News Content": "ශ්‍රී ලංකා නිදහස් පක්ෂය හා පොදු ජන පෙරමුණේ ජනපති අපේක්ෂක ගෝඨාභය රාජපක්ෂ මහතා අතර පැවති නිල සාකච්ඡාවේදී දෙපාර්ශවය අතර අවබෝධතා ගිවිසුමක් සඳහා එකඟතාවක් ඇතිවී ඇත. ශ්‍රී ලංකා නිදහස් පක්ෂය හා ගෝඨාභය රාජපක්ෂ මහතා අතර නිල සාකච්ඡා ආරම්භ විය. ඒ ගෝඨාභය රාජපක්ෂ මහතාගේ නිල නිවසේදීයි. ඒ සඳහා දයාසිරි ජයසේකර, මහින්ද අමරවීර හා ලසන්ත අලගියවන්න යව මහත්වරුන් එක්විය. එහිදී නිදහස් පක්ෂ නියෝජිතයින් ජනාධිපතිවරණයට සහාය පල කිරීමට ගෝඨාභය රාජපක්ෂ මහතා සමඟ අවබෝධතා ගිවිසුමක් සඳහා එකඟ වී ඇත. සන්ධානයක් බිහි කිරීමට ශ්‍රී ලංකා නිදහස් පක්ෂයෙන් ඉදිරිපත් කළ යෝජනා පිළිබඳවද ගෝඨාභය රාජපක්ෂ මහතාගේ අවධානය යොමු වී ඇත. එහිදී ගෝඨාභය රාජපක්ෂ මහතාගෙන් සුබවාදී ප්‍රතිචාරයක් ලැබුණු බව ශ්‍රීලනිපයේ නියෝජිතයින් ප්‍රකාශ කළේය. ඇතැම් කරුණු පිළිබඳ නැවත සාකච්ඡා කළ යුතු බවටද අදහස් හුවමාරු වී ඇත.", "URL": "https://sinhala.adaderana.lk/news.php?nid=117811", "Category": null, "Parent URL": null}