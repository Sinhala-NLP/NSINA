{"Source": "Adaderana", "Timestamp": "May 6, 2014 10:15 am", "Headline": "ගිනි අවියක් සමඟ අයෙක් අතේ මාට්ටු ", "News Content": "මෙරට නිෂ්පාදිත ගිනි අවියක් ළඟ තබාගෙන සිටි පුද්ගලයෙකු මහඔය ප්‍රදේශයේ දී අත්අඩංගුවට ගෙන තිබේ. මහඔය පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු 33 හැවිරිදි බෝගමුයාය ප්‍රදේශයේ පදිංචිකරුවෙකු වන අතර ඔහු අද(06) දෙහිඅත්තකණ්ඩිය මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ සම්බන්ධයෙන් මහඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43002", "Category": null, "Parent URL": null}