{"Source": "Adaderana", "Timestamp": "March 4, 2010 07:53 am", "Headline": "බිරිඳ මැරූ පුද්ගලයාට මරණ දඬුවම් ", "News Content": "ඇලිස් කටුවකින් ඇන තම බිරිඳ මරා දැමූ බවට අධි චෝදනා ලැබ සිටි පුද්ගලයෙකුට උතුරු මැද පළාත් මහාධිකරණය මරණ දඬුවම නියම කර තිබේ. මහාධිකරණ විනිසුරු මේනකා වි‍ෙජ්සුන්දර මෙනවිය අදාළ මරණ දඩුවම ඊයේ නියම කළේ අනුරාධපුර මහාධිකරණය හමුවේ අධිචෝදනා ලැබ සිටි මිහින්තලේ ප්‍රදේශයේ පදිංචි 65 හැවිරිදි පුද්ගලයෙකුටය. මනුෂ්‍ය ඝාතනයක් සිදුකළ බවට විත්තිකරුට එරෙහිව ඉදිරිපත් කර ඇති චො‍්දනා සාධාරණ සැකයකින් තොරව ඔප්පු කිරීමට පැමිණිලි පාර්ශවය සමත් වූ බැවින් විත්තිකරුට මරණ දඩුවම නියම කරන බව එහිදී විනිසුරුවරිය දැනුම් දුන්නේය. 1996 මාර්තු මාසයේ දිනක මිහින්තලේ අශෝකපුර ප්‍රදේශයේදී සිය බිරිඳ මරා දැමූ බවට විත්තිකරුට එරෙහිව අනුරාධපුර මහාධිකරණය හමුවේ අධිචෝදනා ‍ගොනු කර තිබුණි.", "URL": "https://sinhala.adaderana.lk/news.php?nid=7056", "Category": null, "Parent URL": null}