{"Source": "Adaderana", "Timestamp": "December 20, 2018 07:40 am", "Headline": "නව කැබිනට් මණ්ඩලය අද දිවුරුම් දෙයි", "News Content": "නව අමාත්‍ය මණ්ඩලය අද(20) උදෑසන 8.30ට පමණ දිවුරුම් දීමට නියමිතව තිබේ. එක්සත් ජාතික පක්ෂයේ මහ ලේකම් අකිල විරාජ් කාරියවසම් මහතා පැවසුවේ අද ජනාධිපති ලේකම් කර්යාලයෙදි මෙය සිදු වීමට නියමිත බවයි. එමෙන්ම පාර්ලිමේන්තු මන්ත්‍රී දයා ගමගේ මහතා පැවසුවේ ජනාධිපතිවරයා ඉදිරියේ මෙම දිවුරුම්දීම සිදුවනු ඇති බවයි. කැබිනට් අමාත්‍ය ධුර සඳහා අග්‍රාමාත්‍යවරයා විසින් යොමු කරන ලද නම් ජනාධිපතිවරයාගේ අනුමැතිය මත මෙම පත් කිරීම් සිදු කරනු ඇති බව හෙතෙම කියා සිටියේය. අද පෙරවරුවේ කැබිනට් ආමාත්‍යවරු 20 දෙනෙකු පමණ දිවුරුම් දිමට නියමිත අතර කැබිනට් රැස්විම ද අද දිනයේ පැවැත්විමට සැලසුම් කර ඇති බව ද දයා ගමගේ මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=101026", "Category": null, "Parent URL": null}