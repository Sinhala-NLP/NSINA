{"Source": "Adaderana", "Timestamp": "December 31, 2018 01:50 pm", "Headline": "විපක්ෂයට සහ විධායකයට එක්ව කටයුතු කළ හැකියි", "News Content": "පාර්ලිමේන්තුවේ විපක්ෂයට සහ විධායකයට එක්ව කටයුතු කිරීමේ අවස්ථාව උදා වී ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විමල් වීරවංශ මහතා පවසයි. මන්ත්‍රීවරයා පෙන්වා දෙන්නේ එක්සත් ජාතික පක්ෂය තුළ අර්බුද රැසක් නිර්මාණය වී ඇති බවයි. මේ අතර ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා ප්‍රකාශ කළේය සියලුම දේශපාලන පක්ෂ වල බල අරගලයන් පවතින බවයි. කෙසේ වෙතත් එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා ප්‍රකාශ කළේය තම පක්ෂය තුළ අර්බුදකාරී තත්ත්වයක් ගොඩනැංවීමට විපක්ෂය උත්සාහ ගන්නා බවයි.", "URL": "https://sinhala.adaderana.lk/news.php?nid=101583", "Category": null, "Parent URL": null}