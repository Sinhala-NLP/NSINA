{"Source": "Adaderana", "Timestamp": "August 22, 2018 04:44 pm", "Headline": "කාන්තාවක් සමඟ පොර බඳින හොරු-CCTV දර්ශන සහිතයි", "News Content": "කාන්තාවක් සතු මුදල් පසුම්බියක් සොරාගැනීමට පුද්ගලයින් කිහිපදෙනෙක් ගත් උත්සාහයක් අමෙරිකානු පුවත් වාර්තා කර තිබුණි. අදාළ සිදුවීම CCTV කැමරාවලද සඳහන්ව තිබුණි. ආදළ කාන්තාව ATM යන්ත්‍රෙයන් ඇමෙරිකානු ඩොලර් 75000ක මුදලක් ලබාගෙන මාර්ගයට පිවිසීමත් සමඟින් සිදුවීමට සම්බන්ධ සැකකරුවෙක් ඇගේ පසුම්බිය උඳුරාගැනීමට තැත් දරා තිබේ. එහෙත් ඇය දිගින් දිගටම පසුම්බිය අත්නොහැර සටන් කර ඇති අතර ඇගේ සහයට තවත් පුද්ගලයෙක් පැමිණියේය. මේ අවස්ථාවේදී දෙවැනි සැකකරු මෝටර් රථයකින් පැමිණ පළමු සැකකරුට සහය වීමත් සමඟ ගැටුම උඝ්‍ර වු අතර පසුව අදාළ කාන්තාව යට කරමින් මෝටර් රථය ධාවනය කිරීමට ඔවුන් කටයුතු කළේය. සිදුවීමෙන් අදාළ කාන්තාව දැඩි සේ තුවාල ලබා රෝහල්ගතව ප්‍රතිකාර ලබමින් සිටියි. අදාළ සිදුවීම සම්බන්ධයෙන් කළ පරීක්ෂණය අවසානයේදී ඩේවිස් මිචෙල් සහ ට්‍රැවෝන් ජොන්සන් නමැති පුද්ගලයන් දෙදෙනා සහ ඔවුන්ට සහය වූ ෂෙල්බි වයිස් නම් කාන්තාවක්ද අත්අඩංගුවට ගැනීමට පොලිසිය කටයුතු කර තිබේ.", "URL": "https://sinhala.adaderana.lk/news.php?nid=94853", "Category": null, "Parent URL": null}