{"Source": "Adaderana", "Timestamp": "August 17, 2019 05:47 pm", "Headline": "අනුරාධපුර නව ප්‍රාදේශීය කාර්යාලය ජනපති අතින් විවෘත වෙයි", "News Content": "රාජ්‍ය දැව සංස්ථාවේ අඩසියවසක සැමරුමට සමගාමීව ඉදිකරන ලද අනුරාධපුර නව ප්‍රාදේශීය කාර්යාලය විවෘත කිරීම ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පවත්වා ඇත. අද පෙරවරුවේ සමරු ඵලකය නිරාවරණය කරමින් කාර්යාල පරිශ්‍රය ජනාධිපතිවරයා විසින් විවෘත කළ බව ජනාධිපති මාධ්‍ය අංශය සඳහන් කළේය. අනතුරුව ජනාධිපති මෛත්‍රිපාල සිරිසේන මහතා එහි නීරීක්ෂණ චාරිකාවකටද එක් වී ඇත. මෙම අවස්ථාව සනිටුහන් කරමින් අනුරාධපුර නව රාජ්‍ය දැව සංස්ථා ප්‍රාදේශීය කාර්යාල පරිශ්‍රයේ පැලයක් රෝපණය කිරීම ජනාධිපතිවරයා විසින් සිදුකළ බවද ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=116784", "Category": null, "Parent URL": null}