{"Source": "Adaderana", "Timestamp": "March 20, 2012 08:42 am", "Headline": "මෙක්සිකෝවේ පොලිස් නිලධාරීන් 12 දෙනෙකු ඝාතනය කරලා", "News Content": "මෙක්සිකෝවේ පොලිස් නිලධාරීන් 12 දෙනෙකු ඝාතනය කර තිබේ. මත්ද්‍රව්‍ය ජාවාරම්කරුවන් පිරිසක් මෙම ඝාතනය සිදුකර ඇති බව විදෙස් මාධ්‍ය වාර්තා කරයි. ඝාතනය කළ පොලිස් නිලධාරීන් 12 දෙනාගෙන් දසදෙනෙකුගේ හිස ශරීරයෙන් වෙන්කර දමා ඇති බව වාර්තා වේ. මෙක්සිකෝවේ ගුයිරෙරෝ පළාතේ මත්ද්‍රව්‍ය ජාවාරම් පාලනය කිරීමට යොදා සිටි පොලිස් නිලධාරීන් පිරිසක් මෙලෙස ඝාතනයට ලක්ව තිබේ. මෙක්සිකෝවේ විශාල වශයෙන් මත්ද්‍රව්‍ය ජාවාරම ක්‍රියාත්මක වන අතර මෙම තත්ත්වය පාලනය කිරීම සඳහා හමුදාවේ සහ පොලිසියේ 4000 ට අධික පිරිසක් යොදවා ඇති බව වාර්තා වේ. කෙසේවෙතත් 2006 වසරේ සිට මේ දක්වා මත්ද්‍රව්‍ය ජාවාරම් හා සම්බන්ධ ක්‍රියා හේතුවෙන් මෙක්සිකෝවේ පුද්ගලයින් 50,000 ක් පමණ ජිවිතක්ෂයට පත්වී තිබේ.", "URL": "https://sinhala.adaderana.lk/news.php?nid=22910", "Category": null, "Parent URL": null}