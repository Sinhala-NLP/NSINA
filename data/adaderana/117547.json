{"Source": "Adaderana", "Timestamp": "August 26, 2019 08:21 pm", "Headline": "අපේක්ෂකත්වය ගැන ඉක්මන් තීරණයක් නොදුන්නොත් දැවැන්ත විරෝධතාවක්-දිලිප්", "News Content": "එක්සත් ජාතික පක්ෂය ජනාධිපති ධුර අපේක්ෂකත්ව සම්බන්ධයෙන් කඩිනමින් තීරණය දැනුම් දීමට කටයුතු නොකළහොත් කොළඹ දී දැවැන්ත විරෝධතාවක් සංවිධානය කිරීමට කටයුතු කරන බව රාජ්‍ය අමාත්‍ය දිලිප් වෙදආරච්චි මහතා පවසයි. ජනතාව සමඟ එක්ව විරෝධතා ක්‍රියාමාර්ග වලට යොමු වී හෝ සජිත් ප්‍රේමදාස අමාත්‍යවරයා ජනාධිපති ධුර අපේක්ෂකත්වයට ඉදිරිපත් කිරීමට කටයුතු කරන බවතංගල්ල ප්‍රදේශයේදී මාධ්‍ය වෙත අදහස් දක්වමින් දිලිප් වෙදආරච්චි මහතා පැවසුවේය. මේ අතර එක්සත් ජාතික පෙරමුණේ නායකයින් සහ අග්‍රාමාත්‍ය රනිල් වික්‍රමසිංහ මහතා අතර සාකච්ඡාවක් හෙට පැවැත්වීමට නියමිත බව එක්සත් ජාතික පක්ෂ සභාපති කබීර් හෂිම් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=117547", "Category": null, "Parent URL": null}