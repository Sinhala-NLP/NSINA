{"Source": "Adaderana", "Timestamp": "July 19, 2018 12:40 pm", "Headline": "මට්ටි සොයා ජීවිතය අයඳින ලඳුන්", "News Content": "කලපුවේ පතුල හාරමින් ජීවත් විමට මට්ටි සොයමින් දුක්ඛිත ජිවිතයක් ගත කරන ලඳුන් පිරිසක් පිළිබඳව කල්පිටිය කන්දකුලිය ප්‍රදේශයේදි දැක ගත හැකි විය. ජූනි මාසයේ ආරම්භ වන වරකන් සමය දෙසැම්බර් දක්වා පුත්තලම සිට මන්නාරම හරහා මුහුදු කලාපයට දැඩි ලෙස බලපාන්නේ මුහුදේ රළු විමත් සමඟය. මේ කාලය තුළ ධිවරයින් මුහුදු යාම යම් තරමින් නවතා දමන අතර ඒ හේතුවෙන් බොහෝ පිරිසකට තමන් දෛනිකව උපයා ගත් ආදායම සම්පුර්ණයෙන් අහිමිවී ධිවර රස්සාවෙන් ජීවත් වු පිරිස් වෙනත් විකල්ප රැකියාවන් සොයමින් විවිධ ප්‍රදේශ වෙත යාම සිදුවෙයි. මෙය සෑම වසරකම පවතින තත්ත්වයයි. මේ තත්ත්වය කන්දකුලියේ ධිවර රස්සාවේ නිරතවුවන්ටද පොදුය. මේ නිසාම කන්දකුලියේ ධිවර කාන්තාවන්ට එකම පිහිටට ඇත්තේ ඉච්චන්කාඩු කලපුව පමණකි. ඉච්චන්කාඩු කලපුව වපසරියෙන් හෙක්ටයාර් 25 කට වැඩි විශාල නොමැති පුංචි කලපුවක් වන අතර මෙය කන්දකුලිය ධිවර ගම්මානයේ සිය කන්දකුලිය මෝය දක්වා කිලෝමිටර් දෙකකට වැඩි දුරක් ඇඳී යයි. එසේම මෙහි පළල මිටර් 500 කට ද වැඩි නැත. මේ කලපුවේ මට්ටි සොයමින් ජීවිකාව කරගෙන යන පවුල් ප්‍රමාණය 100 කට ආසන්නය. තම දරුවන් පාසල් වෙත යවා උදෑසනම කලපුවට පැමිනේන ධිවර කාන්තාවන් සවස් වන තුරුම කලපුවේ බැස මට්ටි සොයමින් ජීවත් විම සඳහා දැවැන්ත අරගලයක නිරතව සිටින ආකාරය දුක්මුසුය. පැවති රජයත් දැන් පවතින රජයත් රටේ ජනතාවගේ ආර්ථකය ඉහළ දැමිමට බොහෝ සැලසුම් සකසමින් තිබුණද කන්දකුලියේ මේ මිනිසුන්ගේ ජීවිතය නඟා සිටුවිමට ගත් කිසිදු කටයුත්තක් නොමැති බව සත්‍ය කරුණකි. තම ශරිර සෞඛ්‍ය පවා පැත්තකට දමමින් ආනාරක්ෂිතව ජීවත් විම සඳහා කලපුවේ බැස ගෙන සිදුකරන අරගලය පිළිබඳව ජනතාව සොයා බැලිය යුතුය.", "URL": "https://sinhala.adaderana.lk/news.php?nid=92837", "Category": null, "Parent URL": null}