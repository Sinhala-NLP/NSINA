{"Source": "Adaderana", "Timestamp": "November 12, 2017 11:31 pm", "Headline": "අරක්කු මිල වැඩි කරලා- බියර් මිල අඩු කරලා නෑ- අය වැයෙන් කිව්ව කතා කෝ කියා පාරිභෝගිකයෝ ඇමැතිගෙන් අසති", "News Content": "2018 වසරේ අය වැයට අනුව මධ්‍යසාර වල සැර අනුව මිල තීරණය වූ අතර බියර් මිල අඩු කර අරක්කු මිල වැඩි කිරීමට යෝජනා විය. ඒ අනුව ඊයේ (11) සිට සුපිරි වෙ‍ෙළදසැල් විසින් අරක්කු මිල වැඩි කර ඇති නමුත් බියර් මිල අඩු කර නැති බව පාරිභෝගික අයිතීන් සුරැකීමේ ජාතික ව්‍යාපාරය මාධ්‍ය නිවේදනයක් නිකුත් කරමින් පවසයි.එම මාධ්‍ය නිවේදනයේ වැඩි දුරටත් මෙසේ ද සඳහාන් වෙයි.\"අප රටේ ව්‍යාපාරිකයින් හැමදාම සිදුකරන්නේ කිසියම් භාණ්ඩයක මිල වැඩි කළ සැණින් භාණ්ඩ මිල වැඩි කිරීමත් භාණ්ඩයක මිල අඩු කල විට භාණ්ඩ මිල අඩු නොකිරීමට කටයුතු කිරීමත්ය.එහෙත් අදාල ක්ශේෂ්ත නියාමනයට සිටිනා පාරිභෝගික අධිකාරිය හා සුරාබදු අධිකාරිය ව්‍යාපාරිකයින්ට රිසි සේ පාරිභෝගිකයා ගසා කෑමට ඉඩ දී සුව නින්දේය.\"මීට අමතරව මුදල් ඇමැති තුමන් විසින් ඉදිරිපත් කළ මංගල අයවැය පාරිභෝගිකයින්ට අවමංගල අය වැයක් නොවන ලෙස කටයුතු කරන ලෙසද එම ලිපියෙන් වැඩි දුරටත් ඉල්ලා ඇත.", "URL": "https://sinhala.adaderana.lk/news.php?nid=79801", "Category": null, "Parent URL": null}