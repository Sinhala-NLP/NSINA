{"Source": "Adaderana", "Timestamp": "November 15, 2011 06:04 pm", "Headline": "ත්‍රී රෝද රිය කන්ටේනරයේ ගැටී අයෙක් මරුට", "News Content": "ගම්පොල - නුවරඑළිය ප්‍රධාන මාර්ගයේ පුස්සැල්ලාව ප්‍රදේශයේ සිදු වූ රිය අනතුරකින් පුද්ගලයෙකු මිය ගොස් තිබේ. ත්‍රී රෝද රථයක් කන්ටේනර් රථයක ගැටීමෙන් මෙම අනතුර සිදු වී ඇති බව පොලිසිය පවසයි. සිද්ධියෙන් මිය ගොස් ඇත්තේ ත්‍රී රෝද රථයේ ගමන් ගත් පුද්ගලයෙකු වන අතර ත්‍රී රෝද රථයේ රියදුරු සහ තවත් කාන්තාවක ද සිද්ධියෙන් තුවාල ලබා ඇති බව පොලිසිය සඳහන් කරයි. අද පෙරවරුවේ සිදු වූ මෙම අනතුරට සම්බන්ධ කන්ටේනර් රථයේ රියදුරා අත්අඩංගුවට ගත් බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=20029", "Category": null, "Parent URL": null}