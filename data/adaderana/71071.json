{"Source": "Adaderana", "Timestamp": "March 19, 2017 09:46 am", "Headline": "ගල්බොක්කෙන් මළ සිරුරක් මතුවෙයි", "News Content": "අරණායක ගල්බොක්ක ප්‍රදේශයේ තිබී සැකකටයුතු ලෙස මියගිය කාන්තාවකගේ මළ සිරුරක් සොයාගෙන ඇති බව පොලීසිය පවසයි. අරණායක පොලීසියට ලද තොරතුරක් මත අදාළ මළ සිරුර සොයාගෙන ඇති බව පොලිස් මූලස්ථානය පැවසුවේය. මියගොස් ඇත්තේ අරණායක හොරේවල පදිංචිව සිටි 60 හැවිරිදි කාන්තාවකි. මෘත ශරීරය පිළිබඳ මූලික පරීක්ෂණ සිදුකිරීමෙන් අනතුරුව පශ්චාත් මරණ පරීක්ෂණය සිදුකිරීම සඳහා දේහය කෑගල්ල රෝහලට රැගෙන ගොස් තිබේ. අරණායක පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71071", "Category": null, "Parent URL": null}