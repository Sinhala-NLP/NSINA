{"Source": "Adaderana", "Timestamp": "April 3, 2018 05:11 pm", "Headline": "ත්‍රස්තවාදීන් විසින් ඝාතනය කළ මළ සිරුරු 38 ක් DNAපරීක්ෂණයෙන් පසු නැවතත් සිය රටට", "News Content": "2014 වසරේ අයි.එස් ත්‍රස්තවාදීන් විසින් ඝාතනයට ලක්වූ ඉන්දීය ජාතිකයින්ගේ සිරුරු එරටට ගෙනවිත් තිබේ. විදෙස් වාර්තා සඳහන් කරන්නේ මෙලෙස මියගිය 38 දෙනෙකුගේ සිරුරු මෙලෙස ඉන්දියාවට ගෙනවිත් ඇති බවයි. 2014 වසරේදී ඉරාකයේ මොසුල් නුවරදී පැහැරගැනීමකට ලක්වූ මෙම ඉන්දියානුවන් 38 දෙනා අයි.එස් ත්‍රස්තවාදීන් විසින් පසුව ඝාතනය කරනු ලැබීය. විදෙස් මාධ්‍ය වාර්තා කරන්නේ මෙලෙස ඝාතනයට ලක් වූ පිරිසගේ සිරුරු DNA පරීක්ෂණයකටද භාජනය කල බවයි. ඒ අනූව අයි.එස් ත්‍රස්තවාදීන් විසින් පසුගිය වසරේ ජූලි මාසයේදී මෙම සිරුරු නිදහස් කර ඇති අතර පසුගියදා මියගිය අයගේ සිරුරු ඉන්දියාවට ගෙන ආවේය. ඝාතනයට ලක්වූ පිරිස මොසුල් නුවර කර්මාන්ත ශාලාවක සේවයේ නිරතවී සිටි පිරිසක් බවද ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=86843", "Category": null, "Parent URL": null}