{"Source": "Adaderana", "Timestamp": "February 23, 2013 04:49 pm", "Headline": "වී වගාව නැති නම් කුඹුරුවල මසුන් වගාව", "News Content": "වී වගා කළ නොහැකි කුඹුරු ඉඩම්වල වෙනත් කෙටි කාලීන බෝග වගා කිරීමේ ව්‍යාපෘතියක් ක‍්‍රියාත්මක කිරීමට ගොවිජනසේවා දෙපාර්තමේන්තුව පියවර ගෙන තිබේ. ආහාර සුරක්ෂිතතාවය ඇති කිරීම, වරින්වර වෙළදපොළෙහි ඇති වන එළවළු මිල උච්චාවචන තත්ත්ව වැළැක්වීම සහ පුරන් කුඹුරු ගොඩකිරීමට මිනිසුන් දක්වන නැඹුරුව අඩු කිරිම වැනි ගැටලුවලට විසඳුමක් ලෙස මෙම ව්‍යාපෘතිය කි‍්‍රියාවට නැංවීමට අපේක්ෂිතය. මෙම ව්‍යාපෘතිය යටතේ එළවළු වර්ග, මල් වර්ග, ඉඟුරු, කහ, පලාවර්ග, වැනි කෙටි කාලීන බෝග මෙහිදී වගා කිරීමට නියමිතය. මීට අමතරව මිරිදිය සහ විසිතුරු මත්ස්‍ය කර්මාන්ත මෙම කුඹුරුවල සිදුකිරිමට නියමිත බව ගොවිජනසේවා දෙපාර්තමේන්තුව සඳහන් කළේය. මේ සඳහා අවශ්‍ය චක‍්‍රලේඛ සහ උපදෙස් මේ වන විට නිකුත් කර ඇති බව ගොවිජනසේවා දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=31875", "Category": null, "Parent URL": null}