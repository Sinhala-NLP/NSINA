{"Source": "Adaderana", "Timestamp": "July 3, 2019 10:42 am", "Headline": "පාස්කු ප්‍රහාරය ගැන දේශපාලන නායකත්වයට වගකීමක් ඇත්තේම නැද්ද?", "News Content": "දෙරණ වාද පිටිය දේශපාලන සංවාද වැඩසටහනට එක්වූ දේශපාලන නියෝජිතයින් පාස්කු ඉරු දින ප්‍රහාරය සහ මත්ද්‍රව්‍ය ජාවාරම්කරුවන් මර්ධනය කිරීම සම්බන්ධයෙන් අදහස් පළ කළේය. එහිදී අදහස් දැක්වූ ජනතා විමුක්ති පෙරමුණ පාර්ලිමේන්තු නලින්ද ජයතිස්ස මහතා මේ බව පැවසීය. “ජනාධිපතිවරයා නැවත වතාවක් කියන්න පටන් ගත්තා පාස්කු 21 ප්‍රහාරය මත්කුඩු ජාවාරමත් සමඟ සම්බන්ධයි කියලා. ඒ වගේම 21 ප්‍රහාර සම්බන්ධයෙන් හිටපු ආරක්ෂක ලේකම් සහ පොලිස්පතිවරයා රක්ෂත බන්ධනාගාර ගත කරලා තියනවා. ඒ වගේම ජනාධිපතිවරයා කියනවා ඔහුට මරණ තර්ජන තියනවා කියලා. එතුමාට මරණ තර්ජන තිබෙනවනම් තිබෙන්නේ මම කල්පනා කරන හැටියට මේ මත්කුඩු ජාවාරම මැඩලීම සඳහා එතුමා කරන ක්‍රියාමාර්ග නිසා වෙන්නට ඕනේ. දැන් අපේ රටේ මත්කුඩු ජාවාරම මර්ධනය කරන්නේ කොහොමද? බුද්ධ අංශය විසින් ලබා දෙන තොරතුරු පොලීසිය හෝ හමුදාව හෝ පොලිස් විශේෂ කාර්ය බලකාය කරන වැටලීම් හරහා කරන දෙයින් තමයි. මේ මත්ද්‍රව්‍ය ජාවාරම්කරුවන් අත්අඩංගුවට ගන්නේ. එතකොට එහෙමනම් ජනාධිපතිවරයාට තර්ජනයක් එනවා නම් මේ සම්බන්ධයෙන්. ඒ කියන්නේ ඒ ක්‍රියාවලිය සඳහා බුද්ධි අංශ විතරක් නෙමෙයි. පොලීසිය හමුදාව විතරක් නෙමෙයි. පොලිස් විශේෂ කාර්ය බළකාය විතරක් නෙමෙයි. දේශපාලන නායකත්වයත් ඒකට වැදගත් වෙලා තියනවා. ඒකනේ එතුමට තර්ජන එන්නේ. නැත්නම් පොලිස්පතිට හෝ පොලිස් විශේෂ කාර්ය බළකාය ප්‍රධානියාට හෝ තර්ජනය එන්නේ. දැන් ඔය ලොජික් එකම ඇප්ලයි කළ හොත් 21 ප්‍රහාරයට. බුද්ධි අංශ විසින් ලබා දුන්න තොරතුරු පොලීසිය හෝ පොලිස් විශේෂ කාර්ය බළකාය හෝ හමුදාව විසින් මෙහෙයුම කරනවාට අමතරව. එතන දේශපාලන නායකත්වයට වගකීමක් නැද්ද? මාස දෙකක් ඇතුළත තියරිය සම්පුර්ණයෙන් කනපිට ගැහෙන්න බෑනේ. කුඩු මර්දනයේදී දේශපාලන නායකත්වය වැදගත් නම්. මේ රටේ මහජනතාවගේ ආරක්ෂාව සම්බන්ධ කාරනයේදී එය නිලධාරීන් මත පමණක් රදා පවතින දෙයක්ද? ඒයට දේශපාලන නායකත්වයේ වගකීමක් ඇත්තේම නැද්ද? ඒ නිසා මම හිතන්නේ අපට වැදගත් වන දේ තමයි මේ රටේ ජනතාවගේ ආරක්ෂාව වෙනුවෙන් ආණ්ඩුව ගත්ත ක්‍රියාමාර්ගය මොකක්ද? මේකට ඝාතනයේ කොටස් කාරයෝ දෙගොල්ලක් ඉන්වා. එකක් තමයි බෝම්බ පුපුරවාගත් අය. ඒ වගේම අනිත්පැත්තෙන් මේ ප්‍රහාර ගැන තොරතුරු ලැබිලා තිබියදීත් මේ ප්‍රහාරය නවතා ගන්න අසමත් වූ අය. ඒ නිසා මේ කාටවත් ගැලවෙන්න දෙන්න බෑ. මහජන ආරක්ෂාව කියන එක අපේ රටේ අංක එක.“", "URL": "https://sinhala.adaderana.lk/news.php?nid=113256", "Category": null, "Parent URL": null}