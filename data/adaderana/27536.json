{"Source": "Adaderana", "Timestamp": "September 18, 2012 11:38 pm", "Headline": "අජන්තගේ වාර්තාව සමඟ ලංකාවට ජය", "News Content": "20/20 ලෝක කුසලාන තරගාවලියේ පළමු තරගයේ ලකුණු 82 ක ජයග්‍රහණයක් ලබාගැනීමට ශ්‍රී ලංකා කණ්ඩායම සමත් වී තිබේ. එහිදී ලකුණු 8 ට කඩුලු 6 ක් දවා ගනිමින් 20/20 තරගාවලියක හොඳම පන්දු යැවීමට හිමිකම් කීමට අජන්ත මෙන්ඩිස් සමත්විය. හම්බන්තොට-සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේ දී පැවති මෙම තරගයේ කාසියේ වාසිය දිනූ සිම්බාබ්වේ කණ්ඩායම පළමුවෙන් පන්දුවට පහරදීමේ අවස්ථාව ශ්‍රී ලංකාවට ලබාදිණි. එහිදී කඩුලු 4 ක් දැවී ලකුණු 182 ක් රැස් කිරීමට ශ්‍රී ලංකා කණ්ඩායම හැකිවිය. පිළිතුරු ඉණිම ක්‍රීඩා කළ සිම්බාබ්වේ කණ්ඩායමට සියලු දෙනා දැවී රැස්කර ගත හැකි වූයේ ලකුණු 100 ක් පමණයි. ඒ අනුව 20/20 තරගාවලියේ පළමු තරගයේ ජයග්‍රහණයට හිමිකම් කීමට ශ්‍රී ලංකා කණ්ඩායම සමත් විය.", "URL": "https://sinhala.adaderana.lk/news.php?nid=27536", "Category": null, "Parent URL": null}