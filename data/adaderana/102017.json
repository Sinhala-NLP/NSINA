{"Source": "Adaderana", "Timestamp": "January 8, 2019 06:55 pm", "Headline": "හමුදා ට්‍රක් රථයක් හා ත්‍රී රෝද රථයක් ගැටී ජීවිත 3ක් අහිමි වෙයි", "News Content": "කිලිනොච්චිය,පලෙයි ප්‍රදේශයේදී අද(08) සවස සිදුවු රිය අනතුරකින් තිදෙනෙකු ජිවිතක්ෂයට පත්ව ඇති බව පලෙයි පොලීසිය පවසයි. පොලිසිය පැවසූවේ යුද හමුදා ට්‍රක් රථයක් හා ත්‍රී රෝද රථයක් එකිනෙක ගැටීමෙන් අනතුර සිදුව ඇති බවයි. අනතුරින් ත්‍රීරෝද රථයේ ගමන් ගත් තිදෙනෙකු ජිවිතක්ෂයට පත්ව ඇති බවද පොලීසිය පැවසීය. පොලීසිය පැවසූවේ අදාළ පුද්ගලයින් අනතුර සිදුවු ස්ථානයේදීම ජිවිතක්ෂයට පත්ව ඇති බවයි. සිද්ධිය සම්බන්ධයෙන් පලෙයි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102017", "Category": null, "Parent URL": null}