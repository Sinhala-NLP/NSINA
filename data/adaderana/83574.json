{"Source": "Adaderana", "Timestamp": "January 26, 2018 05:30 pm", "Headline": "කඹුරුපිටියේ මධූෂ්ට අධිකරණයෙන් ලිඛිත ප්‍රකාශනයක් ", "News Content": "සන්නද්ධ ක්‍රියාකාරකම්වලට සම්බන්ධ විවෘත වරෙන්තුකරුවෙකු වන මධුෂ් ලක්ෂිත නොහොත් කඹුරුපිටියේ මධූෂ් යන අයට අධිකරණයේ පෙනී සිටින ලෙස දන්වා මාතර මහේස්ත්‍රාත් අධිකරණය විසින් ලිඛිත ප්‍රකාශනයක් ප්‍රසිද්ධ කර තිබේ. 2006 වසරේ පුද්ගල ඝාතනයක් සම්බන්ධයෙන් කඹුරුපිටිය පොලිසිය මගින් මාතර මහේස්ත්‍රාත් අධිකරණය හමුවේ ගොණු කරන ලද නඩුවකට අදාළව පසුගිය 16 වනදා අධිකරණය හමුවේ පෙනී සිටින ලෙස දන්වා සැකකාර මධූෂ් යන අයට අධිකරණය විසින් ලිඛිත ප්‍රකාශනයක් නිකුත් කර තිබිණි. එම ප්‍රකාශනය විද්‍යුත් සහ මුද්‍රිත මාධ්‍ය මගින් ජනතාව වෙත ප්‍රසිද්ධ කිරිම සදහා මාර්තු මස 27 වන දින දක්වා දීර්ඝ කර ඇති බවයි පොලිස් මූලස්ථානය සදහන් කළේය. ඒ අනුව මෙම ප්‍රකාශනය ප්‍රසිද්ධ කළ දින සිට දින 30කට නොඅඩු කාලයකදී සැකකරු නියමිත ස්ථානයක පෙනී සිටි යුතු අතර ඒසේ නොවුනහොත් ඔහුට අයත් චංචල හා නිශ්චල දේපල තහනම් කිරිමට කටයුතු කරනු ඇති බව සඳහන්ය.", "URL": "https://sinhala.adaderana.lk/news.php?nid=83574", "Category": null, "Parent URL": null}