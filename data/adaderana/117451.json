{"Source": "Adaderana", "Timestamp": "August 25, 2019 06:14 pm", "Headline": "උඩප්පුවේ පියා පුතුන් සමඟ දිවි නසාගත් හේතුව හෙළි වේ", "News Content": "පුත්තලම උඩප්පුව පල්ලිවාසල්පාඩුව ප්‍රදේශයේ දී පියෙකු සිය දරුවන් දෙදෙනාට වස පානය කිරීමට සලස්වා සියදිවි හානිකරගෙන තිබේ. පොලීසිය සදහන් කළේ අද (25) උදෑසන සිය නිවසේ දී දරුවන් දෙදෙනාට වස පානය කිරීමට සලස්වා ඇති පියා නිවසේ කාමරයක් තුළ ගෙළවැළලාගෙන මියගොස් ඇති බවයි. බරපතල තත්ත්වයේ පසු වු දරුවන් දෙදෙනා පුත්තලම රෝහලට ඇතුළත් කිරීමෙන් අනතුරුව මියගොස් ඇත. මියගිය පියා 31 හැවිරිදි පුද්ගලයෙකු වන අතර දරුවන් 09 හැවිරිදි සහ 06 හැවිරිදි වියේ පසු වු පිරිමි ළමුන් දෙදෙනෙකු බව පොලීසිය සදහන් කළේය. මෙම මියයාමට හේතුව පවුල් ආරවුලක් හේතු වී ඇති බව පොලීසිය සිදුකළ මූලික විමර්ශනවලින් අනාවරණය වී තිබේ. අද දෙරන වාර්තාකරු පැවසුවේ සියදිවි නසා ගත් බුද්ගලාගේ බිරිඳගේ අනියම් සම්බන්ධයක් තිබී ඇති අතර ඇය දින කිහිපයකට පෙර නිවසින් පිටවී ගොස් ඇති බවයි. එම හේතුවෙන් දැඩි සිත් වෙදනාවට පත් වු මෙම පුද්ගලයා දරුවන් දෙදෙනාටද වස ලබා දී ඔහුද සිය නිවසේ ගෙල වැව ලා ගෙන මිය ගොස් ඇති බවයි.", "URL": "https://sinhala.adaderana.lk/news.php?nid=117451", "Category": null, "Parent URL": null}