{"Source": "Adaderana", "Timestamp": "October 30, 2015 03:48 pm", "Headline": "හම්බන්තොට රෑට බෙහෙත් දෙන ඔසුසැල් 2ක් වටලයි", "News Content": "හම්බන්තොට ප්‍රදේශයේ රාත්‍රී කාලයේ නීතිවිරෝධි ලෙස පවත්වාගෙන ගිය පෞද්ගලික ඔසුසැල් දෙකක් වැටලීමට ජාතික ඖෂධ නියාමන අධිකාරිය පියවර ගෙන තිබේ.ඖෂධ නියාමන අධිකාරියේ ආහාර නියාමන පරීක්ෂක නිලධාරින් විසින් මෙම වැටලීම සිදු කර ඇති බව වාර්තා වේ.අදාළ ඔසුසැල් පවත්වාගෙන ගිය පුද්ගලයින් අත්අඩංගුවට ගැනීමට ද පියවර ගෙන ඇත.මේ අතර දිවයින පුරා නීතිවිරෝධි ලෙස පවත්වාගෙන යන ඖෂධ ශාලා වැටලීම අඛන්ඩව සිදු කරන බව ජාතික ඖෂධ නියාමන අධිකාරිය සඳහන් කළේය.", "URL": "https://sinhala.adaderana.lk/news.php?nid=54776", "Category": null, "Parent URL": null}