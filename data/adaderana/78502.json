{"Source": "Adaderana", "Timestamp": "October 9, 2017 11:54 am", "Headline": "වවුනියාවේ ගම්මාන දෙකක් ඇනකොට ගනී - වෙළෙඳසල් කීපයකටත් ගහලා", "News Content": "වවුනියාව නොච්චිමොටෙයි ගම්මානයේ තරුණයින් හා වවුනියාව සින්නකුලම ගම්මානයේ තරුණයින් දෙපිරිසක් අතර ඊයේ(08) රාත‍්‍රියේ ගැටුමක් හටගෙන ඇති බව වවුනියාව පොලිසිය පැවැසීය.ගම්මානයන්හි තරුණයින් අතර ගැටුම හට ගැනීමත් සමඟ ප‍්‍රදේශයේ වෙළෙඳසැල් කිහිපයකට හානි කිරීමට ගැටුමට සම්බන්ධ වු තරුණයින් කටයුතු කොට ඇති බව ද පොලිසිය සඳහන් කළේය.නොච්චිමොටෙයි ගම්මානයේ තරුණයින් පිරිසක් සින්නකුලම ගම්මානයේ තරුණයෙකුට පහරදීමේ සිදුවීමක් මුල් කර ගනිමින් මෙම ගැටුම හටගෙන ඇත.ගැටුමට සම්බන්ධ වු පිරිස් නොච්චිමොටෙයි ගම්මානයේ වෙළෙඳසැල් කිහිපයක භාණ්ඩ ගෙන එළියට විසිකොට ඇති අතර වෙළෙඳසැල්වලට පහරදී ඇති බවද පොලිස් පරීක්ෂණයන්ගෙන් අනාවරණය වී ඇත.ගැටුමට සම්බන්ධවු පිරිස් අත්අඩංගුවට ගැනීමට පරීක්ෂණ මෙහෙයව බවද පොලිසිය පැවසීය.", "URL": "https://sinhala.adaderana.lk/news.php?nid=78502", "Category": null, "Parent URL": null}