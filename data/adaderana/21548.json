{"Source": "Adaderana", "Timestamp": "January 21, 2012 08:26 pm", "Headline": "මහනුවරින් කොස්තාපල්වරයෙකුගේ මළ සිරුරක් හමුවෙයි", "News Content": "මහනුවර, වාකරේවත්ත ප්‍රදේශයේ දී අද(21) පොලිස් කොස්තාපල්වරයෙකුගේ මළ සිරුරක් හමුවී තිබේ. ‍ මෙම කොස්තාපල්වරයා මහනුවර පොලිසියට අනුයුක්තව සුළු පැමිණිලි අංශයේ සේවය කරමින් සිට ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. ‍ පසුගිය ජනවාරි මස 19 වන දින මෙම නිලධාරියා පොලිස් ස්ථානයේ සිට නිවස බලා පිටත්ව ගොස් ඇති නමුත් ඔහු නිවස වෙත පැමිණ නොමැති බව පොලිස් මාධ්‍ය ප්‍රකාශකවරයා සඳහන් කළේය. ‍ මරණයට පත් කොස්තාපල්වරයා 40 හැවිරිදි වියෙහි පමණ පසුවන බව ද සඳහන්ය. ‍ සාහසික අන්දමින් මෙම ඝාතනයට සිදුකරන්නට ඇති බවට සැක පළකරන බව ද අජිත් රෝහණ මහතා පැවසීය.", "URL": "https://sinhala.adaderana.lk/news.php?nid=21548", "Category": null, "Parent URL": null}