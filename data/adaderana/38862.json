{"Source": "Adaderana", "Timestamp": "November 15, 2013 03:12 pm", "Headline": "යාපනය පුස්තකාලය අවට දැඩි ආරක්ෂාවක්", "News Content": "යාපනය පුස්තකාලය අවට ප්‍රදේශයේ ආරක්ෂාව තර කර තිබේ. බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා ද්‍රවිඩ ජාතික සන්ධානයේ මන්ත්‍රීන් පිරිසක් සමග අද පස්වරුවේ යාපනය පුස්තකාලයේදී සාකච්ඡාවක් පැවැත්වීමට නියමිතය. යුද්ධය නිසා සිය සැමියන් දරුවන් අතුරුදහන් වූ බව කියමින් යාපනයේ වැසියන් පිරිසක් අද පෙවරුවේ නල්ලූර් කෝවිල ඉදිරිපිටදී උද්ඝෝෂණයක නිරත විය. ඔවුන් අද පස්වරුවේ බ්‍රිතාන්‍යය අග්‍රාමාත්‍යවරයා හා ද්‍රවිඩ ජාතික සන්ධානයේ මන්ත්‍රීන් අතර සාකච්ඡාව පැවැත්වෙන ස්ථානය අසළ ද උද්ඝෝෂණයක් පැවැත්වීමට කටයුතු යොදා ඇති බව වාර්තා වෙයි. මෙවන් වාතාවරණයක් තුළ යාපනය පුස්තකාලය අවට ප්‍රදේශයේ ආරක්ෂාව තර කර ඇති බව අප වාර්තාකරු පවසයි. මේ අතර අද පෙරවරුවේ උද්ඝෝෂණයේ නිරත වූ යාපනයේ වැසියන් දිවයිනට පැමිණ සිටින චැනල් ෆෝ නාලිකාවේ මාධ්‍යවේදීන් කණ්ඩායමේ මාධ්‍යවේදියෙකුට සංදේශයක්ද භාරදී ඇත.", "URL": "https://sinhala.adaderana.lk/news.php?nid=38862", "Category": null, "Parent URL": null}