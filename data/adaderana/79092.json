{"Source": "Adaderana", "Timestamp": "October 24, 2017 04:05 pm", "Headline": "ඝාතකයාට පෝරකය තීන්දුයි!", "News Content": "2010 වර්ෂයේදී කොළඹ හෙට්ටිවීදිය ප්‍රදේශයේ නවාතැන්පොළකදී පුද්ගලයෙකුට පහර දී ඝාතනය කිරීමේ චෝදනාවකට වරදකරු වූ අයෙකුට කොළඹ මහාධිකරණය විසින් මරණ දඩුවම නියම කර තිබේ. මහාධිකරණ විනිසුරු විකුම් කළුආරච්චි මහතා විසින් අදාළ පුද්ගලයාට මරණ දඩුවම නියම කළ බව අද දෙරණ අධිකරණ වාර්තාකරු සඳහන් කළේය. මෙලෙස මරණ දඩුවම නියම වී ඇත්තේ කල්මුණේ ප්‍රදේශයේ පදිංචි 35 හැවිරිදි පුද්ගලයෙකුට යි. ඔහුට එරෙහිව නීතිපතිවරයා විසින් අදාළ නඩුව පවරා තිබුණි.", "URL": "https://sinhala.adaderana.lk/news.php?nid=79092", "Category": null, "Parent URL": null}