{"Source": "Adaderana", "Timestamp": "February 27, 2017 06:27 pm", "Headline": "මහින්දට රවීගෙන් අභියෝගයක්! ", "News Content": "බැඳුම්කර නිකුතුව පිළිබඳ ගැසට් නිවේදනයට ව්‍යාජ ලෙස අත්සන ඇතුළත්කර ඇති බවට චෝදනා එල්ල කරන්නේ නම් ඒ සඳහා අධිකරණ ක්‍රියාමාර්ග ගන්නා ලෙස මුදල් අමාත්‍ය රවී කරුණානායක මහතා හිටපු ජනාධිපති මහින්ද රාජපක්ෂ මහතාට අභියෝග කරයි.අද(27) කොළඹදී පැවැති මාධ්‍ය හමුවකදී මුදල් අමාත්‍යවරයා මේ බව කියා සිටියේයඑහිදී මාධ්‍යවේදීන් නැගූ ප්‍රශ්නවලට පිළිතුරු දෙමින් අමාත්‍යවරයා කියා සිටියේ 2015 වසරේ සිදුවූ බැඳුම්කර නිකුතුවේ යම් ගැටළුවක් ඇත්නම් තම රජය ඒ සඳහා ගෙවීමක් හෝ වගකීමට බැඳී නොමැති බවයි.මේ අතර, මෙම මාධ්‍ය හමුවට එක්වෙමින් මහබැංකු අධිපති ආචාර්ය ඉන්ද්‍රජිත් කුමාරස්වාමි මහතා කියා සිටියේ 2015 දෙසැම්බර් මස මුද්‍රණය කිරීමට නියමිතව තිබූ ගැසට් පත්‍රය 2016 නොවැම්බර් මස දක්වා මුද්‍රණය කිරීමට නොහැකි වීම සාමාන්‍ය කරුණක් බවයි. මීට පෙර අවස්ථාවලදී ද මෙවැනි ප්‍රමාදවීම් සිදුව ඇති බව ද ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=70194", "Category": null, "Parent URL": null}