{"Source": "Adaderana", "Timestamp": "March 28, 2016 03:09 pm", "Headline": "අනතුරින් හිමිනම අපවත්වෙයි", "News Content": "අවිස්සාවේල්ල - කොළඹ ප්‍රධාන මාර්ගයේ පන්නිපිටිය ප්‍රදේශයේදී සිදු වූ රිය අනතුරකින් භික්ෂුන් වහන්සේනමක් අපවත්වී තිබේ.පදික මාරුවක් මතදී අදාළ ස්වාමීන් වහන්සේ මෝටර් රථයක ගැටී ඇති බව පොලිස් මාධ්‍ය ප්‍රකාශක කාර්යාලය පැවසුවේය.අනතුරින් බරපතළ තුවාල ලැබූ භික්ෂුන් වහන්සේ හෝමාගම රෝහලට ඇතුළත් කිරිමේදී අපවත්වී තිබේ.අපවත්වී ඇත්තේ පැලවත්ත ත්‍රිපිටක ධර්මායතනයේ වැඩවිසූ ස්වාමින් වහන්සේ නමක් බව සඳහන්ය.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර මහරගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58684", "Category": null, "Parent URL": null}