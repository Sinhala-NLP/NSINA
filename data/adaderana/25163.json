{"Source": "Adaderana", "Timestamp": "June 19, 2012 04:49 pm", "Headline": "මාලදිවයින් ජාතිකයාගේ මරණය - 7 දෙනෙකුට රටින් පිටවීම තහනම්", "News Content": "කොළඹ තරුපහේ හෝටලයක 18 වන මහලින් වැටී මාලදිවයින් ජාතිකයෙකු මියයාමේ සිදුවීම සම්බන්ධව මාලදිවයින් ජාතිකයන් 6 දෙනෙකුට සහ මැඩගස්කර් ජාතිකයෙකුට රටින් පිටවීම තහනම් කර ඇති බව කොම්පඤ්ඤවීදිය පොලීසිය පවසයි. පසුගිය 14 වනදා මෙලෙස කොළඹ තරුපහේ හෝටලයක 18 වන මහලින් වැටී මාලදිවයින් ජාතිකයෙකු මියගියේය. මෙම සිදුවීම සම්බන්ධව මීට පෙර සැකපිට කාන්තාවන් දෙදෙනෙකු අත්අඩංගුවට ගෙන තිබිණි. මෙම සිදුවීම සම්බන්ධයෙන් කොම්පඤ්ඤවීදිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25163", "Category": null, "Parent URL": null}