{"Source": "Adaderana", "Timestamp": "June 20, 2013 10:19 am", "Headline": "ත්‍රිරෝද රථය ප්‍රපාතයට පෙරළීමෙන් 3ට තුවාලයි", "News Content": "බදුල්ල - පිංඅරාව ප්‍රදේශයේදී ත්‍රිරෝද රථයක් ප්‍රපාතයකට පෙරළීමෙන් පුද්ගලයින් තිදෙනෙකු බරපතල තුවාල ලබා තිබේ. වැල්ලවාය ප්‍රදේශයේ සිට බදුල්ල මහ රෝහල වෙත රෝගියෙකු රැගෙන යමින් සිටියදී අනතුර සිදුව ඇත. අනතුරින් බරපතල තුවාල ලැබූ කාන්තාවක් ඇතුළු පුද්ගලයින් තිදෙනෙකු ප්‍රතිකාර සඳහා බදුල්ල මහ රෝහල වෙත ඇතුළත් කර තිබේ. සිද්ධිය සම්බන්ධයෙන් බදුල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=35085", "Category": null, "Parent URL": null}