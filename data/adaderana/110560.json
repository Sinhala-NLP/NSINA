{"Source": "Adaderana", "Timestamp": "May 24, 2019 08:04 am", "Headline": "කඩවතදී තියුණු ආයුධයකින් පහරදී අයෙක් ඝාතනය කරයි", "News Content": "කඩවත, ඉහල බියන්විල ප්‍රදේශයේ විහාරස්ථානයක් ඉදිරිපිටදි දී තියුණු ආයුධයකින් පහරදී පුද්ගලයෙකු ඝාතනය කර ඇත. ඊයේ (23) සවස මෙම ඝාතනය සිදු කර ඇති බව පොලීසිය සඳහන් කළේය. මත්පැන් පානය කරමින් සිටි පුද්ගලයින් දෙදෙනෙකු අතර ඇති වු බහින් බස් වීමක් දුර දිග යාම හේතුවෙන් ඝාතනය සිදුව ඇති බව පොලීසියට අනාවරණය වී ඇත. මියගිය පුද්ගලයා කඩවත ප්‍රදේශයේ පදිංචිව සිටි 63 හැවිරිදි අයෙකු වන අතර මෘත ශරීරය රාගම රෝහලේ මෘත ශරීරාගාරයේ තැන්පත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=110560", "Category": null, "Parent URL": null}