{"Source": "Adaderana", "Timestamp": "March 27, 2014 07:50 am", "Headline": "වාහක රෝග ව්‍යාප්තවීමේ වර්ධනයක්  ", "News Content": "වාහක රෝග ව්‍යාප්තවීමේ වර්ධනයක් පෙන්නුම් කරන බව සෞඛ්‍ය අමාත්‍යංශය පවසයි. ගෝලිය උණුසුම ඉහළයාමත් සමඟ වාහකයින් වර්ධනය වීම මීට හේතුවී ඇති බව ලෝක සෞඛ්‍ය සංවිධානය පෙන්වා දෙයි. සෑම වසරකම වාහක රෝග හේතුවෙන් පුද්ගලයින් බිලියනයක් පමණ ලෝකය තුළ මිය යන බව වාර්තා වෙයි. ශ්‍රී ලංකාව තුළ මදුරුවන්, මැක්කන් සහ වැලි මැස්සන් වාහක රෝග බෝකරන සතුන් ලෙස මේ වන විට හඳුනාගෙන තිබේ. මෙම වාහකයින් වර්ධනයවීම තුළින් ඉදිරි කාලයේ දී වාහක රෝග වැඩිවීමේ අවදානමක් පවතින බව සෞඛ්‍ය අමාත්‍යංශය පෙන්වා දෙයි. එම නිසා මෙම තත්ත්වය පාලනය කිරීම සඳහා ජනතාව දැනුවත් කිරීමේ විශේෂ වැඩපිළිවෙළක් ආරම්භ කිරීමට තීරණය කර තිබේ. ඒ සඳහා අප්‍රේල් මස 01 වැනිදින කොළඹ දී වාහක රෝග පිළිබඳ විශේෂ සම්මන්ත්‍රණයක් පැවැත්වීමට සැලසුම් කර ඇති බව සෞඛ්‍ය අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=42093", "Category": null, "Parent URL": null}