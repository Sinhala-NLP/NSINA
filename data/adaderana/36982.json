{"Source": "Adaderana", "Timestamp": "August 29, 2013 12:03 pm", "Headline": "පාවුණු කන්ටේනරයේ රබර් කොට්ට - අයිතිය ඉන්දුනීසියාවට?", "News Content": "ගැඹුරු මුහුදේ තිබියදී හමුවී හලාවත - කරුකුපනේ වෙරළට ගෙන එන ලද කන්ටේනර් පෙට්ටියේ තිබී ඇත්තේ ඉන්දුනියානු ආයතනයකට අයත් බවට සැක කළ හැකි රබර් කොට්ට තොගයක් බව හලාවත පොලීසිය පවසයි. අද (29) කරුකුපනේ වෙරළේදී පොලිස් නිලධාරීන්, නාවික හමුදා නිලධාරීන් සහ හලාවත ප්‍රාදේශීය ලේකම් කාර්යාලයේ නිලධාරීන් ඉදිරියේ මෙම කන්ටේනර් පෙට්ටිය විවෘත කර ඇති බව අප වාර්තාකරු පැවසීය. එහි තිබී ඇත්තේ අගල් 06 ක් පමණ ඝනකමකින් යුක්ත අඩි 01 ක් පළල, අඩි 02 ක් පමණ දිග රබර් කොට්ට තොගයකි. එම රබර් කොට්ටවල ඉන්දුනීසියාව යනුවෙන් සඳහන් වීඇත. ඒ අනුව මෙම රබර් කොට්ට තොගය ඉන්දුනීසියාවට අයත් විය හැකි බවට විශ්වාස කරන්නේ යැයි පොලීසිය කියයි. කන්ටේනර් පෙට්ටියේ තිබු සියල්ල පොලිස් ආරක්ෂාව යටතේ හලාවත ප්‍රාදේශීය ලේකම් කාර්යාලයට බාරදී ඇති බවද අප වාර්තාකරු පැවසීය.", "URL": "https://sinhala.adaderana.lk/news.php?nid=36982", "Category": null, "Parent URL": null}