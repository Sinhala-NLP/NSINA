{"Source": "Adaderana", "Timestamp": "August 13, 2012 05:34 pm", "Headline": "රජය ආචාර්යවරුන් නොමග යවනවා", "News Content": "විශ්ව විද්‍යාල ආචාර්යවරුන්ගේ ගැටළු විසදීම සම්බන්ධයෙන් රජය ඉදිරිපත් කළ කරුණු පිළිගත නොහැකි යැයි විශ්ව විද්‍යාල ආචාර්යවරුන්ගේ සමිති සම්මේලනය පවසයි. ආචාර්යවරුන් නොමග යැවීමට රජය කටයුතු කරමින් සිටින බව එහි මාධ්‍ය ප්‍රකාශක ආචාර්ය මහීම් මෙන්ඩිස් මහතා අද දෙරණට කියා සිටියේය. එබැවින් අද පස්වරුවේ රුස්වූ විධායක සභාව ආචාර්යවරුන්ගේ වෘත්තීය ක්‍රියාමාර්ගය තවදුරටත් දැඩි කිරීමට තීරණය කළ බව ඔහු සඳහන් කළේය. ඒ අනුව හෙට දිනයේදී විශ්ව විද්‍යාල කිහිපයක ආචාර්යවරුන් එක්ව නුගේගොඩ සුපිරි වෙ‍ළෙද සංකීර්ණය ඉදිරිපිට විරෝධතා ව්‍යාපාරයක නිරතවීම‍‍ට සැලසුම් කර තිබේ.", "URL": "https://sinhala.adaderana.lk/news.php?nid=26557", "Category": null, "Parent URL": null}