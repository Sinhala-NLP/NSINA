{"Source": "Adaderana", "Timestamp": "August 19, 2011 02:28 pm", "Headline": "ලොකු ලූනු, අර්තාපල්, සුදු ලූනු ආනයන බදු ඉහළට", "News Content": "මෙරටට ආනයනය කෙරෙන ලොකු ලූනු, අර්තාපල් සහ සුදුලූනු සඳහා වන බදු ඉහළ නංවා තිබේ. ලොකු ලූනු කිලෝග්‍රෑමයක් සඳහා රුපියල් 10 ක්, අර්තාපල් කිලෝග්‍රෑමයක් සඳහා රුපියල් 5ක් සහ සුදුළූණු කිලෝග්‍රෑමයක් සඳහා රුපියල් 15 ක් බැගින් බදු ඉහළ නංවා ඇති බව වාර්තා වේ. අද දෙරණ කළ විමසීමක දී අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා එම බදු ඉහළ නැංවීම සනාථ කළේය. දේශීය ‍ගොවීන්ගේ අස්වනු වෙළඳපොළට නිකුත් වෙමින් තිබෙන බැවින් අදාළ නිෂ්පාදනවල මිල ස්ථාවරව පවත්වාගැනීම සඳහා ආනයනික නිෂ්පාදන වෙනුවෙන් මෙම බදු ඉහළ නැංවීම සිදුකර ඇති බව ඔහු පැවසුවේය.", "URL": "https://sinhala.adaderana.lk/news.php?nid=18170", "Category": null, "Parent URL": null}