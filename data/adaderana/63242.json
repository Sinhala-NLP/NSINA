{"Source": "Adaderana", "Timestamp": "August 19, 2016 07:58 pm", "Headline": "කැන්ගරුවන්ට එරෙහි එක්දින ගැටුමට ශ්‍රී ලංකා පිළ නම් කරයි", "News Content": "ඕස්ටේ‍්‍රලියාව සමග පැවැත්වෙන එක්දින ක‍්‍රිකට් තරගාවලියේ පළමු තරග දෙක සඳහා ශ‍්‍රී ලංකා සංචිතය නම් කර තිබේ.එක්දින ක‍්‍රිකට් තරගාවලියේ පළමු තරග දෙක සඳහා තරගවැදීමට ශ්‍රී ලංකා 19න් පහළ ක්‍රිකට් කණ්ඩායම නියෝජනය කරන අවිෂ්ක ප‍්‍රනාන්දු ශ්‍රී ලංකා ක්‍රිකට් සංචිතයට නම් කර තිබේ.එමෙන්ම ලක්ෂාන් සඳකැන් සහ අමිල අපොන්සු යන ක්‍රීඩකයින්ද කණ්ඩායමට නම් කර ඇති සෙසු නව ක‍්‍රීඩකයින් දෙදෙනා වෙයි.ක‍්‍රීඩකයින් 16 දෙනෙකුගෙන් යුත් එම සංචිතයේ ඇන්ජලෝ මැතිව්ස් නායකත්වය දරන අතර උප නායකයා ලෙස කටයුතු කරන්නේ දිනේෂ් චන්දිමාල්ය.කුසල් ජනිත් පෙරේරා, කුසල් මෙන්ඩිස්, තිලකරත්න ඩිල්ෂාන්, ධනංජය ද සිල්වා, මිලින්ද සිරිවර්ධන, ධනුෂ්ක ගුණතිලක, සුරංග ලක්මාල්, තිසර පෙරේරා, දිල්රුවන් පෙරේරා, සීකුගේ ප‍්‍රසන්න, සහ නුවන් ප‍්‍රදීප් ද කණ්ඩායමට ඇතුළත්ය. දෙරට අතර පළමු එක්දින තරගය ලබන ඉරිදා කොළඹ ආර්. පේ‍්‍රමදාස ක‍්‍රීඩාංගණයේදී පැවැත්වීමට නියමිතය.", "URL": "https://sinhala.adaderana.lk/news.php?nid=63242", "Category": null, "Parent URL": null}