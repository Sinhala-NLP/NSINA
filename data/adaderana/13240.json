{"Source": "Adaderana", "Timestamp": "January 3, 2011 01:10 pm", "Headline": "පළාත් පාලන සංශෝධන පනත සම්මත කිරීම කල් දැමිය යුතුයි", "News Content": "පළාත් පාලන ඡන්ද ක්‍රමයට අදාළ නව සංශෝධන පනත සම්මත කිරීම කල් දැමිය යුතු බව එක්සත් ජාතික පක්ෂය පවසයි. විපක්ෂ නායකවරයා සමග අද(03) පැවති සාකච්ඡාවකදී මෙම තීරණයට එළඹි බව එම පක්ෂයේ ප්‍රධාන සංවිධායක පාර්ලිමේන්තු මන්ත්‍රී ජෝන් අමරතුංග මහතා සඳහන් කළේය. අදාළ නව මැතිවරණ සංශෝධන වලට අනුව ඉදිරි පළාත් පාලන මැතිවරණය සිදු‍නොකරන්නේ නම් නව පනත හදිසියේ සම්මත කිරීමේ අවශ්‍යතාවයක් නොමැති බව ඔහු සඳහන් කරයි. ඒ අනුව හෙට(04) පාර්ලිමේන්තුවේදී පළාත් පාලන මැතිවරණ සංශෝධන පනත සම්මත කර ගැනීම කල් දැමීමට අදාළ යෝජනාව ඉදිරිපත් කරන බව ජෝන් අමරතුංග මහතා ප්‍රකාශ කළේය.", "URL": "https://sinhala.adaderana.lk/news.php?nid=13240", "Category": null, "Parent URL": null}