{"Source": "Adaderana", "Timestamp": "June 7, 2018 08:53 am", "Headline": "කාමයෙන් මත් වූ පාපතරයෙක් ආබාධිත කාන්තාව දූෂණය කරලා", "News Content": "තණමල්විල සෙවනගල පොලිස් වසමේ තලපත්ගම ප්‍රදේශයේ පදිංචි තිස් හතර හැවිරිදි ස්නායු ආබාධිත කාන්තාවකට මරණ තර්ජනය කර ඇයව කිහිප වරක් දූෂණය කළ පුද්ගලයකු සෙවනගල පොලීසිය විසින් අත්අඩංගුවට ගෙන තිබේ. අදාළ සැකකරු විසින් වින්දිත කාන්තාව තනිවම නිවසේ සිටින වේලාවක් බලා නිවසට ඇතුළු වී මරණ තර්ජනය කර ඇයව දූෂණය කර ඇති බවට අදාළ කාන්තාව සෙවනගල පොලීසියට පැමිණිලි කර ඇත. සැකකරු තලපත්ගම සෙවනගල ලිපනයේ පදිංචි විසිපස් හැවිරිදි පුද්ගලයකු වන අතර ඔහු ප්‍රදේශයේ කුලී වැඩ කරමින් ජීවත් වූ අයෙකු බව පොලීසිය පවසයි. වින්දිත කාන්තාව වෛද්‍ය පරීක්ෂණයක් සඳහා රෝහල් ගත කර ඇති අතර සැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. සෙවනගල පොලීසිය විසින් සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90486", "Category": null, "Parent URL": null}