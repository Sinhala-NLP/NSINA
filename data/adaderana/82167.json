{"Source": "Adaderana", "Timestamp": "December 28, 2017 07:30 am", "Headline": "වසර 15 කට පසු ජපාන විදේශ කටයුතු ඇමති දිවයිනට එන්න හදයි", "News Content": "නිළ සංචාරයක් සඳහා ජපාන විදේශ කටයුතකු අමාත්‍යවරයා දිවයිනට පැමිණීමට නියමිතව තිබේ. ජපානයේ විදේශ කටයුතු අමාත්‍ය තාරෝ කොනෝ මහතා ලබන පස් වන දින දිවයිනට පැමිණිමට නියමිත බව විදේශ කටයුතු අමාතයංශය සඳහන් කළේය. ජපාන විදේශ අමාත්‍යවරයෙකු මෙරට සංචාරයක නිරත වන්නේ වසර 15කට පසුව වීම විශේෂත්වයක්. සිය සංචාරය තුළදී ජපාන විදේශ කටයුතු අමාත්‍යවරයා ජනාධිපති මෛත‍්‍රීපාල සිරිසේන, අග‍්‍රාමාත්‍ය රනිල් වික‍්‍රමසිංහ ඇතුළු රජයේ ඉහළ පෙලේ නිළධාරීන් සමඟ සාකච්ඡා පැවැත්වීමට නියමිතයි. ජපානය සදහ ශ‍්‍රී ලංකාව ඉතා සමීප දේශපාලනල ආර්ථික, වෙලඳ සහ ආයෝජන සබඳතා පවත්වන අතර ජපානය ශ‍්‍රී ලංකාවේ ප‍්‍රමුඛතම සංවර්ධන සහකරුවෙකු ලෙස කටයුතු කරනු ලබයි.", "URL": "https://sinhala.adaderana.lk/news.php?nid=82167", "Category": null, "Parent URL": null}