{"Source": "Adaderana", "Timestamp": "August 3, 2019 08:25 pm", "Headline": "අම්බලන්ගොඩ වෙඩි තැබීමෙන් වැලිකඩ බන්ධනාගාර පුහුණු පාසලේ ප්‍රධාන ජේලර්වරයා මරුට", "News Content": "අද(03) සවස 6ට පමණ අම්බලන්ගොඩ පොලිස් වසමේ කුලී ගොඩ හන්දියේ දී වෙඩි තැබීමෙන් මිය ගොස් ඇත්තේ වැලිකඩ බන්ධනාගාර පුහුණු පාසලේ ප්‍රධාන ජේලර්වරයා බව පොලීසිය පවසයි. මෙලෙස මිය ගොස් ඇත්තේ සොයිසා මාවත, කුලීගොඩ, අම්බලන්ගොඩ ලිපිනයේ පදිංචි මෙර්ඤ්ඤ තිලිණ රුවන් තිහාර ජයරත්න නැමති වැලිකඩ බන්ධනාගාර පුහුණු පාසලේ ප්‍රධාන ජේලර්වරයාය. අද (03) සවස 6පමණ අම්බලන්ගොඩ, කුලීගොඩ හන්දියේදී මදක් මාදම්පාගම දෙසට වෙන්නට මෙම වෙඩි තැබීම සිදුකර තිබෙන බව අම්බලන්ගොඩ පොලීසියේ ප්‍රකාශකයෙක් සදහන් කළේය. වෙඩි වැදීමෙන් බරපතළ තුවාල ලැබූ එම් ටී රුවන් තිහාර ජයරත්න නැමැති අය බළපිටිය රෝහලට ඇතුලත් කර තිබෙන අතර එහිදී ඔහු මියගොස් තිබේ. දේහය මේ වන විට බළපිටිය මූලික රෝහලේ තැන්පත් කර ඇති බව වාර්තා වෙයි. අම්බලන්ගොඩ මූලස්ථාන පොලීසිය සහ ඇල්පිටිය විශේෂ අපරාධ ස්ථාන විමර්ශණ ඒකකයේ විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=115666", "Category": null, "Parent URL": null}