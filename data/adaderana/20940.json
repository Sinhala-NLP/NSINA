{"Source": "Adaderana", "Timestamp": "December 26, 2011 08:09 am", "Headline": "කොළඹ අවට නගර කිහිපයකට අද වතුර නෑ", "News Content": "අඹතලේ සිට ජලය ගෙන එන ප්‍රධාන නල මාර්ගයේ අලුත්වැඩියා කටයුත්තක් හේතුවෙන් කොළඹ අවට නගර කිහිපයකට අද(26) පස්වරු 5 දක්වා ජල සැපයුම අත්හිටුවන බව ජලසම්පාදන හා ජලපවාහන මණ්ඩලය පවසයි. ඒ අනුව පෑලියගොඩ, වත්තල, මාබෝල, කඳාන, ජා - ඇල, කිරිබත්ගොඩ සහ කඩවත යන ප්‍රදේශවලට අදාළ කාලය තුළ ජල සැපයුම අත්හිටුවීමට සිදු වන බව එම මණ්ඩලය පවසයි. අඹතලේ සිට ජලය ගෙන එන ප්‍රධාන ජල මාර්ගයේ සිදු වූ හදිසි පිපිරීමක් හේතුවෙන් මෙසේ අදාළ ප්‍රදේශවලට ජල සැපයුම අත්හිටුවීමට සිදු වී ඇති අතර කඩිනමින් එය අලුත්වැඩියා කිරීමට පියවර ගෙන ඇති බව ජල සම්පාදන හා ජලපවාහන මණ්ඩලය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=20940", "Category": null, "Parent URL": null}