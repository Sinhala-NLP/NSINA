{"Source": "Adaderana", "Timestamp": "June 16, 2013 04:49 pm", "Headline": "මධ්‍යම හා වයඹ පළාත් සභා විසුරුවයි? - ජනපති විශේෂ සාකච්ඡාවක් කැඳවයි", "News Content": "මධ්‍යම සහ වයඹ පළාත් සභාවල ආණ්ඩු පක්ෂයේ මන්ත්‍රීවරුන් සඳහා ජනාධිපති මහින්ද රාජපක්ෂ මහතා විශේෂ රැස්වීමක් කැඳවා තිබේ. හෙට දිනයේ අරලියගහ මන්දිරයේ දී අදාළ සාකච්ඡා පැවැත්වීමට නියමිත බව රජයේ ආරංචි මාර්ග සඳහන් කළේය. ඒ අනුව ජනාධිපතිවරයා හෙට පෙරවරුවේ මධ්‍යම පළාත් සභාවේ ආණ්ඩු පක්ෂයේ මන්ත්‍රීවරුන් සමඟ සාකච්ඡා කිරීමට නියමිතව තිබේ. පස්වරුවේ වයඹ පළාත් සභා මන්ත්‍රීවරුන් සමඟ සාකච්ඡා කිරීමට සැලසුම් කර ඇති බව රජයේ ආරංචි මාර්ග සඳහන් කළේය. විශේෂයෙන් වයඹ සහ මධ්‍යම පළාත් සභා විසුරුවාහැරීම සම්බන්ධයෙන් මෙහිදි සාකච්ඡා කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=34976", "Category": null, "Parent URL": null}