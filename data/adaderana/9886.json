{"Source": "Adaderana", "Timestamp": "July 28, 2010 02:20 pm", "Headline": "අලුත් පක්ෂ 88 ක් වෙනුවෙන් සම්මුඛ පරීක්ෂණ ළඟදීම", "News Content": "දේශපාලන පක්ෂයක් ලෙස මැතිවරණ කොමසාරිස්වරයා ඉදිරියේ ලියාපදිංචි වීම සඳහා ඉදිරිපත් කර ඇති අයඳුම්පත් මේ වන විට සැලකිල්ලට ගනිමින් පවතින බව මැතිවරණ මහලේකම් කාර්යාලය පවසයි. මැතිවරණ කොමසාරිස්වරයා දිවයිනට පැමිණි පසු මීට අදාළ සම්මුඛ පරීක්ෂණ ආරම්භ කරන බව එහි ප්‍රකාශකයෙක් සඳහන් කළේය.. දේශපාලන පක්ෂයක් ලෙස ලියාපදිංචි වීම සඳහා අයඳුම් කරන ලෙස මැතිවරණය මහලේකම් කාර්යාලය ලබාදී තිබු කාලය පසුගිය ජූනී 30 වැනිදායින් අවසන් විය.. එදින වන විට අයදුම් පත්‍ර 88 ක් ඉදිරිපත්ව තිබු බව වාර්තා වේ.", "URL": "https://sinhala.adaderana.lk/news.php?nid=9886", "Category": null, "Parent URL": null}