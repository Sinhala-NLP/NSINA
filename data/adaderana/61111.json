{"Source": "Adaderana", "Timestamp": "June 15, 2016 10:06 am", "Headline": " දුම්රියට 2ක් බිලි", "News Content": "ගම්පහ ගුවන් පාලම අසළ දුම්රිය හරස් මාර්ගයේදී දුම්රියේ ගැටීමෙන් තරුණයෙකු මියගොස් තිබේ.කොළඹ කොටුව දක්වා ධාවනය වූ දුම්රියේ ගැටීමෙන් ඔහු මියගොස් ඇති බව පොලීසිය පැවසුවේය. මෙලෙස මියගොස් ඇත්තේ ගම්පහ, නැඳුන්ගමුව ප්‍රදේශයේ පදිංචිව සිටි 19 හැවිරිදි තරුණයෙකි.මෘත ශරීරය ගම්පහ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(15) සිදුකිරීමට නියමිතය.මේ අතර රත්මලාන දුම්රිය ස්ථානය ආසන්නයේදී දුම්රියේ ගැටීමෙන් පුද්ගලයෙකු මියගොස් තිබේකොළඹ කොටුව බලා ධාවනය වූ දුම්රියක ගැටීමෙන් ඔහු මෙම අනතුරට ලක්ව ඇති බව පොලීසිය පැවසුවේය.මියගොස් ඇත්තේ රත්මලාන දුම්රියපොළ පාර ප්‍රදේශයේ පදිංචිව සිටි 52 හැවිරිදි පුද්ගලයෙකි.මෘත ශරීරය කළුබෝවිල රෝහලේ මෘත ශරිරාගාරයේ තබා ඇති අතර පහ්චාත් මරණ පරීක්ෂණය අද(15) සිදුකිරීමට නියමිතය.", "URL": "https://sinhala.adaderana.lk/news.php?nid=61111", "Category": null, "Parent URL": null}