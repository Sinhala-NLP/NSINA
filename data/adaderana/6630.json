{"Source": "Adaderana", "Timestamp": "February 11, 2010 07:47 pm", "Headline": "එජාපයට යළිත් අලියා ඕනෑ වෙයි", "News Content": "එක්සත් ජාතික පක්ෂය එළඹෙන පාර්ලිමේන්තු මැතිවරණයේ දී අලියා ලකුණින් තරග කිරීමට තීරණය කළ බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසයි. අද පස්වරුවේ සිරිකොත මන්දිරයේ පැවති එක්සත් ජාතික පක්ෂ කෘත්‍යාධිකාරී මණ්ඩල රැස්වීමේ දී මෙම තීරණය ගෙන තිබේ. වෙනත් ලකුණකින් තරග කිරීම සඳහා විපක්ෂයේ වෙනත් පක්ෂයකින් යෝජනාවක් ඉදිරිපත් වු‍වහොත් ඒ සම්බන්ධයෙන් අවසන් තීරණය ගැනීම සඳහා යළි කෘත්‍යාධිකාරී මණ්ඩලය රැස් විය යුතු බවට ද එහිදී තීරණය වූ බව ගයන්ත කරුණාතිලක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6630", "Category": null, "Parent URL": null}