{"Source": "Adaderana", "Timestamp": "April 1, 2019 08:07 am", "Headline": "පතලේ ඉවුර කඩා වැටි පුද්ගලයෙක් මරුට", "News Content": "අයගම පොලිස් වසමේ ඉන්දොලවත්ත ප්‍රදේශයේ දී පතල් කැනීම් කරමින් සිටි පුද්ගලයෙකු පතලේ ඉවුර කඩා වැටී මිය ගොස් තිබේ. ඊයේ(31) සවස 3.35ට පමණ මෙම අනතුර සිදුව ඇත. මේ සම්බන්ධයෙන් අයගම පොලීසියට ලද තොරතුරක් මත විමර්ශන ආරම්භ කර තිබේ. මෙසේ අනතුරට ලක්ව මිය ගොස් ඇත්තේ වයස අවුරුදු 41 ක් වු සිංහලගොඩ, පහළ කොටස, අයගම යන ලිපිනයේ පදිංචි සෙවනු රාජරත්නම් නැමැත්තෙකි. මෘත ශරීරය මේ වන විට සිද්ධිය වු ස්ථානයේ පොලිස් ආරක්ෂාව යටතේ තබා තිබේ. මහේස්ත්‍රාත් පරීක්ෂණය හා පශ්චාත් මරණ පරීක්ෂණය අද(01) සිදු කිරීමට නියමිතයි. අයගම පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107112", "Category": null, "Parent URL": null}