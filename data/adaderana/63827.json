{"Source": "Adaderana", "Timestamp": "September 5, 2016 04:29 pm", "Headline": "  ප්‍රගති සමාලෝචන සැසිය ජනපති ප්‍රධානත්වයෙන්", "News Content": "මහවැලි සංවර්ධන හා පරිසර අමාත්‍යංශයේ ප්‍රගති සමාලෝචන රැස්වීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(05) පැවැත් වුණි.අද පෙරවරුවේ මහවැලි අධිකාරියේදී එම ප්‍රගති සමාලෝචන රැස්වීම පැවැති බව ජනාධිපති මාධ්‍ය අංශය සඳහන් කළේය.මහවැලි සංවර්ධන හා පරිසර අමාත්‍යාංශය යටතේ පවතින ආයතනවල 2016 මුදල් වර්ෂයට අදළ ප්‍රගතිය එහිදී පරීක්ෂා කර තිබේ.2016 වසර සඳහා අමාත්‍යාංශය වෙත ලබා දෙන ලද සියලු ප්‍රතිපාදන වර්ෂය අවසන්වීමට පෙර නිසි ව්‍යාපෘති සඳහා යොදවන ලෙස එහිදී ජනාධිපතිවරයා විසින් නිලධාරීන්ට උපදෙස් ලබාදී ඇති බව වාර්තා වෙයි.මහවැලි සංවර්ධන හා පරිසර නියෝජ්‍ය අමාත්‍ය අනුරාධ ජයරත්න, අමාත්‍යාංශ ලේකම් උදය ආර්. සෙනෙවිරත්න යන මහත්වරුන් ඇතුළු අමාත්‍යාංශය යටතේ පවතින ආයතනවල සභාපතිවරුන් ඇතුළු නිලධාරීන් පිරිසක් මේ සඳහා එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=63827", "Category": null, "Parent URL": null}