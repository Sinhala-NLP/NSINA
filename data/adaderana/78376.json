{"Source": "Adaderana", "Timestamp": "October 5, 2017 02:43 pm", "Headline": "ධනුෂ්ක ගුණතිලකට තරග 6ක් තහනම් වෙයි", "News Content": "ඉන්දියාව සමඟ පැවති තරගාවලියේ දී විනය විරෝධීව හැසිරීමේ චෝදනා මත ශ්‍රී ලංකා කණ්ඩායමේ තුන් ඉරියව් ක්‍රීඩක ධනුෂ්ක ගුණතිලකට තරග තහනමක් පනවා තිබේ. ශ්‍රී ලංකා ක්‍රිකට් ආයතනය සඳහන් කළේ ක්‍රිකට් ආයතන ව්‍යවස්ථාව සහ වාර්ෂික ක්‍රීඩක ගිවිසුම උල්ලංඝණය කරමින් කටයුතු කිරීම හේතුවෙන් ධනුෂ්ක ගුණතිලක හට ජාත්‍යන්තර තරග 06ක තහනමක් පැනවීමට විධායක කමිටුව තීරණය කළ බවයි. එම තහනමට අමතරව වාර්ෂික ක්‍රීඩක ගිවිසුමෙන් සියයට 20 ක මුදලක් ඔහුගෙන් දඩ ලෙස අයකරගැනීමට ද ක්‍රිකට් ආයතනයේ විධායක කමිටුව තීරණය කර තිබේ. ධනුෂ්ක ගුණතිලකට පැනවූ තරග තහනම සැප්තැම්බර් මස 30 වනදා සිට ක්‍රියාත්මක වන අතර එල්ල වූ චෝදනා සම්බන්ධයෙන් ඔහු වරද පිළිගෙන ඇති බව ද ශ්‍රී ලංකා ක්‍රිකට් ආයතනය සඳහන් කළේය.", "URL": "https://sinhala.adaderana.lk/news.php?nid=78376", "Category": null, "Parent URL": null}