{"Source": "Adaderana", "Timestamp": "July 30, 2016 08:49 am", "Headline": " මනස විකෘති කරන්න පාද යාත්‍රා යනවා", "News Content": "වත්මන් රජය කෙරෙහි පැහැදී, වෙනත් රටවල ආයෝජකයින් ශ්‍රී ලංකාවෙහි ආයෝජනය කිරීමට බලාපොරොත්තුවෙන් සිටින බව සජිත් ප්‍රේමදාස අමාත්‍යවරයා පවසයි.ඔහු පවසන්නේ ශ්‍රී ලංකාව වර්තමානයේ සීඝ්‍ර සංවර්ධනයකට යොමු වී ඇති බවයි. ඉදිරියේදී එමගින් රැකියා බොහොමයක් උත්පාදනයවීමට නියමිත බව ද ඔහු සඳහන් කළේය.ඒකාබද්ධ විපක්ෂය විසින් මෙම සියලු වැඩසටහන් නැවැත්වීමේ උත්සාහයක නිරත වී සිටින බවද සජිත් ප්‍රේමදාස අමාත්‍යවරයා පවසයි.පාද යාත්‍රා යෑම මගින් මෙරටට පැමිණීමට නියමිත ආයෝජකයින්ගේ මනස විකෘති කිරීම ඒකාබද්ධ විපක්ෂයේ අපේක්ෂාව බව අමාත්‍යවරයා පෙන්වා දෙයි.හම්බන්තොට ප්‍රදේශයේ පැවති ජන හමුවකදී සජිත් ප්‍රේමදාස අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=62561", "Category": null, "Parent URL": null}