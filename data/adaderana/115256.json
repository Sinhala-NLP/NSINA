{"Source": "Adaderana", "Timestamp": "July 29, 2019 11:26 am", "Headline": "ආහාර ප්‍රවර්ධන උත්සවයක වෙඩි තැබීමක්-තිදෙනෙක් මරුට", "News Content": "අමෙරිකාවේ කැලිෆෝනියා ප්‍රාන්තයේ පැවති ආහාර ප්‍රවර්ධන උත්සවයකදී සිදු වු වෙඩි තැබීමකින් පුද්ගලයන් තිදෙනෙකු මියගොස් තිබේ. තවත් පුද්ගලයන් 11 දෙනෙකු තුවාල ලබා ඇති බව විදෙස් වාර්තා පැවසුවේය. “ද ගිල්රෝයි ගාලික් ෆෙස්ටිවල්” නැමැති එම උත්සවයට මීට ටික වේලාවකට පෙර වෙඩි තැබීම සිදුව තිබේ. සිද්ධිය සම්බන්ධයෙන් වැඩිදුර තොරතුරු වාර්තා වී නොමැති අතර ගිල්රෝයි පොලිසිය විමර්ශන ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=115256", "Category": null, "Parent URL": null}