{"Source": "Adaderana", "Timestamp": "March 11, 2010 11:14 am", "Headline": "ලාංකීය කාන්තාවකට ජාත්‍යන්තර සම්මානයක්", "News Content": "ශ්‍රී ලංකාවේ ජන්සිලා මජීඩ් ජාත්‍යන්තර දිරිය කාන්තාව සඳහා වන සම්මානයෙන් පිදුම් ලැබ තිබේ. වොෂින්ටනයේ අමෙරිකානු රාජ්‍ය දෙපාර්තමේන්තුවේ දී එරට රාජ්‍ය ලේකම් හිලරි ක්ලින්ටන් මහත්මිය අතින් ඇය මෙම සම්මානය ලබාගෙන ඇති බව සඳහන්ය. මෙම සම්මාන උළෙල ඊයේ පැවති අතර එහිදී ලෝකයේ කාන්තාවන් දස දෙනෙකු ජාත්‍යන්තර දිරිය කාන්තාව සඳහා වන සම්මානයෙන් පිදුම් ලැබීය. ශ්‍රී ලංකාවේ කාන්තා අයිතිවාසිකම් දිනාගැනීම සඳහා දායකත්වය ලබාදීම, සුළු ජාතික කාන්තාවන්ගේ ගැටලුවලට විසඳුම් සෙවීමට මැදිහත්වීම, උතුරු නැගෙනහිර අවතැන් ජනතාව සඳහා සහනාධාර සැපයීමට දායකත්වය ලබාදීම යන කරුණු ශ්‍රී ලංකාවේ ජන්සිල් මජීඩ් මෙම සම්මානය පිදුම් ලැබීමට හේතු සාධක විය. ඇෆ්ගනිස්ථානය, සයිප්‍රසය, ඩොමිනිකන් රාජ්‍යය, කොරියාව, කෙන්යාව, ඉරානය, සිම්බාබ්වේ, සහ සිරියාව යන රටවල් නියෝජනය කරමින් තවත් කාන්තාවන් 9 දෙනෙකු මෙවර මෙම සම්මානයෙන් පිදුම් ලැබීය.", "URL": "https://sinhala.adaderana.lk/news.php?nid=7192", "Category": null, "Parent URL": null}