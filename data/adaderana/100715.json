{"Source": "Adaderana", "Timestamp": "December 13, 2018 07:31 pm", "Headline": "තීන්දුවට ජනපති ගරු කරනු ඇති බවට රනිල් විශ්වාස කරයි", "News Content": "ජනාධිපතිතුමන් විසින් අධිකරණ තීන්දුවට ගරු කරනු ඇති බවට එක්සත් ජාතික පක්ෂ නායක රනිල් වික්‍රමසිංහ මහතා විශ්වාස කරන බව පවසයි. එක්සත් ජාතික පක්ෂ නායක රනිල් වික්‍රමසිංහ මහතා එම සටහන අද(13) සිය ට්විටර් ගිණුමේ සටහන් කර ඇත. එක්සත් ජාතික පක්ෂ නායක රනිල් වික්‍රමසිංහ මහතා විසින් නිකුත් කළ ට්විටර් පනිවිඩය පහතින් දැක්වෙයි. “ජනාධිපතිතුමන් විසින් අධිකරණයේ තීන්දුවට ගරු කරනු ඇතැයි අප විශ්වාස කරනවා. ව්‍යවස්ථාදායකය, විධායකය හා අධිකරණය ප්‍රජාතන්ත්‍රවාදයේ ප්‍රධානතම පදනම් තුන වන අතර පුරවැසියන්ගේ පරමාධිපත්‍ය අයිතිය සහතික කරනු වස් එම ආයතන එකිනෙකා අතර අධීක්ෂණය, විමර්ශනය හා තුළනය වැදගත් වේ. ලංකාවේ මේ මොහොතේ සිදුවෙමින් පවතින්නේ එයයි.“", "URL": "https://sinhala.adaderana.lk/news.php?nid=100715", "Category": null, "Parent URL": null}