{"Source": "Adaderana", "Timestamp": "January 20, 2011 02:04 pm", "Headline": "මහ වැස්සෙන් හානි වූ විදුලි සබඳතා අලුත්වැඩියාව නොමිලේ ", "News Content": "වැසි සහිත කාලගුණ තත්ත්වය හේතුවෙන් හානියට පත් විදුලි සබඳතා නොමිලේ අලුත්වැඩියා කරදීමට විදුලි බල හා බලශක්ති අමාත්‍යාංශය තීරණය කර තිබේ. දිවයිනේ බොහෝ ප්‍රදේශවල ඇතිවූ ජලගැලීම් හේතුවෙන් විදුලි සබඳතා විශාල වශයෙන් හානියට පත්ව ඇති බව විදුලි බල අමාත්‍යාංශය පෙන්වා දෙයි. හානියට පත්වූ නිවාස පිළිබඳව සමීක්ෂණයක් සිදුකරන බවත් අනතුරුව ඒ සඳහා යන වියදම් තක්සේරු කර අලුත් වැඩියා කටයුතු කඩිනම් කිරීමට අදාළ අංශ වෙත උපදෙස් ලබාදී ඇති බවත් විදුලි බල අමාත්‍යාංශය ප්‍රකාශ ක‍රනු ලැබීය. ජලගැලීම් හේතුවෙන් දල වශයෙන් රුපියල් ලක්ෂ 100 ක පමණ අලාභයක් සිදුවී ඇති බව අමාත්‍යාංශය සිදුකළ සමීක්ෂණවලින් හෙළිවී තිබේ. මේ හේතුවෙන් යම් විදුලි බිඳවැටීමක් සිදුව ඇත්නම් ප්‍රදේශයේ විදුලි ඉංජිනේරු කාර්යාල නිලධාරීන් වහාම දැනුවත් කරන ලෙස ද විදුලිබල අමාත්‍යාංශය ඉල්ලීමක් කරයි.", "URL": "https://sinhala.adaderana.lk/news.php?nid=13631", "Category": null, "Parent URL": null}