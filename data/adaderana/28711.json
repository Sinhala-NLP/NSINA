{"Source": "Adaderana", "Timestamp": "October 29, 2012 11:08 am", "Headline": " නවසීලන්ත ශ්‍රී ලංකා 20/20 තරගය හෙට පල්ලේකැලේදී", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පන්දුවාර විස්සයි විස්ස තරගය හෙට (30) පැවැත්වෙයි. පල්ලෙකැලේ ක්‍රීඩාංගණයේදී රාත්‍රී 7.00 ට තරගය ආරම්භ වීමට නියමිතය. ඇන්ජලෝ මැතිව්ස් ශ්‍රී ලංකා කණ්ඩායමේ නායකත්වය දරන අතර නුවන් කුලසේකර මෙම තරගයේ උප නායකයා ලෙස කටයුතු කරයි. මහේල ජයවර්ධන, ලසිත් මාලිංග සහ අජන්ත මෙන්ඩිස් හෙට තරගයට ක්‍රීඩා නොකරන බව වාර්තා වේ. දෙරට අතර එක්දින තරගාවලිය නොවැම්බර් පළවෙනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=28711", "Category": null, "Parent URL": null}