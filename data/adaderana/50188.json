{"Source": "Adaderana", "Timestamp": "March 24, 2015 01:08 pm", "Headline": "ජනතා නැඟිටීමට බියෙන් ජාතික ආණ්ඩු අටවනවා", "News Content": "ජාතික ආණ්ඩුවක් බිහිකිරීමේ කිසිදු වුවමනාවක් රටට නොමැති බව දේශප්‍රේමි භික්ෂු පෙරමුණේ ලේකම් පූජ්‍ය බෙංගමුවේ නාලක හිමි පවසයි.ත්‍රස්තවාදය පරාජය කළ අවස්ථාවේදී එවැනි වුවමනාවක් තිබුණද එවැන්නක් සිදුනොවුණු බව උන්වහන්සේ කියා සිටියේ අද(24) කොළඹ පැවති \"ජාතික බලය\"සංවිධානයේ මාධ්‍ය හමුවකදීය.එබැවින් මෙම හවුලෙන් සිදුවූයේ ජාතිකත්වය මත පදනම්වුණු ශ්‍රීලංකා නිදහස් පක්ෂය නැතිවීයාම බව නාලකහිමියන් පෙන්වා දුන්නේය.ජාතික ගීය එකම භාෂාවකින්,එකම පදවැලකින් ,එකම ස්වර රටාවකින් ගායනා කළ යුතුව ඇති බවත්,මෛත්‍රීපාල සිරිසේන මහතා විසින් එය ද්‍රවිඩ භාෂාවෙන් ගායනා කිරීමට ඉඩදීම ව්‍යවස්ථාවට පටහැණි බවත් උන්වහන්සේ සඳහන් කළේය.ඉන්දියාවේ ජාතික ගීය ගායනා කරනු ලබන්නේ බෙංගාලි භාෂාවෙන් බවත්, භාෂා 60 ගණනක් භාවිතා කරන එරට වෙනත් භාෂාවන්ගෙන් ගායනා කිරීමට කිසිවෙකුත් ඉල්ලා නොසිටින බව නාලක හිමියන් කියා සිටියේය.ටී.එන්.ඒ මේවන විට නිහඬ ප්‍රතිපත්තියක් අනුගමනය කරන බවත්,ඉන්දියාවත් අමෙරිකාවත් එක්ක එකතුවී උගුල් අටවා මේවන විට පැත්තකට වී බලාසිටින බව උන්වහන්සේ අවධාරණය කළේය.'මහින්ද නැති රට අනතුරේ'බැවින් නුගේගොඩ රැළියෙන්, මහනුවර රැළියෙන් ඇතිවූ ජනතා පිබිදීමත්, මහින්ද රාජපක්ෂ මහතා ජනතාව හමුවෙමින් යන ගමනත් ගැන බියවී සිටින මේ ආණ්ඩුව ඡන්දය කල්දමා ගැනීමට මෙම ඊනියා ජාතික ආණ්ඩුව බිහිකරගෙන ඇති බව බෙංගමුවේ නාලක හිමියන් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50188", "Category": null, "Parent URL": null}