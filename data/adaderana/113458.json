{"Source": "Adaderana", "Timestamp": "July 5, 2019 07:27 pm", "Headline": "ෂාෆිට එරෙහිව නව පරීක්ෂණ කණ්ඩායමක් ඉල්ලා ස්වාධීන පොලිස් කොමිසමට පැමිණිල්ලක්", "News Content": "කුරුණෑගල රෝහලේ වෛද්‍ය මෙහොමඩ් ෂාෆිට එරෙහිව සාධාරණ පරීක්ෂණයක් සිදු කිරීම සඳහා දැනට ක්‍රියාත්මක වන පරීක්ෂණ කණ්ඩායම ඉවත් කර වෙනත් පරීක්ෂණ මණ්ඩලයක් පත් කරන්නැයි ඉල්ලමින් අද (05) ස්වාධීන පොලිස් කොමිසමට පැමිණිල්ලක් ඉදිරිපත් කළේය. අදාළ පැමිණිල්ල ඉදිරිපත් කරනු ලැබුවේ සිද්ධිය සම්බන්ධයෙන් වන නඩුවේ මව්වරුන්ගේ පාර්ශ්වය වෙනුවෙන් පෙනී සිටින නීතීඥ ඉන්ද්‍රසිරි සේනාරත්න මහතා සහ සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් විසිනි. වෛද්‍ය මොහොමඩ් ෂාෆිට එරෙහිව විමර්ශන සඳහා වෙනත් පරීක්ෂණ මණ්ඩලයක් ඉල්ලමින් ස්වාධීන පොලිස් කොමිසමට අද මෙම පැමිණිල්ලක් ඉදිරිපත් වුණි. මේ අතර නැගෙනහිර පළාතේ ක්‍රියාත්මක වන බව පැවසෙන වහබ්වාදී සංවිධාන 13ක් සම්බන්ධයෙන් පැමිණිලි කිරීම සඳහා සිංහලේ අපි ජාතික සංවිධානයේ සභාපති පූජ්‍ය ජඹුරේවෙල චන්දරතන හිමියන් අද අපරාධ පරීක්ෂණ දෙපාර්තුමේන්තුවට පැමිණියේය. මේ අතර බෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අඟුළුගල්ලේ සිරි ජිනානන්ද හිමියන් ද අද ත්‍රස්ත විමර්ශන කොට්ඨාසය වෙත කැඳවා තිබුණි. ඒ උන්වහන්සේ එම කොට්ඨාසය හමුවේ සිදුකළ පැමිණිලි 2ක් සම්බන්ධයෙන් ප්‍රකාශ ලබා ගැනීම සඳහායි.", "URL": "https://sinhala.adaderana.lk/news.php?nid=113458", "Category": null, "Parent URL": null}