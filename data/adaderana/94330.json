{"Source": "Adaderana", "Timestamp": "August 13, 2018 12:36 pm", "Headline": "කලින් වෙන් කළ දුම්රිය ප්‍රවේශ පත්වලට අද සිට මුදල්", "News Content": "‍කලින් මුදල් ගෙවා දුම්රිය ප්‍රවේශ පත්‍ර ලබාගෙන වර්ජනය හේතුවෙන් ගමන් පහසුකම සලසා ගත නොහැකි වූ මගීන්ට එම ප්‍රවේශ පත්‍ර වලට අදාළ මුදල් නැවත ලබා ගත හැකි බව ශ්‍රී ලංකා දුම්රිය සේවය පවසයි. පසුගිය බදාදා සිට ඊයේ (12) දිනය දක්වා පැවැති වර්ජනය හේතුවෙන් කලින් ප්රගවේශ පත්රද වෙන්කර ගත් මගීන් විශාල සංඛ්යා්වකට තම ගමන් පහසුකම් සලසා ගැනිමට අවස්ථාව ලැබුණේ නැහැ. එම පිරිස් අතර විදේශිකයින් ද විශාල පිරිසක් සිටින බව වාර්තා වන්නේ. ඒ අනුව ඔවුන්ට අදාල ප්‍රවේශ පත්‍ර ඉදිරිපත් කර නැවත මුදල් ලබාගත හැකි වේ. මේ අතර වර්ජනය පැවැති කාලය තුළ දුම්රිය වාර ප්‍රවේශ පත්‍ර ලබාගත් මගීන්ට ලංකා ගමනා ගමන මණ්ඩලයට අයත් බස් රථ වලින් නොමිලේ ප්‍රවාහන පහසුකම් සලසාදීම හේතුවෙන් සිදු වූ පාඩුව රජයෙන් අයකර ගැනිමට එම මණ්ඩලය තීරණය කර තිබේ. අදාල කාලය තුළ ලංගම බස් රථ වලින් දෛනිකව රුපියල් මිලියන 09ක පමණ පාඩුවක් සිදු වූ බව ලංකා ගමනා ගමන මණ්ඩලයේ නියෝජ්යන සාමාන්‍යාධිකාරි පී.එච්.ආර්.ටී චන්ද්‍රසිරි මහතා ප්‍රකාශ කළේය. මේ අතර ලංකා ගමනා ගමන මණ්ඩලයෙන් ඉල්ලීමක් ලැබුණු පසු අදාළ මුදල් ගෙවිමට පියවර ගන්නා බව මුදල් අමාත්‍යංශයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=94330", "Category": null, "Parent URL": null}