{"Source": "Adaderana", "Timestamp": "July 11, 2010 10:39 am", "Headline": "දෙමළ ජනතාවගේ ප්‍රශ්න විසඳන්න ඉන්දියාව නැතුව බෑ", "News Content": "ශ්‍රී ලංකාවේ ද්‍රවිඩ ජනතාව මුහුණ දී සිටින ගැටලු වලට අවසන් විසඳුමක් ලබාගැනීම සඳහා ඉන්දියාවේ උපදෙස් හා සහයෝගය අත්‍යවශ්‍ය බව පුනරුත්ථාපන හා බන්ධනාගාර අමාත්‍ය ඩිව් ගුණසේකර මහතා පවසයි. යාපනයේ පැවති කොමියුනිස්ට් පක්ෂයේ වාර්ෂික සමුළුවට සහභාගි වෙමින් එම පක්ෂයේ නායක සහ එක්සත් ජනතා නිදහස් සන්ධාන ජාතික ලැයිස්තු පාර්ලිමේන්තු මන්ත්‍රී ඩිව් ගුණසේකර මහතා මේ බව සඳහන් කළේය. පක්ෂයේ වාර්ෂික සංවත්සරයක් යාපනයේ පවත්වන ලද ප්‍රථම අවස්ථාව මෙය වේ. මෙහිදී රැඳවුම් භාරයේ සිටි විශ්ව විද්‍යාල සිසුන් සත්දෙනෙකුට ගුණසේකර මහතාගේ මැදිහත්වීමෙන් නිදහස ලබාදීමට කටයුතු කර ඇති බව ද සඳහන්ය.", "URL": "https://sinhala.adaderana.lk/news.php?nid=9530", "Category": null, "Parent URL": null}