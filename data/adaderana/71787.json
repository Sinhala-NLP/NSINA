{"Source": "Adaderana", "Timestamp": "April 6, 2017 10:43 am", "Headline": "වංචනිකව විදුලිය ගත් ගුරුවරයෙක්ට අධිකරණයෙන් දඬ", "News Content": "වංචනික ආකාරයෙන් විදුලිය ලබාගත් බවට චෝදනා එල්ල වී තිබූ මාතර, ගන්දර කණම්පිටිය ප්‍රදේශයේ පාසල් ගුරුවරයෙකුට මාතර මහේස්ත්‍රාත් අධිකරණය විසින් දඬ නියම කර තිබේ. සිය නිවසේ විදුලි මීටරය වෙනස් කර වංචනිකව විදුලිය ලබාගත් බවට චෝදනා කරමින් මෙම පාසල් ගුරුවරයාට එරෙහිව මාතර මහේස්ත්‍රාත් අධිකරණය හමුවේ නඩු පවරා තිබුණි. ඒ අනුව නඩුව විභාගයට ගත් පළමු අවස්ථාවේදීම සැකකරු එම චෝදනාවට වරද පිළිගෙන සමාව අයද සිටි බව අද දෙරණ අධිකරණ වාර්තාකරු සඳහන් කළේ ය. එහිදී සැකකාර ගුරුවරයාට විදුලිබල මණ්ඩලයේ අලාභය ලෙස රුපියල් එක්ලක්ෂ 62,844ක මුදලක් මාතර විදුලිබල මණ්ඩලයට ගෙවන ලෙස නියම කල අධිකරණය ඊට අමතරව රුපියල් 30,000ක දඬයක් ද සැකකරුට නියම කර ඇත.", "URL": "https://sinhala.adaderana.lk/news.php?nid=71787", "Category": null, "Parent URL": null}