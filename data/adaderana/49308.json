{"Source": "Adaderana", "Timestamp": "February 12, 2015 03:53 pm", "Headline": "මතට තිත ද?", "News Content": "මත්ද්‍රව්‍ය නිවාරණය පිළිබඳ විශේෂ සාකච්ඡාවක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (12) පෙරවරුවේ ජනාධිපති කාර්යාලයේදී පැවැත්විණි. මත්ද්‍රව්‍ය භාවිතය වැළැක්වීම සඳහා නීති රීති දැඩි කරන බව ජනාධිපති මෛත්‍රීපාල සිරිසේන මහතා එහිදී පැවසීය.මත්ද්‍රව්‍ය මෙරටට ගෙන ඒම වළක්වාලමින් වරාය සහ ගුවන්තොටුපළ ආශ්‍රීතව විශේෂ වැඩපිළිවෙළක් ක්‍රියාත්මක කරන බවද හෙතෙම කියා සිටියේය.මත්ද්‍රව්‍ය නිවාරණය සඳහා පුළුල් ජාතික වැඩපිළිවෙළක් ක්‍රියාවට නැංවීම සඳහා රජය සැලසුම් කරඇති බව ජනාධිපති මෛත්‍රීපාල සිරිසේන මහතා පැවසීය.එම අවස්ථාවට පූජ්‍ය ඕමල්පේ සෝභිත ස්වාමින් වහන්සේ, පූජ්‍ය මාදු`ථවාවේ සෝභිත ස්වාමින් වහන්සේ සහ පූජ්‍ය අතුරලියේ රතන ස්වාමින් වහන්සේද, අධිකරණ අමාත්‍ය විජයදාස රාජපක්ෂ, ජනාධිපති ලේකම් පි.බී. අබේකෝන්, ආරක්ෂක ලේකම් බී.එම්.යූ.ඩී. බස්නායක යන මහත්වරුන්ද පොලිස්පතිවරයා ත්‍රිවිධ හමුදාපතිවරුන් සහ රාජ්‍ය නිලධාරිහුද මෙම සාකච්ඡාවට එක්ව සිටියහ. ඡායා රූ - සුදත් සිල්වා", "URL": "https://sinhala.adaderana.lk/news.php?nid=49308", "Category": null, "Parent URL": null}