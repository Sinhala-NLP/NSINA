{"Source": "Adaderana", "Timestamp": "September 30, 2017 08:09 am", "Headline": "හැරයන සියලු දෙනා එක් කර මැතිවරණ ජය ගන්නවා", "News Content": "ශ්‍රී ලංකා නිදහස් පක්ෂය හැරයන සියලු දෙනා නැවත එක්කොට ඉදිරි මැතිවරණ ජයග්‍රහණය කිරීමට බලාපොරොත්තු වන බව දයාසිරි ජයසේකර අමාත්‍යවරයා පවසයි. අතීතයේදී ද ශ්‍රී ලංකා නිදහස් පක්ෂය හැර ගිය බොහෝ පිරිස් නැවත පක්ෂය හා එක්වූ බව ඔහු කියා සිටී. ගාල්ල ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් දයාසිරි ජයසේකර අමාත්‍යවරයා මේ බව කියා සිටියේය. පළාත් සභා ඡන්ද විමසීම් සංශෝධන පනතට එරෙහිව හිටපු අගවිනිසුරු සරත් එන් සිල්වා මහතා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කිරිම සම්බන්ධයෙන් ද දයාසිරි ජයසේකර අමාත්‍යවරයා එහිදී අදහස් පළ කළේය.", "URL": "https://sinhala.adaderana.lk/news.php?nid=78170", "Category": null, "Parent URL": null}