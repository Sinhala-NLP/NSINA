{"Source": "Adaderana", "Timestamp": "January 28, 2018 05:15 pm", "Headline": " වැවිලි කර්මාන්තය ඇතුළු සියලු අංශවල නව වැඩපිළිවෙළක් ආරම්භ කරනවා", "News Content": "විශේෂඥ කමිටුවක් හරහා විදේශ වෙළෙදාමට භාජනය වන මෙරට වැවිලි කර්මාන්තය ඇතුළු සියලු අංශවල නව වැඩපිළිවෙළක් ආරම්භ කිරීමට බලාපොරොත්තු වන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ වැවිලි ක්ෂේත්‍රය බරපතළ ගැටළු ගණනාවකට මුහුණ දී ඇති බවයි. තලවකැලේ ප්‍රදේශයේ පැවති ජනහමුවක් අමතමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. මෙහිදී වැඩිදුරටත් අදහස් දැක්වු ජනාධිපතිවරයා සඳහන් කළේ තේ ප්‍රතිඅපනයනය නැවැත්වීමට පියවර ගත යුතු බවයි. ඒ අනුව පෙබරවාරි මස 10 වන දින සිට එය ක්‍රියාත්මක කරන බවද කියා සිටියේය. ඇතැම් ව්‍යාපාරිකයින් විදෙස් රටවලින් බාල තේ ආනයනය කර ඒවා මෙරට තේ සමඟ කලවම් කර යළි විදෙස් රටවලට අපනයනය කරන බව ද ජනාධිපතිවරයා සඳහන් කළේය මේ හේතුවෙන් මෙරට තේ සඳහා ලැබෙන මුදල නිසියාකාරයෙන් නොලැබෙන බව ද ජනාධිපති මෛත්‍රීපාල සිරිසේන මහතා මෙහිදි වැඩිදුරටත් සඳහන් කළේය. එමෙන්ම ගම්මිරිස් ප්‍රතිඅපනයනයද නවතා දමන බව ඒ මහතා කියා සිටියේය.", "URL": "https://sinhala.adaderana.lk/news.php?nid=83691", "Category": null, "Parent URL": null}