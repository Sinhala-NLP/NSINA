{"Source": "Adaderana", "Timestamp": "May 3, 2018 12:16 pm", "Headline": "හොර පාරෙන් කුවේටයට ඇතුළු වෙන්න ගිය ශ්‍රී ලාංකිකයෙක් අත්අඩංගුවට", "News Content": "නීති විරෝධීව කුවේටයට ඇතුළු වූ ශ්‍රී ලාංකිකයෙකු එරට පොලීසිය විසින් අත්අඩංගුවට ගෙන තිබේ. අදාළ ශ්‍රී ලාංකිකයාගේ ලියකියවිලි පරීක්ෂා කිරීමේදී නීති විරෝධීව එරට රැදී සිට ඇති බවට අනාවරණය වීම හේතුවෙන් ඔහු අත්අඩංගුවට ගෙන ඇති බව විදෙස් මාධ්‍ය වාර්තා කළේය. එම ශ්‍රී ලාංකිකයා මීට පෙර කුවේට් හි රැදී සිටි අයෙකු වන අතර ඔහු මීට වසරකට පෙර එරටින් පිටත්ව ගොස් ඇති බව එරට අභ්‍යන්තර කටයුතු අමාත්‍යංශය අනාවරණය කර තිබේ. ඒ අනුව නීති විරෝධීව කුවේටයට ඇතුළු වීමේ චෝදනා මත එම ශ්‍රී ලාංකිකයා අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=88440", "Category": null, "Parent URL": null}