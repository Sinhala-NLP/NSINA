{"Source": "Adaderana", "Timestamp": "October 24, 2010 01:33 pm", "Headline": " ඉදිරි පස් වසර තුළ ඒක පුද්ගල ආදායම ඇමරිකානු ඩොලර් 4000 යි", "News Content": "ඉදිරි පස් වසර තුළ ශ්‍රී ලංකාවේ ඒක පුද්ගල ආදායම අමෙරිකානු ඩොලර් හාර දහස දක්වා ඉහළ නැංවීමට රජය කටයුතු කරන බව ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා පවසයි. යුද්ධය පැවති 2009 වසර කාලයේ දී මෙරට ඒක පුද්ගල ආදායම අමෙරිකානු ඩොලර් දහසක් වැනි පහල අගයක පැවති බව ඔහු පෙන්වාදෙයි.. මේ වන විට එම අගය අමෙරිකානු ඩොලර් දෙදහස දක්වා ඉහළ ගොස් ඇති බව ද නියෝජ්‍ය අමාත්‍යවරයා සඳහන් කරයි. මහින්ද චින්තන ඉදිරි දැක්ම මගින් අමෙරිකානු ඩොලර් හාර දහසේ ඉලක්කය සපුරා ගැනීම එතරම් අපහසු කාර්යයක් නොවන බව හෙතෙම පවසයි. වර්තමානය වන විට එක්සත් ජාතික පක්ෂයට රජය විවේචනය කිරීමට කරුණු නොමැති තත්ත්වයක් පවතින බව ද නියෝජ්‍ය අමාත්‍ය රංජිත් සියඹලාපිටිය මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=11703", "Category": null, "Parent URL": null}