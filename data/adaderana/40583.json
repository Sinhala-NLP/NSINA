{"Source": "Adaderana", "Timestamp": "January 23, 2014 12:08 pm", "Headline": "මිලියන 112ක් වටිනා දුම්වැටි තොගයක් රේගු දැලේ ", "News Content": "නීති විරෝධි ලෙස ආනයනය කරන ලද රුපියල් මිලියන 112ක පමණ වටිනාකමකින් යුතු දුම්වැටි තොගයක් රේගු බාරයට ගෙන තිබේ. කොලොන්නාව රේගු නිෂ්කාශන මධ්‍යස්ථානයේ දි අඩි 20ක බහාලුමක තිබී මෙම දුම්වැටි තොගය සොයාගත් බව ශ්‍රි ලංකා රේගුව පවසයි. ඩුබායිහි සිට ආනයනය කරන ලද දුම්වැටි මිලියන 4ක් මෙහිදි සොයාගෙන ඇති බව වාර්තාවෙයි. කොළඹ, කේසර් විදියේ ව්‍යාජ ලිපිනයක් සඳහන්කරමින් අදාළ දුම්වැටි තොගය ආනයනය කර තිබු බව ශ්‍රි ලංකා රේගුව සඳහන් කරයි. ශ්‍රි ලංකා රේගුව මේ සම්බන්ධයෙන් වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=40583", "Category": null, "Parent URL": null}