{"Source": "Adaderana", "Timestamp": "November 15, 2014 08:40 am", "Headline": "කෝට්ටෙන් නටඹුන් මතුවෙයි", "News Content": "කෝට්ටේ ප්‍රදේශයෙන් පුරාවිද්‍යාත්මක වටිනාකමින් යුත් භාණ්ඩ තොගයක් සොයාගෙන ඇති බව පුරාවිද්‍යා දෙපාර්තමේන්තුව පවසයි. එම දෙපාර්තමේන්තුවේ අධ්‍යක්ෂ ජෙනරාල් සෙනරත් දිසානායක මහතා පවසන්නේ කෝට්ටේ ආනන්ද ශාස්ත්‍රාල විද්‍යාලයීය භූමියේ සිදුකළ කැනීම්වලදී මෙම භාණ්ඩ සොයාගත් බවයි. මෙවැනි පුරාවිද්‍යාත්මක කැනීමක් ශ්‍රී ජයවර්ධනපුර කෝට්ටේ මහනගර සභා බල ප්‍රදේශයේ සිදුකළේ ප්‍රථම වතාවට බව කෝට්ටේ නගරාධිපති ජනක රණවක මහතා පැවසුවේය .", "URL": "https://sinhala.adaderana.lk/news.php?nid=47400", "Category": null, "Parent URL": null}