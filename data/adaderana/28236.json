{"Source": "Adaderana", "Timestamp": "October 12, 2012 05:44 pm", "Headline": " රාජ්‍ය සේවය 60 දක්වා දීර්ඝයි", "News Content": "නව චක්‍රලේඛයට අනුව රාජ්‍ය සේවකයින්ගේ සේවා කාලය වයස අවුරුදු 57 සිට 60 දක්වා දීර්ඝ කර ඇති බව රජයේ ප්‍රවෘත්ති දෙපාර්තමේන්තුව පවසයි. රාජ්‍ය ‍සේවක සේවිකාවන් බොහෝ පිරිසක් විසින් දිගින් දිගටම රජයෙන් කරන ලද ඉල්ලීම හේතුවෙන් මෙම පියවර ගෙන ඇති බව සඳහන්ය. ශ්‍රී ලංකා නිදහස් පක්ෂ වෘත්තීය සමිති සම්මේලනයේ ලේකම් ලෙස්ලි දේවේන්ද්‍ර මහතා විසින් මෙම තීරණය අගය කරමින් මෙම ඉඩකඩ සියලුම ව්‍යවස්ථාපිත මණ්ඩල හා සංස්ථාවල සේවක සේවිකාවන්ටත් ලබාදෙන ලෙස ඔහු සිය සම්මේලනය වෙනුවෙන් ජනාධිපතිවරයාගෙන් ඉල්ලා ඇති බව රජයේ ප්‍රවෘත්ති දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=28236", "Category": null, "Parent URL": null}