{"Source": "Adaderana", "Timestamp": "July 15, 2017 12:12 pm", "Headline": " ජනපති වෙනුවෙන් සංස්කෘතික ප්‍රසංගයක්", "News Content": "ජනාධිපති මෛත්‍රීපාල සිරිසේන මහතාගේ බංග්ලාදේශ රාජ්‍ය සංචාරයට සමගාමීව සංවිධානය කළ විශේෂ සංස්කෘතික ප්‍රසංගයක් පවත්වා තිබේ.බංග්ලාදේශ ජනාධිපති මන්දිරයේදී මෙම සංස්කෘතික ප්‍රසංගය පැවැති බව ජනාධිපති මාධ්‍ය අංශය සඳහන් කළේය.ජනාධිපති මන්දිරය වෙත පැමිණි ජනාධිපති මෛත්‍රීපාල සිරිසේන මහතා බංග්ලාදේශ ජනාධිපති මොහොමඩ් අබ්දුල් හමීඩ් මහතා සහ අග්‍රමාත්‍ය ෂික් හසීනා මහත්මිය විසින් ඉතා උණුසුම් අයුරින් පිළිගෙන තිබේ.මෙම සංස්කෘතික ප්‍රසංගයෙන් අනතුරුව බංග්ලාදේශ ජනාධිපතිවරයා පිරිනැමූ විශේෂ රාත්‍රී භෝජන සංග්‍රහයකට ද ජනාධිපතිවරයා ඇතුළු දුත පිරිස එක් වූ බව ජනාධිපති මාධ්‍ය අංශය සඳහන් කළේය.ජනාධිපති මෛත්‍රීපාල සිරිසේන මහතා සිය බංග්ලාදේශ රාජ්‍ය සංචාරය ආරම්භ කරමින් පසුගිය බ්‍රහස්පතින්දා එරටට ළඟා වුණි.", "URL": "https://sinhala.adaderana.lk/news.php?nid=75273", "Category": null, "Parent URL": null}