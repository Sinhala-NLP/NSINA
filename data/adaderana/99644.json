{"Source": "Adaderana", "Timestamp": "November 23, 2018 10:16 am", "Headline": "බහුතරය ගැන ප්‍රශ්නයක් දැන් නෑ", "News Content": "කමිටුවේ බහුතර බලය ආණ්ඩු පක්ෂය සතු වන බව අමාත්‍ය සුසිල් ප්‍රේම්ජයන්ත් මහතා පවසයි. අද (23) උදෑසන පාර්ලිමේන්තු සංකීර්ණයට පැමිණි මොහොතේ මාධ්‍ය හමුවේ අමාත්‍යවරයා මෙම අදහස් පළ කළේය. පාර්ලිමේන්තුව වැඩ කරන්නේ ආණ්ඩු පක්ෂය සමඟ නිසා සෑම විටම සාම්ප්‍රදායික වශයෙන් බහුතරය බලය ආණ්ඩු පක්ෂය සතු වන බවත් සමහරුන්ට බහුතරයක් මතක් වෙලා ඇත්තේ අද දවසේ බවත් අමාත්‍යවරයා මෙහිදී කියා සිටියේය. රනිල් වික්‍රමසිංහ මහතා හිටියේ මන්ත්‍රීවරු 42 ක් මත බවත් ඒ වෙලාවේ බහුතරය දීලා තිබු නිසා වර්තමානය තුළත් ආණ්ඩු පක්ෂයට එහි බහුතර බලය හිමි වන බව ද ඔහු වැඩිදුරටත් පැවසීය. අධිකරණ තින්දුව සම්බන්ධයෙන් කරුණු විමසීමේ දී අමාත්‍යවරයා කියා සිටියේ, තමා රංජන් රාමනායක මහතාගේ වර්ගයේ නොවන බැවින් නීති ගැටළු ගැන මේ වෙලාවේ අදහස් දැක්විය යුතු නොවන බවත්, තමා නීති කේෂ්ත්‍රය ගැන මනා අවබෝධයක් ඇති බවත්, එය අවශ්‍ය විට පරිහරණය කරන බවත්ය.", "URL": "https://sinhala.adaderana.lk/news.php?nid=99644", "Category": null, "Parent URL": null}