{"Source": "Adaderana", "Timestamp": "October 4, 2018 04:49 pm", "Headline": "ඔබේ ගිනි අවියට අවසර තියෙනව ද?", "News Content": "ගිනි අවි සඳහා ලබා දී ඇති බලපත්‍රය අලුත් කර ගන්නා ලෙස ආරක්ෂක අමාත‍්‍යාංශය නිවේදනය කරයි. ගිනි අවි සඳහා බලපත්‍ර හිමි පුද්ගලයින් හා ආයතන විසින් 2019 වසර සඳහා සිය ගිනි අවි බලපත්‍ර අලුත් කර ගැනීම 2018 ඔක්තෝබර් මස 01 වන දා සිට 2018 දෙසැම්බර් මස 31 වන දා දක්වා සිදු කර ගත යුතු බව අමාත්‍යාංශය වැඩිදුරටත් නිවේදනය කරයි. එම කාලයෙන් පසු 2019 වර්ෂය සඳහා ගිනි අවි බලපත්‍ර අලුත් කිරීම සිදු නොකරන බව ද ආරක්ෂක අමාත්‍යාංශය නිවේදනය කරයි.", "URL": "https://sinhala.adaderana.lk/news.php?nid=97180", "Category": null, "Parent URL": null}