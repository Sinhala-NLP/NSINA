{"Source": "Adaderana", "Timestamp": "July 19, 2010 04:49 pm", "Headline": "දුප්පත්කම නැතිකිරීමට ශක්තිමත් වැඩපිළිවෙලක්", "News Content": "චීන නිල සංචාරයක නිරත වී සිටින අග්‍රාමාත්‍ය දී. මූ ජයරත්න මහතා එරට යූනාන් ප්‍රාන්තයේ කුම්‍මීන් නගරයේ පැවති ආසියානු කලාපයේ දිළිඳුකම තුරන් කිරීමේ සමුළුවකට සහභාගී විය. ආසියානු කලා‍පයේ සියලු රටවල රාජ්‍ය නායකයින් සහ නියෝජිතයින් සහභාගී වූ මෙම සමුළුවෙහි කලාපයේ ඉදිරි සංවර්ධන වැඩපිළිවෙල පිළිබඳ දීර්ඝ වශයෙන් සාකච්ඡා වී තිබේ. ශ්‍රී ලං‍කාවේ දිළිඳුකම තුරන් කිරීම සඳහා ශක්තිමත් වැඩපිළිවෙලක් ක්‍රියාත්මක වන බව එම අවස්ථාවට සහභාගී වෙමින් දී.මු ජයරත්න මහතා සඳහන් කර ඇත. යුද්ධය අවසන් වීමෙන් අනතුරුව දකුණේත් උතුරේත් කඩිනම් සංවර්ධන වැඩපිළිවෙලක් දියත් කර ඇති ඔහු ‍එහි දී පෙන්වා දී තිබේ. ශ්‍රී ලංකාවේ සංවර්ධන ක්‍රියාවලිය සාර්ථක කර ගැනීමට අවශ්‍ය සහය ලබා දෙන ලෙස අග්‍රාමාත්‍යවරයා කලාපීය රජ්‍ය නායකයින්ගෙන් ඉල්ලා සිටියේය.", "URL": "https://sinhala.adaderana.lk/news.php?nid=9712", "Category": null, "Parent URL": null}