{"Source": "Adaderana", "Timestamp": "February 11, 2013 04:09 pm", "Headline": "මගී ආසන වෙන්කරන්න කොමිසමෙන් නිලධාරීන් ", "News Content": "යාපනය - කොළඹ බස් රථවල ආසන වෙන් කිරීමේ කටයුතු විධිමත් කිරීම සඳහා ජාතික ගමනා ගමන කොමිෂන් සභාවේ නිලධාරීන් යෙදවීමට තීරණය කර තිබේ. වැල්ලවත්ත, කොටහේන සහ යාපනය බස් නැවතුම් ස්ථානයන්හි ආසන වෙන් කිරීමේ කටයුතු අවිධිමත්ව සිදුවන බවට පැමිණිලි ලැබීම හේතුවෙන් මෙම පියවර ගත් බව එම කොමිසම පවසයි. මේ අතර මගී සේවා අවසර පත්‍ර නොමැතිව අමතර බස් රථ ධාවනයට යොදවන පුද්ගලයින්ගේ ධාවන බලපත්‍ර අවලංගු කිරීමට ද තීරණය වී තිබේ. බලපත්‍ර හිමියන් සහ ගමනාගමන කොමිෂන් සභාවේ නිලධාරීන් අතර පැවති සාකච්ඡාවකදී මෙම එකඟතාවන්ට පැමිණ ඇති බව වාර්තා වේ.", "URL": "https://sinhala.adaderana.lk/news.php?nid=31539", "Category": null, "Parent URL": null}