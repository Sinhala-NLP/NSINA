{"Source": "Adaderana", "Timestamp": "January 24, 2017 03:08 pm", "Headline": " ලේක් හවුස් වටරවුම අවට දැඩි රථවාහන තදබදයක්", "News Content": "ටෙලිකොම්, මෑන්පවර් හා ලංකා වෙළෙඳ කාර්මික හා පොදු කම්කරු සංගමය විසින් ආරම්භ කර ඇති විරෝධතා පාගමනක් හේතුවෙන් කොළඹ-කොටුව ලේක් හවුස් වටරවුම අවට මාර්ගවල දැඩි රථවාහන තදබදයක් නිර්මාණය වී ඇති බව වාර්තා වෙයි.විරෝධතාකරුවන් කොළඹ - කොටුව, ලේක්හවුස් වටරවුම් මාර්ගය ඔස්සේ කොම්පඤ්ඤවීදිය හරහා අරලිය මන්දිරය වෙත ගමන් කිරීමට නියමිතය.ලෝටස් මාර්ගය තාවකාලිකව වසා දැමීම හේතුවෙන් විරෝධතාකරුවන් මෙම මාර්ගය හරහා අරලිය මන්දිරය දක්වා ගමන් කරන බවත්, අගමැතිවරයා හමුවී තම සේවා ගැටළුවට විසඳුමක් ලබා ගැනීමට නියමිත බවත් විරෝධතාකරුවන් පවසයි.සේවය ස්ථීර කරන ලෙස මීට පෙර කරන ලද ඉල්ලීම වලට නිසි පිළිතුරක් නොලැබීම හේතුවෙන් මෙම විරෝධතාව ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=68506", "Category": null, "Parent URL": null}