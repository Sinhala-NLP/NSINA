{"Source": "Adaderana", "Timestamp": "July 18, 2016 08:18 am", "Headline": "  වනාන්තර සතිය-සැමරුම් සමුළුව අද ඇරඹෙයි", "News Content": "පස්වන ලෝක වනාන්තර සතිය සැමරුම් සමුළුව අද ආරම්භවීමට නියමිතව තිබේ.සමුළුව අද(18) සිට 22 වන දින දක්වා රෝමයේදී පැවැත්වීමට නියමිතය.ඒ සඳහා ශ්‍රී ලංකාව නියෝජනය කරමින් විද්‍යා තාක්ෂණ හා පර්යේෂණ අමාත්‍ය සුසිල් ප්‍රේමජයන්ත මහතා සහභාගී වී තිබේ.එක්සත් ජාතීන්ගේ ආහාර හා කෘෂිකර්ම සංවිධානය විසින් මෙම සමුළුව සංවිධාන කර ඇති බව සඳහන්ය.ජනාධිපති මෛත්‍රීපාල සිරිසේන මහතා නියෝජනය කරමින් සුසිල් ප්‍රේමජයන්ත මහතා මෙම සමුළුව සඳහා සහභාගී වන බව විද්‍යා තාක්ෂණ හා පර්යේෂණ අමාත්‍යංශය සඳහන් කළේය.එහිදී සුසිල් ප්‍රේමජයන්ත අමාත්‍යවරයා විසින් විශේෂ දේශනයක් පැවැත්වීමට නියමිත බව ද විද්‍යා තාක්ෂණ හා පර්යේෂණ අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=62179", "Category": null, "Parent URL": null}