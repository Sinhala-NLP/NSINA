{"Source": "Adaderana", "Timestamp": "June 25, 2013 10:10 am", "Headline": "ඇෆ්ගන් ජනාධිපති මැදුරට ප්‍රහාරයක් ", "News Content": "ඇෆ්ගනිස්ථානයේ කාබුල් නුවර පිහිටි එරට ජනාධිපති මැදුරට අද (25) අලුයම ප‍්‍රහාරයක් එල්ල වී තිබේ. ඇෆ්ගන් වේලාවෙන් උදෑසන 6.30ට පමණ ප‍්‍රහාරය ආරම්භ වී ඇත්තේ ජනපති මැදුරේ නැගෙනහිර දොරටුවෙන් බව වාර්තා වෙයි. විශාල පිපිරීම් සමඟ එහි ඇරඹුණු වෙඩි හුවමාරුව තවදුරටත් පවතින බව විදෙස් වාර්තා පවසයි. එම ස්ථානයේ සිටි පාසල් සිසුන් වහාම ඉවත් කළ බවද සඳහන් වෙයි. කෙසේ නමුත් ප‍්‍රහාරය එල්ල වන මොහොතේ ජනාධිපති කර්සායි මැඳුර තුළ සිටියේ ද යන්න මෙතෙක් ප‍්‍රකාශ වී නොමැත.", "URL": "https://sinhala.adaderana.lk/news.php?nid=35229", "Category": null, "Parent URL": null}