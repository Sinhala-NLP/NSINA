{"Source": "Adaderana", "Timestamp": "June 9, 2011 10:30 am", "Headline": "කෑගලු බස් වර්ජනය තවදුරටත්", "News Content": "කෑගල්ලෙන් ධාවනය ආරම්භ කරන මාර්ග කිහිපයක පෞද්ගලික බස් රථ සේවකයින් ආරම්භ කර ඇති වර්ජනය මේ වන විටත් ක්‍රියාත්මක වේ. කෑගල්ලේ සිට ධාවනය කෙරෙන මාර්ග 10ක ඩිපෝ සේවකයින් මෙම වර්ජනයට එක්ව සිටින බව කෑගල්ල ඩිපෝ පරීක්ෂක පි.ජි.ජි.දිසානායක මහතා සඳහන් කළේය. කෑගල්ල නගරයේ බස් නැවතුම් ස්ථාන වෙනස් කිරීමට විරෝධය පළකරමින් ලංගම බස් රථ සේවකයින් ඊයේ(08) සිට මෙම වර්ජනය ආරම්භ කර තිබේ.", "URL": "https://sinhala.adaderana.lk/news.php?nid=16641", "Category": null, "Parent URL": null}