{"Source": "Adaderana", "Timestamp": "March 12, 2010 03:23 pm", "Headline": "නිවිතිගල රක්ෂිතයේ ගින්නක්", "News Content": "නිවිතිගල, කිරිමන්ගල රක්ෂිත වන ප්‍රදේශයේ ගින්නක් හටගෙන තිබේ. අද අලුයම් කාලයේ මෙම ගින්න හටගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් ‍කළේය. හදිසියේ හටගෙන ඇති මෙම ගින්න මැඩපැවැත්වීම සඳහා නිවිතිගල පොලිසිය සහ රත්නපුර ගිනි නිවන ඒකකයේ නිලධාරීන් කටයුතු කරමින් සිටින බව ජයකොඩි මහතා පැවසීය. ගින්න ඇතිවීමට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=7228", "Category": null, "Parent URL": null}