{"Source": "Adaderana", "Timestamp": "April 23, 2011 03:46 pm", "Headline": "නුවරඑළිය - ගම්පොළ පාරේ පස් කන්දක් කඩාවැටෙයි -විකල්ප මාර්ග භාවිත කරන්න", "News Content": "නුවරඑළිය - ගම්පොළ ප්‍රධාන මාර්ගයේ 47 වන සැතපුම් කණුව ආසන්නයේ පස් කන්දක් කඩා වැටීම හේතුවෙන් මාර්ගයේ ගමනාගමනයට බාධා එල්ල වී තිබේ. මාර්ගය යළි යථා තත්ත්වයට පත්කිරීම සඳහා පියවර ගෙන ඇති බව ආපදා කළමනාකරණ මධ්‍යස්ථානයේ නුවරඑළිය දිස්ත්‍රික් සම්බන්ධීකාරක එරන්දන හේමවර්ධන මහතා සඳහන් කළේය. එම මාර්ගයේ ධාවනය වන රථ වාහන විකල්ප මාර්ග ඔස්සේ ධාවනය කරවන ලෙස පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=15659", "Category": null, "Parent URL": null}