{"Source": "Adaderana", "Timestamp": "August 2, 2016 07:10 am", "Headline": "බීම බෝතලේ සීනි මට්ටම නැතිනම් බලා‍ගෙනයි!", "News Content": "බීම බෝතල්වල අඩංගු සීනි මට්ටම සඳහා වර්ණ සංකේත නිකුත් කිරීමේ නියෝගය කඩකරන වෙළෙඳසැල් සොයා අද දිනයේ සිට වැටලීම් සිදුකරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. 1980 අංක 26 දරණ ආහාර පනතට අනුව බීම බෝතල්වල සීනි මට්ටම සඳහා වර්ණ සංකේත නිකුත් කිරීමේ නියෝගය ඊයේ දිනයේ සිට ක්‍රියාත්මකයි.අදාළ නියෝගය ක්‍රියාත්මක කිරීම පිළිබඳ බීම නිෂ්පාදන කර්මාන්තකරුවන් සහ වාණිජ මණ්ඩල නිලධාරීන් පසුගිය දිනවල දැනුවත් කර ඇති බව සෞඛ්‍ය අමාත්‍යංශය පවසයි. ඒ අනුව එම නියෝගය ක්‍රියාත්මක නොකරන වෙළෙඳසැල් සොයා වැටලීම් සිදුකිරීමට සෞඛ්‍ය අමාත්‍යංශය විසින් දිවයිනපුරා සිටින මහජන සෞඛ්‍යද පරීක්ෂකවරුන්ට උපදෙස් ලබා දී තිබේ.", "URL": "https://sinhala.adaderana.lk/news.php?nid=62674", "Category": null, "Parent URL": null}