{"Source": "Adaderana", "Timestamp": "April 14, 2019 09:53 pm", "Headline": "පේදුරුතුඩුවේ රිය අනතුරකින් අයෙක් මරුට", "News Content": "යාපනය, පේදුරුතුඩුව ප්‍රදේශයේ අද(14) සවස සිදුවු යතුරුපැදි අනතුරකින් පුද්ගලයෙකු ජිවිතක්ෂයට පත්ව ඇති බව යාපනය පේදුරුතුඩුව පොලීසිය පවසයි. පොලිසිය පැවසුවේ පේදුරුතුඩුව සිට නෙල්ලිඅඩි දක්වා යතුරුපැදියකින් ගමන්ගත් පුද්ගලයෙකුගේ යතුරුපැදිය මාර්ගයෙන් ඉවතට පැන විදුලි කනුවක ගැටීමෙන් සිදුවු අනතුරකින් අයෙක් ජිවිතක්ෂයට පත්ව ඇති බවයි. අනතුරින් පේදුරුතුඩුව දෙවන පටුමඟ ප්‍රදේශයේ පදිංචි තිදරු පියෙකු වන වයස අවුරුදු 38 ක් වන එම්.පුවිකරන් නමැත්තෙකු ජිවිතක්ෂයට පත්ව ඇති බවයි. අනතුරට ලත් පුද්ගලයා යාපනය පේදුරුතුඩුව රෝහලට ඇතුළත් කිරීමේදී ජිවිතක්ෂයට පත්ව ඇති බවද පොලිසිය පැවසීය. සිද්ධිය සම්බන්ධයෙන් පේදුරුතුඩුව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107971", "Category": null, "Parent URL": null}