{"Source": "Adaderana", "Timestamp": "May 12, 2015 11:44 am", "Headline": " ෆවුසි පුතුට ඇප!", "News Content": "අත්අංඩගුවට ගනු ලැබූ ආපදා කළමනාකරණ ඇමති ඒ.එච්.එම් ෆවුසිගේ පුත් බස්නාහිර පළාත් සභා මන්ත්‍රී නවුසර් ෆවුසිට ඇප ලබාදී තිබේ.ව්‍යාපාරිකයෙකුට මරණීය තර්ජන කිරීමේ සම්බන්ධයෙන් චෝදනා එල්ල වී තිබු මන්ත්‍රීවරයා අද පෙරවරුවේ කොළඹ අපරාධ කොට්ඨාසය විසින් අත්අඩංගුවට ගනු ලැබුවේය.ඒ අදාළ චෝදනාව සම්බන්ධයෙන් කොළඹ ප්‍රධාන මහේස්ත්‍රාත් අධිකරණය ඊයේ දිනයේ ලබාදුන් නියෝගයකට අනුවයි.අධිකරණයට ඉදිරිපත් කළ නවුසර් ෆවුසි මහතා රුපියල් 10,000 මුදල් ඇපයක් සහ රුපියල් ලක්ෂ 10 බැගින් වු ශරීර ඇප දෙකක් මත මුදාහැරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර තිබේ.", "URL": "https://sinhala.adaderana.lk/news.php?nid=51275", "Category": null, "Parent URL": null}