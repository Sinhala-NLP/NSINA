{"Source": "Adaderana", "Timestamp": "July 11, 2012 03:27 pm", "Headline": "තියුණු ආයුධයකින් පහරදී පුද්ගලයෙකු ඝාතනය කරයි ", "News Content": "මාවතගම පරගහදෙණිය ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. වෑඋඩ ප්‍රදේශයේ පදිංචිව සිටි 48 හැවිරිදි පුද්ගලයෙකු මෙලෙස ඝාතනය කර ඇතැයි පොලිසිය පවසයි. කලක සිට පැවති ආරවුලක් දුරදිග යාමෙන් මෙම ඝාතනය සිදුව ඇති බව අනාවරණය වී ඇත. ඝාතනය සම්බන්ධයෙන් පුද්ගලයින් දෙදෙනකු අත්අඩංගුවට ගැනීම සඳහා විමර්ශන ආරම්භ කර ඇතැයි මාවතගම‍ පොලිසිය සඳහන් කරයි.", "URL": "https://sinhala.adaderana.lk/news.php?nid=25697", "Category": null, "Parent URL": null}