{"Source": "Adaderana", "Timestamp": "November 21, 2015 09:49 am", "Headline": "ජයලලිතා යළි කරළියට - ඉන්දීය අගමැතිට යළිත් ලිපියක්!", "News Content": "ඉන්දීය ධීවර ගැටලුව සඳහා මැදිහත්ව කටයුතු කරන්නැයි තමිල්නාඩු මහඇමතිනී ජයලලිතා ජයරාම් ඉන්දීය අග්‍රාමාත්‍ය නරේන්ද්‍ර මෝඩි මහතා වෙත යළි ඉල්ලීමක් කර තිබේතමිල්නාඩු ධීවරයින් 14 දෙනෙකු යළි ශ්‍රී ලංකාව මගින් අත්අඩංගුවට ගෙන ඇති බව ඇය සිය ලිපිය මගින් පෙන්වා දී ඇති බව සඳහන්ය.රාමේෂ්වරම් සහ මන්දපන් ප්‍රදේශයේ ධීවරයින් පිරිසක් මෙලෙස අත්අඩංගුවට පත්ව ඇති බවයි ඇය පවසයි.මේ සඳහා ක්ෂණිකව මැදිහත් වී අත්අඩංගුවේ පසුවන ඉන්දීය ධීවරයින් නිදහස් කරගන්නා ලෙස ඉන්දීය අග්‍රාමාත්‍යවරයාගෙන් ජයලලිතා ජයරාම් ඉල්ලීමක් කර තිබේ.මෙම ගැටලුවට ස්තිරසාර විසඳුමක් ලබාගැනීම සඳහා පියවර ගන්නා ලෙස ජයලලිතා ජයරාම් මහත්මිය සිය ලිපිය මගින් ඉල්ලා ඇති බව සඳහන්ට.", "URL": "https://sinhala.adaderana.lk/news.php?nid=55233", "Category": null, "Parent URL": null}