{"Source": "Adaderana", "Timestamp": "October 8, 2012 05:06 pm", "Headline": "උත්තර බැලීමට බාධා කළොත් බලාගෙනයි", "News Content": "අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීම් කටයුතුවලට බාධා කරන අයට එරෙහිව ආරක්ෂක අංශ යෙදවීමට පියවර ගන්නා බව අධ්‍යාපන අමාත්‍ය බන්දුල ගුණවර්ධන මහතා පවසයි. කළුතර, තිස්ස මධ්‍ය මහා විද්‍යාලයේ අද (08) පැවති උත්සවයකට එක්වෙමින් අමාත්‍යවරයා ‍මේ බව කියා සිටියේය. මේ අතර උසස් පෙළ පිළිතුරු පත්‍ර ඇගයීම් කටයුතු අද දිනයේ සිට ආරම්භ කිරීමට පියවර ගෙන ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා සඳහන් කළේය. විශ්ව විද්‍යාල ආචාර්යවරුන් පිරිසක් ද ඒ සඳහා සහභාගී වීමට කැමැත්ත පල කර තිබුණි.", "URL": "https://sinhala.adaderana.lk/news.php?nid=28128", "Category": null, "Parent URL": null}