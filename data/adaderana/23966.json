{"Source": "Adaderana", "Timestamp": "May 2, 2012 02:26 pm", "Headline": "මීඔයේ වැලිගොඩ දැමූ තිදෙනෙක් අත්අඩංගුවට", "News Content": "පුත්තලම , තුන්මෝදර ප්‍රදේශයේ මීඔයේ වැලිගොඩ දමමින් සිටි පුද්ගලයින් තිදෙනෙකු අත්අඩංගුවට ගෙන තිබේ. පුත්තලම පොලිස් විශේෂ කාර්ය බලකා කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී වැලිගොඩ දැමීම සඳහා ‍යොදාගත් උපකරණ සහ ‍ලොරි රථ දෙකක් ද පොලිසිය භාරයට ගෙන ඇත. සැකකරුවන් සම්බන්ධයෙන් පුත්තලම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23966", "Category": null, "Parent URL": null}