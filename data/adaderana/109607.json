{"Source": "Adaderana", "Timestamp": "May 9, 2019 01:54 pm", "Headline": "නීති විරෝධී මත්පැන් බෝතල් 45ක් සමඟ අයෙක් අල්ලයි", "News Content": "පිලියන්දල පොලිස් වසමේ කරදියාන ප්‍රදේශයේ දී නීති විරෝධී මද්‍යසාර මිලි ලීටර් 33,750ක් (බෝතල් 45ක්) සමඟ අයෙක් අත්අඩංගුවට ගෙන ඇත. පිලියන්දල පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදුකර ඇති අතර සැකකරු වයස 50ක් වූ පිලියන්දල ප්‍රදේශයේ පදිංචිකරුවෙකි. සැකකරු අද (09) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිත අතර පිලියන්දල පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=109607", "Category": null, "Parent URL": null}