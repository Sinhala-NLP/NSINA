{"Source": "Adaderana", "Timestamp": "January 30, 2014 02:19 pm", "Headline": "අයවැය පැරදුණත් මාර්තු 31 වන තෙක් ගෙදර යා යුතු නෑ", "News Content": "2014 වසරට අදාළ අය වැය පරාජයට පත්වුවද ප්‍රාදේශීය සභා 8ක මාර්තු 31 වන දින තෙක් නව සභාපතිවරුන් පත්කිරීමක් හෝ ඉවත් කිරීමක් සිදු නොකළ යුතු බවට ශ්‍රේෂ්ඨාධිකරණය නියෝග කර තිබේ. ඒ අනුව මාර්තු 31 වන තුරු අදාළ පළාත්පාලන ආයතන වල අයවැය පරාජයට පත්වී තිබුණද එහි සභාපතිවරුන්ට රාජකාරී කටයුතු කිරීමට අධිකරණයෙන් අවසර ලබා දී ඇත. එම ප්‍රාදේශිය සභාවල සභාපතිවරුන් විසින් ගොනු කළ මූලික අයිතිවාසිකම් පෙත්සම් සලකා බැලු අවස්ථාවේ දී මෙම අවසරය ලබා දී ඇති බව අද දෙරණ වාර්තාකරු පවසයි. අයවැය පරාජයට පත්වූ මාතර,බුලත්සිංහල,කැස්බෑව යන ප්‍රාදේශීය සභාවලට නව සභාපතිවරුන් ‍මේවන විට පත් කර ඇති බැවින් ඔවුන්ට ද බාධාවකින් තොරව කටයුතු කළ හැකි බව අධිකරණයේ තීරණය වී තිබේ.", "URL": "https://sinhala.adaderana.lk/news.php?nid=40764", "Category": null, "Parent URL": null}