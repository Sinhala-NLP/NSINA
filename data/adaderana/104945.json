{"Source": "Adaderana", "Timestamp": "February 24, 2019 04:05 pm", "Headline": "ගිනි අවියක් සහ තහනම් අවි සමඟ ප්‍රාදේශීය සභා මන්ත්‍රී බිරිඳක් අත්අඩංගුවට", "News Content": "ගිනි අවියක් සහ තහනම් පිහි කිහිපයක් සමඟ අවිස්සාවේල්ල දෙහිඕවිට ප්‍රාදේශීය සභා මන්ත්‍රීවරයෙකුගේ බිරිඳක් පොලිස් විශේෂ කාර්යය බලකාය මගින් අත්අඩංගුවට ගෙන තිබේ. පොලිස් විශේෂ කාර්යය බලකායට ලද තොරතුරක් මත දෙහිඕවිට ප්‍රදේශයේ පිහිටි අදාළ මන්ත්‍රීවරයාගේ නිවස පරීක්ෂා කිරීමේ දී ගිනි අවියක්, එම උණ්ඩ 9ක්, කඩුවක්, තහනම් පිහි දෙකක් සහ ජංගම දුරකථනයක් සොයාගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සිද්ධියට අදාළව ප්‍රාදේශීය සභා මන්ත්‍රීවරයාගේ බිරිද වන 44 හැවිරිදි කාන්තාවක් අත්අඩංගුවට ගෙන තිබේ. වැටලීම සිදුකරන අවස්ථාවේ මන්ත්‍රීවරයා රැදී සිට නොමැති අතර අත්අඩංගුවට ගත් කාන්තාව සම්බන්ධයෙන් අවිස්සාවේල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=104945", "Category": null, "Parent URL": null}