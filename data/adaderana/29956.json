{"Source": "Adaderana", "Timestamp": "December 14, 2012 03:25 pm", "Headline": "දොළොස්මහේ බත් දන්සල දෙවන වසරටත් විවෘතයි", "News Content": "රුවන්වැලි සෑය පරිශ්‍රයේ වසරක් පුරා පැවති දොළොස්මහේ බත් දන්සල ජනාධිපති මහින්ද රාජපක්ෂ මහතා විසින් අද (14) දෙවන වර්ෂය සඳහා ද විවෘත කර තිබේ. එම ස්ථානයේ මහා සංඝරත්නය දහස් නමක් විෂයෙහි පවත්වන ලද දහවල් දානමය පිංකම් අවස්ථාව සඳහා ද ජනාධිපතිවරයා සහභාගී වු බව ජනාධිපති මාධ්‍ය අංශය සඳහන් කළේය. පසුගිය වසරේ දොළොස්මහේ බත් දන්සල පවත්වාගෙන යාම සඳහා දායක වු පිරිසට සහතික පත් ප්‍රදානය කිරීම ද ජනාධිපතිවරයා විසින් සිදුකර තිබේ. ඊට අමතරව ආබාධිත හා වැඩිහිටි පුද්ගලයින් වෙනුවෙන් රුවන්වැලි සෑය වන්දනා කිරීම සඳහා ඇතුළුවීමට ඉදිකළ පිවිසුමක් ද ජනාධිපති මහින්ද රාජපක්ෂ මහතා විවෘත කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=29956", "Category": null, "Parent URL": null}