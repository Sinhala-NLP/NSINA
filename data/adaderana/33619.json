{"Source": "Adaderana", "Timestamp": "April 27, 2013 11:01 am", "Headline": "මරණ තර්ජන නිසා ලුණුවිල රෝහලේ සේවකයින් ලෙඩවෙයි", "News Content": "කිසියම් නාදුනන කල්ලියක් විසින් ඇසිඩ් ගසා මරණ බවට සිදුකළැයි කියන තර්ජනයක් ‍හේතුවෙන් වෙන්නප්පුව ලුණුවිල රෝහලේ සේවකයින් පිරිසක් මේවන විට වැඩවර්ජනයක් ආරම්භ කර තිබේ. වෙන්නප්පුව රෝහලේ කණිෂ්ඨ කාර්ය මණ්ඩලයේ සේවකයින් 20 දෙනෙකු පමණ එකී වර්ජනයකට එක්ව සිටින බව අද දෙරණ වාර්තාකරු පවසයි. දුරකථනය මගින් සිදුකරනු ලබන කියන අදාළ මරණ තර්ජන ගැන පොලීසියට පැමිණිලි කර ඇතත් මේ දක්වා පියවරක් ගැනීමට පොලීසිය අසමත් වී ඇති බව පවසා ඔවුන් මෙම වර්ජනයේ නිරත වන බව හෙතෙම කියයි. අද (27) පෙරවරුවේ 8.00 සිට මෙම වර්ජනය ආරම්භ කර ඇති බවද අප වාර්තාකරු පවසයි. වෙන්නප්පුව පොලීසියෙන් මේ ගැන විමසූ විට කියා සිටියේ අදාළ රෝහලේ සේවිකාවකගේ ස්වාමියා විසින් මෙම තර්ජනය කර ඇතැයි පැමිණිලිකරුවන් පවසා ඇති බවයි. ඊයේ රාත්‍රී 8.15ට පමණ අදාළ පැමිණිල්ල කර ඇති බවත් ඒ ගැන විමර්ශනය කරන බවත් පොලීසිය පවසයි.", "URL": "https://sinhala.adaderana.lk/news.php?nid=33619", "Category": null, "Parent URL": null}