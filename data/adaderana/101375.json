{"Source": "Adaderana", "Timestamp": "December 27, 2018 03:13 pm", "Headline": "සිංහයන් හා තරග වදින නවසීලන්ත සංචිතය නම් කරයි", "News Content": "ශ්‍රී ලංකාව සමඟ පැවැත්වෙන එක්දින තරගාවලිය වෙනුවෙන් සහභාගී වන නවසීලන්ත සංචිතය අද නිකුත් කළේය. දෙරට අතර එක්දින තරග 3ක් පැවැත්වීමට නියමිතය. නවසීලන්ත ක්‍රිකට් ආයතනය විසින් නම් කළ එක්දින සංචිතයට වසරක පමණ කාලයකින් පසුව ජේම්ස් නීෂම් නම් කර තිබෙන අතර ඩර්සම් බෘස්වේල් ද කැඳවා තිබේ. ශ්‍රී ලංකාව සමඟ පැවැත්වෙන එක්දින තරගාවලියේ දී නවසීලන්ත නිත්‍ය කඩුළු රකින ක්‍රීඩක ටොම් ලේතම් විවේක ගන්වා තිබෙන අතර ඔහු වෙනුවට නවක ක්‍රීඩකයෙක් සංචිතයට කැඳවා තිබීම විශේෂත්වයකි. මේ අතර ආබාධයකට ලක්ව සිටි මාටින් ගප්ටිල් නැවතත් නවසීලන්ත එක්දින කණ්ඩායම සමඟ එක්වන්නේ ශ්‍රී ලංකාව සමඟ පැවැත්වෙන එක්දින තරගාවලිය වෙනුවෙනි. තරගාවලිය සඳහා ශ්‍රී ලංකා කණ්ඩායම මෙහෙවීමේ වගකීම ලසිත් මාලිංගට හිමිව තිබේ. දෙරට අතර පළමු එක්දින තරගය ජනවාරි 3 වැනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=101375", "Category": null, "Parent URL": null}