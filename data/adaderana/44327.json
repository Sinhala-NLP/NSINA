{"Source": "Adaderana", "Timestamp": "June 30, 2014 05:14 pm", "Headline": "රොයිස් ප්‍රනාන්දුට ඇප සලකා බැලීම කල්යයි", "News Content": "කොල්ලකෑමේ සිද්ධියක් සම්බන්ධයෙන් රක්ෂිත බන්ධනාගාර ගත කර සිටින බස්නාහිර පළාත් සභා මන්ත්‍රි රොයිස් ප්‍රනාන්දු මහතාට ඇප ලබා දෙන ලෙස කළ ඉල්ලීම සලකා බැලීම කල්දමා තිබේ. සිද්ධියට අදාළ නඩුව මීගමුව මහාධිකරණයේදී අද කැඳවු අවස්ථාවේ රොයිස් ප්‍රනාන්දු මහතාට ඇප දීමට විරුද්ධත්වය ප්‍රකාශ කරමින් නිතිපතිවරයා විසින් විරෝධතා ගොනු කළ බව අද දෙරණ අධිකරණ වාර්තාකරු සඳහන් කළේය. ඒ අනුව මිගමුව විනිසුරු මොහොමඩ් ගෆුර් මහතා විසින් ලබන ජුලි මස 21 වැනිදා දක්වා නඩුව කල් තැබීමට නියෝග කර ඇත. පොලිසිය විසින් රොයිස් ප්‍රනාන්දු මහතා ලබාගත් දුරකථන ඇමතුම් සම්බන්ධ වාර්තාවක් ද උසාවියට ඉදිරිපත් කර තිබේ.", "URL": "https://sinhala.adaderana.lk/news.php?nid=44327", "Category": null, "Parent URL": null}