{"Source": "Adaderana", "Timestamp": "May 19, 2012 01:48 pm", "Headline": "ජාත්‍යන්තර කටයුතු පිළිබඳ චීන උප ඇමති හා විපක්ෂ නායක හමුවෙයි", "News Content": "දිවයිනට පැමිණ සිටින ජාත්‍යන්තර කටයුතු පිළිබඳ චීනයේ උප අමාත්‍ය වැන් ලී ක්වාන් මහතා අද(19) විපක්ෂ නායක රනිල් වික්‍රමසිංහ මහතා හමුවිය. විපක්ෂ නායක කාර්යාලයේ දී මෙම හමුව සිදුවිය. චීනය සහ ශ්‍රී ලංකාව අතර අතීතයේ සිට යහපත් සබඳතා පැවති බව මෙහිදී විපක්ෂ නායක රනිල් වික්‍රමසිංහ මහතා සඳහන් කළේය. දෙරට අතර සහ පක්ෂ 02 අතර පවතින සම්බන්ධතා පිළිබඳව මෙහිදී සාකච්ඡා කෙරුණු බව හමුවෙන් අනතුරුව මාධ්‍ය වෙත අදහස් දැක්වූ රනිල් වික්‍රමසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=24369", "Category": null, "Parent URL": null}