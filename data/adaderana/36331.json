{"Source": "Adaderana", "Timestamp": "August 3, 2013 08:30 am", "Headline": "චීන කාර්යාලයක ගින්නක්", "News Content": "හම්බන්තොට, කටුවැව ප්‍රදේශයේ චීන සමාගමකට අයත් මහාමාර්ග සංවර්ධන ව්‍යාපෘති කාර්යාලයක ගින්නක් හටගෙන තිබේ. ඊයේ රාත්‍රී හටගත් මෙම ගින්නෙන් චීන සමාගමකට අයත් නේවාසිකාගාරයක් විනාශයට පත්ව ඇත. නේවාසිකාගාරයේ සිටි චීන ජාතිකයින් සහ පොලිසිය එක්ව ගින්න මැඩපවත්වා තිබේ. ගින්නෙන් කිසිදු ජීවිත හානියක් සිදුව නොමැති අතර සිදුවූ දේපළ හානි පිළිබඳ මෙතෙක් ගණන් බලා නොමැත. විදුලි කාන්දුවක් හේතුවෙන් ගින්න හටගන්නට ඇති බවට මූලික පරීක්ෂණවලින් අනාවරණය වී ඇති බව පොලිසිය පවසන්නේය.", "URL": "https://sinhala.adaderana.lk/news.php?nid=36331", "Category": null, "Parent URL": null}