{"Source": "Adaderana", "Timestamp": "August 15, 2014 01:59 pm", "Headline": "මගේ හිත උණු වුණාට විදේශ අමාත්‍යංශය මට කොකා පෙන්නුවා - තානාපති ජනපතිට දුක කියයි", "News Content": "දඹුල්ල, ගලේවල, පහලදිග්ගල පොල්අතු මඩුවක අධ්‍යාපනය ලබන ශ්‍රී ලාංකික පාසල් සිසුන් පිරිසකගේ දුක දැක පොල්අතු මඩුව වෙනුවට ස්ථීර ගොඩනැගිල්ලක් පාසල් දරුවන්ට පරිත්‍යාග කිරීම සඳහා ලංකාවට පැමිණි තමාගේ වැටුපෙන් රුපියල් ලක්ෂයක මුදලක් කපා දමා ඇති බව ඉරානයේ ශ්‍රී ලංකා තානාපති ෆයිසාල් රසින් මහතා ජනාධිපතිවරයා වෙත දැනුම්දී තිබේ. ලක්ෂ ගණනක් වියදම් කර අහිංසක බොදු දරුවන්ට ස්ථීර ගොඩනැගිල්ලක් තනාදුන් නිසා ශ්‍රී ලංකා විදේශ කටයුතු අමාත්‍යංශය විසින් තම වැටුපෙන් දින 8ට රුපියල් ලක්ෂයක් කපා දැමීම කනගාටුදායක බව සඳහන් කරමින් ජනාධිපතිවරයා වෙත ඔහු විසින් යැවූ ලිපියක් අප වෙත ලැබිණ. එම ලිපිය ඉහත පරිදිය. ඉරානයේ ශ්‍රී ලංකා තානාපතිවරයා විසින් තනාදුන් එම ස්ථීර ගොඩනැගිල්ල විවෘත කළ අවස්ථාවේ දසුන් පෙළක් ද එම ලිපියට පහතින් ඡායා රූපවල වෙයි. ඡායා රූ - කාංචන කුමාර ආරියදාස", "URL": "https://sinhala.adaderana.lk/news.php?nid=45379", "Category": null, "Parent URL": null}