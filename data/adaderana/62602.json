{"Source": "Adaderana", "Timestamp": "July 31, 2016 11:24 am", "Headline": " ගේට්ටු සේවකයින් වර්ජනයක-ගේට්ටු මුරට පොලිස් නිලධාරීන් ", "News Content": "දිවයින පුරා අනාරක්ෂිත දුම්රිය ගේට්ටු මුරකරුවන් වැඩ වර්ජනයක් ආරම්භ කර තිබේ.වැටුප් ගැටළුවක් මුල් කරගනිමින් මෙම වැඩ වර්ජනය ක්‍රියාත්මක කර ඇති බව සඳහන්ය.අවස්ථා ගණනාවක දී මෙම ගැටළුවට විසඳුම් ඉල්ලා විරෝධතා ක්‍රියාමාර්ගවල නිරත වූව ද මෙතෙක් මේ සම්බන්ධයෙන් විසඳුම් ලබාදීමට බලධාරීන් කටයුතු කර නොමැති බව දුම්රිය ගේට්ටු මුරකරුවන් පවසයි.අනාරක්ෂිත දුම්රිය ගේට්ටු මුරකරුවන්ගේ වැඩ වර්ජනය හේතුවෙන් ඇතැම් ස්ථානවල දුම්රිය ගේට්ටු මුරකාර සේවයට පොලිස් නිලධාරීන් යොදවා ඇති බව ද අද දෙරණ වාර්තාකරුවන් සඳහන් කළේය.", "URL": "https://sinhala.adaderana.lk/news.php?nid=62602", "Category": null, "Parent URL": null}