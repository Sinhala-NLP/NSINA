{"Source": "Adaderana", "Timestamp": "September 6, 2014 01:00 pm", "Headline": "හොර ගබ්සා පෙති තොගයක් රේගු දැලේ - වටිනාකම ලක්ෂ 20යි  ", "News Content": "නීති විරෝධීව ඉන්දියාවේ චෙන්නායි නුවර සිට මෙරටට ගෙන්වු ඖෂධ තොගයක් ශ්‍රී ලංකා රේගුව බාරයට ගෙන තිබේ. අද(06) පෙරවරුවේ සිදුකළ වැටලීමකදී මෙම නීති විරෝධී ඖෂධ තොගය සොයා ගැනීමට හැකි වු බව ශ්‍රී ලංකා රේගුව පැවසුවේය. නීති විරෝධී ගබ්සා කිරීම් සඳහා භාවිත කරන බවට සැලකෙන මෙම ඖෂධ තොගය විටමින් බව පවසමින් මෙරටට රැගෙන විත් ඇති බව රේගුව සඳහන් කළේය. ඒවා කොළඹ ප්‍රදේශයේ ඖෂධ වෙළඳසැල් කිහිපයකට බෙදාහැරීමට සැලසුම් කර ඇති බව ද සිදුකළ පරීක්ෂණවලින් අනාවරණය වී තිබේ. අදාළ ඖෂධ තොගයේ වටිනාකම රුපියල් ලක්ෂ 20ක් පමණ වන බව සඳහන් වෙයි.", "URL": "https://sinhala.adaderana.lk/news.php?nid=45874", "Category": null, "Parent URL": null}