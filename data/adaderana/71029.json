{"Source": "Adaderana", "Timestamp": "March 18, 2017 12:20 pm", "Headline": "මහවැලි ගඟට සිසුවා බිලි", "News Content": "කටුගස්තොට, හල්ඔළුව, මහවැලි ගඟේ දිය නෑමට ගිය පාසැල් සිසුවෙකු දියේ ගිළී අතුරුදන්ව තිබේ. සිසුන් පිරිසක් මෙලෙස දිය නෑමට ගොස් ඇති අතර ඉන් එක් සිසුවෙකු දියේ ගිළී අතුරුදන්ව ඇති බව පොලීසිය පැවසුවේය. අතුරුදන්ව ඇත්තේ මහනුවර ප්‍රදේශයේ පාසලක 11 වසරේ ඉගෙනුම ලබන සිසුවෙකු වන අතර තලාතුඔය නාවික හමුදා කඳවුරේ නිලධාරීන් විසින් අතුරුදන් වූ සිසුවා සෙවීමෙහි මෙහෙයුම් සිදුකරන බව සඳහන්ය. සිද්ධිය සම්බන්ධයෙන් කටුගස්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71029", "Category": null, "Parent URL": null}