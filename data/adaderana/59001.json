{"Source": "Adaderana", "Timestamp": "April 6, 2016 09:26 pm", "Headline": " උත්සව සමයේ සූර් රියදුරන් අල්ලන්න වැඩපිළිවෙළක්", "News Content": "අලුත් අවුරුදු සමය වෙනුවෙන් බීමත් රියදුරන් අත්අඩංගුවට ගැනීමේ විශේෂ වැඩපිළිවෙළක් ක්‍රියාත්මක කිරීමට පොලිස් මූලස්ථානය තීරණය කර තිබේ.උත්සව සමයේ සිදුවන රිය අනතුරු සංඛ්‍යාව අවම කිරීමේ අරමුණින් ලබන 10 වැනිදා සිට 20 වැනිදා දක්වා බීමත් රියදුරන් අත්අඩංගුවට ගැනීමේ මෙහෙයුම් වැඩිකිරීමට තීරණය කර ඇති බව පොලිස් මූලස්ථානය නිවේදනය කළේය. එමෙන්ම අවුරුදු සමයේ දී නගරවලට පැමිණෙන ජනතාවගේ ආරක්ෂාව වෙනුවෙන් ඒ ඒ පොලිස් කොට්ඨාස හරහා විශේෂ වැඩපිළිවෙළක් ක්‍රියාත්මක කිරීමට ද පොලීසිය තීරණය කර ඇත.ඒ සඳහා නිල ඇඳුමෙන් මෙන්ම සිවිල් ඇදුමෙන් ද පොලිස් නිලධාරීන් රාජකාරියේ යොදවා ඇති බව පොලිස් මූලස්ථානය නිවේදනය කළේය.", "URL": "https://sinhala.adaderana.lk/news.php?nid=59001", "Category": null, "Parent URL": null}