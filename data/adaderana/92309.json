{"Source": "Adaderana", "Timestamp": "July 10, 2018 04:33 pm", "Headline": "ඝාතනය වු ප්‍රියානි ජයසිංහගේ සැමියා රිමාන්ඩ්", "News Content": "ගායන ශිල්පිනී ප්‍රියානි ජයසිංහ මහත්මිය ඝාතනය කිරිම සම්බන්ධයෙන් සැකපිට අත්අඩංගුවට ගත් ඇගේ සැමියා ලබන 23වනදා දක්වා රක්ෂිත බන්ධනාගාර ගත කර ඇත. ඒ සැකකරු අද (10) පානදුර මහේස්ත්‍රාත් අධිකරණයට ඉදිරිපත් කිරිමෙන් අනතුරුව කළ නියෝගයකට අනුවය. ඝාතනයට ලක් වූ ගායන ශිල්පිනී ප්‍රියානි ජයසිංහ මහත්මියගේ දේහය පානදුර පිහිටි ඇගේ නිවස වෙත අද පෙරවරුවේ රැගෙන විත් තිබුණි. මෙරට රසික රසිකාවියන් අතර ජනාදරයට පත් ප්‍රියානි ජයසිංහ මහත්මිය පානදුරේ අරුක්ගොඩ පිහිටි නිවසේදී පෙරේදා රාත්‍රීයේ ඝාතනයට ලක්විය. මුලික විමර්ෂනවලදී අනාවරණ වුයේ ප්‍රියානි ජයසිංහ මහත්මියගේ සැමියා ඇයගේ ගෙල ප්‍රදේශයට කතුරකින් සිදු කළ මරණීය තුවාල හේතුවෙන් මරණය සිදුව ඇති බවයි.", "URL": "https://sinhala.adaderana.lk/news.php?nid=92309", "Category": null, "Parent URL": null}