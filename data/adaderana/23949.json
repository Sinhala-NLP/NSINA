{"Source": "Adaderana", "Timestamp": "May 1, 2012 04:41 pm", "Headline": "ව්‍යාජ විදේශ රැකියා ආයතන හිමිකරුවෙකු අත්අඩංගුවට ", "News Content": "පුද්ගලයන් රට යවන බව පවසා මුදල් වංචා කළ ව්‍යාජ විදේශ රැකියා ආයතන හිමිකරුවෙකු අත්අඩංගුවට ගෙන තිබේ. ශ්‍රී ලංකා විදේශ සේවා නියුක්ති කාර්යා‍ශයේ විමර්ශන ඒකකය මගින් සීදුව ලියනගේමුල්ල ප්‍රදේශයේ සිදුකළ වැටලීමක දී මෙම සැකකරු අත්අඩංගුවට ගෙන ඇති බව සඳහන්ය. සයිප්‍රස් , ඊශ්‍රායල් සහ මැලේසියා යන රටවල ඉහළ වැටුප් සහිත රැකියා ලබාදෙන බව පවසා මෙම සැකකරු දිවයිනේ විවිධ ප්‍රදේශවල පුද්ගලයන් 56 දෙනෙකුගෙන් පමණ මුදල් වංචා කොට ඇත. මොහු විසින් වංචා කළ මුදල රුපියල් කෝටි 4 ට අධික බව විදේශ සේවා නියුක්ති කාර්යාංශය සඳහන් කරයි. අත්අඩංගුවට ගත් සැකකරු මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්ෂිත බන්ධනාගාර ‍ගත කර තිබේ.", "URL": "https://sinhala.adaderana.lk/news.php?nid=23949", "Category": null, "Parent URL": null}