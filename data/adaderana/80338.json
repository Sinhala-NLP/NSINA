{"Source": "Adaderana", "Timestamp": "November 22, 2017 07:44 am", "Headline": "  අතිකාල දීමනා කප්පාදු කරාට අද රට පුරා ස්ට්‍රයික්", "News Content": "සෞඛ්‍ය සේවා වෘත්තීයවේදීන්ගේ ඒකාබද්ධ බලමණ්ඩලය අද(22) උදෑසන 7.00 සිට දීපව්‍යාප්ත සංඛේත වැඩවර්ජනයක් කැඳවා තිබේ. හෙද සේවාවේ අතිකාල දීමනා සම්බන්ධයෙන් සෞඛ්‍ය ලේකම්වරයා විසින් නිකුත් කළ චක්‍රලේඛයට විරෝධය පළ කිරීම වර්ජනයේ අරමුණ බව අතුරු වෛද්‍ය සේවා ඒකාබද්ධ බල මණ්ඩලයේ කැඳවුම්කරු සමන් රත්නප්‍රිය මහතා ප්‍රකාශ කළේය. මේ අතර හෙද, පරිපූරක, අතුරු වෛද්‍ය සේවා ඒකාබද්ධ බල මණ්ඩලය අනුරාධපුර හා හම්බන්තොට යන රෝහල්වල ඊයේ(21) දිනයේ වැඩ වර්ජනයක් ක්‍රියාත්මක කර තිබේ. වැඩිකළ අතිකාල දීමනා කප්පාදුවට එරෙහිව ඊයේ පෙරවරු 07.00 සිට මෙම වැඩ වර්ජනය ආරම්භ කර තිබුණි අද දිනයේ දීපව්‍යාප්තව ක්‍රියාත්මක කිරීමට නියමිතව තිබූ වැඩ වර්ජනයට සමගාමීව මෙම වර්ජනය ක්‍රියාත්මක කළ බව සමන් රත්නප්‍රිය මහතා කියා සිටියේය.", "URL": "https://sinhala.adaderana.lk/news.php?nid=80338", "Category": null, "Parent URL": null}