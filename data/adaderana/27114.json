{"Source": "Adaderana", "Timestamp": "September 4, 2012 09:29 am", "Headline": "පාසල් සිසුවාගේ දිවි තොරවීම සැක සහිතයි", "News Content": "මහරගම ප්‍රදේශයේ නිවසක ළමයෙකු ගෙළ වැලලාගෙන මියයාම සම්බන්ධයෙන් පොලීසිය පරීක්ෂණ ආරම්භ කර තිබේ. 13 හැවිරිදි වියේ පසුවූ ළමයෙකු සිය නිවසේ කාමරයක් තුළ මෙලෙස මියගොස් සිටිය දී සොයාගත් බව පොලීසිය සඳහන් කළේය. මළ සිරුර කළුබෝවිල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද (04) සිදුකිරීමට නියමිතය. මෙම මරණය සැක සහිත බැවින් මේ සම්බන්ධයෙන් වැඩිදුර විමර්ශන ආරම්භ කර ඇති බව මහරගම පොලීසිය පවසයි.", "URL": "https://sinhala.adaderana.lk/news.php?nid=27114", "Category": null, "Parent URL": null}