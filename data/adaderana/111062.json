{"Source": "Adaderana", "Timestamp": "May 31, 2019 01:00 pm", "Headline": "අගතියට පත් මව්වරුන්ට නීති ආධාර දෙන්න නීතිඥයින් පිරිසක් කුරුණෑගල රෝහලට", "News Content": "වෛද්‍ය මොහොමඩ් ෂාෆිගෙන් සිසේරියන් සැත්කම්කර සිදුකරගත් මව්වරුන් 300ට අධික පිරිසක් මේවන විට කුරුණෑගල රෝහලට ඒ පිළිබඳව පැමිණිලි කර තිබේ. මේ අතර අගතියට පත් මව්වරුන්ට නීති ආධාර ලබාදීම සඳහා නීතිඥයින් පිරිසක් අද කුරුණෑගල රෝහලට පැමිණියේය. වෛද්‍ය මොහොමඩ් ෂාෆිගෙන් සිසේරියන් සැත්කම් කරගත් මව්වරුන් රැසක් අදත් කුරුණෑගල ශික්ෂණ රෝහල වෙත පැමිණියේය. අද දෙරණ වාර්තාකරු පැවසුවේ මේවන විටත් මව්වරුන් 50ට අධික පිරිසක් රෝහලවෙත පැමිණ සිටින බවයි. ඒ අනුව සිද්ධිය සම්බන්ධයෙන් කුරුණෑගල රෝහලට පමණක් පැමිණිලි 300ට අධික ප්‍රමාණයක් ලැබී ඇති බවයි වාර්තාවෙයි. මේ අතර අගතියට පත්ව සිටින මව්වරුන් වෙනුවෙන් පෙනී සිටීම සඳහා පූජ්‍ය බත්තර මුල්ලේ සීලරතන හිමියන් අද කුරුණෑගල රෝහලවෙත පැමිණියේය. එමෙන්ම නීතිඥයින් පිරිසක්ද අද කුරුණෑගල රෝහලට පැමිණියේ අගතියට පත්ව සිටින මව්වරුන් වෙනුවෙන් නීති ආධාර ලබාදීම සඳහායි.", "URL": "https://sinhala.adaderana.lk/news.php?nid=111062", "Category": null, "Parent URL": null}