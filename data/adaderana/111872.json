{"Source": "Adaderana", "Timestamp": "June 13, 2019 11:03 am", "Headline": "ජනපති තජිකිස්ථානයට පිටත් වෙයි", "News Content": "තජිකිස්ථානයේ බිෂ්කේක් නුවර පැවැත්වෙන , චීනයේ ෂැංහයි කෝපරේෂන් විසින් සංවිධානය කරනු ලබන \"කළාපයේ ගැටළු \" සාකච්ඡා කරන සමුළුවට සහභාගී වීම සඳහා ජනාධිපති මෛත්‍රීපාල සිරිසේන මහතා අද(13) උදෑසන කටුනායක ගුවන් තොටුපළෙන් තජිකිස්තානය බලා පිටත්ව ගියේය. එතුමා සමඟ 50 කට අධික දූත පිරිසක් ද එක් වී සිටි අතර ,ඔවුන් අද දින උදෑසන 10.45 ට එමිරේට්ස් ගුවන් සේවයේ ඊ.කේ- 651 දරන ගුවන් යානයෙන් මුලින්ම ඩුබායි බලා පිටත්ව ගියහ. මෙම සමුළුවට රුසියාව , චීනය , ඉන්දියාව ,පකිස්තානය , තජිකිස්තානය , කිර්ගිස්තානය යන රටවල රාජ්‍ය නායකයින් සහභාගී වීමට නියමිතයි. එහෙත් මේ වනවිට අග්‍රාමාත්‍ය රනිල් වික්‍රමසිංහ මැතිතුමා ද , තෙදින සංචාරයක් සඳහා සිංගප්පූරුව වෙත ගොස් සිටී.", "URL": "https://sinhala.adaderana.lk/news.php?nid=111872", "Category": null, "Parent URL": null}