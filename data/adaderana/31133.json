{"Source": "Adaderana", "Timestamp": "January 27, 2013 10:01 pm", "Headline": " අධිකරණ සේවා කොමිසමේ ලේකම් පුටුවට ඛේමා..?", "News Content": "අධිකරණ සේවා කොමිසමේ ලේකම් ධුරය සඳහා ඛේමා ස්වර්ණාධිති මහත්මිය පත් කිරීමට නියමිතව ඇති බව විශ්වාස කටයුතු ආරංචි මාර්ග මගින් අනාවරණය වී තිබේ. ඇය මේ වන විට ගම්පහ මහේස්ත්‍රාත් අධිකරණයේ මහේස්ත්‍රාත්වරිය ලෙස සේවය කරන අතර දැනට අධිකරණ සේවා කොමිසමේ ලේකම් ධුරය හොබවන මංජුල තිලකරත්න මහතාගේ ඉවත් වීමෙන් පසු අදාළ පත් කිරීම සිදුවනු ඇති බව වාර්තා වේ. අධිකරණ සේවා කොමිසමේ ලේකම්වරයා වන මංජුල තිලකරත්න මහතාට පසුගියදා මැර ප්‍රහාරයක් එල්ලවූ අතර මේ වනතුරු ඊට අදාළ කිසිදු සැකකරුවෙකු අත්අඩංගුවට ගැනීමට පොලීසියට හැකිවී නැත.", "URL": "https://sinhala.adaderana.lk/news.php?nid=31133", "Category": null, "Parent URL": null}