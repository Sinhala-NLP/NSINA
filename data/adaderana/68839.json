{"Source": "Adaderana", "Timestamp": "January 30, 2017 11:57 am", "Headline": "හම්බන්තොට සිද්ධියේ 4ට ඇප", "News Content": "හම්බන්තොට ඉඩම් චීනයට පවරාදීමට එරෙහිව පැවැත්වූ උද්ඝෝෂණයක් අතරවාරයේ ඇතිවූ ගැටුමේදී අත්අඩංගුවට ගෙන රක්ෂිත බන්ධනාගාර ගත කර සිටි සිව් දෙනෙකුට ඇප ලබා දී තිබේ.අදාළ සැකකරුවන් අද(30) හම්බන්තොට මහේස්ත්‍රාත් අධිකරණයට ඉදිරිපත් කළ අවස්ථාවේදී සුවිශේෂි කරුණු මත සිව් දෙනෙකුට ඇප ලබාදීමට හම්බන්තොට මහේස්ත්‍රාත් මංජුල කරුණාරත්න මහතා නියෝග කළ බව අද දෙරණ වාර්තාකරු සඳහන් කළේය.සෙසු සැකකරුවන් 29 දෙනා ලබන 13 වනදා දක්වා තවදුරටත් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=68839", "Category": null, "Parent URL": null}