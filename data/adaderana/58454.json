{"Source": "Adaderana", "Timestamp": "March 21, 2016 11:08 am", "Headline": "  20/20  ඕස්ට්‍රේලියා-බංග්ලාදේශ තරගය අද", "News Content": "ලෝක කුසලාන පන්දුවාර 20 යි 20 ක්‍රිකට් තරඟාවලියේ ඕස්ට්‍රේලියාව සහ බංග්ලාදේශය අතර තරගය අද(21) පැවැත්වෙයි.තරගය බැංග්ලෝර්හිදී ශ්‍රී ලංකා වේලාවෙන් රාත්‍රී 07.15ට පමණ ආරම්භවිමට නියමිතය.මෙවර තරගාවලියේදී ඔස්ට්‍රේලියාව නවසීලන්තය හමුවේ පරාජයට පත් වූ අතර බංග්ලාදේශය පකිස්ථානය හමුවේ පරාජයට පත් වුණි.ඒ අනුව අද තරගය ජයගැනීම කණ්ඩායම් දෙකටම තරගාවලියේ රැදීසිටීම පිළිබඳ සමාන වැදගත්කමක් පවතින බව වාර්තා වෙයි.ලෝක කුසලාන ක්‍රිකට් තරගාවලියේ ලකුණු සටහන අනුව පළමු කාණ්ඩය යටතේ බටහිර ඉන්දීය කොදෙව් සහ දකුණු අප්‍රිකානු කණ්ඩායම් පෙරමුණේ පසු වෙයි.දෙවන කාණ්ඩය යටතේ නවසීලන්තය සහ පාකිස්ථානය ඉදිරියෙන් සිටියි.", "URL": "https://sinhala.adaderana.lk/news.php?nid=58454", "Category": null, "Parent URL": null}