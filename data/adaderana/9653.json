{"Source": "Adaderana", "Timestamp": "July 17, 2010 09:14 am", "Headline": "සහීඩ් අෆ්රීඩ් ටෙස්ට් දිවියෙන් සමුගනී", "News Content": "පකිස්ථානු ක්‍රිකට් කණ්ඩායමේ නායක සහීඩ් අෆ්රිඩ් ටෙස්ට් ක්‍රිකට් දිවියෙන් සමුගැනීමට තීරණය කර තිබේ. 16 දා නිමාවූ ඔස්ට්‍රේලියානු කණ්ඩායම සමග පැවති පළමු ටෙස්ට් තරගය ලකුණු 150කින් පරාජය වීම මෙම තීරණයට හේතු වී ඇති බව සඳහන් වේ. එම තරගයේ ලකුණු 440 ක ජයග්‍රාහී ඉලක්කයක් හඹා ගිය පකිස්ථානු කණ්ඩායමට සියලු දෙනා දැවී ලබාගත හැකිවූයේ ලකුණු 289 ක් පමණයි. තරගයේ ප්‍රථම ඉනිම ක්‍රීඩා කළ ඔස්ට්‍රේලියානුවන් ලකුණු 253 ක් රැස්කළ අතර පාකිස්ථානු කණ්ඩායම ප්‍රථම ඉනිම සඳහා ලබාගත්තේ ලකුණු 148ක් පමණි. දෙවැනි ඉනිමට ඔස්ට්‍රේලියානුවන් ලකුණු 334 ක් ලබාගන්නා ලදී.. සමුගැනීමේ තීරණය නිවේදනය කරමින් සහීඩ් අෆ්රිඩි ප්‍රකාශ කර ඇත්තේ තමාට තවදුරටත් ටෙස්ට් තරගවලට සහභාගීවීමට තරම් යහපත් මානසිකත්වයක් නොමැති බවයි. තරුණ ක්‍රීඩකයින්ට අවස්ථා ලබාදීමේ කාලය උදාවී ඇති බව ද ඔහු එහිදී කියාසිටියේය..", "URL": "https://sinhala.adaderana.lk/news.php?nid=9653", "Category": null, "Parent URL": null}