{"Source": "Adaderana", "Timestamp": "March 3, 2017 12:06 pm", "Headline": " කේරළ ගංජා ප්‍රවාහනය කරද්දී අල්ලයි ", "News Content": "කේරළ ගංජා ප්‍රවාහනය කරමින් සිටි පුද්ගලයෙකු වත්තල -වැලිකඩමුල්ල ප්‍රදේශයේදී අත්අඩංගුවට ගෙන තිබේ. වත්තල පොලීසියට ලැබුණු තොරතුරක් මත සිදු කළ වැටලීමකදී ත්‍රී රෝද රථයකින් කේරළ ගංජා ප්‍රවාහනය කරමින් සිටි සැකකරු අත්අඩංගුවට ගෙන ඇති බව වාර්තා වෙයි. එහිදී කේරළ ගංජා කිලෝග්‍රෑම් 14යි ග්‍රෑම් 250ක් පොලීසිය භාරයට ගෙන තිබේ. සැකකරු අද(03) වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70356", "Category": null, "Parent URL": null}