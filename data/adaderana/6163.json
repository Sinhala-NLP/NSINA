{"Source": "Adaderana", "Timestamp": "January 21, 2010 10:02 am", "Headline": "ඡන්දෙට නිවාඩු නොදුන්නොත් දඬුවම්", "News Content": "ජනාධිපතිවරණ‍යේ දී ඡන්දය ප්‍රකාශ කිරීම සදහා ප්‍රමාණවත් නිවාඩු කාලයක් ලබා නොදෙන පුද්ගලික අංශයේ ‍සේවා‍යෝජකයින්ගේ තොරතුරු වහාම ලබා දෙන ලෙස ශ්‍රී ලංකා නිදහස් නීතීඥ සංගමය ජනතාවගෙන් ඉල්ලා සිටියි. අමාත්‍ය සුසිල් ප්‍රේමජයන්ත් මහතා නිවේදනයක් නිකුත් කරමින් සඳහන් කරන්නේ 1981 අංක 15 දරණ ජනාධිපතිවරයා තෝරා පත් කර ගැනීමේ විධි විධාන වලට අනුව ප්‍රමාණවත් නිවාඩුවක් ලබා නොදීම දඬුවම් ලැබිය හැකි වරදක් බවයි. මේ පිළිබඳ තොරතුරු ශ්‍රී ලංකා නිදහස් පක්ෂ මූලස්ථානය වෙත ලබා දෙන ලෙස සුසිල් ප්‍රේමජයන්ත් මහතා ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=6163", "Category": null, "Parent URL": null}