{"Source": "Adaderana", "Timestamp": "May 23, 2016 09:49 am", "Headline": " සෞඛ්‍ය සමුළුවේ 69 වන සැසිය ඇරඹෙයි", "News Content": "ලෝක සෞඛ්‍ය සමුළුවේ 69 වන සැසිවාරය අද(23) ස්විට්සර්ලන්තයේ ජීනීවා නුවරදී ආරම්භ වෙයි.තිරසර සංවර්ධනය සඳහා 2030 සැළැස්මට ලෝකය සුදානම් කිරීම යන මෙවර සමුළුවේ තේමාවයි.සමුළුවට අද සිට ලබන 28 වනදා දක්වා පැවැත්වීමට නියමිතය.මෙම සමුළුවට සහභාගිවීම සඳහා සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පසුගියදා ස්විට්සර්ලන්තයේ ජීනිවා නුවර බලා පිටත්ව ගියේය.මෙම සංචාරය සඳහා සෞඛ්‍ය අමාත්‍යවරයා සමඟ සෞඛ්‍ය ලේකම් අනුර ජයවික‍්‍රම මහතා, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා, වෛද්‍යවරු ඇතුළු නියෝජිතයින් 14 දෙනෙක් එක්වී සිටියි.එමෙන්ම සෞඛ්‍ය අමාත්‍යවරයා සමුළුවට සහභාගීවන රටවල සෞඛ්‍ය නියෝජිතයින් සමඟ ද්වීපාර්ශික සාකච්ඡා කිහිපයකට ද සහභාගිවීමට නියමිත බව රජයේ ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=60407", "Category": null, "Parent URL": null}