{"Source": "Adaderana", "Timestamp": "February 2, 2017 04:31 pm", "Headline": " ආපදාවලට ලක්වූවන්ට වන්දි දෙයි", "News Content": "පසුගිය වසරේ ඇති වූ ස්වභාවික ආපදාවලට ලක්වූවන්ට අවශ්‍ය වන්දි මුදල් මේ වන විට රක්ෂණභාර අරමුදල විසින් ලබාදී ඇති බව විදුලිබල හා පුනර්ජනනීය බලශක්ති අමාත්‍ය, රංජිත් සියඹලාපිටිය මහතා පවසයි. මෙම පිරිස අතරින් දහසකට හෙට(‍03) දිනයේ වන්දි මුදල් ලබාදෙන අතර ඉතිරි පිරිසට පෙබරවාරි මාසය ඇතුළත තම තමන්ගේ ප‍්‍රාදේශීය ලේකම් කොට්ඨාස වලදී වන්දි මුදල් ලබාදීමට කටයුතු කිරීමට අදාළ ප‍්‍රාදේශීය ලේකම්වරුන්ට උපදෙස් ලබාදී ඇති බවද ඒ මහතා පවසයි.අමාත්‍යවරයා මේ බව පැවසුවේ, පසුගිය වසරේ ආපදාවන්ට ලක් වූවන්ගේ සුබසාධන කටයුතු වෙනුවෙන් සාකච්ඡා කිරීම සඳහා අද (2) කෑගල්ල කච්චේරියේ පැවති ආපදා කමිටු රැස්වීමකට සහභාගි වෙමිනි. මෙහිදී වැඩිදුරටත් අදහස් දැක්වූ අමාත්‍ය සියඹලාපිටිය මහතා කියා සිටියේ,පසුගිය 2016 වර්ෂයේ ඇති වූ අධික වර්ෂාව සහ නායයාම් වලට ලක් වීම නිසා අළුතින් නිවාස සෑදීමට අවශ්‍ය වූ ප‍්‍රමාණය 3000 ටආසන්නයි. ඊටඅමතරව 3578ට ආසන්න පිරිසකට වන්දි සැලසී මේ වගකිම අප රජයට පැවරුණා. ගංවතුර, සුළං සහ නායයාම් නිසා සිදු වූ විවිධාකාරයේ හානි හේතුවෙන් තම ව්‍යාපාර, නිවාස, වගාවන් ආදිය හානි වූ පිරිස් මේ පිරිසට ඇතුළත්ය යන්නය.", "URL": "https://sinhala.adaderana.lk/news.php?nid=69015", "Category": null, "Parent URL": null}