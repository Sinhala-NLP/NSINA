{"Source": "Adaderana", "Timestamp": "September 12, 2015 11:04 pm", "Headline": "මානව හිමිකම් වාර්තාව ලංකාවට බාරදෙයි ", "News Content": "ශී‍්‍ර ලංකාවේ සිදු වූ බව කියන මානව හිමිකම් කඩකිරීම් සම්බන්ධයෙන් සකස් කෙරුණු එක්සත් ජාතීන්ගේ මානව හිමිකම් පරීක්ෂණ වාර්තාව ශී‍්‍ර ලංකා රජයට බාර දි ඇති බව විදේශ වාර්තා පළකරයි. අදාළ වාර්තාව සම්බන්ධයෙන් ශ‍්‍රී ලංකාව ලිඛිත ප‍්‍රතිචාර දැක්වීමට කටයුතු සූදානම් කර ඇති බවද සඳහන්ය.මේ සම්බන්ධයෙන් ඉදිරි දින 5ක කාලය තුළදී ශී‍්‍ර ලංකාවේ ප‍්‍රතිචාරය ලබාදීමට හැකිවනු ඇති බවයි විදේශ කටයුතු අමාත්‍යංශයේ නිලධාරියෙකු උපුටා දක්වමින් ද හින්දු පුවත්පත පෙන්වා දෙයි. අදාළ වාර්තාව ලබන සඳුදා ආරම්භ වීමට නියමිත එක්සත් ජාතීන්ගේ මානව හිමිකම් කවුන්සිලයේ 30 වැනි සැසිවාරයට ඉදිරිපත් කිරීමට නියමිත බවද සඳහන්ය.එමෙන්ම අදාළ වාර්තාව සම්බන්ධයෙන් ශී‍්‍ර ලංකාවේ ප‍්‍රතිචාරයද මානව හිමිකම් කවුන්සිලයට මේ මස අවසානයේදී ඉදිරිපත් කෙරෙනු ඇති.", "URL": "https://sinhala.adaderana.lk/news.php?nid=53814", "Category": null, "Parent URL": null}