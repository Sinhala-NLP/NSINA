{"Source": "Adaderana", "Timestamp": "March 8, 2013 05:54 pm", "Headline": " අකුණුසැරින් තරුණයෙක් මරුට - තවත් 4ට කම්පනය", "News Content": "අකුණුසැර වැදීමෙන් අද (08) පස්වරුවේ තරුණයෙකු මියගොස් ඇති බව මාදම්පේ පොලීසිය පවසයි. පස්වරු 3.00 ට පමණ මෙම අනතුර සිදුවී ඇතැයි අප වාර්තාකරු කියයි. මියගොස් ඇත්තේ හලාවත, ඉනිගොඩවෙල පදිංචිකරුවෙකු බව කියන නිපුන් නැමැති අයෙකි. ඔහු තවත් පිරිසක් සමග මාදම්පේ, තාරණ ප්‍රදේශයේ දී කඩුපිටිඔය ආසන්න්නයේ සිටියදී මෙම අනතුර සිදුවී ඇත. අකුණු සැර වැදුණු තරුණයාව කඩිනමින් මාදම්පේ රෝහලට ඇතුළත් කළත් ඒ වන විටත් ඔහු මියගොස් ඇතැයි අප වාර්තාකරු පවසයි. අකුණු සැර වැදීමෙන් එම ස්ථානයේ සිටි තවත් තරුණයින් සිව් (04) දෙනෙකු කම්පනයට පත්ව ඇත. මෙම අනතුර සිදු වන විට ප්‍රදේශයට තද සුළං සමග වැසි ඇද හැළෙමින් තිබී ඇතැයි ද හෙතෙම කියයි.", "URL": "https://sinhala.adaderana.lk/news.php?nid=32234", "Category": null, "Parent URL": null}