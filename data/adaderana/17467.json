{"Source": "Adaderana", "Timestamp": "July 18, 2011 10:50 am", "Headline": "වඳුරඹ ගිනි අවි නිෂ්පාදනාගාරයක් වටලයි", "News Content": "වඳුරඹ, ගොඩකුඹුර ප්‍රදේශයේ පවත්වාගෙන ගිය ගිනි අවි නිෂ්පාදනාගාරයක් පොලිසිය විසින් වටලා තිබේ. ඊයේ(17) සිදු කළ වැටලීමේ දී ගිනි අවි කිහිපයක් ද සොයා ගත් බව වඳුරඹ පොලිසිය පවසයි. ඒ අතර බෝර 16 වර්ගයේ ගිනි අවි 2ක් සහ තවත් ගිනි අවි ‍2ක්, මෙරට නිෂ්පාදිත පිස්තෝලයක් සහ ජීව ‍උණ්ඩ කිහිපයක් ද වේ. එම ගිනි අවි නිෂ්පාදනාගාරය පවත්වාගෙන ගිය සැකකරුවෙකු අත්අඩංගුවට ගත් බව පොලිසිය පැවසීය. ඔහු අද(18) බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17467", "Category": null, "Parent URL": null}