{"Source": "Adaderana", "Timestamp": "June 5, 2017 10:54 am", "Headline": "හර්ෂ ද සිල්වා බැඳුම්කර නිකුතුව ගැන ජනාධිපති කොමිසමට පැමිණෙයි", "News Content": "නියෝජ්‍ය අමාත්‍ය හර්ෂද සිල්වා මහතා මහ බැංකු බැඳුම්කර නිකුතුව සම්බන්ධයෙන් විමර්ශන සිදු කරන ජනාධිපති කොමිසම වෙත පැමිණ තිබේ.අද(5) පෙරවරු 10.00ට නියෝජ්‍ය අමාත්‍යවරයා සාක්ෂි ලබාදීම සඳහා කොමිසම වෙත කැඳවූ බව එම කොමිසමේ ලේකම් සුමතිපාල උඩුගමසූරිය මහතා සඳහන් කළේය.ඒ අනුව මේ වන විට නියෝජ්‍ය අමාත්‍ය හර්ෂ ද සිල්වා මහතාගෙන් ප්‍රශ්නගත බැඳුම්කර නිකුතුව සම්බන්ධයෙන් සාක්ෂි ලබා ගැනීම ආරම්භ කර බව සුමතිපාල උඩුගමසූරිය මහතා කියා සිටියේය.මේ අතර ශ්‍රී ලංකා මහ බැංකුවේ අතිරේක අධ්‍යක්ෂ වසන්ත අල්විස් මහතා අද (5) දිනයේ බැඳුම්කර නිකුතුව සම්බන්ධයෙන් සොයා බැලීමට පත් කළ ජනාධිපති කොමිසම වෙත කැඳවා ඇති බව වාර්තාවේ.", "URL": "https://sinhala.adaderana.lk/news.php?nid=73918", "Category": null, "Parent URL": null}