{"Source": "Adaderana", "Timestamp": "January 23, 2013 10:42 am", "Headline": "කැස්බෑවේ ග්‍රාම නිලධාරීන් උද්ඝෝෂණයක", "News Content": "කැස්බෑව ප්‍රදේශයේ ග්‍රාම නිලධාරීන් උද්ඝෝෂණයක නිරත වේ. පිළියන්දල, දැල්තර ග්‍රාම සේවා නිලධාරීවරයාට පහරදීමට විරෝධය පළ කරමින් මෙම උද්ඝෝෂණයේ නිරත වන බව කැස්බෑව ග්‍රාම නිලධාරී මිත්‍ර සංසදයේ සභාපති එස්.ඒ.යු.ඩී.තිසේරා මහතා පවසයි. ඊයේ (22) දහවල් කිසියම් පුද්ගලයෙකු විසින් මෙම පහරදීම සිදුකර ඇති බව තිසේරා මහතා සඳහන් කරයි. දිවිනැඟුම ප්‍රතිලාභීන් තෝරා ගැනීමේ අවස්ථාවේ මෙම පහරදීම සිදුකර ඇති බව සඳහන්ය. අදාළ තෝරා ගැනීමට විරෝධය පළ කරමින් ඊට පරිබාහිර පුද්ගලයෙකු විසින් මෙම පහරදීම සිදුකර ඇති බව තිසේරා මහතා පවසයි. කැස්බෑව ප්‍රාදේශීය ලේකම් කාර්යාලය ඉදිරිපිට පැවැත්වෙන මෙම උද්ඝෝෂණයට කැස්බෑව ප්‍රදේශයේ ග්‍රාම නිලධාරී වසම් 73 ක ග්‍රාම නිලධාරීන් සහභාගී වී සිටින බව එස්.ඒ.යු.ඩී.තිසේරා මහතා කියා සිටියි.", "URL": "https://sinhala.adaderana.lk/news.php?nid=30991", "Category": null, "Parent URL": null}