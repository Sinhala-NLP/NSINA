{"Source": "Adaderana", "Timestamp": "July 27, 2016 07:01 am", "Headline": "ශ්‍රී ලංකාවේ 16,000ක් ආගිය අතක් නෑ", "News Content": "ශ්‍රී ලංකාවේ පැවති යුදමය වාතාවරණය තුළ 16,000ට වැඩි පිරිසක් අතුරුදහන්ව ඇති බව ජාත්‍යන්තර රතුකුරුස සංවිධානය විසින් ප්‍රකාශිත වාර්තාවක දැක්වෙයි.රතු කුරුස සංවිධානය විසින් මාස 14ක කාලයක් පුරා සිදුකරන ලද සමීක්ෂණයෙන් පෙන්වාදී ඇත්තේ ශ්‍රී ලංකාවේ ද්‍රවිඩ ජනයා දහස් ගණනක පිරිසක් තවමත් තම ආදරණීයන් සොයමින් සිටින බවයි.\"අවදානම සමග ජීවත්වීම\"යනුවෙන් නම් කර ඇති මෙම වාර්තාවෙන් අවධාරණය කර ඇත්තේ ශ්‍රී ලංකාවේ බලධාරීන් විසින් මෙලෙස අතුරුදහන්වූවන්ට සිදුවූයේ කුමක්ද යන්න පිළිබඳ තහවුරු කරගත යුතුව ඇති බවයි.පවුල් 395ක පුද්ගලයින් මෙම සමීක්ෂණයට දායක කරගෙන ඇති අතර මෙම පිරිසෙන් තුනෙන් එකකට වැඩි පිරිසක් තම ඥාතීන් මිය ගොස් ඇති බව විශ්වාස කරන බවත්,සෙසු පිරිස විශ්වාස කරනු ලබන්නේ ඔවුන් තවදුරටත් ලෝකයේ කොහෝ හෝ ජීවත්වනු ඇති බව යයි සඳහන්ය.", "URL": "https://sinhala.adaderana.lk/news.php?nid=62470", "Category": null, "Parent URL": null}