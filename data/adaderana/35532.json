{"Source": "Adaderana", "Timestamp": "July 6, 2013 12:22 pm", "Headline": "බැසිල් ඉන්දීය ධීවර සංගම් හමුවෙයි", "News Content": "ඉන්දියාවේ නිල සංචාරයක නිරත ආර්ථික සංවර්ධන අමාත්‍ය බැසිල් රාජපක්ෂ මහතා තමිල්නාඩු ධීවර සංගම් මුණගැසී සාකච්ජා කර තිබේ. නවදිල්ලි නුවර මෙම සාකච්ජා පැවති බව ඉන්දීය මාධ්‍ය වාර්තා කළේය. මෙහිදී බැසිල් රාජපක්ෂ මහතා පවසා ඇත්තේ මෙරට උතුරේ වැසියන්ගේ ප්‍රධාන ආදායම් මාර්ගය ධීවර කර්මාන්තය බවයි. ඔවුන්ට ධීවර කර්මාන්තය සිදුකිරීමට නොහැකි වුවහොත් ගැටලු රැසක් මතුවන බව ද ආර්ථික සංවර්ධන අමාත්‍යවරයා පෙන්වා දී ඇත. කෙසේ වෙතත් දැනට ගැටලුවක්ව පවතින ඉන්දීය සහ ශ්‍රී ලංකා ධීවර අර්බුදය පිළිබඳ මෙහිදී දීර්ඝ ලෙස කරුණු සාකච්ජා කර තිබේ. මෙහිදී තමිල්නාඩු ධීවරයින් පවසා ඇත්තේ දැනට පවතින තත්ත්වය පිළිබඳ ශ්‍රී ලංකාවට පැමිණ හෝ සාකච්ජා කිරීමට සූදානම් බවයි. මෙම ගැටලුව සඳහා පිළිගත් විසඳුමක් ලබා ගැනිම සඳහා මෙරටට පැමිණීමට අපේක්ෂා කරන බව ද ඉන්දීය ධීවර සංගම් පවසා තිබේ. තමන් සමඟ සාකච්ජා කිරීම සම්බන්ධයෙන් අමාත්‍ය බැසිල් රාජපක්ෂ මහතා ඉන්දීය ධීවරයින්ට සිය ස්තූතිය ද පළ කර ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=35532", "Category": null, "Parent URL": null}