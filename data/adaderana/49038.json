{"Source": "Adaderana", "Timestamp": "January 29, 2015 05:19 pm", "Headline": "තෙවරප්පෙරුම යළි රිමාන්ඩ්", "News Content": "එක්සත් ජාතික පක්ෂයේ කළුතර දිස්ත‍්‍රික් පාර්ලිමේන්තු මන්ත‍්‍රී පාලිත තෙවරප්පෙරුම මහතා ලබන මස 2 වෙනිදා දක්වා යළි රිමාන්ඩ් කර තිබේ. සැකකරු මතුගම මහේස්ත‍්‍රාත් අධිකරණයට අද ඉදිරිපත් කළ අවස්ථාවේදී මෙම නියෝගය ලබාදී ඇත. ප‍්‍රාදේශීය දේශපාලනඥයෙකු දණගස්වා කලහකාරී ලෙස හැසිරීම සම්බන්ධයෙන් මන්ත්‍රීවරයාට චෝදනා එල්ල විය. මෙම චෝදනා සම්බන්ධයෙන් අත්අඩංගුවට ගෙන සිටින සෙසු සැකකරුවන් සිව්දෙනා ලබන මස 2 වෙනිදා හඳුනා ගැනීමේ පෙරට්ටුවකට ඉදිරිපත් කිරීමට නියෝග කර ඇත.", "URL": "https://sinhala.adaderana.lk/news.php?nid=49038", "Category": null, "Parent URL": null}