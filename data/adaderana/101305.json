{"Source": "Adaderana", "Timestamp": "December 26, 2018 11:44 am", "Headline": "නැවතත් රුපියල පහතට", "News Content": "අමෙරිකානු ඩොලරයක විකුණුම් මිල රුපියල් 183.17ක් දක්වා අද (26) දිනයේ දී ඉක්මවා ගොස් තිබේ. පසු ගිය කාලයේ අවප්‍රමාණය වෙමින් තිබුණු ශ්‍රී ලංකා රුපියල පසු ගිය තුන්වනදා (03) දිනයේ දී තරමක් දුරට අධිප්‍රමාණය වීමක් වාර්තා විය. ඒ අමෙරිකානු ඩොලරයක මිල රුපියල් 180.9009 ක් ලෙසිනි. ශ්‍රී ලංකා මහ බැංකුවේ නවතම වාර්තාවන්ට අනුව 2018 වසර ආරම්භයේ සිට පසුගිය නොවැම්බර් 29 දක්වා කාලපරිච්ඡේදය තුළ දී ශ්‍රී ලංකා රුපියල, එක්සත් ජනපද ඩොලරයට එරෙහිව 15.1% කින් අවප්‍රමාණය වී ඇත.", "URL": "https://sinhala.adaderana.lk/news.php?nid=101305", "Category": null, "Parent URL": null}