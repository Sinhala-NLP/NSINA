{"Source": "Adaderana", "Timestamp": "October 31, 2017 06:26 pm", "Headline": "විග්නේශ්වරන්ගේ මළ සිරුර විශේෂ පරීක්ෂණයකට කොළඹට එවයි", "News Content": "අභිරහස් ලෙස මිය ගිය විග්නේශ්වරන් ගේ මළ සිරුර අද(31) අධිකරණ නියෝගයක් මත ගොඩ ගෙන පරීක්ෂණ සඳහා කොළඹට එවා ඇත.මඩකලපුව කලවන්චිකුඩි පොලිස් බල ප්‍රදේශයට අයත් ඔත්තාචිමඩම ග්‍රාම නිලධාරී වසමේ ග්‍රාම නිලධාරී ලෙස සේවය කළ සෝම සුන්දරම් විග්නේශ්වරන් ගේ මල සිරුර අද මෙසේ ගොඩගත්තේය.පසුගිය 2016 අප්‍රේල් 15 වැන්දි රාත්‍රියේ අභිරහස් ලෙස මිය ගිය විග්නේශ්වරන්ගේ මළ සිරුර විදුලි පහන් කනුවක් යට තිබී සොයාගන්නා විට ඔහු ගමන් කළ යතුරු පැදියද ඒ අසළ වැටී තිබී ඇත.මේ සම්බන්ධ නඩුව කලවන්චි කුඩි සංචාරක අධිකරණයේදී පවත්වාගෙන ගියේය. පසුගිය 28 වැනිදා විග්නේශ්වරන්ගේ ඥාතීන් විසින් මරණය පිළිබඳ සැක බව අධිකරණයට පෙත්සමක් ඉදිරිපත් කර තිබුණි.ඒ අනුව අධිකරණ විනිසුරු එම්. අයි. රිස්වාන් විසින් කළ නියෝගයට අනුව අද පොලිස් ආරක්ෂාව මත මල සිරුර ගොඩ ගන්නා ලදී.මළ සිරුර විශේෂ පරීක්ෂණයක් සඳහා කොළඹට එවා ඇත.", "URL": "https://sinhala.adaderana.lk/news.php?nid=79367", "Category": null, "Parent URL": null}