{"Source": "Adaderana", "Timestamp": "March 21, 2017 08:10 pm", "Headline": "රජයේ ආර්ථික ප‍්‍රතිපත්ති නිසා දේශපාලන අර්බුදය වේගවත් වෙලා", "News Content": "ආණ්ඩුව ක‍්‍රියාත්මක කරන ආර්ථික ප‍්‍රතිපත්තිය හේතුවෙන් ජනතාව සහ ආණ්ඩුව අතර පවතින දේශපාලන අර්බුදය වේගවත් වන බව ජනතා විමුක්ති පෙරමුණ පවසයි. ජනතා විමුක්ති පෙරමුණේ දේශපාලන මණ්ඩල සභික ජාතික වෘත්තීය සමිති මධ්‍යස්ථානයේ සභාපති කේ.ඩි.ලාල්කාන්ත මහතා අදහස් දක්වමින් කියා සිටියේ ආණ්ඩුවට මුදල් නොමැති වීම නිසා ජනතාව මත බදු පැටවීම හේතුවෙන් මෙම තත්ත්වය උද්ගත වී ඇති බවයි. රජයේ මුරණාලයේ සේවකයින්ගේ සංගමයේ 13 වන සම්මේලනයට එක්වෙමින් කේ.ඩි.ලාල්කාන්ත මහතා මෙම අදහස් පළ කළේය. මෙහිදී සයිටම් අර්බුදය සම්බන්ධයෙන් ද කේ.ඩි.ලාල්කාන්ත මහතා තම අදහස් ප‍්‍රකාශ කළේ ය.", "URL": "https://sinhala.adaderana.lk/news.php?nid=71190", "Category": null, "Parent URL": null}