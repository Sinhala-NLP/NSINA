{"Source": "Adaderana", "Timestamp": "July 3, 2010 09:29 am", "Headline": "බ්‍රසීල කණ්ඩායම පාපන්දු පිටියෙන් ඉවතට", "News Content": "ප්‍රබල බ්‍රසීල කණ්ඩායම ‍‍ලෝක කුසලාන පාපන්දු තරගාවලියෙන් ඊයේ ඉවත්විය. ඒ නෙදර්ලන්ත කණ්ඩායම හමුවේ ගෝල 2 ට 1 ක් ලෙස පරාජයට පත්වෙමිනි. ඒ අනුව නෙදර්ලන්ත කණ්ඩායම අවසන් පූර්ව වටයට සුදුසුකම් ලැබු අතර ඊයේ පැවති අනෙක් අර්ධ අවසන් පූර්ව තරගයේ දී ඝානාව පරාජය කරමින් ජයගැනීමට උරුගුවේ කණ්ඩායම සමත්විය. තරගයේ දී ගෝල 1 ට 1ක් ලෙස ලබාගනිමින් දෙපිළම සම තත්ත්වයේ පසුවූ අතර අතිරේක කාලසීමාවේ දී දෙපිළටම ගෝල ලබාගැනීමට නොහැකි විය. ඒ අනුව දඬුවම් පහර මගින්‍ ‍ගෝල 4 ට 2ක් ලෙස උරුගුවේ කණ්ඩායම ජය ගන්නා ලදී. නෙදර්ලන්තය සහ උරුගුවේ කණ්ඩායම ලබන 6 වැනිදා අවසන් පූර්ව තරගය සඳහා සහභාගී වනු ඇත. ප්‍රබල ආර්ජන්ටිනාව සහ ජර්මන් කණ්ඩායම අතරත් ස්පාඤඤ සහ පැරගුවේ කණ්ඩායම අතරත් අර්ධ අවසන් පූර්ව තරග අද පැවැත්වෙනවා.", "URL": "https://sinhala.adaderana.lk/news.php?nid=9358", "Category": null, "Parent URL": null}