{"Source": "Adaderana", "Timestamp": "June 2, 2016 10:10 am", "Headline": " නව ලැයිස්තුව සැකසීම ඇ‍රඹෙයි", "News Content": "පශ්චාත් සීමාවාසික වෛද්‍යවරුන්ගේ පත්වීම් ලැයිස්තුව සංශෝධනය කිරීමේ කටයුතු සෞඛ්‍ය අධ්‍යක්ෂ ජනරාල් වෛද්‍ය පාලිත මහීපාල මහතාගේ ප්‍රධානත්වයෙන් මේවන විට ආරම්භ කර තිබේ.රජයේ වෛද්‍ය නිලධාරීන්ගේ සංගමයේ සාමාජිකයින්ද ඊට එක්ව සිටින බව සෞඛ්‍ය අමාත්‍යංශය පවසයි.අද පෙරවරුවේ සිට එම කටයුතු ආරම්භ කර ඇති අතර අදාළ ලැයිස්තුව සකස් කිරීම අද දිනය තුළ අවසන් කිරීමට අපේක්ෂා කරන බව සඳහන්ය.ඊයේ රාත්‍රී දෙපාර්ශවය අතර පැවැති සාකච්ඡාවකින් පසු එළඹුණු තීරණයකට අනූව පශ්චාත් සීමාවාසික වෛද්‍යවරුන්ගේ පත්වීම් ලැයිස්තුව සංශෝධනය කිරීම මෙහිදී සිදුවන අතර එය සංශෝධනය කිරීමට සෞඛ්‍ය අමාත්‍යවරයා එකඟතාවය පළ කළ බවද වෛද්‍ය සංගමය කියා සිටියේය.", "URL": "https://sinhala.adaderana.lk/news.php?nid=60697", "Category": null, "Parent URL": null}