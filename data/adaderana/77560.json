{"Source": "Adaderana", "Timestamp": "September 14, 2017 08:35 pm", "Headline": "විදුලි වැඩ වර්ජනය අඛණ්ඩව-සාකච්ඡා අසාර්ථකයි", "News Content": "ලංකා විදුලිබල මණ්ඩලයේ වෘත්තීය සමිති විසින් ආරම්භ කර තිබු වැඩ වර්ජනය අඛණ්ඩව සිදුකිරීමට තීරණය කර තිබේ. අද පස්වරුවේ විෂය බාර අමාත්‍යවරයා සමඟ පැවති අසාර්ථක වු නිසා වෘත්තිය සමිති මෙම තීරණය ගෙන ඇත. කෙසේ වෙතත් මේ සම්බන්ධයෙන් නිවෙද්නයක් නිකුත් කරමින් විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා කියා සිටියේ, වෘත්තීය සමිති මඟින් ඉදිරිපත් කරතිබූ ඉල්ලීම් සඳහා විසදුම් ලබාදී තිබියදීත් වැඩවර්ජනයකට යාම සාධාරණ නොවන බවයි. අද(14) ලංවිම වෘත්තීය සමිති නියෝජිතයන් සමඟ විදුලිබල හා පුනර්ජනනීය අමාත්‍යාංශ පරිශ‍්‍රයේ පැවැත් වෙන විශේෂ සාකච්ඡුාවක් අමතමින් අමාත්‍යවරයා මේ බව පවසා ඇත. මෙහිදී වැඩිදුරටත් අදහස් දැක්වූ අමාත්‍ය සියඹලාපිටිය මහතා ප‍්‍රකාශකර සිටියේ, සේවකයන් සඳහා කිසියම් අසාධාරණයක් සිදුවී ඇත්නම්, ඒ සඳහා විසදුම් ලබාදීමට අවශ්‍ය පියවර ගන්නා බවයි. මතුවී තිබූ සමහර ගැටළු පසුගිය ආණ්ඩුව ඉතිරිකර ගිය ඒවා බවද, එදා මේ ගැන කතාකරන්නවත් වේදිකාවක් නොමැතිව සිටි පිරිසට වේදිකාවක් තනාදී සේවක අයිතීන් සුරක්ෂිත කරන්නට තමා කටයුතු කළ බවද වැඩිදුරටත් ප‍්‍රකාශ කළ අමාත්‍යවරයා, මේ තත්ත්වය නිසා විදුලි පාරිභෝගිකයන්ට ගැටළු ඇතිවීමට ඉඩ නොතබන බවද අමාත්‍යවරයා ප‍්‍රකාශ කළේය. මෙම අවස්ථාවට විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත්.පී පෙරේරා මහතාද සහභාගි විය.", "URL": "https://sinhala.adaderana.lk/news.php?nid=77560", "Category": null, "Parent URL": null}