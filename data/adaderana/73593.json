{"Source": "Adaderana", "Timestamp": "May 26, 2017 05:47 pm", "Headline": "  මාතරට ආපදා සහන සැලසීමට සම්බන්ධීකරණ මධ්‍යස්ථානයක්", "News Content": "මාතර දිස්ත්‍රික්කයේ ඇති වී ඇති හදිසි ආපදා තත්ත්වය හේතුවෙන් දිස්ත්‍රික්කයේ සියලුම ප්‍රාදේශීය ලේකම් කොට්ඨාසවල ජනතාවට පීඩාවට පත් ව ඇති බැවින් ආපදා සහන සැලසීම වෙනුවෙන් සම්බන්ධීකරණ මධ්‍යස්ථානයක් ස්ථාපනය කිරීමට දිස්ත්‍රික් ලේකම්වරයා කටයුතු කර තිබේ. ඒ අනුව ආධාර විධිමත්ව අවශ්‍ය ස්ථානවලට ලබාදීම සඳහා දිස්ත්‍රික් ආපදා සහන සේවා නිලධාරීවරුන් වන අනුජන්ත විදානගේ 0718 245 280 ( anujanthavidanage@yahoo.com) හා නුවන් දිසානායක 0718 337 296 (nuwan_dissanayake2000@yahoo.com) මහත්වරුන් සම්බන්ධකරගන්නා ලෙස ද දිස්ත්‍රික් ලේකම්වරයා මහජනතාවගෙන් ඉල්ලා සිටී. ආපදාවට පත් ජනතාවට සහන සැලසීමේ ක්‍රියාවලිය වඩා යහපත්, කාර්යක්ෂමව හා විධිමත් ව සිදු කිරීම සඳහා දිස්ත්‍රික් ලේකම් කාර්යාලයේ මෙම සම්බන්ධීකරණ මධ්‍යස්ථානයක් ස්ථාපිත කිරීමට කටයුතු යොදා ඇති බව සඳහන්ය.", "URL": "https://sinhala.adaderana.lk/news.php?nid=73593", "Category": null, "Parent URL": null}