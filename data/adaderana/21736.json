{"Source": "Adaderana", "Timestamp": "January 30, 2012 09:25 am", "Headline": "දෙපිරිසක් ගැටී එක් අයෙක් රෝහලේ", "News Content": "හලාවත, මුන්නේශ්වරම් ප්‍රදේශයේ උත්සව ශාලාවක පැවති උත්සවයක් අතරතුර දෙපිරිසක් අතර ඇති වූ ගැටුමකින් ‍අයෙකු තුවාල ලබා රෝහල් ගතකර තිබේ. ඊයේ(29) රාත්‍රී දෙපිරිස ‍අතර මෙම ගැටුම හටගත් අවස්ථාවේ තියුණු ආයුධයකින් පහරදීම හේතුවෙන් අදාළ පුද්ගලයා තුවාල ලබා ඇති බව පොලිසිය සඳහන් කරයි. බහින් බස්වීමක් දුරදිග යාමෙන් මෙම ගැටුම හටගෙන ඇති අතර පිහි ඇනුම සිදුකළේ කවුරුන්ද යන්න මේ වන තෙක් අනාවරණය වී නැත. සිද්ධිය සම්බන්ධයෙන් හලාවත පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=21736", "Category": null, "Parent URL": null}