{"Source": "Adaderana", "Timestamp": "September 16, 2018 10:20 am", "Headline": "බිඟු සම්පත සුරකිමින් සිසුන්ගේ ආරක්ෂාව තරවෙයි", "News Content": "හැටන් කලාප අධ්‍යාපන කාර්යයාලය යටතේ පාලනය වන මස්කෙලිය සමන්එලිය මහ විද්‍යාලයේ ක්‍රිඩාංගණය අසල ගල් දෙබොක්කාවක බැද තිබු බඹර කුඩුවේ බඹර වද බිඟු සම්පත සුරුකිමේ සංවිධානය මගින් අද (16) ඉවත් කරනු ලැබීය. එම පාසලේ සිසු සිසුවියන් පිරිසක් ඉකුත් 14 දින විවේක කාලයේ සෙල්ලම් කරමින් සිටියදි බඹරුන් පහර දිම නිසා තුවාල ලැබු 5,6,7,8 යන ශ්‍රේණිවල සිසු සිසුවියන් 28 දෙනෙකු මස්කෙලිය ප්‍රාදේශිය රෝහලට ඇතුලත් කර හැටන් කලාප අධ්‍යාපන අධ්‍යක්ෂකවරයාගේ අනුමැතියට යටත්ව එදින පාසල නියමිත වේලාවට කලින් වසා දැමිමට විදුහල්පතිවරයා කටයුතු කර තිබුණි. හෙට (17) යලිත් පාසල විවාත කිරිමට අවශ්‍යය නිසා පාසල් ක්‍රිඩාපිටය අසල ගල් දෙබොක්කාවක බැද තිබු බඹර කුඩුව ඉන් ඉවත් කරන ලෙස බිඟු සම්පත සුරැකිමේ සංවිධානයෙන් තමන් කල ඉල්ලිමක් මත මෙම බඹර කුඩුව ඉවත් කිරිමට බිගු සම්පත සුරැකිමේ සංවිධානය කටයුතු කල බවයි එම විදුහලේ විදුහල්පති එන්.යසරත්න කියා සිටියේය. බඹර වද ඉවත් කිරිම සම්බන්ධයෙන් සෙංකඩගල බිඟු සම්පත සුරැකිමේ සංවිධානයේ නිලධාරින් විසින් එම විදුහලේ සිසු සිසුවියන්ට පුහුණුවක්ද ලබාදෙනු ලැබීය.", "URL": "https://sinhala.adaderana.lk/news.php?nid=96160", "Category": null, "Parent URL": null}