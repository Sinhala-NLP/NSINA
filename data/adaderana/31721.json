{"Source": "Adaderana", "Timestamp": "February 18, 2013 07:41 am", "Headline": "දුම්රියක ගැටී අයෙක් මරුට", "News Content": "රාගම, වල්පොල ප්‍රදේශයේ දී දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. ඊයේ (17) පස්වරුවේ මෙම අනතුර සිදුව ඇති බව සඳහන්ය. අදාළ පුද්ගලයා කොළඹ සිට පොල්ගහවෙල දක්වා ධාවනය වෙමින් තිබූ දුම්රියක ගැටී ඇති බව පොලීසිය සඳහන් කළේය. 60 හැවිරිදි රාගම ප්‍රදේශයේ පදිංචිකරුවෙකු මෙලෙස මියගොස් ඇති බව සඳහන්ය. මෘත ශරීරය ගම්පහ රෝහලේ තබා ඇති අතර මරණ පරීක්ෂණ කටයුතු අද දින සිදු කිරීමට නියමිතය. රාගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31721", "Category": null, "Parent URL": null}