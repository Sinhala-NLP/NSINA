{"Source": "Adaderana", "Timestamp": "April 13, 2012 02:26 pm", "Headline": " නීති විරෝධී  මත්පැන් අලෙවිහළක් වටලයි", "News Content": "කඩවත , ඉහළ බියන්වල ප්‍රදේශයේ නීති විරෝධී මත්පැන් අලෙවි කළ ස්ථානයක් පොලිස් විශේෂ කාර්ය බලකා නිලධාරීන් කණ්ඩායමක් විසින් වටලා තිබේ. තමන් වෙත ලැබුණු තොරතුරකට අනුව ඊයේ රාත්‍රී සිදුකළ විශේෂ සෝදි‍සියේ දී සැකකරුවෙකු ද අත්අඩංගුවට ගත් බව පොලිස් විශේෂ කාර්ය බලකා මාධ්‍ය අංශය සඳහන් කරයි. එහිදී නීති විරෝධී මත්පැන් බෝතල් කිහිපයක් ද පොලිස් විශේෂ කාර්යය බලකාය විසින් සිය භාරයට ගෙන තිබේ. සැකකරු සහ මත්පැන් තොගය වැඩිදුර විමර්ශන සඳහා කඩවත පොලිසියට භාරදී ඇති බව සඳහන්වේ..", "URL": "https://sinhala.adaderana.lk/news.php?nid=23487", "Category": null, "Parent URL": null}