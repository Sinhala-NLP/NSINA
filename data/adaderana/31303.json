{"Source": "Adaderana", "Timestamp": "February 3, 2013 10:30 am", "Headline": "බො‍්ලේ කුඩු", "News Content": "බදුල්ල, බන්ධනාගාරයට හෙරොයින් ගෙන යාමේ අපූරු ජාවාරමක තොරතුරු අනාවරණය කරගෙන තිබේ. බන්ධනාගාරය තුළ තිබුණු බෝලයක් පරික්ෂා කිරීමේ දී මෙම තොරතුරු අනාවරණය වු බව බදුල්ල පොලීසිය සඳහන් කළේය ඊයේ පස්වරුවේ බන්ධනාගාරයේ තාප්පයක් උඩින් බෝලයක් වැටී ඇති අතර බන්ධනාගාර නිලධාරීන් එය පරීක්ෂාවකට ලක් කර තිබේ. එහිදි එම බෝලය තුළ තිබී හෙරොයින් මිලිග්‍රෑම් 180ක් සොයාගත් බව පොලිසිය පවසයි. මේ සම්බන්ධයෙන් බන්ධනාගාර රැඳවියන්ගෙන් ප්‍රශ්න කිරීම් සිදුකරන බව බදුල්ල බන්ධනාගාර අධිකාරී සුමිත් දසනායක මහතා පැවසීය.", "URL": "https://sinhala.adaderana.lk/news.php?nid=31303", "Category": null, "Parent URL": null}