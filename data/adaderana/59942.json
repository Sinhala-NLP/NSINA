{"Source": "Adaderana", "Timestamp": "May 9, 2016 08:17 am", "Headline": " ගලේවෙල අනතුරින් 8ක් රෝහලට", "News Content": "ගලේවෙල, පුවක්පිටිය ප්‍රදේශයේදි සිදු වූ රිය අනතුරකින් පුද්ගලයින් 08 දෙනෙකු තුවාල ලබා රෝහල්ගත කර තබේ.වෑන් රථයක් මාර්ගෙන් ඉවතට පැන අසළ තිබූ වෙළඳසැලකට පෙරළීමෙන් අනතුර සිදුව ඇති බව පොලීසිය පැවසුවේය.අනතුරින් තුවාල ලැබූ පුද්ගලයින් 08 දෙනෙකු ගලේවෙල රෝහලට ඇතුළත් කර ඇති අතර ඉන් බරපතළ තත්ත්වයේ පසු වූ පුද්ගලයින් 05 දෙනකු වැඩිදුර ප්‍රතිකාර සඳහා කුරුණෑගල රෝහලට මාරුකර යවා තිබේ.ගලේවෙල පොලීසිය සඳහන් කළේ පැවැති වර්ෂාවත් සමග රියදුරුට වෑන් රථය පාලනය කර ගැනීමට නොහැකි වීමෙන් මෙම අනතුර සිදුව ඇති බවයි.අනතුරුට ලක්ව ඇත්තේ ත්‍රිකුණාමලය ප්‍රදේශයේ පදිංචිකරුවන් පිරිසක් බව වාර්තා වෙයි.ගලේවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59942", "Category": null, "Parent URL": null}