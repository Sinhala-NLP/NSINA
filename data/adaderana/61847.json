{"Source": "Adaderana", "Timestamp": "July 6, 2016 10:46 pm", "Headline": "ගිංගඟේ මෝය කටට 2ක් බිලි", "News Content": "ගාල්ල, ගිංතොට-ගිංගඟේ මෝය කට ප්‍රදේශයේ දිය නෑමට ගිය තරුණයින් දෙදෙනෙකු දියේ ගිළී මිය ගොස් තිබේ.අද(06) පෙරවරුවේ තරුණයින් 4 දෙනෙකු ගිංගඟේ දිය නෑමට ගිය අවස්ථාවේ මෙම අනතුරට ලක් වී ඇති බව වාර්තා වෙයි.මොවුන් ජලයේ සෙල්ලම් කරමින් සිටි අවස්ථාවේදී තරණයින් 4දෙනාගෙන් 3 දෙනෙක් දියේ ගිළී ඇති අතර ඉන් එක් තරුණයකු දිවි ගලවා ගෙන තිබේ.එම අවස්ථාවේ වහාම ක්‍රියාත්මක වූ ප්‍රදේශවාසීන් හා ගාල්ල නාවික හමුදා නිලධාරීන් අතුරුදන් වූවන් සොයා මෙහෙයුම් දියත් කර ඇත.කෙසේ වුවද අද පස්වරුවේ අතුරුදන් තරුණයින් දෙදෙනාගෙන් සිරුරු සොයා ගැනීමට හැකි වූ අතර සිරුරු කරාපිටිය රෝහලට රැගෙන ගිය නමුත් ඒවන විටත් ඔවුන් මියගොස් සිටි බව කරාපිටිය රෝහල් ප්‍ර‍කාශකයකු සඳහන් කළේය.මෙසේ මියගොස් ඇත්ගේ රත්ගම, ඕවකන්ද ප්‍රදේශයේ පදිංචි සදුන් විඡේසිංහ නම් 18 හැවිරිදි රත්ගම, දේවපතිරාඡ විද්‍යාලයේ උසස්පෙළ සිසුවෙක් සහ රත්ගම, ඕවකන්ද පදිංචිව සිටි ෂෙහාන් සුරවීර නම් 28 හැවිරිදි විවාහක තරුණයෙකි.සිද්ධිය සම්බන්ධයෙන් ගාල්ල පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=61847", "Category": null, "Parent URL": null}