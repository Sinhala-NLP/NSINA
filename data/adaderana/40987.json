{"Source": "Adaderana", "Timestamp": "February 9, 2014 11:58 am", "Headline": "ගිනි රකුසා ශ්‍රී පාද අභය භූමියටත් කඩාවදී - නල්ලතන්නියේ ජලමූලාශ්‍ර සි‍ඳෙයි", "News Content": "ඡායා රූ - රංජිත් රාජපක්ෂ ශ‍්‍රි පාද රක්ෂිතයේ ඉකුත් 6 වෙනිදා දහවල් නල්ලතන්නිය පොලිසිය අසලින් හටගත් ගින්න අද (09) උදැසන වන විට ශ‍්‍රි පාද අභය භුමිය දෙසට පැතිරයමින් තිබූ බව අප වාර්තාකරු පවසයි. මේ වන විට ගින්නෙන් අක්කර 200ට ආසන්න ප‍්‍රමාණයක් ගිනිගෙන විනාශ වි ඇති බව නල්ලතන්නිය පොලිසිය කියයි. ගින්න හටගත් අවස්ථාවේ ගින්න මැඩපැවැත්වීමට නල්ලතන්නි පොලිසිය පොලිස් විශේෂ කාර්ය බලකාය යුද හමුදා නිලධාරින් දැඩි උත්සහයක නිරත වු අතර එය ව්‍යාප්ත වු නිසා ගුවන් හමුදා සහය ලබාගැනිමට ද සිදුවිය. නල්ලතන්නි නගරයට ගින්නෙන් තිබු අවදානම ගුවන් හමුදාව විසින් නතරකර දැමු අතර කදු මුදුනේ තිබු ගින්න ශ‍්‍රි පාද අභය භුමිය දක්වා අද වන විට පැතිර යමින් පවතින බව අප වාර්තාකරු කියයි. නල්ලතන්නි නගරයේ විශාල පිරිසක් කදු මුදුනේ තිබෙන ජල මුලාශ‍්‍ර හරස් කර ගනිමින් පානිය ජල අවශ්‍යතා සපුරාගත් අතර ජලය ලබාගැනිමට සවිකර තිබු ජලනල ගින්නෙන් විනාශවි ඇති අතර ජල මුලාශ‍්‍ර ද සිදි ගොස් තිබේ. මධ්‍යම කදුකරයේ රක්ෂිත ප‍්‍රදේශ කිසියම් පිරිසක් හෝ කණ්ඩායමක් විසින් සංවිධානාත්මකව ගිනි තැබිම් සිදුකරන බවට පොලිසියට තොරතුරු ලැබි ඇතැයි ද අප වාර්තාකරු කියයි.", "URL": "https://sinhala.adaderana.lk/news.php?nid=40987", "Category": null, "Parent URL": null}