{"Source": "Adaderana", "Timestamp": "May 2, 2019 09:39 am", "Headline": "කෝටි 700ක මංකොල්ලයකට අවශ්‍යව සිටි සැකකරුවෙක් අල්ලයි", "News Content": "මීපේ පොලිස් වසමේ දී සංවිධානාත්මක අපරාධ නිවාරණ කොට්ඨාසයේ නිලධාරීන් කණ්ඩායමක් විසින් ලද තොරතුරක් මත මංකොල්ලකෑමකට සැකපිට පුද්ගලයෙකු අත්අඩංගුවට ගෙන තිබේ. ඊයේ(01) සවස 1.30ට පමණ මෙම වැටලීමට සිදු කර මහරගම පොලිස් වසමේ ඇරව්වල ප්‍රදේශයේ දී කෝටි 500ක් වටිනා දියමන්තියක් හා කෝටි 200ක් මැණිකක් කොල්ලකා විදේශිකයෙකු පැහැර ගැනීමේ සිද්ධියකට මෙම සැකකරු අවශ්‍යව සිටි බව අනාවරණය වී තිබේ. අත්අඩංගුවට ගත් සැකකරු වයස අවුරුදු 28 ක් වු පාදුක්ක ප්‍රදේශයේ පදිංචිකරුවෙකි. සැකකරු අද(02) දින ගංගොඩවිල මහේස්ත්‍රාත් අධිකරණය වෙත ඉදිරිපත් කිරීමට නියමිතයි. සංවිධානාත්මක අපරාධ නිවාරණ කොට්ඨාසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109068", "Category": null, "Parent URL": null}