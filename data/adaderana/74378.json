{"Source": "Adaderana", "Timestamp": "June 20, 2017 09:09 am", "Headline": "වෙඩි තැබීමක් සහ පහරදීමේ සිද්ධියකට සම්බන්ධ 2ක් මාට්ටු", "News Content": "ඇල්පිටිය නුගේතොට ප්‍රදේශයේ දී සිදුවු වෙඩි තැබීමක් සහ පහරදීමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ.ඇල්පිටිය පොලිසියට ලද තොරතුරක් මත සිදුකළ විමර්ශනයකට අනුව අදාළ සිද්ධියට සම්බන්ධ ප්‍රධාන සැකකරු සහ තවත් පුද්ගලයෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගෙන ඇත්තේ ඇත්කඳුර ප්‍රදේශයේ පදිංචිකරුවන් දෙදෙනෙකු වන අතර ඔවුන් අද(20) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.සැකකරුවන් විසින් ඉඩම් ආරවුලක් මත පසුගිය 17 වන දින ඇල්පිටිය නුගේතොට ප්‍රදේශයේ දී පුද්ගලයින් තිදෙනෙකුට වෙඩි තබා තවත් දෙදෙනෙකුට පහර දී පළාගොස් තිබේ.", "URL": "https://sinhala.adaderana.lk/news.php?nid=74378", "Category": null, "Parent URL": null}