{"Source": "Adaderana", "Timestamp": "March 27, 2014 02:11 pm", "Headline": "රත්තොට 10ක් පෝරකයට ", "News Content": "2004 වසරේදී රත්තොට, නාගල, මාදුපට්ටිය ප්‍රදේශයේ වතු නිවාසයක සාදයකදී සිදුවූ මනුෂ්‍ය ඝාතනයකට වරදකරුවන් වූ 10 දෙනෙකුට මහනුවර මහාධිකරණ විනිසුරු මනිලාල් වෛද්‍ය තිලක මහතා විසින් අද (27) මරණ දඬුවම නියම කර තිබේ. 2004.04.08 දින පැවැති සාදයකදී අයියා වු මුත්තුමාර් නොහොත් සුබුස් නැමැත්තා ඝාතනයට ලක්ව තිබුණි. ඒ අනූව මෙම සිද්ධිය සම්බන්ධයෙන් පුද්ගලයින් 14 දෙනෙකුට චෝදනා එල්ල වී තිබූ අතර එක් සැකකරුවෙකු නඩු විභාගය පැවැති කාලය අතර තුර මියගොස් තිබිණ. සෙසු 13 දෙනාගෙන් තිදෙනෙකු නිදහස් කළ මහාධිකරණ විනිසුරුවරයා සෙසු 10 දෙනාට මරණ දඬුවම නියම කරන ලදී. රත්තොට ප්‍රදේශයේ පදිංචිකරුවන් පිරිසකට මෙලෙස මරණ දඬුවම නියම විය.", "URL": "https://sinhala.adaderana.lk/news.php?nid=42109", "Category": null, "Parent URL": null}