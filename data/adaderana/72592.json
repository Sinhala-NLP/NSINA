{"Source": "Adaderana", "Timestamp": "April 28, 2017 05:10 pm", "Headline": " කසළ ගැටළුවට පිළියම් සොයන්න පාසල් මට්ටමින් වැඩපිළිවෙළක්", "News Content": "කසළ ගැටළුවට පිළියම් යෙදීම සඳහා පාසල් මට්ටමින් විශේෂ වැඩපිළිවෙළක් ආරම්භ කිරීමට අධ්‍යාපන අමාත්‍ය අකිල විරාජ් කාරියවසම් මහතා තීරණය කර තිබේ.පාසල් දරුවන් හරහා කසළ කළමනාකරණය සමාජගත කරමින් පාසල් ප්‍රජාව දැනුවත් කිරීම සහ ඔවුන් ඒ සඳහා ප්‍රායෝගිකව සම්බන්ධ කර ගැනීම මෙම වැඩසටහනේ අරමුණ වී ඇති බව අධ්‍යාපන අමාත්‍යංශය සඳහන් කළේය.එමෙන්ම පාසල් දරුවන් හරහා ගෘහස්ත කසළ කළමනාකරණය පිළිබඳ විධිමත් දැනුම වැඩිහිටියන් අතරට ගෙනයාමට ද සැලසුම් සකස් කරන ලෙස අමාත්‍යවරයා විසින් නිලධාරීන්ට උපදෙස් ලබාදී තිබේ.පාසල් මට්ටමින් ගෙවතු වගාව පිළිබඳව දරුවන් උනන්දු කිරීම සහ දිරායන කැළි කසළ පොහොර ලෙස යොදා ගැනීම සම්බන්ධ දැනුම ලබාදීම පිළිබඳව ද අවදානය යොමු කරන ලෙස අමාත්‍යවරයා නිලධාරීන්ට උපදෙස් ලබා දුන් බව එම අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=72592", "Category": null, "Parent URL": null}