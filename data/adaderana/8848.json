{"Source": "Adaderana", "Timestamp": "June 6, 2010 04:28 pm", "Headline": "නිවාස බෝට්ටු සංචාරක කර්මාන්තයට ", "News Content": "සී-නෝර් පදනම මගින් ප්‍රථම වරට නිෂ්පාදනය කළ නිවාස බෝට්ටු ක්‍රමය ඉදිරියේදී සංචාරක කර්මාන්තයට හඳුන්‍වාදෙන බව ධිවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. එම නිවාස බෝට්ටු දෙස් විදෙස් සංචාරකයින්ට දින ගණනාවක් වුවද භාවිත කළ හැකි අයුරින් සියලු පහසුකම් වලින් සමන්විතව නිෂ්පාදනය කර ඇති බව අමාත්‍යවරයා ප්‍රකාශ කළේය. නිවාස බෝට්ටු පිළිබඳ ආදර්ශ ආකෘති කිහිපයක් ධීවර අමාත්‍යාංශයේදී ඊයේ එළි දක්වා තිබුණි. යළිත් වරක් නාවික තාක්ෂණය අනූව ධීවර යාත්‍රා සහ නයිලෝන් මාළු දැල් ඇතුළු ධීවර ආම්පන්න නිෂ්පාදනය වැඩි දියුණු කිරීමට සැලසුම් කර ඇති බව රාජිත සේනාරත්න මහතා සඳහන් කරයි.", "URL": "https://sinhala.adaderana.lk/news.php?nid=8848", "Category": null, "Parent URL": null}