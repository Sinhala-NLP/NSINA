{"Source": "Adaderana", "Timestamp": "November 9, 2012 06:29 pm", "Headline": "වැලිකඩ නොසන්සුන්වීමෙන් බේස්ලයින් පාරේ පැත්තක් වසාදැමෙයි", "News Content": "වැලිකඩ බන්ධනාගාරය අභ්‍යන්තරයේ ඇති වු නොසන්සුන්කාරී තත්ත්වය හේතුවෙන් බේස්ලයින් පාරේ දෙමට‍ගොඩ සිට බොරැල්ල දක්වා එක් මං තීරුවක් වසාදමා තිබේ. තත්ත්වය පාලනය කිරීම සඳහා පොලිස් විශේෂ කාර්ය බලකායට සහය වනු පිණිස යුද හමුදානව කැඳවා ඇති බව කියැවෙයි. වැලිකඩ බන්ධනාගාරය තුළ විවිධ ජාවාරම් සිදුවන බවට තොරතුරකට අනුව පොලිස් විශේෂ කාර්ය බලකාය විසින් අද පස්වරුවේ සෝදිසි මෙහෙයුමක් දියත් කිරීමත් සමග මෙම නොසන්සුන්කාරී තත්ත්වය උද්ගත විය.", "URL": "https://sinhala.adaderana.lk/news.php?nid=29057", "Category": null, "Parent URL": null}