{"Source": "Adaderana", "Timestamp": "April 25, 2013 09:33 am", "Headline": "කූඩන්කුලමට අධිකරණ නියෝගයක්", "News Content": "ඉන්දියාවේ කූඩන්කුලම් න්‍යෂ්ටික බලාගාරයේ උත්පාදන කටයුතු ඇරඹීම තාවකාලිකව නතර කිරීමට එරට ශ්‍රේෂ්ඨාධිකරණය නියෝග කර තිබේ. බලාගාරයේ උපකරණ පිළිබඳව පරීක්ෂණයක් පවත්වා අවසන් නිගමනයකට පැමිණෙන තුරු උත්පාදන කටයුතු නතර කිරීමට නියෝග කර ඇති බව ඉන්දීය මාධ්‍ය වාර්තා කරයි. ඒ සඳහා ස්වාධීන විද්වතුන් යොදවා පරීක්ෂණයක් පැවැත්විය යුතු බව ශ්‍රේෂ්ඨාධිකරණය නියෝග කර ඇත. කූඩන්කුලම් න්‍යෂ්ටික බලාගාරය සඳහා භාවිත කර ඇති උපකරණ ප්‍රමිතියෙන් තොර බවට ඉදිරිපත් වූ පෙත්සමක් සලකා බැලීමෙන් අනතුරුව එරට ශ්‍රේෂ්ඨාධිකරණය මෙම තීරණය ලබා දී ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=33564", "Category": null, "Parent URL": null}