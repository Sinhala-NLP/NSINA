{"Source": "Adaderana", "Timestamp": "June 4, 2018 10:35 am", "Headline": " අනාරක්ෂිත දුම්රිය හරස් මාර්ගයෙන් යන්න ගිය යතුරුපැදිකරු දුම්රිය එන්ජිමේ ගැටී මරුට", "News Content": "අම්බලන්ගොඩ - කහව උඩුවරාගොඩ අනාරක්ෂිත දුම්රිය මාර්ගයේ ධාවනය වූ දුම්රිය එන්ජිමක යතුරු පැදියක් ගැටීමෙන් යතුරුපැදිකරු මියගොස් තිබේ. කොළඹ සිට ගාල්ල බලා ධාවනය වූ දුම්රිය ඒන්ජිමක ඊයේ(03) රාත්‍රියේ මෙම යතුරු පැදිකරු ගැටීමෙන් එම ස්ථානයේම මියගොස් ඇති බව අද දෙරණ වාර්තාකරු පැවසීය. මෙම දුම්රිය හරස් මාර්ගයේ ආරක්ෂිත ගේට්ටුවක් නොමැති අතර ඒ අසල ඇති දුම්රිය ආලෝක සංඥා දුම්රියක් පැමිණෙන අවස්ථාවේ පමණක් නොව හැම විටම දැල්වී තැබෙන බව ප්‍රදේශවසීන් පවසයි. තවද දුම්රිය හරස් මාර්ගය විදුලි සංඥ කණූව අසල පුද්ගලයින් දෙදෙනෙකු රාජකාරීයේ යොදවා ඇතත් අනතුර සිදුවන අවස්ථාවේදී ඔවුන් දෙපළත් එම ස්ථානයේ සිට නොමැති බව ප්‍රදේශවාසීන් සඳහන් කළේය. යතුරුපැදිකරු වෙළඳ සැළකට ගොස් නැවත නිවස බලා යමින් සිටියදී මෙම අනතුරට ලක්වී ඇති බවයි අප වාර්තාකරු සඳහන් කළේය. ඔහු අම්බලංගොඩ අකුරලදූව ප්‍රදේශයේ පදිංචිකරුවෙක්ය.", "URL": "https://sinhala.adaderana.lk/news.php?nid=90304", "Category": null, "Parent URL": null}