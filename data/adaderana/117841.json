{"Source": "Adaderana", "Timestamp": "August 30, 2019 10:56 am", "Headline": "යුද හමුදා මලල ක්‍රීඩා තරගාවලිය සුගතදාස පිටියේ දී", "News Content": "56 වන යුද හමුදා මලල ක්‍රීඩා තරගාවලිය පසුගියදා කොළඹ සුගතදාස පිටියේදී පැවැත් විය. මෙහිදි ශූරතාව සමශූරතා ලෙස කණ්ඩායම් දෙකකට හිමි වීම විශේෂත්වයක්. 56 වන යුධ හමුදා මලල ක්‍රීඩා තරගාවලියට ක්‍රීඩක ක්‍රීඩිකාවන් 800කට ආසන්න ප්‍රමාණයක් එක්ව සිටි අතර දින 3ක් පුරා තරග පැවැත්විය. මෙහිදී සමස්ථ ශූරතාවය සම ශූරතාවයක් ලෙස දිනා ගත්තේ ලකුණු 282 බැගින් ලබාගත්ශ්‍රී ලංකා කාලතුවක්කු හමුදාව, සහ ශ්‍රී ලංකා විදුලි හා යාන්ත්‍රික ඉංජිනේරු බලකායයි. ශ්‍රී ලංකා පාබල හමුදාව තුන්වන ස්ථානය දිනා ගත්තේය. කාන්තා අංශයේ ශූරතාවය 5 වන යුදහමුදා කාන්තා බලකාය හිමි කර ගත් අතර අනු ශූරයන් වූයේ යුද හමුදා සේවා බලකා කාන්තා අංශයයි. මෙවර තරගාවලියේ දී ශ්‍රී ලංකා වාර්තා හතරක් යුධ හමුදා වාර්තා 5 සහ නව තරග වාර්තා විසි එකක් පිහිටවනු ලැබීම විශේෂත්වයක්. මෙහි දී දක්ෂතම ක්‍රීඩකයා වූයේ දුර පැනීමේ ඉසව්වෙන් දස්කම් දැක්වූ විදුලි හා යාන්ත්‍රික ඉංජිනේරු රෙජිමේන්තුවේ කාර්මික සෙබල එල්ජී ධනංජය යි. මීටර් තුන්දාහ බාධක දිවීමේ ඉසව්ව ජය ගත් සැරයන් u k n රත්නායක දක්ෂතම ක්‍රීඩිකාව ලෙස සම්මාන හිමි කරගත්තේය. තරගාවලියේ සමාප්ති උත්සවය අතිඋත්කර්ශවත් අන්දමින් පැවැත්වුණු අතර ත්‍යාගප්‍රධාන අවස්ථාවට යුද හමුදාපති ශවින්ද්‍ර සිල්වා මහතා එක්ව සිටියේය.", "URL": "https://sinhala.adaderana.lk/news.php?nid=117841", "Category": null, "Parent URL": null}