{"Source": "Adaderana", "Timestamp": "June 15, 2016 01:17 pm", "Headline": " තුර්කි විදේශ ඇමති මංගල හමුවෙයි", "News Content": "නිල සංචාරයක් සඳහා දිවයිනට පැමිණ සිටින තුර්කි විදේශ අමාත්‍ය මෙවුලට් කවුසොග්ලු මහතා විදේශ අමාත්‍ය මංගල සමරවීර මහතා හමුවී සාකච්ඡා කර තිබේ.අද(15) පෙරවරුවේ විදේශ කටයුතු අමාත්‍යාංශයේ දී එම හමුව සිදුවූ බව එහි ප්‍රකාශකයෙකු සඳහන් කළේය.ප්‍රතිලාභ ලබාගත හැකි අයුරින් දෙරට අතර සහයෝගීතාවය වර්ධනය කරගැනීම සම්බන්ධයෙන් එහිදී සාකච්ඡා වී තිබේ. මේ අතර අද පස්වරුවේ තුර්කි විදේශ අමාත්‍යවරයා අග්‍රාමාත්‍ය රනිල් වික්‍රමසිංහ මහතා මුණගැසී සාකච්ඡා කිරීමට නියමිතය.එමෙන්ම මෙවුලට් කවුසොග්ලු මහතා ජනාධිපති මෛත්‍රීපාල සිරිසේන මහතා සහ කතානායක කරු ජයසූරිය මහතා ද හමුවී සාකච්ඡා කිරීමට නියමිත බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61122", "Category": null, "Parent URL": null}