{"Source": "Adaderana", "Timestamp": "August 3, 2018 06:40 pm", "Headline": "වෛද්‍ය සභාවේ ස්වාධිනත්වයක් නොමැති බව හිටපු සභාපති කියයි", "News Content": "ශ්‍රී ලංකා වෛද්‍ය සභාවේ ව්‍යවස්ථාවට අනුව ස්වාධීනව තීන්දු ගැනීමට නොහැකි නිසා තමන් එහි සභාපති ධූරයෙන් ඉල්ලා අස්වු බව ශ්‍රී ලංකා වෛද්‍ය සභාවේ හිටපු සභාපති මහාචාර්ය කොල්වින් ගුණරත්න මහතා පවසයි. අද(03) පස්වරුවේ කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. වෛද්‍ය සභා ව්‍යවස්ථාව කාලානුරූපීව වෙනස් නොවීම හේතුවෙන් මෙම තත්ත්වය ඇතිවිමට මූලික හේතුව වී ඇති බව ඔහු සඳහන් කරයි. මේ අතර රෝගියෙකුට සිදු වන අසාධාරණයක් මත වෛද්‍යවරයෙකුට එල්ල වන චෝදනා ශ්‍රී ලංකා වෛද්‍ය සභාව මඟින් සිදු කරන විභාග කිරීමේදි සාධාරණ තීන්දුවක් ද අපේක්ෂා කළ නොහැකි තත්ත්වයක් උද්ගතවී ඇති බව මහාචාර්ය කොල්වින් ගුණරත්න මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=93761", "Category": null, "Parent URL": null}