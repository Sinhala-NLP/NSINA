{"Source": "Adaderana", "Timestamp": "July 28, 2019 11:02 am", "Headline": "දේශීය වෛද්‍ය විද්‍යා ආයතනය තාවකාලිකව වසා දමයි", "News Content": "කොළඹ විශ්ව විද්‍යයාලයේ දේශීය වෛද්‍ය විද්‍යා ආයතනයේ දැනට පිරිමි නේවාසිකාගාරයේ උද්ගතව ඇති ශිෂ්‍ය නීති විරෝධී කටයුතු හේතුවෙන් වහාම ක්‍රියාත්මක වන පරිදි නැවත දැනුම් දෙන තුරු ආයතනය වසා දමා ඇති බව දේශීය වෛද්‍ය විද්‍යා ආයතනය දැනුම් දෙයි. කොළඹ විශ්වවිද්‍යාලයේ දේශීය වෛද්‍ය විද්‍යා ආයතනයේ අධ්‍යක්ෂ මහාචාර්ය ප්‍රියානි ඒ .පරණගම මහත්මිය නිවේදනයක් නිකුත් කරමින් පැවසුවේ ඊයේ (27) දින සිට දේශීය වෛද්‍ය විද්‍යා ආයතනය මෙලෙස වසා දැමු බවයි. ඒ අනුව පැවැත්වීමට නියමිත සියලු විභාග කටයුතු ද නැවත දැනුම් දෙන තුරු කල් දමා ඇත. සියලු සිසුන් වහාම ක්‍රියාත්මක වන පරිදි නේවාසිකාගාරවලින් හා ආයතන පරිශ්‍රයෙන් ඉවත්වන ලෙස දැනුම් දි තිබේ.", "URL": "https://sinhala.adaderana.lk/news.php?nid=115180", "Category": null, "Parent URL": null}