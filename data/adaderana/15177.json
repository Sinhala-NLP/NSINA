{"Source": "Adaderana", "Timestamp": "March 30, 2011 11:00 pm", "Headline": "ශ්‍රී ලංකාව සමග ගැටෙන්නට ඉන්දියාව සුදුසුකම් ලබයි", "News Content": "2011 ලෝක කුසලාන තරගාවලියේ ඉන්දියාව හා පකිස්ථානය අතර පැවත්වුණු අවසාන පූර්ව තරගය වැඩි ලකුණු 29 න් ජයග්‍රහණය කරන්නට ඉන්දීය කණ්ඩායම සමත්විය. අද තරගයේ කාසියේ වාසිය දිනූ ඉන්දීය කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර නියමිත පන්දුවාර 50 අවසානයේ කඩුලු 9 ට ලකුණු 260 ක් ලබාගන්නා ලදී. අනතුරුව පිළිතුරු ඉනිම ක්‍රීඩා කළ පකිස්ථානු කණ්ඩායමට පන්දුවාර 49 යි පන්දු 5 ක් තුළ සියලුදෙනාම දැවී ලබාගත හැකිවූයේ ලකුණු 231 ක් පමණි. ඒ අනුව වැඩි ලකුණු 29 න් විශිෂ්ට ජයක් වාර්තා කරනු ලැබූ ඉන්දීය කණ්ඩායම ශ්‍රී ලංකා කණ්ඩායම සමග එළඹෙන අප්‍රේල් මස 02 වන දින මුම්බායි හිදී පැවැත්වෙන අවසාන මහා තරගයට මුහුණදෙනු ඇත.", "URL": "https://sinhala.adaderana.lk/news.php?nid=15177", "Category": null, "Parent URL": null}