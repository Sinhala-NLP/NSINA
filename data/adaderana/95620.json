{"Source": "Adaderana", "Timestamp": "September 6, 2018 06:43 am", "Headline": "කොළඹ සුද්ද කරයි", "News Content": "ඒකාබද්ධ විපක්ෂය විසින් සංවිධානය කළ ජන බලය කොළඹට විරෝධතා රැළිය පැවති ස්ථානවල පිරිසිදු කිරීමේ කටයුතු මේ වන විට ආරම්භ කර ඇති බව වාර්තා වේ. නගර සභා සේවකයන් හා අනෙකුත් පිරිස් එකතු වී මෙම පිරිසිඳු කිරීමේ කටයුතු සිදු කරයි. ඒකාබද්ධ විපක්ෂය විසින් සංවිධානය කළ ජන බලය කොළඹට විරෝධතා රැළිය ඊයේ රාත්‍රියේ අවසන් විය. ඊයේ (05) මධ්‍යම රාත්‍රී ලේක් හවුස් වට රවුම අභියස රැඳී සිටි ඒකාබද්ධ විපක්ෂයේ නායකයන් එම ස්ථානයේ සාකච්ඡාවක් පවත්වා ඇති අතර ඉන් අනතුරුව පැවති රැළියකින් අනතරුව විරෝධතාව අවසන් කළ බවට ඒකාබද්ධ විපක්ෂයේ නායකයන් විසින් රැස්ව සිටි විරෝධතාකරුවන් අමතමින් ප්‍රකාශ කර තිබේ. ඒ අනුව විරෝධතාකරුවන් මේ වන විට කොළඹින් පිටත්ව ගොස් ඇති අතර රථ වාහන බාධාවකින් තොරව ගමන් කළ හැකි බව අද දෙරණ වාර්තාකරු සඳහන් කළේය. ජන බලය කොළඹට විරෝධතා රැළිය ඊයේ පැවති අතර ඊයේ රාත්‍රියේ සත්‍යග්‍රහයක් ද පැවැත් විණි.", "URL": "https://sinhala.adaderana.lk/news.php?nid=95620", "Category": null, "Parent URL": null}