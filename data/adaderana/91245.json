{"Source": "Adaderana", "Timestamp": "June 21, 2018 11:02 am", "Headline": "වැඩිහිටි දීමනාව පොලිස් ආරක්ෂාව මධ්‍යයේ ජනතාව අතට", "News Content": "තැපැල් සේවක වැඩ වර්ජනය හේතුවෙන් නොලැබුණු වැඩිහිටි දිමනාව එම ආධාර ලාභින්ට ගෙවිම් කටයුතු පොලිස් නිලධාරින්ගේ ආරක්ෂාව මධ්‍යයේ ගිනිගත්හේන ප්‍රාදේශිය ලේකම් කාර්යයාලයේ නිලධාරින් විසින් අද (21) ආරම්භ කර තිබේ. බගවන්තලාව පොලිස් බල ප්‍රදේශයේ ග්‍රාමසේවා වසම් පහකට අයත් වැඩිහිට දිමනා ලාභින් 875 දෙනෙකුට ගෙවිම් කටයුතුයි මෙසේ සිදු කරනු ලැබුවේ . බගවන්තලාව ධර්මරාජ විහාරස්ථානයේදි මෙම වැඩිහිට දිමනාව ලබා දිම අද (21) සිදු කල අතර අද එම මුදල ලබා ගැනිමට නොහැකි වු වැඩිහිටයන්ට ගිනිගත්හේන ප්‍රාදේශිය ලේකම් කාර්යයාලය වෙත පැමිණ ලබා ගැනිමට හැකි බවත්, ඉදිරි දින කිහිපය තුල තම ප්‍රාදේශිය ලේකම් කාර්යයාල බල ප්‍රදේශයේ සියළුම වැඩිහිටි දිමනා ලාභින්ට එම මුදල ලබා දිමට අවශ්‍ය කටයතු කරන බව ගිනිගත්හේන ප්‍රාදේශිය කාර්යයාලයේ නිලධාරියෙකු කියා සිටියේය. බගවන්තලාව ධර්මරාජ විහාරස්ථානයේදි අද වැඩිහිට දිමනාව ලබා ගත් සියළුම ආධාර ලාභින් මෙතෙක් එම ආධාර මුදල බගවන්තලාව තැපැල් කාර්යයාල මගින් ලබා ගෙන තිබුණි.", "URL": "https://sinhala.adaderana.lk/news.php?nid=91245", "Category": null, "Parent URL": null}