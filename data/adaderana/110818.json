{"Source": "Adaderana", "Timestamp": "May 28, 2019 11:04 am", "Headline": "ලෝක කුසලානයට සමගාමී පුහුණු තරඟාවලියේ අවසන් තරඟ දෙක අදයි", "News Content": "ලෝක කුසලාන එක්දින ක්‍රිකට් තරඟාවලියට සමගාමීව පැවැත්වෙන පුහුණු තරඟාවලියේ අවසන් තරඟ දෙක අද (28) පැවැත්වීමට නියමිතයි. නවසීලන්ත කණ්ඩායම සහ බටහිර ඉන්දීය කොදෙව් කණ්ඩායම අතර තරගය බ්‍රිස්ටෝලි හිදී පැවැත්වෙන අතර බංග්ලාදේශය සහ ඉන්දීය කණ්ඩායම් අතර තරඟය කාඩිෆ් හිදී පැවැත්වේ. නවසීලන්ත කණ්ඩායම සහභාගී වූ පළමු පුහුණු තරඟයෙන් ඉන්දීය කණ්ඩායම පරාජය කළේය. කොදෙව් කණ්ඩායම සහ දකුණු අප්‍රිකානු කණ්ඩායම අතර පැවති තරඟය මෙන්ම බංග්ලාදේශය සහ පාකිස්ථානය අතර පැවති තරඟයද වර්ෂාව හේතුවෙන් අත්හැර දැමුණි. මෙම තරඟාවලියේදී කණ්ඩායම් 10 ම තරඟ දෙක බැඟින් ක්‍රීඩා කරන අතර සහභාගී වූ තරඟ දෙකම ජය ගැනීමට ඔස්ට්‍රේලියානු කණ්ඩායම සමත් විය.", "URL": "https://sinhala.adaderana.lk/news.php?nid=110818", "Category": null, "Parent URL": null}