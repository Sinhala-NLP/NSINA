{"Source": "Adaderana", "Timestamp": "July 22, 2012 04:22 pm", "Headline": "ඉන්දීය ධීවරයින් 23 දෙනෙකු මන්නාරමේ දී අත්අඩංගුවට", "News Content": "ඉන්දීය ධීවරයින් 23 දෙනෙකු මන්නාරම මුහුදු ප්‍රදේශයේ දී ශ්‍රී ලංකා නාවික හමුදාව විසින් අත්අඩංගුවට ගෙන තිබේ. ජාත්‍යන්තර මුහුදු සීමා උල්ලංඝණය කිරීමේ චෝදනාව අද(22) අලුයම මත මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. නාවික හමුදාව විසින් අත්අඩංගුවට ගත් ධීවරයින් පිරිස තලෙයිමන්නාරම පොලිසිය වෙත භාර දී ඇත. තලෙයිමන්නාරම පොලිසිය විසින් එම ධීවරයින් අධිකරණය වෙත ඉදිරිපත් කිරීමට කටයුතු කරන බව ද පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=25971", "Category": null, "Parent URL": null}