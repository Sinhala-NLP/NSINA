{"Source": "Adaderana", "Timestamp": "March 15, 2017 11:45 am", "Headline": "ගංජා හේනක් පවත්වා ගෙන ගිය කතක් මාට්ටු", "News Content": "බඩඉරිඟු වගා කරන මුවාවෙන් ගංජා හේනක් පවත්වා ගෙන ගිය කාන්තාවක් අත්අඩංගුවට ගෙන තිබේ.ධනගිරිය පොලිස් විශේෂ කාර්ය බලකා නිලධාරීන් විසින් සියඹලාණ්ඩුව , කොඩයාන ප්‍රදේශයේ සිදු කළ වැටලීමකදී අදාළ කාන්තාව අත්අඩංගුවට ගෙන ඇති බව වාර්තා වේ.එහි දී ගංජා පැළ 15 ක් පොලිස් විශේෂ කාර්ය බලකාය විසින් සිය බාරයට ගෙන තිබේ. අත්අඩංගුවට ගත් කාන්තාව වැඩිදුර විමර්ශනය සඳහා සියඹලාණ්ඩුව පොලිස් ස්ථානය වෙත බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=70907", "Category": null, "Parent URL": null}