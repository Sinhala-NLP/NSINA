{"Source": "Adaderana", "Timestamp": "June 3, 2017 10:02 am", "Headline": "ජනතාවගේ ප්‍රජාතන්ත්‍රවාදී අයිතිය උල්ලංඝණය කරලා", "News Content": "පළාත් පාලන ආයතන ඡන්දය නොපැවැත්වීම සම්බන්ධයෙන් ජනතාවගේ ප්‍රජාතන්ත්‍රවාදී අයිතිය උල්ලංඝණය කර ඇති බව ඒකාබද්ධ විපක්ෂය පවසයි. මේ පිළිබඳව දැනුම් දීම සඳහා ඒකාබද්ධ විපක්ෂයේ මන්ත්‍රීවරුන් පිරිසක් පසුගියදා යුරෝපා සංගම් තානාපති තුං - ලයි - මාර්ග් මහතා හමුවී සාකච්ඡා කර ඇති බව සඳහන්වේ.පළාත් පාලන ආයතන ඡන්දය නොපැවැත්වීම හේතුවෙන් රටේ සිදුවී ඇති ගංවතුර, නායයෑම් වැනි ස්වාභාවික ව්‍යසන වලටද කඩිනම් විසඳුම් ලබාදීමට නොහැකි වීම පිළිබඳව ඇතුළු කරුණු රාශියක් එහිදී යුරෝපා සංගම් තානාපතිවරයා හමුවේ සාකච්ඡා කළ බව දිනේෂ් ගුණවර්ධන මන්ත්‍රීවරයා පැවසුවේය.", "URL": "https://sinhala.adaderana.lk/news.php?nid=73859", "Category": null, "Parent URL": null}