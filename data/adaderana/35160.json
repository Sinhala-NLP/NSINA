{"Source": "Adaderana", "Timestamp": "June 23, 2013 08:05 am", "Headline": "අදත් මුහුදේ වැඩ හොඳ නෑ", "News Content": "පුත්තලම සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශ රළු වන බැවින් අදත් ධීවර සහ නාවික කටයුතු සඳහා අවදානම් බව කාලගුණ විද්‍යා දෙපාර්තමේන්තුව පවසයි. දිවයින හරහා සහ බස්නාහිර හා දකුණු දෙසින් වන මුහුදු ප්‍රදේශවල සුළගේ වේගය පැයට කිලෝ මීටර් 70 පමණ දක්වා වැඩිවීමේ හැකියාවක්ද පවතියි. බස්නාහිර, සබරගමුව, මධ්‍යම සහ දකුණු පළාත්වල විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. මේ අතර උතුරු දිග ඉන්දියාවට බලපා ඇති මෝසම් වැසි සහිත කාලගුණික තත්ත්වය හේතුවෙන් මියගිය පුද්ගලයින්ගේ සංඛ්‍යාව 560 ක් දක්වා ඉහළ ගොස් තිබේ. තවත් දහස් ගණනක් අතුරුදන්ව ඇති අතර මියගිය පුද්ගලයන්ගේ සංඛ්‍යාව තවදුරටත් ඉහළයා හැකි බව එරට බලධාරීන් පවසයි.", "URL": "https://sinhala.adaderana.lk/news.php?nid=35160", "Category": null, "Parent URL": null}