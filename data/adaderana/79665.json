{"Source": "Adaderana", "Timestamp": "November 8, 2017 04:26 pm", "Headline": "ආණ්ඩුවේ දුක්ගන්නාරාළ ජනපති - හඳුන්නෙත්ති කියයි", "News Content": "වත්මන් ආණ්ඩුවේ දුක්ගන්නාරාළ බවට ජනාධිපතිවරයා පත්ව ඇති බව පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි. අද (08) කොළඔදී පැවති මාධ්‍ය හමුවකට එක් වෙමින් මන්ත්‍රීවරයා මේ බව පැවසීය. ආණ්ඩුවේ සිටින ඇමතිවරුන් ප්‍රශ්න නිර්මාණය කොට ඒවා විසඳීමට ජනාධිපතිවරයාට පවරන බවත් සයිටම් ගැටළුව විසඳීම වෙනුවට එහි අයිතිකරු ඉවත් කර රජය විසින් එය පවත්වාගෙන යන බව ඔහු මෙහිදී පැවසීය. මව්පියන්ගේ ජීවිත බිල්ලට දී හෝ ඇමතිවරුන්ගේ ගෞරවය ආරක්ෂා කර ගැනීමට රජයට අවශ්‍ය වී ඇති බව ඔහු මෙහිදී වැඩිදුරටත් පවසීය.", "URL": "https://sinhala.adaderana.lk/news.php?nid=79665", "Category": null, "Parent URL": null}