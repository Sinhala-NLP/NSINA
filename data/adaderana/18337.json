{"Source": "Adaderana", "Timestamp": "August 27, 2011 09:10 am", "Headline": "රජීව් ඝාතනයේ වරදකරුවන් එල්ලුම් ගහට", "News Content": "ඉන්දියාවේ හිටපු අගමැති රජීව් ගාන්ධි ඝාතනය සම්බන්ධයෙන් වැරදිකරුවන් වූ පුද්ගලයින් තිදෙනා එල්ල මැරීම සඳහා දින නියම කර තිබේ. ඒ අනුව ලබන සැප්තැම්බර් මස 9 වැනිදා ඔවුන් එල්ල මැරීමට නියමිතය. එදින උදෑසන කාලයේ දී ඉන්දියාවේ තමිල්නාඩු ප්‍රාන්තයේ ස්ථානයක එම වැරදිකරුවන් එල්ලා මැරීමට නියමිත බව ඉන්දීය බන්ධනාගාර නිලධාරියෙකු ප්‍රකාශ කර ති‍බේ. මුරුගන්, සාන්තන් සහ පෙරරිවාලන් යන තිදෙනා එසේ එල්ල මැරීමට නියම කර ඇත. මුරුගන් සහ සාන්තන් ශ්‍රී ලාංකිකයින් වන අතර පෙරරිවාලන් ඉන්දීය ජාතිකයෙකි. 1991 වසරේ දි එවකට හිටපු ඉන්දීය අගමැතිවරයා වූ රජීව් ගාන්ධි ඝාතනය සම්බන්ධයෙන් මොවුන් ද වැරදිකරුවන් විය. පසුගිය දා අදාළ අධිකරණ තීන්දුව අවලංගු කරන ලෙස ඉල්ලා එරට අගමැතිවරයා වෙත ඇපෑලක් ඉදිරිපත් කළ ද එය ප්‍රතික්ෂේප කර තිබු‍ණි.", "URL": "https://sinhala.adaderana.lk/news.php?nid=18337", "Category": null, "Parent URL": null}