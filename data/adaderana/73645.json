{"Source": "Adaderana", "Timestamp": "May 27, 2017 05:38 pm", "Headline": " අනිද්දා සිට වැස්ස යළි වැඩි වෙයි", "News Content": "තද වැසි තත්ත්වයේ තාවකාලික අඩුවීමක් දක්නට ලැබුන ද 29 වනදා සිට දිවයිනේ නිරිතදිග ප්‍රදේශවලට වැසි තත්වයේ වැඩිවීමක් අපේක්ෂා කෙරෙන බව කාලගුණ විද්‍යා දෙපාර්තමේන්තුව පවසයි. බස්නාහිර / සබරගමුව / දකුණ / මධ්‍යම සහ වයඹ පළාත්වල විටින් විට වැසි හෝ ගිගුරුම් සහිත වැසි ඇති වන බවයි ඔවුන් නිවේදනය කළේය. ඇතැම් ස්ථානවලට මිලිමීටර් 75 ක පමණ තරමක් තද වැසි ද බලාපොරොත්තු වෙයි. විශේෂයෙන් ඌව සහ නැගෙනහිර ඇතුලු අනෙක් පළාත්වල සවස් කාලයේදී වැසි හෝ ගිගුරුම් සහිත වැසි ඇතිවිය හැකිය. එමෙන්ම දිවයින හරහා විටින් විට පැයට කිලෝමීටර් 50 ත් 60 ත් දක්වා වන තරමක් තද සුළං ද ඇති වෙයි. වැසි ඇතිවන අවස්ථාවලදී මෙම සුළං වේගය තවදුරටත් ඉහළ යාහැකි බව කාලගුණ විද්‍යා දෙපාර්තමේන්තුව කියා සිටියේය.", "URL": "https://sinhala.adaderana.lk/news.php?nid=73645", "Category": null, "Parent URL": null}