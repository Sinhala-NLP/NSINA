{"Source": "Adaderana", "Timestamp": "July 31, 2018 12:39 pm", "Headline": "තවත් බැලැස්ටික් මිසයිලයක් ", "News Content": "උතුරු කොරියාව තවත් බැලැස්ටික් මිසයිලයක් නිපදවමින් සිටින බව අමෙරිකාව පවසයි. ඔත්තු බැලීමට යොදවා ඇති චන්ද්‍රිකා යානයකින් මේ බව හෙළිදරව් වී ඇතැ බව සඳහන් වේ. නම හෙළිදරව් නොකල අමෙරිකානු උසස් නිලධාරියෙකු මේ බව වොෂින්ටන් පෝස්ට් පුවත්පත සමඟ පැවති සාකච්ඡාවකදී අනාවරණ කර ඇති බව වාර්තා වන්නේය. අමෙරිකාව සහ උතුරු කොරියාව අතර සබඳතා උණුසුම් මට්ටමක තිබියදී මෙම හෙළිදරව්ව සිදුවීමත් විශේෂත්වයක්. පසුගිය ජුනි මාසයේ උතුරු කොරියානු නායක කිම් ජොන් උන් සහ අමෙරිකානු ජනාධිපතිවරයා අතර පැවති සාකච්ඡාවේදී යළිත් න්‍යෂ්ටික අත්හදාබැලීම් සිදු නොකරන බවට උතුරු කොරියානු නායකයා එකඟත්වයකටද පැමිණ තිබුණි.", "URL": "https://sinhala.adaderana.lk/news.php?nid=93529", "Category": null, "Parent URL": null}