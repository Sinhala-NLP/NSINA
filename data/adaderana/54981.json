{"Source": "Adaderana", "Timestamp": "November 9, 2015 01:45 pm", "Headline": "සිරකරුවන් නිදහස් කරන්න රජය තවම පියවර ගෙන නෑ", "News Content": "යුධ සමයේ අත්අඩංගුවට ගත් දෙමළ දේශපාලන සිරකරුවන් නිදහස් කිරීම සම්බන්ධයෙන් ජනාධිපති මෛත්‍රීපාල සිරිසේන මහතා සමග සාකච්ඡාවක් පැවැත්වීමට බලාපොරොත්තු වන බව උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා පවසයි.උතුරු පළාත් සභාවේ ක්‍රියාවලිය සම්බන්ධයෙන් ඉදිරියේදී ජනාධිපතිවරයා සමග සාකච්ඡාවක් පැවැත්වීමට නියමිත අතර එහිදී මේ පිළිබඳ සාකච්ඡා කිරීමට බලාපොරොත්තු වන බව ප්‍රධාන අමාත්‍යවරයා සඳහන් කළේය.දේශපාන සිරකරුවන් උපවාසය සිදු කරන අවස්ථාවේ දින 14 ක කාලයක් තුළ ඔවුන් නිදහස් කිරීමට පියවර ගන්නා බවට රජය පොරොන්දු වූවද මේ වන විට මාසයක පමණ කාලයක් ගතවී ඇතැත් බලධාරින් ඒ සම්බන්ධයෙන් නිසි පියවර ගෙන නොමැති බව ප්‍රධාන අමාත්‍යවරයා පෙන්වාදෙයි.මේ හේතුවෙන් අදාළ කාරණය සම්බන්ධයෙන් ජනාධිපතිවරයා සමග සාකච්ඡා කර නිසි පිළිතුරක් ලබා ගැනීමට අපේක්ෂා කරන බව උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා පැවසීය.කෙසේ වුවද සිරකරුවන් 30 ‍දෙනෙකු අද නිදහස් කෙරෙන බවත්, දේශපාලන සිරකරුවන් කියා කොටසක් නැති බවත්, පසුගිය දිනවල රජය අවධාරණය කර තිබිණ.", "URL": "https://sinhala.adaderana.lk/news.php?nid=54981", "Category": null, "Parent URL": null}