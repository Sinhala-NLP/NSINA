{"Source": "Adaderana", "Timestamp": "November 30, 2018 10:36 pm", "Headline": "මස්කෙලිය රෝහ‍ලේ ජනේල්වල වීදුරුවලට පහර දුන් අයෙක් හසු වෙයි", "News Content": "ත්‍රීරෝද රථයකින් මස්කෙලිය රෝහලට පැමිණි පුද්ගලයෙකු රෝහලේ ඉදිරිපස ජනේල්වල වීදුරුවලට පහර දී අලාභ හානි සිදු කර පලා ගිය බව එම රෝහලේ ප්‍රධාන වෛද්‍ය නිලධාරි කේ.ලියදපිටිය මහතා පැවසිය. දිස්ත්‍රික් වෛද්‍යවරයා කියා සිටියේ අද (30) පස්වරු 3.45 ට පමණ රෝහලට පැමිණි ඒ පුද්ගලයා රෝහ‍ලේ ඉදිරිපස ජනේලයේ වීදුරු හතරක් අතින් පහර දී කඩා අලාභ හානි සිදු කර එම සැකකරු තුවාල සහිතව ත්‍රීරෝද රථයෙන්ම පලා ගිය බවයි. මස්කෙලිය ප්‍රාදේශිය රෝහලේ ප්‍රධාන වෛද්‍යවරයා කියා සිටියේ සැකකරු පැමිණි ත්‍රීරෝද රථ අංකය, මස්කෙලිය පොලීසිය වෙත භාර දී පැමිණිල්ලක්ද සිදු කල බවත්, මෙම පහර දීමට හේතුව තමන් නොදන්නා බවත්ය. මේ සම්බන්ධයෙන් මස්කෙලිය පොලීසියේ වැඩ බලන ස්ථානාධිපති පොලිස් පරික්ෂක චන්දන ගමගේ මහතාගෙන් සිදු කල විමසුමකට ඔහු කියා සිටියේ අදාල සැකකරුව ත්‍රීරෝද රථය සමඟ අද(30) පස්වරුවේ අත්අඩංගුවට ගත් බවයි. සිද්ධිය සම්බන්ධයෙන් මස්කෙලිය පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=100085", "Category": null, "Parent URL": null}