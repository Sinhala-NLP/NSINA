{"Source": "Adaderana", "Timestamp": "January 29, 2012 03:06 pm", "Headline": " ජනපති සෝමාවතියේ රන් වැට විවෘත කරයි", "News Content": "ඓතිහාසික සෝමවතිය රජමහා විහාරස්ථානයේ බෝ සමිඳුන් වටා අභිනවයෙන් ඉදිකළ රන් වැට ජනාධිපති මහින්ද රාජපක්ෂ මහතා විසින් විවෘත කර තිබේ. අද‍ පෙරවරුවේ යෙදුණු සුභ මොහොතින් ජනාධිපති මහින්ද රාජපක්ෂ මහතා රන් වැට විවෘත කිරීම සිදු කළ බව ජනාධිපති මාධ්‍ය අංශය සඳහන් කරයි. මෙම රන් වැට ඉදිකිරීම සඳහා රුපියල් ලක්ෂ 30ක මුදලක් වෙන් කර තිබුණි. රන් වැට විවෘත කිරීමෙන් අනතුරුව භික්ෂූන් වහන්සේ 60නමක් විෂයෙහි මහා සංඝගත දක්ෂිණාවක් ද පිරිනමන ලදී. අනතුරුව සෝමාවතිය චෛත්‍ය රාජයාණන් වහන්සේ වෙත ගිය ජනාධිපති මහින්ද රාජපක්ෂ මහතා එහි දී ආගමික වතාවත් සිදුකරමින් ආශිර්වාද ලබා ගත් බව ජනාධිපති මාධ්‍ය අංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21725", "Category": null, "Parent URL": null}