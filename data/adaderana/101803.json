{"Source": "Adaderana", "Timestamp": "January 4, 2019 04:48 pm", "Headline": "O/L ඇගයීම්වලට පාසල් 4ක් සම්පූර්ණයෙන් වැසෙයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයේ දෙවන අදියරේ ඇගයීම් කටයුතු මේ මස 08 වන දින සිට සිදු කෙරෙන බව විභාග දෙපාර්තමේන්තුව පවසයි. දෙවන අදියරේ ඇගයීම් කටයුතු මේ මස 17 වන දින දක්වා සිදු කිරීමට නියමිත බව එම දෙපාර්තමේන්තුව සඳහන් කළේය. ඇගයීම් කටයුතු සඳහා පාසල් 26ක් යොදා ගැනිමට නියමිතයි. ඒ අතරින් පාසල් 04ක් ඇගයීම් කාලය තුළ සම්පූර්ණයෙන් වසා තැබෙන අතර පාසල් 22ක කොටසක් පමණක් වසා දමමින් ඇගයීම් කටයුතු සිදු කිරිමට සැලසුම් කර ඇති බව විභාග කොමසාරිස් ජනරාල් සනත් පූජිත මහතා පැවසීය. කො/ඉසිපතන විද්‍යාලය, මාර/මහානාම මහා විද්‍යාලය, වල්ගම, මාතර, කු/සී.ඩබ්ලිව්.ඩබ්ලිව් කන්නන්ගර විද්‍යාලය, මල්ලවපිටිය, කුරුණෑගල, මහ/ශාන්ත අන්තෝනි බාලිකා විද්‍යාලය, මහනුවර ලබන 08වනදා සිට ඇගයීම් කටයුතු සඳහා පූර්ණ වශයෙන් වසා තැබෙන අතර එම පාසල් මේ මස 17 යළි විවෘත කිරීමට නියමිත බව සඳහන් වෙයි. ඇගයීම් සඳහා යොදා ගන්නා පාසල් සියල්ල පහතින් දැක්වෙයි.", "URL": "https://sinhala.adaderana.lk/news.php?nid=101803", "Category": null, "Parent URL": null}