{"Source": "Adaderana", "Timestamp": "July 26, 2011 09:29 am", "Headline": "එරාවූර්වලට බලපෑ තද සුළඟකින් නිවාස 75 ට හානි", "News Content": "අම්පාර, එරාවූර් ප්‍රදේශයට බලපෑ තද සුළං තත්ත්වයක් හේතුවෙන් නිවාස රැසකට හානී සිදුවී තිබේ. නිවාස 75 ක් පමණ විනාශ වී ඇති බවට තොරතුරු වාර්තා වන බව ආපදා කළමනාකරණ මධ්‍යස්ථානය ප්‍රකාශ කරයි. මේ අතර ඊයේ(25) දහවල් බක්කිඇල්ල ප්‍රදේශයේ ඇතිවු තද සුළං තත්ත්වයත් සමඟ නිවසක බිත්තියක් කඩා වැටීමෙන් සිදුවු අනතුරකින් කුඩා දරුවෙකු ජිවිතක්ෂයට පත්ව ඇත. එම ප්‍රදේශයේ නිවාස 20 ට පමණ සුළඟින් සුළු අලාභ හානී සිදුව ඇති බව බක්කිඇල්ල පොලිසිය ප්‍රකාශ කරයි. මේ අතර අද(26) දිනයේ ද මධ්‍යම කඳුකරයේ ප්‍රදේශ රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=17638", "Category": null, "Parent URL": null}