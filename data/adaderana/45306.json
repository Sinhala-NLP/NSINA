{"Source": "Adaderana", "Timestamp": "August 12, 2014 05:30 pm", "Headline": "ඇත් පැටවා උස්සලා? - ලොරියෙන් ගෙනයද්දී මාට්ටු", "News Content": "මහනුවර සිට මින්නේරියට ලොරියකින් ඇත් පැටවෙකු ප්‍රවාහනය කරමින් සිටි පුද්ගලයින් තිදෙනෙකු මාතලේ පොලීසිය විසින් අත්අඩංගුවට ගෙන තිබේ. මාතලේ පොලීසියට ලැබුණු තොරතුරකට අනූව මෙම වැටලීම කර ඇති බව අප වාර්තාකරු කීවේය. ඇත් පැටවා ප්‍රවාහනය කිරීමට ප්‍රවාහන බලපත්‍රයක් හෝ ඇත් පැටවා ළඟ තබා ගැනීමට අදාළ කිසිදු බලපත්‍රයක් සැකකරුවන් සතුව ඒ වන විට තිබී නැතැයිද හෙතෙම පැවසීය. සැකකරුවන් හා ඇත් පැටවා වැඩිදුර පරීක්ෂණ කටයුතු සඳහා මින්නේරිය වනජීවි නිලධාරීන්ට බාරදී තිබේ.", "URL": "https://sinhala.adaderana.lk/news.php?nid=45306", "Category": null, "Parent URL": null}