{"Source": "Adaderana", "Timestamp": "July 11, 2014 11:01 am", "Headline": "ඉන්දීය ධීවරයින් 37ක් නිදහස්", "News Content": "ශ්‍රී ලංකා අත්අඩංගුවේ පසුවූ තමිල්නාඩු ධීවරයින් 37 දෙනෙකු නිදහස් කර තිබේ. මන්නාරම මහේස්ත්‍රාත් ආනන්දි කනගරත්නම් මෙනවිය හමුවට අද (11) පැමිණවීමෙන් පසු ඔවුන් නිදහස් කර ඇති බව අප වාර්තාකරු පැවසීය. ඔවුන් සතු ධීවර යාත්‍රා 7ක් නීතිපති උ‍පදෙස් ලැබෙන තුරු රඳවා ගැනීමට ද තීරණය කර ඇත. ශ්‍රී ලංකාවේ ඉන්දීය තානාපති කාර්යාලයේ නිලධාරියෙකු පැමිණ ඉන්දීය ධීවරයින් පිරිස බාරගත් බව ද හෙතෙම කීවේය.", "URL": "https://sinhala.adaderana.lk/news.php?nid=44595", "Category": null, "Parent URL": null}