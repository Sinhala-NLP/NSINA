{"Source": "Adaderana", "Timestamp": "October 13, 2013 03:32 pm", "Headline": "මේ වසරේ ඩෙංගු රෝගීන් අඩුවෙලා ", "News Content": "මේ වසරේ ගතවු මාස 10 තුළ ඩෙංගු රෝගීන් වාර්තා වීම අඩුවී ඇති බව සෞඛ්‍ය අමාත්‍යංශය පවසයි. වසරේ ගතවූ කාලය තුළ ඩෙංගු රෝගීන් විසිපන්දහස් විසි දෙනෙකු වාර්තා වී ඇති අතර එය පසුගිය වසරට සාපේක්ෂව එය දස දහසක පමණ අඩුවීමක් බව සෞඛ්‍ය අමාත්‍යංශය සඳහන් කළේය. වාර්තාවූ ඩෙංගු රෝගීන්ගෙන් සියයට 48ක් ම බස්නාහිර පළාතෙන් වාර්තා වන අතර මේ වන විට ඩෙංගු මරණ අනුපාතය සියයට 0.3 දක්වා පහල මට්ටමක පවතියි. මේ අතර මදුරු මර්දනය ඉලක්ක කර ගනිමින් සෞඛ්‍ය අමාත්‍යංශය පසුගියදා ආරම්භ කළ මදුරු මර්දන සතියේ අවසන් දිනය අදය.", "URL": "https://sinhala.adaderana.lk/news.php?nid=38116", "Category": null, "Parent URL": null}