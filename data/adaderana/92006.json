{"Source": "Adaderana", "Timestamp": "July 5, 2018 06:52 am", "Headline": "ජාතික විගණන පනත් කෙටුම්පතේ දෙවන වර කියවීමේ විවාදය අද", "News Content": "ජාතික විගණන පනත් කෙටුම්පතේ දෙවන වර කියවීමේ විවාදය අද (05) සිදුකිරීමට නියමිතව තිබේ. ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා සඳහන් කලේ අද දිනය පුරා විගණන පනත් කෙටුම්පත සම්බන්ධ විවාදය පැවැත්වෙන බවයි. අද උදෑසන 10.00ට පාර්ලිමේන්තුව ආරම්භවීමෙන් අනතුරුව විගණන පනත් කෙටුම්පත දෙවන වර කියවීමේ විවාදය ආරම්භ කීරීමට නියමිත බව ගයන්ත කරුණාතිලක අමාත්‍යවරයා සඳහන් කළේය. මේ අතර පළාත් සභා මැතිවරණය කල් දැමීමට කිසිඳු අවශ්‍යතාවක් නොමැති බව අග්‍රාමාත්‍ය රනිල් වික්‍රමසිංහ මහතා ඊයේ (04) පාර්ලිමේන්තුවේදී ප්‍රකාශ කළේය. පාර්ලිමේන්තු මන්ත්‍රී ඩලස් අලහප්පෙරුම මහතා ඉදිරිපත් කළ පැනයකට පිළිතුරු ලබාදෙමින් අග්‍රාමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=92006", "Category": null, "Parent URL": null}