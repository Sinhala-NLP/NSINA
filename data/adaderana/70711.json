{"Source": "Adaderana", "Timestamp": "March 11, 2017 08:12 am", "Headline": " මූල්‍ය කටයුතු ගැන 4 වන ඉහළ පෙළේ සාකච්ඡාවේ දේශනයට ආරාධනා ", "News Content": "ආසියානු පැසිෆික් කලාපීය සංවර්ධනය සදහා වූ මූල්‍ය කටයුතු පිළිබඳ සිව් වන ඉහළ පෙළේ සාකච්ඡාවේ ප්‍රධාන දේශනය පැවැත්වීම සඳහා ශ්‍රී ලංකාවට ආරාධනා ලැබී තිබේ.මේ සම්බන්ධයෙන් එක්සත් ජාතීන්ගේ ආසියා හා පැසිෆික් කලාපීය ආර්ථික හා සමාජීය කොමිසමේ විධායක ලේකම් ෂම්ෂාඩ් අක්තාර් මහත්මිය මුදල් අමාත්‍යාංශය වෙත නිල වශයෙන් දැනුම් දී ඇති බව මුදල් අමාත්‍යාංශය නිකුත් කළ නිවේදනයක දැක්වුණි.මෙම ආරාධනයට අනුව මුදල් අමාත්‍ය රවී කරුණානායක මහතා ඊට සහභාගී වීමට නියමිතය. සමුළුව අප්‍රේල් මස 28 හා 29 දෙදින තුළ තායිලන්තයේ බැංකොක් නුවර දී පැවැත්වීමට නියමිත අතර යහපාලනය,මූල්‍ය විනය ශක්තිමත්ව පවත්වාගැනීම ආදී කරුණු පදනම් කරගෙන මෙම අවස්ථාව ශ්‍රී ලංකාවට ලැබී ඇති බව සඳහන්වේ.", "URL": "https://sinhala.adaderana.lk/news.php?nid=70711", "Category": null, "Parent URL": null}