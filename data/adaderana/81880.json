{"Source": "Adaderana", "Timestamp": "December 21, 2017 09:30 am", "Headline": "අද කාලගුණය වෙනස් වෙන්නේ මෙහෙමයි", "News Content": "පවතින වැසි සහිත කාලගුණ තත්වයත් සමඟ රන්ටැඹේ ජලාශයේ ජල මට්ටම පිටාර මට්ටමට පැමිණ තිබේ. ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කලේ ඉදිරියටත් වැසි පැවතුනහොත් ජලාශයේ වාන් දොරටු කිහිපයක් විවෘත කිරීමට ද සිදුවනු ඇති බවයි. මේ අතර චීන මුහුදේ මේ වන විට ස්ථාපිත වී ඇති අඩු පීඩන කලාපය බෙංගාල බොක්ක මුහුදු ප්‍රදේශයට ඇතුළුවීමට හැකියාව පවතින බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුවේ අධ්‍යක්ෂ ජනරාල් එස්.ප්‍රේමලාල් මහතා සඳහන් කලේ ඒ පිළිබඳව කාලගුණ විද්‍යා දෙපාර්තමේන්තුව නිරත්තර අවධානයෙන් සිටින බවයි.", "URL": "https://sinhala.adaderana.lk/news.php?nid=81880", "Category": null, "Parent URL": null}