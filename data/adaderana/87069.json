{"Source": "Adaderana", "Timestamp": "April 7, 2018 10:57 am", "Headline": "  පරිභෝජනයට නුසුදුසු ආහාර අලෙවි කළ ව්‍යාපාරිකයින්‍ 28ට වැඩ වරදී", "News Content": "උත්සව සමයේ මිනිස් පරිභෝජනයට නුසුදුසු ආහාර අලෙවි කළ ව්‍යාපාරිකයින්‍ 28 දෙනෙකුට රුපියල් 1,40,000 ක දඩ මුදලක් හලාවත අතිරේක දිසා විනිසුරුහා මහේස්ත්‍රාත් රඛිත පී.අබේසිංහ මහතා විසින් නියම කරන ලදී. මහජන සෞඛ්‍ය පරීක්ෂකවරුන් විසින් සිදු කරන ලද වැටලීමකින් අනතුරුව ව්‍යාපාරිකයින්ට නඩු පැවරීම සිදු කර තිබුණි. හලාවත නගරය සහ ඒ අවට,කාක්කපල්ලිය,මුන්නේෂ්වරම සහ කොක්කාවිල ප්‍රදේශවල පිහිටි ව්‍යාපාරික ස්ථාන 70 කට වැඩි ප්‍රමාණයක් මහජන සෞඛ්‍ය පරීක්ෂකවරුන් විසින් පරීක්ෂාවට ලක් කර ඇත. එහිදී මිනිස් පරිභෝජනයට නුසුදුසු ආහාර අලවි කිරීම සඳහා ප්‍රදර්ශනය කර තිබූ සහ ගබඩා කර තිබුණු ව්‍යාපාරික ස්ථාන 21 ක හිමිකරුවන්ට මහජන සෞඛ්‍ය පරීක්ෂකවරුන් විසින් දැඩි ලෙස අවවාද කර තිබුණි. ව්‍යාපාරික ස්ථාන 12 ක තිබූ මිනිස් පරිභෝජනයට නුසුදුසු පළතුරු සහ පිසින ලද ආහාර විනාශ කිරීමක්ද මෙහිදී සිදු විය. කල් ඉකුත් වූ ආහාර අලෙවිය සඳහා ගබඩා කර තබා ගැනීම,විවිධ ලේබල් අඩු පාඩු සහිත ආහාර අලවි කිරීම සඳහා ළඟ තබා ගෙන සිටීම,කෘමී සතුන් සහිත ආහාර ගබඩා කර තබා ගැනීම,පිසින ලද ආහාර දුහුවිල්ලට සහ සතුන්ට නිරාවරණය වන ආකාරයට ගබඩා කර තබා ගෙන සිටීම යන චෝදනාවන් යටතේ නඩු පැවරීම සිදු කර ඇත.", "URL": "https://sinhala.adaderana.lk/news.php?nid=87069", "Category": null, "Parent URL": null}