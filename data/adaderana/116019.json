{"Source": "Adaderana", "Timestamp": "August 7, 2019 10:24 pm", "Headline": "වසර 15කට වඩා සමෘද්ධිය ලබා ගන්නා පිරිස සියයට 93ක් ඉන්නවා", "News Content": "වසර ගණනාවක් සිට සමෘද්ධි සංවර්ධන නිලධාරී රැකියා ස්ථිර කර ගැනීමේ ඉල්ලීම් සඳහා විසඳුම් ලබාදෙමින් ඔවුන්ගේ වෘත්තීය ගෞරවයත්, රැකියා ස්ථිරභාවයත් සහතික කරමින් සංඛේතාත්මකව සමෘද්ධි සංවර්ධන නිලධාරීන් 25 දෙනෙකුට ස්ථිර පත්වීම් ලබාදීමේ වැඩසටහන ප්‍රාථමික කර්මාන්ත සහ සමාජ සවිබලගැන්වීම් අමාත්‍ය දයා ගමගේ මැතිතුමාගේ ප්‍රධානත්වයෙන් සුහුරුපාය අමාත්‍යංශ පරිශ්‍රයේදී අද (07) දින පැවැත්වුණි. ඉදිරි තෙමස තුල සියලු සමෘද්ධි සංවර්ධන නිලධාරීන්ගේ රැකියාවන් ස්ථිර කිරීමටත් ඔවුන් දේශපාලනයෙන් තොර සංවර්ධනයන් සඳහා යොදාගන්නා බවටත් අමාත්‍යවරයා එහිදී ප්‍රකාශ කරන ලදී. සමෘද්ධිය ලබා දීම දේශපාලන ව්‍යාපාරයක් ලෙස පසුගිය කාලයේ පැවතුන බවද අමාත්‍යවරයා පවසයි. සමෘද්ධිය ලබා දී වසර 2ක් යන විට සමෘද්ධි ලාබීයා සවිබල ගැන්වීමට අවශ්‍ය වුවත් මෙරට තුල වසර 15කට වඩා සමෘද්ධිය ලබා ගන්නා පිරිස සියයට 93ක් පමන බවද අමාත්‍යවරයා පවසයි. අඩු ආදායම් ලාභින් නැමැති පිරිස සමාජයෙන් ඉවත් කළ යුතු බව පැවසු අමාත්‍යවරයා පැවසුවේ මෙම පිරිසගේ එක් පවුලක ආදායම රුපියල් ලක්ෂ 5ක් දක්වා ඉහළ නැංවීම තමන්ගේ බලාපොරොත්තුව බවයි.", "URL": "https://sinhala.adaderana.lk/news.php?nid=116019", "Category": null, "Parent URL": null}