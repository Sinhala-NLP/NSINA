{"Source": "Adaderana", "Timestamp": "February 5, 2014 10:13 am", "Headline": "උපන් බිළිඳා එවෙලේම ඝාතනය කරලා", "News Content": "අලුත උපන් බිළිඳෙකු ඝාතනය කිරීමේ සිද්ධියකට සම්බන්ධ කාන්තාවක සහ පුද්ගලයෙකු රාජාංගණය, ප්‍රදේශයේ දී අත්අඩංගුවට ගෙන තිබේ. දරුවා ප්‍රසූත කළ අවස්ථාවේ දී පියා විසින් රෙදි කැබැල්ලකින් දරුවාගේ මුහුණ වසා ගෙළ සිර කර ඝාතනය කර ඇති බවට පරීක්ෂණ වල දී අනාවරණය වු බව පොලිසිය කියා සිටියි. සැකකරු 33 හැවිරිදි සහ සැකකාර කාන්තාව 25 හැවිරිදි වියේ පසුවන ගැමුණුපුර , 02 ඇළ ප්‍රදේශයේ පදිංචි පුද්ගලයින් බව සඳහන්ය. ඔවුන් අද(05) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් රාජාංගණය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40894", "Category": null, "Parent URL": null}