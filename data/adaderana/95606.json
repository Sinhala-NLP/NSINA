{"Source": "Adaderana", "Timestamp": "September 5, 2018 05:15 pm", "Headline": "නිල නොවන ටෙස්ට් තරගයෙන් ඔස්ට්‍රේලියාවට ජයක්", "News Content": "ඉන්දීය ඒ කණ්ඩායම අතර පැවති පළමු නිල නොවන ටෙස්ට් ක්‍රිකට් තරඟයෙන් ලකුණු 98 ක ජයක් හිමිකර ගැනීමට ඔස්ට්‍රේලියානු ඒ කණ්ඩායම සමත්ව තිබේ. තරඟයේ පළමු ඉනිම සඳහා ඔස්ට්‍රේලියානු ඒ කණ්ඩායම සියලු ක්‍රීඩකයින් දැවී ලකුණු 243 ක් ලබා ගත් අතර ඊට පිලිතුරු ලෙස ඉන්දීය ඒ කණ්ඩායම සිය පළමු ඉනිම සඳහා සියලු ක්‍රීඩකයින් දැවී ලකුණු 274 ක් ලබා ගැනීමට සමත් විය. ලකුණු 31 ක් පසුපසින් සිටිමින් සිය දෙවෙනි ඉනිම ආරම්භ කල ඔස්ට්‍රේලියානු කණ්ඩායම එම ඉනිම සඳහා සියළු ක්‍රීඩකයින් දැවී ලකුණු 292 ක් ලබා ගත්තේය. ජයග්‍රහණය සඳහා ලකුණු 261 ක ඉලක්කයක් හඹා ගිය ඉන්දීය කණ්ඩායමට සිය දෙවන ඉනිම සඳහා සියලු ක්‍රීඩකයින් දැවී ලබා ගත හැකිවූයේ ලකුණු 163 ක් පමණ යි.", "URL": "https://sinhala.adaderana.lk/news.php?nid=95606", "Category": null, "Parent URL": null}