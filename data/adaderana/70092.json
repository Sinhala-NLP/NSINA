{"Source": "Adaderana", "Timestamp": "February 25, 2017 01:49 pm", "Headline": "ඇන්ජලෝ තරඟ කරන්නේ නෑ- නායකත්වය රංගනට", "News Content": "එළඹෙන බංග්ලාදේශ තරඟ සංචාරයේ දී ශ්‍රී ලංකා කණ්ඩායමේ නායකත්වය රංගන හේරත්ට පවරා තිබේ.ආබාධයක් හේතුවෙන් ඇන්ජලෝ මැතිව්ස් ටෙස්ට් තරගාවලිය සඳහා සහභාගීනොවීම ඊට හේතුව වේ. බංග්ලාදේශ ශ්‍රී ලංකා පළමු ටෙස්ට් තරගය මාර්තු මස 07 වැනිදා ගාල්ලේ දී ආරම්භ වෙයි. දෙරට අතර තරඟාවලිය සඳහා ටෙස්ට් තරඟ 2ක්, එක්දින තරඟ 3ක් සහ පන්දුවාර 20/20 තරඟ දෙකක් ඇතුළත් වේ. ඇන්ජලෝ මැතිව්ස් එක්දින තරඟාවලියේ සිට ශ්‍රී ලංකා කණ්ඩායමට එක්විමට නියමිතය. බංගලාදේශ කණ්ඩායම මෙම සංචාරයේ දී ශ්‍රී ලංකා කණ්ඩායම සමඟ මුහුණදෙන දෙවන ටෙස්ට් ක්‍රිකට් තරගය ඔවුන්ගේ සියවන ටෙස්ට් තරඟය වීම ද විශේෂත්වයක් වේ. එම කණ්ඩායම මීට පෙර 2013 වසරේ දී ශ්‍රී ලංකාවේ තරඟ සංචාරයක නිරත විය.", "URL": "https://sinhala.adaderana.lk/news.php?nid=70092", "Category": null, "Parent URL": null}