{"Source": "Adaderana", "Timestamp": "July 26, 2018 11:30 am", "Headline": "වල්ලාපට්ටා තොගයක් ළඟ තබාගෙන සිටි පුද්ගලයෙක් අත්අඩංගුවට", "News Content": "වල්ලාපට්ටා තොගයක් ළඟ තබාගෙන සිටි පුද්ගලයෙකු කඩවත, 09 කණුව ප්‍රදේශයේදී අත්අඩංගුවට ගෙන තිබේ. කැලණිය කොට්ඨාශ බුද්ධි අංශ නිලධාරීන්ට ලද තොරතුරකට අනුව සිදුකළ වැටලීමකදී සැකකරු සතුව තිබී වල්ලාපට්ටා කිලෝ ග්‍රෑම් 10යි ග්‍රෑම් 884ක් සොයාගත් බව පොලීසිය සඳහන් කළේය. අත්අඩංගුවට ගත් සැකකරු 37 හැවිරිදි රාගම, කන්යාඳරාම පාර ප්‍රදේශයේ පදිංචිකරුවෙකු වන අතර වැඩිදුර පරීක්ෂණ සඳහා කඩවත පොලිස් ස්ථානයට භාරදී තිබේ. ඔහු අද (26) මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=93231", "Category": null, "Parent URL": null}