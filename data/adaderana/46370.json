{"Source": "Adaderana", "Timestamp": "September 28, 2014 08:14 am", "Headline": "ජනපති සහ මෝඩි අතර හමුවක් ", "News Content": "ජනාධිපති මහින්ද රාජපක්ෂ මහතා සහ ඉන්දිය අග්‍රාමාත්‍ය නරේන්ද්‍ර මෝඩි මහතා අතර විශේෂ හමුවක් නිව්යෝර්ක්හිදී පවත්වා තිබේ. එක්සත් ජාතීන්ගේ සංවිධානයේ මහා මණ්ඩල සැසිවාරයට සහභාගි වීමේ අරමුණින් නිව්යෝර්ක් නුවරට ගොස් සිටින රාජ්‍ය නායකයින් දෙදෙනා අතර මෙම හමුව ඊයේ(27) සිදුව ඇති බව වාර්තා වෙයි. ජනාධිපති මාධ්‍ය අංශය සඳහන් කළේ දෙරට අතර වැදගත් කරුණු රැසක් මෙන්ම කලාපීය ගැටලු පිළිබඳව ද රාජ්‍ය නායකයින් දෙදෙනා එහිදි සාකච්ඡා කළ බවයි. ඉන්දීය නව අග්‍රාමාත්‍ය නරේන්ද්‍ර මෝඩි මහතා සහ ජනාධිපති මහින්ද රාජපක්ෂ මහතා අතර හමුවක් පැවැත්වුණ දෙවන අවස්ථාව මෙය වෙයි. ඉන්දීය අග්‍රාමාත්‍යවරයාගේ දිවුරුම්දීමේ අවස්ථාවට ජනාධිපති මහින්ද රාජපක්ෂ මහතා ඉන්දියාවට ගොස් සිටි අතර එහිදී ද දෙපාර්ශවය අතර සාකච්ඡාවක් සිදුවුණි.", "URL": "https://sinhala.adaderana.lk/news.php?nid=46370", "Category": null, "Parent URL": null}