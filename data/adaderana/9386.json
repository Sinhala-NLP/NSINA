{"Source": "Adaderana", "Timestamp": "July 4, 2010 12:07 pm", "Headline": "අල්හාජ් මවුලවි මියයයි", "News Content": "මුස්ලිම් ආගමික කටයුතු පිළිබඳ ජනාධිපති සම්බන්ධීකාර‍ක ලෙස කටයුතු කළ අල්හාජ් නියාස් මවුලවි තුමන් අභාවප්‍රාප්ත වී තිබේ. ඒ හදිසියේ ඇති වූ හෘදයාබාධයක් හේතුවෙනි. බදුල්ල ප්‍රදේශයේ දී මවුලවි තුමන් අභාවප්‍රාප්ත වී ඇති අතර එතුමන්ගේ දේහය මේ වන විට කොළඹට ගෙන එමින් පවතියි. තලවකැලේ ප්‍රදේශයේ උපත ලැබූ මෙතුමන් සහෝදර ස‍හෝදරියන් 14 දෙනෙකුගෙන් යුත් පවුලක දෙවනියා වේ. නියාස් මවුලවි තුමන් තලවකැලේ හින්දු විද්‍යාලයෙන් අධ්‍යාපනය ලබා ඇත. පසුව\"මද්‍රසා\"ආගමික මධ්‍යස්ථානයෙන් මුස්ලිම් ආගම පිළිබඳ වැඩි දුර අධ්‍යාපනය ලබා ඇති බව ද සඳහන්ය.", "URL": "https://sinhala.adaderana.lk/news.php?nid=9386", "Category": null, "Parent URL": null}