{"Source": "Adaderana", "Timestamp": "January 27, 2018 09:01 am", "Headline": "නිදහස් දින පෙරහුරුව නිසා ගාලු පාරෙන් කොටසක් වැසෙයි", "News Content": "70 වන නිදහස් දින සැමරුම් උත්සවයේ පෙර පුහුණුවිම් කටයුතු හේතුවෙන් ගාලු පාරේ කොටසක් දින කිහිපයක් වසාදමන බව පොලිසිය පවසයි. ඒ අනුව ලබන 28, 31 සහ පෙබරවාරි මස 01,02 සහ 03 වන යන දිනයන්හි ගාලු පාරේ, ගාලු මුවදොර වටරවුම සිට පරණ පාර්ලිමේන්තු වටරවුම දක්වා කොටස මෙලෙස වසා තැබෙන බව පොලිසිය ප්‍රකාශ කළේය. උදෑසන 07.00 සිට දහවල් 12.00 දක්වා කාලය තුළ අදාල මාර්ගය වසා තැබෙන බව සදහන්ය. අදාළ කාලසීමාව තුළ විකල්ප මාර්ග භාවිතා කරන ලෙස එම මාර්ගය භාවිතා කරන රියදුරන්ගෙන් පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=83596", "Category": null, "Parent URL": null}