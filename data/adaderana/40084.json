{"Source": "Adaderana", "Timestamp": "January 4, 2014 01:24 pm", "Headline": "පකිස්ථානයට 302ක ඉලක්කයක්", "News Content": "පකිස්ථානයට එරෙහිව පැවැත්වෙන පළමු ටෙස්ට් තරඟයේ දෙවන ඉනිම ක්‍රීඩා කළ ශ්‍රී ලංකා කණ්ඩායම පකිස්ථානුවන්ට ලකුණු 302ක ඉලක්කයක් ලබාදෙමින් සිය දෙවන ඉනිම අත්හිටුවීමට පියවර ගත්තේය‍‍. ශ්‍රී ලංකා කණ්ඩායමේ නැංගූරම වූ ඇන්ජලෝ මැතිව්ස් ලකුණු 157ක් නොදැවී ලබා ගත් අතර ඔහුට අනගි සහයක් දුන් ප්‍රසන්න ජයවර්ධන නොදැවී ලකුණු 63ක් ලබාගන්නා ලදී. ශ්‍රී ලංකා කණ්ඩායම මෙම තරඟයේදී පළමු ඉනිමට ලකුණු 204ක් ලබාගත් අතර දෙවැනි ඉනිමට කඩුලු 5ක් දැවී ලකුණු 480ක් ලබා සිටියදී ඉනිම අත්හිටුවීය. පකිස්ථානුවන් පළමු ඉනිමට ලකුණු 383ක් ලබා ගත්තේය‍.", "URL": "https://sinhala.adaderana.lk/news.php?nid=40084", "Category": null, "Parent URL": null}