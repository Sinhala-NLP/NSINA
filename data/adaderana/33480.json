{"Source": "Adaderana", "Timestamp": "April 22, 2013 03:29 pm", "Headline": "බදුල්ලේ රෝහල් 9 ට ගිලන් රථ", "News Content": "බදුල්ල දිස්ත්‍රික්කයේ රෝහල් 9 ක් සඳහා ගිලන් රථ ලබා දී තිබේ. මධ්‍යම රජයෙන් ලබා දී ඇති එම ගිලන් රථවල වටිනාකම රුපියල් මිලියන 200 ක් පමණ වේ. ඌව පළාත් සෞඛ්‍ය අමාත්‍යවරයා ඇතුළු පිරිසකගේ සහභාගීත්වයෙන් ගිලන් රථ ලබාදීම පසුගියදා සිදු කෙරිණි. මේ අතර රුපියල් ලක්ෂ 60 ක වියදමින් ඉදිකළ ජංගම රෝග පරීක්ෂණ ඒකකය ද පළාත් සෞඛ්‍ය අමාත්‍යවරයාගේ මූලිකත්වයෙන් විවෘත කර තිබේ.", "URL": "https://sinhala.adaderana.lk/news.php?nid=33480", "Category": null, "Parent URL": null}