{"Source": "Adaderana", "Timestamp": "August 20, 2010 04:27 pm", "Headline": "සැප්තැම්බරය ගෙවෙද්දී යළි පදිංචි කර අවසන්", "News Content": "උතුරේ අවතැන්වූවන් එළඹෙන සැප්තැම්බර් මාසය නිමා වන්නට පෙර යළි පදිංචි කර අවසන් කරන බව උතුරු-නැඟෙනහිර සංවර්ධන කටයුතු පිළිබඳ ජනාධිපති උපදේශක චන්ද්‍ර ප්‍රනාන්දු මහතා පවසයි. මුලතිව් සහ කිලිනොච්චි දිස්ත්‍රීක්ක වල සිටි 28,000 ක පමණ පිරිසක් තාමත් සුබ සාධන කඳවුරුවල වෙසෙන බව හෙතෙම කියා සිටියේ අද මාධ්‍යය වෙත අදහස් දක්වමිනි. මන්නාරම සහ වව්නියාව දිස්ත්‍රීක්ක වල අවතැන් වූවන් 95% ක් මේ වන විට පදිංචි කර ඇති බවත්,ලෝකයේ වෙනත් රටවලට සාපේක්ෂව ශ්‍රී ලංකාවේ යළි පදිංචි කිරීමේ කටයුතු ඉතා යහපත් තත්ත්වයක පවතින බවත් ප්‍රනාන්දු මහතා සඳහන් කළේය. තීරණාත්මක යුදමය වාතාවරණය හේතුවෙන් 2009 මැයි මාසයෙන් පසු උතුරේ ලක්ෂ 3 ට අධික පිරිසක් අවතැන්වූහ.", "URL": "https://sinhala.adaderana.lk/news.php?nid=10348", "Category": null, "Parent URL": null}