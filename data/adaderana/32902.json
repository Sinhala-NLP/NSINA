{"Source": "Adaderana", "Timestamp": "April 1, 2013 09:45 am", "Headline": "නොදන්නා තැන්වල දිය නෑම ප්‍රවේශමෙන්", "News Content": "වැව්, මුහුදු සහ ගංගා ආශ්‍රිත ප්‍රදේශවල දිය නෑමේ දී වඩාත් කල්පනාකාරී වන ලෙස පොලීසිය මහජනතාවගෙන් ඉල්ලීමක් කරයි. මෙම වසරේ ගත වූ කාලසීමාව තුළ දියේ ගිලීම් හේතුවෙන් විශාල පිරිසක් මරණයට පත්ව ඇති බව පොලීසිය සඳහන් කළේය. ලබා දී ඇති උපදෙස් අනුව කටයුතු නොකිරීම මෙයට හේතුව බව පොලීසිය පවසයි. කෙසේ වෙතත් එළඹෙන උත්සව සමය තුළ දී මෙය පිළිබඳව වඩාත් අවධානයෙන් කටයුතු කරන ලෙස ද පොලීසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=32902", "Category": null, "Parent URL": null}