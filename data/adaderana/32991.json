{"Source": "Adaderana", "Timestamp": "April 4, 2013 10:28 am", "Headline": "රන් භාණ්ඩ සොරකම් කළැයි කතක් මාට්ටු", "News Content": "රන් භාණ්ඩ සොරකම් කිරීමේ සිද්ධියක් සම්බන්ධයෙන් කාන්තාවක ගලේවෙල පොලීසිය විසින් අත්අඩංගුවට ගෙන තිබේ. ගලේවෙල, පිබිදුනුගම ප්‍රදේශයේ නිවසක සිදුවූ සොරකමක් සම්බන්ධයෙන් පොලීසියට ලැබුණු පැමිණිල්ලකට අනුව සැකකාරිය අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකාරිය සතුව තිබී සොරකම් කරන ලද රන් භාණ්ඩවලින් කොටසක් සහ රන් භාණ්ඩ උකස් කර ලබාගත් මුදල් ද පොලීසිය විසින් සොයාගෙන තිබේ. සැකකාරිය අද (04) දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32991", "Category": null, "Parent URL": null}