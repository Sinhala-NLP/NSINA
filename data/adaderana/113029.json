{"Source": "Adaderana", "Timestamp": "June 30, 2019 06:43 am", "Headline": "රක්ෂණාවරණයක් නොමැති කිසිදු යාත්‍රාවකට ධීවර රැකියා සඳහා අවසර නෑ", "News Content": "නිසිලෙස රක්ෂණාවරණයක් නොමැති කිසිදු යාත්‍රාවකට ධීවර රැකියා සඳහා අවසර ලබා නොදෙන ලෙස ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා ධීවර දෙපාර්තමේන්තුවට උපදෙස් ලබා දී ඇත. ධීවර රැකියාව සඳහා මුහුදු යන ධීවර යාත්‍රා සියල්ල නිසි ලෙස රක්ෂණාවරණය කර තිබීම අනිවාර්යය කිරීමට අවශ්‍ය කටයුතු සිදුකරමින් සිටින බවයි වාර්තා වෙයි. ධීවර යාත්‍රාවක් අනතුර පත්වූ විට රක්ෂණ වන්දි ලබාගැනීමේ බරපතළ ගැටලු මතුව ඇති බවට ධීවර ප්‍රජාව සමඟ පැවති සාකච්ඡාවකදී අනාවරණය වූ බව දිලිප් වෙදආරච්චි මහතා පවසයි. එම නිසා මින් ඉදිරියට නිසිලෙස රක්ෂණාවරණයක් කර නොමැති කිසිදු යාත්‍රාවකට ධීවර කටයුතු සඳහා අවසර ලබා නොදීමට පියවර ගෙන ඇත. මේ අතර ඉන්දීය ධීවරයින් යළි මෙරට මුහුදු සීමාවට ඇතුළු වී මෙරට සම්පත නෙළාගැනීම සිදුකරන බව ද ධීවර රාජ්‍ය අමාත්‍ය දිලිප් වෙදආරච්චි මහතා සදහන් කළේය.", "URL": "https://sinhala.adaderana.lk/news.php?nid=113029", "Category": null, "Parent URL": null}