{"Source": "Adaderana", "Timestamp": "December 28, 2018 10:47 pm", "Headline": "අල්ලස් ගත් පොලීසියේ 2කට වැඩ වරදියි", "News Content": "රථ වාහන රාජකාරියේ යෙදී සිටි පොලිස් හදිසි ඇමතුම් අංශයට අනියුක්තව පොලිස් නිලධාරීන් දෙදෙනෙකු විසින් පරන පාර්ලිමේන්තු වටරවුම අසලදී රථ වාහන වැරැද්දක් සම්බන්ධයෙන් වාහනයක් නවතා පරීක්ෂා කර එම රථ වාහන වැරැද්දට නීතිය ක්‍රියාත්මක නොකර අල්ලස් වශයෙන් මුදල් ලබා ගෙන තිබේ. පසුගිය 26 වන දින සිදුවූ මෙම අල්ලස් වශයෙන් මුදල් ලබා ගැනීම සම්බන්ධයෙන් රථ වාහන පොලීසිය විසින් සිදුකල මූලික විමර්ශනයකින් පසු එම රාජකාරියේ යෙදී සිටි පොලිස් සැරයන් වරයෙකුගේ හා පොලිස් කොස්තාපල් වරයෙකුගේ වහාම ක්‍රියාත්මක වන පරිදි වැඩ තහනම් කර තිබෙන බව පොලිස් මාධ්‍ය ප්‍රකාශක කාර්යාලය පවසයි. මෙම නිලධාරීන් දෙදෙනාට එරෙහිව දැඩිව නීතිය ක්‍රියාත්මක කරන ලෙසටත් සහ දැඩි විනය පියවර ගන්නා ලෙසටත් පොලිස්පතිතුමා අදාල ජ්‍යෙෂ්ඨ නිලධාරීන්ට උපදෙස් ලබා දී තිබේ.", "URL": "https://sinhala.adaderana.lk/news.php?nid=101460", "Category": null, "Parent URL": null}