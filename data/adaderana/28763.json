{"Source": "Adaderana", "Timestamp": "October 31, 2012 08:42 am", "Headline": "වාසනාව සෙවූ 3 ට අවාසනාව පෑදෙයි", "News Content": "දඹුල්ල, කලූන්දෑව රක්ෂිතයේ නිධන් වස්තු සොරා ගැනීමේ අදහසින් කැනීම් කටයුතු කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. දඹුල්ල පොලීසියට ලැබුණු තොරතුරකට අනුව සිදුකළ වැටලීමක දී ඊයේ (30) පස්වරුවේ මොවුන් අත්අඩංගුවට ගෙන ඇති බව සඳහන්ය. මෙලෙස අත්අඩංගුවට ගෙන ඇත‍්තේ කලූන්දෑව ප‍්‍රදේශයේ පදිංචිකරුවන් පිරිසකි. සැකකරුවන් අද (31) දින දඹුල්ල මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28763", "Category": null, "Parent URL": null}