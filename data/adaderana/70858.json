{"Source": "Adaderana", "Timestamp": "March 14, 2017 08:39 am", "Headline": "මෙරට රැකියා වියුක්තිය සියයට 4.5 යි", "News Content": "මෙරට රැකියා වියුක්තිය සියයට හතරයි දශම පහක් බව ජන ලේඛණ හා සංඛ්‍යා ලේඛන දෙපාර්තමේන්තුව පවසයි.2016 වර්ෂයේ තුන් වන කාර්තුවට අනුව අදාළ ගණනය කිරීම් සිදුකර ඇති බව වාර්තා වේ. මෙම කාර්තුව සඳහා ඇස්තමේන්තුගත රැකියා නියුක්තිකයින් ප්‍රමාණය මිලියන අටක් පමණ වන අතර ඉන් සියයට 46යි දශම 1ක් සේවා අංශයෙන් රැකියාවල නිරත වී සිටියි.සියයට 27යි දශම 1ක් කෘෂිකාර්මික අංශයෙන් ද සියයට 26යි දශම 8ක් කර්මාන්ත අංශයෙන් ද රැකියාවල නිරත වී සිටින බව ජන ලේඛණ හා සංඛ්‍යා ලේඛන දෙපාර්තමේන්තුව සඳහන් කළේය.එමෙන්ම සේවා නියුක්තිකයින්ගෙන් සියයට 68ක් පමණ සතියට පැය 40කට වඩා වැඩ කරන පුද්ගලයින් බව ද වාර්තා වේ.", "URL": "https://sinhala.adaderana.lk/news.php?nid=70858", "Category": null, "Parent URL": null}