{"Source": "Adaderana", "Timestamp": "March 13, 2018 08:14 am", "Headline": "මුහුදු ගිය ධීවරයින් තිදෙනෙකු අතුරුදහන්", "News Content": "ධීවර කටයුතු සඳහා මුහුදු ගිය ධීවරයින් තිදෙනෙකු රැගත් බෝට්ටුවක් අතුරුදහන් වීම සම්බන්ධයෙන් මුලතිව් පොලීසිය විමර්ශන ආරම්භ කර තිබේ. ඊයේ දිනයේ මුලතිව් නයාරූ ප්‍රදේශයෙන් අදාළ ධීවරයින් රැගත් බෝට්ටුව ධීවර කටයුතු සඳහා පිටත්ව ගොස් ඇති බව පොලීසිය පවසයි. අතුරුදහන්වූවන් සෙවීමේ කටයුතු නාවික හමුදාවේ සහය ඇතිව ආරම්භ කර ඇති බව මුලතිව් පොලීසිය පවසයි. අතුරුදහන්ව ඇත්තේ හලාවත බංගදෙණිය ප්‍රදේශයේ පදිංචි වයස අවුරුදු 50ක්, 48ක් සහ 24 හැවිරිදි වියේ පසු වන පුද්ගලයින් තිදෙනෙක්ය.", "URL": "https://sinhala.adaderana.lk/news.php?nid=85585", "Category": null, "Parent URL": null}