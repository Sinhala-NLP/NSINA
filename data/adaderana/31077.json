{"Source": "Adaderana", "Timestamp": "January 26, 2013 08:43 am", "Headline": "ගාල්ල නව පුරපති කවුද?", "News Content": "ගාල්ල මහනගර සභාව සඳහා නව නගරාධිපතිවරයෙකු කඩිනමින් පත්කරනු ඇති බව දකුණු පළාත් ප‍්‍රධාන අමාත්‍ය ශාන් විජයලාල් ද සිල්වා මහතා පවසයි. චෝදනා කිහිපයක් සම්බන්ධයෙන් වැරදිකරු වූ හිටුපු නගරාධිපතිවරයා ඉවත් කිරීමෙන් පසු නියෝජ්‍ය නගරාධිපති ව සිටි කැළුම් සෙනෙවිරත්න මහතා නගරාධිපති ධුරයේ වැඩ බැලීම සඳහා පත්කර තිබේ. නාගරික කොමසාරිස්වරයා විසින් මැතිවරණ කොමසාරිස්වරයාට සහ පක්ෂයේ මහලේකම්වරයාට දැනුම්දීමෙන් පසු අදාළ පත්කිරීම සිදුකෙරෙනු ඇත. මේ අතර හිටපු නගරාධිපති මෙත්සිරි ද සිල්වා මහතා ඊයේ (25) සවස සීනිගම දේවොල් දේවාලයේ දී පොල් ගසා තමන්ට සාධාරණයක් ඉටුකරන ලෙස ඉල්ලා සිටියේය.", "URL": "https://sinhala.adaderana.lk/news.php?nid=31077", "Category": null, "Parent URL": null}