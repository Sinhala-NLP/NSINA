{"Source": "Adaderana", "Timestamp": "November 21, 2018 02:29 pm", "Headline": "කතක් පැහැර ගනියි", "News Content": "ගිණිකොන දිග කෙන්යාවේ සහන කටයුතුවල නිරත වෙමින් සිටි විදෙස් ජාතික කාන්තාවක් පැහැර ගැනීමට ලක්ව ඇත. ගිනිඅවි රැගත් කණ්ඩායමක් විසින් මෙම පැහැරගැනීම සිදුකර ඇති අතර ඔවුන් විසින් සිදුකරන ලද වෙඩි ප්‍රහාරයකින් පුද්ගලයින් 05 දෙනෙකු තුවාල ලබා ඇති බව විදෙස් මාධ්‍ය වාර්තා කරයි. පැහැර ගැනීමට ලක්ව ඇත්තේ ඉතාලි ජාතික 23 හැවිරිදි සහන සේවිකාවකි. පැහැරගැනීමට හේතුව හෝ පැහැර ගැනීම සිදුකළ කණ්ඩායම් පිළිබඳ මෙතෙක් අනාවරණය වී නොමැති බව කෙන්යානු බලධාරීන් පවසා සිටියි.", "URL": "https://sinhala.adaderana.lk/news.php?nid=99548", "Category": null, "Parent URL": null}