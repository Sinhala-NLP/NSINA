{"Source": "Adaderana", "Timestamp": "December 24, 2017 09:55 am", "Headline": "වතුයායේ මැණික් ගැරූ 3ක් පොලිස් දැලේ ", "News Content": "බගවන්තලාව පොලිස් වසමට අයත් කර්කස්වෝල්ඩ් වතුයායේ මැද කොටසේ තෙත් බිමි කලාපයක පරිසර විනාශයක් සිදුකරමින් අනවසර මැණික් ගැරිමක නිරත වි සිටි සැකකරුවන් තිදෙනෙක් ඊයේ (23) රාති‍්‍ර අත්අඩංගුවට ගත් බගවන්තලාව පොලිස් ස්ථානාධීපති ප‍්‍රධාන පොලිස් පරික්‍ෂක කේ.සි ධර්මපි‍්‍රය මහතා පැවසීය. මෙම සැකකරුවන් එම තෙත් බිම් කලාපයේ විශාල වලවල් කපා පරිසර හානියක් සිදුකරමින් මැණීක් ගරන බවට ලද තොරතුරක් මත මෙම වැටලිම සිදුකර තිබේ. වැටලිම සිදුකරන අවස්ථාවේ සැකකරුවන් තිදෙනෙකු පලා ගොස් ඇති අතර අත්අඩංගුවට ගත් සැකකරුවන් තිදෙනා සන්තකයේ තිබි මැණීක් ගැරිමට උපයෝගි කරගත් උපකරණ රැසක්ද පොලිස් භාරයට ගෙන තිබේ. අත්අඩංගුවට ගත් සැකකරුවන් බගවන්තලාව ප‍්‍රදේශයේම පදිංචිකරුවන් බවත් ඔහුන් ඇප මත මුදාහැර ඇති අතර ඔහුන්ට ජනවාරි (02) දින හැටන් මහෙස්ත‍්‍රාත් අධීකරණ හමුවේ නෛතික පියවර ගැනිමට කටයුතු කර ඇති බව බගවන්තලාව පොලිස් ස්ථානාධීපතිවරයා කියා සිටියේය. මෙම මැණීක් ජාවාරම්කරුවන් එම තෙත් බිම් කලාපය හරහා තිබුණු අතුරු මාර්ගයක්ද විනාශ කරමින් මෙම මැණීක් ගැරිම සිදුකර ඇති බව එම වතුයායේ වතුකම්කරුවන් පවසා සිටියි.", "URL": "https://sinhala.adaderana.lk/news.php?nid=82005", "Category": null, "Parent URL": null}