{"Source": "Adaderana", "Timestamp": "September 14, 2012 09:11 am", "Headline": "පහරදීමකින් තුවාල ලැබූ අයෙකු මරුට", "News Content": "පදියතලාව, විරානගම ප්‍රදේශයේ සිදුවූ පහරදීමකින් තුවාල ලැබු තරුණයෙකු මියගොස් තිබේ. ඊයේ (13) සිදුවු මෙම පහරදීමෙන් පසු පදියතලාව රෝහලට ඇතුළත් කළ අදාළ තරුණයා 25 හැවිරිදි වියේ පසු වු අයෙකු බව ‍පොලීසිය පැවසුවේය. ඔහු පදියතලාව හෝලිකේ පාර ප්‍රදේශයේ පදිංචිව සිටි අයෙකු බවට හඳුනාගෙන තිබේ. මේ අතර තිරුක්කෝවිල්, කංචිකුඩිආරු, කාවට්ටකුලම් සාවාරි කැළෑ ප්‍රදේශයේ තිබී තවත් පිරිමි මළ සිරුරක් සොයාගෙන ඇත. මියගිය පුද්ගලයා තිරුක්කෝවිල්, පිල්ලෙයාර් පාර ප්‍රදේශයේ පදිංචිව සිටි අයෙකු බවට අනාවරණය වී ඇති අතර පසුගිය නව වැනිදා සිට ඔහු අතුරුදන්ව ඇති බවට තිරුක්කෝවිල් පොලීසියට පැමිණිල්ලක් ලැබී තිබිණි. මළ සිරුර පිළිබඳ සිදුකළ පශ්චාත් මරණ පරික්ෂණයේ දී අනාවරණය වී ඇත්තේ අදාළ පුද්ගලයා වස පානය කිරීමෙන් මියගොස් ඇති බවය.", "URL": "https://sinhala.adaderana.lk/news.php?nid=27392", "Category": null, "Parent URL": null}