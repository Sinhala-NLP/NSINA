{"Source": "Adaderana", "Timestamp": "January 17, 2017 11:04 am", "Headline": "මූල්‍ය වංචාවකට 4ක් දැලේ", "News Content": "මූල්‍ය වංචාවක් සම්බන්ධයෙන් පුද්ගලයින් සිව්දෙනෙකු බණ්ඩාරවෙල පොලීසිය විසින් අත්අඩංගුවට ගෙන තිබේ. දුම්රිය දෙපාර්තමේන්තුවේ ඉඩම් අංශයේ නිලධාරීන් බව පවසා දුම්රිය දෙපාර්තමේන්තුවට අයත් ඉඩම්වල පදිංචිකරුවන් පිරිසකගෙන් මොවුන් මුදල් එක්රැස් කර ඇති බව සඳහන්ය. අදාළ පුද්ගලයින් දුම්රිය දෙපාර්තමේන්තුවේ නිලධාරීන් නොවන බවට අනාවරණය වීම හේතුවෙන් ප්‍රදේශවාසීන් විසින් බණ්ඩාරවෙල පොලීසියට ඒ පිළිබඳ පැමිණිලි කර ඇත. ඒ අනුව සැකකරුවන් සිව්දෙනා අත්අඩංගුවට ගත් බව පොලීසිය පැවසීය. සැකකරුවන් බොරැල්ල, දෙමටගොඩ, ගම්පහ ප්‍රදේශවල පදිංචිකරුවන් වන අතර ඔවුන් බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68198", "Category": null, "Parent URL": null}