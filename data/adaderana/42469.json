{"Source": "Adaderana", "Timestamp": "April 11, 2014 03:41 pm", "Headline": "බලපත්‍ර නැතිව මී ගව මස් ඇද්ද පුද්ගලයෙක් කොටු", "News Content": "බලපත්‍ර රහිතව මී ගව මස් ප්‍රවාහනය කරමින් සිටි පුද්ගලයෙකු වත්තේගම පහල යටවර ප්‍රදේශයේ දී අත්අඩංගුවට ගෙන තිබේ. අඹකොටේ පොලිස් විශේෂ කාර්ය බලකායේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය. ඔහු සතුව තිබී මී ගව මස් කිලෝග්‍රෑම් 150ක් සහ ප්‍රවාහනය සඳහා යොදාගත් ලොරි රථයත් පොලිස් බාරයට ගෙන ඇත. එම ගවමස් තොගයේ වටිනාකම රුපියල් 75,000ක් පමණ වන බව වාර්තා වේ‍. අත්අඩංගුවට ගත් සැකකරු සහ ගවමස් තොගය වැඩිදුර විමර්ශන සඳහා වත්තේගම මහජන සෞඛ්‍ය පරීක්ෂක නිලධාරී කාර්යාලය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=42469", "Category": null, "Parent URL": null}