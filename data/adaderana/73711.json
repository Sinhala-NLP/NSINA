{"Source": "Adaderana", "Timestamp": "May 29, 2017 01:12 pm", "Headline": "විපතට පත් ජනතාව වෙනුවෙන් මහින්දගෙන් ඉල්ලීමක්", "News Content": "දේශපාලන භේදයකින් තොරව ආපදාවෙන් විපතට පත් ජනතාවට සහය වන ලෙස හිටපු ජනාධිපති මහින්ද රාජපක්ෂ මහතා ඉල්ලීමක් කරයි. දිවයිනට බල පෑ ආපදා තත්ත්වය සම්බන්ධයෙන් විජේරාම ප්‍රදේශයේ පිහිටි සිය නිවසේදී මාධ්‍යෙව්දීන් කළ විමසීමකට පිළිතුරු දෙමින් හිටපු ජනාධිපතිවරයා මේ අදහස් පළ කළේය. මේ අතර ආපදාවට පත්ව ඇති ජනතාවට සහන සැලසීමට දේශපාලන නියෝජිතයින් එම ජනතාව අතරට යා යුතු බව නියෝජ්‍ය අමාත්‍ය පාලිත තෙවරප්පෙරුම මහතා පවසයි. කළුතර දිස්ත්‍රික්කයේ පීඩාවට පත් වූ පිරිසකට සහන සැලසී මේ අවස්ථාවකට එක්වෙමින් නියෝජ්‍ය අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=73711", "Category": null, "Parent URL": null}