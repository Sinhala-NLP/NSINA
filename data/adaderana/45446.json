{"Source": "Adaderana", "Timestamp": "August 19, 2014 06:58 am", "Headline": "  පළාත් සභාවේ සන්ධාන මන්ත්‍රී අත්අඩංගුවේ", "News Content": "සබරගමුව පළාත් සභාවේ එක්සත් ජනතා නිදහස් සන්ධාන මන්ත්‍රීවරයෙකු වන ඉම්තියාස් කාදර් මහතා අත්අඩංගුවට ගෙන ඇති බව පොලීසිය පවසයි. නීති විරෝධී ගිනි අවියක් ළඟ තබා ගැනීම හේතුවෙන් ඊයේ රාත්‍රීයේ කෑගල්ල,රංවල ප්‍රදේශයේ පිහිටි මන්ත්‍රීවරයාගේ නිවසේදී ඔහු අත්අඩංගුවට ගත් බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. කෑගල්ල පොලීසිය විසින් අත්අඩංගුවට ගනු ලැබූ සැකකාර මන්ත්‍රීවරයා අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45446", "Category": null, "Parent URL": null}