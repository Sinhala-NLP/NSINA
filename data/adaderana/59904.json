{"Source": "Adaderana", "Timestamp": "May 7, 2016 02:43 pm", "Headline": "  වැව අසළින් මළ සිරුරක් මතුවෙයි", "News Content": "නොච්චියාගම, පණමුනේ - ගම්මැද්ද වැව අසළ තිබී පුද්ගල මළ සිරුරක් සොයා ගෙන තිබේ.ප්‍රදේශවාසියෙකු විසින් අදාළ මළ සිරුර දැක නොච්චියාගම පොලීසියට ඒ පිලිබදව පැමිණිලි කර ඇති බව සඳහන්ය.ඒ අනුව නොච්චියාගම පොලීසිය එම ස්ථානයට පැමිණ විමර්ශන ආරම්භ කර තිබේ.මිය ගොස් ඇත්තේ එම නොච්චියාගම පණමුනේ ප්‍රදේශයේ පදිංචිව සිටි 57 හැවිරිදි පුද්ගලයෙක් බව හදුනාගෙන තිබේ.කෙසේවෙතත් මරණයට හේතුව මෙතෙක් අනාවරණය වී නොමැති අතර මහේස්ත්‍රාත් හා පශ්චාත් මරණ පරීක්ෂණය සිදු කිරීමට නියමිත බව නොච්චියාගම පොලීසිය පැවසුවේය.", "URL": "https://sinhala.adaderana.lk/news.php?nid=59904", "Category": null, "Parent URL": null}