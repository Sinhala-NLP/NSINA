{"Source": "Adaderana", "Timestamp": "June 21, 2012 10:26 pm", "Headline": "බසයක් පෙරළී 32 ට වැඩි පිරිසකට තුවාලයි", "News Content": "ගිනිගත්හේන, කඩවල, පේරගහමුල ප්‍රදේශයේ දී සිදුවූ රිය අනතුරකින් 32 දෙනෙකුට වැඩි පිරිසක් තුවාල ලබා තිබේ. ‍ අද(21) රාත්‍රී 07 ට පමණ ගිනිගත්හේන කර්මාන්ත ශාලාවක සේවය කළ සේවිකාවන් පිරිසක් වටවල දක්වා රැගෙන යමින් සිටි බස් රථයක් ප්‍රපාතයකට පෙරළීමෙන් මෙම අනතුර සිදුව ඇති බව අද දෙරණ වාර්තාකරු පවසයි. ‍ තුවාල ලැබූ පිරිස නාවලපිටිය හා ගිනිගත්හේන රෝහල් වෙත ඇතුළත් කර ඇති බව ද සඳහන්ය. ‍ ගිනිගත්හේන පොලිසිය සිද්ධිය සම්බන්ධ වැඩිදුර විමර්ශන කටයුතු මෙහෙයවයි.", "URL": "https://sinhala.adaderana.lk/news.php?nid=25221", "Category": null, "Parent URL": null}