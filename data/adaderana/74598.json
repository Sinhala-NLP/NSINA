{"Source": "Adaderana", "Timestamp": "June 27, 2017 07:56 am", "Headline": "මිල අධික මුහුදු මසුන් බෝකිරීමේ අභිජනන මධ්‍යස්ථානයක් ඉදිකරයි", "News Content": "මිල අධික මුහුදු මත්ස්‍ය විශේෂ තුනක් බෝ කිරීමේ අභිජනන මධ්‍යස්ථානයක් ධීවර හා ජලජ සම්පත් සංවර්ධන අමාත්‍යාංශය විසින් ඉදිකර තිබේ. මඩකලපුව ධර්මපුරම් ප්‍රදේශයේ මිලියන 150ක වියදමින් මෙම අභිජනන මධ්‍යස්ථානය ඉදිකර ඇති අතර එය හෙට(28) දිනයේ විවාත කිරීමට නියමිතය. මූදිල්ලා, කොස්සා, සහ වව්වාලයා යන මත්ස්‍ය විශේෂ මෙම අභිජනන මධයස්ථාන තුළින් බෝ කිරීමට සැලසුම් කර තිබේ. මෙම අභිජනන මධ්‍යස්ථානය තුළින් වසරකට මත්ස්‍ය පැටවුන් ලක්ෂ 20ක් නිෂ්පාදනය කිරීමට සැලසුම් කර ඇති බව ධීවර හා ජලජ සම්පත් සංවර්ධන අමාත්‍යාංශය සඳහන් කළේය. මෙම මත්ස්‍ය පැටවුන් තෝරාගත් ධීවරයින්ට ලබාදී අපනයනය සඳහා සකස් කිරීමට සැලසුම් කර ඇති අතර එමගින් වාර්ෂිකව රුපියල් මිලියන 1000ක ආදායමක් උපයා ගැනීමට අපේක්ෂිතය.", "URL": "https://sinhala.adaderana.lk/news.php?nid=74598", "Category": null, "Parent URL": null}