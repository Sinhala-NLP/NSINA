{"Source": "Adaderana", "Timestamp": "July 12, 2013 03:43 pm", "Headline": "ඝන පූර්ණය නෑ - පාර්ලිමේන්තුව කල්තබයි", "News Content": "ඝන පූර්ණය නොමැති වීම නිසා නියමිත වේලාවට කලින් පාර්ලිමේන්තුවේ කටයුතු අද (12) පස්වරුවේ නතර කර තිබේ. අද පස්වරු 1.30ට පමණ සුපුරුදු පරිදි පාර්ලිමේන්තුව රැස් වු අතර පස්වරු 3.00 පමණ වන විට සභාව පවත්වාගෙන යාමට තරම් මන්ත්‍රීවරු පිරිසක් නොමැති බවට මූලාසනයේ නිරීක්ෂණයට ලක්ව ඇත. ඒ අනුව ලබන 23 වැනි දින දක්වා පාර්ලිමේන්තු සභා වාරය කල්තැබීමට මූලාසනය පියවර ගත් බව අද දෙරණ පාර්ලිමේන්තු වාර්තාකරු පැවසීය.", "URL": "https://sinhala.adaderana.lk/news.php?nid=35727", "Category": null, "Parent URL": null}