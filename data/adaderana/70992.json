{"Source": "Adaderana", "Timestamp": "March 17, 2017 09:42 am", "Headline": "හඳපාන්ගොඩ දී පුද්ගලයෙකුට වෙඩි තැබූ සැකකරු අත්අඩංගුවට ", "News Content": "හොරණ, හඳපාන්ගොඩ මාර්ගයේ කැකුණදොල පාලම අසලදී ත්‍රීරෝද රථයකින් ගමන් ගත් පුද්ගලයින් දෙදෙනෙකුට වෙඩි තැබීමේ සිද්ධියට සම්බන්ධ සැකකරු අත්අඩංගුවට ගෙන තිබේ. ඉංගිරිය පොලිසියේ නිළධාරින් කණ්ඩායමක් විසින් කැටකොස්සාව ප්‍රදේශයේදී සැකකරු අත්අඩංගුවට ගෙන තිබේ. සැකකරු එම ප්‍රදේශයේම පදිංචි 28 හැවිරිදි අයෙක් බව වාර්තා වෙයි. ඔහු විසින් වෙඩි තැබිම සඳහා උපයෝගි කර ගත් බෝර 12 වර්ගයේ ගිනි අවියක් ද සොයා ගෙන ඇති අතර ඔහු අද (17) හොරණ මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=70992", "Category": null, "Parent URL": null}