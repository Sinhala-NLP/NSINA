{"Source": "Adaderana", "Timestamp": "October 8, 2018 12:06 pm", "Headline": "ගංවතුර බිළිගත් ජීවිතයක්", "News Content": "වලල්ලාවිට, ඔරුගොඩ ප්‍රදේශයේ ඇතිව තිබු ගංවතුර තත්ත්වයෙන් ජලයේ ගිලී අතුරුදන්ව සිටි කාන්තාවකගේ මළ සිරුරක් අද(08) උදෑසන සොයා ගෙන තිබේ. මෙසේ දියේ ගිලි මියගොස් ඇත්තේ වලල්ලාවිට ලේදොල විජේසේකර මුදියන්සේලාගේ දීමිකා නැමැති වයස අවුරුදු 59 ක් වු එක්දරු මවක් බව අනාවරණය වී ඇත. ඇය පිලිගල පිහිටි ඇගලුම් හලක සේවයේ නියුතුව වැඩ නිමවා තවත් දෙදෙනෙකු සමඟ වලල්ලාවිට ඔලගොඩ පිහිටි නිවස කරා පැමිණ ඇත්තේ පසුගිය 06 වන දා සවසය. එහිදී වලල්ලාවිට ඔලගොඩ ප්‍රදේශයේ දී ගංවතුරට හසුවු ඇගලුම් සෙවිකාවන් තුන්දෙනා ගං වතුරේ ගසගෙන ගොස් ඇති අතර ප්‍රදේශවාසින් විසින් ඉන් දෙදෙනෙකු ජීවිත බේරාගෙන ඇතත්, අනෙක් කාන්තාව අතුරුදන් විය. ඊයේ(07) මෙම ප්‍රදේශයේ පැවති අධික ගං වතුර තත්ත්වය නිසා අතුරුදන්ව සිටි මෙම කාන්‍තාව සෙවිමට ප්‍රදේශවාසීන් මෙන්ම නාවික හමුදාවේ බට පිරිසද එක්ව මෙහෙයුමක් දියත් කර තිබුණි. ඊයේ දිනයේ අතුරුදන් කාන්තාව සොයා ගැනීම අපහසු වු අතර, අද උදෑසන නාවික හමුදාවේ කිමිඳුන්කරුවන් විසින් මහත් පරිශ්‍රමයක් දරා උදෑසන 9 ට පමණ අතුරුදන් වු කාන්තාවගේ මළ සිරුර සොයා ගනු ලැබීය.", "URL": "https://sinhala.adaderana.lk/news.php?nid=97348", "Category": null, "Parent URL": null}