{"Source": "Adaderana", "Timestamp": "January 14, 2011 08:45 am", "Headline": "වයඹ පරදා ඌව ජය ලබයි", "News Content": "අන්තර් පළාත් එක්දින ක්‍රිකට් තරගාවලියේ ඊයේ(13) පැවති තරගයකින් වයඹ පළාත් කණ්ඩායම පරදා කඩුළු 8 ක ජයක් ලැබීමට ඌව පළාත් කණ්ඩායම සමත් වී තිබේ. ප්‍රථමයෙන් පන්දුවට පහරදුන් වයඹ පළාත් කණ්ඩායම පන්දුවාර 44 පන්දු 5දී සියලු ක්‍රීඩකයින් දැවී ලකුණු 199 ක් රැස් කරගනු ලැබීය. දිමුත් කරුණාරත්න ලකුණු 52 ක් ද මහේල ජයවර්ධන ලකුණු 28 ක් රැස්කළේය. පිළිතුරු වශයෙන් ඌව කණ්ඩායම පන්දුවාර 42 පන්දු 3 දී කඩුළු 2ක් පමණක් දැවී ජයග්‍රාහී ඉලක්කය පසුකරනු ලැබීය. තරංග පරණවිතාන ‍නොදැවී ලකුණු 88 ක් සහ මහේල උඩවත්ත ලකුණු 90 ක් ලබාගැනීම එහිදි කැපී පෙනුණි.", "URL": "https://sinhala.adaderana.lk/news.php?nid=13486", "Category": null, "Parent URL": null}