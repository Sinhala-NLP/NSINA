{"Source": "Adaderana", "Timestamp": "September 6, 2010 11:11 am", "Headline": "ඉන්දීය යුද හමුදාපති අද ජනපති හමුවෙයි", "News Content": "පස් දින නිල සංචාරයක් සඳහා ශ්‍රී ලංකාවට පැමිණි ඉන්දීය යුද හමුදාපති ජෙනරාල් විජේ කුමාර් සිං අද6) ජනාධිපති මහින්ද රාජපක්ෂ මහතා හමුවෙයි. ඉන්දීය යුද හමුදාපතිවරයා අද දිනයේ අග්‍රාමාත්‍ය දී.මු.ජයරත්න, විදේශ අමාත්‍ය මහාචාර්ය ජී.එල්.පීරිස් සහ ආරක්ෂක‍ ලේකම් ‍ගෝඨාභය රාජපක්ෂ යන මහත්වරුන් සමග සාකච්ඡා කිරීමට නියමිත බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පැවසුවේය. මීට අමතරව ඉන්දීය යුද හමුදාපතිවරයා මෙරට ත්‍රිවිධ හමුදාපතිවරුන් අද දිනය තුළ හමුවීමට සැලසුම් කර තිබේ. මෙම සංචාරය තුළ දී විජේ කුමාර් සිං මහතා දිවයිනේ ප්‍රදේශ කිහිපයක සංචාරය කිරීමට ද නියමිතය.", "URL": "https://sinhala.adaderana.lk/news.php?nid=10671", "Category": null, "Parent URL": null}