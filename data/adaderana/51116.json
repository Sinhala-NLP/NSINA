{"Source": "Adaderana", "Timestamp": "May 5, 2015 01:35 pm", "Headline": "නේපාල භූ කම්පනයේ අලුත්ම නිල තොරතුරු මෙන්න", "News Content": "පසුගියදා නේපාලයේ ඇතිවූ බිහිසුණු භූමිකම්පාවෙන් මැයි මස 04වන දින වන විට තහවුරු කරන ලද නිල තොරතුරු වලට අනුව ජීවිතක්ෂයට පත්ව ඇති මුළු සංඛ්‍යාව 7276කි.නේපාල රජය විසින් නිකුත් කරන ලද නිල තොරතුරු වලට අනුව තුවාල ලැබූවන් සංඛ්‍යාව 14,362ක් වන බව නේපාලයේ ශ්‍රී ලංකා තානාපති ඩබ්ලිව්.ඒ සෙනෙවිරත්න මහතා කියා සිටියි.මෙම භූමිකම්පාවෙන් මුළුමනින්ම විනාශවී ඇති නිවාස සංඛ්‍යාව ඊයේ දිනය(04)වන විට තහවුරු වූ නිල තොරතුරු වලට අනුව 200252ක් වන අතර අර්ධ හානි සිදුවූ නිවාස 186285කි.නේපාල භූමි කම්පාවෙන් ජීවිතක්ෂයට පත් විදේශිකයින් සංඛ්‍යාව 58 ක් වන අතර තුවාල ලැබූ විදේශිකයින් 52ක් බැව් සඳහන්ය.මේවන විටත් රටවල් හා රාජ්‍ය නොවන සංවිධාන 112ක් පමණ නියෝජනය කරමින් එහි ‍සහන සේවා කටයුතු අඛණ්ඩව සිදුකෙරෙන බවද කියැවෙයි.", "URL": "https://sinhala.adaderana.lk/news.php?nid=51116", "Category": null, "Parent URL": null}