{"Source": "Adaderana", "Timestamp": "June 19, 2014 12:30 pm", "Headline": "මානව හිමිකම් උල්ලංඝණය ගැන චෙන්නායි හි පරීක්ෂණයක් කළ යුතුයි", "News Content": "යුධ සමයේ අවසන් භාගයේදී ශ්‍රී ලංකාවේ සිදුව ඇති බව කියන මානව හිමිකම් උල්ලංඝණයවීම් සම්බන්ධයෙන් පරීක්ෂණයක් පැවැත්වීමට ඉන්දීය මධ්‍යම රජය පියවර ගතයුතු බව ඉන්දීය පට්ටලී මක්කල් පක්ෂය පවසයි. එක්සත් ජාතීන්ගේ මානව හිමිකම් කවුන්සිලයේ මෙහෙය වීම යටතේ මේ සම්බන්ධයෙන් වූ පරීක්ෂණයක් චෙන්නායිහී දී පැවැත්වීමට පියවර ගත යුතු බව එම පක්ෂය පෙන්වාදෙයි. ඊයේ පැවති ඉන්දීය පට්ටලී මක්කල් කච්චි පක්ෂ විධායක කමිටු රැස්වීමේ දී මේ සම්බන්ධ යෝජනාවක් ද සම්මතවී ඇති බව සඳහන්ය. ශ්‍රී ලංකාවේ වෙසෙන දෙමළ ජනතාවට සාධාරණත්වය ඉටුකිරීම සඳහා ඉන්දීය රජයට වැඩි වගකීමක් පවතින බැවින් අදාළ පරීක්ෂණය චෙන්නායි හීදී පැවැත්විය යුතු බව එම පක්ෂය පෙන්වා දී ඇත.", "URL": "https://sinhala.adaderana.lk/news.php?nid=44079", "Category": null, "Parent URL": null}