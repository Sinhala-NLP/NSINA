{"Source": "Adaderana", "Timestamp": "July 17, 2019 10:23 am", "Headline": "ජාත්‍යන්තර මූල්‍ය අරමුදලේ ලොක්කෙක් අස් වෙලා", "News Content": "ජාත්‍යන්තර මූල්‍ය අරමුදලේ සාමාන්‍යාධිකාරී ක්‍රිස්ටීන් ලගාඩ් එම ධුරයෙන් ඉල්ලා අස්වීමට තීරණය කර ඇත. ලබන සැප්තැම්බර් මස 12 වන දින සිට ක්‍රියාත්මක වන පරිදි ඇය එම ධුරයෙන් ඉවත් වීමට තීරණය කර ඇති බව විදෙස් මාධ්‍ය වාර්තා කළේය. යුරෝපීය මහ බැංකුවේ ප්‍රධානී ධුරය සදහා නාම යෝජනා ඉදිරිපත් කර තිබීම හේතුවෙන් ක්‍රිස්ටීන් ලගාඩ් මෙලෙස ජාත්‍යන්තර මූල්‍ය අරමුදලේ සාමාන්‍යාධිකාරී ධුරයෙන් ඉවත් වීමට තීරණය කර ඇති බව සදහන්. හිටපු ප්‍රංශ අමාත්‍යවරියක වන 63 හැවිරිදි ක්‍රිස්ටීන් 2011 වසරේ සිට එම ධුරයේ කටයුතු කළේය. යුරෝපා මහ බැංකු ප්‍රධානී ධුරය සදහා ක්‍රිස්ටීන් ලගාඩ්ගේ නාම යෝජනාවට යුරෝපා කවුන්සිලයේ අනුමැතිය හිමි වුණහොත් එම ධුරයට පත් වන පළමු කාන්තාව ඇය වනු ඇති.", "URL": "https://sinhala.adaderana.lk/news.php?nid=114319", "Category": null, "Parent URL": null}