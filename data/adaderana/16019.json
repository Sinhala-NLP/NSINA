{"Source": "Adaderana", "Timestamp": "May 11, 2011 08:31 am", "Headline": "අල්ලස් -රාජ්‍ය සේවා කොමිසන්වලට සාමාජිකයින් පත්කරයි", "News Content": "අල්ලස් හෝ දුෂණ විමර්ශන කොමිසමේ හා රාජ්‍ය සේවා කොමිසන් සභාවේ ප්‍රධානීන් හා සමාජිකයින් ජනාධිපති මහින්ද රාජපක්ෂ මහතා විසින් නම් කර තිබේ. විශ්‍රාමික ශ්‍රේෂ්ඨාධිකරණ විනිසුරු ජගත් එස්. බාලපටබැඳි මහතා අල්ලස් හෝ දූෂණ විමර්ශන කොමිසමේ ප්‍රධානියා ලෙස නම් කර ඇති බව සදහන්වේ. එසේම රාජ්‍ය සේවා කොමිසන් සභාවේ ප්‍රධානියා ලෙස මහාචාර්ය දයාසිරි ප්‍රනාන්දු මහතා ජනාධිපතිවරයා විසින් නම් කර තිබේ. එසේම අගවිනිසුරුවරයා ලෙස ආචාර්ය ශිරාණි බණ්ඩාරනායක මහත්මියත් ජනාධිපති මහින්ද රාජපක්ෂ මහතා විසින් නම් කර ඇති බව සඳහන්ය. පාර්ලිමේන්තු සභාවේ නිර්දේශ ලැබුණු පසු අදාළ පත් කිරීම් සිදු කෙරෙනු ඇති බව කියැවේ.", "URL": "https://sinhala.adaderana.lk/news.php?nid=16019", "Category": null, "Parent URL": null}