{"Source": "Adaderana", "Timestamp": "April 27, 2016 11:29 am", "Headline": "අස්ගිරි අනුනාහිමි අද තෝරයි", "News Content": "අස්ගිරි මහ විහාර පාර්ශවයේ අනුනායක පදවිය සඳහා සුදුසු හිමිනමක තෝරා පත්කර ගැනීම අද(27) පස්වරුවේ සිදුකිරීමට නියමිතව තිබේ. අස්ගිරි මහ විහාරයේ මංගල උපෝෂිතාගාරයේ දී එම කටයුත්ත සිදුකිරීමට නියමිත බව වාර්තා වෙයි. අනුනායක පදවිය සඳහා අස්ගිරි පාර්ශවයේ ලේඛකාධිකාරී පූජ්‍ය ආනමඩුවේ ධම්මදස්සි හිමි සහ මහියංගන රජමහා විහාරාධිපති පූජ්‍ය උරුලෑවත්තේ ධම්මරක්ඛිත හිමි ඉදිරිපත්ව සිටින බව සඳහන්ය. ජ්‍යෙෂ්ඨ අනුනායක ධූරය හෙබවු අතිපූජ්‍ය වරකාගොඩ ඥානරතන නාහිමි මහනායක පදවියට පත්වීම හේතුවෙන් පුරප්පාඩු වු අනුනායක ධූරය සඳහා මෙලෙසෙ සුදුසු හිමිනමක් තෝරා ගැනීම අද සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=59558", "Category": null, "Parent URL": null}