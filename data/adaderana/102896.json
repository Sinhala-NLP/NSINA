{"Source": "Adaderana", "Timestamp": "January 23, 2019 12:54 pm", "Headline": "සිරිපා කරුණා කරන්න ගිය විදේශිකයන් ඇතුළු 15කට බඹර ප්‍රහාරයක්", "News Content": "ඇල්ල පුංචි ශ්‍රීපාද කඳු වැටිය තරණය කිරීම සඳහා පැමිණි විදේශිකයන් දස දෙනෙකු ඇතුළු සංචාරකයින් පහළොස් දෙනෙකු අද (23) දහවල් 11.30 ට පමණ බඹර ප්‍රහාරයකට ලක්ව දෙමෝදර ප්‍රාදේශීය රෝහලට ඇතුළත් කර ඇතැයි ඇල්ල පොලීසිය පවසයි. ශ්‍රීපාද කඳු වැටියේ ගසක තිබු බඹරයක් ඇවිස්සීමෙන් ඔවුන් මෙම ප්‍රහාරයට ලක්ව තිබේ. ප්‍රහාරයට ලක්වූවන් අතර විදේශිකයින් දස දෙනෙකු සහ ශ්‍රී ලාංකිකයින් පස් දෙනෙකු සිටින බව පොලීසිය පවසයි. ඇල්ල පොලිස් ස්ථානාධිපති ප්‍රධාන පොලිස් පරීක්ෂක ඒ. එම්. එම්. කේ අලගියවන්න මහතාගේ උපදෙස් පරිදි පරීක්ෂණ පැවැත්වේ.", "URL": "https://sinhala.adaderana.lk/news.php?nid=102896", "Category": null, "Parent URL": null}