{"Source": "Adaderana", "Timestamp": "September 26, 2012 10:11 am", "Headline": "පළවෙනියා නාවුරුවලින් මෙරටට", "News Content": "නීති විරෝධී ලෙස ඔස්ටේ‍්‍රලියාවට ගිය ශ‍්‍රී ලාංකික සංක‍්‍රමණිකයින් අතරින් නාවුරු වෙත රැගෙන ගොස් සිටි අයෙකු පළමුවරට මෙරටට පැමිණ තිබේ. සරණාගත අයදුම්පත ප‍්‍රතික්ෂේපවීම හේතුවෙන් මොහු නාවුරු වෙත රැගෙන ගොස් ඇති බව සඳහන්ය. ක‍්‍රිස්මස් දූපතේ සිට මොහු ඇතුලු පුද්ගලයින් 24 දෙනෙකු නාවුරු වෙත රැගෙන ගොස් ඇති බව වාර්තා වේ. ඉරාන ජාතිකයින් 20 දෙනෙක් සහ තවත් ශ‍්‍රී ලාංකිකයින් තිදෙනෙකු ක‍්‍රිස්මස් දූපතේ සිට නාවුරු හි ස්ථාපිත කර ඇති කඳවුර වෙත රැගෙන ගොස් තිබේ. අදාළ සරණාගත අයදුම්පත ප‍්‍රතික්ෂේප වු ශ‍්‍රී ලාංකිකයා නැවත ශ‍්‍රී ලංකාවට පැමිණීමට එකඟතාව පළ කළ ඇති බව සඳහන්ය.", "URL": "https://sinhala.adaderana.lk/news.php?nid=27753", "Category": null, "Parent URL": null}