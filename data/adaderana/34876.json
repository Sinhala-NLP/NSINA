{"Source": "Adaderana", "Timestamp": "June 13, 2013 07:42 am", "Headline": " බන්ධනාගාර කොමසාරිස් ජනරාල්ට එරෙහිව කුමන්ත්‍රණයක්!", "News Content": "වර්තමාන බන්ධනාගාර කොමසාරිස් ජනරාල්වරයාට එරෙහිව කුමන්ත්‍රණයක් ක්‍රියාත්මක වන බව ශ්‍රී ලංකා පරිපාලන සේවා සංගමය පවසයි. එම සංගමය ජනාධිපති ලේකම් ලලිත් වීරතුංග මහතා වෙත ලිපියක් යොමු කරමින් දැනුම් දෙන්නේ බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා බන්ධනාගාර දෙපාර්තමේන්තුව තුළ ධනාත්මක සංශෝධනයක් සිදුකර ඇති බවයි. බන්ධනාගාර දෙපාර්තමේන්තුව තුළ සිදුවන දූෂණ ක්‍රියා රැසක් ඔහු විසින් මේ වන විටත් නතර කිරීමට පියවර ගෙන ඇති බව එම සංගමය කියා සිටියි. එම නිසා බන්ධනාගාර කොමසාරිස්වරයාට එරෙහිව ඇතැම් පුද්ගලයින් කුමන්ත්‍රණ දියත් කර ඇති බව ශ්‍රී ලංකා පරිපාලන සේවා සංගමය පෙන්වා දෙයි. බන්ධනාගාර කොමරාස් ජනරාල්වරයා ධූරයෙන් ඉවත් කිරීමට ඇතැම් පිරිස් උත්සහ දරන අතර ඔහුගේ ජීවිතයට ද තර්ජන එල්ල වෙමින් පවතින බව ශ්‍රී ලංකා පරිපාලන සේවා සංගමය ජනාධිපති ලේකම්වරයා වෙත දැනුම් දී තිබේ.", "URL": "https://sinhala.adaderana.lk/news.php?nid=34876", "Category": null, "Parent URL": null}