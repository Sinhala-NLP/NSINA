{"Source": "Adaderana", "Timestamp": "October 31, 2017 12:37 pm", "Headline": "කොළඹ  ශාස්ත්‍ර පීඨය සඳුදා යළි විවෘත වෙයි", "News Content": "දැනට තාවකාලිකව වසා දමා ඇති කොළඹ විශ්වවිද්‍යාලයේ ශාස්ත්‍ර පීඨය එළඹෙන සඳුදා දිනයේදී විවෘත කිරීමට හැකි වනු ඇති බව විශ්වවිද්‍යාල පාලනාධිකාරිය පවසයි. ශාස්ත්‍ර පීඨයේ සිසුන් දෙපිරිසක් අතර ඇති වූ ගැටුමක් හේතුවෙන් පීඨය තාවකාලිකව වසා තැබීමට විශ්වවිද්‍යාල පාලනාධිකාරිය පියවර ගත්තේය. කෙසේවෙතත් ගැටුමට මුල් වූ සිසුන් එය සමතයකට පත් කර ගැනීමට අපොහොසත් වීම මත විශ්වවිද්‍යාල දිගින් දිගටම වසා දැමීමට කටයුතු කළේය. මේ වන විට අදාළ සිසුන් ලිපියක් මඟින් ගැටළුව සමතයකට පත් කර ගන්නා බවට පාලනාධිකාරිය වෙත දැනුම් දී ඇත. ඒ අනුව ඒ පිළිබඳව අධ්‍යයනය කරමින් සිටින අතර බොහෝ විට ලබන සඳුදා දිනයේදී විශ්වවිද්‍යාලයේ ශාස්ත්‍ර පීඨය විවෘත කිරීමට හැකි වනු ඇති බව විශ්ව විද්යා්ල පාලනාධිකාරිය සදහන් කළේය. මේ අතර ගැටුමට මුල් වූ සිසුන් සම්බන්ධයෙන් මේ වන විට විනය පරීක්ෂණයක්ද ක්‍රියාත්මක වේ.", "URL": "https://sinhala.adaderana.lk/news.php?nid=79348", "Category": null, "Parent URL": null}