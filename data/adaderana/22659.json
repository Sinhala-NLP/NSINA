{"Source": "Adaderana", "Timestamp": "March 8, 2012 08:05 am", "Headline": "පොලිස් වෙසින් පැමිණ දේපළ සොරාගත් සිව්දෙනෙකු අත්අඩංගුවට", "News Content": "කොල්ලකෑම් කිහිපයකට සම්බන්ධ සැකකරුවන් සිව්දෙනෙකු දුන්ගාල්පිටිය, මිනුවන්ගොඩ, හොරම්පැල්ල ප්‍රදේශවලදී පොලිසිය විසින් අත්අඩංගුවට ගෙන තිබේ. සැකකරුවන් විසින් දිවුලපිටිය, සීදූව, කොටදෙනියාව සහ ගණේමුල්ල යන ප්‍රදේශවල නිවාස කිහිපයක කොල්ලකෑම් සිදුකර ඇති බව පොලිසිය පවසයි. තමන් පොලිස් නිලධාරීන් බවට හඟවමින් මොවුන් විසින් දේපළ සොරාගෙන ඇති බව සඳහන්ය. සැකකරුවන් අද(08) දින මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22659", "Category": null, "Parent URL": null}