{"Source": "Adaderana", "Timestamp": "April 4, 2010 09:12 am", "Headline": "කටවුට් නොකවුට් කරන්න සූදානම්", "News Content": "මහ මැතිවරණයට අදාළ නිතී විරෝධී පෝස්ටර් , කටවුට් සහ බැනර් ඉවත් කිරීමේ කටයුතු ආරම්භ කර ඇති බව පොලිස් මැතිවරණ මහ ලේකම් කාර්යාලය පවසයි. හෙට මධ්‍යම රාත්‍රීය අවසන් වීමට පෙර එම සියලුම නීති විරෝධී ප්‍රචාරක දැන්වීම් ඉවත් කරන බව පොලිස් මැතිවරණ මහ ලේකම් කාර්යාලය බාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය. මීට අමතරව ඡන්දය පැවැත්වෙන දිනයේ සහ ඡන්දය ගණන් කිරීමේ මධ්‍යස්ථාන වල ආරක්ෂාවට ද විශේෂ වැඩපිළිවෙළක් සකස් කර තිබේ. ඒ සඳහා ත්‍රිවිධ හමුදාව සහ සිවිල් ආරක්ෂක නිලධාරීන්ගේ සහය ද ලබා ගන්නා බව ගාමිණි නවරත්න මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=7652", "Category": null, "Parent URL": null}