{"Source": "Adaderana", "Timestamp": "October 16, 2012 11:29 am", "Headline": "හොරෙන් රට පනින්න ගිය ඈයෝ කූඩුවේ ලගිති", "News Content": "නීති විරෝධී ලෙස ඔස්ට්‍රේලියාව බලා ගමන් කරමින් සිටිය දී අත්අඩංගුවට ගත් සැකකරුවන් 11 දෙනා රක්ෂිත බන්ධනාගාර ගත කර තිබේ. පසුගියදා මාතර කොට්ඨාස අපරාධ විමර්ශන අංශයට ලද තොරතුරක් අනුව නාවික හමුදාවේ ද සහය ඇතිව මුහුදු මාර්ගයෙන් ගමන් කරමින් සිටි මෙම සැකකරුවන් 11 දෙනා කුඩාවැල්ල මුහුදු ප්‍රදේශයේ දී අත්අඩංගුවට ගැණිනි. මෙම සැකකරුවන් ඊ‍යේ (15) පස්වරුවේ මාතර මහේස්ත්‍රාත් අධිකරණයට ඉදිරිපත් කළ බව පොලීසිය සඳහන් කළේය. ඒ අනුව මෙම පිරිස ලබන 21 වන දින දක්වා රක්ෂිත බන්ධනාගාර ගත කර තිබේ. මාතර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28326", "Category": null, "Parent URL": null}