{"Source": "Adaderana", "Timestamp": "January 5, 2016 01:52 pm", "Headline": "පාලන මිලට වඩා පාන්පිටි අලෙවි කළොත් නඩු", "News Content": "බේකරි නිෂ්පාදනවල මිල ගණන් ඉහළ නැංවීම පිළිබඳ මෙම සතිය තුළ තීරණයක් ගන්නා බව සමස්ත ලංකා බේකරි හිමියන්ගේ සංගමය පවසයි.එහි සභාපති එන්.කේ.ජයවර්ධන මහතා සඳහන් කළේ ජනවාරි පළමු වැනිදා සිට පාන්පිටි මිල ඉහළ යාම ඇතුළු බදු සංශෝධන හේතුවෙන් බේකරි නිෂ්පාදනවල මිල ඉහළ නැංවීමට සිදුව ඇති බවයි.ජාතිය ගොඩනැගීමේ බද්ද හෙවත් එන්.ඩී.ටී. බද්ද ජනවාරි මස පළමු වැනිදා සිට ක්‍රියාත්මක වන පරිදි සියයට දෙකේ සිට හතර දක්වා ඉහළ නංවනු ලැබුවේය. ඒ අනුව මෙරට පාන්පිටි ආනයන සමාගම් තම නිෂ්පාදන රුපියල් දෙකකින් ඉහළ නංවා අලෙවි නියෝජිතයින්ට අලෙවිකරන බව වාර්තා වෙයි. කෙසේවෙතත් මේ වන විට පාන්පිටි කිලෝග්‍රෑමයක් සඳහා වෙළෙඳපළේ රුපියල් 87ක පාලන මිලක් පනවා ඇත.පාරිභෝගික අධිකාරිය සඳහන් කළේ සමාගම් කොතෙක් පාන්පිටි මිල ඉහළ නැංවුව ද වෙළෙඳපලේ පාලන මිලෙහි වෙනසක් සිදු නොවන බවයි.ඒ අනුව වැඩි මිලට පාන් පිටි අලෙවි කරන වෙළෙඳුන්ට එරෙහිව නීතිමය ක්‍රියාමාර්ග ගැනීමට කටයුතු කරන බව එම අධිකාරිය සඳහන් කළේය.", "URL": "https://sinhala.adaderana.lk/news.php?nid=56161", "Category": null, "Parent URL": null}