{"Source": "Adaderana", "Timestamp": "February 20, 2013 07:58 am", "Headline": "වැඩි පිරිසකට වෛරල් එන්සෙපලයිටීස්", "News Content": "රත්නපුර ප‍්‍රදේශයෙන් වාර්තා වන ජැපනීස් එන්සෙපලයිටීස් යයි සැකකෙරෙන රෝගීන්ගෙන් වැඩි පිරිසක් වෛරල් එන්සෙපලයිටීස් නැමැති සාමාන්‍යය රෝගී තත්ත්වයෙන් පෙළෙන බවට තහවුරු වී ඇතැයි සෞඛ්‍ය අමාත්‍යංශය පවසයි. පසුගිය දිනවල රත්නපුර දිස්ත‍්‍රික්කයෙන් ජැපනීස් එන්සෙපලයිටීස් නැමැති රෝගයෙන් පෙළෙන බවට සැකකෙරෙන රෝගීන් 52 දෙනෙකු වාර්තා වූ බව එම අමාත්‍යංශය සඳහන් කළේය. එහෙත් එම රෝගයෙන් පෙළෙන බවට තහවුරු වී ඇත්තේ ඉන් 08 දෙනෙකු පමණක් බව සෞඛ්‍ය අමාත්‍යංශය පවසයි. එම රෝගීන් 08 දෙනා අතරින් 47 දෙනෙකුම වයස අවුරුදු 48 ඉක්මවූවන් වන අතර එක් අයෙක් මාස දෙකක දරුවෙක් වන බව සඳහන්ය. රෝගයෙන් ආරක්ෂා වීම සඳහා වයස අවුරුදු 10 ට අඩු සෑම දරුවෙකුටම ජැපනීස් එන්සෙපලයිටීස් එන්නත ලබාදෙන බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=31778", "Category": null, "Parent URL": null}