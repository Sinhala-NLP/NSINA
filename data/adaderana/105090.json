{"Source": "Adaderana", "Timestamp": "February 26, 2019 06:52 pm", "Headline": "ඩී.වී.චානකගේ වාහනේට දාන්න ගිය පොඩි දේ", "News Content": "පාර්ලිමේන්තු මන්ත්‍රී ඩී.වී චානක මහතාගේ රථයට අනීතික යමක් දමන ලෙසට අමාත්‍ය සජිත් ප්‍රේමදාස මහතාගේ ලේකම්වරයෙකු විසින් තරුණයෙකුට කල බලපෑමක් සම්බන්ධයෙන් තමාගේ සහ එම තරුණයාගේ ආරක්ෂාව තහවුරු කරන ලෙස ඉල්ලා ඩී.වී චානක මන්ත්‍රීවරයා අද(26) ජාතික පොලිස් කොමිසම හමුවේ පැමිණිල්ලක් සිදු කළේය. මෙම බලපෑම තංගල්ල කොට්ඨාස භාර පොලිස් අධිකාරීවරයා මාර්ගයෙන් තමන්ට සිදුකල බව පවසමින් අදාල තරුණයා ඊයේ පොලිස් කොමිසම හමුවේ සිදුකල පැමිණිල්ලට අදාලව මෙම පැමිණිල්ල සිදුකර තිබේ. මීගමුව දාගොන්න පදිංචි අජිත් ලක්මාල් නමැති පුද්ගලයා දිවුරුම් ප්‍රකාශයක් මඟින් අදාල පැමිණිල්ල ඊයේ() පොලිස් කොමිසමට ඉදිරිපත් කර තිබුණි. තංගල්ල කොට්ඨාශය බාර පොලිස් අධිකාරීවරයා අදාළ පුද්ගලයාට රැකියාවක් සොයා දෙන බව පවසා ඒ වෙනුවෙන් ඩී.වී.චානක මහතාගේ වාහනයට පොඩි දෙයක් දමන ලෙසත් ඒ වෙනුවෙන් ගෙයක්, මොහුට හා පෙම්වතියට රැකියා දෙකක් ලැබීම බව එය කිසි විටෙකත් පොඩි දෙයක් විය නොහැකි බවත් නීතිඥ ප්‍රේමනාත් දොලවත්ත මහතා පැවසීය. සංස්කෘතික අමාත්‍යාංශයේ අදාළ රැකියාව ලබා දී සජිත් ප්‍රේමදාස මහතාගේ ආරක්ෂකයෙක් ලෙස කටයුතු කරන ලෙස බවත් අජිත් ලක්මාල් නැමැත්තා මාධ්‍යයට පැවසීය. ඒ අනුව මේ සම්බන්ධයෙන් තමාගේ සහ එම තරුණයාගේ ආරක්ෂාව තහවුරු කරන ලෙස ඉල්ලා ඩී.වී චානක මන්ත්‍රීවරයා අද (26) නැවතත් ජාතික පොලිස් කොමිසම හමුවේ පැමිණිල්ලක් සිදු කළේය.", "URL": "https://sinhala.adaderana.lk/news.php?nid=105090", "Category": null, "Parent URL": null}