{"Source": "Adaderana", "Timestamp": "January 8, 2017 08:50 am", "Headline": "  නිර්දේශයෙන් තොරව  ඖෂධ අලෙවි කළොත් වැඩ වරදියි ", "News Content": "වෛද්‍ය නිර්දේශයෙන් තොරව ප්‍රතිජීවක ඖෂධ අලෙවිකරන ඖෂධ අලෙවිසැල් සොයා වැටලීම් සිදුකිරීමට ජාතික ඖෂධ නියාමන අධිකාරිය තීරණය කර තිබේ. දිවයින පුරා ක්‍රියාත්මක වන පරිදි මෙම වැටලීම් සිදුකිරීමට සැලසුම් කර ඇති බව ජාතික ඖෂධ නියාමන අධිකාරියේ ප්‍රධාන ආහාර සහ ඖෂධ පරීක්ෂක අමිත් පෙරේරා මහතා සඳහන් කළේය.වෛද්‍ය නිර්දේශවලින් තොරව ප්‍රතිජීවක ඖෂධ භාවිත කිරීම තුළින් විවිධ සංකූලතා මෙන්ම රෝගී තත්ත්වයන් ද මතුවිය හැකි බව වෛද්‍යවරුන් පෙන්වා දෙයි.එම නිසා ප්‍රතිජීවක ඖෂධ නිකුත් කිරීමේ දී වෛද්‍ය උපදෙස් අනුව ඖෂධ අලෙවිසැල් ක්‍රියාකරන්නේ ද යන්න පිළිබඳව සොයාබලන බව අමිත් පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=67841", "Category": null, "Parent URL": null}