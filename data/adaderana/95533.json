{"Source": "Adaderana", "Timestamp": "September 4, 2018 04:24 pm", "Headline": "වැළලී යන දෑතේ රැකියාව", "News Content": "අමුද්‍රව්‍ය සපයා ගැනීමේ බරපතළ ගැටළු හේතුවෙන් මේ වන විට පුලිච්චාකුලම වළං ගම්මානයේ කර්මාන්ත කරුවන් තම වෘත්තිය අතහැර දමමින් සිටින බව අද දෙරණ වාර්කානරු පවසයි. වසර 60 කට වැඩි කාලයක් පාරම්පරික රට වළං කර්මාන්තයේ නිරත වන මේ පිරිස තුන්වන පරම්පරා නියෝජනය කරනු ලබන පුලිච්චාකුලම වළං කර්මාන්ත කරුවන් බව කියයි. ප්ලාස්ටික්, ඇලුමිනියම් ඇතුළු වෙනත් දෑ වලින් සිදුවන හානිය මැටි වළං වලින් සිදු නොවන අතරම ශරිර සෞඛ්‍යට හානියක් ඇති නොවන මැටි වළං කර්මාන්තය ආරක්ෂා කර ගැනීම උවමනා නමුත් නිෂ්පාදනයට අවශ්‍ය ඕ වැල්ල නැමති මැටි වර්ගය සපයා ගැනීමට නොහැකි විමෙන් පුලිච්චාකුලම මැටි වලං කර්මාන්තයේ නිරතවි සිටින පිරිස් දැවැන්ත අර්බුදයකට ලක්ව ඇති බව කර්මාන්තකරුවන් පවසයි. ශ්‍රී ලංකාව තුළ මැටි ලිප් නිෂ්පානදයට ප්‍රසිද්ධියක් උසුලන පුලිච්චාකුලම රට වළං කර්මාන්ත කරුවන් තනි ලිප සහ ලිප් දෙක නිෂ්පාදනයේදි සුවිශේෂ හැකියාවන් දක්වා තිබේ. ලිප් වලට අමතරව පුලිච්චාකුලම මැටි වළං කර්මාන්ත කරුවන් මැටි වළං නිෂ්පාදනයටද සුවිශේෂ දස්කම් දක්වයි. නමුත් කෙසේ වෙතත් තම කර්මාන්තය පවත්වාගෙන යාමට බාධාවක් වන අමු ද්‍රව්‍ය සපයා ගැනීම සඳහා කිසිදු බලධාරියකු නිසි ලෙස ඉදිරිපත් නොවිම මත තව සුළු කාලයක් තුළදී පුලිච්චාකුලම රට වළං කර්මාන්තය නැවති යාමේ ඉරණමට මුහුණ දෙමින් සිටින බව කියති. තම මුල් පරම්පරාවන් ඉන්දියාවෙන් පැමිනි බව පවසන මොවුන් පුලිච්චාකුලම ගම්මානයට සංක්‍රමණය විමෙන් පසු කිසිදු ගැටළුවකින් තොරව කර්මාන්තයේ නිරත වු බව කියයි. එසේ නමුත් රට වළං කර්මාන්තය ආරම්භ කර දශක කිපයක් ගත වන්නටත් මත්තේන් මෙම කර්මාන්තය පිළිබදව එහි නිරතවු බොහෝ පිරිසක් කර්මාන්තය අතර ඇත්තේ අමුද්‍රව්‍ය සපයා ගැනිමේදි මතුව ඇති ගැටළු ගනනාවක් නිසාවෙනි. එහි පවතින ගැටළුවට පිළිතුරු ඉල්ලා මේ කර්මාන්ත කරුවන් සෑම බළධාරියකුගෙම පිහිට ආයාචනා කර තිබුනේ රට වළං කර්මාන්තය ආරක්ෂා කර ගැනීමටය. නමුත් ඒ සඳහා කිසිදු සහයෝගයක් නොලැබුන බව කර්මාන්තකරුවන් පවසයි. (ඡායාරූප - හිරාන් ප්‍රියංකර)", "URL": "https://sinhala.adaderana.lk/news.php?nid=95533", "Category": null, "Parent URL": null}