{"Source": "Adaderana", "Timestamp": "November 1, 2011 12:53 pm", "Headline": "අයවැයෙන් වැඩි වැටුප් ඉල්ලා උද්ඝෝෂණයකට සැලසුම්", "News Content": "ඉදිරි අය වැයෙන් වැටුප් වැඩිවීම් ඉල්ලා රාජ්‍ය සේවා වෘත්තීය සමිති මහා සම්මේලනය උද්ඝෝෂණ ව්‍යාපාරයකට අවතීර්ණ වීමට කටයුතු යොදා තිබේ. මෙම උද්ඝෝෂණ ව්‍යාපාරය සඳහා රාජ්‍ය සේවයේ වෘත්තීය සමිති 28ක් සහභාගි වීමට නියමිත බව එම සම්මේලනයේ ප්‍රධාන ලේකම් සමන් රත්නප්‍රිය මහතා ප්‍රකාශ කළේය. දැනට ගෙවන පහලම වැටුප් වර්ධකය රුපියල් 120 සිට රුපියල් 150 දක්වා වැඩිකිරීම , රාජ්‍ය සේවකයින්ට විශ්‍රාම යන විට රුපියල් ලක්ෂයක දීමනාවක් ලබා ගැනීම ඇතුළු ඉල්ලීම් කිහිපයක් මුල් කරගනිමින් මෙම උද්ඝෝෂණ ව්‍යාපාරය ක්‍රියාත්මක කරන බව ඔහු කියා සිටියේය. ඒ අනූව සමන් රත්නප්‍රිය මහතා කියා සිටියේ ලබන 09 වැනිදා මෙහි පළමු පියවර ආරම්භ කරන බවයි.", "URL": "https://sinhala.adaderana.lk/news.php?nid=19717", "Category": null, "Parent URL": null}