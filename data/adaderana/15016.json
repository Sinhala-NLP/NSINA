{"Source": "Adaderana", "Timestamp": "March 23, 2011 09:36 am", "Headline": "රතුලූනු හෙක්ටයාර දස දහසක්", "News Content": "දිවයිනේ රතුලූනු වගාව ව්‍යාප්ත කිරීමේ වැඩසටහනක් ආරම්භ කර තිබේ.හෙක්ටයාර් දස දහසක ප්‍රමාණයක රතුලූනු වගා කිරීමට අපේක්ෂා කරන බව සඳහන්වේ. උතුරු ප්‍රදේශයට අමතරව සෙසු ප්‍රදේශ වල ද රතුලූනු වගාව ව්‍යාප්ත කිරීමේ අරමුණින් මෙය ක්‍රියාත්මක කෙරෙන බව කෘෂිකර්ම දෙපාර්තමේන්තුව පවසයි. යාපනය සහ මන්නාරම ඇතුළු ප්‍රදේශ කිහිපයක මේ වන විට හෙක්ටයාර 6000ක පමණ රතුලූනු වගාව ව්‍යාප්තව තිබේ. දේශීය පරිභෝජනය සඳහා මෙමඟින් ලබා ගන්නා රතුලූනු වගාව ප්‍රමාණවත් නොවන හෙයින් සෙසු ප්‍රදේශ වල ද මෙම වගාව ව්‍යාප්ත කිරීමට අපේක්ෂා කරන බව කෘෂිකර්ම දෙපාර්තමේන්තුව පවසයි. යාපනය සහ මන්නාරම ප්‍රදේශ හැර රතුලූනු වගා කළ හැකි ප්‍රදේශ හඳුනා ගැනීමේ කටයුතු මේ දින වල සිදු කෙරෙන බව එම දෙපාර්තමේන්තුව පවසයි.", "URL": "https://sinhala.adaderana.lk/news.php?nid=15016", "Category": null, "Parent URL": null}