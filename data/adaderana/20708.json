{"Source": "Adaderana", "Timestamp": "December 15, 2011 03:35 pm", "Headline": "අධිවේගයේ ඉදිරි පිම්මට ආසියානු සංවර්ධන බැංකුවෙන් තල්ලුවක්", "News Content": "දක්ෂිණ අධිවේගී මාර්ගයට සම්බන්ධ වන අනෙකුත් ජාතික මහාමාර්ග සංවර්ධනය සඳහා අමෙරිකානු ඩොලර් මිලියන 85 ක මූල්‍යාධාර ලබාදීමට ආසියානු සංවර්ධන බැංකුව එකඟ වී තිබේ. සමස්ත ව්‍යාපෘතිය සඳහා අමෙරිකානු ඩොලර් මිලියන 105 . 6 ක මුදලක් වැය වන බව මුදල් හා ක්‍රමසම්පාදන අමාත්‍යාංශය පවසයි. දක්ෂිණ අධිවේගී මාර්ගයට ප්‍රවේශ වන මාර්ග 6 ක්‍ මේ යටතේ සංවර්ධනය කිරීමට නියමිතය. ඒ අනුව මාතර - අකුරැස්ස, හික්කඩුව - බද්දේගම, හොරණ - අඟුරුවාතොට හරහා අලුත්ගම, කටුකුරුන්ද - නෑබඩ, කිරුළපන - ගොඩගම සහ කොළඹ - හොරණ යන මාර්ගයන් මේ යටතේ සංවර්ධනය කෙරෙනු ඇත. දක්ෂිණ අධිවේගී මාර්ගයෙන් අපේක්ෂිත ප්‍රතිලාභ පූර්ණ වශයෙන් ලබාගැනීම සඳහා මෙම ව්‍යාපෘතිය ඉවහල් වන බව මුදල් හා ක්‍රම සම්පාදන අමාත්‍යාංශ්‍ය වැඩිදුරටත් පවසයි.", "URL": "https://sinhala.adaderana.lk/news.php?nid=20708", "Category": null, "Parent URL": null}