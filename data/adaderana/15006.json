{"Source": "Adaderana", "Timestamp": "March 22, 2011 04:14 pm", "Headline": "ලොකු ලූණු බීජ කිලෝවක් 14,000 යි", "News Content": "දේශීය ලොකු ලූනු බීජ විකුණුම් මිල ඉහළ ගොස් තිබේ. බීජ කිලෝග්‍රෑමයක් රුපියල් 14,000 ක් වැනි ඉහළ මිලකට මේ දිනවල අලෙවි වන බව සඳහන් වේ. මාතලේ කෘෂි බලධාරීන් පවසන්නේ පසුගිය වැසි සමයේ ලොකු ලූනු වගාවට සිදුවූ හානියත් සමග බීජ වගාව සඳහා ද හානි පැමිණි බවයි. මේ හේතුවෙන් ලොකුලූනු බීජ හිඟයක් දැනට පවතින බැවින් ඒවායේ අලෙවි මිල ඉහළ ගොස් ඇති බව කෘෂි බලධාරීන් පවසයි. ඊට පිළියමක් ලෙස ලොකු ලූනු බීජ ආනයනය කිරීම සඳහා අවධානය යොමුව ඇති බව කෘෂිකර්ම දෙපාර්තමේන්තුව පවසයි.", "URL": "https://sinhala.adaderana.lk/news.php?nid=15006", "Category": null, "Parent URL": null}