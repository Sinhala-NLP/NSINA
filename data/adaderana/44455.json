{"Source": "Adaderana", "Timestamp": "July 6, 2014 07:29 am", "Headline": " හෙරොයින් සමඟ විදේශිකයින් 2ක් දැලේ", "News Content": "හෙරොයින් ළඟ තබාගෙන සිටි විදේශීය ජාතිකයින් දෙදෙනෙකු සුරාබදු නිලධාරීන් විසින් අත්අඩංගුවට ගෙන තිබේ. අදාළ පුදුගලයින් ඊයේ අත්අඩංගුවට ගෙන ඇති අතර එම අවස්ථාවේදී ඔවුන් සතුව හෙරොයින් ග්‍රෑරැම් 10ක් තිබී ඇති බව සුරාබදු මත්ද්‍රව්‍ය කාර්යාංශය පවසයි. අත්අඩංගුවට පත් විදේශිකයින් දෙදෙනා මාලදිවයින සහ මලයාසියානු ජාතිකයින් වෙයි. මාලදිවයින් ජාතික පුද්ගලයා අධ්‍යාපනය හදාරණ මුවාවෙන් මෙරට තුළ රැඳී සිට ඇති අතර මලයාසියානු ජාතිකයාගේ විසා බලපත්‍රය පවා අවලංගු වී තිබු බව සඳහන් වෙයි. අදාළ විදේශ ජාතිකයින් දෙදෙනා අධිකරණයට ඉදිරිපත් කිරීමෙන් අනතුරුව ලබන 17 වන දින දක්වා රක්ෂිත බන්ධනාගාරගත කර ඇති බව වාර්තා වෙයි. සුරාබදු මත්ද්‍රව්‍ය කාර්යාංශයේ සුරාබදු පරීක්ෂක තිලක් කුමාර දිසානායක මහතාගේ ප්‍රධානත්වයෙන් අදාළ පුද්ගලයින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=44455", "Category": null, "Parent URL": null}