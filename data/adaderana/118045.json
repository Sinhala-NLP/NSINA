{"Source": "Adaderana", "Timestamp": "September 2, 2019 09:34 am", "Headline": "පේරාදෙණියේ දුම්රියක ගැටී තරුණයෙක් මරුට", "News Content": "පේරාදෙණිය පොලිස් වසමේ පේරාදෙණිය පිළිමතලාව අතර දුම්රියේ ගැටී තරුණයෙක් ජීවතක්ෂයට පත්ව තිබේ. ඊයේ(01) රාත්‍රී 11.45ට පමණ මෙම අනතුර සිදුව ඇත. පිළිමතලාව අතර 69 වන සැතපුම් කණුව අසල දී පොල්ගහවෙල සිට මහනුවර බලා ධාවනය වු දුම්රියේ ගැටී ඇත්තේ වයස අවුරුදු 23 ක් වු රණවන, පිළිමතලාව ලිපිනයේ පදිංචි බුද්ධික ප්‍රදීප් නැමති අයෙකි. මෘත ශරීරය මේ වන විට පේරාදෙණිය රෝහලේ තැන්පත් කර ඇත. පශ්චාත් මරණ පරීක්ෂණය අද(02) පැවැත් වීමට නියමිතයි. පේරාදෙණිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=118045", "Category": null, "Parent URL": null}