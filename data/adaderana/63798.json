{"Source": "Adaderana", "Timestamp": "September 5, 2016 08:25 am", "Headline": "ළමා ආරක්ෂාව‍ට ජාතික ප්‍රතිපත්තිය ලෑස්තියි", "News Content": "ළමා ආරක්ෂාව පිළිබඳ ජාතික ප්‍රතිපත්තිය මේ වන විට සකස් කරමින් පවතින බව ජාතික ළමාරක්ෂණ අධිකාරිය පවසයි.එහි සභාපතිනි අචාර්ය නටාෂා බාලේන්ද්‍ර මහත්මිය කියා සිටියේ ළමා අපචාර වැළැක්වීම පිළිබඳ දැනුවත් කිරිම සහ ළමා අපචාර සම්බන්ධයෙන් ළමුන්ගේ ආරක්ෂාව පිළිබඳ ගත හැකි ක්‍රියාමාර්ග හඳුනාගැනීම මෙම ප්‍රතිපත්තිය සකස් කිරීමේ අරමුණ වී ඇති බවයි.ඒ අනුව එම පනත් කෙටුම් පත සකස් කිරීම සම්බන්ධයෙන් මේ වන විට ජාතික මට්ටමේ සහ පළාත් මට්ටමේ සාකච්ඡා පවත්වමින් සිටින බව ඇය සදහන් කරයි.අද දෙරණ සමග වැඩිදුරටත් අදහස් දක්වමින් අචාර්ය නටාෂා බාලේන්ද්‍ර කියා සිටියේ ජාතික ළමා ආරක්ෂාව පිළිබඳ පනත් කෙටුම්පත සකස් කර ඒ පිළිබඳ ජනතාවගේ අදහස් ලබා ගැනීමෙන් පසු කැබිනට් මණ්ඩල අනුමැතිය සදහා ඉදිරිපත් කිරිමට කටයුතු කරන බවයි.", "URL": "https://sinhala.adaderana.lk/news.php?nid=63798", "Category": null, "Parent URL": null}