{"Source": "Adaderana", "Timestamp": "October 19, 2011 11:33 am", "Headline": "දුම්රිය දෙපාර්තමේන්තුවේ ආදායම  ඉහළයයි", "News Content": "2011 වසරේ ගෙවුණු මාස කිහිපය තුළ දුම්රිය දෙපාර්තමේන්තුවේ ආදායම සැලකිය යුතු මට්ටමකින් ඉහළ ගොස් ඇති බව දුම්රිය සැලසුම් අධ්‍යක්ෂ විජය සමරසිංහ මහතා පවසයි. 2010 වසරේ ජුනි , ජූලි , අගොස්තු මාසවලට සාපේක්ෂව මේ වසරේ එම මාසවල ආදායම රුපියල් මිලියන 195 .68න් වර්ධනය වී ඇති බව ඔහු සඳහන් කරයි. දඩ මුදල් ඉහළ නැංවීම, වැටලීම් සංඛ්‍යාව වැඩි කිරීම හා බදු ආදායම් අයකර ගැනීම ක්‍රමවත් කිරීම වැනි ක්‍රියාමාර්ග හේතුවෙන් දුම්රිය දෙපාර්තමේන්තුවේ ආදායම මෙසේ ඉහළ නංවා ගැනීමට හැකිවූ බව විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=19450", "Category": null, "Parent URL": null}