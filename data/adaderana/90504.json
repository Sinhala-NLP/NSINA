{"Source": "Adaderana", "Timestamp": "June 7, 2018 11:37 am", "Headline": " කාන්ති කොඩිකාර ඇතුළු 6ක් මහරගමට ආපු නිසා මහරගම රත්වෙයි", "News Content": "මහරගම මහ නගර සභාව සදහා පසුගිය පළාත් පාලන මැතිවරණයෙන් තේරීපත් වූ ස්වාධින කණ්ඩායමේ මන්ත්රීරවරුන් 06 දෙනෙකු වෙනුවට පොදුජන පෙරමුණේ නියෝජිතයින් 06 දෙනෙකු දිවුරුම්දී තිබේ. හිටපු ජනාධිපති මහින්ද රාජපක්ෂ මහතා ඉදිරියේ කාන්ති කොඩිකාර ප්රපමුඛ කාන්තාවන් 06දෙනෙකු අද පෙරවරුවේ දිවුරුම් දී ඇති බව සඳහන්ය. පළාත් පාලන මැතිවරණය සදහා ශ්‍රී ලංකා පොදුජන පෙරමුණෙන් ඉදිරිපත් කෙරුණු නාමයෝජනා පත්‍රය ප්‍රතික්ෂේපවිම හේතුවෙන් එම පක්ෂයේ සහය යතුරුපැදිය සලකුනෙන් මැතිවරණයට ඉදිරිපත් වූ ස්වාධින කණ්ඩායම් 02ට ලබාදීමට තීරණය කෙරිණි. එම මැතිවරණයෙන් පොදු ජන පෙරමුණේ සහය හිමි වු අදාල ස්වාධින කණ්ඩායම ඡන්ද 44,783ක් හිමිකර ගනිමින් ජයග්‍රහණය කළ අතර ඔවුන්ට ආසන 25 ක් හිමිවිය. එක්සත් ජාතික පක්ෂයට ආසන 11ක් හිමි වූ අතර එක්සත් ජනතා නිදහස් සන්ධානයට සහ ජනතා විමුක්ති පෙරමුණට ආසන 05 බැගින් ද ස්වාධින කණ්ඩායම් 01ට එක් ආසනයක් ද හිමි විය. මැතිවරණයෙන් ජයග්‍රහණය කළ ස්වාධින කණ්ඩායම් දෙකක් ඉදිරිපත් වූ නියෝජිතයින් මන්ත්රී ධූර වලින් ඉල්ලා අස්විමට එකඟතාව පල නොකිරිමත් සමඟ අර්බුදකාරි තත්ත්වයක් හටගත්තේය. කෙසේවෙතත් එම කණ්ඩායමෙන් තේරී පත් වු කාන්තා නියෝජිතවරියන් 06 දෙනෙකු ඉල්ලා අස්වී ඇති අතර පුරප්පාඩු වූ එම මන්ත්‍රීධුර සඳහා ශ්‍රී ලංකා පොදුජන පෙරමුණේ නියෝජිතවරියන් 06 දෙනෙකු අද දිවුරුම් දී තිබේ මේ අතර අලුතින් දිවුරුම්දුන් මන්ත්‍රීවරියන් 06 දෙනා මහරගම මහනගර සභා ශාලාවට පැමිණිමත් සමග එහි නොසන්සුන්තාවක් හටගෙන තිබේ. ඔවුන්ගේ පත්විම නීත්‍යාණුකූල නොවන බව පවසමින් මහනගර සභාවේ විපක්ෂ මන්ත්‍රීවරු ඇතුළු පිරිසක් විරෝධය පල කිරිමත් සමඟ මෙම නොසන්සුතාව හටගෙන ඇති බව වාර්තා වේ. මෙහිදී පහරදීමක්ද සිදු වු බව මහරගම මහ නගර සභාවේ විපක්ෂ නායක රුවන් ජයසිංහ මහතා සදහන් කළේය.", "URL": "https://sinhala.adaderana.lk/news.php?nid=90504", "Category": null, "Parent URL": null}