{"Source": "Adaderana", "Timestamp": "September 28, 2010 08:19 am", "Headline": "කඳවුරක හදිසි පිපිරුමකින් සෙබළෙක් මියයයි", "News Content": "පළාලි, මාවඩිකුලම් යුද හමුදා කඳවුරේ සිදු වූ පිපිරීමකින් හමුදා සෙබළෙකු ජීවිතක්ෂයට පත් වී තිබේ. කඳවුර පරිශ්‍රය එළිපෙහෙළි කරමින් සිටිය දී ‍වල දමා තිබූ බෝම්බයක් පුපුරා යාමෙන් මෙම අනතුර සිදු වී ඇති බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා ප්‍රකාශ කළේය. පිපිරීමෙන් තවත් හමුදා සෙබළුන් දෙදෙනෙකු තුවාල ලබා ඇති අතර ඔවුන් ප්‍රතිකාර සඳහා කොළඹ ජාතික රෝහලට ඇතුළත් කර ඇත.", "URL": "https://sinhala.adaderana.lk/news.php?nid=11138", "Category": null, "Parent URL": null}