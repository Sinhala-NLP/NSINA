{"Source": "Adaderana", "Timestamp": "January 21, 2011 10:51 am", "Headline": "සෙමන්දළුව ජනයාට පිරිසිදු පානීය ජලය සැපයෙයි", "News Content": "පුත්තලම, සෙමන්දළුව මාර්ගයේ වැසියන්ට පිරිසිදු පානීය ජලය සැපයීමේ ව්‍යාපෘතියක් ක්‍රියාත්මක කර තිබේ. අමෙරිකා එක්සත් ජනපදයේ ආධාර මත ක්‍රියාත්මක වූ මෙම ජල ව්‍යාපෘතිය ඊයේ(20) ජනතා අයිතියට පත් කෙරුණි. මෙමගින් ප්‍රදේශයේ පවුල් 100 ට පමණ පිරිසිදු පානීය ජලය ලබාගැනීමේ අවස්ථාව උදාවී ඇත. ශ්‍රී ලංකාවට සහය පළ කිරීමේ අමෙරිකානු වැඩපිළිවෙළ යටතේ මෙය ක්‍රියාත්මක කළ බව ශ්‍රි ලංකාවේ අමෙරිකානු තානාපති පැට්‍රිෂීයා බියුටනිස් මහත්මිය මේ පිළිබඳ අදහස් දක්වමින් ප්‍රකා‍ශ කළේය. ඉදිරියේ දී අදාළ ව්‍යාපෘතිය නඩත්තු කිරීම සහ පවත්වාගෙන යාමේ වගකීම ප්‍රදේශවාසීන්ට පැව‍රෙන බව ද ඇය සඳහන් කළේය.", "URL": "https://sinhala.adaderana.lk/news.php?nid=13650", "Category": null, "Parent URL": null}