{"Source": "Adaderana", "Timestamp": "August 11, 2019 12:35 pm", "Headline": "ආණ්ඩුව පෙන්නුම් කරන්නේ ඒකාධිපතිත්වයේ ලක්ෂණ-ශෙහාන්", "News Content": "මැතිවරණ කල් දැමීමෙන් පවතින ආණ්ඩුව ඒකාධිපති පාලනයක ලක්ෂණ පෙන්නුම් කරන බව පාර්ලිමේන්තු මන්ත්‍රී ශෙහාන් සේමසිංහ මහතා පවසයි. කෑගල්ල ප්‍රදේශයේ උත්සවයක් අමතමින් මන්ත්‍රීවරයා මේ බව සඳහන් කළේය. එහිදී වැඩිදුරටත් අදහස් දක්වමින් ඒ මහතා කියා සිටියේ අගමැතිවරයා රට තුළ ප්‍රජාතන්ත්‍රවාදය තහවුරු කර ඇති බව පැවසුවද 2015 සිට පැවැත්විය යුතු මැතිවරණ සියල්ල නොපැවිත්වීම තුළින් ඒකාධිපතිත්වයේ ලක්ෂණ පෙන්නුම් කළ බවයි. තරුණ පරම්පරාව වෙනුවෙන් කතා කිරීමට මහජන නියෝජිතයෙක් පත් වනු දැකීමට වත්මන් ආණ්ඩුව අකමැති බව ශෙහාන් සේමසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=116290", "Category": null, "Parent URL": null}