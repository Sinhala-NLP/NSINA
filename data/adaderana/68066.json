{"Source": "Adaderana", "Timestamp": "January 13, 2017 11:25 am", "Headline": " සරත් කුමාර ගුණරත්න යළි රිමාන්ඩ්", "News Content": "මීගමුව කළපු සංවර්ධන ව්‍යාපෘති මුදල් අවභාවිතය සම්බන්ධයෙන් අත්අඩංගුවට ගෙන සිටින හිටපු ධීවර නියෝජ්‍ය අමාත්‍ය සරත් කුමාර ගුණරත්න මහතා තවදුරටත් රක්ෂිත බන්ධනාගාර ගත කර තිබේ.සරත් කුමාර ගුණරත්න මහතා පසුගිය 02 වනදා අපරාධ පරීක්ෂණ දෙපාර්තමේන්තුව මගින් අත්අඩංගුවට ගනු ලැබීය.සිද්ධිය අදාළ නඩුව අද(13) යළි කැඳවූ අවස්ථාවේදී සරත් කුමාර ගුණරත්න මහතා ලබන 20 වැනිදා තෙක් යළි රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් බුද්ධික ශ්‍රී රාගල මහතා නියෝග කර තිබේ. මේ අතර අද දිනයේ අධිකරණයට වාර්තාවක් ඉදිරිපත් කරමින් අපරාධ පරීක්ෂණ දෙපාර්තමේන්තුව දැනුම්දී ඇත්තේ සිද්ධියට අදාළව සරත් කුමාර ගුණරත්න මහතාගේ බෑනනුවන් ද අත්අඩංගුවට ගැනීමට නියමිත බවයි. කෙසේවෙතත් මේ වන විට ඔහු පදිංචි ලිපිනයේ නොමැති බවද අපරාධ පරීක්ෂණ දෙපාර්තමේන්තුව අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=68066", "Category": null, "Parent URL": null}