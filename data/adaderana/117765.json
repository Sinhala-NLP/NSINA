{"Source": "Adaderana", "Timestamp": "August 29, 2019 12:50 pm", "Headline": "වත්තල-මීගමුව වෙරළ ඛාදනයෙන් සේදෙන ජීවිත", "News Content": "වත්තල සිට මීගමුව දක්වා වෙරළ තීරයේ කලක සිට සිදුවන වෙරළ ඛාදනය හේතුවෙන් අවට ගම්මානවල ජනතාව දැඩිලෙස දුෂ්කරතාවට පත්ව සිටියි. කලක සිට මෙම වෙරළ තීරය ඛාදනයට ලක්වෙමින් පවතින්නේ එහි සුන්දරත්වයට ද කැළලක් එක් කරමිනි. වෙරළ ඛාදනය හේතුවෙන් උස්වැටකෙයියාව, සූරියමල්වත්ත, ජූඩ්වත්ත, පමුණුගම, සාගරසිරි ගම්මානවල ජනතාවට සිය එදිනෙදා ජීවිකාව ගෙනයාමට සිදුව ඇත්තේ දැඩි දුෂ්කරතා මධ්‍යයේයි. ධීවර වෘත්තියෙන් ජීවත්වූ ඔවුන්ගේ නවතම රැකියාව වන්නේ මලුවලට වැලි පුරවමින් වැලි වැටි ඉදිකිරීමයි. අවස්ථා කිහිපයකදීම මේ පිළිබඳව බලධාරීන් දැනුවත් කළත් ඊට ඔවුන්ගේ අවධානය යොමු නොවීම කණගාටුවට කරුණක්.", "URL": "https://sinhala.adaderana.lk/news.php?nid=117765", "Category": null, "Parent URL": null}