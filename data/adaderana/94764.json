{"Source": "Adaderana", "Timestamp": "August 21, 2018 01:12 pm", "Headline": "රුපියල අවප්‍රමාණය වීම රජයේ දුර්වලතාවයක් නෙමේ", "News Content": "ඩොලරයට සාපේක්ෂව රුපියල අප්‍රමාණය වීම රජයේ දුර්වලතාවයක් හේතුවෙන් සිදුවන්නක් නොවන බව මහාමාර්ග හා මාර්ග සංවර්ධන අමාත්‍ය කබීර් හෂීම් මහතා පවසයි. ජාත්‍යයන්තර මූල්‍යම ප්‍රතිපත්තිවල බලපෑමෙන් එය සිදුවන අතර මෙම තත්ත්වය ශ්‍රි ලංකාවට පමණක් ආවේණික නොවන බව අමාත්‍යාවරයා පවසන්නේය. මෙම වසර අවසන් වීමට පෙර ඩොලරයට සාපේක්ෂව රුපියලේ අගය 200 ක් දක්වා අවප්‍රමාණය වන බවට බන්දුල ගුණවර්ධන මන්ත්‍රීවරයා පසුගියදා සිදුකල ප්‍රකාශයකට ප්‍රතිචාර දක්වමින් කබීර් හෂීම් අමත්‍යවරයා මේ බව කියා සිටියාය.", "URL": "https://sinhala.adaderana.lk/news.php?nid=94764", "Category": null, "Parent URL": null}