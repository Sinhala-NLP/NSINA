{"Source": "Adaderana", "Timestamp": "September 9, 2014 10:39 am", "Headline": "නාවලපිටියට දිවියන්ගෙන් තර්ජන", "News Content": "නාවලපිටිය ප්‍රදේශයේ ගම්මාන රැසක දිවියන් සැරිසැරීම හේතුවෙන් එම ගම්වැසියන්ගේ ජීවිත අවදානම් තත්ත්වයකට පත්ව තිබේ. ගලබඩ, බාර්කේපල්, රොජසන්ගම, නවතිස්පනේ, කොළපතන, රඹුක්පිටිය, වැරැල්ලපතන, කැටබුලාව සහ ගලඋඩපතන ආදී ගම්මානවලට මෙලෙස දිවියන්ගෙන් තර්ජන එල්ල වී ඇත. මීට දින කිහිපයකට පෙර බාර් කේපල්වතුයායේ කාන්තාවක ද දිවියෙකුගේ ප්‍රහාරයකට ලක්ව ජීවිතක්ෂයට පත්විය. මේ සම්බන්ධයෙන් කඩිනමින් පියවර ගන්නා ලෙස ප්‍රදේශවාසීන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=45934", "Category": null, "Parent URL": null}