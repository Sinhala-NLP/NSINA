{"Source": "Adaderana", "Timestamp": "June 12, 2013 11:36 am", "Headline": " ලොව වයස්ගතම පුද්ගලයා අවසන් ගමන් යයි", "News Content": "ලොව වයස්ගතම පුද්ගලයා ලෙස සැලකෙන ජපානයේ ජිරෝමන් කිමුරා ජීවිතක්ෂයට පත්ව තිබේ. රෝහල්ගතකිරීමෙන් අනතුරුව ඔහු ඊයේ(11) රාත්‍රීයේ ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. 1897 වසරේ අප්‍රේල් මස 19 වැනි දින උපත ලැබූ කිමුරා මියයන විට 116 වැනි වියේ පසුවිය. ජපන් ජාතිකයින්ගේ ආයු කාලය ලොව සෙසු රටවල ජනතාවගේ ආයු කාලයට වඩා සාපේක්ෂව ඉහළ බවට සමීක්ෂණයකින් හෙළිවී ඇති අතර 2011 වසරේ එරට වාර්තාවකින් වයස අවුරුදු 100 ඉක්මවූ පුද්ගලයින් 50,000 කට අධික පිරිසක් සිටින බවට අනාවරණය වී ඇත.", "URL": "https://sinhala.adaderana.lk/news.php?nid=34859", "Category": null, "Parent URL": null}