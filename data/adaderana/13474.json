{"Source": "Adaderana", "Timestamp": "January 13, 2011 03:45 pm", "Headline": "උතුරේ පාසල් 100 ක් ප්‍රතිසංස්කරණය කෙරෙයි", "News Content": "උතුරු පළාතේ පාසල් 100 ක් ප්‍රතිසංස්කරණය කිරීමට තීරණය කර තිබේ. දෙවසරක කාලයක් තුළ මෙම පාසල් ප්‍රතිසංස්කරණය කිරීමට නියමිත බව ආර්ථික සංවර්ධන අමාත්‍යාංශය පවසයි. ඒ සඳහා වැය කෙරෙන මුදල රුපියල් මිලියන 141 කි. ජපාන රජයේ සහයෝගය ඇතිව සිදුකෙ‍රෙන මෙම ප්‍රතිසංස්කරණ කටයුතුවලට අදාළ ගිවිසුමට අත්සන් තැබීම පසුගිය දා ජනාධිපති කාර්යාලයේ දී සිදුවිය.", "URL": "https://sinhala.adaderana.lk/news.php?nid=13474", "Category": null, "Parent URL": null}