{"Source": "Adaderana", "Timestamp": "November 29, 2015 02:39 pm", "Headline": "උතුරු පළාත් මන්ත්‍රීවරුන් පිරිසකගේ පොලිස් ආරක්ෂාව ඉවතට! ", "News Content": "උතුරු පළාත් සභා මන්ත්‍රීවරුන් පිරිසකගේ පොලිස් ආරක්ෂාව ඉවත් කර ඇති බව වාර්තා වෙයි. ඊයේ දිනයේ සිට මෙම ආරක්ෂාව ඉවත් කර ඇති බව උතුරු පළාත් සභා මන්ත්‍රී එම්.කේ.ශිවාජිලිංගම් මහතා සඳහන් කළේය.උතුරු පළාත් සභා මන්ත්‍රීවරුන් කිහිපදෙනෙකු සඳහා පොලිස් ආරක්ෂාව ලබාදී තිබුණි. කෙසේවෙතත් එකවරම ආරක්ෂාව ඉවත් කිරීම සම්බන්ධයෙන් කිසිදු දැනුම්දීමක් සිදුකර නොමැති බව ශිවාජිලිංගම් මහතා සඳහන් කර සිටියේය. මේ සම්බන්ධයෙන් විමසීමට නීතිය හා සාමය පිළිබඳ අමාත්‍යාංශයේ ලේකම්වරයා සම්බන්ධ කරගැනීමට අද දෙරණ උත්සාහ කළ ද එය ව්‍යර්ත වුණි", "URL": "https://sinhala.adaderana.lk/news.php?nid=55392", "Category": null, "Parent URL": null}