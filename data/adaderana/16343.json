{"Source": "Adaderana", "Timestamp": "May 26, 2011 01:28 pm", "Headline": "ජනතා අයිතිය තහවුරු කරන පනත විවාදයට ගැනීම රජය ප්‍රතික්ෂේප කරනවා  ", "News Content": "ජනතාවට තොරතුරු ලබාගැනීමේ නිදහස තහවුරු කරගැනීම සඳහා පාර්ලිමේන්තුවට ඉදිරිපත් කරනු ලැබූ පනත රජය විසින් විවාදයට ගැනීම ප්‍රතික්ෂේප කරමින් සිටින බව එක්සත් ජාතික පක්ෂයේ නියෝජ්‍ය නායක කරූ ජයසූරිය මහතා පවසයි. අවස්ථා ගණනාවක දීම තොරතුරු ලබාගැනීමේ පනත පාර්ලිමේන්තුවට ඉදිරිපත් කළ ද එය ආණ්ඩු පක්ෂයේ විරෝධතා මත ඊයේ(25) දිනයේ දී ද එය විවාදයට ‍නොගත් බව ඔහු පෙන්වාදෙයි. මෙම අසාධාරණය පිළිබඳව ජනතාව දැනුවත් විය යුතු බව කොළඹ අද(26) පැවති මාධ්‍ය හමුවට එක්වෙමින් එක්සත් ජාතික පක්ෂයේ නියෝජ්‍ය නායක කරූ ජයසූරිය මහතා කියා සිටියේය. ආණ්ඩුව පෙරළීමට හෝ දුෂ්කරතාවට පත්කිරීමට උත්සාහ නොකරන බවත්, තොරතුරු ලබාගැනීම සඳහා ජනතාවට වන අයිතිය ලබාදීමට උත්සාහ කරන බවත් එහිදී ඔහු වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=16343", "Category": null, "Parent URL": null}