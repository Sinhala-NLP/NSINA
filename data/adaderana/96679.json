{"Source": "Adaderana", "Timestamp": "September 25, 2018 11:43 am", "Headline": "අද වැඩි වශයෙන් ආරක්ෂා කරගත යුත්තේ තරුණයන්වයි", "News Content": "වර්තමානයේ දී පාතාලය රජ වෙමින් පවතින බව හිටපු ජනාධිපති මහින්ද රාජපක්ෂ මහතා පවසයි. ඇඹිලිපිටිය ප්‍රදේශයේ පැවති උත්සවයකට එක්වෙමින් හිටපු ජනාධිපතිවරයා මේ බව සඳහන් කළේය. උතුරේ ආවා කල්ලිය මර්දනය කිරිම සඳහා පොලීසය අවසර ඉල්ල නමුත් දකුණේ එවැන්නක් සිදු වුයේ නම් එය මර්දන කිරිම සඳහා පොලිසියට කිසිඳු අවසරයක් අවශ්‍ය නොවන බව ද මහින්ද රාජපක්ෂ මහතා පැවසීය. වර්ථමානයේ සෑම දිනකම ඝාතනයන් සිදු වන බවත් එය මර්දනය කිරිම සඳහා රජය කිසිදු ක්‍රියාමාර්ගයක් නොගන්නා බවත් ඔහු පවසයි. මේ හේතුවෙන් ජනතාව අසරණ වි ඇති බවද ඒ මහතා පැවසීය. මත්ද්‍රව්‍ය වර්තමානයේ ගම ඇතුළටත් ව්‍යාප්ත වී ඇති බැවින් අද වන විට දෙමාපියන් වැඩි වශයෙන් ආරක්ෂා කර ගත යුත්තේ තම පුතුන් බවද ඒ මහතා එහිදි ප්‍රකාශ කළේය. ආගමික නායකයන් මෙන්ම දෙමාපියන්ද එකතු වී මත් උවදුරින් තරුණයක් ආරක්ෂා කර ගැනීම සඳහා කඩිනමින් පියවර ගත යුතු බවද ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=96679", "Category": null, "Parent URL": null}