{"Source": "Adaderana", "Timestamp": "April 7, 2014 11:41 am", "Headline": "මිලියන 270ක් වංචා කළ කළමනාකරුවෙකු රිමාන්ඩ් ", "News Content": "ගනුදෙනුකරුවන්ට අයත් රුපියල් මිලියන 270ක පමණ මුදලක් වංචා කිරිමේ චෝදනා මත පෞද්ගලික මූල්‍යායතනයක කළමනාකරුවෙකු රක්ෂිත බන්ධනාගාර ගත කර තිබේ. අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු රුවන්දිකා මාරසිංහ මහත්මිය වෙත ඉදිරිපත් කිරිමෙන් පසු සැකකරු ලබන 09 වන දා දක්වා රක්ෂිත බන්ධනාගාර ගත කෙරුණි. අනුරාධපුර මෛත්‍රිපාල සේනානායක මාවතේ පිහිටි ප්‍රසිද්ධ මූල්‍යායතනයක ගනුදෙනුකරුවන්ට අයත් රුපියල් මිලියන 270ක පමණ මුදලක් සැලසුම් සහගතව වංචා කිරිමේ සිද්ධියක් සම්බන්ධයෙන් එම ආයතනයේ කළමනාකරු පසුගියදා අත්අඩංගුවට ගෙන තිබුණි. මෙම මුදල් වංචාව සම්බන්ධයෙන් තවදුරටත් විමර්ශන මෙහෙයවා එහි ප්‍රගතිය දැක්වෙන වාර්තාවක් අධිකරණය හමුවට ඉදිරිපත් කරන ලෙස අනුරාධපුර ප්‍රධාන මහේස්‍ත්‍රාත්වරිය විසින් අනුරාධපුර පොලිස් විශේෂ අපරාධ විමර්ශන අංශයට නියෝග කර තිබේ.", "URL": "https://sinhala.adaderana.lk/news.php?nid=42364", "Category": null, "Parent URL": null}