{"Source": "Adaderana", "Timestamp": "September 13, 2012 09:17 am", "Headline": "ලංගමයට බස් 3,000 ක් චීනයෙන් ", "News Content": "රාජ්‍ය ප්‍රවාහන සේවය ශක්තිමත් කිරීමේ අරමුණින් බස්රථ 3,000 ක් චීනයෙන් ආනයනය කිරීමට සැලසුම් කර ඇති බව ප්‍රවාහන අමාත්‍ය කුමාර වෙල්ගම මහතා පවසයි. ලංකා ගමනාගමන මණ්ඩලයේ බස්රථ ඇණිය ශක්තිමත් කිරීමේ අරමුණින් මෙලෙස නව බස්රථ 3,000 ක් ආනයනය කිරීමට තීරණය කර ඇති බව අමාත්‍යවරයා පෙන්වාදෙයි. දැනට ලංකා ගමනාගමන මණ්ඩලය සතු බස්රථ සංඛ්‍යාවෙන් 3,500 ක් පමණ ප්‍රමාණයක් වසර 15 කට වඩා පැරණි ඒවා බව කුමාර වෙල්ගම මහතා පවසයි. එම නිසා නව ලංකා ගමනාගමන මණ්ඩලය විධිමත් කිරීමට නම් නව බස්රථ අවශ්‍ය වන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=27362", "Category": null, "Parent URL": null}