{"Source": "Adaderana", "Timestamp": "November 1, 2013 10:37 am", "Headline": " ජනශක්ති ෆුල් ඔප්ෂන් ලොකේටර් සේවාව ස්මාර්ට් ජංගම දුරකථන යෙදවුමක් ලෙස හඳුන්වාදෙයි", "News Content": "ලාංකේය රක්‍ෂණ ක්ෂේත‍්‍රයේ ප‍්‍රථම වරට සිය මෝටර්රථ රක්‍ෂණ පාරිභෝගිකයින්ගේ පහසුව පිණිස කැපවෙමින් ස්මාර්ට් ජංගම දුරකථන සඳහා “ෆුල් ඔප්ෂන් ලෝකේටර්“ යෙදවුම හඳුන්වාදීමට ජනශක්ති රක්‍ෂණ සමාගමට හැකි විය. මෙමගින් මෝටර් රථවලට මහ මග දී ඇතිවන ඕනෑම ආපදා තත්ත්වයක් එසැනින් අදාළ ස්ථානය පිළිබඳව නිවැරදි තොරතුරු සමගින් සමාගමට සන්නිවේදනය කිරීමේ හැකියාව සමාගමේ පාරිභෝගිකයින්ට හිමිවේ. ජනශක්ති රක්‍ෂණ සමාගමේ තොරතුරු තාක්‍ෂණ අංශය විසින් නිර්මාණය සහ සංවර්ධනය කර ඇති මෙම යෙදවුම ජනශක්ති ෆුල් ඔප්ෂන් පාරිභෝගිකයින් ගේ ස්මාර්ට් ජංගම දුරකථනයන් හී ස්ථාපනය කිරීමෙන් පසු පාරිභෝගිකයාගේ මෝටර් රථයට යම් ආපදා තත්ත්වයකට මුහුණ දීමට සිදුවූ විට රථය පිහිටි ස්ථානය හඳුනා ගනිමින් එසැනින් අදාළ සේවා ක‍්‍රියාත්මක කිරීමට ජනශක්ති රක්‍ෂණ සමාගමට ඉඩ ලැබේ. මෙම යෙදවුම භූගෝලීය තොරතුරු පද්ධතිය (jGIS) මගින් සන්නද්ධව පවතින බැවින් පාරිභෝගිකයා සිටින ස්ථානය නිවැරදිව හඳුනාගැනීමට සමාගමට හැකිවේ. සමාගමේ නව්‍ය භාවිතයන් සඳහා අන්තර්ජාතික පිළිගැනීමක් ඇති අතර 2012 වසරේදී ඒෂියා ඉන්ෂූරන්ස් රිවිව්(Asia Insurance Review) විසින් සිංගප්පූරුවේ සංවිධානය කළ ඒෂියා ඉන්ෂුරන්ස් ටෙක්නොලජි සම්මාන උළෙලෙහිදී වසරේ විශිෂ්ටතම රක්‍ෂණ තාක්‍ෂණ සම්මානය දිනා ගැනීමට ජනශක්ති රක්‍ෂණ සමාගමට හැකි විය. මේ පිළිබඳව අදහස් දක්වන සමාගමේ නියෝජ්‍ය සමාන්‍යාධිකාරී තොරතුරු තාක්‍ෂණල තිලක් විතානගේ මහතා ‘‘ මෙම සම්මාන උළෙලෙහිදී විනිසුරු මඩුල්ලෙහි විශේෂ ඇගයීම ජනශක්ති රක්‍ෂණ සමාගමට ලැබුනු අතර අවදානම් කළමනාකරණය සහ පාරිභෝගික සේවා කටයුතු වැඩිදියුණු කිරීම සඳහා අප විසින් හඳුන්වාදුන් රක්‍ෂණ ක්ෂේත‍්‍රයේ පෙරළිකාර තාක්‍ෂණික සේවාවන් කාගේත් කථා බහට ලක්වුණා’’ යනුවෙන් පැවසීය. ‘‘අපගේ පාරිභෝගිකයින් මහත් අභිරුචියෙන් යුතුව නව තාක්‍ෂණය වැළඳගන්නට වැඩි වැඩියෙන් නැඹුරුවෙනවා. ඒ වගේම ලංකාවේ ස්මාර්ට් ජංගම දුරකථන භාවිතය දිනෙන් දිනම වර්ධනය වෙන බව පෙනෙන්නට තිබෙනවා. මේ තත්වය තුළ අප විසින් ඉදිරිපත් කළ නව යෙදවුම කාලීන මෙන්ම පිරිවැය කළමනාකරණය කර ගැනීමට ඉවහල් වන බව අපගේ විශ්වාසයයි. මෝටර් රථ රක්‍ෂණ සඳහා මෙබඳු යෙදවුමක් තම පාරිභෝගිකයින්ට හඳුන්වා දුන් පළමු රක්‍ෂණ සමාගම ලෙස ජනශක්ති ඉතිහාසයට එකතු වෙනවා ’’ යනුවෙන් සමාගමේ ජ්‍යෙෂ්ඨ සන්නාම කළමනාකාර කෞශලා අමරසේකර මහත්මිය පැවසුවාය. ඇය වැඩිදුරටත් සඳහන් කළේ ‘‘ පාරිභෝගිකයාගේ මෝටර් රථය යම් අනතුරකට ලක් වූ විගස මෙහි සඳහන් උපදෙස්වලට අනුව මෝටර් රථයේ අංකය සටහන් කර අන්තර්ජාලය ඔස්සේ යැවීමෙන් පසු විනාඩි කිහිපයක් තුළ අදාළ පාරිභෝගිකයා ඇමතීමට ජනශක්ති රක්‍ෂණ සමාගම කටයුතු කරනවා’’ යනුවෙනි. මීට අමතරව වෙනත් හදිසි අවස්ථාවකදී ද පාරිභෝගිකයා සිටින ස්ථානය කෙටි පණිවිඩයක් මගින් දැන්වීමෙන් අවශ්‍ය සේවා සක‍්‍රීය කර ගැන්මට මෙම යෙදවුම මගින් අවස්ථාව ලබාදී ඇත. මෙහිදි අන්තර්ජාලය හා සම්බන්ධවීම අනිවාර්ය නොවේ. මෙම සේවාව ලබා ගැනීම සඳහා ලියාපදිංචියක් අවශ්‍ය නොවන අතර ස්මාර්ට් ජංගම දුරකථන මෙන්ම ටැබ්ලට් සඳහාද මෙම යෙදවුම එකලෙස අනුරූප වේ. මූලික මෙහෙයුම් කටයුතු හැරුණුකොට ෆුල් ඔප්ෂන් ලොකේටර් මගින් පාරිභෝගිකයින්ට අත්‍යාවශ්‍ය වන දුරකථන අංක ඇතුළුව තවත් අමතර සේවාවන් රැසක් පාරිභෝගික පහසුව වෙනුවෙන් වෙන්ව පවතී. මෙම යෙදවුම මගින් පාරිභෝගිකයා සිටින ස්ථානය අනුව ළඟම පිහිටි පොලිස් ස්ථානය, ජනශක්ති ශාඛාවල රෝහල හෝ මෝටර් රථ අලූත්වැඩියා මධ්‍යස්ථානය පෙන්නුම් කරයි. ‘‘ජනශක්ති රක්‍ෂණ සමාගමේ ප‍්‍රමුඛතම සේවා සන්නාමයක් වන ජනශක්ති ෆුල් ඔප්ෂන් මගින් පැය 24ක පාරිභෝගික සේවා මධ්‍යස්ථානයල එසැනින් වන්දි අනුමැතිය ලබා දීම ල හිමිකම් ලබා නොගැනීම මත හිමිවන බෝනස් ල රෝහල්ගතවීමකදී ලබා දෙන මූල්‍යමය ප‍්‍රතිලාභ සහ දීපව්‍යාප්ත ශාඛා පද්ධතිය යන පහසුකම් රැසක් හිමිවෙනවා’’ යනුවෙන් ඇය වැඩිදුරටත් සඳහන් කළාය. 2013 වසරේ ජුනි 30වනදා යින් අවසන්වන වසරේ පළමු අර්ධය තුළ පසුගිය වසරට සාපේක්‍ෂව පෙන්නුම් කළ 78% ක බදු පසු ලාභයේ වර්ධනය මෙම ක්ෂෙත‍්‍රයේ පෙන්නුම් කළ ඉහළම වාරික ආදායමේ වර්ධනයකි. එමෙන්ම රුපියල් බිලියන 1.9ක හිමිකම් ගෙවීමකින් අනතුරුව මෙම වර්ධනය වාර්තා කිරීමට සමාගමට හැකිවීම සුවිශේෂී ජයග‍්‍රහණයකි. මානව ප‍්‍රාග්ධන සංවර්ධනය සහ සේව්‍ය ප‍්‍රතිලාභ ලබා දීම අතින් ඉදිරියෙන්ම සිටින ජනශක්ති රක්‍ෂණ සමාගම ඒ සඳහා රුපියල් මිලියන 60කට අධික මුදලක් ආයෝජනය කර තිබෙන අතර එහි මුලික අරමුණ වන්නේ විශිෂ්ට සහ වඩාත් ආචාර ධර්මීය විකුණුම් නිළධාරීන් ක්ෂේත‍්‍රයට දායාද කිරීමය.", "URL": "https://sinhala.adaderana.lk/news.php?nid=38520", "Category": null, "Parent URL": null}