{"Source": "Adaderana", "Timestamp": "August 26, 2016 09:10 am", "Headline": "ආරච්චිකට්ටුවේ අනතුරින් 2ක් මරුට - තවත් 9ට තුවාලයි", "News Content": "හලාවත - පුත්තලම මාර්ගයේ ආරච්චිකට්ටුව ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තවත් පුද්ගලයින් 09 දෙනෙකු තුවාල ලබා තිබේ.අද අළුයම මෝටර් රථයක් සහ වෑන් රථයක් එකිනෙක ගැටීමෙන් අනතුර සිදුව ඇත.මියගොස් ඇත්තේ මෝටර් රථයේ ගමන් කළ යාපනය, තිලිප්පලේ ප්‍රදේශයේ පදිංචිව සිටි පුද්ගලයින් දෙදෙනෙකි.අනතුරෙන් බරපතළ තුවාල ලැබූ මෝටර් රථයේ ගමන් ගත් තවත් පුද්ගලයින් දෙදෙනෙකු සහ වෑන් රථයේ ගමන් ගත පුද්ගලයින් 07 දෙනෙකු හලාවත මහ රෝහලට ඇතුළත් කර ඇත.", "URL": "https://sinhala.adaderana.lk/news.php?nid=63452", "Category": null, "Parent URL": null}