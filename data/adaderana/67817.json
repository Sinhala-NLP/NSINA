{"Source": "Adaderana", "Timestamp": "January 7, 2017 12:18 pm", "Headline": "ඉන්දීය ධීවරයින් 50ක් නිදහස් ", "News Content": "මෙරට අත්අඩංගුවේ පසු වූ තවත් ඉන්දීය ධීවරයින් 50කට වැඩි පිරිසක් නිදහස් කර තිබේ.පසුගියදා අවසන් වූ ඉන්දු - ශ්‍රී ලංකා ධීවර සාකච්ඡාවලදී ඉන්දියාව සිදු කළ ඉල්ලීමකට අනුව අදාළ ධීවරයින් නිදහස් කර ඇති බව වාර්තා වෙයි.2016 වසරේ නොවැම්බර් සහ දෙසැම්බර් මාසවලදී මෙරට මුහුදු සීමා උල්ලංඝණය කර බෙංගාල බොක්ක ප්‍රදේශයේ සහ මන්නාරම ප්‍රදේශයේ ධීවර කටයුතුවල නිරතව සිටියදී මෙම ධීවරයින් පිරිස අත්අඩංගුවට ගෙන තිබේ.ඉන්දීය ධීවරයිනක් 51 දෙනෙකු මෙලෙස අත්අඩංගුවට ගෙන ඇති අතර ඔවුන්ගෙන් 27 දෙනෙකු රාමේෂ්වරන් පදිංචිකරුවන් බව වාර්තා වෙයි.ධීවරයින් 12 දෙනෙකු පුදුකෝටිටෙයි ප්‍රදේශයෙත්, 07 දෙනෙකු තූත්තුකුඩි ප්‍රදේශයෙත්, 05 දෙනෙකු පාම්බන් ප්‍රදේශයෙත් පදිංචිකරුවන් බව සඳහන්ය.ඔවුන් සියලු දෙනා අධිකරණයට ඉදිරිපත් කිරීමෙන් අනතුරුව නිදහස් කර තිබේ.මේ අතර මෙරට මුහුදු සීමා උල්ලංඝණය කිරීම හේතුවෙන් අත්අඩංගුවට ගත් තවත් ධීවරයින් 10 දෙනෙකු මෙරට තුළ රදවාගෙන සිටින බව ධීවර අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=67817", "Category": null, "Parent URL": null}