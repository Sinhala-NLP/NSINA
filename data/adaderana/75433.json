{"Source": "Adaderana", "Timestamp": "July 20, 2017 08:05 am", "Headline": "තරුණ ප්‍රජාවට හොඳ වෘත්තීය පුහුණුවක් ලබා දෙනවා", "News Content": "නිදහස් අධ්‍යාපනය ශක්තිමත් කිරීම මෙන්ම රටේ තරුණ තරුණියන්ට හොඳ වෘත්තීය පුහුණුවක් ලබාදීමට ද රජය කටයුතු කරමින් සිටින බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ඒ සඳහා ආයෝජන රැසක් මේ වන විටත් සිදුකර ඇති බවයි. ජගත් නිපුණතා දින සැමරුම් උත්සවය නිමිත්තෙන් කොළඹ සුගතදාස ගෘහස්ථ ක්‍රීඩාංගනයේ පැවති උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. ශ්‍රී ලංකා රජය විසින් එක්සත් ජාතීන්ගේ සංවිධානයට කරන ලද යෝජනාවක් අනුව ජුලි 15 වන දින ජගත් තරුණ නිපුණතා දිනය ලෙස ප්‍රකාශයට පත් කර තිබේ. ශ්‍රී ලංකා නිපුණතා වෙබ් අඩවිය විවෘත කිරීමද මෙහිදී ජනාධිපතිවරයා විසින් සිදුකල බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=75433", "Category": null, "Parent URL": null}