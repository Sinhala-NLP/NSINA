{"Source": "Adaderana", "Timestamp": "October 4, 2018 07:08 am", "Headline": "කාන්තාවන්ගේ අත්බෑගයට අත තබා වැඩ වරද්ද ගත් තරුණයෙක්", "News Content": "යාපනය,චාවකච්චේරි ප්‍රදේශයේ තනිව ගමන් ගන්නා කාන්තාවන්ගේ අත්බෑග් සොරා ගන්නා ලද පුද්ගල‍යෙකු අත්අඩංගුවට ගෙන තිබේ. පොලිසිය පැවසුවේ ඊයේ (03) පොලිසිය වෙත ලද පැමිණිල්ලක් මත සිදුකළ විමර්ශනයකදී අදාළ සැකකරු අත්අඩංගුවට ගත් බවයි. සැකකරු කලෙක පටන් යාපනය චාවකච්චේරි ප්‍රදේශයේ තනිව ගමන් ගන්නා කාන්තාවන් ඉලක්ක කර ගනිම්න් ගොස් අදාළ කාන්තාවන්ගේ අත්බෑග් සොරා ගැනීම සිදුකොට ඇති බවද පොලිසිය අනාවරණය කොටගෙන ඇත. සැකකරු අත්අඩංගුවට ගන්නා අවස්ථාවේ සැකකරු සතුව තිබි ජංගම දුරකථන 18 ක්,රුපියල් 19,000 ක මුදලක්, කාන්තා අත් බෑග් 04 ක්, යතුරුපැදි දෙකක් අත්අඩංගුවට ගත් බවද පොලිසිය පැවසීය. යාපනය චාවකච්චේරි ප්‍රදේශයේ පදිංචි 23 හැවිරිදි පුද්ගලයෙකු එලෙස අත්අඩංගුවට ගත් බවද පොලිසිය සදහන් කළේය. පොලිසිය පැවසුවේ සැකකරු යාපනය චාවකච්චේරි මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි. සිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97146", "Category": null, "Parent URL": null}