{"Source": "Adaderana", "Timestamp": "September 2, 2013 07:24 am", "Headline": "අද වැසි හෝ ගිගුරුම් සහිත වැසි", "News Content": "පුත්තලම ,ගාල්ල හරහා පොතුවිල් දක්වා වූ වෙරළට ඔබ්බෙන් වන මුහුදු තීරයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. සුළං බටහිර දෙසින් හෝ නිරිත දෙසින් හමන අතර පැයට කි.මි 20-40 දක්වා සුළං වේගයක් අපේක්ෂා කළ හැකි බව එම දෙපාර්තමේන්තුව කියා සිටියි. අපරභාගයේදී හෝ සන්ධ්‍යා කාලයේදී දිවයිනේ සෑම ප්‍රදේශයකම වැසි හෝ ගිගුරුම් සහිත වැසි ඇති විය බවත්, බස්නාහිර,දකුණ හා නැගෙනහිර පළාත්වල වෙරළබඩ ප්‍රදේශවල අද පෙරවරුවේ වැසි ඇතිවිය හැකි බවත් කාලගුණ විද්‍යා දෙපාර්තමේන්තුව සඳහන් කරයි. සූර්යයා මේ දිනවල ශ්‍රී ලංකාවේ අක්ෂාංශගත පිහිටීමට ඉහළින් ස්ථානගතව ඇති බවත්,අද දහවල් 12.10 වන විට මංගලවේලි,මාහෝ,දඹුල්ල සහ දිඹුලාගල යන ප්‍රදේශවලට ඉහළින් අහසේ සූර්යයා ස්ථානගතවීමට නියමිත බවත් සඳහන්ය.", "URL": "https://sinhala.adaderana.lk/news.php?nid=37081", "Category": null, "Parent URL": null}