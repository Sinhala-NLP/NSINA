{"Source": "Adaderana", "Timestamp": "August 22, 2012 01:00 pm", "Headline": "පළඟ ශූරතාවලියේ අවසන් වටයට ශ්‍රී ලංකාව සුදුසුකම් ලබයි", "News Content": "19 න් පහළ ලෝක කුසලාන ක්‍රිකට් තරගාවලියේ පළඟ ශූරතාව සඳහා වන අවසන් තරගයට සුදුසුකම් ලැබීමට ශ්‍රී ලංකා කණ්ඩායම මීට සුළු මොහොතකට පෙර සමත්විණි. ඒ අයර්ලන්ත කණ්ඩායම සමඟ පැවති තරගයෙන් ලකුණු 109 ක ජයක් හිමිකරගැනීමත් සමඟින්ය. තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පන්දුවාර 49 යි පන්දු 3 ක් අවසානයේ සියලු දෙනා දැවී ඔවුන් ලබාගත් ලකුණු සංඛ්‍යාව 258 කි. එහිදී විශිෂ්ට ඉණිමක් ක්‍රීඩා කළ සඳුන් වීරක්කොඩි නොදැවී ලකුණු 112 ක් ලබාගත්තේය. ඇන්ජලෝ ජයසිංහ රැස්කළ ලකුණු සංඛ්‍යාව ලකුණු 55 කි. පිළිතුරු ඉණිම ක්‍රීඩා කළ අයර්ලන්ත කණ්ඩායමට පන්දුවාර 37 යි පන්දු 5 කදී සියලු දෙනා දැවී ලබාගත හැකිවූයේ ලකුණු 149 ක් පමණයි. පන්දුයැවීමේ දී ශ්‍රී ලංකා කණ්ඩායමේ ළහිරු මධුශංඛ ලකුණු 24 කට කඩුළු 6 ක් බිඳහෙළීමට සමත්විය.", "URL": "https://sinhala.adaderana.lk/news.php?nid=26793", "Category": null, "Parent URL": null}