{"Source": "Adaderana", "Timestamp": "January 27, 2010 12:05 am", "Headline": "ගණින්නෙක් ගැනිල්ල විකෘතිකරයි", "News Content": "හම්බන්තොට සුචී ජාතික පාසලේ 12-සී ශාලාවේ පැවැත්වුණු ඡන්ද ගණන් කිරීමේ මධ්‍යස්ථානයේ මැතිවරණ රාජකාරියේ නියැළි පුද්ගලයෙකු ප්‍රශ්න කිරීම සඳහා පොලිස් බාරයට ගෙන තිබේ. පැන්සලකින් ඡන්ද පත්‍රිකා විකෘති කිරීමේ චෝදනාව මත මෙසේ පොලිස් බාරයට ගත් බව අද දෙරණ වාර්තාකරු සඳහන් කරයි. දිස්ත්‍රීක් තේරීම්භාර නිලධාරී ආර්.එම්.බී මීගස්මුල්ල මහතාගෙන් මේ පිළිබඳ විමසූ කළ එවැනි සිද්ධියක් වාර්තා වී ඇති බවත්,ඒ පිළිබඳ වැඩි විස්තර කිව නොහැකි බවත් කියා සිටියේය.", "URL": "https://sinhala.adaderana.lk/news.php?nid=6271", "Category": null, "Parent URL": null}