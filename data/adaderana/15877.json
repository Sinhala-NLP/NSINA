{"Source": "Adaderana", "Timestamp": "May 4, 2011 09:27 am", "Headline": " වාහන මස් කොට අලුත් කළ අයෙක් රිමාන්ඩ්", "News Content": "විවිධ ප්‍රදේශ වලින් සොරා ගන්නා ලද වාහන වල කොටස් එකලස් කර අලුතින් වාහන සකස් කර විකිණීමේ ජාවාරමක නිරත වූ බවට සැක කෙරෙන පුද්ගලයෙකු රිමාන්ඩ් භාරයේ තැබීමට අධිකරණය නියම කර තිබේ. රහස් පොලිසියට ලැබුණු තොරතුරක් මත එලෙස සකස් කළ වාහන 3ක් පොලිස් භාරයට ගෙන ඇති බව සඳහන්වේ. පොලිසිය අධිකරණයට වාර්තාවක් ඉදිරිපත් කරමින් ප්‍රකාශ කර ඇත්තේ එම වාහන ත්‍රස්තවාදී ක්‍රියා සඳහා යොදා ගෙන ඇත්දැයි පරීක්ෂණ පවත්වන බවයි. එමෙන්ම මෙවැනි වාහන මිල දී ගෙන ඇති පුද්ගලයින් පිළිබඳව ද පරීක්ෂණ පවත්වන බව රහස් පොලිසිය අධිකරණයට දන්වා තිබේ. පොලිස් භාරයට ගත් වාහන 3 පිළිබදව ජපානයේ ටොයෝටා සමාගමේ වාර්තාවක් ලබා ගැනීමට පියවර ගන්නා බව රහස් පොලිසිය අධිකරණයට දන්වා ඇත.", "URL": "https://sinhala.adaderana.lk/news.php?nid=15877", "Category": null, "Parent URL": null}