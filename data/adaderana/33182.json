{"Source": "Adaderana", "Timestamp": "April 11, 2013 09:39 am", "Headline": "විගණකාධිපති දෙපාර්තමේන්තු ගොඩනැගිලි ජනපති පිරික්සයි", "News Content": "නවීකරණ කටයුතු සිදුවෙමින් පවතින ඉපැරණි විගණකාධිපති දෙපාර්තමේන්තු ගොඩනැගිලි සංකීර්ණය ජනාධිපති මහින්ද රාජපක්ෂ මහතාගේ නිරීක්ෂණයට ලක්ව තිබේ. ඊයේ (10) පස්වරුවේ ජනාධිපතිවරයා මෙම නිරීක්ෂණ චාරිකාවේ නිරත වූ බව ජනාධිපති මාධ්‍ය අංශය සඳහන් කළේය. රාජ්‍ය ආරක්ෂක අමාත්‍යංශයේ අධීක්ෂණය යටතේ නාවික හමුදාවේ සිවිල් විශේෂ ව්‍යාපෘති අංශය විසින් මෙහි ඉදිකිරීම් කටයුතු සිදුකරනු ලබයි. මෙම ගොඩනැගිලි සංකීර්ණයේ නවීකරණ කටයුතු සඳහා රුපියල් මිලියන 149 ක මුදලක් ඇස්තමේන්තු කර ඇති අතර නාගරික සංවර්ධන අධිකාරිය ඒ සඳහා මුදල් ආයෝජනය කර තිබේ.", "URL": "https://sinhala.adaderana.lk/news.php?nid=33182", "Category": null, "Parent URL": null}