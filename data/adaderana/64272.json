{"Source": "Adaderana", "Timestamp": "September 20, 2016 01:16 pm", "Headline": " සරසවි කඩඉම් ලකුණු අන්තර්ජාලයට මුදාහරියි", "News Content": "2015 / 2016 අධ්‍යයන වර්ෂ සඳහා විශ්වවිද්‍යාල ප්‍රවේශයට අදාළ කඩඉම් ලකුණු මේවන විට නිකුත් කර තිබේ.එම කඩඉම් ලකුණු www.ugc.ac.lk හා www.selection.ugc.ac.lk වෙබ් අඩවි මගින් ලබාගත හැකි බව වි‍ශ්වවිද්‍යාල ප්‍රතිපාදන කොමිසම පවසයි.එසේම 1919 දුරකථන අංකය සහ විශ්වවිද්‍යාල ප්‍රතිපාදන කොමිෂන් සභාවේ 0112 695 301, 0112 695 302, 0112 692 357 යන දුරකථන අංක ඇමතීමෙන් ද කඩඉම් ලකුණු ලබාගත හැකිය.එමෙන්ම ugc හිස්තැනක් විභාග අංකය සටහන් කර 1919 අංකයට කෙටි පණිවුඩයක් යොමු කිරීමෙන් ද කඩඉම් ලකුණු ලබාගැනීමේ හැකියාව පවතියි.මෙවර කඩඉම් ලකුණු අනූව සිසුන් 27,603ක් බඳවා ගැනීමට නියමිතය.පසුගිය වසරේදී එම සංඛ්‍යාව 26,541ක් වන අතර එය සියයට 10ක වැඩිවීමකි.පහත දැක්වෙන්නේ පසුගිය වසරේදී එක් එක් විෂය ධාරාවලට අදාළව බඳවාගැනීමට යෝජනා කළ සිසුන් සංඛ්‍යාව වන අතර එය මෙවර සියයට 10කින් වැඩි කර ඇත.කලා - 7674වාණිජ - 5350ජෛව විද්‍යාව - 6170භෞතික විද්‍යාව - 5299ඉංජිනේරු තාක්ෂණය - 11,200ජෛව පද්ධති - 714වෙනත් - 205ඉහත එක් එක් විෂය ධාරාවන්ට අදාළව බඳවා ගැනීමට යෝජනා කර තිබූ සම්පූර්ණ සංඛ්‍යාව 26,541ක් වන අතර එය මෙවර 27,603 දක්වා වැඩි කර ඇති බව විශ්වවිද්‍යාල ප්‍රතිපාදන කොමිසම පවසයි.අද එම කොමිසමේ දී පැවැත්වූ මාධ්‍ය හමුවකදී මේ බව අනාවරණය කෙරිණ.2015 අධ්‍යයන පොදු සහතික පත්‍ර උසස් පෙළ විභාගය සඳහා අපේක්ෂකයින් 309,069 දෙනෙක් පෙනී සිටින ලදී.ඉන් 236,072 දෙනෙකු පාසල් අයැදුම්කරුවන් වන අතර 72,997 දෙනෙකු පෞද්ගලික අයදුම්කරුවන්ය.", "URL": "https://sinhala.adaderana.lk/news.php?nid=64272", "Category": null, "Parent URL": null}