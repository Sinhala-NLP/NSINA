{"Source": "Adaderana", "Timestamp": "May 28, 2017 09:19 am", "Headline": " ඔබගේ පරිත්‍යාගශීලි දායකත්වය ලබා දෙමින් මනුසත් දෙරණ සමඟින් අත්වැල් බැඳගන්න", "News Content": "අයහපත් කාලගුණයෙන් පීඩාවටපත් ජනතාවට සහන සැලසීමේ මනුසත් දෙරණ මානුෂීය ක්‍රියාන්විතය මේ වන විට ආරම්භ වී තිබේ.ගං වතුරෙන් සහ නායයාම්වලින් පීඩාවට පත්ව සිටින අපේම රටේ මිනිසුන් වෙනුවෙන් ඔබගේ පරිත්‍යාගශීලී දායකත්වය හැකි උපරිමයෙන් ලබාදීමට මනුසත් දෙරණ සමඟින් අත්වැල් බැදගන්නා ලෙස ජනතාවට මේ මොහොතේ ආරාධනා කර සිටියි.ඒ අනුව ඔවුන්ට මේ මොහොතේ අවශ්‍ය කරන සහල්, පරිප්පු, සීනි, තේ කොළ, කිරිපිටි, සෝයාමීට් සැමන් වැනි වියළි ආහාර ද්‍රව්‍ය මෙන්ම පානීය ජල බෝතල් ද ලබාදිය හැකි වෙයි.ඔබේ ආධාර අංක 320 ටී.බී ජයා මාවත, කොළඹ 10 යන ස්ථානයේ පිහිටි දෙරණ ප්‍රධාන කාර්යාල පරිශ්‍රයට බාරදිය හැකි අතර අංක 45/ 06 අල්විස් පෙදෙස, කොළඹ 03 යන ස්ථානයේ පිහිටි අයිඩියාර් හෙල් ආයතනයට ද ආධාර ලබාදීමට හැකියාව පවතියි.ඒ සඳහා සහය දැක්වීමට ඔබටත් හැකියාවක් ඇති නම් පහත අංක වෙත ඇමතීමෙන් දායකවීමේ හැකියාව පවතී.0115300700, 0115300800, 0115577111මේ අතර මනුසත් දෙරණ ක්‍රියාන්විතය හරහා ඔබට මූල්‍යමය දායකත්වයන්ද සැපයීමට හැකියාව පවතී.ඒ අනුව සම්පත් බැංකුවේ බම්බලපිටිය ශාඛාවේ 0011 1000 9530 යන මනුසත් දෙරණ ගිණුම් අංකය ඔස්සේ ඔබට මූල්‍යමය දායකත්වය සැපයීමට හැකියාව පවතී.මේ අතර විදේශ මුදල් පරිත්‍යාග කිරීම සඳහා සම්පත් බැංකුවේ බම්බලපිටිය ශාඛාවේ ස්ව්ෆිට් කෝඩ් BSAMLKLX හරහා විදෙස් ගත වී සිටින ඔබටත් පරිත්‍යාගයන් සිදු කළ හැකිය.එමෙන්ම මහරගම සිරි වජිරඡ්ඥාන ධර්මායතනයට ( 0710606906 ) , ගාල්ල බන්ධනාගාර පරිශ්‍රය ( 0777814930 , 0773730457 , 076738540 ) සහ මාතර දිස්ත්‍රික් ලේකම් කාර්යාලය - (0412222235) ඔබගේ වටිනා ආධාර ගෙනවිත් භාරදී මනුසත් දෙරණ ක්‍රියාන්විතය හා දායකවීමට හැකියාව පවතියි.ගං වතුරෙන් සහ නායයාම්වලින් පිඩාවට පත්ව සිටින අපේම රටේ සුවහසක් මිනිසුන් වෙනුවෙන් ඔබගේ පරිත්‍යාගශීලි දායකත්වය ලබා දෙමින් මනුසත් දෙරණ සමගින් අත්වැල් බැදගන්නා ලෙස මිනිසත්කම හඳුනන ඔබට අප යළි යළිත් ආරාධනා කර සිටිමු.", "URL": "https://sinhala.adaderana.lk/news.php?nid=73658", "Category": null, "Parent URL": null}