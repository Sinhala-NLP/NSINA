{"Source": "Adaderana", "Timestamp": "March 9, 2010 01:15 pm", "Headline": "සිව්වන වරටත් වීවා සමග සංගක්කාර අත්වැල් බැඳගනී", "News Content": "Glaxosmithkline Healthcare Sri Lanka සමාගමේ ප්‍රමුඛ පෙළේ නිෂ්පාදනයක් වන\"වීවා\"ශ්‍රී ලංකා ක්‍රිකට් කණ්ඩායමේ නායක කුමාර් සංගක්කාර සමග අත්වැල් බැඳගත් බව පසුගියදා කොළඹ දී පැවති මාධ්‍ය හමුවකදී නිවේදනය කරන ලදී. කුමාර් සංගක්කාර\"වීවා\"හි සන්නම් නියෝජිතයා වශයෙන් මේ පෙනීසිටින්නේ අඛණ්ඩව සිවිවන වසරට වීම විශේෂත්වයකි. කාර්යබහුල ජීවන රටාවකට හුරුවූ වැඩිහිටියෙකුට අවශ්‍ය ශක්තිය හා ප්‍රාණවත්කම ලබාදෙන මෝල්ට් අඩංගු පානයක් වන \"වීවා\"සමග කුමාර් සංගක්කාර නිරන්තරයෙන් සමීප වී කටයුතු කරනු ලබයි. ප්‍රබෝධමත්ව දවස ආරම්භ කිරීමට ශක්තිය ලබාදෙන \"වීවා\" හි පණිවිඩය ජනතාව වෙත සන්නිවේදනය කිරීමට කුමාර් සංගක්කාර්ගේ මෙම සාර්ථකත්වය හා පෞරුෂය සහය වන බවට තම ආයතනය විශ්වාස කරන බවත්, මෙතැන් සිට වීවා සමග එක්ව කුමාර් සංගක්කාර දේශය ශක්තිමත් කිරීමට නිබඳව කටයුතු කරන බවත් GSK Consumer Healthcare හි කළමනාකරණ අධ්‍යක්ෂ සචී තෝමස් මහතා සඳහන් කළේය. පසුගිය වසර කිහිපය ඇතුළත ශ්‍රී ලාංකීය ජනතාවගේ ජීවන තත්ත්වය සැලකිය යුතු ලෙස පරිවර්තනයට ලක්වී ඇති අතර කාර්යබහුල ජීවන රටාවකට හුරුවී ඇති සමාජය විවිධ ඉලක්ක ඔස්සේ ශීඝ්‍රයෙන් ඉදිරියට ඇදෙයි. මේ අනුව දවසේ කටයුතු සාර්ථකව නිම කිරීමට අවශ්‍ය ශක්තිය හා ප්‍රාණවත්කම ලබාදිය හැකි පෝෂණීය පානයකට සුවිශේෂී වටිනාකමක් හිමිවේ. තම ක්‍රියාශීලී ජීවිතයට අවශ්‍ය ශක්තිය ලබාදෙන පෝෂණීය පානයක් වන වීවා සමග එක්වන්නට ලැබීම ඉමහත් සතුටක් බව කුමාර සංගක්කාර ප්‍රකාශ කළේය. Glaxosmithkline සමාගම ප්‍රකාශකරන පරිදි\"වීවා\"මගින් ලැබෙන ශක්තිය හා ක්‍රියාශීලිත්වය පිළිබඳ ජනතාව දැනුවත් කිරීමේ ව්‍යාපෘති කිහිපයක් සඳහා එහි සන්නම් නියෝජිතයා ලෙස කුමාර් සංගක්කාර පෙනිසිටීමට නියමිතය.", "URL": "https://sinhala.adaderana.lk/news.php?nid=7155", "Category": null, "Parent URL": null}