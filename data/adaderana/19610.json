{"Source": "Adaderana", "Timestamp": "October 27, 2011 08:14 am", "Headline": "බන්ධනාගාර කටයුතු ගැන සෙවීමට නීරීක්ෂණ කමිටු ", "News Content": "බන්ධනාගාර කටයුතු සම්බන්ධයෙන් සොයා බැලීම සඳහා නීරීක්ෂණ කමිටු පිහිටුවීමට පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පියවර ගෙන තිබේ. දිවයින පුරා ඇති සෑම බන්ධනාගාරයක්ම ආවරණය වන පරිදි මෙම නීරික්ෂණ කමිටු පිහිටුවීමට පියවර ගන්නා බව අමාත්‍යාංශ ලේකම් ඒ.දිසානායක මහතා ප්‍රකාශ ක‍ළේය. එහි පළමු අදියර නොවැම්බර් මස පළමු වැනි දින ආරම්භ කිරීමට නියමිතව ඇත. එක් බන්ධනාගාරයකට පුද්ගලයින් හතරදෙනෙකුගෙන් යුක්තව මෙම නීරීක්ෂණ කමිටු පිහිටුවීමට නියමිතය. ඒ සඳහා රජයේ විශ්‍රාමිකයින් සහ ප්‍රදේශයේ ප්‍රභූ පුද්ගලයින් කමිටු සාමාජිකයින් ලෙස යොදා ගන්නා බව දිසානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=19610", "Category": null, "Parent URL": null}