{"Source": "Adaderana", "Timestamp": "September 19, 2017 07:39 am", "Headline": "බලෙන් අතුරුදන් කිරීම වලකන පනත විවාද නොකරයි", "News Content": "ලහත්කාරයෙන් අතුරුදන් කිරිම් වලින් පුද්ගලයින් ආරක්ෂා කිරිම සදහා වූ ජාත්‍යන්තර සම්මුති පනත් කෙටුම්පත විවාදයට නොගැනිමට ආණ්ඩු පක්ෂයේ මන්ත්‍රී කණ්ඩායම තීරණය කර ඇත.අදාල පනත් කෙටුම්පත ලබන 21 වන බ්‍රහස්පතින්දා පාර්ලිමේන්තුවේ විවාදයට ගැනිම සැලසුම් කර තිබුණි.අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ආණ්ඩු පක්ෂ මන්ත්‍රී කණ්ඩායම ඊයේ (18) පස්වරුවේ අරලියගහ මන්දීරයේදී රැස් විය.එහිදී බලහත්කාරයෙන් අතුරුදන් කිරිම් වලින් පුද්ගලයින් ආරක්ෂා කිරිම සදහා වූ ජාත්‍යන්තර සම්මුති පනත් කෙටුම්පත සම්බන්ධයෙන් දීර්ඝ වශයෙන් සාකච්ඡා කොට මෙම තීරණය ගෙන ඇති බව වාර්තා වේ.මේ අතර පළාත් සභා මැතිවරණ පැවැත් වීම සම්බන්ධයෙන් වන 20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත හෙට(20) දිනයේ විවාදයට ගැනිම සම්බන්ධයෙන් ද ආණ්ඩු පක්ෂ මන්ත්‍රී කණ්ඩායම් රැස්විමේදී දීර්ඝ වශයෙන් සාකච්ඡා කර තිබේ.අදාල පනත් කෙටුම්පත සම්බන්ධයෙන් ශ්‍රේෂ්ඨාධිකරණ තීන්දුව ප්‍රකාශයට පත් කිරීමෙන් අනතුරුව පක්ෂ නායකයින් රැස්වී ඒ පිළිබඳ අවසන් තීරණයක් ගැනිමට එහිදී එකඟ වී ඇත. 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් ශ්‍රේෂ්ඨාධීකරණ තීන්දුව අද දිනයේ කථානායක කරූ ජයසූරිය මහතා විසින් පාර්ලිමේන්තුවේදී ප්‍රකාශයට පත් කිරිමට නියමිතය.ඒකාබද්ධ විපක්ෂය ද අදාල තීන්දුව සම්බන්ධයෙන් වැඩි අවධානයක් යොමු කර සිටින බව පාර්ලිමේන්තු මන්ත්‍රී දිනේෂ් ගුණවර්ධන මහතා සදහන් කළේය.", "URL": "https://sinhala.adaderana.lk/news.php?nid=77720", "Category": null, "Parent URL": null}