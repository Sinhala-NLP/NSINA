{"Source": "Adaderana", "Timestamp": "January 19, 2013 12:26 pm", "Headline": "බිස්කට් රට ගෙනියන්න බැරිවෙයි", "News Content": "නීති විරෝධිව ඉන්දියාවට රැගෙන යාමට උත්සහ කළ රත්‍රං බිස්කට් 5ක් සමඟ දෙදෙනෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ. ඊයේ රාත්‍රී මෙම සැකකරුවන් දෙදෙනා අත්අඩංගුවට ගත් බව ගුවන් තොටුපළ රේගු නිලධාරීන් සඳහන් කළේය. එම රත්‍රං බිස්කට්වල මුළු බර ග්‍රෑම් 615 ක් පමණ වන අතර එහි වටිනාකම් රුපියල් ලක්ෂ 45 ක් පමණ වන බව සඳහන්ය. සිය පාවහන් තුළ සඟවා මෙම රත්‍රං බිස්කට් රටින් ගෙනයාමට ඔවුන් උත්සහා කර ඇතැයි වාර්තා වේ. අත්අඩංගුවට ගත් සැකකරුවන් කොළඹ ප්‍රදේශයේ පදිංචිකරුවන් දෙදෙනෙකු බව ගුවන් තොටුපළ රේගුව සඳහන් කළේය. සැකකරුවන් ඇපමත මුදා හැර ඇති අතර රත්‍රං බිස්කට් තොගය රාජසන්තක කර තිබේ.", "URL": "https://sinhala.adaderana.lk/news.php?nid=30893", "Category": null, "Parent URL": null}