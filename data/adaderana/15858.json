{"Source": "Adaderana", "Timestamp": "May 3, 2011 12:45 pm", "Headline": "නළ ළිං ඉදිකිරීමට මණ්ඩලයේ අනුමැතිය අනිවාර්යයි", "News Content": "නළ ළිං ඉදිකිරීමේ දී ජාතික ජල සම්පත් මණ්ඩලයේ අනුමැතිය අනිවාර්යය කිරීමට වාරි මාර්ග හා ජල සම්පත් කළමනාකරණ අමාත්‍යාංශය පියවර ගෙන තිබේ. අක්‍රමවත් අයුරින් නළ ළිං ඉදිකිරීම හේතුවෙන් භූගත ජල සම්පතට හානි සිදු වී ඇති බව අමාත්‍ය නිමල් සිරිපාල ද සිල්වා මහතා පෙන්වා දෙයි. භූගත ජල සම්පත ආරක්ෂා කර ගැනීමේ අරමුණ ඇතිව මෙලෙස අනුමැතිය ලබා ගැනීම අනිවාර්ය කර ඇති බව නිමල් සිරිපාල ද සිල්වා අමාත්‍යවරයා ප්‍රකාශ කළේය. නළ ළිං හා වගා ළිං ඉදි කිරීමෙන් භූගත ජලය විශාල වශයෙන් විනාශ වන බැවින් විද්‍යාත්මක පරීක්ෂණයකින් අනතුරුව නළ ළිං ඉදිකිරීම තහනමක් නොවන බව අමාත්‍යවරයා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=15858", "Category": null, "Parent URL": null}