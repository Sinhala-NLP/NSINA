{"Source": "Adaderana", "Timestamp": "December 3, 2017 09:14 pm", "Headline": "තෙවන තරඟයේ දෙවන දිනය නිමයි ", "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන තෙවන ටෙස්ට් ක්‍රිකට් තරඟයේ දෙවන දිනය නිමා වන විට සිය පළමු ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම කඩුලු 3ක් දැවී ලකුණු 131ක් ලබා සිටියා. දිමුත් කරුණාරත්න කිසිදු ලකුණක් නොලබා දැවී ගිය අතර ධනංජය ද සිල්වා එක් ලකුණකට සහ දිල්රුවන් පෙරේරා ලකුණු 42කට දැවී ගියා. දිනය නිමාවන විට නොදැවී පන්දුවට පහරදෙමින් සිටි ඇන්ජලෝ මැතිව්ස් ලකුණු 57ක් සහ නායක දිනේෂ් චන්දිමාල් ලකුණු 25ක් ලබා සිටියේය. ඉන්දීය කණ්ඩායම පළමු ඉනිම සඳහා කඩුළු 7කට ලකුණු 536ක් ලබා සිටියදී ඉනිම අත්හිටවූ අතර විශිෂ්ඨ පිතිහරඹයක නිරත වූ ඉන්දීය කණ්ඩායමේ නායක විරාත් කෝලි ලකුණු 243ක් ලබාගත්තේ ටෙස්ට් ඉනිමක දී සිය වැඩිම ලකුණු සංඛ්‍යාව වාර්තා කරමින්. මේ අතර දිල්ලිහි නගරයේ ඉතා ඉහළ මට්ටමක පවතින වායු දූෂණය හේතුවෙන් ශ්‍රී ලංකා ක්‍රීඩකයින් පන්දු රැකීමේ නිරතව සිටින අවස්ථාවේ දී තරගය අවස්ථා කිහිපයකදී නතර කිරීමට සිදුව තිබිණි. ශ්‍රී ලංකා ක්‍රීඩකයින් මුඛ ආවරණ ද පැළඳ සිටින ආකාරය දක්නට ලැබුණු අතර ඔවුන් මේ සම්බන්ධයෙන් තරග විනිසුරුවන් වෙත පැමිණිලි කිරීම හේතුවෙන් විනාඩි 17ක පමණ කාලයක් තරගය නතර කෙරුණු බව සඳහන්.", "URL": "https://sinhala.adaderana.lk/news.php?nid=80991", "Category": null, "Parent URL": null}