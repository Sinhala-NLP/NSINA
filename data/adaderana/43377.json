{"Source": "Adaderana", "Timestamp": "May 22, 2014 08:02 am", "Headline": "කුරාම්ෂෙයික් ඝාතන නඩුව අදත්", "News Content": "බ්‍රිතාන්‍ය ජාතික කුරාම්ෂෙයික් ඝාතනය කර ඔහුගේ රුසියානු පෙම්වතිය දුෂණය කිරීම පිළිබඳ නඩුව අද යළිත් කොළම මහාධිකරණය හමුවේ විභාග කිරීමට නියමිතව තිබේ. නඩුව ඊයේ කැඳවු අවස්ථාවේ දී රුසියානු ජාතික අලෙක්සැන්ඩ්‍රා වික්ටෝරියා අදාළ සිද්ධිය සිදුවු දිනයේ පරීක්ෂාවට ලක් කළ වෛද්‍ය නිලධාරීනිය යළිත් සාක්ෂි ලබාදෙනු ලැබීය. කරාපිටිය රෝහලේ දී මෙම රුසියානු ජාතික කාන්තාව පරීක්ෂාවට ලක් කළ බවත්, එම පරීක්ෂාවේදී ඇය දුෂණයට ලක්වී ඇති බව නිගමනය කිරීමට හැකිවු බවත් වෛද්‍ය නිලධාරීවරිය මෙහිදී පවසා ඇත. විත්තියේ හරස් ප්‍රශ්න වලට පිළිතුරු ලබාදෙමින් අධිකරණ වෛද්‍ය නිලධාරිනිය පෙන්වා දී ඇත්තේ අලෙක්සැන්ඩ්‍රා වික්ටෝරියාගේ සිරුරේ තුවාල 09ක් තිබු බවයි.", "URL": "https://sinhala.adaderana.lk/news.php?nid=43377", "Category": null, "Parent URL": null}