{"Source": "Adaderana", "Timestamp": "January 1, 2011 08:28 am", "Headline": "සංවර්ධනය වෙත යෝධ පියවර රා‍ශියක් තබන වසරක්", "News Content": "නව වසරේ උදාවත් සමග ශ්‍රී ලංකාව ලෝකයේ ඉහළට ඔසවා තැබීමේ දැවැන්ත වගකීමක් ඇති බව ජනාධිපති මහින්ද රාජපක්ෂ මහතා පවසයි. පංච මහා කේන්ද්‍රයන් පෙරටු කරගත් සංවර්ධන ඉලක්කයක් වෙත යෝධ පියවර රා‍ශියක් තබන වසරක් ලෙස උදාවූ නව වසර හැඳින්විය හැකි බව ජනාධිපතිවරයා සඳහන් කරයි. එසේම විජයග්‍රහණයක් ලැබීම සඳහා පසුගිය පස් වසරේ දී කළ කැප කිරීම් මෙම වසරේ දී දෙගුණ තෙගුණ කිරීම අත්‍යවශ්‍ය සාධකයක් වී ඇති බව මහින්ද රාජපක්ෂ මහතා පෙන්වාදෙයි. දශක තුනකට වඩා වැඩි කාලයක් ශ්‍රී ලාංකික ජන ජීවිතයට අහිමිව ගිය දේ යළි ඉක්මනින් ලබාදී රටේ ජන ජීවිතය සමෘද්ධිමත් කිරීම රජයේ ප්‍රධාන ඉලක්කය බව ජනාධිපතිවරයා සඳහන් කළේය. උදාවූ නව වසරට සුබ පැතුම් එක් කරමින් ජනාධිපති මහින්ද රාජපක්ෂ මහතා මේ බව කියා සිටියේය.", "URL": "https://sinhala.adaderana.lk/news.php?nid=13188", "Category": null, "Parent URL": null}