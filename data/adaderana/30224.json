{"Source": "Adaderana", "Timestamp": "December 25, 2012 09:04 am", "Headline": "දිඹුලාගලට වැටුණේ බොරු උල්කාෂ්මද?", "News Content": "දිඹුලාගල ප්‍රදේශයට පතිත වු බව කියන උල්කාෂ්ම කොටස් නිශ්චිතවම උල්කාෂ්ම බවට හඳුනාගත නොහැකි බව ආතර් සී.ක්ලාක් මධ්‍යස්ථානය පවසයි. පොලිසිය විසින් එකී උල්කාෂ්ම බව කියන කොටස් කිහිපයක් සිය මධ්‍යස්ථානය වෙත ලබාදුන් බව එහි ප්‍රකාශකයෙකු සඳහන් කළේය. කෙසේ වෙතත් එම ‍කොටස් නිශ්චිතවම උල්කාෂ්ම බවට හඳුනාගත නොහැකි බවත් ඒ පිළිබඳ තවදුරටත් පරීක්ෂණ සිදුකරන බවත් ආතර් සී.ක්ලාක් මධ්‍යස්ථානය පවසයි. පසුගිය 13 වන දින රාත්‍රී දිඹුලාගල ප්‍රදේශයට මෙම උල්කාෂ්ම පතිත වු බවට වාර්තා විය. ඊට අමතරව දිවයිනේ තවත් ප්‍රදේශ කිහිපයකට ද මෙවැනි උල්කාෂ්ම කොටස් පතිත වු බවට තොරතුරු වාර්තා විණ. කෙසේ වෙතත් මෙතෙක් එවැනි හඳුනාගත හැකි කිසිදු උල්කාෂ්මයක කොටසක් ලැබී නොමැති බව ආතර් සී.ක්ලාක් මධ්‍යස්ථානය ප්‍රකාශ කළේය.", "URL": "https://sinhala.adaderana.lk/news.php?nid=30224", "Category": null, "Parent URL": null}