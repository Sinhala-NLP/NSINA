{"Source": "Adaderana", "Timestamp": "December 6, 2011 10:26 am", "Headline": "ස්වර්ණාභරණ අධිකාරියට මිලියන 12 ක් ලාභයි", "News Content": "ජාතික මැණික් සහ ස්වර්ණභරණ අධිකාරිය ලාභ ලබන ආයතනයක් බවට පත්ව ඇති බව එම අධිකාරියේ අධ්‍යක්ෂ ජනරාල් ඩබ්ලිව්.එච්.එම්.නිමල් බණ්ඩාර මහතා පවසයි. ජාතික මැණික් හා ස්වර්ණාභරණ අධිකාරිය නොවැම්බර් මාසය වන විට රුපියල් මිලියන 12 ක ලාභයක් උපයා ඇති බව ඔහු පෙන්වා දෙයි. රුපියල් මිලියන 14 ක පාඩුවක් ලැබූ අධිකාරිය තෙමසක් තුළ මිලියන 26 ට වැඩි ආදායමක් උපයා ඇති බව නිමල් බණ්ඩාර මහතා කියා සිටියේය. දේශීය හා විදේශීය වශයෙන් ප්‍රවර්ධනය කිරීම හා නව සංවර්ධන ව්‍යාපෘති මගින් අධිකාරියේ ආදායම තවදුරටත් ඉහළ නැංවීමට විශේෂ අවධානය යොමුවී ඇති බව ජාතික මැණික් හා ස්වර්ණාභරණ අධිකාරිය පවසයි. දැනට වසරකට ජාතික මැණික් හා ස්වර්ණාභරණ අධිකාරිය ලබන ආදායම අමෙරිකානු ඩොලර් මිලියන 500 ක් වන අතර එය 2016 වසර වන විට ‍අමෙරිකානු ඩොලර් මිලියන 1000ක් දක්වා වර්ධනය කිරීම අධිකාරියේ මූලික ඉලක්කය බව ඩබ්ලිව්.එච්.එම්.නිමල් බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20490", "Category": null, "Parent URL": null}