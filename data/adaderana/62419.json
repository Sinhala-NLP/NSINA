{"Source": "Adaderana", "Timestamp": "July 25, 2016 02:12 pm", "Headline": " බගවන්තලාවේ දෙබරු හා බඹරු ඇවිස්සෙයි", "News Content": "බගවන්තලාව, කැම්පියන් වතුයායේ තේ දළු නෙළමින් සිටි වතු කම්කරුවන් පිරිසක් දෙබර ප්‍රහාරයකට ලක්ව තිබේ.තේ පදුරක් මත තිබූ දෙබර කූඩුවක් කැඩීයාමෙන් මෙම අනතුර සිදුව ඇති බව අද දෙරණ වාර්තාකරු පැවසුවේය.එහිදී තුවාල ලැබූ වතුකම්කරු කාන්තාවන් 12 දෙනෙකු ප්‍රතිකාර ලබා ගැනීම සඳහා බගවන්තලාව ප්‍රාදේශීය රෝහලට ඇතුළත් කර තිබේ.මේ අතර බගවන්තලාව, කර්කස්වෝල් වතුයායේ තේ දළු නෙළමින් සිටි වතු කම්කරු කාන්තාවන් 06 දෙනෙකු ද අද පෙරවරුවේ බඹර ප්‍රහාරයකට ලක්ව ඇති බව අද දෙරණ වාර්තාකරු සඳහන් කළේය.ඔවුන් ප්‍රතිකාර සඳහා බගවන්තලාව ප්‍රාදේශීය රෝහලට ඇතුළත් කර ඇති අතර මූලික ප්‍රතිකාර ලැබීමෙන් අනතුරුව ඉන් තිදෙනෙකු රෝහලෙන් පිටව ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=62419", "Category": null, "Parent URL": null}