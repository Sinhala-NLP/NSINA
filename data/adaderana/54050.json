{"Source": "Adaderana", "Timestamp": "September 24, 2015 01:17 pm", "Headline": "මාමා බෑනා මරා පොලිසියට බාරවෙයි", "News Content": "බ‍ටපොල, බටදූව ප්‍රදේශයේ පදිංචිකරුවෙකු තියුණු ආයුධයකින් පහරදී සිය බෑනා ඝාතනය කර තිබේ.සිය බාලදියණියට පැමිණෙන විවාහ යෝජනාවලට බෑනා සැමවිටම විරෝධය පළ කිරීම මෙම ඝාතනයට හේතුව බව මෙම අපරාධය සිදුකිරීමෙන් පසු පොලීසියට බාරවූ පුද්ගලයා පවසා ඇත.ඒ අනූව සැකකාර පුද්ගලයා අත්අඩංගුවට ගෙන ඇති අතර ඔහු 60 හැවිරිදි වියෙත් ඝාතනයට ලක්වූ බෑනා 34 හැවිරිදි වියෙත් පසුවවේ.ඊයේ රාත්‍රී මෙම ඝාතනය සිදුව ඇති අතර මීටියාගොඩ පොලීසිය අපරාධය සම්බන්ධයෙන් පරීක්ෂණ සිදුකරයි.", "URL": "https://sinhala.adaderana.lk/news.php?nid=54050", "Category": null, "Parent URL": null}