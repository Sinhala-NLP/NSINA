{"Source": "Adaderana", "Timestamp": "December 19, 2018 01:43 pm", "Headline": "හෙට සිට වැස්ස වැඩී", "News Content": "හෙට(20) සිට දිවයින පුරා වැසි තත්ත්වයේ වැඩිවීමක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව සඳහන් කරයි. ඒ අනුව උතුරු, උතුරු මැද හා නැගෙනහිර පළාත්වල වැසි තත්ත්වයේ වැඩිවීමක් දැකිය හැකි බවත් එය 21 හා 22 දිනවලදී පැවතිය හැකි බවත් වාර්තා වෙයි. නැගෙනහිර සහ උතුරු මැද පළාත්වල මුලතිව්, කිලිනොච්චි, වව්නියාව හා මාතලේ දිස්ත්‍රික්කවලත් විටින් විට වැසි හෝ ගිඟුරුම් සහිත වැසි ඇති විය හැකියි. ඌව පළාතේ සහ හම්බන්තොට දිස්ත්‍රික්කයේ වැසි වාර කිහිපයක් ඇති විය හැකි බව ද කාලගුණ අංශ නිවේදනය කරයි. සෙසු පළාත්වල සවස 2 න් පසුව වැඩි හෝ ගිඟුරුම් සහිත වැසි ඇති විය හැකියි. දිවයිනේ උදය කාලයේ දී සමහර ස්ථානවල මීදුම් සහිත කාලගුණයක් පවතීයි.", "URL": "https://sinhala.adaderana.lk/news.php?nid=100989", "Category": null, "Parent URL": null}