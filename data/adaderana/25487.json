{"Source": "Adaderana", "Timestamp": "July 3, 2012 08:28 am", "Headline": "කිලිනොච්චියෙන් සංග්‍රාමික උපකරණ තොගයක් හමුවෙයි", "News Content": "කිලිනොච්චිය, පලෙයි ප්‍රදේශයේ සඟවා තිබූ සංග්‍රාමික උපකරණ තොගයක් පොලිසිය විසින් සොයාගෙන තිබේ. කිලිනොච්චිය පොලිසිය විසින් සිදුකළ සෝදිසි කිරීමකදී පලෙයි එලුක්කුවට්ටුවාල් ප්‍රදේශයේ පාළු ළිඳක තිබී මෙම සංග්‍රාමික උපකරණ සොයාගෙන ඇති බව සඳහන්ය. ඊයේ දිනයේ සොයාගත් මෙම සංග්‍රාමික උපකරණ අතර ටී-56 ජීව උණ්ඩ දෙලක්ෂ පනස් දහස් දහසයක්, එම්.පි.එම්.ජි.ජීව උණ්ඩ එක්ලක්ෂ තිස් නවදහස් තුන්සිය හැත්තෑ දෙකක්, ගුවන් යානා නාශක ජීව උණ්ඩ හැත්තෑ පන්දහස් හතරක් වන බව පොලිස් මාධ්‍ය ප්‍රකාශක කාර්යාලය සඳහන් කරයි. ඊට අමතරව එම් - 16 ජීව උණ්ඩ 855ක්, මිලිමීටර් 60 ෆියුස් රහිත මෝටාර් උණ්ඩ 120ක් , ක්ලේමෝ බෝම්බ 22ක්, විවිධ වර්ගවල ජීව අත්බෝම්බ 96ක් සොයාගෙන තිබේ.", "URL": "https://sinhala.adaderana.lk/news.php?nid=25487", "Category": null, "Parent URL": null}