{"Source": "Adaderana", "Timestamp": "October 5, 2017 11:04 am", "Headline": "කැලණි සරසවියේ වෛද්‍ය පීඨය හැර සෙසු පීඨ තාවකාලිකව වැසේ", "News Content": "කැලණිය විශ්වවිද්‍යාලයේ ශිෂ්‍ය කණ්ඩායම් දෙකක් අතර ඇති වූ ගැටුමක් හේතුවෙන් විශ්වවිද්‍යාලයේ වෛද්‍ය පීඨය හැර සෙසු පීඨ තාවකාලිකව වසා දැමීමට තීරණය කර තිබේ. ඒ අනූව වෛද්‍ය පීඨය හැර අනෙකුත් සෙසු පීඨවල අභ්‍යන්තර සිසුන් සඳහා විශ්වවිද්‍යාල භූමියෙන් සහ විශ්වවිද්‍යාල සතු සියලූම නේවාසිකාගාරවලින් අද දින දහවල් 12ට පෙර ඉවත් වන ලෙස දන්වා ඇත. නැවත දැනුම් දෙන තුරු සියලුම ශිෂ්‍යයින්ට විශ්වවිද්‍යාල භූමිය තහනම් ප්‍රදේශයක් බවට ද නිවේදනයකර තිබේ. ගැටුම් හේතුවෙන් මේ වන විට සිසුන් 8 දෙනෙකු පමණ තුවාල ලබා රෝහල් ගත කර ඇති බව වාර්තා වෙයි. සාකච්ඡා මට්ටමින් අදාළ ගැටළුව නිරාකරණය කර ගැනීමට ශිෂ්‍ය කණ්ඩායම් දෙකම අපොහොසත් වීම හේතුවෙන් ශිෂ්‍යයන්ගේ හා විශ්වවිද්‍යාලයට සිදුවන හානිය වළක්වා ගැනීමේ අරමුණින් මෙලෙස විශ්වවිද්‍යාලය වසා දැමීමට තීරණය කර තිබේ.", "URL": "https://sinhala.adaderana.lk/news.php?nid=78364", "Category": null, "Parent URL": null}