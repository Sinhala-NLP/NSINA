{"Source": "Adaderana", "Timestamp": "February 10, 2014 02:56 pm", "Headline": "ඇමතිවරයෙක් මැතිවරණ ලේඛනය ගැන කරුණු විමසලා", "News Content": "නිදහස් හා සාධාරණ මැතිවරණයක් පවත්වන බවට රජය පැවසුව ද එය පිළිගත නොහැකි බව එක්සත් ජාතික පක්ෂයේ නායකත්ව මණ්ඩලයේ සභාපති කරු ජයසුරිය මහතා පවසයි. බස්නාහිර සහ දකුණු පළාත් සභාවල හිටපු මන්ත්‍රීවරුන් තවදුරටත් රාජ්‍ය දේපළ පරිහරණය කරමින් මැතිවරණ ව්‍යාපාරයේ නිරත වන බවට ඔහු චෝදනා කරයි. කොළඹ අද (10) පැවති මාධ්‍ය හමුවකදී කරු ජයසූරිය මහතා මේ බව පැවසීය. එහිදී වැඩිදුරටත් අදහස් දැක්වු මන්ත්‍රිවරයා කියා සිටියේ රජයේ ප්‍රබල අමාත්‍යවරයෙකු බස්නාහිර සහ දකුණු පළාත් සභාවල දිස්ත්‍රික් ලේකම්වරුන් ගෙන්වා සන්ධාන මැතිවරණ ලේඛනය සම්බන්ධයෙන් කරුණු විමසා ඇති බවට තොරතුරු අනාවරණය වූ බවයි.", "URL": "https://sinhala.adaderana.lk/news.php?nid=41014", "Category": null, "Parent URL": null}