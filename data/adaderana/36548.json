{"Source": "Adaderana", "Timestamp": "August 11, 2013 04:33 pm", "Headline": "ග්‍රෑන්ඩ්පාස් සිද්ධියට අමෙරිකානු ඇසත් යොමුවෙයි", "News Content": "ග්‍රෑන්ඩ්පාස් ප්‍රදේශයේ ඇතිවූ සිද්ධිය සම්බන්ධයෙන් අමෙරිකානු රජයේ අවධානය යොමුව තිබේ. ග්‍රෑන්ඩ්පාස් ප්‍රදේශයේ ඊයේ රාත්‍රී දෙපිරිසක් අතර ඇතිවු ගැටුම්කාරී සිද්ධිය සම්බන්ධයෙන් නිවේදනයක් නිකුත් කරමින් මෙරට අමෙරිකානු තානාපති කාර්යාලය මේ බව සඳහන් කළේය. ලොව කුමන හෝ රටක ඇති කිසියම් ආගමික ස්ථානයකට ප්‍රහාර එල්ල වීම සිදුනොවිය යුත්තක් බව අමෙරිකානු තානාපති කාර්යාලය පවසන්නේය. මෙවැනි සිදුවීම්වලදී සියලූ පාර්ශවයන් සාමකාමීව කටයුතු කළ යුතු බව එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=36548", "Category": null, "Parent URL": null}