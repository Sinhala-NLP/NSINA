{"Source": "Adaderana", "Timestamp": "November 1, 2012 06:02 pm", "Headline": "වැස්ස නිසා ශ්‍රී ලංකා නවසීලන්ත තරගය අතහැර දමයි", "News Content": "ශ්‍රි ලංකාව සහ නවසීලන්තය අතර අද (01) පැවැත්වීමට නියමිතව තිබූ පළමු එක්දින ක්‍රිකට් තරගය අත්හැර දමා තිබේ. වර්ෂාවෙන් බාධා පැමිණීම ඊට හේතුවය. තරගය අද පස්වරු 2.30 ට ආරම්භ වීමට නියමිතව තිබුණේ පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදීය. දෙරට අතර පසුගිය 30 වැනි දින පැවති පන්දුවාර 20/20 තරගයටද වර්ෂාවෙන් බාධා පැමිණෙන ලදී. ඒ හේතුවෙන් තරගය අතරමග නතරකර දැමීමට තරග තීරකවරයා පියවර ගත්තේය. පන්දුවාර 20/20 එක් තරගයක්, එක්දින තරග 5 ක් සහ ටෙස්ට් තරග දෙකකින් සමන්විත ශ්‍රී ලංකා - නවසීලන්ත තරගාවලියේ මීළඟ එක්දින තරගය එළඹෙන 4 වැනිදා පැවැත්වීමට නියමිතය. ඒ කොළඹ ආර්.ප්‍රේමදාස ක්‍රීඩාංගණයේදීය.", "URL": "https://sinhala.adaderana.lk/news.php?nid=28811", "Category": null, "Parent URL": null}