{"Source": "Adaderana", "Timestamp": "March 10, 2017 10:12 pm", "Headline": "පන්නිපිටියේ බෝ ගස ඉවත් කිරීම සතියකින් කල් යයි ", "News Content": "පන්නිපිටියේ බෝ ගස ඉවත් කිරීම පිළිබඳව ප්‍රදේශවාසීන් සහ නිලධාරීන් අතර සාකච්ඡාවක් සතියකින් පසුව පැවැත්වීමට තීරණය කර තිබේ.පන්නිපිටිය හයිලෙවල් මාර්ගය ආසන්නයේ පිහිටා ඇති බෝගස ඉවත් කිරීම සඳහා නාගරික සංවර්ධන අධිකාරියේ සහ දැව සංස්ථාවේ නිලධාරීන් පිරිසක් අද එම ස්ථානයට පැමිණියේය.කෙසේ වෙතත් එහිදී එම නිලධාරීන් සහ ප්‍රදේශවාසීන් අතර උණුසුම් තත්වයක් හටගත්තේය.අප වාර්තාකරු සඳහන් කළේ අද පෙරවරුවේ සිට බෝගස ඉවත් කිරීමට විරෝධය පළ කරමින් ප්‍රදේශවාසීන් එම ස්ථානයේ විරෝධතාවක නිරතවූ බවයි .මේ අතර විරෝධතාවය පැවති ස්ථානයට පැමිණි මහරගම සහකාර ප්‍රාදේශීය ලේකම් දුලානි කරුණාරත්න මහත්මිය විරෝධතාකරුවන්ට දැනුම් දුන්නේ බෝ ගස අදාළ ස්ථානයෙන් ඉවත් කිරීමට මේ වන විටත් නිර්දේශ කර ඇති බවයි.පසුව විරෝධතාකරුවන් කරුවන් සමඟ තවත් සතියකින් පැවැත්වීමේ එකඟතාවය ලබාදීමත් සමඟ විරෝධතාකරුවන් විසිර ගිය බව අප වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=70697", "Category": null, "Parent URL": null}