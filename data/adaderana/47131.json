{"Source": "Adaderana", "Timestamp": "November 3, 2014 08:42 am", "Headline": "මෝටර රථ අනතුරකින් 2ක් මරුට - 3ක් රෝහලේ ", "News Content": "කුරුණෑගල, මිනුවන්ගොඩ මාර්ගයේ මෑදැමුල්ල ප්‍රදේශයේ දි මෝටර් රථයක් අනතුරට ලක්වීමෙන් පුද්ගලයින් දෙදෙනෙකු ජීවිතක්ෂයට පත්ව තිබේ. අද(03) අළුයම මෙම අනතුර සිදුව ඇති බව වාර්තා වෙයි. අදාළ මෝටර් රථය මාර්ගයෙන් ඉවතට පැන විදුලි කණුවක ගැටිමෙන් අනතුර සිදුව ඇති අතර අනතුර සිදුවන අවස්ථාවේ දි පුද්ගලයින් 05 දෙනෙකු මෝටර් රථයේ ගමන් කර ඇති බව පොලිසිය සඳහන් කළේය. මෝටර් රථයේ ගමන් කළ සෙසු පුද්ගලයින් තිදෙනා ප්‍රතිකාර සඳහා රෝහල් ගත කර තිබේ. මිනුවන්ගොඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47131", "Category": null, "Parent URL": null}