{"Source": "Adaderana", "Timestamp": "May 7, 2014 08:13 am", "Headline": "අද කොළඹ උද්ඝෝෂණ තහනම්", "News Content": "අද(07) දිනය තුළ කොම්පඤ්ඤවීදිය පොලිස් බල ප්‍රදේශයේ විරෝධතා උද්ඝෝෂණ තහනම් කර ඇති බව පොලිසිය පවසයි. කොටුව මහේස්ත්‍රාත් අධිකරණයට සිදුකළ දැනුම් දීමකට අනුව අදාල තහනම් නියෝගය ලබා ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසුවේය. උද්ඝෝෂණ පැවැත්වීමට අවශ්‍යනම් ඒ සඳහා ද අධිකරණයෙන් ප්‍රතිපාදන ලබා දී ඇති බව ජ්‍යෙෂ්ඨ අධිකාරි අජිත් රෝහණ මහතා පවසයි.", "URL": "https://sinhala.adaderana.lk/news.php?nid=43031", "Category": null, "Parent URL": null}