{"Source": "Adaderana", "Timestamp": "April 30, 2015 08:04 am", "Headline": "අපේ ධීවරයින්ට වෙඩි තබන්න එපැයි ශ්‍රී ලංකාවෙන් ඉල්ලුවා", "News Content": "ශ්‍රී ලංකා මුහුදු සීමාවට පැමිණෙන ඉන්දීය ධීවරයින්ට වෙඩි නොතබන ලෙස ශ්‍රී ලංකා නාවික හමුදාවෙන් ඉල්ලීමක් කර ඇති බව ඉන්දීය රජය පවසයි.ඉන්දීය විදේශ කටයුතු පිළිබඳ රාජ්‍ය අමාත්‍ය වී.කේ. සිං මහතා පෙන්වාදෙන්නේ තම ධීවරයින් සම්බන්ධයෙන් මානුෂීයව කටයුතු කරන ලෙස ශ්‍රී ලංකා නාවික හමුදාවෙන් ඉලිලීමක් කර ඇති බවයි.ඉන්දීය ධීවරයින්ට ශ්‍රී ලංකා නාවික හමුදාව විසින් ප්‍රහාර එල්ල වන බවට ඉදිරිපත් වූ පැනයකට පිළිතුරු ලබා දෙමින් වී.කේ. සිං මහතා මෙම අදහස් පළ කර ඇත.පසුගිය වසරේ ජනවාරි මාසයේ සිට මේ දක්වා ශ්‍රී ලංකා නාවික හමුදාව විසින් ඉන්දීය ධීවරයින් 964 දෙනෙකු අත්අඩංගුවට ගෙන ඇති අතර ඉන් 927 දෙනෙකුම නිදහස් කර ඇති බව වාර්තා වේ. අනෙක් ධීවරයින් 37 දෙනාද ශ්‍රී ලංකා බලධාරීන් සමඟ සාකච්ඡා කොට කඩිනමින් නිදහස් කරගැනීමට බලාපොරොත්තු වන බව ඉන්දීය විදේශ කටයුතු පිළිබඳ රාජ්‍ය අමාත්‍ය වී.කේ. සිං මහතා පවසයි.", "URL": "https://sinhala.adaderana.lk/news.php?nid=51000", "Category": null, "Parent URL": null}