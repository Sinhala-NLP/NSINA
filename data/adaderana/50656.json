{"Source": "Adaderana", "Timestamp": "April 14, 2015 04:17 pm", "Headline": "ශ්‍රී ලංකාවේ වත්මන් තත්ත්වය ගැන අමෙරිකාවේ අවධානය", "News Content": "ශ්‍රී ලංකාවේ ප්‍රජාතන්ත්‍රවාදය හා විනිවිද භාවය පිළිබඳව අමෙරිකාවේ අවධානය යොමුවී තිබේ.පසුගියදා මෙරට සංචාරයක නිරත වු මානව හිමිකම්, ප්‍රජාතන්ත්‍රවාදය සහ කම්කරු කටයුතු පිළිබඳ අමෙරිකානු සහකාර ලේකම් ටොම් මාලිනව්ස්කි මහතා විසින් ඒ පිළිබඳව අධ්‍යයනයක් සිදුකර ඇති බව අමෙරිකානු රාජ්‍ය දෙපාර්තමේන්තුව පෙන්වාදෙයි.අදාළ සංචාරයේ දී අමෙරිකානු සහකාර ලේකම්වරයා රජයේ ඉහළ පෙලේ නිලධාරීන් සමග මෙන්ම මානව හිමිකම් නියෝජිතයින් සමග ද මෙරට ප්‍රජාතන්ත්‍රවාදය, විනිවිදභාවය හා වගවීම පිළිබඳව සාකච්ඡා කර ඇත.ශ්‍රී ලංකා සංචාරය සම්බන්ධයෙන් අමෙරිකානු සහකාර ලේකම් ටොම් මලිනව්ස්කි අමෙරිකානු රාජ්‍ය දෙපාර්තමේන්තුවට වාර්තාවක් ද ඉදිරිපත් කර තිබේ.", "URL": "https://sinhala.adaderana.lk/news.php?nid=50656", "Category": null, "Parent URL": null}