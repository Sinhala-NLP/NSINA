{"Source": "Adaderana", "Timestamp": "May 17, 2016 10:00 am", "Headline": "පකිස්ථානුවාගේ බඩේ මත්ගුලි", "News Content": "හෙරොයින් මත් ගුලි ගිළ මෙරටට පැමිණි පකිස්ථාන ජාතිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ.පකිස්ථානයේ ලාහෝර් සිට මිහින්ලංකා එන්.ජේ.186 දරණ ගුවන් යානයෙන් අදාළ පාකිස්ථාන ජාතිකයා මෙරටට පැමිණ ඇති බව සඳහන්ය. එහිදී ගුවන්තොටුපළ පොලිස් මත්ද්‍රව්‍ය නාශක කාර්යාංශය විසින් අදාළ පාකිස්ථාන ජාතිකයා පරික්ෂා කිරීමේ දී ඔහු හෙරොයින් මත්ගුලි ගිළ ඇති බවට අනාවරණය වී ඇත.ඒ අනුව සැකකරු මීගමුව මහ රෝහලට ඇතුළත් කර ඇති බව පොලීසිය සඳහන් කළේය.කෙසේ වෙතත් සැකකරු විසින් බඩ වියළීම සඳහා බෙහෙත් පානය කර ඇති බැවින් මේ වන තුරු අදාළ හෙරොයින් මත්ගුලි සොයා ගැනීමට නොහැකි වී ඇති බව වාර්තා වෙයි.අත්අඩංගුවට ගත් පාකිස්ථාන ජාතිකයා 27 හැවිරිදි අයෙකි.", "URL": "https://sinhala.adaderana.lk/news.php?nid=60216", "Category": null, "Parent URL": null}