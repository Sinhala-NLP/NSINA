{"Source": "Adaderana", "Timestamp": "December 4, 2012 02:05 pm", "Headline": "කච්චේරියේ අනුපිටපත් පරිගණක‍යේ සුරක්ෂිතයි", "News Content": "කොළඹ කච්චේරියේ ගින්නෙන් විනාශ වු සියලුම ලිපිලේඛනවල අනුපිටපත් පරිගණක ගත කර ඇති බව ශ්‍රී ලංකා තොරතුරු හා සන්නිවේදන තාක්ෂණික ආයතනය පවසයි. පසුගියදා කොළඹ කච්චේරියේ හටගත් ගින්නෙන් කොළඹ ප්‍රදේශයේ ජීවත් වන ජනතාවගේ උප්පැන්න සහතික, මරණ සහතික, විවාහ සහතික, නිවාස ඔප්පු විනාශයට පත්ව ඇති බවට වාර්තා විය. එහෙත් එම සහතික පත්වල අනුපිටපත් ශ්‍රී ලංකා තොරතුරු හා සන්නිවේදන තාක්ෂණික නියෝජිත ආයතනය යටතේ පරිගණක ගත කර ඇති බව ජනාධිපති ලේකම් ලලිත් වීරතුංග මහතා සඳහන් කළේය. එම නිසා ජනතාව කිසිදු බියක් ඇති කරගත යුතු නොවන බව ද ඒ මහතා පැවසුවේය.", "URL": "https://sinhala.adaderana.lk/news.php?nid=29707", "Category": null, "Parent URL": null}