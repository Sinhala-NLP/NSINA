{"Source": "Adaderana", "Timestamp": "May 10, 2019 07:24 pm", "Headline": "දේශපාලන වාසි ගන්න දෙන්න එපා-ඥානසාර හිමි", "News Content": "රටේ උද්ගතව ඇති තත්වය හමුවේ දේශපාලන වාසි ලබාගැනීමෙන් වැළකී මෙම තත්ත්වයට මුල්වූ හේතු මුලිනුපුටා දැමීම සඳහා රටේ දේශපාලන නායකත්වය කටයුතු කළ යුතු බව පූජ්‍ය ගලගොඩඅත්තේ ඥානසාර හිමියන් පවසයි. අද(10) පෙරවරුවේ නඩු කටයුත්තක් සඳහා බන්ධනාගාරයේ සිට කොළඹ මහේස්ත්‍රාත් අධිකරණය වෙත රැගෙන ආ අවස්ථාවේ උන්වහන්සේ මේ බව සඳහන් කළේය. 2017 වසරේ මාලඹේ ප්‍රදේශයේ මත්ද්‍රව්‍ය වැටලීමේ මෙහෙයුමක් සඳහා ගිය පොලිස් විශේෂ කාර්ය බලකායේ නිලධාරීන්ගේ රාජකාරියට බාධා කළ බවට චෝදනා කරමින් ගලගොඩඅත්තේ ඥානසාර හිමියන්ට එරෙහි නඩුව අද කොළඹ මහේස්ත්‍රාත් අධිකරණයේදී පැවැත්වුණි.", "URL": "https://sinhala.adaderana.lk/news.php?nid=109705", "Category": null, "Parent URL": null}