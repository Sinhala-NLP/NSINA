{"Source": "Adaderana", "Timestamp": "September 11, 2017 03:53 pm", "Headline": " තානාපතිවරු 3ට අක්තපත්‍ර බාරදෙයි", "News Content": "නව තානාපතිවරුන් තිදෙනෙකුට ජනාධිපති මෛත්‍රීපාල සිරිසේන මහතා විසින් අක්තපත්‍ර බාරදී තිබේ.අද පෙරවරුවේ ජනාධිපති කාර්යාලයේදී මෙම අක්තපත්‍ර බාරදීම සිදු කළ බව ජනාධිපති මාධ්‍ය අංශය සඳහන් කළේය.එස්ටෝනියා ජනරජය, පේරු ජනරජය සහ තායිලන්තය යන රටවල් සඳහා මෙම නව තානාපතිවරුන් පත් කර තිබේ.ඉතා ශක්තිමත් මිත්‍ර සබඳතා සහිත ජාතීන් අතර ආර්ථික සබඳතා සවිමත් කර ගැනීමෙන් ද්වීපාර්ශ්වික මිත්‍රත්වයේ තිරසාර බව සහතික කළ හැකි බව එහිදී නව තානාපතිවරුන් අමතමින් ජනාධිපති මෛත්‍රීපාල සිරිසේන මහතා ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=77410", "Category": null, "Parent URL": null}