{"Source": "Adaderana", "Timestamp": "July 15, 2016 10:08 am", "Headline": "ප්‍රංශ ප්‍රහාරය - ලාංකිකයින් ඉන්නවාදැයි තවම ආරංචි නැතිලු", "News Content": "ප්‍රංශයේ, නීස් නගරයට එල්ල වූ ප්‍රහාරයෙන් මියගිය හෝ තුවාල ලැබූවන් අතර ශ්‍රී ලාංකිකයින් සිටින්නේ ද යන්න පිළිබඳ මෙතෙක් කරුණු අනාවරණය වී නොමැති බව ශ්‍රි ලංකා විදේශ කටයුතු අමාත්‍යාංශය පවසයි.මේ සම්බන්ධයෙන් කළ විමසීමකදී විදේශ කටයුතු අමාත්‍යාංශයේ ප්‍රකාශිකා මහේෂනී කොලොන්න ‍මහත්මිය සඳහන් කළේ ප්‍රංශයේ පැරිස් නුවර පිහිටි ශ්‍රී ලංකා තානාපති කාර්යාලය මගින් ඒ පිළිබඳ විමසිල්ලෙන් පසුවන බවයි.ප්‍රංශයේ බැස්ටිල් දිනය සැමරීම වෙනුවෙන් ඊයේ රාත්‍රී පැවති උත්සවයකට සහභාගී වූ පිරිසක් වෙත ලොරි රථයක් පදවාගෙන යෑමෙන් පුද්ගලයින් 80 දෙනෙකු පමණ මියගොස් ඇත.තවත් 18 දෙනෙකු සිද්ධියෙන් තුවාල ලබා ඇති බව වාර්තා වේ.මෙය ත්‍රස්තවාදී ක්‍රියාකාරකමක් බව ප්‍රංශ ජනාධිපති ප්‍රංශුවා හොලන්ද් ප්‍රහාරයෙන් පසු ප්‍රකාශ කළේය.", "URL": "https://sinhala.adaderana.lk/news.php?nid=62073", "Category": null, "Parent URL": null}