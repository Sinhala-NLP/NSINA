{"Source": "Adaderana", "Timestamp": "October 24, 2018 06:42 am", "Headline": "වීරකැටියේ වෙඩි තැබීමකින් පුද්ගලයෙක් මරුට", "News Content": "වීරකැටියේදී සිදු වූ වෙඩි තැබීමකින් එක් අයෙක් ජීවිතක්ෂය පත් වි තිබේ. වීරකැටිය උඩයාල ප්‍රදේශයේදී අද (24) අළුයම 12.30 ට පමණ සිදුවූ වෙඩි තැබීමකින් මෙම පුද්ගලයා මිය ගොස් ඇති බව පොලීසිය පවසයි. මෙලෙස මිය ගොස් ඇත්තේ වීරකැටිය හකුරුවෙල ප්‍රදේශයේ පදිංචි 39 හැවිරිදි අයෙකි. පැරණි අරවුලක් මත මෙම ඝාතනය සිදු කර ඇති බව හෙළි වි ඇත. සිද්ධිය සම්බන්ධයෙන් එම ප්‍රදේශයෙම පදිංචිව සියි එක් සැක කරුවෙක් පොලීසිය අත්අඩංගුවට ගෙන ඇති අතර තවත් සැකකරුවෙකු ප්‍රදේශයෙක් පලා ගොස් ඇති බව පොලීසිය සඳහන් කළේය. වැඩිදුර විමර්ශන වීරකැටිය පොලීසිය විසින් සිදු කරන අතර ඝාතනය වූ පුද්ගලයාගේ පශ්චාත් මරණ පරික්ෂණය අද දින සිදු කිරීමට නියමිතය.", "URL": "https://sinhala.adaderana.lk/news.php?nid=98128", "Category": null, "Parent URL": null}