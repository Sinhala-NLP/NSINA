{"Source": "Adaderana", "Timestamp": "September 26, 2018 10:25 am", "Headline": "සාරි හොරා-CCTV දර්ශන සහිතයි", "News Content": "හැටන් නගරයේ නිමි ඇඳුම් අලෙවි කරන වෙළඳසැලක වටිනා සාරියක් සොරා ගන්නා ආකාරය එම වෙළඳ සැලේ සී.සී.ටිවී කැමරා පද්ධතියේ සටහන් වි තිබු රුප රාමුවක් මේ දිනවල සමාජ වෙබ් අඩවියන්ට මුදා හැර ඇත. උදැසන වෙළඳසැල විවෘත කල අවස්ථාවක එහි අයිතිකරු පමණක් මුදල් කවුළුවේ රැදි සිටින අවස්තාවේ වෙළඳ සැලට පැමිණි තරුණයෙක් වෙළදසැලේ රාක්කයක් මත අලෙවි කිරිමට තිබෙන වටිනා සාරියක් වෙළඳසැලේ අයිතිකරුට නොපෙනෙන සේ රැගෙන සිය බෑගය තුළට ඉතා සුක්ෂම ලෙස දමා ගන්නා ආකාරය එම වෙළදසැලේ සවිකර තිබු සී.සී.ටිවී කැමරාවේ සටහන් වි තිබුණි. සාරිය සොරකම් කර සිය බෑගයේ දමා ගැනිමෙන් අනතුරුව වෙළඳසැලේ අයිතිකරුට එම තරුණයා කතා කර එම වෙළදසැලේ අලෙවි කිරිමට තිබෙන ඉලෙක්ට්‍රොනික් උපකරණයක් පිළිබඳව විමසා ඔහු වෙළදසැලෙන් පිටව ගොස් ඇත. එම තරුණයා වෙළදසැලෙන් පිටව ගිය පසු ඒ පිළිබඳව සැක සිතු වෙළදසැල් හිමියා ඒ පිළිබඳව වෙළදසැලේ අනෙකුත් සේවකයන්ට පවසා සී.සී.ටිවී කැමරා පද්ධතිය පරික්ෂා කිරිමේදි සොරකම අනාවරණය වි ඇත. මෙම තරුණයා හැටන් දික්ඔය ප්‍රදේශයේ පදිංචි තරුණයෙකු බව හඳුනාගෙන ඇත. ඒ පිළිබඳව වෙළඳසැල් හිමියා පොලීසියට පැමිණිලි නොකර එම සොරකමේ දර්ශන සමාජ මාධ්‍ය ජාලවලට මුදා හැර ඇත.", "URL": "https://sinhala.adaderana.lk/news.php?nid=96725", "Category": null, "Parent URL": null}