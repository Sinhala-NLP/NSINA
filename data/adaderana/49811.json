{"Source": "Adaderana", "Timestamp": "March 8, 2015 12:34 pm", "Headline": "පොලීසියේ පුටු මාරුවෙයි ", "News Content": "වහාම ක්‍රියාත්මක වන පරිදි උසස් පොලිස් නිලධාරීන් පිරිසකට ස්ථාන මාරුවීම් ලබාදී තිබේ.වැඩබලන පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ සේවා අවශ්‍යතා මත අදාළ ස්ථාන මාරුවීම් ලබාදී ඇති බවයි.නියෝජ්‍ය පොලිස්පතිවරුන් සිව් දෙනෙකු, ජ්‍යෙෂ්ඨ පොලිස් අධිකාරීවරුන් 18 දෙනෙකු සහ පොලිස් අධිකාරිවරයෙකු සඳහා මෙලෙස ස්ථාන මාරුවීම් ලබාදී තිබේ.ඒ අනුව බස්නාහිර පළාත දකුණු දිසාව රථ වාහන හා වැඩබලන නියෝජ්‍ය පොලිස්පතිවරයාව සිටි ජි.ඩි.ඒ.කේ.සේනාරත්න මහතා බස්නාහිර පළාත රථ වාහන දිසාව වෙත මාරුකර යවා ඇති බව සඳහන්ය.ත්‍රිකුණාමලය දිසාව භාර නියෝජ්‍ය පොලිස්පතිවරයාව සිටි එච්.ඩි.කේ.එස්.ජයසේකර මහතා බස්නාහිර පලාත දකුණු දිසාව භාර නියෝජ්‍ය පොලිස්පතිවරයා ලෙස මාරු කර යවා තිබේසුබසාධක දිසාව භාර නියෝජ්‍ය පොලිස්පතිවරයාව සිටි වී.ඉන්ද්‍රන් මහතා ත්‍රීකුණාමලය දිසාව වෙත මාරුකර යවා ඇති බව වැඩබලන පොලිස් මාධ්‍ය ප්‍රකාශකවරයා සඳහන් කළේය.කළුතර දිසාව භාර නියෝජ්‍ය පොලිස්පතිවරයා වශයෙන් කටයුතු කළ ඊ.ඒ. සුමිත් එදිරිසිංහ මහතා සුබසාධක දිසාව භාර නියෝජ්‍ය පොලිස්පතිවරයා ලෙස මාරු කර යවා තිබේ.මහජන සාමය හා ආපදා කළමනාකරණ අමාත්‍යාංශයේ ලේකම්වරයාගේ අනුමැතිය අනුව අද දිනයේ සිට මෙම ස්ථානමාරුවීම් සියල්ල ක්‍රියාත්මක බව පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=49811", "Category": null, "Parent URL": null}