{"Source": "Adaderana", "Timestamp": "July 8, 2016 03:21 pm", "Headline": "ආයුර්වේදය හා දේශීය වෛද්‍ය ක්‍රමය ශක්තිමත් කිරීමට කැපවී සිටිනවා", "News Content": "ආයුර්වේදය හා දේශීය වෛද්‍ය ක්‍රමය ශක්තිමත් කිරීම සඳහා වත්මන් රජය රාජ්‍ය ප්‍රතිපත්තිය අනුවම කැපවී සිටින බව ජනාධිපති මෛත්‍රීපාල සිරිසේන මහතා පවසයි.ආයුර්වේදය හා දේශීය වෛද්‍ය ක්‍රමයේ ඉදිරි ප්‍රගමනය වෙනුවෙන් අවශ්‍ය සම්පත් නොඅඩුවම ලබාදෙන බව ජනාධිපතිවරයා කියයි.කොළඹ බණ්ඩාරනායක සම්මන්ත්‍රණ ශාලාවේ දී අද ආරම්භ වූ “ආයුර්වේද එක්ස්පෝ 2016“ වෛද්‍ය ප්‍රදර්ශනය විවෘත කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.ඉන්දියාව, චීනය ආදී රටවල කථිකයින් හා විද්වතුන්ගේ සහභාගීත්වයෙන් දේශීය වෛද්‍ය සම්මන්ත්‍රණ ද මෙහිදී පැවැත්වෙන අතර දේශීය වෛද්‍ය වෘත්තිකයින්ට ඔවුන්ගේ දැනුම සහ අත්දැකීම් හුවමාරු කරගැනීමට ද අවස්ථාව උදාවන බව සඳහන්ය.", "URL": "https://sinhala.adaderana.lk/news.php?nid=61903", "Category": null, "Parent URL": null}