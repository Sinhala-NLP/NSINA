{"Source": "Adaderana", "Timestamp": "January 9, 2013 11:22 am", "Headline": "විශ්ව විද්‍යාල මහා පර්යේෂණාගාර ‍බවට පරිවර්තනය විය යුතුයි", "News Content": "නව සොයාගැනීම් ලොවට හඳුන්වා දෙන මහා පර්යේෂණාගාර බවට විශ්ව විද්‍යාල පරිවර්තනය විය යුතු බව උසස් අධ්‍යාපන අමාත්‍ය එස්.බී දිසානායක මහතා පවසයි. නව ලෝකය හමුවේ උද්ගතවන ගැටලුවලට විසඳුම් සෙවිය යුත්තේ විශ්ව විද්‍යාල ශිෂ්‍ය ශිෂ්‍යාවන් බව අමාත්‍යවරයා සඳහන් කරයි. දියතලාව ගුවන් හමුදා පුහුණු පාසලේ පැවැත්වෙන නායකත්ව පුහුණු වැඩසටහනට සහභාගි වී සිටි විශ්ව විද්‍යාල සිසුන් පිරිසක් හමුවූ අවස්ථාවේ එස්.බී දිසානායක අමාත්‍යවරයා මේ අදහස් පළ කළේය. පෞද්ගලික විශ්ව විද්‍යාල මෙරට ස්ථාපිත කිරීමේ අරමුණ විශාල දරු පිරිසකට උසස් අධ්‍යාපන අවස්ථා ලබාදීම බව එහිදී වැඩිදුරටත් අදහස් දැක්වූ අමාත්‍යවරයා පැවසීය. ඇතැමුන් පවසන පරිදි එමගින් නිදහස් අධ්‍යාපනයේ මළගම සිදු නොවන වන බවද අමාත්‍යවරයා එහිදී අවධාරණය කළේය.", "URL": "https://sinhala.adaderana.lk/news.php?nid=30613", "Category": null, "Parent URL": null}