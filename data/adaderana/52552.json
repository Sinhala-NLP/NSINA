{"Source": "Adaderana", "Timestamp": "July 10, 2015 10:57 am", "Headline": "ප්‍රසන්නට උසාවි එන්නැයි නියෝගයක්", "News Content": "බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතාට කොටුව මහේස්ත්‍රාත් අධිකරණය හමුවේ ලබන 14 වැනිදා පෙනී සිටින ලෙසට නියෝග කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පවසයි.වැල්ලම්පිටිය ප්‍රදේශයේ ඉඩමක්‌ ගොඩකර සංවර්ධනය කිරීමට සහ එහි අනවසර පදිංචිකරුවන් ඉවත් කිරීම සඳහා රුපියල් පනස්‌ ලක්‍ෂයක මුදලක්‌ ලබාගත් බව කියන සිද්ධියක් සම්බන්ධයෙන් බස්‌නාහිර ප්‍රධාන ඇමැති ප්‍රසන්න රණතුංග මහතාට චෝදනා එල්ල වී ති‍ෙබ්.අදාළ මුදල රණතුංග මහතාගේ බිරිඳගේ ගිණුමක තැන්පත් කර ඇති බවටද චෝදනාවක් ඇතැයි සඳහන්ය.එම මුදල ලබාදුන් බව කියන ව්‍යාපාරිකයා විසින් පොලිස්‌ මූල්‍ය අපරාධ කොට්‌ඨාසය වෙත මෙම පැමිණිල්ල ඉදිරිපත් කර තිබිණ.මේ ගැන ප්‍රකාශයක් ලබා ගැනීමට මහඇමතිවරයාට ඊයේ පොලිස් මූල්‍ය අපරාධ විමර්ශන කොට්ඨාසයට පැමිණෙන ලෙසට දැනුම්දී තිබූ නමුත් ඇමතිවරයා ඊයේ එහි නොගොස් මැතිවරණ කටයුතු නිසා වෙනත් දිනයක් ලබාදෙන ලෙස ඉල්ලා මැතිවරණ කොමසාරිස්වරයා මාර්ගයෙන් පොලිස්පතිවරයා වෙත ලිඛිතව දැනුම්දීමක් ද කර තිබුණි.මෙම සිද්ධිය පිළිබඳව පොලිස්‌ මූල්‍ය අපරාධ කොට්‌ඨාසය අධිකරණයට කරුණු වාර්තා කිරීමෙන් පසු මෙම නියෝගය ලබාදී ඇතැයි සඳහන්ය.මෙම ඉඩම් ගනුදෙනුව සම්බන්ධයෙන් මීට ඉහතදී මහ ඇමැතිවරයාගේ බිරිඳගෙන් පොලිස්‌ මූල්‍ය අපරාධ කොට්‌ඨාසය පැය හයක්‌ තිස්‌සේ ප්‍රශ්න කර ප්‍රකාශ ලබාගෙන තිබුණි.", "URL": "https://sinhala.adaderana.lk/news.php?nid=52552", "Category": null, "Parent URL": null}