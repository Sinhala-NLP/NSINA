{"Source": "Adaderana", "Timestamp": "July 28, 2019 07:19 pm", "Headline": "මනුසත් දෙරණ 44වන වෛද්‍ය සායනය කොබෙයිගනේට", "News Content": "සියල්ලට ප්‍රථම මිනිසත්කම පෙරදැරිකරගත් මනුසත් දෙරණ 44 වන වෛද්‍ය සායනය හා ප්‍රජා සත්කාරක වැඩසටහන කොබෙයිගනේ සිරි සුමන මහා විද්‍යාලයේදී පැවැත් විය. වකුගඩු රෝගයෙන් පීඩාවිදින ජනතාවට සහන සැලසීම සහ වකුගඩු රෝගය මුල් අවස්ථාවේදීම හඳුනා ගැනීමේ අරමුණින් ක්‍රියාත්මක කෙරුණු මනුසත් දෙරණ සායන මාලාවේ 44 වන වෛද්‍ය සායනය ඊයේ දවස පුරා කොබෙයිගනේ සිරි සුමන මහා විද්‍යාලයේදී පැවැත් වුණි. මෙහිදී රුධිර පරීක්ෂාව ,ඇස් පරීක්ෂාව මෙන්ම ජනතාවට අවශ්‍ය විශේෂඥ වෛද්‍ය උපදෙස් ලබාදීම සිදු කළේය. වලස්වැව සුරක්ෂා සහයෝගීතා පදනම මේ සඳහා සහය ලබාදුන් අතර වයඹ පළාත් සෞඛ්‍ය අධ්‍යක්ෂ කාර්යාලය, කොබෙයිගනේ ප්‍රාදේශීය සෞඛ්‍ය වෛද්‍ය නිලධාරී කාර්යාලය හා රාගම ලීසන්ස් රෝහල මෙවර මනුසත් දෙරණ සමග අත්වැල් බැද ගත්තේය.", "URL": "https://sinhala.adaderana.lk/news.php?nid=115216", "Category": null, "Parent URL": null}