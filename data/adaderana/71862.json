{"Source": "Adaderana", "Timestamp": "April 8, 2017 09:29 am", "Headline": " දියණියන් දෙදෙනා ළිඳට දාලා මවත් එල්ලිලා ", "News Content": "අනුරාධපුර, විහාරකල්ලංචිය ප්‍රදේශයේ නිවසක තිබී මවකගේ සහ දියණියන් දෙදෙනෙකුගේ මළ සිරුරු සොයාගෙන තිබේ. පොලීසියට ලද තොරතුරකට අනුව සිදු කළ පරීක්ෂාවකදී අදාළ මළ සිරුරු සොයාගත් බව පොලීසිය පැවසුවේය. මෙම කාන්තාව විසින් කුඩා ළමුන් දෙදෙනා සිය නිවසේ පිහිටි ළිඳට දමා ඝාතන කර ඇති බව වාර්තා වෙයි. පසුව අදාළ කාන්තාව සිය නිවස තුළදී ගෙල වැලලාගෙන සිය දිවි හානි කරගෙන තිබේ. මෙලෙස මියගොස් ඇත්තේ 35 හැවිරිදි කාන්තාවක සහ ඇයගේ වයස අවුරුදු එක හමාරක සහ වයස අවුරුදු 04ක කුඩා දැරියන් දෙදෙනෙකු බව පොලීසිය සඳහන් කළේය. මේ සම්බන්ධයෙන් මේ වන තෙක් වැඩිදුර තොරතුරු වාර්තා වී නොමැති බව පොලීසිය සඳහන් කළේය. අනුරාධපුර පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71862", "Category": null, "Parent URL": null}