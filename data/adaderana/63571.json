{"Source": "Adaderana", "Timestamp": "August 29, 2016 11:42 am", "Headline": " රිවිර කතෘට පහරදුන් සැරයන් යළි රිමාන්ඩ්", "News Content": "රිවිර පුවත්පතේ හිටපු කතෘවරයෙකු වන උපාලි තෙන්නකෝන් මහතාට 2009.09.23 දින ගම්පහ, ඉඹුල්ගොඩදී පහරදීමේ සිද්ධිය සම්බන්ධයෙන් චෝදනා ලැබ සිටින හමුදා සැරයන්වරයා ලබන මස 9 තෙක් යළි රිමාන්ඩ් කර තිබේ.සැකකාර හමුදා සැරයන්වරයා අද ගම්පහ ප්‍රධාන මහේස්ත්‍රාත් කාවින්දා නානයක්කාර මෙනවිය හමුවට ඉදිරිපත් කිරීමෙන් පසු මෙම නියෝගය ලබාදුන් බව අප වාර්තාකරු පැවසීය.එසේම මෙම පහරදීමේ සිද්ධියට අදාළව එම අවස්ථාවේ සිදුවූ දුරකථන සංවාද පිළිබඳ වාර්තාවක් ලබාගන්නා ලෙසටද රහස් පොලීසියට උසාවියෙන් අවසර ලැබිණ.සැකකරු පසුගියදා පැවැති හඳුනාගැනීමේ පෙරට්ටුවකදී හඳුනාගැනීමට උපාලි තෙන්නකෝන් මහතා හා ඔහුගේ බිරිඳ සමත් විය.", "URL": "https://sinhala.adaderana.lk/news.php?nid=63571", "Category": null, "Parent URL": null}