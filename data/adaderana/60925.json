{"Source": "Adaderana", "Timestamp": "June 9, 2016 10:09 am", "Headline": "කුමන්ත්‍රණයක් නෑ - මාධ්‍ය වාර්තා කළ ආකාරය වැරදියි", "News Content": "පාර්ලිමේන්තුවේ මයික්‍රොෆොන් පද්ධතිය අක්‍රියවීම කුමන්ත්‍රණයක් නොවන බව කථානායක කරු ජයසූරිය මහතා පවසයි.පාර්ලිමේන්තුව අද පෙරවරුවේ රැස්වූ අවස්ථාවේ ඒ මහතා මේ බව කියා සිටි බව අප වාර්තාකරු පැවසීය.මෙවැනි අවස්ථා කිහිපයක් මීට පෙරත් සිදුව ඇති බව කථානායකවරයා එහිදී පවසා තිබේ.එම පද්ධතිය වසර 15ක් පැරණි බවද පෙන්වාදුන් කථානායකවරයා මාධ්‍ය එම පුවත වැරදි ආකාරයට වාර්තා කර තිබූ බවද කියා ඇත.මයික්‍රොෆොන් පද්ධතිය අක්‍රීය වූයේ රවී කරුණානායක මහතාට එරෙහි විශ්වාසභංගයේ විවාදය ආරම්භවෙද්දී යැයි මාධ්‍ය එය වැරදියට වාර්තා කර තිබූ නමුත් එය සිදුවූයේ අගමැතිවරයාගෙන් ප්‍රශ්න අසද්දී යැයි ඔහු පෙන්වාදී තිබේ.", "URL": "https://sinhala.adaderana.lk/news.php?nid=60925", "Category": null, "Parent URL": null}