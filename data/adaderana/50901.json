{"Source": "Adaderana", "Timestamp": "April 26, 2015 09:06 am", "Headline": "නේපාල ජනතාවට ශ්‍රී ලංකා රජයෙන් කණගාටුව ප්‍රකාශ කරයි", "News Content": "භූ කම්පනයෙන් විපතට පත් නේපාල ජනතාවට ශ්‍රී ලංකා රජයේ කණගාටුව ප්‍රකාශ කර තිබේ.ජනාධිපති මෛත්‍රීපාල සිරිසේන මහතා නේපාල මුදල් අමාත්‍යවරයා දුරකථනයෙන් අමතා සිය කණගාටුව ප්‍රකාශ කර ඇති බව ජනාධිපති මාධ්‍ය අංශය සඳහන් කළේය.විපතට පත් එරට ජනතාවට සහන සැලසීම සඳහා ශ්‍රී ලංකා රජය ගත හැකි සෑම ක්‍රියාමාර්ගයක්ම ගන්නා බව ජනාධිපතිවරයා එහිදි ප්‍රකාශ කර තිබේ. ඒ අනුව නේපාලයට සහන සේවා සැලසීම සඳහා ජනාධිපති සහ අග්‍රාමාත්‍ය ලේකම්වරුන්ගේ සම්බන්ධීකරණයෙන් විශේෂ කමිටුවක් ස්ථාපිත කර තිබුණි.මේ අතර ජනාධිපති මෛත්‍රීපාල සිරිසේන මහතා විසින් ත්‍රිවිද හමුදා නායකයින්ට අවශ්‍ය පරිදි නේපාලයට සහන සැලසීමට කටයුතු කරන ලෙස උපදෙස් ලබා දී අැති බවද ජනාධිපති මාධ්‍ය අංශය සඳහන් ක‍ළේය.", "URL": "https://sinhala.adaderana.lk/news.php?nid=50901", "Category": null, "Parent URL": null}