{"Source": "Adaderana", "Timestamp": "June 12, 2014 04:23 pm", "Headline": "කොත්මලේ වාන් දොරටු 4ක් ඇරේ", "News Content": "ඉහළ කොත්මලේ ජලාශයේ වාන් දොරටු 4ක් විවෘත කර තිබේ. පවතින අධික වර්ෂාව හේතුවෙන් විමල සුරේන්ද්‍ර ජලාශය ද වාන් දැමීම ආරම්භ වී ඇති අතර ලක්ෂපාන ජලාශයේ වාන් දොරටු තුනක් ද විවෘත කර ඇත. හැටන් කොටගල ප්‍රදේශයේ පහත්බිම් ආශ්‍රිත නිවාස 10ක් ද ජලයෙන් යටවි ඇති බව සඳහන්ය. මේ වන විට පවුල් 50කට අයත් පුද්ගලයින් සියයකට අධික පිරිසක් ගංවතුරෙන් අවතැන් වී ඇති බව ද අද දෙරණ වාර්තාකරු පැවසිය. පවතින අධික වර්ෂාව හේතුවෙන් නුවරඑළිට - හැටන් මාර්ගය සහ හැටන් - කොළඹ මාර්ගයේ ගිනිගත්හේන දක්වා මාර්ගය දෙපස කඳු නායයෑමේ අවදානමක් පවතින හෙයින් එම මාර්ගයේ රථ වාහන ගමනාගමනයේ දි පරීක්ෂාකාරි වන ලෙස පොලිසිය රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=43923", "Category": null, "Parent URL": null}