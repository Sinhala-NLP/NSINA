{"Source": "Adaderana", "Timestamp": "June 30, 2011 03:16 pm", "Headline": "ආධිපත්‍ය 2 තේමාවෙන් CBL නව මුල්‍ය වර්ෂය ඇරඹෙයි", "News Content": "මෙරට ප‍්‍රමුඛ පෙළේ ආහාර නිෂ්පාදන සමාගමක් වන සිලෝන් බිස්කට්ස් සමාගමේ (CBL) වාර්ෂික බෙදාහැරීමේ නියෝජිත සමුළුව සහ විශිෂ්ටතම විකුණුම් තරු සම්මාන උළෙල විචිත‍්‍රවත් අන්දමින් බත්තරමුල්ල වෝටර්ස් එජ් හෝටලයේදි පසුගියදා පැවැත්විණි. CBL සමාගම් සමුහයේ වාර්ෂික දින දර්ශකයේ ප‍්‍රමුඛතම උත්සවය වන මෙය, සිලෝන් බිස්කට්ස් සමාගම් සමුහයේ සභාපති මිනේක වික‍්‍රමසිංහ මහතාගේ ප‍්‍රධානත්වයෙන් පැවැත්විණි. මෙම බෙදාහැරීමේ නියෝජිත සමුළුව සහ විශිෂ්ටතම විකුණුම්තරු සම්මාන උළෙලේ අරමුණ 2010/11 මුල්‍ය වර්ෂය තුළ සමාගම් සමුහයේ ක්‍ෂෙත්‍ර විකුණුම් බළකා සාමාජිකයන් සහ බෙදාහැරීමේ නියෝජිතයින් ඇගයීම වේ. විකුණුම් නියෝජිතයන් පන්සීයකට අධික පිරිසක් අතරින් මෙවර CBL Star හෙවත් CBL සමාගමේ විශිෂ්ටතම විකුණුම්තරුව සම්මානයට පාත‍්‍රවුයේ අම්බලන්තොට සමපෝෂ සහ ලංකාසෝයි විකුණුම් නියෝජිත නයන ප‍්‍රබෝධ මහතාය. සිලෝන් බිස්කට්ස් සමාගම් සමුහයේ නිෂ්පාදන වන රිට්ස්බරි චොක්ලට් සහ ටියාරා කේක්/ මන්චි බිස්කට්ස් /සමපෝෂ සහ ලංකාසෝයා යන අංශවල විකුණුම් ප‍්‍රවර්ධනය වෙනුවෙන් විශිෂ්ටතම දායකත්වයක් දැක්වූ විකුණුම් නිලධාරීන් තිදෙනා අතරින් නයන ප‍්‍රබෝධ මහතා CBL විශිෂ්ටතම විකුණුම් තරුව සම්මානය දිනාගන්නා ලදි. රිට්ස්බරි චොක්ලට්ස් සහ ටියාරා කේක් නිෂ්පාදනවල විශිෂ්ටතම විකුණුම් නියෝජිතවරයා සම්මාන හිමිකරගත්තේ නිකවැරටිය විකුණුම් නියෝජිත පුෂ්පකුමාර කොඩිතුවක්කු මහතා වන අතර මන්චි බිස්කට්ස් සඳහා විශිෂ්ටතම විකුණුම් නියෝජිතයා ලෙස සම්මාන හිමි කරගත්තේ හාලිඇල විකුණුම් නියෝජිත ලක්ශාන්ත කුරුකුලසූරිය මහතාය. කණිෂ්ඨ විකුණුම් තරුව සම්මානයට පාත‍්‍රවුයේ මාතලේ මන්චි බිස්කට්ස් විකුණුම් නියෝජිත සම්පත් දයාරත්න මහතා වන අතර දක්‍ෂතා දැක්වූ විකුණුම් නියෝජිතයන්ගේ උසස්වීම්ද නිලවශයෙන් ප‍්‍රකාශයට පත්කෙරිණි. බෙදාහැරීමේ නියෝජිතයකු ලෙස වසර විස්සක කාලයක් අඛණ්ඩව සේවය කළ මිනුවන්ගොඩ මන්චි බෙදාහැරීමේ නියෝජිත කේ. ආර්. එස්. ටේ‍්‍රඩස් අධිපති රෝලන්ඞ් ප‍්‍රනාන්දු මහතාට, සිලෝන් බිස්කට්ස් සමාගමේ සභාපති මිනේක වික‍්‍රමසිංහ මහතා විසින් රන් සම්මානය පිරිනමනු ලැබුවේය. ඒ අනුව රෝලන්ඞ් ප‍්‍රනාන්දු මහතා මෙම රන් සම්මානය හිමිකරගත් බෙදාහැරීමේ නියෝජිතයන් 14 දෙනාගේ කණ්ඩායමට එක්විය.", "URL": "https://sinhala.adaderana.lk/news.php?nid=17101", "Category": null, "Parent URL": null}