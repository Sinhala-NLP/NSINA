{"Source": "Adaderana", "Timestamp": "December 21, 2018 02:03 pm", "Headline": "ඩ්‍රෝන යානය නිසා වැසූ ගුවන්තොටුපල යලි විවෘත වෙයි", "News Content": "සැක සහිත ඩ්‍රෝන යානයක් හේතුවෙන් වසාදමා තිබූ එංගලන්තයේ ගැට්වික් ගුවන්තොටුපල යලි විවෘත කර ඇත. ගුවන්තොටුපල ආසන්නයේ සැරිසැරූ සැක සහිත ඩ්‍රෝන යානාවක් හේතුවෙන් ගැට්වික් ධාවන පථය වසා දැමීමට බලධාරීන් පියවර ගෙන තිබුණි. පැය 24කට අධික කාලයක් වසා දමා තිබූ ගුවන්තොටුපලේ සීමා සහිත ගුවන් යානා සංඛ්‍යාවක් ගුවන් ගත කිරීමට බලධාරීන් පියවර ගෙන ඇති බව විදෙස් මාධ්‍ය වාර්තා කළේය. ආරක්ෂක අංශ සෝදිසි මෙහෙයුම් සිදු කළ ද ඩ්‍රෝන යානායක් හෝ ඊට සම්බන්ධ පුද්ගලයින් පිළිබඳව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=101101", "Category": null, "Parent URL": null}