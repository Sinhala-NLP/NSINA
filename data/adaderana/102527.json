{"Source": "Adaderana", "Timestamp": "January 17, 2019 01:13 pm", "Headline": "හඳට සමාන දුර්ලභ අයිස් තැටියක් ", "News Content": "අමෙරිකාවේ වෙස්ට්බෘෘක් නගරයේ ගංගාවක දුර්ලභ අයිස් තැටියක් නිර්මාණය වී ඇත. මෙම අලංකාර මෙන්ම දුර්ලභ අයිස් තැටිය නිර්මාණය වී තිබෙන්නේ අමෙරිකාවේ මෙයින් ප්‍රාන්තයේ වෙස්ට්බෘෘක්හි ප්‍රිසම්ප්ස්කොට් ගංගාවේයි. මීටර් 91ක පමණ වටප්‍රමාණයකින් යුත් එය සෙමින් කරකැවෙමින් ඇති ආකාරය දක්නට ලැබෙයි. එහි දසුන් මේ වන විට සීඝ්‍රයෙන් සාමජ ජාලවල පැතිර යමින් තිබෙන අතර ඇතැමුන් එය සඳකටත් සමාන කරනවා. ගංගාවක නැම්මක් ආසන්නයේදී මිදුණු ජලය අතරින් සීඝ්‍රයෙන් ජලය ගලායන අවස්ථාවක ස්වාභාවිකවම මෙලෙස අයිස් තැටි නිර්මාණය වන බව විදෙස් වාර්තාවල දැක්වෙයි. මෙම ගංගාවේ මෙම ස්ථානයේම 2016 වර්ෂයේදීත් මෙවන් අයිස් තැටියක් නිර්මාණයවී තිබූ බව එම වාර්තාවල වැඩිදුරටත් දැක්වෙයි.", "URL": "https://sinhala.adaderana.lk/news.php?nid=102527", "Category": null, "Parent URL": null}