{"Source": "Adaderana", "Timestamp": "September 28, 2014 09:14 am", "Headline": "රට සල්ලි හොරාට රට ගෙනියන්න හැදූ අයෙක් දැලේ  ", "News Content": "නීති විරෝධී ලෙස විදේශ මුදල් නෝට්ටු තොගයක් මෙරටින් රැගෙන යාමට උත්සාහ කළ පුද්ගලයෙකු අත්අඩංගුවට ගෙන තිබේ. අද දෙරණ ගුවන්තොටුපල වාර්තාකරු සඳහන් කළේ රුපියල් ලක්ෂ 45ක් පමණ වටිනා මුදල් නෝට්ටු තොගයක් සැකකරු සතුව තිබී රේගු භාරයට ගෙන ඇති බවයි. කටුනායක ජාත්‍යන්තර ගුවන්තොටුපලෙන් සිංගප්පූරුව බලා රැගෙන යාමට උත්සාහ කරමින් සිටියදි සැකකරු අද අලුයම අත්අඩංගුවට ගන්නා ලදී. ඔහු කොළඹ ප්‍රදේශයේ පදිංචි 43න් හැවිරිදි අයෙකු බව රේගුව ප්‍රකාශ කළේය.", "URL": "https://sinhala.adaderana.lk/news.php?nid=46372", "Category": null, "Parent URL": null}