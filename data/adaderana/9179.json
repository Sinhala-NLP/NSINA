{"Source": "Adaderana", "Timestamp": "June 23, 2010 04:49 pm", "Headline": "CDB ට මිලියන 1519 ක ආදායමක් හා බදු ගෙවීමෙන් පසු  මිලියන 64 ක ලාභයක් ", "News Content": "ඡායාරූපය-CDB අධ්‍යක්ෂ/සාමාන්‍යාධිකාරී/ප්‍රධාන විධායක නිලධාරී මහේෂ් නානායක්කාර සීමාසහිත සිටිසන්ස් ඩිවලොප්මන්ට් බිස්නස් ෆිනෑන්ස් ලිමිටඞ් 2010 මාර්තු මස 31 දිනෙන් අවසන් වූ මුල්‍ය වර්ෂය සදහා විගණනය කරන ලද මුල්‍ය වාර්තාවට අනුව බදු ගෙවීමට පෙර ශුද්ධ ලාභය රුපියල් මිලියන 71 ක් ඉක්මවන ලදී. බදු ගෙවීමෙන් පසු ශුද්ධ ලාභය රුපියල් මිලියන 64 ක් ඉක්මවා වඩා සවිමත් ස්ථාවරත්වයක් පෙන්වා ඇත. පසුගිය වසරට සාපේක්‍ෂව සලකා බැලීමේදී බදු ගෙවීමට පෙර හා පසු ශුද්ධ ලාභය 0.34% හා 0.25% ක මද පසුබෑමක් පෙන්නුම් කල ද මෙම ආයතනය සිය මෙහෙයුම් කටයුතු කළ ව්‍යාපාරික පරිසරය අනුව මූල්‍ය ප‍්‍රතිඵල ඉතාමත් ඉහළ සතුටුදායක මට්ටමක් පෙන්නුම් කර තිබේ. 2009/2010 මුල්‍ය වර්ෂයේ පිරිවැටුම රුපියල් මිලියන 1519 ක් වූ අතර ශුද්ධ පොලී ආදායම සියයට 19.7 කින් වර්ධනය විය. එම අගය රුපියල් මිලියන 483 ක් වූ අතර එය රුපියල් මිලියන 404 ක වැඩිවීමකි. මුල්‍ය වර්ෂ අවසානයේ CDB හි මුළු වත්කම් සමූහය රුපියල් මිලියන 6676 ක් වූ අතර CDB හි ශුද්ධ වත්කම් ප‍්‍රමාණය 2010 මාර්තු 31 දින වන රුපියල් මිලියන 513 ඉක්මවා ඇත. ඉහත වර්ධිත මූල්‍ය ප‍්‍රතිඵල සදහා ආයතනයේ සියලුම අංශ විශාල ඉහල ක‍්‍රියාකාරි දායකත්වයක් ලබාදී ඇති අතර සමාලෝචනයට ලක්වන මෙම කාලපරිච්ඡේදයේ දී CDB හි නැවත ණය නොගෙවන අනුපාතය 7.52 ක් වූ අතර එය මෙම කර්මාන්තයේ සාමාන්‍ය අගයට වඩා බෙහෙවින් ප‍්‍රශස්ත මට්ටමකි. CDB අධ්‍යක්‍ෂ/ ප‍්‍රධාන විධායක නිලධාරි මහේෂ් නානායක්කාර මහතා මූල්‍ය ප‍්‍රතිඵල සමාලෝචනය කරමින් \"අපගේ මෙම ප‍්‍රතිඵල පදනම්වී ඇත්තේ ගණුදෙනුකරු කේන්ද්‍රීයගත ව්‍යාපාරික සංකල්පය හා ව්‍යාපාරය සමග අපගේ කාර්ය මණ්ඩලයේ පවතින ඵෙන්ද්‍රිය සහ සම්බන්ධතාව මෙන්ම ආයතනික යහපාලනය කෙරෙහි අප තුළ පවතින දැඩි කැපවීම මත බවයි\" විශ්වාසය මත ගොඩනැගි ඇති සහ ක‍්‍රියාවන්ගේ වාසිය උකහා ගනිමින් සහ සිය ඉතිහාසය තුළ වඩාත්ම අභියෝගාත්මක වූ පසුගිය වසරට මුහුණ දුන් CDB ජයග‍්‍රාහී කණ්ඩායම නව ජවයකින් යුතුව යුද්ධයෙන් පසුව ශ‍්‍රී ලංකාෙවි ආර්ථිකයේ උදාවී ඇති පෙර නොවූ විරූ ඉඩප‍්‍රස්ථා ගැනත් ගෝලීය ආර්ථිකයේ ධනාත්මක ප‍්‍රවනතා ගැනත් දැනුවත්ව සිටී. CDB තුන් අවුරුදු උපායමාර්ගික සැලැස්මකට අනුව එහි ප‍්‍රධාන මූල්‍ය ඉලක්ක වන්නේ උකස් සේවා, විදේශ මුදල් මාරු කිරීම (අවසරලත් නියෝජිතත්වය)මුදල් සම්පේ‍්‍රෂණ සේවා ,ඉස්ලාමීය මූල්‍යකරණය සහ ඉතුරුම් ගිණුම් වැනි ක්‍ෂෙත‍්‍ර හදුන්වාදෙමින් පූර්ණ මූල්‍ය සේවා සැපයුම්කරුවකු ලෙස ක්‍ෂෙත‍්‍රයේ නම් දැරීමයි. CDB දැනට තම ගනුදෙනුකරුවන්ට උසස් සේවාවක් ඉටු කිරීම සදහා පහසුකම් වැඩිදියුණුකරමින් සිය ශාඛා ජාලය නව මුහුණුවරකින් යුතුව යළි ස්ථානගත කිරීමේ ක‍්‍රියාවලියක් අරඹා ඇත. උතුරු පළාතට ප්‍රවේශවෙමින් යාපනයේ සහ වව්නියාවේ අංග සම්පූර්ණ සේවා ස්ථාන විවෘත කොට ඇත. ග‍්‍රාමීය ණයදීම් සහ නාගරික අරමුදල් සැපයීමේ සංකල්පය මත බැදුණු අපගේ සුවිශේෂී ව්‍යාපාර මාදිලිය මගින් ග‍්‍රාමීය ආර්ථිකයට ණය සපයන්නෙකුවීමේ අපගේ අපේක්‍ෂාව පෙන්නුම් කරයි. මෙම ව්‍යාපාර ව්‍යූහය මගින් ග‍්‍රාමීය ආර්ථිකය තුළ වරප‍්‍රසාද නොලත් පාරිභෝගික කොටස් වෙත ණය සපයාදීම මගින් විධිමත් මූල්‍ය ආයතනයක් සමග ගනුදෙනු කිරීමට මෙම ගනුදෙනුකරුවන්ට අවකාශය ලැබෙයි. අනෙක් අතට මෙමගින් විධිමත් මූල්‍ය ආයතනයක් සමග ඵලදායි ව්‍යාපාරික සබඳතාවක් ගොඩනගා ගැනීමෙන් අත්වන අන්‍යෝන්‍ය ප‍්‍රතිලාභ ගැන ඔවුනට අවබෝධයක් ලබාදේ. ආර්ථික චක‍්‍රයන්හි වෙනස්වීම් සහ අසාමාන්‍ය අභියෝග පැවතියද CDB හි මෙම උපාය මාර්ගය වඩාත් ප‍්‍රායෝගික මෙන්ම එය ප‍්‍රතිඵලදායක බව හෙළිවී ඇති බව නානායක්කාර මහතා තවදුරටත් ප‍්‍රකාශ කළේය. CDB නියෝජ්‍ය සාමාන්‍යාධිකාරි/ මෙහෙයුම් සහ මානව සම්පත් රෝෂන් අබේගුණවර්ධන මහතා \"අපගේ කාර්ය මණ්ඩලය අපගේ ව්‍යාපාරික කටයුතුවලට ඒකාබද්ධ කොට තිබීමෙන් අපට මහත් ප‍්‍රථිඵල දැනටමත් අත්කරදි ඇති අතර CDB හි සියලු බාධක ජයගැනීමේදී එය තීරණාත්මක සාධකයක් බවට පත්ව ඇති බව සඳහන් කළේය. තවද මෙම වසර තුළදී අපගේ මානව සම්පත් කණ්ඩායම අංගසම්පූර්ණ පුහුණු ශ‍්‍රවනාගාරයක් පිහිටුවීමත් සමගමHR cap(competencies,aspirations,performance) (මානව සම්පත් නිපුනතාවන්, අපේක්‍ෂාවන් සහ කාර්යසාධනය)නමින් රාමුවක් හදුන්වා දුන්හ. මෙය අපේම පුහුණු වැඩසටහන් වැඩිකිරීමට, වෘත්තීය ආයතන සමග ඒකාබද්ධ පුහුණු වැඩසටහන් පැවැත්වීමෙන් ප‍්‍රතිලාභ ලැබීමට තැබූ පියවරක් මෙන්ම සේවක මණ්ඩල වෘත්තීය සැලැස්ම ගැන ප‍්‍රතිපෝෂණය ලබා ගැනීම පිණිස මූලාරම්භයක් වන යෝජනා ක‍්‍රමයකි\" නුදුරු අනාගතය සදහා වන මෙම CDB සැලැස්මට ඇතුළත් කරුණක් වන්නේ එහි කොටස් කොළඹ කොටස් වෙළදපොලෙහි ලැයිස්තුගත කිරීමයි. නියම කොට ඇති අවසන් දිනට පෙර නියාමන අවශ්‍යතා සපුරාලීම, එහි කොටස්හිමිකරු ව්‍යූහය පුඵල් කිරීම, අනාගත වර්ධන උපාය මාර්ගයට සහාය පිණිස ප‍්‍රාග්ධන උත්පාදන හැකියාව ශක්තිමත් කිරිම සහ ලැයිස්තුගත මහජන ආයතනයක් වශයෙන් එහි පාරදෘෂ්‍යභාවය වැඩි කිරීම යන බහුවිධ අරමුණු සපුරා ගැනීමට CDB බලාපොරොත්තු වෙයි.", "URL": "https://sinhala.adaderana.lk/news.php?nid=9179", "Category": null, "Parent URL": null}