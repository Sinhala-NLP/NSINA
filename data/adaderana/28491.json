{"Source": "Adaderana", "Timestamp": "October 21, 2012 04:18 pm", "Headline": "අකුරැස්සට නව සභාපතිවරයෙක්", "News Content": "අකුරැස්ස ප‍්‍රාදේශීය සභාවේ නව සභාපතිවරයා ලෙස ප‍්‍රසංග ඉඳුනිල් ජයවීර මහතා පත්කර තිබේ. අදාළ පත්වීම සම්බන්ධයෙන් ගැසට් නිවේදනය නිකුත් කිරීමට පියවර ගෙන ඇති බව මැතිවරණ මහලේකම් කාර්යාලයේ ප‍්‍රකාශකයෙකු සඳහන් කළේය. අකුරැස්ස ප‍්‍රාදේශීය සභාවේ හිටපු සභාපති සාරුව ලියනගේ මහතාට එරෙහිව ළමා අපචාර සිදුවීමක් සම්බන්ධයෙන් අධිකරණයේ නඩු විභාගයක් පවතින බැවින් ඔහුගේ පක්ෂ සාමාජිකත්වය සහ සභාපති ධුරය ඉවත් කිරීමට ශ‍්‍රී ලංකා නිදහස් පක්ෂය පියවර ගනු ලැබීය. පුරප්පාඩු වූ සභාපති තනතුර සඳහා එක්සත් ජනතා නිදහස් සංධානයේ මහලේකම්වරයා විසින් ප‍්‍රසංග ඉඳුනිල් ජයවීර මහතාගේ නම මැතිවරණ කොමසාරිස්වරයා වෙත ලබා දී ඇත. ඒ අනුව අදාළ තනතුර සම්බන්ධයෙන් වන ගැසට් නිවේදනය නිකුත් කිරීමට පියවර ගත් බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=28491", "Category": null, "Parent URL": null}