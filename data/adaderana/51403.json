{"Source": "Adaderana", "Timestamp": "May 18, 2015 09:06 am", "Headline": "දෙමළ ජනතාවට එරෙහිව සටන් කළේ නෑ", "News Content": "ශ්‍රී ලංකා යුධ හමුදා කිසිවිටෙකත් දෙමළ ජනතාවට හෝ වෙනත් ජාතියකට එරෙහිව සටන් නොකළ බව හිටපු ජනාධිපති මහින්ද රාජපක්ෂ මහතා පවසයි.හිටපු ජනාධිපතිවරයා කියා සිටියේ වර්තමානයේ ඇතැම් පිරිස් ශ්‍රී ලංකා යුධ හමුදා දෙමළ ජාතින්ට එරෙහිව සටන්කළ බව පෙන්නුම් කිරිමට කටයුතුකරන බවයි.යුධ හමුදාව සටන් කරනු ලැබුවේ එල්.ටී.ටී.ඊ ත්‍රස්තවාදීන්ට එරෙහිව බවත්, ඔවුන් ලොව දරුණුම ත්‍රස්තවාදීන් ලෙස අමෙරිකානු සී.අයි.ඒ සංවිධානය පවා සැලකූ බවත් රාජපක්ෂ මහතා පෙන්වා දුන්නේය.ඒ වන විට රට දෙකඩ වී තිබුණු බවත්,මුදා නොගත් ප්‍රදේශ ලෙස රටේ කොටසක් සැලකූ බවත් හිටපු ජනාධිපතිවරයා සිහිපත් කළේය.ඒ රට එක්සේසත් කිරීමට රණ විරුවන් ඇස්ඉස්,මස් ,ලේ සමග ජීවිතයද දන්දුන් බවත්, එහෙව් රණ විරුවන් ට අද දින විවිධ චෝදනා එල්ල කරමින් ජාත්‍යන්තර වශයෙන් ඔවුන්ට එරෙහිව පරීක්ෂණ කරන තැනට දැන් සූදානමක් පවතින බවත් ඔහු අවධාරණය කළේය.හෝමාගම ප්‍රදේශයේ විහාරස්ථානයක පැවති ආගමික උත්සවයකට සහභාගී විමෙන් අනතුරුව පැමිණ සිටි ජනතාව අමතමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=51403", "Category": null, "Parent URL": null}