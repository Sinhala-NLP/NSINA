{"Source": "Adaderana", "Timestamp": "January 23, 2011 10:26 am", "Headline": "සේරු නුවරින් යුද උපකරණ හමුවෙයි", "News Content": "සේරු නුවර , තංගනගර් සුසාන භූමිය අසල සඟවා තිබූ ටී.56 උණ්ඩ ඇතුළු යුද උපකරණ තොගයක් සොයා ගෙන තිබේ. තල්ගසක් යට වළලා තිබූ මෙම යුද උපකරණ සේරු නුවර පොලිසිය විසින් සොයා ගෙන ඇති බව වාර්තා වේ. ටී.56 උණ්ඩ 69ක් , ටී.56 මැගසින් 4ක් සහ ජීව අත්බෝම්බයක් ඒ අතර වන බව පොලිසිය පවසයි. මේ අතර වැලිමඩ නුගතලාව ප්‍රදේශයේ ඉඩමක තිබී ජීව අත්බෝම්බයක් සොයා ගෙන තිබේ. සිය ඉඩම පවිත්‍ර කිරීමේ කටයුතු වල නිරතව සිටිය දී ‍එහි හිමිකරුට මෙම අත්බෝම්බය හමු වී ඇති බව ‍වැලිමඩ පොලීසිය සඳහන් කරයි.", "URL": "https://sinhala.adaderana.lk/news.php?nid=13686", "Category": null, "Parent URL": null}