{"Source": "Adaderana", "Timestamp": "July 20, 2013 08:45 am", "Headline": "ගවයින් 3යි හොරුන් 3යි දැලේ", "News Content": "එළ ගවයින් තිදෙනෙකු සොරා ගෙන වෑන් රථයකින් ප්‍රවාහනය කිරීමට සුදානම් වු බව කියන සැකකරුවන් තිදෙනෙකු අත්අඩංගුවට ගෙන ඇති බව මාදම්පේ පොලීසිය පවසයි. මාදම්පේ පැරණි නගරයේ සේනානායක ආරාම භූමියේ ගාල් කර සිටි රුපියල් 60,000ක් වටිනා එළ ගවයින් තිදෙනෙකු කිසියම් අයෙකු විසින් සොරා ගෙන ගොස් ඇති බව එම ආරාමයේ ප්‍රධාන පාලක විජේමුනි ප්‍රේමසිරි මහින්ද සිල්වා (82) යන අය මාදම්පේ පොලීසියට පැමිණිලි කරමින් පවසා ඇති බව අප වාර්තාකරු කියයි. ඒ අනුව ක්‍රියාත්මක වි ඇති මාදම්පේ පොලීසියේ නිලධාරීන් සොරා ගන්නා ලද බව කියන එළ ගවයින් තිදෙනා වෑන් රථයකින් ප්‍රවාහනය කිරීමට සුදානම් කර තිබියදී සැකකරුවන් තිදෙනෙකුද සමග මාදම්පේ පැරණි නගරයේදීම අත්අඩංගුවට ගෙන ඇත. සැකකරුවන් හලාවත දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35936", "Category": null, "Parent URL": null}