{"Source": "Adaderana", "Timestamp": "February 1, 2013 08:22 am", "Headline": " දුම්රිය වාර කිහිපයක් අවලංගුයි", "News Content": "ප්‍රධාන දුම්රිය මාර්ගයේ දුම්රිය කිහිපයක් ධාවනය අවලංගු කළ බව දුම්රිය පාලක මැදිරිය පවසයි. ඊයේ පස්වරුවේ පල්ලේවෙල සහ වේයන්ගොඩ දුම්රිය ස්ථාන අතර ප්‍රදේශයකදී දුම්රියක් පීලි පැනීම හේතුවෙන් මෙම තීරණය ගෙන තිබේ. ඒ අනුව අද පෙරවරුවේ කොළඹ කොටුවේ සිට පිටත් වීමට නියමිතව තිබූ පොඩි මැණිකේ සහ යාල් දේවි දුම්රිය මෙන්ම වව්නියාව , මඩකළපුව , සහ මහනුවර සීග්‍රගාමී දුම්රිය ධාවනය අවලංගු කළ බව දුම්රිය පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=31250", "Category": null, "Parent URL": null}