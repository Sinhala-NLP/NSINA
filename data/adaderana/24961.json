{"Source": "Adaderana", "Timestamp": "June 12, 2012 09:32 am", "Headline": "සාදයකදී ආහාර විෂවී 28 ක් රෝහලේ", "News Content": "කල්මුණේ, පන්ඩිරුප්පු ප්‍රදේශයේ නිවසක පැවති සාදයක දී ආහාර විෂවීමක් හේතුවෙන් පුද්ගලයින් 28 දෙනෙකු රෝහල් ගත කර තිබේ. ඊයේ (11) පස්වරුවේ රෝහල්ගත කෙරුණු මෙම පිරිස අතර කාන්තාවන් පස් දෙනෙකු සහ ළමුන් 10 දෙනෙකු වන බව කල්මුණ පොලිසිය සඳහන් කරයි. සාදයේ දී අනුභව කළ ආහාරයක් විෂවීම හේතුවෙන් මෙම පිරිස රෝහල්ගත කර ඇති බව පොලිසිය ප්‍රකාශ කර ඇත. කල්මුණ පොලිසිය සහ කල්මුණ සෞඛ්‍ය වෛද්‍ය නිලධාරී කාර්යාලය මේ සම්බන්ධයෙන් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=24961", "Category": null, "Parent URL": null}