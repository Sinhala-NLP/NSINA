{"Source": "Adaderana", "Timestamp": "March 20, 2018 12:05 pm", "Headline": "මහනුවර සිද්ධියෙන් හානිවූ ආගමික ස්ථාන සඳහා ප්‍රතිපාදන දෙනවා", "News Content": "පසුගිය දා මහනුවර දිස්ත්‍රික්කයේ ඇතිවූ කලහකාරී තත්ත්වය නිසා හානිවූ වෙහෙර විහාර සහ ඉස්ලාමීය දේවස්ථාන ප්‍රතිසංස්කරණය කිරීම සඳහා ප්‍රතිපාදන ලබා දීමට අධ්‍යාපන අමාත්‍ය අකිල විරාජ් කාරියවසම් මහතා තීරණය කර තිබේ. ඒ සම්බන්ධයෙන් අදහස් දක්වමින් අමාත්‍යවරයා සඳහන් කළේ අධ්‍යාපන අමාත්‍යංසය යටතේ පාලනය වන මධ්‍යම සංස්කෘතික අරමුදල මඟින් මේ සඳහා ප්‍රතිපාදන ලබා දෙන බව අමාත්‍යවරයා පැවසීය.", "URL": "https://sinhala.adaderana.lk/news.php?nid=85983", "Category": null, "Parent URL": null}