{"Source": "Adaderana", "Timestamp": "July 13, 2010 03:23 pm", "Headline": "විධායක අගමැති ගැන සතුටුයි", "News Content": "විධායක ජනාධිපති ක්‍රමය වෙනුවට පාර්ලිමේන්තුවට බලය පැවරෙන පාලන තන්ත්‍රයක් ගෙනඒමට රජය අවතීර්ණ වීම සතුටට කරුණක් බව තාක්ෂණ හා පර්යේෂණ අමාත්‍ය තිස්ස විතාරණ මහතා පවසයි. විධායක අගමැති ධුරයක් ගෙනඒමට රජය සාකච්ඡා පවත්වමින් තිබීම පිළිබඳ සතුටු වන බව ඔහු සඳහන් කළේය. ඒකාධිපති පාලන තන්ත්‍රයක් වෙනුවෙන් රට අනාගතයේ දී අවතීර්ණ වීමට තිබූ අවස්ථාව මෙමගින් වැළකී යන බව අමාත්‍යවරයා පෙන්වාදෙයි. කෙසේවුවත් එක්සත් ජාතික පක්ෂය සමග මෙන්ම වෙනත් දේශපාලන පක්ෂ සමග ද ආණ්ඩු ක්‍රම ව්‍යවස්ථා සංශෝධනය සම්බන්ධයෙන් සාකච්ඡා කළ යුතු බව තිස්ස විතාරණ මහතා අවධාරණය කර සිටියි.", "URL": "https://sinhala.adaderana.lk/news.php?nid=9582", "Category": null, "Parent URL": null}