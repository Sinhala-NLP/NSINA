{"Source": "Adaderana", "Timestamp": "April 14, 2018 08:53 am", "Headline": "දෙමළ ජනතාව යළිත් කිසි දිනක යුද්ධයක් පිළිබඳව විශ්වාසය තබන්නෑ ", "News Content": "යාපනයේ දෙමළ ජනතාව යළිත් කිසි දිනක යුද්ධයක් පිළිබඳව විශ්වාසය නොතබන බවත් ඔවුන් මේ වන විට යුද විරෝධී මෙන්ම යුද්ධය ප්‍රතික්ෂේප කරණ පිරිසක් බවට පත්ව ඇතැයි යාපනය ආරක්ෂක සේනාංක ආඥාපති මේජර් ජනරාල් දර්ශන හෙට්ටිආරච්චි මහතා මෙවර සිංහල-හින්දු අළුත් අවුරුද්ද නිමිත්තෙන් පණිවුඩයක් නිකුත් කරමින් ප්‍රකාශ කරයි. කෘෂිකාර්මික ජීවන රටාවකට නෑකම් කියමින් ඉතාම අහිංසක දිවිපෙවතක් ගෙවන යාපනයේ දෙමළ ජනතාව මේ වන විට ක්‍රමක්ක්‍රමයෙන් සංවර්ධනය කරා ගමන් කරමින් සිටින බවත් ඔවුන් කර්මාන්ත ක්ෂේත්‍රය පිළිබඳවද උනන්දුවක් දක්වමින් කටයුතු කිරීම මේ රටේ අනාගතය පිළිබඳව සුබ නිමිත්තක් බවද ආඥාපතිවරයාගේ අළුත් අවුරුදු පණිවුඩයේ සඳහන් වෙයි. ජාතීන් අතර සහයෝගීතාවය වර්ධනය කරවමින් සංහිදියාව ගොඩනැගෙමින් පවතින මෙවැනි අවස්ථාවක එළඹෙන සිංහල හා හින්දු අළුත් අවුරුද්දේ ජාතික සමගිය යාපනයේ ජනතාවගෙන් පිළිබිඹු වන බවද මේජර් ජනරාල් දෑශන හෙට්ටිආරච්චි මහතාගේ අළුත් අවුරුදු පණිවුඩයේ සදහන් වෙයි. ආඥාපතිවරයාගේ මෙම අළුත් අවුරුදු පණිවුඩය උතුරේ සෑම දෙමළ මාධ්‍යයකම ඉතා ඉහල තැනක් දෙමින් පලකොට තිබුණි.", "URL": "https://sinhala.adaderana.lk/news.php?nid=87423", "Category": null, "Parent URL": null}