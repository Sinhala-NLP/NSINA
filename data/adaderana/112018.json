{"Source": "Adaderana", "Timestamp": "June 15, 2019 12:18 pm", "Headline": "ජනතාවට අවශ්‍ය නව පාලනයක් නමුත් නිවැරදි නායකත්වයක් නෑ", "News Content": "පවතින අර්බුදකාරි තත්ත්වයෙන් රට බේරාගැනිමට පාර්ලිමේන්තුව විසුරුවාහැර පාර්ලිමේන්තු මැතිවරණයක් කැඳවිමට පක්ෂ විපක්ෂ දේශපාලනකයින් කටයුතු කළ යුතු බව ශ්‍රී ලංකා ජාතික භික්ෂු පෙරමුණ පවසයි. එහි කැඳවුම්කරු පූජ්‍ය වටිනාපහ සෝමානන්ද හිමි පවසන්නේ වත්මන් ආණ්ඩුව රටේ ආර්ථිකය දියුණු කරනවා වෙනුවට ඔවුන්ගේ ආර්ථිකය වර්ධනය කර ගනිමින් සිටින බවයි. කොළඹ පැවැති මාධ්‍ය හමුවකට එක්වෙමින් උන්වහන්සේ මේ බව ප්‍රකාශ කළේය. වර්තමානයේ ජනතාවට අවශ්‍ය වී ඇත්තේ නව පාලනයක් සඳහා යොමු වීමට වුවද ඒ සඳහා නිවැරදි නායකත්වයක් නොමැති බවද හිමියන් එහිදි පැවසීය. මහ මැතිවරණයක් සඳහා යොමු වීම ඉතාම කඩිනමින් ගත යුතු ක්‍රියාමාර්ගයක් බවද ටිනාපා සෝමානන්ද හිමි එහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=112018", "Category": null, "Parent URL": null}