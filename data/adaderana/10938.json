{"Source": "Adaderana", "Timestamp": "September 18, 2010 12:10 pm", "Headline": "ස්වාධීන අලිත් අද සිරිකොතට රිංගයි", "News Content": "අද පැවැත්වෙන එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම සඳහා එම පක්ෂයේ ස්වාධීනව කටයුතු කිරීමට තීරණය කර ඇති සියලු මන්ත්‍රීවරුන් සහභාගී වන බව පාර්ලිමේන්තු මන්ත්‍රී තලතා අතු‍කෝරල මහත්මිය පවසයි. කෘත්‍යාධිකාරී මණ්ඩල රැස්වීමට සහභාගී වනවාද නැද්ද යන්න සම්බන්ධයෙන් සිය කණ්ඩායම තුළ ම‍තභේදයක් නොතිබූ බව අද දෙරණ කළ විමසීමක දී මන්ත්‍රීවරිය සඳහන් කළාය. අද පැවැත්වෙන කෘත්‍යාධිකාරී මණ්ඩල රැස්වීමේ දි පක්ෂයෙහි අර්බුද සම්බන්ධයෙන් දීර්ඝ ලෙස සාකච්ඡා කිරීමට බලාපොරොත්තු වන බව ද තලතා අතුකෝරල මන්ත්‍රීවරිය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=10938", "Category": null, "Parent URL": null}