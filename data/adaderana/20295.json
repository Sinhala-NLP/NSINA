{"Source": "Adaderana", "Timestamp": "November 27, 2011 12:46 pm", "Headline": "නවතා තිබුණු රථයේ හැපී අයෙකුට මරුකැඳවයි", "News Content": "කඳාන පොලිස් බලප්‍රදේශයේ ,කොළඹ -මීගමුව ප‍්‍රධාන මාර්ගයේ හේමාස් හන්දියේදී සිදුවූ රිය අනතුරකින් එක් අයෙකු මරුමුවට පත්වී තවත් අයෙකු තුවාල ලබා තිබේ. කොළඹ දෙස සිට මීගමුව දෙසට මුහුණලා නවතා තිබුණ කාර් රථයක ඉදිරි දකුණ දොර අසල රැඳ සිටි එම කාර් රථයේ පැමිණි දෙදෙනෙකු කොළඹ දෙස සිට මීගමුව දෙසට ගමන් ධාවනය කළ කාර් රථයක ගැටීමෙන් රිය අනතුරක් සිදුවී ඇති බව පොලීසිය පවසයි. අද අලුයම සිදුවූ මෙම අනතුරින් තුවාල ලැබූ තුවාලකරුවන් දෙදෙනා රාගම රෝහලට ඇතුළත් කිරීමෙන් පසුව එක් අයෙකු මිය ගොස් ඇති බවත්,අනෙක් තුවාලකරු වැඩිදුර ප‍්‍රතිකාර සඳහා කොළඹ ජාතික රෝහලට මාරුකර යවා ඇති බවත් පොලීසිය සඳහන් කරයි. අනතුරට වගකිවයුතු කාර් රථයේ රියදුරු අත්අඩංගුවට ගෙන ඇත. මෙම අනතුරෙන් මරණයට පත්ව ඇත්තේ වයස අවුරුදු 37 ක් වූ ජයකොඩි ආරච්චිගේ කුමාර අසේල නැමැති වැලිසර, රාගම ලිපිනයේ පදිංචි කරුවෙකි. කඳාන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=20295", "Category": null, "Parent URL": null}