{"Source": "Adaderana", "Timestamp": "January 24, 2013 11:41 am", "Headline": "රත්කිඳ ජලාශයේ වාන් දොරටු විවෘතයි", "News Content": "පවතින අයහපත් කාලගුණික තත්ත්වයත් සමග බදුල්ල දිස්ත්‍රික්කයේ උල්ගිටිය, රත්කිඳ ජලාශයේ වාන් දොරටු විවෘත කර තිබේ. මේ හේතුවෙන් මහියංගනය - පොළොන්නරුව මාර්ගය තෙල්දෙණිය ප්‍රදේශයේ දී ජලයෙන් යටවී ඇති බව ආපදා කළමනාකරණ මධ්‍යස්ථානය පවසයි. ජල ගැලීම් හේතුවෙන් එම මාර්ගයේ ගමනාගමන කටයුතුවලට ද බාධා එල්ල වී තිබේ. පොළොන්නරුව මින්නේරිය ජලාශය ද පිටාර මට්ටමට පැමිණ ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=31024", "Category": null, "Parent URL": null}