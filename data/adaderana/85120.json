{"Source": "Adaderana", "Timestamp": "March 3, 2018 03:28 pm", "Headline": "නවසීලන්ත කණ්ඩායමට ලකුණු 234 ඉලක්කයක්", "News Content": "නවසීලන්ත සහ එංගලන්ත කණ්ඩායම් අතර පැවැත්වෙන තුන්වන එක්දින ක්‍රිකට් තරඟය මේ වන විට වෙලින්ටන්හිදී පැවැත්වෙයි. තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව එංගලන්ත කණ්ඩායමට ලබාදුණි. ඒ අනුව පිටියට පිවිසි එංගලන්ත කණ්ඩායම නියමිත පන්දුවාර 50 අවසානයේ සියළු ක්‍රිඩකයින් දැවී ලකුණු 234ක් ලබා ගත්තේය. එංගලන්ත කණ්ඩායම වෙනුවෙන් නායක ඉයන් මෝගන් ලකුණු 48ක් සහ බෙන් ස්ටොක්ස් ලකුණු 39ක් ලබා ගැනිමට සමත් විය. පන්දු යැවිමේදී නවසීලන්ත කණ්ඩායම වෙනුවෙන් ඉෂ් සෝදි කඩුලු 03ක් ලබාගෙන ඇත. පිළිතුරු ඉනිම සදහා පන්දුවට පහර දෙමින් සිටින නවසීලන්ත කණ්ඩායම මීට ටික වේලාවකට පෙර පන්දුවාර 18ක් අවසානයේ කඩුලු 02ක් දැවී ලකුණු 90ක් ලබා සිටියාය.", "URL": "https://sinhala.adaderana.lk/news.php?nid=85120", "Category": null, "Parent URL": null}