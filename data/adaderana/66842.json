{"Source": "Adaderana", "Timestamp": "December 8, 2016 12:47 pm", "Headline": "ජනපතිට මරණ තර්ජන කළ තරුණයා රිමාන්ඩ්", "News Content": "ෆේස්බුක් වෙබ් අඩවිය ඔස්සේ ජනාධිපතිවරයාට මරණ තර්ජන සිදුකළ බවට චෝදනාකරමින් අත්අඩංගුවට ගත් තරුණයෙකු ලබන 15 වැනිදා දක්වා රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ.26 හැවිරිදි මෙම තරුණයා අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබූ බව අද දෙරණ අධිකරණ වාර්තාකරු කේ.එස්.උදයකුමාර් සඳහන් කළේය. සැකකරු වෙනු‍ෙවන් පෙනී සිටි නීතිඥවරයා පවසා ඇත්තේ වෙනත් අන්තර්ජාල පිටුවකින් ලබාගත් තොරතුරක් ඔහු එසේ පළ කර ඇති බැවින් සැකකරුට ඇප ලබාදෙන ලෙසයි.කෙසේ වුවද මෙම සිද්ධිය ගැන පරීක්ෂණ පැවැත්වෙන බැවින් සැකකරුට ඇප ලබාදීමට විරුද්ධ බව රහස් පොලීසිය අධිකරණයට දන්වා තිබේ.කරුණු සැලකිල්ලට ගත් අධිකරණය සැකකරු ලබන 15 තෙක් රිමාන්ඩ් කිරීමටත්, එදිනට පරීක්ෂණවල ප්‍රගතිය දැනුම්දෙන ලෙසත් නියෝග කර ඇත.මේ අතර මුදල් විශුද්ධීකරණ පනත යටතේ පාර්ලිමේන්තු මන්ති නාමල් රාජපක්ෂ මහතා ඇතුළු 06 දෙනෙකු සම්බන්ධයෙන් සිදුකළ පරීක්ෂණ කටයුතු අවසන් කර ඇති බව අපරාධ පරීක්ෂණ දෙපාර්තමේන්තුව කොළඹ මහේස්ත්‍රාත් අධිකරණයට දැනුම් දී තිබේ.නීතිපති උපදෙස් මත මේ සම්බන්ධයෙන් ඉදිරි ක්‍රියාමාර්ග ගන්නා බවට අපරාධ පරීක්ෂණ දෙපාර්තමේන්තුව අධිකරණයට දැනුම් දුන් බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=66842", "Category": null, "Parent URL": null}