{"Source": "Adaderana", "Timestamp": "August 3, 2016 08:41 pm", "Headline": " මඟුලට ගෙනා  මුවමස් වනජිවියට කොටු ", "News Content": "හම්බන්තොට වනජීවී කාර්යාලයේ නිලධාරීන්ට ලැබුණු තොරතුරකට අනුව අද සවස සුරියවැව, විහාරගල ප්‍රදේශයේ නිවසක් වැටලීමෙන් අධිශීතකරණයක් තුළ සඟවා තිබූ මුව මස් කිලෝ 25ට අධික ප්‍රමාණයක් සමග ගෙහිමියා වනජීවී නිලධාරින් විසින් අත්අඩංගුවට ගෙන තිබේ.මංගල උත්සවයක් සඳහා මුවමස් මිලදී ගත්බව සැකකරු වනජීවී නිලධාරීන්ට ප්‍රකාශ කර තිබේ. වෙඩි තබා මරණ ලද මුවෙකුගේ මස් බවට සලකුණු තිබෙන බව වනජීවී නිලධාරින් ප්‍රකාශ කර සිටි. අත්අඩංගුවට ගත් සැකකරු 04 වනදා හම්බන්තොට මහේස්ත්‍රාත් ආධිකරණයට ඉදිරිපත් කිරීමට නියමිත වේ.මෙම වැටලීම හම්බන්තොට වනජීවී කාර්යාලයේ අඩවි ආරක්ෂක ඩබ්ලිව්.එම්.ඒ ගුණතුංග මහතාගේ ප්‍රධානත්වයෙන් වනජීවී නියාමකවරුන් වන පුබුදු ප්‍රසන්න, එල්.එම්.ජී.ඒ. සම්පත්, ගයාන් දුෂ්‍යන්ත, මදුර ප්‍රසන්න, කැලුම් ලක්මාල් සහ රියදුරු දේශප්‍රිය යන අය විසින් සිදුකර තිබේ", "URL": "https://sinhala.adaderana.lk/news.php?nid=62737", "Category": null, "Parent URL": null}