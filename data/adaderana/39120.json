{"Source": "Adaderana", "Timestamp": "November 26, 2013 12:55 pm", "Headline": "සිදුහත් කුමරු උපත ලැබූ ස්ථානය තහවුරුවෙයි", "News Content": "සිදුහත් කුමරු උපත ලැබු ස්ථානය සම්බන්ධයෙන් තොරතුරු අනාවරණය කරගැනීමට පුරා විද්‍යාඥයින් පිරිසක් සමත්ව තිබේ. නේපාලයේ ලුම්බිනියේ පිහිටි මායාදේවී විහාරය ආසන්නයේ සිදුකරන ලද කැනීමකදී මේ පිළිබඳ තොරතුරු අනාවරණය කරගෙන ඇති බව සඳහන් වෙයි. සිදුහත් කුමරුගේ මව වන මහාමායා දේවීය විසින් කුමරුන්ට උප්පත්තිය ලබාදුන් සල්ගස පිහිටි ස්ථානය ආවරණය කර තැනු විහාරයක් මෙලෙස සොයාගෙන තිබේ. මෙම සොයා ගැනීමත් සමඟ සිදුහත් කුමරුගේ උපත සම්බන්ධයෙන් තොරතුරු රැසක් අනාවරණය කරගැනීමට හැකිවනු ඇති බව එම විද්‍යාඥයින් පවසයි.", "URL": "https://sinhala.adaderana.lk/news.php?nid=39120", "Category": null, "Parent URL": null}