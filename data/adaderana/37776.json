{"Source": "Adaderana", "Timestamp": "September 29, 2013 08:43 am", "Headline": "මවත් පියාත් රෝහලේ - දැරිය මරු තුරුලේ", "News Content": "කැබතිගොල්ලෑව ප්‍රධාන මර්ගයේ කිවුලේකඩ ප්‍රදේශයේ දී යතුරුපැදියක පිටුපස කැබ් රථයක් ගැටීමෙන් යතුරුපැදියේ ගමන් කළ අවුරුදු තුනහමාරක් පමණ වයසැති දැරියක් මියගොස් තිබේ. යතුරුපැදියේ ගමන්කළ එකම පවුලේ මව සහ පියා ද බරපතළ තුවාල ලබා කැබතිගොල්ලෑව රෝහලට ඇතුළත් කර ඇති බව පොලීසිය පැවසුවේය. මේ අතර තලවකැලේ හොලිරූඩ් දුම්රිය ගේට්ටුව ආසන්නයේ දී ඊයේ දහවල් පොඩි මැණිකේ දුම්රියේ ගැටීමෙන් අවුරුදු 45ක් පමණ වයසැති පුද්ගලයෙකු මියගොස් ඇත.", "URL": "https://sinhala.adaderana.lk/news.php?nid=37776", "Category": null, "Parent URL": null}