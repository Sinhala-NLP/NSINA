{"Source": "Adaderana", "Timestamp": "October 20, 2011 06:58 am", "Headline": " අන්තර්ජාල අපරාධ මඩින නීතියේ හිල්", "News Content": "අන්තර් ජාලය හරහා කෙරෙන විවිධ අක්‍රමිකතා හා අපරාධ වලට අදාළව වැරදිකරුවන්ට නිසි දඬුවම් ලබාදීමට අපහසු වී ඇත්තේ දැනට පවත්නා පරිගනක අපරාධ පනතේ අන්තර්ගත විධිවිධාන ප්‍රමාණවත් නොවන නිසා යයි ශ්‍රී ලංකා පරිගනක හදිසි ප්‍රතිචාර සංසදය පවසයි. එබැවින් එකී පනත වහා සංශෝධනය කළ යුතු බවත්,ඒ සඳහා මේවන විට සැලසුම් කරමින් සිටින බවත් ඔවුන් අවධාරණය කරයි. නීතිපති දෙපාර්තමේන්තුව හා අපරාධ පරීක්ෂණ දෙපාර්තමේන්තුව සමග ඊට අදාළව මේවන විට සාකච්ඡා කරමින් සිටින බව ශ්‍රී ලංකා පරිගනක හදිසි ප්‍රතිචාර සංසදය සඳහන් කරයි. අන්තර්ජාලය මගින් සිදුකෙරෙන විවිධ අපරාධ සම්බන්ධයෙන් දැනුවත් කිරීම සඳහා පසුගිය 13 වන දින සිට\"සයිබර් ආරක්ෂණ සතියක්\"ක්‍රියාවට නැංවූ බවත්,එහිදීද නව නීතිමය විධිවිධානවල අවශ්‍යතාව මතු වූ බවත් ඔවුන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=19461", "Category": null, "Parent URL": null}