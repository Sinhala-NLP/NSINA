{"Source": "Adaderana", "Timestamp": "January 20, 2012 01:55 pm", "Headline": "නිදහස් අධ්‍යාපනයට හෝ සෞඛ්‍යයට කිසිවිටකත් අත තියන්නේ නෑ", "News Content": "නිදහස් සෞඛ්‍ය සේවයට හෝ නිදහස් අධ්‍යාපනයට රජය කිසිවිටකත් අත නොතබන බව ආර්ථික සංවර්ධන අමාත්‍ය බැසිල් රාජපක්ෂ මහතා අවධාරණය කරයි. විශ්වි විද්‍යාල පෞද්ගලීකරණය කරනු ඇති බවට සිසුන් තුළ පවතින අනියත බිය ඉවත් කර ගත යුතු බව අමාත්‍යවරයා සඳහන් කළේය. නෙළුම් කුළුණ බහුසම්ප්‍රේෂණ කුළුණ ඉදිකිරීමේ ව්‍යාපෘතියේ සමාරම්භක අවස්ථාවට එක්වෙමින් අද(20) පෙරවරුවේ බැසිල් රාජපක්ෂ මහතා මේ අදහස් පළ කළේය. මීටර 350 ක උසකින් දකුණු ආසියාවේ උසම කුළුණ ලෙස නෙළුම් කුළුණ බේරේවැව ආශ්‍රිතව ඉදිවේ. මෙම කුළුණ මගින් ගුවන් විදුලි සේවා 50 ට, රූපවාහිනි සේවා 50 ට සහ විදුලි සංදේශ සේවා ආ‍යතන 20 ට සේවා පහසුකම් සපයනු ඇත.", "URL": "https://sinhala.adaderana.lk/news.php?nid=21523", "Category": null, "Parent URL": null}