{"Source": "Adaderana", "Timestamp": "October 26, 2018 01:18 pm", "Headline": "ලිංගික හිංසන චෝදනාවට ලක්වූ සේවකයින් ගූගල් සමාගමෙන් නෙරපයි", "News Content": "ලිංගික හිංසන චෝදනාවට ලක් වූ ජ්‍යෙෂ්ඨ කළමනාකරුවන් ඇතුළු 50 කට ආසන්න පිරිසක් සේවයෙන් නෙරපීමට ගූගල් සමාගම පියවර ගෙන තිබේ. සේවකයින් 48 දෙනෙකු මෙලෙස සේවයෙන් නෙරපා ඇති අතර ජ්‍යෙෂ්ඨ කළමනාකරුවන් 13 දෙනෙකු ඒ අතර වන බව ගූගල් සමාගමේ ප්‍රධාන විධායක සුන්දර් පිචායි ප්‍රකාශ කර ඇති බව විදෙස් මාධ්‍ය වාර්තාකරයි. 2016 වසරේ සිට ලිංගික හිංසන චෝදනාවට ලක්වූ සේවකයින් පිරිසක් මෙලෙස ධූරවලින් ඉවත් කර ඇති අතර සෙසු සේවකයින්ට ද මේ සම්බන්ධයෙන් අනතුරු ඇඟවීමේ ලිපි ගූගල් සමාගම විසින් යොමු කර ඇති බව සඳහන් වේ.", "URL": "https://sinhala.adaderana.lk/news.php?nid=98260", "Category": null, "Parent URL": null}