{"Source": "Adaderana", "Timestamp": "September 29, 2017 11:33 am", "Headline": "මීගමුවේ පැය 16ක් වතුර කපයි", "News Content": "බම්බුකුලිය ජල පවිත්‍රාගාරයේ සිදු කරනු ලබන අත්‍යාවශ්‍ය නඩත්තු කටයුත්තක් හේතුවෙන් ලබන සඳුදා(02) දින පැය 16ක් පුරා ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව 2017.10.02 දින පෙරවරු 11 සිට 2017.10.03 දින පෙරවරු 3 දක්වා මීගමුව නගර සභා බල ප්‍රදේශය, දූව පිටිපන ප්‍රදේශය, කටුනායක ගුවන් තොටුපල කඳවුර, කටුනායක ආයෝජන ප්‍රවර්ධන කලාපය හා කටුනායක ගුවන් තොටුපල ආශ්‍රීතව මෙම ජල කප්පාදුව සිදු කරනු ඇත. ජල සැපයුම අත්හිටුවීමෙන් පාරිභෝගිකයන්ට සිදුවන අපහසුතාවය පිළිබඳ කණගාටු වන බවත් ජලය අරපිරිමැස්මෙන් පාවිච්චි කරන ලෙසත් ජාතික ජල සම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=78146", "Category": null, "Parent URL": null}