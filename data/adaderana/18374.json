{"Source": "Adaderana", "Timestamp": "August 29, 2011 09:10 am", "Headline": "එකම ලොරියට එකම දිනයක අවස්ථා දෙකකදී දෙදෙනකු බිලි", "News Content": "එකම ලොරි රථයක් අවස්ථා දෙකකදී සිදු කළ අනතුරු වලින් පුද්ගලයන් දෙදෙනෙකු මිය ගොස් තිබේ. පුත්තලම - කල්පිටිය මාර්ගයේ දළුව ප්‍රදේශයේ දී ඊයේ රාත්‍රීයේ ලොරි රථයක පදිකයෙකු ගැටී ඇති බව පොලිසිය කියා සිටියි. තුවාල ලැබූ පදිකයා පුත්තලම රෝහලට රැගෙන යන අවස්ථාවේ තිල්ලඩිය ප්‍රදේශයේ දී එම ලොරි රථයේම යළිත් පාපැදිකරුවෙකු ගැටී තිබේ. එම පාපැදිකරු ද අදාළ ලොරි රථයෙන් පුත්තලම රෝහලට රැගෙන ගොස් ඇති අතර පසුව තුවාලකරුවන් දෙදෙනා ම මිය ගොස් ඇති බව පුත්තලම පොලිසිය සදහන් කරයි. අනතුරින් මිය ගිය එක් ‍අයෙකු මාම්පූරිය , දළුව ප්‍රදේශයේ පදිංචිව සිටි අයෙකු වන අතර අනෙක් පුද්ගලයා පුත්තලම , පාලවිය ප්‍රදේශයේ පදිංචිකරුවෙකි..", "URL": "https://sinhala.adaderana.lk/news.php?nid=18374", "Category": null, "Parent URL": null}