{"Source": "Adaderana", "Timestamp": "January 29, 2017 12:33 pm", "Headline": " විමර්ශන කොමිසමේ විමර්ශනවලට බාධා ", "News Content": "විමර්ශන නිලධාරීන් ප්‍රමාණවත් නොවීම හේතුවෙන් අල්ලස් හෝ දූෂණ විමර්ශන කොමිසමේ විමර්ශන කටයුතුවලට බාධා එල්ල වී ඇති බව එම කොමිසම පවසයි. විමර්ශන නිලධාරීන් 431 දෙනෙකු කොමිසම තුළ සිටිය යුතු වුව ද මේ වන විට සිටින්නේ නිලධාරීන් 197 දෙනෙකු පමණක් බව වාර්තා වෙයි. විමර්ශන නිලධාරීන් ප්‍රමාණවත් නොවීම සම්බන්ධයෙන් දැනුවත් කර තිබුණ ද මේ දක්වාත් ඊට නිසි විසඳුම් ලැබී නොමැති බව සඳහන්ය. කෙසේවෙතත් පවතින තත්ත්වය හමුවේ විකල්ප ක්‍රියාමාර්ග වෙත යොමුවීමට කොමිසම තීරණය කර තිබේඒ අනුව ස්වාධීන විමර්ශකයින් කොමිසමට බඳවා ගැනීමට එම කොමිසම තීරණය කර ඇත.මෙම යෝජනාව ඉදිරි දිනවල දී රජයට ඉදිරිපත් කිරීමට නියමිත බව ද අල්ලස් හෝ දූෂණ විමර්ශන කොමිසමේ උසස් නිලධාරියෙකු අද දෙරණ සමග සඳහන් කළේය.", "URL": "https://sinhala.adaderana.lk/news.php?nid=68791", "Category": null, "Parent URL": null}