{"Source": "Adaderana", "Timestamp": "March 17, 2015 12:45 pm", "Headline": "පේසාලෙන් හමුවු‍ණේ ගුවන් යානාවක කොටසක්?", "News Content": "මන්නාරම, පේසාලේ මුහුදු ප්‍රදේශයේ තිබී ගුවන් යානාවක කොටසක් බවට සැකකෙරෙන යන්ත්‍ර කොටසක් හමුවී තිබේ.යාපනය ගුරුනගර් ප්‍රදේශයෙන් ධීවර කටයුතු සඳහා පිටත්ව ගිය ධීවරයින් පිරිසකගේ දැලකට ඊයේ රාත්‍රී මෙය හසුව ඇති බව පොලීසිය පැවසුවේය.අදාළ ධීවරයින් විසින් එය රැගෙනවිත් යාපනය පොලීසිය වෙත භාර දී ඇත.ඒ අනුව මේ සම්බන්ධයෙන් පරීක්ෂණ පැවැත්විම සඳහා යාපනය පොලීසිය විසින් එම යන්ත්‍ර කොටස පලාලි ගුවන් හමුදා කඳවුරට භාරදීමට පියවර ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=50019", "Category": null, "Parent URL": null}