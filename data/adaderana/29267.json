{"Source": "Adaderana", "Timestamp": "November 17, 2012 02:07 pm", "Headline": "  නඩු ගොඩ ගැහිලා - විසඳුම් කල් යනවා", "News Content": "අධිකරණ තුළ නඩු ගොඩගැසීම හේතුවෙන් යුක්තිය පසිඳලීමේ ක්‍රියාවලිය ප‍්‍රමාද වන බව නීතිපති, ජනාධිපති නීතීඥ පාලිත ප‍්‍රනාන්දු මහතා පවසයි. මෙම තත්ත්වය පාලනය කිරීමට නම් අධිකරණ පද්ධතියේ මෙන්ම ජනතාවගේ ආකල්ප ද වෙනස් කළ යුතු බව ඔහු පෙන්වාදෙයි. මීගමුවේ දී ආරම්භ වූ කනිෂ්ඨ නීතීඥවරුන්ගේ ජාතික සම්මේලනය අමතමින් නීතිපති පාලිත ප‍්‍රනාන්දු මහතා මෙම අදහස් පළ කරන ලදී. අධිකරණ තුළ ගොඩගැසෙන නඩු අඩු කර ගැනීමට කළ යුත්තේ රට පුරා අධිකරණ සංඛ්‍යාව වැඩිකිරීම පමණක්ම නොවන බව එහිදී අදහස් දැක්වූ නීතිපතිවරයා පැවසීය. අධිකරණ සංඛ්‍යාව වැඩි කරන අතරතුර නීතීඥවරුන් ඇතුළු සියලු ජනතාවගේ ආකල්පමය වෙනසක් සිදු කිරීම ඉතා වැදගත් බව පාලිත ප‍්‍රනාන්දු මහතා වැඩිදුරටත් සඳහන් කරන ලදී..", "URL": "https://sinhala.adaderana.lk/news.php?nid=29267", "Category": null, "Parent URL": null}