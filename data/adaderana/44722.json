{"Source": "Adaderana", "Timestamp": "July 17, 2014 08:52 am", "Headline": "ළමා හිංසන සිද්ධි දෙලක්ෂය පනී", "News Content": "අන්තර්ජාලය භාවිතා කරමින් ළමුන් අපයෝජනයට ලක්කළ පුද්ගලයින් 07 දෙනෙකු මේ වසරේ ගතවු කාලය තුළ අත්අඩංගුවට ගෙන ඇති බව ජාතික ළමා ආරක්ෂණ අධිකාරිය පවසයි. එම අධිකාරියේ සභාපති නීතිඥ අනෝමා දිසානායකම මහත්මිය පෙන්වාදෙන්නේ සමාජ වෙබ් අඩිවි උපයෝගී කර ගනිමින් මෑත කාලීනව ළමුන් අපයෝජනයට ලක්කිරීමේ ප්‍රවණතාවක් දක්නට ලැබෙන බවයි. කොළඹ පැවති මාධ්‍ය හමුවකට එක්වෙමින් ජාතික ළමා ආරක්ෂණ අධිකාරියේ සභාපති නීතිඥ අනෝමා දිසානායක මහත්මිය මෙම අදහස් පළ කළාය. පසුගිය වසර 04 ක කාළය තුළ 1929 ජාතික ළමා ආරක්ෂණ අධිකාරියේ දුරකථන අංකයට ළමයින්ට සිදුවන හිංසන සම්බන්ධයෙන් ඇමතුම් දෙලක්ෂයකට අධික සංඛ්‍යාවක් ලැබී ඇති බව ද අනෝමා දිසානායක මහත්මිය වැඩිදුරටත් පැවසුවාය.", "URL": "https://sinhala.adaderana.lk/news.php?nid=44722", "Category": null, "Parent URL": null}