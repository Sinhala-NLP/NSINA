{"Source": "Adaderana", "Timestamp": "November 29, 2017 06:01 pm", "Headline": "පක්ෂ ලේකම්වරු හා මැතිවරණ කොමිසමේ නිලධාරීන් අතර විශේෂ හමුවක් හෙට", "News Content": "පක්ෂ ලේකම්වරු සහ මැතිවරණ කොමිසමේ නිලධාරීන් අතර විශේෂ හමුවක් හෙට දිනයේදී පැවැත්වීමට නියමිතය. හෙට උදෑසන 10.00 ට මෙම රැස්වීම පැවැත්වෙන බව වාර්තා වේ. පලාත් පාලන ආයතන 93 ක මැතිවරණය පැවැත්වීමට නාම යෝජනා භාර ගැනීමේ දින ප්‍රකාශයට පත් කිරිමෙන් අනතුරුව මැතිවරණ කොමිසමේ නිලධාරීන් සහ පක්ෂ ලේකම්වරු අතර පැවැත්වෙන පළමු හමුව මෙය වේ. ඒ අනුව මැතිවරණයට අදාල ඉදිරි කටයුතු සම්බන්ධයෙන් මෙහිදී විශේෂ අවධානයක් යොමු කෙරෙනු ඇති බව වාර්තා වේ. විශේෂයෙන් නාම යෝජනා ඉදිරිපත් කිරීමේදී කාන්තා නියෝජනය පිළිබඳවද මෙහිදි වැඩි අවධානයක් යොමු වනු ඇති බව සඳහන්ය.", "URL": "https://sinhala.adaderana.lk/news.php?nid=80766", "Category": null, "Parent URL": null}