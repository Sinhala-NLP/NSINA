{"Source": "Adaderana", "Timestamp": "September 28, 2018 10:59 am", "Headline": "යුද අපරාධ චෝදනා ගැන සරත් වීරසේකර ජිනීවා සැසියට කරුණු දක්වයි", "News Content": "අමෙරිකාව එක්සත් ජාතින්ගේ මානව හිමිකම් කවුන්සිලයෙන් ඉවත් ඇති පසුබිමක ඔවුන් ශ්‍රී ලංකාව සම්බන්ධයෙන් ගෙන ආ යෝජනාව ද අහෝසි විය යුතු බව රියර් අද්මිරාල් ආචාර්ය සරත් වීරසේකර මහතා පවසයි. එක්සත් ජාතීන්ගේ මානව හිමිකම් සැසිවාරයට සමගාමීව පැවති සමාන්තර සැසි වාරයකදී අදහස් දක්වමින් ඔහු වැඩිදුරටත් සඳහන් කළේ යෝජනාවේ ප්‍රධාන අනුග්‍රාහකයා නොමැතිවීමෙන් ශ්‍රී ලංකාවේ සම අනුග්‍රාහකත්වය ද අහෝසි වන බවයි. මෙහිදී අදහස් දක්වමින් සරත් වීරසේකර මහතා මෙසේ පැවසීය. “ගරු සභාපතිතුමනි එක්සත් ජාතින්ගේ සංගමයෙන් අපට දුන් තාක්ෂණික සහයේ අවසාන ප්‍රතිඵලය වුණේ අපට විරුද්ධව යුද අපරාද යෝජනාවක් ඉදිරිපත් විමයි. මෙය මානව හිමිකම් කවුන්සලයෙන් අනුමත වුණේ විවාදයකින් තොරව ඡන්දයක් ද නොමැතිවයි. මන්ද එයට අපේ නියෝජිතයා සම අනුග්‍රහකත්වය දැක්වු නිසායි. නමුත් එයට ජනාධිපතිගේවත් කැබිනට් මණ්ඩලයේ වත් අනුමැතිය ලැබුණේ නැහැ. ඊයේ අපේ ජනාධිපති එක්සත් ජාතින්ගේ මහා සමුළුවේදි අපට අපේ අභ්‍යන්තර කටයුතු කරගෙන යාමට ඉඩ දිය යුතුයි කිවා.ඔහුගේ එම කියමනෙහි වටිනාකමක් ලැබෙන්නේ අපි 30/1 න් ඉවත් වුණොත් පමණයි. මන්ද නැත්නම් එහි නිර්දේශ ක්‍රියාක්මක කිරීමට අපි බැදි සිටින නිසා. අමෙරිකාව මේ කවුන්සලෙන් ඉවත් වුනා මෙය කුහක සහ දේශපාලන වශයෙන් පක්ෂග්‍රාහි තැනක් කියා. අමෙරිකාව මෙම යෝජනාවේ ප්‍රධාන අනුග්‍රාහකයා නිසා එවිට අපේ සම අනුග්‍රාහකත්වය ද ඉබේම අහෝසි විය යුතුයි.“", "URL": "https://sinhala.adaderana.lk/news.php?nid=96844", "Category": null, "Parent URL": null}