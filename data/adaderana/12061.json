{"Source": "Adaderana", "Timestamp": "November 11, 2010 07:09 am", "Headline": "කොළඹ වතුරට යටවෙයි", "News Content": "ඊයේ රාත්‍රීයේ සිට ඇද හැලුණු ධාරාණිපාත වර්ෂාව හේතුවෙන් කොළඹ හා තදාසන්න ප්‍රදේශ ගණනාවක් ජලයෙන් යට වී ඇති බව ආපාදා කළමනාකරණ මධ්‍යස්ථානය සඳහන් කරයි. ඒ අනුව මේ වන විට කොළඹ කොටුව,පිටකොටුව,කාසල් වටරවුම,මරදාන,බොරැල්ල,විජේරාම,බෞද්ධාලෝක මාවත,පිලියන්දල,බෝකුන්දර යන ප්‍රදේශවල මාර්ග ජලයෙන් යටවී තිබේ. මේ හේතුවෙන් අධික රථ වාහන තදබදයක් නිර්මාණය වෙමින් පවතින බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=12061", "Category": null, "Parent URL": null}