{"Source": "Adaderana", "Timestamp": "June 6, 2014 07:57 am", "Headline": "ශ්‍රී ලංකාවට එරෙහිව පරීක්ෂණ  මණ්ඩලය 10  වැනිදාට කලින්", "News Content": "එක්සත් ජාතීන්ගේ සංවිධානයේ මානව හිමිකම් පිළිබඳ 26 වන සාමාන්‍ය සැසිවාරය ලබන 10 වැනිදා ආරම්භ වීමට නියමිතව තිබේ. එය ලබන 27 වන දින දක්වා ජිනිවා හි පැවැත්විමට නියමිතය. මේ අතර පසුගිය මාර්තු මාසයේ පැවති එක්සත් ජාතීන්ගේ සංවිධානයේ මානව හිමිකම් කවුන්සිල සැසිවාරයේ දී ශ්‍රී ලංකාවට එරෙහිව සම්මත වූ යෝජනාවට අනුව පරීක්ෂණ මණ්ඩලයක් පත් කිරීම මෙම මස 10 වන දිනට පෙර සිදුකරනු ඇති බව වාර්තා වේ. මානව හිමිකම් පිළිබඳ මහ කොමසාරිස් නවනීදන් පිල්ලෙයි මහත්මිය විසින් තිදෙනෙකුගෙන් සමන්විත විමර්ශන මණ්ඩලයක් පත් කිරීමට නියමිතය. කෙසේ වුවද එම විමර්ශන කමිටුවට ශ්‍රී ලංකාවට ඇතුළු වීම සඳහා අවසර ලබා නොදෙන බව රජය මීට පෙර ප්‍රකාශ කර තිබුණි. එහෙත් එම විමර්ශනන කමිටුව විදෙස් රටවල සිට සාක්ෂි මෙහෙයවනු ඇති බව වාර්තා වේ.", "URL": "https://sinhala.adaderana.lk/news.php?nid=43770", "Category": null, "Parent URL": null}