{"Source": "Adaderana", "Timestamp": "June 22, 2019 01:18 pm", "Headline": "පෞද්ගලික බස් රථවලට පෙර ගෙවුම් කාඩ්පත් හඳුන්වා දෙන ලෙස සංගමයෙන් ඉල්ලීමක්", "News Content": "පෞද්ගලික බස් රථ සඳහා පෙරගෙවුම් කාඩ්පත හඳුන්වා දීමට කඩිනමින් පියවර ගන්නා ලෙස ප්‍රවාහන බලධාරීන්ගෙන් ඉල්ලා සිටින බව ලංකා පුද්ගලික හිමියන්ගේ බස් රථ සංගමය පවසයි. එහි සභාපති ගැමුණු විජේරත්න මහතා සඳහන් කළේ, බස් රථ කොන්දොස්තරවරුන් විසින් ටිකට්පත් නොදීම සහ මගීන්ට ඉතිරි මුදල් ලබා නොදීම හරහා අර්බුද රැසක් මතුව ඇති බවයි. මේ තුළින් බස් රථ හිමිකරුවන් මෙන්ම මගී ජනතාවද දැඩි අසීරුතාවට පත්ව ඇති බව ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=112542", "Category": null, "Parent URL": null}