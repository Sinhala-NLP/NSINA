{"Source": "Adaderana", "Timestamp": "May 9, 2012 10:11 am", "Headline": " කාන්තාවකගේ ගල් ප්‍රහාරයට ලක්වූ සිසුවා අවසන් හුස්මහෙළයි", "News Content": "ඇල්ල පොලිස් බල ප්‍රදේශයේ කිතලවත්ත ප්‍රදේශයේ පාසලක් තුළදී කාන්තාවකගේ ගල් ප්‍රහාරයට ලක්වූ සිසුවා ජීවිතක්ෂයට පත්ව ඇති බව පොලීසිය පවසයි. පසුගිය මැයි 04 වන දින පෙ.ව 6.40 ට පමණ අදාළ කාන්තාව විසින් මෙම කුඩා පාසල් සිසුවාට ගලකින් පහරදී ඇති අතර ඉක්බිතිව මෙම දරුවා තුවාල සහිතව බදුල්ල රෝහලේ ප‍්‍රතිකාර ලබමින් සිටියදී ජීවිතක්ෂයට පත්ව ඇත. මෙසේ මරණයට පත්ව ඇත්තේ වයස අවුරුදු 06 ක් වූ ශිවකුමාර් මනෝජ් නැමැති අංක 4 ලයිම\"කිතලන්වත්ත\"ඇල්ල ලිපිනයේ පදිංචිකරුවෙකි. සැකකාරිය 2012-05-04 දින අත් අඩංගුවට ගෙන බණ්ඩාරවෙල මහේස්ත‍්‍රාත් අධිකරණයට ඉදිරිපත් කිරිමෙන් පසුව 18 දින දක්වා රක්ෂිත බන්ධනාගාර ගත කර ඇති බව පොලීසිය සඳහන් කරයි. අපරාධය සිදු කිරීමට හේතුව මෙතෙක් අනාවරණය කර ගෙන නැති බවත්, ඇල්ල පොලීසිය වැඩිදුර විමර්ශන පවත්වාගෙන යන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=24113", "Category": null, "Parent URL": null}