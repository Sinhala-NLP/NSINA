{"Source": "Adaderana", "Timestamp": "February 24, 2010 08:37 am", "Headline": "ශ්‍රී ලංකාවේ ගොවීන් ට එක්සත් ජාතීන්ගෙන් ආධාර", "News Content": "ශ්‍රී ලංකාවේ ගොවීන් සඳහා අමෙරිකානු ඩොලර් මිලියන 25 ක අධාර මුදලක් ලබාදීමට එක්සත් ජාතීන්ගේ සංවිධානය පියවරගෙන තිබේ. ගොවීන් 58,000 කට මෙමගින් සහන සැලසීමට පියවර ගන්නා බව එක්සත් ජාතීන්ගේ සංවිධානය පවසයි. ගොවීන්ගේ අදායම් මාර්ග සරුකර ගැනීමත් , ඔවුන්ගේ නිෂ්පාදන ඵලදාව ඉහළ නැංවීමත් මෙහි අරමුණ බව සඳහන් වේ. කෘෂිකර්ම සංවර්ධනය සදහා වන ජාත්‍යන්තර අරමුදල යටතේ ශ්‍රී ලංකාවට මෙම අරමුදල ලබාදෙනු ඇත. එක්සත් ජාතීන්ගේ සංවිධානය පවසන පරිදි ශ්‍රී ලංකාව මෙම අධාර මුදල මුලින්ම ලබාගෙන ඇත්තේ 1978 වසරේදීය.", "URL": "https://sinhala.adaderana.lk/news.php?nid=6905", "Category": null, "Parent URL": null}