{"Source": "Adaderana", "Timestamp": "July 12, 2013 07:05 pm", "Headline": "කසළ තේ ගබඩාවක් වටලයි", "News Content": "කොස්වත්ත, පොතුවටවන ප්‍රදේශයේ පවත්වාගෙන ගිය කසළ තේ ගබඩාවක් පොලිස් විශේෂ කාර්යය බලකාය විසින් වටලා තිබේ. එහිදී සැකකරුවන් සිව්දෙනෙකු අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය. අදාළ ස්ථානයේ තිබී අපනයනය සඳහා සූදානම් කර තිබු කිලෝග්‍රෑම් 10 බැගින් වු තේ පෙට්ටි 1003ක්, කසල තේ කිලෝග්‍රෑම් 25,000ක් සහ උපකරණ කිහිපයක් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා කොස්වත්ත පොලිස් ස්ථානය වෙත භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=35732", "Category": null, "Parent URL": null}