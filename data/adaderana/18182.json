{"Source": "Adaderana", "Timestamp": "August 20, 2011 09:10 am", "Headline": "නව සේවකයින් බඳවා ගැනීම වෙනුවට සිටින සේවකයින් ඉවත් කරනවා", "News Content": "තැපැල් දෙපාර්තමේන්තුවට නව සේවකයින් බඳවා ගැනීම වෙනුවට සිටින සේවකයින් ද ඉවත් කිරීමේ වැඩපිළිවෙළක් ආරම්භ කර ඇති බව තැපැල් සේවකයින් පවසයි. අදාළ වැඩපිළිවෙළට එරෙහිව දැඩි වෘත්තීය සමිති ක්‍රියාමාර්ගවල නිරත වන බව ලංකා තැපැල් සේවා සංගමයේ සභාපති ජයන්ත විජේසිංහ මහතා ප්‍රකාශ කළේය. මේ වනවිට තැපැල් දෙපාර්තමේන්තුවේ අති විශාල සේවක පුරප්පාඩුවක් පවතින බව ඒ පිළිබඳව අද දෙරණට අදහස් දැක්වූ ලංකා තැපැල් සේවා සංගමයේ සභාපති ජයන්ත විජේසිංහ මහතා සඳහන්කළේය. මෙම කාර්යය වහාම නවතන ලෙස පාලන අධිකාරියට දැනුම් දෙන බවත්, එසේ නොවුණහොත් දැඩි වෘත්තීය සමිති ක්‍රියා මාර්ගයක නිරත වන බවත් ඒ මහතා වැඩිදුරටත් අවධාරණය කර සිටියි.", "URL": "https://sinhala.adaderana.lk/news.php?nid=18182", "Category": null, "Parent URL": null}