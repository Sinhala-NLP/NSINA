{"Source": "Adaderana", "Timestamp": "September 7, 2015 09:32 pm", "Headline": "බ්ලූමැන්ඩල් වෙඩි තැබීම මෙහෙයවූවේ දෙමටගොඩ චමින්දයි", "News Content": "පසුගිය මැතිවරණ සමයේ අමාත්‍ය රවී කරුණානායක මහතාගේ ආධාරකරුවන් පිරිසකට කොළඹ බ්ලූමැන්ඩල් ප්‍රදේශයේදී එල්ල වූ වෙඩි ප්‍රහාරය මෙහෙයවා ඇත්තේ, ‘දෙමඩටගොඩ චමින්ද’ නමැත්තා බව හෙළි වී තිබේ.පොලිස් මාධ්‍ය ප්‍රකාශක, සහකාර පොලිස් අධිකාරී රුවන් ගුණසේකර මහතා පැවසුවේ, ‘දෙමඩගොඩ චමින්ද’ නමැත්තා බන්ධනාගාරයේ සිටිමින් මෙම ප්‍රහාරය මෙහෙයවා ඇති බවට දැනට කර ඇති පරීක්ෂණවලින් තහවුරු වී ඇති බවයි.අද පැවැති මාධ්‍ය හමුවකදී ඔහු මේ බව කියා සිටියේය.පසුගිය ජුලි 31 වනදා ශාන්ත බෙනඩික්ට් විදුහල් ක්‍රීඩාංගණය ඉදිරිපිට මාර්ගයේදී එල්ල වූ එම වෙඩි ප්‍රහාරයෙන් පුද්ගලයින් දෙදෙනෙකු ජීවිතක්ෂයට පත්වී තවත් 12 දෙනෙකු තුවාල ලැබූහ.එම වෙඩි තැබීමෙන් තොටළඟ, කිඹුලාඇළ වත්තේ පදිංචිව සිටි සිත්ති ෆරීඩා සිත්ති නසීමා නමැති 45 හැවිරිදි තිදරු මව එම ස්ථානයේදී ම ජීවිතක්ෂයට පත්විය..සිද්ධියෙන් තුවාල ලබා ජාතික රෝහලේ ප්‍රතිකාර ලබමින් සිටියදී 36 හැවිරිදි බුලත්සිංහලගේ නිරෝෂන් සම්පත් නමැත්තා ජාතික රෝහලේ ප්‍රතිකාර ලබමින් සිටියදී ජීවිතක්ෂයට පත්විණ.මෙම වෙඩි තැබීම සම්බන්ධයෙන් දැනට පුද්ගලයින් 16 දෙනෙකු අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=53720", "Category": null, "Parent URL": null}