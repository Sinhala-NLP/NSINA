{"Source": "Adaderana", "Timestamp": "September 28, 2015 02:35 pm", "Headline": "කාන්තා අයිතිවාසිකම් ප්‍රවර්ධනය, ආරක්ෂාව ගැන කැපවීමෙන් වැ‍ඩකරනවා ", "News Content": "කාන්තා අයිතිවාසිකම් ප්‍රවර්ධනය හා ආරක්ෂාව සම්බන්ධයෙන් තමා මෙන්ම ශ්‍රි ලංකා රජය වගකීමෙන් සහ කැපවිමෙන් කටයුතු කරන බව ජනාධිපති මෛත්‍රිපාල සිරිසේන මහතා පවසයි.ස්ත්‍රී පුරුෂ සමාජභාවය සහ කාන්තා සවිබල ගැන්විම පිළිබඳ නිව්යෝර්ක් හි එක්සත් ජාතින්ගේ මූලස්ථානයේ ඊයේ පැවැති රැස්විමකදී ජනාධිපතිවරයා මේ බව ප්‍රකාශ කර තිබේ.එහිදී ජනාධිපතිවරයා සදහන් කර ඇත්තේ ස්ත්‍රී පුරුෂ සමාජභාවය සහ කාන්තාවන් සවිබල ගැන්විම සඳහා නැවත කැපවිමට සුදුසුම කාලය එළඹ ඇති බවයි.ශ්‍රී ලංකාවේ ජාතික ආර්ථිකය සහ සාමජ යහසිද්ධින් සඳහා කාන්තාවන් වැඩි දායකත්වයක් ලබා දෙන අතර කාන්තාවන් සඳහා විශේෂ සහන ක්‍රමවේදයක් සැකසීම රජයේ ප්‍රමුඛතාවය බව ද ජනාධිපති මෛත්‍රීපාල සිරිසේන මහතා එහිදී සදහන් කර ඇත.මේ අතර නව ආණ්ඩුක්‍රම ව්‍යවස්ථාවක් රටට හදුන්වා දෙමින් රටේ නිදහස සහ මානව අයිතීන් ද ශක්තිමත් කිරිමට පියවර ගන්නා බව ජනාධිපති මෛත්‍රීපාල සිරිසේන මහතා පවසා තිබේ.ජනාධිපතිවරයා ඊයේ නිව්යෝර්ක් බෞද්ධ විහාරස්ථානයේ ආගමික වතාවත්වලට සහභාගිවිමෙන් අනතුරුව එහි පැමිණ සිටි ශ්‍රී ලාංකිකයන් අමතමින් මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය.රටේ ආර්ථිකය ශක්තිමත් කිරිම සඳහා නව රජයට ජාත්‍යන්තරයේ විශාල සහයෝගයක් ලැබෙන බව ද ජනාධිපති මෛත්‍රිපාල සිරිසේන මහතා එහිදී පෙන්වා දී ඇත.එමෙන්ම ජනතාව තමන්ට ලබාදුන් බලය, රට හා රටේ ජනතාව වෙනුවෙන් නිවැරදිව උපයෝගි කර ගන්නා බව ද ජනාධිපතිවරයා එහිදී ප්‍රකාශ කළ බව ජනාධිපති මාධ්‍ය අංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54131", "Category": null, "Parent URL": null}