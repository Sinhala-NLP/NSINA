{"Source": "Adaderana", "Timestamp": "November 3, 2012 10:00 am", "Headline": "දකුණු අප‍්‍රිකානු පිල හා ඔස්ටේ‍්‍රලියානු ඒ පිල අතර තරගය අදත්", "News Content": "දකුණු අප‍්‍රිකානු කණ්ඩායම සහ ඔස්ටේ‍්‍රලියානු ඒ කණ්ඩායම අතර තුන්දින ක‍්‍රිකට් තරගය ඔස්ටේ‍්‍රලියාවේ සිඩ්නි ක‍්‍රීඩාංගණයේ පැවැත්වේ. එම තරගයේ දෙවන දිනය අදයි. තරගයේ පළමු දිනය වූ ඊයේ (02) තරගය නිමාවන විට ඔස්ටේ‍්‍රලියානු ඒ කණ්ඩායම කඩුලු 7 ක් දැවී ලකුණු 336 ක් ලබා සිටියේය. තරගයේ කාසියේ වාසිය දිනා ගත් ඔස්ටේ‍්‍රලියානු ඒ කණ්ඩායම ප‍්‍රථමයෙන් පන්දුවට පහරදීමට තීරණය කර තිබිණි. පන්දුවට පහරදීමේ දී රොබ් කුයිනී ලකුණු 85 ක් ද ග්ලෙන් මැක්ස්වෙල් ලකුණු 64 ක් ද ලබා ගත්තේය. නොදැවී පන්දුවට පහරදෙමින් සිටින ඇලෙක්ස් ඩූලන් ලකුණු 87 ක් ද ටිම් පේන් එක් ලකුණක් ද ලබා සිටියහ. පන්දු යැවීමේ දී ඩේල්ස් ටයින් කඩුලු 3 ක් ද, ඉම්රාන් ටහීර් සහ රොරී ක්ලීන්වෙල්ඩ් කඩුලු 2 බැගින් ද දවා ගෙන තිබේ.", "URL": "https://sinhala.adaderana.lk/news.php?nid=28852", "Category": null, "Parent URL": null}