{"Source": "Adaderana", "Timestamp": "March 8, 2010 10:57 am", "Headline": "ජානක පෙරේරා ඝාතනයේ සැකකරුවන්ට අධි චෝදනා", "News Content": "මේජර් ජෙනරාල් ජානක පෙරේරා ඝාතන සිද්ධියේ සැකකරුවන්ට එරෙහිව මහාධිකරණය හමුවේ අධි චෝදනා පත්‍ර ඉදිරිපත් කිරීමට පියවර ගන්නා බව නිතිපතිවරයා ශ්‍රේෂ්ඨාධිකරණයට දැනුම් දුන්නේය. තමන් නිදහස් කරන ලෙස ඉල්ලා අදාළ නඩුවේ සැකකරුවන් පිරිසක් ගොනු කළ මුලික අයිතිවාසිකම් පෙත්සම් අද කැඳවු අවස්ථාවේදී නීතිපතිවරයා‍ මෙම දැනුම් දීම සිදුක‍ළේය. අපරාධ පරීක්ෂණ දෙපාර්තමේන්තුව සිදුකළ සියලු පරීක්ෂණ වාර්තා මේ වන විට නීතිපති දෙපාර්තමේන්තුව වෙත කැඳවා ඇති බව මෙහිදි නීතිපතිවරයා ‍වැඩිදුරටත් කියා සිටියේය. එම පරීක්ෂණ වාර්තා රජයේ නීතිඥයින් අධ්‍යයනය කරමින් සිටින අතර ඉන් අනතුරුව අධි චෝදනා පත්‍ර ඉදිරිපත් කරන බව නීතිපතිවරයා‍ ශ්‍රේෂ්ඨාධිකරණයට දැනුම් දුන්නේය. ඒ අනුව අදාළ පෙත්සම් අප්‍රියෙල් මස 26 වන දින කැඳවීමට නියෝග කළ ආචාර්ය ශීරාණි බණ්ඩාරනායක මහත්මිය ප්‍රමුඛ ත්‍රිපුද්ගල විනිසුරු මඩුල්ල එදිනට පරීක්ෂණ වල ප්‍රගතිය වාර්තා කරන ලෙස නීතිපතිවරයාට දැනුම් දෙනු ලැබීය.", "URL": "https://sinhala.adaderana.lk/news.php?nid=7136", "Category": null, "Parent URL": null}