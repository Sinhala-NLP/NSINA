{"Source": "Adaderana", "Timestamp": "May 24, 2012 09:12 am", "Headline": "චෙන්නායි සුපර් කිංග්ස්ට ලකුණු 38 ක ජයක් ", "News Content": "ඉන්දීය ප්‍රිමියර් ලීග් තරගාවලිය යටතේ දෙවන සුදුසුකම් ලැබීමේ තරගයට ඉදිරිපත් වීමේ අවස්ථාව චෙන්නායි සුපර් කිංග්ස් කණ්ඩායම හිමිකර ගැනීමට සමත්විය. මුම්බායි ඉන්දියන්ස් කණ්ඩායම සමග ඊයේ (23) පැවති තරගයෙන් චෙන්නායි කණ්ඩායම ලකුණු 38 ක ජයක් ලැබීම හේතුවෙන් මෙම අවස්ථාව හිමිව තිබේ. ප්‍රථමයෙන් පන්දුවට පහරදුන් චෙන්නායි කණ්ඩායම කඩුලු 5 ක් දැවී ලකුණු 187 ක් රැස්කර ගැනීමට සමත් විය. පිළිතුරු වශයෙන් මුම්බායි ඉන්දියන්ස් කණ්ඩායමට ලබාගත හැකිවූයේ නියමිත පන්දුවාර 20 අවසානයේ දී ලකුණු 149 ක් පමණි. ඒ අනුව දෙවන සුදුසුකම් ලැබීමේ තරගය හෙට (25) චෙන්නායි සුපර් කිංග්ස් සහ දිල්ලි ඩෙයා‍ඩෙවිල්ස් කණ්ඩායම් අතර පැවැත්වේ. එම තරගයෙන් ජයගන්නා කණ්ඩායම කොල්කටා නයිට්රයිඩර්ස් කණ්ඩායම සමග අවසන් මහා තරගයට සුදුසුකම් ලබයි.", "URL": "https://sinhala.adaderana.lk/news.php?nid=24480", "Category": null, "Parent URL": null}