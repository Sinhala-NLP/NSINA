{"Source": "Adaderana", "Timestamp": "January 29, 2010 08:52 am", "Headline": "මහින්දට ඉන්දියාවේ ප්‍රසාදය", "News Content": "පැවති ජනාධිපතිවරණය පිළිබඳව ඉන්දියාව සිය ප්‍රසාදය පළ කර ඇති අතර ජනාධිපතිවරණයෙන් පැහැදිලි ජයග්‍රහණයක් ලබා ගත් ජනාධිපති මහින්ද රාජපක්ෂ මහතාට ඉන්දීය රජය සිය සුභ පැතුම් පළ කර සිටියි. මහින්ද රාජපක්ෂ රජය සමඟ තවදුරටත් සමීපව කටයුතු කිරීමට අපේක්ෂා කරන බව ද ඉන්දීය රජය තවදුරටත් නිවේදනය කරයි. දීර්ඝ කාලයක් පුරා පැවති යුද්ධය අවසන් කරමින් සියලුම ජනකොටස් වෙත ප්‍රජාතන්ත්‍රවාදී අයිතිවාසිකම් ලබා දීමට කටයුතු කිරීම සම්බන්ධයෙන් ඉන්දීය රජය සිය ප්‍රසාදය පළ කරයි. ශ්‍රී ලංකා රජය පොරොන්දු වී ඇති පරිදි සුළු ජන කොටස් වෙත සිය අයිතිවාසිකම් ලබා දී දේශපාලන විසඳුමක් ලබා දීමට මහින්ද රාජපක්ෂ මහතාට සිය දෙවන ධුර කා‍ලයේ දී හැකි වනු ඇති බවට ඉන්දීය රජය සඳහන් කරයි.", "URL": "https://sinhala.adaderana.lk/news.php?nid=6317", "Category": null, "Parent URL": null}