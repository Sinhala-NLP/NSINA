{"Source": "Adaderana", "Timestamp": "July 10, 2013 03:22 pm", "Headline": "ත්‍රස්තවාදී ක්‍රියා නිසා විපතට පත් ජනතාවට වන්දි පිරිනමයි", "News Content": "උතුරු පළාතේ ත්‍රස්තවාදී ක්‍රියා හේතුවෙන් මියගිය, තුවාල ලැබූ සහ දේපල හානියට පත් ජනතාව වෙනුවෙන් වන්දි ලබා දීමේ වැඩසටහනක් ක්‍රියාත්මක කිරීමට පුනුරුත්ථාපන අධිකාරිය සැළසුම් කර තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් හෙට (11) පස්වරු 04.00ට අරලියගහ මන්දිරයේ දී මෙම වැඩසටහන ක්‍රියාත්මක කරන බව පුනුරුත්ථාපන අධිකාරිය පවසයි. උගත් පාඩම් හා ප්‍රතිසංධාන කොමිසමේ නිර්දේශයන් මත මෙම වැඩසටහන සඳහා රජය විසින් මූල්‍ය ප්‍රතිපාදන වෙන් කර ඇති බව සඳහන් වෙයි. ඒ අනුව පළමු අදියර යටතේ වන්දි ලාභීන් 1200 දෙනෙකු වෙනුවෙන් රුපියල් මිලියන 85ක මුදලක් ප්‍රදානය කිරීමට නියමිත බව පුනුරුත්ථාපන අධිකාරිය පවසයි.", "URL": "https://sinhala.adaderana.lk/news.php?nid=35665", "Category": null, "Parent URL": null}