{"Source": "Adaderana", "Timestamp": "October 28, 2017 09:50 pm", "Headline": "  මාදම්පේ-හලාවත අවට ට්‍රැමඩෝල් බෙදාහැරපු 28 හැවිරිදි තරුණියට වැඩ වරදී", "News Content": "ට්‍රැමඩෝල් පෙති 8600ක් සමඟ කාන්තාවක සහ ත්‍රීරෝද ර‍ථ රියදුරෙකු මාදම්පේ පොලීසිය විසින් අත්අඩංගුවට ගෙන තිබේ. අද(28) දහවල් මාදම්පේ - ඉහළගම ප්‍රදේශයේදී මෙම වැටලීම සිදු කර ඇති බව සඳහන්ය. පොලීසිය විසින් අත්අඩංගුවට ගෙන ඇත්තේ මාදම්පේ ඉහළගම පදිංචි 29 හැවිරිදි කාන්තාවක සහ වයස අවුරුදු 35 ක් වන ත්‍රී රෝද රථ රියදුරෙකි. අත්අඩංගුවට ගෙන ඇති ත්‍රී රෝද ර‍ථ රියදුරා මාදම්පේ - පැරණි නගරයේ පදිංචිකරුවෙකු බවට පොලීසිය පවසයි. කාන්තාවක ත්‍රීරෝද රථයකින් ට්‍රැමඩෝල් පෙති තොගයක් ප්‍රවාහනය කරන බවට පොලීසියට ලද තොරතුරක් අනුව වැටලීම සිදු කර ඇති අතර සැකකාරිය ගමන් කරමින් සිටි ත්‍රීරෝද රථයේ තිබී ටැමඩෝල් පෙති 2600 ක් පොලිස් බාරයට ගෙන ඇත. ඇය පදිංචි මාදම්පේ ඉහළගම ප්‍රදේශයේ පිහිටි නිවසේ කාමරයක් පරීක්ෂා කරන විට එහි තිබී තවත් ට්‍රැමඩෝල් පෙති 6000 ක්ද පොලිස් බාරයට ගෙන තිබේ. සැකකාරිය පිටස්තර ප්‍රදේශ වලින් ටැමඩෝල් පෙති ගෙනවිත් මාදම්පේ සහ හලාවත අවට බෙදා හරින තැනැත්තියක් බවට වැඩිදුර විමර්ශන වලදී හෙලිවී ඇත. මාදම්පේ පොලීසිය වැඩිදුර විමර්ශන කටයුතු සිදු කරයි", "URL": "https://sinhala.adaderana.lk/news.php?nid=79245", "Category": null, "Parent URL": null}