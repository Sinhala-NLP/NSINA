{"Source": "Adaderana", "Timestamp": "April 4, 2015 12:08 pm", "Headline": "එක්සත් ජාතීන්ගේ සහකාර මහලේකම් ලංකාවට පැමිණෙයි ", "News Content": "එක්සත් ජාතින්ගේ සංවිධානයේ සහකාර මහ ලේකම්වරයා මෙරට සංචාරයක නිරතවීමට නියමිතව තිබේ.එක්සත් ජාතින්ගේ සංවිධානයේ සහකාර මහලේකම් මෙන්ම එම සංවිධානයේ ආසියා පැසිෆික් සංවර්ධන කණ්ඩායමේ සභාපතිවරයාද වන හවුලියන් සු මහතා අද දිවයිනට පැමිණිමට නියමිතය.ශ්‍රී ලංකාවේ වර්තමාන දේශපාලන වතාවරණය තුළ පැන නැගෙමින් ඇති සංවර්ධන අවශ්‍යතා අධ්‍යයනය කිරිම ඔහුගේ සංචාරයේ අරමුණ බව සඳහන්ය.රජයේ ඉහළ නිලධාරින්, සිවිල් සමාජ ක්‍රියාකාරින් හමුවී එක්සත් ජාතින්ගේ සහකාර මහලේකම්වරයා සාකච්ඡා පැවැත්වීමට නියමිතය තිබේ. එළඹෙන 10 වනදා දක්වා ඔහු මෙරට රැදී සිටිනු ඇත.එම කාලය තුළදී එක්සත් ජාතින්ගේ සහකාර මහලේකම් හවුලියන් සු මහතා උතුරුමැද පළාත් වලද සංචාරය කිරිමට නියමිතය. එහිදි ප්‍රජාමූල සංවිධානවල නියෝජිතයින් ඇතුළු අදාළ දිස්ත්‍රික්ක වල බලධාරින් හමුවී කැරුණු අධ්‍යයනය කිරිමට ද හෙතෙම බලාපොරොත්තු වෙයි.", "URL": "https://sinhala.adaderana.lk/news.php?nid=50427", "Category": null, "Parent URL": null}