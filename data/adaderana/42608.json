{"Source": "Adaderana", "Timestamp": "April 17, 2014 02:38 pm", "Headline": "සාලියපුර අභිරහස් මරණයක් ", "News Content": "අනුරාධපුර, සාලියපුර, දුම්රිය හරස් මාර්ගයට ආසන්න ප්‍රදේශයේ තිබී පුද්ගල මළ සිරුරක් සොයාගෙන තිබේ. ප්‍රදේශවාසීන් අනුරාධපුර පොලිසියට සිදුකළ දැනුම්දීමකට අනුව අදාළ පුද්ගල මළ සිරුර සොයාගත් බව පොලිසිය සඳහන් කළේය. මියගොස් ඇත්තේ සාලියපුර, ජයන්ති ග්‍රාමය ප්‍රදේශයේ පදිංචිව සිටි 44 හැවිරිදි දෙදරු පියෙකි. අදාළ පුද්ගලයා දුම්රියේ ගැටීමෙන් මියයන්නට ඇති බව පොලිසිය පවසයි. අනුරාධපුර පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=42608", "Category": null, "Parent URL": null}