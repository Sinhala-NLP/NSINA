{"Source": "Adaderana", "Timestamp": "May 12, 2016 06:16 am", "Headline": "කුසල් නිදහස්", "News Content": "තහනම් උත්තේජක භාවිතා කළ බවට එල්ලවූ චෝදනාවන්ගෙන් කුසල් ජනිත් පෙරේරා නිදහස්වී ඇති අතර ජාත්‍යන්තර තරග සඳහා පැවති තහනමද ඉවත්කර ඇති බව ජාත්‍යන්තර ක්‍රිකට් ආයතනය නිවේදනය කර තිබේ.ඒ අනුව ඔහුට යළිත් ජාත්‍යන්තර ක්‍රිකට් තරඟ සඳහා සහභාගීවීමේ අවස්ථාව හිමිවනු ඇත.තහනම් උත්තේජක භාවිතා කිරීමේ චෝදනාව මත කුසල් ජනිත් පෙරේරාට 2015 වසරේ දෙසැම්බර් මාසයේ සිට තාවකාලික තරඟ තහනමක් පනවා තිබුණි.කුසල් ජනිත් පෙරේරාගේ බී සාම්පල පරීක්ෂණ‍යේදී අදාළ චෝදනාවෙන් නිදහස් වී ඇති බව අන්තර්ජාතික ක්‍රිකට් කවුන්සිලය ඊයේ රාත්‍රීයේ නිවේදනයක් නිකුත් කරමින් පෙන්වා දී තිබේ.ඒ අනුව වහාම ඔහුට ක්‍රිකට් ක්‍රීඩාව නැවත ආරම්භ කිරීමට නිදහස පවතින බව අදාළ නිවේදනයේ දැක්වෙයි.කෙසේවෙතත් මෙම තරඟ තහනම පැනවීම හේතුවෙන් කුසල් ජනිත් පෙරේරාට පසුගිය නවසීලන්ත සහ ඉන්දියානු සංචාර අහිමි වූ අතර 20යි 20 ආසියානු සහ ලෝක කුසලාන තරඟාවලිද අහිමිවිය.", "URL": "https://sinhala.adaderana.lk/news.php?nid=60072", "Category": null, "Parent URL": null}