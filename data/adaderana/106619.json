{"Source": "Adaderana", "Timestamp": "March 23, 2019 02:49 pm", "Headline": "අයවැය තෙවන වර කියවීමේ 9 වන දිනය අදයි", "News Content": "2019 අයවැය තෙවන වර කියවීම හෙවත් කාරක සභා අවස්ථා විවාදයේ නවවැනි දිනය අද (23) පැවැත්වෙයි. කර්මාන්ත වාණිජ කටයතු, දිගුකාලීන අවතැන් වූ පුද්ගලයින් නැවත පදිංචි කිරීමේ හා සමුපකාර සංවර්ධන සහ ජනමාධ්‍ය පිළිබඳ කැබිනට් නොවන අමාත්‍යාංශයන්හි වැය ශීර්ෂය අද විවාදයට ගැනෙයි. මේ අතර විල්පත්තු වන විනාශය සම්බන්ධයෙන් පාර්ලිමේන්තුවේ විවාදයක් ලබාදීමට හැකි බව සභානායක අමාත්‍ය ලක්ෂ්මන් කිරිඇල්ල මහතා අද පාර්ලිමේන්තුවේ දී පවසා සිටියේය. ඒ එක්සත් ජාතික පක්ෂ පසුපෙළ මන්ත්‍රීවරුන් කළ ඉල්ලීමකට ප්‍රතිචාර දක්වමිනි.", "URL": "https://sinhala.adaderana.lk/news.php?nid=106619", "Category": null, "Parent URL": null}