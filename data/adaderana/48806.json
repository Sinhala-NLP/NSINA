{"Source": "Adaderana", "Timestamp": "January 20, 2015 11:59 am", "Headline": "කැලණි ග‍ඟේ නාද්දී අතුරුදන්", "News Content": "කැලණි ගඟේ දියනෑමට ගිය පුද්ගලයෙකු කොස්ගම, අකරවිට ප්‍රදේශයේ දී දියේ ගිළී අතුරුදන්ව තිබේ. ඊයේ පස්වරුවේ අදාළ පුද්ගලයා දියනෑමට ගිය අවස්ථාවේ අනතුර සිදුව ඇත. අදාළ පුද්ගලයා 34 හැවිරිදි අකරවිට ප්‍රදේශයේ පදිංචිකරුවෙකු වන අතර ඔහු ශ්‍රී ලංකා ගුවන් හමුදා පොලීසියේ කටුනායක ඒකකයේ සේවය නිරතව සිටි අයෙකි. අතුරුදන් වු පුද්ගලයා සෙවීමේ කටයුතු මේ වන විටත් සිදුවෙමින් පවතින බව පොලීසිය සඳහන් කළේය.", "URL": "https://sinhala.adaderana.lk/news.php?nid=48806", "Category": null, "Parent URL": null}