{"Source": "Adaderana", "Timestamp": "August 9, 2011 05:03 pm", "Headline": "කරූට නායකත්වය ලබාදිය යුතු බවට සජිත් යෝජනා කරයි", "News Content": "එක්සත් ජාතික පක්ෂයේ නායකත්වය කරූ ජයසූරිය මහතාට ලබා දිය යුතු බවට‍ සජිත් ප්‍රේමදාස මහතා විසින් පක්ෂයේ පාර්ලිමේන්තු කණ්ඩායම් සාකච්ඡාවේ දී අද(09) යෝජනා කර තිබේ. විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් පාර්ලිමේන්තු සංකීර්ණයේ දී මෙම සාකච්ඡාව පැවැත්වුණි. සජිත් ප්‍රේමදාස මහතා විසින් ඉදිරිපත් කළ අදාළ යෝජනාව එම පක්ෂයේ පාර්ලිමේන්තු මන්ත්‍රී රංජිත් මද්දුම බණ්ඩාර මහතා විසින් ස්ථිර කර ඇත. පක්ෂයේ ප්‍රතිසන්ධාන කරුණු සම්බන්ධයෙන් පසුගිය දා පැවති පක්ෂයේ උප‍දේශක මණ්ඩල රැස්වීමේ දී තීන්දු රැසකට එළඹුණු බව එම අවස්ථාවට එක් වෙමින් විපක්ෂනායක රනිල් වික්‍රමසිංහ මහතා පවසා ඇත. අද පස්වරුවේ ද පක්ෂයේ ප්‍රතිසන්ධාන කටයුතු සම්බන්ධයෙන් විශේෂ සාකච්ඡාවක් පැවැත්වෙන බව ද රනිල් වික්‍රමසිංහ මහතා එහි දී පවසා තිබේ.", "URL": "https://sinhala.adaderana.lk/news.php?nid=17958", "Category": null, "Parent URL": null}