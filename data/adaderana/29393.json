{"Source": "Adaderana", "Timestamp": "November 22, 2012 08:48 am", "Headline": "ඊශ්‍රායලය හා පලස්තීනය සටන් විරාමයක", "News Content": "ඊශ්‍රායලය හා පලස්තීනය අතර සටන් විරාමයක් ආරම්භ වී තිබේ. ඊශ්‍රායලය හා පලස්තීනයේ අතර ගාසා තීරයේ පැවති ගැටුම් තාවකාලිකව නතර කිරීමට දෙරට අතර එකඟතාව පලවී ඇති බව විදෙස් මාධ්‍ය වාර්තා පවසයි. ඊශ්‍රායලය විසින් පසුගිය සතියක පමණ කාලයක සිට ගාසා තීර‍යට දරුණු ප්‍රහාර එල්ල කරනු ලැබීය. එහිදී පුද්ගලයින් 157 දෙනෙකු ජීවිතක්ෂයට පත් වී තිබේ. ඊයේ (21) රාත්‍රියේ සිට දෙපාර්ශවය අතර මෙම සටන් විරාමය ක්‍රියාත්මක කර ඇති බව වාර්තා වේ. ඊජිප්තුවේ විදේශ කටයුතු අමාත්‍යවරයා විසින් අදාළ සටන් විරාමය පිළිබඳව නිල වශයෙන් දැනුම් දී ඇති අතර එම අවස්ථාවට අමෙරිකානු රාජ්‍ය ලේකම් හිලරි ක්ලින්ටන් ද සහභාගී වී ඇත.", "URL": "https://sinhala.adaderana.lk/news.php?nid=29393", "Category": null, "Parent URL": null}