{"Source": "Adaderana", "Timestamp": "July 15, 2011 02:31 pm", "Headline": "හමුදා සෙබළාගෙන් අල්ලස් ගත් කොස්තාපල් අත්අඩංගුවට", "News Content": "මාවතගම ‍පොලිස් ස්ථානයට අනුයුක්තව සිටි පොලිස් කොස්තාපල්වරයෙකු අල්ලස් හෝ දූෂණ විමර්ශන කොමිසම මගින් අත්අඩංගුවට ගෙන තිබේ. යුද හමුදා සෙබළෙකු‍ගෙන් අල්ලස් ගැනීමේ දී අදාළ පොලිස් කොස්තාපල්වරයා අත්අඩංගුවට ගත් බව එම ‍කොමිසමේ ප්‍රකාශකයෙකු සඳහන් කළේය. බලපත්‍ර නොමැතිව යතුරුපැදියක් ධාවනය කර ඇති හමුදා සෙබළා‍ට එරෙහිව නීතිය ක්‍රියාත්මක නොකිරීම සඳහා රුපියල් දහසක මුදලක් අල්ලස් වශයෙන් ලබා‍දෙන ලෙස පොලිස් කොස්තාපල්වරයා ඉල්ලා තිබේ. එම මුදල ලබාදෙන අවස්ථාවේ දී අත්අඩංගුවට ගත් සැකකරු පිලත්ත මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ලබන 26 වැනිදා දක්වා රක්ෂිත බන්ධනාගාර ගතකිරීමට නි‍යෝග කෙරුණි.", "URL": "https://sinhala.adaderana.lk/news.php?nid=17414", "Category": null, "Parent URL": null}