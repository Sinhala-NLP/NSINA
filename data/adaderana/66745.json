{"Source": "Adaderana", "Timestamp": "December 5, 2016 12:00 pm", "Headline": " ජයලලිතාට හදවත් රෝගයක්", "News Content": "තමිල්නාඩු ප්‍රාන්ත ප්‍රධාන ඇමතිනි ජයලලිතා ජයරාම් නැවතත් අසනීප වී තිබේ.හදවත් රෝගී තත්ත්වයක් හේතුවෙන් ඊයේ පස්වරුවේ සිට ඇය රෝහලේ ප්‍රතිකාර ලබන බව ඉන්දීය මාධ්‍ය වාර්තා කරයි.මේවන විට 68 හැවිරිදි වියේ පසුවන ජයලලිතා ජයරාම්ගේ සෞඛ්‍ය තත්ත්වය යහපත් මට්ටමක පවතින බවද ඇය ප්‍රතිකාර ලබන රෝහල විසින් නිකුත් කළ නිවේදනයක සඳහන්වෙයි.කෙසේ වෙතත් ඇයගේ රෝගී තත්ත්වය සම්බන්ධයෙන් වෙනත් තොරතුරු කිසිවක් එහි සඳහන් කර නැතැයිද එම වාර්තාවල දැක්වේ.ජයලලිතා ජයරාම් ඉකුත් සැප්තැම්බර් මස ද හදිසියේ අසනීප වීම නිසා රෝහල් ගත කළේය.ඒ අනූව සැප්තැම්බර් මස 22දා සිට මේ දක්වා මාස 2ට වැඩි කාලයක් ඇය ඉන්දියාවේ පෞද්ගලික රෝහලක ප්‍රතිකාර ලබමින් සිටියි.කෙසේ වුවද ඇය නැවත වරක් හදවත් රෝගී තත්ත්වයක් හේතුවෙන් ප්‍රතිකාර ලබන අතර ඇයගේ රෝගී තත්ත්වය සම්බන්ධයෙන් ඉන්දීය සමාජ මාධ්‍ය ජාලාවල පසුගිය කාලයේදී අසත්‍ය ප්‍රචාර පැතිරුණු බවටද වාර්තා පළවිය.", "URL": "https://sinhala.adaderana.lk/news.php?nid=66745", "Category": null, "Parent URL": null}