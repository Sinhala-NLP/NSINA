{"Source": "Adaderana", "Timestamp": "April 15, 2012 11:38 am", "Headline": "2014 සාර්ක් සෞඛ්‍ය ඇමතිවරුන්ගේ සමුළුව ශ්‍රී ලංකාවේදී", "News Content": "2014 වසරේ සාර්ක් කලාපීය රටවල සෞඛ්‍ය අමාත්‍යවරුන්ගේ සමුළුව ශ්‍රී ලංකාවේ පැවැත්වීමට එකඟතාව පළ වී තිබේ. මාලදිවයිනේ පැවති මෙවර සෞඛ්‍ය අමාත්‍යවරුන්ගේ සමුළුවේ දී ඒ සඳහා එකඟතාව පළ වී ඇති බව සෞඛ්‍ය අමාත්‍යාංශය සඳහන් කරයි. මෙවර සමුළුවට සෞඛ්‍ය අමාත්‍ය මෛත්‍රීපාල සිරිසේන මහතා විසින් බෝවන රෝග සහ ජලභීතිකාව මර්දනය කිරීම පිළිබඳ යෝජනාවලියක් ඉදිරිපත් කරනු ලැබීය. එම යෝජනාවලිය සාක් කලාපීය සියලු රටවල සහයෝගයෙන් ඒකමතිකව සම්මත වු බව සෞඛ්‍ය අමාත්‍යාංශය ප්‍රකාශ කරයි. ඒ අනුව 2015 වසරේ දී ආසියානු කලාපයෙන් ජලභීතිකාව තුරන් කිරීමට කලාපයේ සෞඛ්‍ය අමාත්‍යවරුන් මෙම සමුළුවේ දී එකඟතාව පළ කර ඇති බව සඳහන්ය. විශේෂයෙන් ශ්‍රී ලංකාවේ බෝවන රෝග තුරන් කිරීමේ වැඩපිළිවෙළ සහ ජල භීතිකාව මර්දනය කිරීමේ වැඩපිළිවෙළ සාක් කලාපීය සෞඛ්‍ය අමාත්‍යවරුන්ගේ පැසසුමට ලක්ව තිබේ.", "URL": "https://sinhala.adaderana.lk/news.php?nid=23521", "Category": null, "Parent URL": null}