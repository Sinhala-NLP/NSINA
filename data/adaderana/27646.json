{"Source": "Adaderana", "Timestamp": "September 22, 2012 03:12 pm", "Headline": "පොළොන්නරුවේ ලොකු ලූනු ගොවීන් අමාරුවේ ", "News Content": "පොළොන්නරුව දිස්ත‍්‍රීක්කයේ ලොකු ලූනු වගා කළ ගොවීන් මේ වන විට දැඩි ගැටලුකාරී තත්ත්වයකට මුහුණ පා සිටින බව අප වාර්තාකරු පවසයි. මෙවර යල කන්නයේ වගා කළ ලොකු ලූනු අස්වනු නෙළීමේ කටයුතු මේ වන විට ආරම්භ කර තිබේ. එහෙත් මෙම ලොකු ලූනු සාධාරණ මිලකට අලෙවි කර ගත නොහැකි වීමෙන් ගොවීන් දැඩි දුෂ්කරතාවයන්ට මුහුණපා ඇති බව සඳහන්ය. කෙසේ වෙතත් දඹුල්ල ප‍්‍රදේශයේ ගොවීන්ගේ ලොකු ලූනු මිලට ගැනීම සඳහා වැඩපිළිවෙලක් ක‍්‍රියාත්මක කර තිබුණ ද පොළොන්නරු ප‍්‍රදේශයට එවැනි වැඩපිළිවෙලක් නොමැති බව ගොවීහූ චෝදනා කරති.", "URL": "https://sinhala.adaderana.lk/news.php?nid=27646", "Category": null, "Parent URL": null}