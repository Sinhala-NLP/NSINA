{"Source": "Adaderana", "Timestamp": "February 28, 2014 09:52 am", "Headline": "තියුණු ආයුධයකින් පහරදී අයෙක් ඝාතනය කරයි ", "News Content": "නිකවැරටිය, මැද්දෑපොළ වැව අසළදි තියුණු ආයුධයකින් තුවාල සිදුකර පුද්ගලයෙකු ඝාතනය කර තිබේ. ඊයේ(27) රාත්‍රි 07.00 ට පමණ ඝාතනය සිදුව තිබේ. මුදල් ආරවුලක් මත ඇති වු බහින් බස් වීමක් දුරදිග යාමෙන් ඝාතනය සිදුකර ඇති බවට තොරතුරු හෙළිව ඇති බව පොලීසිය පැවසුවේය. ඝාතනයට අදාළ සැකකරුවන් හදුනාගෙන ඇති අතර ඔවුන් ප්‍රදේශයෙන් පළාගොස් ඇති බව පොලීසිය සඳහන් කළේය. මියගොස් ඇත්තේ නබඩෑව, මැද්දෑපොළ ප්‍රදේශයේ පදිංචිව සිටි 26 හැවිරිදි තරුණයෙකි.", "URL": "https://sinhala.adaderana.lk/news.php?nid=41431", "Category": null, "Parent URL": null}