{"Source": "Adaderana", "Timestamp": "February 9, 2017 03:11 pm", "Headline": " කොළඹ පාසල් 102ක මදුරු වාසස්ථාන ", "News Content": "කොළඹ දිස්ත්‍රික්කයේ ප්‍රධාන පාසල් ඇතුළු පාසල් 102න් මදුරුවන් බෝවන ස්ථාන සොයා ගෙන ඇති බව සෞඛ්‍ය අමාත්‍යංශය පවසයි.කොළඹ දිස්ත්‍රික්කයේ පාසල් 170ක් සම්බන්ධයෙන් සිදු කළ පරීක්ෂා කිරීම්වලදී මේ බව අනාවරණය වී ඇති බව සඳහන්ය.එහිදී තවත් පාසල් 44න් මදුරු කීටයින් සොයා ගත් බව සෞඛ්‍ය අමාත්‍යංශය සඳහන් කළේය.මේ අතර දිවයිනපුරා දිස්ත්‍රික්ක 09න් ඩෙංගු රෝගීන් බහුල වශයෙන් වාර්තා වන බව ජාතික ඩෙංගු මර්දන ඒකකය පවසයි.කොළඹ, ගම්පහ, කළුතර, යාපනය, මඩකළපුව, කල්මුනේ, ගාල්ල, මාතර සහ රත්නපුර යන දිස්ත්‍රික්ක වලින් මෙලෙස රෝගීන් වැඩිවශයෙන් වාර්තා වී ඇති බව සඳහන්ය.2017 වර්ෂයේ මේ දක්වා කාලය තුළ ඩෙංගු රෝගීන් 9886 දෙනෙකු වාර්තා වී ඇති අතර මරණ 12ක් සිදුව ඇති බව ජාතික ඩෙංගු මර්දන ඒකකය පෙන්වා දෙයි.", "URL": "https://sinhala.adaderana.lk/news.php?nid=69382", "Category": null, "Parent URL": null}