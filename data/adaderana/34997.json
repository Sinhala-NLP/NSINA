{"Source": "Adaderana", "Timestamp": "June 17, 2013 02:28 pm", "Headline": "නවසීලන්තය පරදී - එංගලන්තය දෙවන වටය‍ට", "News Content": "නවසීලන්තය සමඟ පැවති තරගය ජයග්‍රහණය කීරිමත් සමඟ අයි.සී.සි චැම්පියන්ස් කුසලාන ක්‍රිකට් තරගාවලියේ අවසන් පූර්ව වටයට ඉදිරිපත්වීමට අවස්ථාව හිමිකර ගැනීමට එංගලන්තය සමත් විය. ඒ ඊයේ නවසීලන්තය සමඟ පැවති තරගය ලකුණු 10 කින් ජය ගැනීමත් සමඟය. තරගයට අවස්ථා කිහිපයකදී වර්ෂාවෙන් බාධා එල්ල වූ අතර ඒ අනුව තරගය පන්දුවාර 24 ට සීමා කිරීමට තරග තීරකවරුන්ට සිදුවිය. නවසීලන්ත කණ්ඩායමේ ආරාධනයෙන් ප්‍රථමයෙන් පන්දුවට පහරදුන් එංගලන්ත කණ්ඩායම පන්දු වාර 23 යි පන්දු 3 අවසානයේ සියලු දෙනා දැවී ලකුණු 169 ක් ලබා ගැනීමට සමත් විය. කෙසේ වෙතත් නවසීලන්ත කණ්ඩායමට නියමිත පන්දුවාර 20 අවසානයේ ලබා ගත හැකිවූයේ ලකුණු 159 ක් පමණි. මේ අතර අයි.සී.සි චැම්පියන්ස් කුසලාන ක්‍රිකට් තරගාවලියේ තිරණාත්මක තරගය ඔස්‍ට්‍රේලියාව සහ ශ්‍රී ලංකා කණ්ඩායම අතර අද පැවැත්විමට නියමිතය. මෙම තරගය එංගලන්තයේ ඕවල් ක්‍රීඩාංගනයේදී පැවැත්වෙයි.", "URL": "https://sinhala.adaderana.lk/news.php?nid=34997", "Category": null, "Parent URL": null}