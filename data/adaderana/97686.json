{"Source": "Adaderana", "Timestamp": "October 14, 2018 09:37 pm", "Headline": "ඉන්දිය සම්භවයක් ඇති දමිල ජනතාවගෙන් රජයට උපහාර", "News Content": "වත්මන් රජය යටතේ ගත වු වසර තුනක කාලයක් තුල ඉන්දිය සම්භවයක් ඇති ජනතාව වෙනුවෙන් සිදු කල සංවර්ධනය හා ලබාදුන් අයිතින් වෙනුවෙන් වතුකරය නියෝජනය කරන මැති ඇමතිවරුන් රැසකට උපහාර පිදිමේ උත්සවයක් අද (14) හැටන් නගරයෙදි පැවැත් විය. ඉන්දිය ප්‍රජාවගේ කේන්ද්‍රය මගින් සංවිධානය කර තිබු මෙම උපහාර පිදිමේ උත්සවයේදි වතුකරයේ ජනතාවගේ නිවාස ගැටළුවට විසදුම් ලබාදිම, වතුකරයේ ජනතාව වෙනුවෙන් වෙන් වෙන් වශයෙන් පලාත් පාලන අයතන පිහිටවා එම පලාත් පාලන ආයතනවල සේවය වතුකරයේ ජනතාවට ලබාදිම , වතුකරයේ දරු දැරියන්ගේ අධ්‍යාපන තත්ත්වය ඉහල දැමිම සහ වැවිලි කාලපය සඳහා නව ගම්මාන සංවර්ධන අධිකාරියක් පිහිටුවිම යන සංකල්පය යටතේ මෙම උපහාර උළෙල සංවිධානය කර තිබේ. මෙම උපහාර උළෙලෙදි කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම්, අධ්‍යාපන රජ්‍ය අමාත්‍ය වි. රාධා ක්‍රිෂ්ණන් , නුවරඑලිය දිසත්‍රික් පාර්ලිමේන්තු මන්ත්‍රි මයිවාගනම් තිලකරාජ් , බදුල්ල දිස්ත්‍රික් පාර්ලිමේන්තු මන්ත්‍රි එස්. අරවින්ද කුමාර් , මහනුවර දිස්ත්‍රික් පාර්ලිමේන්තු මන්ත්‍රි වේලුකුමාර් යන එක්සත් ජාකින පක්ෂයේ මැති ඇමතිවරුන් ඇතුළු පිරිසක් මෙහිදි උපහාර පිදුම් ලැබිය. මෙම උපහාර පිදිමේ අවස්තාවට වතුකරය නියෝජනය කරමින් විශාල පිරිසක් සහභාගි වි සිටි බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=97686", "Category": null, "Parent URL": null}