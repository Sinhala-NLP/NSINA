{"Source": "Adaderana", "Timestamp": "March 1, 2011 08:33 am", "Headline": "ප්ලාස්ටික් ඇසුරුමට ප්‍රායෝගික කාලයක්", "News Content": "පළතුරු සහ එළවළු ප්‍රවාහනය සඳහා ප්ලාස්ටික් ඇසුරුම් භාවිතා කිරීම සඳහා ප්‍රායෝගික කාලයක් ලබා දීමට සමූපකාර හා අභ්‍යන්තර වෙළඳ කටයුතු අමාත්‍යාංශය තීරණය කර තිබේ. ප්ලාස්ටික් ඇසුරුම් භාවිතා කරමින් පළතුරු සහ එළවළු ප්‍රවාහනය අද(01) සිට අනිවාර්ය කර තිබුණි. එහෙත් එය ක්‍රියාත්මක කිරීමේ දී ගැටලු රැසක් පැන නැඟී ඇති බව ‍සමූපකාර හා අභ්‍යන්තර වෙළඳ කටයුතු අමාත්‍යාංශ ලේකම් සුනිල් එස් සිරිසේන මහතා ප්‍රකාශ කළේය. එම නිසා ප්ලාස්ටික් ඇසුරුම් භාවිතා කිරීමට ප්‍රථමයෙන් ප්‍රායෝගික කාලයක් ලබා දීමට තීරණය කළ බව සුනිල් එස්. සිරිසේන මහතා සඳහන් කළේය.", "URL": "https://sinhala.adaderana.lk/news.php?nid=14534", "Category": null, "Parent URL": null}