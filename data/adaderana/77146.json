{"Source": "Adaderana", "Timestamp": "September 5, 2017 12:24 pm", "Headline": "විදුලි සැර වැඳී 1ක් මරුට", "News Content": "මාවනැල්ල, ඉහලමාවෙල ප්‍රදේශයේදී විදුලි සැර වැඳීමෙන් 25 හැවිරිදි තරුණයෙකු මියගොස් තිබේ.අදාළ තරුණයා සිය මිතුරෙකු සමඟ අසළ පිහිටි නිවසකට යමින් සිටියදී කුඹුරකට සතුන් පැමිණීම වැලැක්වීම සඳහා අනවසරයෙන් ඇද තිබූ විදුලි රැහැනක ගැටීමෙන් විදුලි සැර වැදී ඇති බව සඳහන්ය.ඔහු සමඟ ගමන් ගත් අනෙක් තරුණයාද මේ වන විට මාවනැල්ල රෝහලේ ප්‍රතිකාර ලබන බව පොලීසිය පවසයි.", "URL": "https://sinhala.adaderana.lk/news.php?nid=77146", "Category": null, "Parent URL": null}