{"Source": "Adaderana", "Timestamp": "August 22, 2012 04:22 pm", "Headline": "අතරමං වූ \"සඳලි\" බේරාගනියි", "News Content": "මුහුදේ අතරමංව තිබූ \"සඳලි\" නම් ධීවර යාත්‍රාවේ සිටි ධීවරයින් පිරිස බේරුවල මුහුදු සීමාවේ දී බේරාගෙන තිබේ. \"මිනෝලි 6\" නම් ධීවර යාත්‍රාවකින් අදාළ ධීවර පිරිස බේරාගෙන ඇති බව ධීවර අමාත්‍යංශය සඳහන් කළේය. මීගමුව වෙරළ තීරයෙන් පසුගිය මස 20 වෙනිදා \"සඳලි\" යාත්‍රාවෙන් මුහුදු ගිය ධීවරයින් පිරිස සම්බන්ධයෙන් පසුගිය 9 වෙනිදා සිට තොරතුරක් නොමැති බව ඔවුන්ගේ ඥාතීන් විසින් ධීවර අමාත්‍යංශයට දැනුම් දී තිබිණි. කාර්මික දෝෂයකට ලක්ව තිබූ යාත්‍රාව අතරමංව තිබියදී ඊයේ (21) රාත්‍රියේ සොයාගෙන ඇති බව සඳහන්ය. බේරාගත් අදාළ යාත්‍රාව සහ ධීවරයින් පිරිස අද (22) රාත්‍රියේ මීගමුවට ළඟාවීමට නියමිත බව වාර්තා වේ.", "URL": "https://sinhala.adaderana.lk/news.php?nid=26801", "Category": null, "Parent URL": null}