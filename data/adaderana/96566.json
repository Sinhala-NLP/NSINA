{"Source": "Adaderana", "Timestamp": "September 23, 2018 08:29 am", "Headline": "පියෙක් තමන්ගේ පුතු ඝාතනය කරයි", "News Content": "කැලණිය, බොල්ලෑගල ගෝනවල ප්‍රදේශයේ දී පියෙකු විසින් තියුණු ආයුධයකින් පහරදී සිය පුතු ඝාතනය කර තිබේ. පවුල් ආරවුලක් දුරදිග යාම හේතුවෙන් පියා විසින් පුතුට තියුණු ආයුධයකින් පහරදී ඇති බව පොලීසිය සඳහන් කළේය. මියගොස් ඇත්තේ බොල්ලෑගල ප්‍රදේශයේ පදිංචිව සිටි 26 හැවිරිදි අයෙකු වන අතර ඝාතන සැකකරු ප්‍රදේශයෙන් පළාගොස් ඇති බව වාර්තා වේ.", "URL": "https://sinhala.adaderana.lk/news.php?nid=96566", "Category": null, "Parent URL": null}