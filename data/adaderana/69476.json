{"Source": "Adaderana", "Timestamp": "February 12, 2017 08:58 am", "Headline": " කරුණා අම්මාන් වෙනම පක්ෂයකින් එයි", "News Content": "හිටපු නියෝජ්‍ය අමාත්‍ය විනයාගමූර්ති මුරලිදරන් හෙවත් කරුණා අම්මාන් නව දේශපාලන පක්ෂයක් පිහිටුවා තිබේ. දෙමළ එක්සත් නිදහස් පෙරමුණ ලෙස එම පක්ෂය නම් කර ඇති බව සඳහන්ය. එම පක්ෂයේ සමාරම්භක උත්සවය පසුගියදා මඩකළපුව ප්‍රදේශයේ දී පවත්වා ඇති අතර එහිදී පක්ෂයේ මහලේකම් ලෙස ටී.විමලදාස් මහතා පත්කර තිබේ. ඔහු මඩකළපුව දිස්ත්‍රික් සිවිල් සංවිධානයේ සභාපතිවරයා ලෙස ද කටයුතු කරන බව වාර්තා වෙයි. දෙමළ ජනතාවගේ ගැටළුවලට විසඳුම් ලබාගැනීම සඳහා බලපෑම් කිරීමේ අරමුණින් දෙමළ එක්සත් නිදහස් පෙරමුණ පිහිටවු බව හිටපු නියෝජ්‍ය අමාත්‍ය විනයාගමූර්ති මුරලිදරන් හෙවත් කරුණාඅම්මාන් ප්‍රකාශ කර තිබේ. මෙම පක්ෂය කඩිනමින් ලියාපදිංචි කිරීම සඳහා යොමුකිරීමට ද නියමිතය.", "URL": "https://sinhala.adaderana.lk/news.php?nid=69476", "Category": null, "Parent URL": null}