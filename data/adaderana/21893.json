{"Source": "Adaderana", "Timestamp": "February 5, 2012 03:10 pm", "Headline": " බලපත් නැතිව කුඹුක් ලී තබා ගත්තාට වැඩවරදියි", "News Content": "බලපත්‍ර නොමැතිව කුඹුක් දැව ළඟ තබා ගත් පුද්ගලයෙකු වැල්ලවාය ඇතිලිවැව ප්‍රදේශයේ දී අත්අඩංගුවට ගෙන තිබේ. බුත්තල පොලිස් විශේෂ කාර්යය බලකා කඳවුරේ නිලධාරීන් සිදු කළ වැටලීමක දී ඊයේ පස්වරුවේ මෙම පුද්ගලයා අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරු සතුව තිබී කුඹුක් ලීයෙන් ඉරන ලද ලෑලි 31ක් සොයා ගෙන තිබේ. සැකකරු හඳපානගල අඩවි වන කාර්යාලය වෙත භාර දීමට කටයුතු කළ බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=21893", "Category": null, "Parent URL": null}