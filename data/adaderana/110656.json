{"Source": "Adaderana", "Timestamp": "May 25, 2019 02:37 pm", "Headline": "ඉන්දියාවේ ගොඩනැගිල්ලක ගින්නකින් 19ක් ජීවිතක්ෂයට", "News Content": "ඉන්දියාවේ ගුජරාට්හි වාණිජ ගොඩනැගිල්ලක ඇතිවූ ගින්නකින් පුද්ගලයින් 19දෙනක් මියගොස් ඇත. ඉන්දියාවේ සිවුමහල් ගොඩනැගිල්ලක ඇතිවූ ගින්නකින් පුද්ගලයින් 19දෙනක් මියගොස් ඇත. ගුජරාට් හි සුරාත් නගරයේ තිබූ ගොඩනැගිල්ල පෞදග්ලික පන්ති පවත්වන ස්ථානයක් බවට සඳහන්ය. ගින්න ඇතිවන අවස්ථාවේදී එහි ඉහළ මහලෙන් බිමට පැමිණීම උත්සාහ කළ අයද මියගිය පිරිසට ඇතුළත්ය. සිද්ධියෙන් මියගිය බහුතරය අදාළ අවස්ථාවේදී එහි පැවැත්වුණු පන්තියකට සහභාගි වී සිටි පාසල් යන වයසේ සිසුන් පිරිසක් බවටද වාර්තා වෙයි. සිදුවීම සම්බන්ධයෙන් වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=110656", "Category": null, "Parent URL": null}