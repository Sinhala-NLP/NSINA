{"Source": "Adaderana", "Timestamp": "April 26, 2012 07:00 am", "Headline": "මොරගොඩ වෙනුවට මහරුෆ්..?", "News Content": "කොළඹ මහනගර සභාවේ විපක්ෂ නායක ධුරයෙන් මිලින්ද මොරගොඩ මහතා ඉල්ලා අස්වීමට තීරණය කිරීමත් සමග එම තනතුර සඳහා මොහොමඩ් මහරුෆ් මහතාගේ නම යෝජනා වී ති‍බේ. නගර සභාවේ විපක්ෂ නායක ධුරයෙන් සහ මන්ත්‍රී ධුරයෙන් ඉල්ලා අස්වන බවට මිලින්ද මොරගොඩ මහතා විපක්ෂ කණ්ඩායම් රැස්වීම අමතමින් ඊයේ පස්වරුවේ ප්‍රකාශ කළේය. ඒ අනුව පුරප්පාඩු වන කොළඹ මහනගර සභාවේ විපක්ෂ නායක ධුරයට මොහොමඩ් මහරුෆ් මහතාගේ නම යෝජනා වී ඇති අතර එම යෝජනාවට විපක්ෂයේ මන්ත්‍රීවරුන් 17 දෙනෙකුගේ අත්සනින් යුත් ලිපියක් ජනාධිපති මහින්ද රාජපක්ෂ මහතා වෙත භාරදීමට නියමිතය. කෙසේවෙතත් මොහොමඩ් මහරුෆ් මහතා විපක්ෂ නායකවරයා ලෙස පත්කිරීමේ යෝජනාවට ඊයේ රැස්වූ විපක්ෂ කණ්ඩාය‍මේ මන්ත්‍රීවරුන් දෙදෙනෙකු අත්සන් තබා නැත.", "URL": "https://sinhala.adaderana.lk/news.php?nid=23805", "Category": null, "Parent URL": null}