{"Source": "Adaderana", "Timestamp": "August 22, 2019 03:15 pm", "Headline": "හිසේ තුවාල සහිතව මිය ගිය කාන්තා මළ සිරුරක් ", "News Content": "රත්නපුර නිවිතිගල පොලිස් වසමේ වටාපොත ගඟබඩහේන ප්‍රදේශයේ නිවසක් අසළ පිහිටි පොල් ගසක් ආසන්නයේ හිසේ තුවාල සහිතව මිය ගොස් සිටි කාන්තා මළ සිරුරක් පිළිබඳව නිවිතිගල පොලීසිය විමර්ශන ආරම්භ කර ඇත. අදාළ කාන්තාවගේ ස්වාමිය ඊයේ රාත්‍රී 7ට පමණ නිවසින් බැහැරව ගොස් නැවත නිවසට පැමිණ බිරිඳව සොයා ඇති අතර එම අවස්ථාවේ හිසේ තුවාල සහිතව පොල් ගසක් අසළ බිම ඇඳ වැටී ඇති ඇගේ මළ සිරුර දැක ගැනීමට හැකිවී තිබේ. අදාළ ස්ථානයේ පොල් ගෙඩියක් ද බිම වැටී තිබී ඇති නමුත් ඇගේ හිසේ තුවාල තිබීම නිසා මරණය පොල් ගෙඩියක් හිසට වැටී සිදු වූවක් ද එසේත් නැතිනම් ඝාතනය කිරීමක් ද යන්න පිළිබඳ සැක මතු වී ඇත. මරණයට පත්ව ඇත්තේ වයස අවුරුදු 62ක් වු එන්.ඒ හීන්මැණිකේ නැමැති කාන්තාවකි. මරණය සම්බන්ධව වැඩිදුර පරීක්ෂණ නිවිතිගල පොලීසිය විසින් සිදු කරයි.", "URL": "https://sinhala.adaderana.lk/news.php?nid=117217", "Category": null, "Parent URL": null}