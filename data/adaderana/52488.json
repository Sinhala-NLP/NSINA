{"Source": "Adaderana", "Timestamp": "July 7, 2015 12:37 pm", "Headline": "එජාපය සමගදැයි තවමත් තීරණයක් නැතිලු", "News Content": "මෙවර මහ මැතිවරණයේ දී එක්සත් ජාතික පක්ෂය සමග එක්ව තරග කරන්නේ ද යන්න පිළිබඳව මෙතෙක් අවසන් තීරණයකට එළඹ නොමැති බව ශ්‍රී ලංකා මුස්ලිම් කොංග්‍රසය පවසයි. මහ මැතිවරණයේ දී කවර පාර්ශයකට සහය ලබාදෙන්නේ ද යන්න සම්බන්ධයෙන් සාකච්ඡා කිරීම සඳහා ඊයේ පස්වරුවේ ද මුස්ලිම් කොංග්‍රසයේ නියෝජිතයින් රැස්වු බව සඳහන්ය.එහිදී ද අවසන් එකඟතාවයකට එළඹීමට නොහැකි වු බව ශ්‍රී ලංකා මුස්ලිම් කොංග්‍රසයේ ජාතික සංවිධායක සෆීක් රජාබ්දීන් මහතා සඳහන් කළේය.නාමයෝජනා ලබාදීමේදී එක්සත් ජාතික පක්ෂය ඉදිරිපත් කර ඇති කොන්දේසී ගැටලු සහගත වීම හේතුවෙන් මෙම තත්ත්වය උද්ගතව ඇති බව ඔහු පැවසුවේය.කෙසේවෙතත් අද දිනයේද මුස්ලිම් කොංග්‍රසයේ නායක අමාත්‍ය රවුෆ් හකීම් මහතාගේ ප්‍රධානත්වයෙන් ඒ සම්බන්ධයෙන් තවත් සාකච්ඡාවක් පැවැත්වෙන බව සෆීක් රජාබ්දීන් මහතා ප්‍රකාශ කළේය.", "URL": "https://sinhala.adaderana.lk/news.php?nid=52488", "Category": null, "Parent URL": null}