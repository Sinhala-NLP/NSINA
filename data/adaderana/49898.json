{"Source": "Adaderana", "Timestamp": "March 11, 2015 05:57 pm", "Headline": "නාවික සෙබළා එතැනමයි", "News Content": "කටුනායක, ආඬිඅම්බලම ප්‍රදේශයේ සිදු වූ රිය අනතුරකින් නාවික හමුදා සෙබළෙකු ජීවිතක්ෂයට පත්ව තිබේ.අද දහවල් මෙම අනතුර සිදුව ඇති බව පොලිසිය සඳහන් කළේය.මෙම නාවික හමුදා සෙබළා පැදවූ යතුරුපැදිය, ටිපර් රථයක ගැටීමෙන් අනතුර සිදුව ඇති අතර අනතුරින් බරපතළ තුවාල ලැබූ සෙබළා එම ස්ථානයේදීම ජීවිතක්ෂයට පත්ව තිබේ.මෙලෙස ජීවිතක්ෂයට පත්ව ඇත්තේ 25 හැවිරිදි ආඬිඅම්බලම ප්‍රදේශයේ පදිංචිව සිටි ත්‍රිකුණාමල නාවික හමුදා කඳවුරට අනුයුක්තව සේවය කරන සෙබළෙක් බව පොලිසිය සඳහන් කළේය.අනතුර සම්බන්ධයෙන් කටුනායක පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=49898", "Category": null, "Parent URL": null}