{"Source": "Adaderana", "Timestamp": "November 14, 2012 03:24 pm", "Headline": "එගොඩ වෙන්න ගිය මවට තුවාලයි-දරුවා මරුට ", "News Content": "වැලිපැන්න, පල්ලේගොඩ, කුරුඳුවත්ත ඇළෙන් එගොඩවීමට ගිය කාන්තාවක් සහ කුඩා දරුවෙකු වතුර පහරට හසුව ගසා ගෙන ගොස් තිබේ. මෙහිදී ප‍්‍රදේශවාසීන් විසින් අදාළ කාන්තාව සහ දරුවා බේරාගෙන අළුත්ගම, දර්ගා නගරයේ පිහිටි රෝහලට ඇතුළත් කර ඇති බව සඳහන්ය. එහිදී මාස 9 ක් වූ කුඩා දරුවා ජීවිතක්ෂයට පත්ව ඇතැයි පොලීසිය පවසයි. වැලිපැන්න පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29185", "Category": null, "Parent URL": null}