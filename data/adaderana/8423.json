{"Source": "Adaderana", "Timestamp": "May 15, 2010 03:41 pm", "Headline": "ඇමතිකමක් දුන්නොත් ගන්නවා -කාදර්", "News Content": "අමාත්‍යධුරයක් ලබාදෙන ලෙස තමන් කිසිදු අවස්ථාවක ජනාධිපතිවරයාගෙන් ඉල්ලීමක් නොකරන බව පාර්ලිමේන්තු මන්ත්‍රී අබ්දුල් කාදර් මහතා පවසයි. එහෙත් ජනාධිපතිවරයා අමාත්‍යධුරයක් ලබාදෙන්නේ නම් එය භාරගැනීමට සූදානම් බව ද කාදර් මහතා සඳහන් කළේය. තමන් එක්සත් ජාතික පක්ෂයේ කිසිදු ප්‍රතිසංවිධාන කටයුත්තකට සහභාගී නොවන බව ද ඒ මහතා ප්‍රකාශ කළේය. එක්සත් ජාතික පක්ෂයෙන් ඉවත් වීමට ගත් තීරණය පිළිබඳ තමන් සතුටු වන බව ඔහු පෙන්වාදෙයි. මල්වතු මහනාහිමියන් බැහැදැකීම සඳහා අද පෙරවරුවේ පැමිණි අවස්ථාවේ අබ්දුල් කාදර් මහතා ‍මාධ්‍ය වෙත මේ අදහස් පළ කළේය.", "URL": "https://sinhala.adaderana.lk/news.php?nid=8423", "Category": null, "Parent URL": null}