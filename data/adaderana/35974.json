{"Source": "Adaderana", "Timestamp": "July 21, 2013 01:59 pm", "Headline": "ගෝඨාභය උගන්ඩාවේ", "News Content": "ආරක්ෂක ලේකම් ගෝඨාභය රාජපක්ෂ මහතා උගන්ඩාවේ සංචාරයක් ආරම්භ කර තිබේ. පස්දින නිල සංචාරයක් සඳහා ආරක්ෂක ලේකම්වරයා පසුගිය සිකුරාදා දිනයේ උගන්ඩාවට ගොස් ඇති බව වාර්තා වේ. එහිදී උගන්ඩාවේ ආරක්ෂක අමාත්‍යවරයා විසින් ආරක්ෂක ලේකම් ගෝඨාභය රාජපක්ෂ මහතාව උණුසුම් අයුරින් පිළිගෙන ඇත. ශ්‍රි ලංකාව සහ උගන්ඩාව අතර ද්විපාර්ශවික ආරක්ෂක සබඳතා වර්ධනය කර ගැනීම මෙම සංචාරයේ අරමුණ බව වාර්තා වේ. මෙම සංචාරය තුළදී ආරක්ෂක ලේකම් ගෝඨාභය රාජපක්ෂ මහතා උගන්ඩා ජනාධිපති යොවේරි මුසවේනි මහතා ඇතුළු එරට රජයේ ප්‍රධානීන් රැසක් සමඟ සාකච්ඡා කිරීමට නියමිතව තිබේ.", "URL": "https://sinhala.adaderana.lk/news.php?nid=35974", "Category": null, "Parent URL": null}