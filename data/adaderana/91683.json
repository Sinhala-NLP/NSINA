{"Source": "Adaderana", "Timestamp": "June 29, 2018 11:51 am", "Headline": "සැහැල්ලු ගුවන් යානයක් කඩා වැටී පුද්ගලයින් 5ක් මරුට", "News Content": "ඉන්දියාවේ මුම්බායි නගරයේ ප්‍රදේශයකට සැහැල්ලු ගුවන් යානයක් කඩා වැටීම හේතුවෙන් පුද්ගලයින් පස් දෙනෙකු මියගොස් තිබේ. මෙලෙස කඩා වැටී ඇත්තේ King Air C-90 වර්ගයේ ගුවන් යානයක්. අනතුරට ලක්වන අවස්ථාවේ යානය පරීක්ෂණ පියාසරියක නිරතව සිට ඇති අතර ගුවන් නියමුවන් දෙදෙනෙක් සහ ඉංජිනේරුවන් දෙදෙනෙක් එහි සිට ඇති බව වාර්තා වෙයි. කෙසේ වෙතත් යානය අනතුරට ලක්වීමට හේතුව තවමත් අනාවරණය වී නැහැ. සිදුවීම සම්බන්ධව වැඩිදුර පරීක්ෂණ ක්‍රියාත්මක බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=91683", "Category": null, "Parent URL": null}