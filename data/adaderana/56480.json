{"Source": "Adaderana", "Timestamp": "January 20, 2016 09:01 am", "Headline": "ලාංකික ධීවරයින් 6ක් නාවික දැලේ!", "News Content": "ශ්‍රී ලාංකික ධීවරයින් 06 දෙනෙකු නාවික හමුදාව විසින් අත්අඩංගුවට ගෙන තිබේ.නීති විරෝධී දැල් ආම්පන්න භාවිත කරමින් ධීවර කටයුතු වල නිරතවීමේ චෝදනාව මත ඔවුන් අත්අඩංගුවට ගත් බව නාවික හමුදාව පැවසුවේය.බත්තලංගුණ්ඩුව සහ කුදිරමලෙයිතුඩුව අතර මුහුදු ප්‍රදේශයේදී මොවුන් අත්අඩංගුවට ගෙන ඇති බව සඳහන්ය.ඔවුන් පැමිණි ධීවර යාත්‍රා දෙකක්, සුරුක්කු දැල් දෙකක් අදාළ යාත්‍රා වල තිබී නාවික හමුදා භාරයට ගෙන තිබේ. මෙම ධීවරයින් මෙන්ම යාත්‍රා සහ ආම්පන්න පුත්තලම ධීවර පරීක්ෂක කාර්යාලය වෙත භාරදීමට පියවර ගන්නා බව නාවික හමුදාව පැවසුවේය.", "URL": "https://sinhala.adaderana.lk/news.php?nid=56480", "Category": null, "Parent URL": null}