{"Source": "Adaderana", "Timestamp": "September 13, 2012 09:03 pm", "Headline": "රොබට් ඕ බ්ලේක් ටී.එන්.ඒ. හමුවෙයි", "News Content": "දකුණු හා මධ්‍යම ආසියානු කටයුතුභාර අමෙරිකානු රාජ්‍ය ලේකම් රොබට් ඕ. බ්ලේක් මහතා අද (13) දෙමළ ජාතික සන්ධාන නායක ආර්.සම්බන්ධන් මහතා සමඟ සාකච්ඡා කර ඇත. දෙමිළ ජාතික සන්ධාන නායක ආර්.සම්බන්ධන් මහතා සහ පාර්ලිමේන්තු මන්ත්‍රී එම්.ඒ. සුමන්තිරන් මහතා ද මෙම සාකච්ඡාවට සම්බන්ධ වී ඇත. එහිදී නැගෙනහිර පළාත් සභාව පිහිටුවීම සම්බන්ධයෙන් ද සාකච්ඡා වී ඇතැයි සඳහන්ය. මේ අතර රොබට් ඕ. බ්ලේක් මහතා වාරිමාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා මහතා සමඟ ද අද සාකච්ඡා කර තිබේ. ජාතික ප්‍රශ්නයට විසඳුම් සෙවීම පිළිබඳව පාර්ලිමේන්තු විශේෂ තේරීම් කාරක සභාවේ කටයුතු සම්බන්ධයෙන් මෙහිදී අවධානය යොමුව ඇතැයි වාර්තා වේ.", "URL": "https://sinhala.adaderana.lk/news.php?nid=27388", "Category": null, "Parent URL": null}