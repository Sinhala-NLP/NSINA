{"Source": "Adaderana", "Timestamp": "December 15, 2010 04:53 pm", "Headline": "එජාපය සරසවි වල ශිෂ්‍ය ක්‍රීයාකාරී සංවිධාන පිහිටුවයි", "News Content": "විශ්ව විද්‍යාලවල ශිෂ්‍ය ක්‍රීයාකාරී සංවිධාන පිහිටුවීමේ වැඩපිළිවෙලක් එක්සත් ජාතික පක්ෂය විසින් ආරම්භ කර තිබේ. ඒ අනුව විශ්ව විද්‍යාල කිහිපයක ශිෂ්‍ය නියෝජිතයන්ගේ හමුවක් එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතාගේ ප්‍රධානත්වයෙන් අද(15) නාරාහේන්පිටදී සංවිධාන කර තිබුණි. ඒ\"හිතට වදින තරුණ ජවය \"යන තේමාව යටතේය. සමාජ ප්‍රජාතන්ත්‍රවාදී පක්ෂයක් ලෙස එක්සත් ජාතික පක්ෂයේ දර්ශනය සකස් කිරීමට පියවර ගන්නා බව එහිදි අදහස් දක්වමින් එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතා පැවසුවේය. විපක්ෂ නායක රනිල් වික්‍රමසිංහ මහතාගේ උපදෙස් පරිදි මෙය ක්‍රියාත්මක කරන බව මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=12878", "Category": null, "Parent URL": null}