{"Source": "Adaderana", "Timestamp": "December 29, 2015 01:12 pm", "Headline": " මධ්‍යම පළාතේ වෛද්‍ය හිඟයක්!", "News Content": "මධ්‍යම පළාත තුළ වෛද්‍යවරු 200කට අධික පිරිසකගේ හිඟයක් පවතින බව වාර්තාවෙයි.පසුගිය දිනවල ලග්ගල, පල්ලේගම රෝහල වෛද්‍යවරයෙකු නොමැතිකමින් වසා තැබීමේ සිද්ධියක් වාර්තා වූ අතර ඊයේ දිනයේ සිට එම කටයුතු යථා තත්ත්වයට පත්ව තිබුණි.දුෂ්කර ප්‍රදේශවල සේවා කටයුතු සඳහා වෛද්‍යවරුන් යෑමට අකමැත්තක් දැක්වීම මෙයට හේතුවවෙයි.ලග්ගල පල්ලේගම රෝහළ පමණක් නොව හසලක, වෙරගස්යාය, අඹගස්යාය, කොළොන්ගොඩ, විල්ගමුව, හඳුන්ගමුව වැනි රෝහල්වල ද මෙම තත්ත්වය පවතින බව වාර්තා වෙයි.මීට අමතරව සෞඛ්‍ය, වෛද්‍ය නිලධාරී කාර්යාලවලට අනුයුක්තව සේවය කරන වෛද්‍යවරුන් ද නිවාඩු ලබායෑමේ දී ඊට අනුප්‍රාප්තිකයන් පත් කළ යුතු වුව ද වෛද්‍ය හිඟය නිසා එම ආයතන ද වසා තැබීමට සිදුව තිබේ.පවතින තත්ත්වය සම්බන්ධයෙන් අද දෙරණ රජයේ වෛද්‍ය නිලධාරීන්ගේ සංගමයෙන් විමසීමක් කළ අතර ඔවුන් පවසා සිටියේ මධ්‍යම පලාත තුළ ස්ථාන මාරු නිසි පරිදි සිදුනොවීම මෙම තත්ත්වයට ප්‍රධාන වශයෙන් බලපා ඇති බවයි.", "URL": "https://sinhala.adaderana.lk/news.php?nid=56011", "Category": null, "Parent URL": null}