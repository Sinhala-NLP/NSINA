{"Source": "Adaderana", "Timestamp": "July 7, 2010 01:45 pm", "Headline": "ප්‍රතිඵල දරුණුයි-ජයලත් ජයවර්ධන", "News Content": "එක්සත් ජාතීන්ගේ සංවිධානයට එරෙහිව කොළඹ කාර්යාලය වටලමින් උද්ඝෝෂණය කිරීම තුළින් ජාත්‍යන්තර වශයෙන් ශ්‍රී ලංකාවට දරුණු ප්‍රතිවිපාක වලට ලක්වන්නට සිදුවන බව පාර්ලිමේන්තු මන්ත්‍රී දොස්තර ජයලත් ජයවර්ධන මහතා පවසයි. විශේෂයෙන්ම එක්සත් ජාතීන්ගේ සංවිධානයට අනුබද්ධ යුනිසෙෆ් වැනි ආයතන උතුරු-නැඟෙනහිර අවතැන් දරුවන්ගේ සුබ සාධනය වෙනුවෙන් විශාල වැඩකොටසක් ඉටුකරන බව මන්ත්‍රීවරයා කියා සිටියේ අද පාර්ලිමේන්තුවේදීය. ජයලත් ජයවර්ධන මහතාට පිළිතුරු දෙමින් පාර්ලිමේන්තු මන්ත්‍රී එල්ලාවල මේධානන්ද හිමියන් මෙහිදී පවසා ඇත්තේ ආණ්ඩුවට එක්සත් ජාතීන් සමග විරසකභාවයක් නැති බව හා ගැටලුව ඇත්තේ බෑන්කී මූන් විසින් පත් කර ඇති විද්වත් කමිටුව සමග පමණක් බවයි.", "URL": "https://sinhala.adaderana.lk/news.php?nid=9454", "Category": null, "Parent URL": null}