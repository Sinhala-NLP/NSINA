{"Source": "Adaderana", "Timestamp": "February 2, 2019 07:55 pm", "Headline": "සිසුවෙකුට පහරදීම නිසා ගුරුවරයෙකුට දඬුවම් ලබාදීම ගැන මම කණගාටු වෙනවා", "News Content": "සිසුවෙකුට පහරදීම සම්බන්ධයෙන් ගුරුවරයෙකුට බරපතල වැඩ සහිතව සිර දඬුවම් ලබාදීම පිළිබඳව තමා කණගාටු වන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා මේ බව ප්‍රකාශ කළේ අද (02) පස්වරුවේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති උත්සවයකට එක්වෙමින්. මොහාන් ලාල් ග්‍රේරූ මහතා විසින් රචිත අධ්‍යාපන ක්‍රමවේදය සහ රැකියාව ග්‍රන්ථය එළිදැක්වීම අද පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වුණේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදීය. මේ අතර ඉකුත් ජනවාරි මස 25 වැනිදා මාලි රාජ්‍යයේදී ශ්‍රී ලංකා යුද හමුදා භට පිරිසකට එල්ල වූ ප්‍රහාරයෙන් මියගිය 11 වන පාබල හමුදාවේ ‍මේජර් එච්.ඩබ්.ඩී.ජයවික්‍රම මහතාගේ පොළොන්න්නරුවේ පිහිටි නිවසට අද පෙරවරුවේ ජනාධිපති මෛත්‍රීපාල සිරිසේන මහතා පැමිණියේය. එමෙන්ම ප්‍රහාරයෙන් මියගිය රණවිරුවන්ගේ දේහයන් එලඹෙන සදුදා පස්වරු 3ට දිවයිනට රැගෙන ඒමට නියමිත බව ශ්‍රී ලංකා යුද හමුදාව පැවසුවේය.", "URL": "https://sinhala.adaderana.lk/news.php?nid=103597", "Category": null, "Parent URL": null}