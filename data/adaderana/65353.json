{"Source": "Adaderana", "Timestamp": "October 24, 2016 11:17 am", "Headline": "  ලක්ෂ 15ක දුම්වැටි සමග 1ක් මාට්ටු", "News Content": "නීති විරෝධී විදේශීය දුම්වැටි තොගයක් සමග පුද්ගලයෙකු කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ.අද(24) අළුයම ඩුබායි සිට පැමිණි පුද්ගලයෙකු එලෙස අත්අඩංගුවට ගත් බව ශ්‍රී ලංකා රේගුව පැවසුවේය.ඔහු සතුව තිබී නීතිවිරෝධී විදේශීය දුම්වැටි 36,200ක් ගුවන් තොටුපොළ රේගුව බාරයට ගෙන ඇති අතර එවායේ වටිනාකම රුපියල් 15 ලක්ෂ 20,400ක් වන බව රේගුව සඳහන් කළේය.සැකකරු කොළඹ 09 ප්‍රදේශයේ පදිංචි 39 හැවිරිදි පුද්ගලයෙකි.සැකකරු රඳවාතබාගෙන වැඩිදුර විමර්ශන සිදු කරන බව ගුවන් තොටුපොළ රේගුව සඳහන් කළේය.", "URL": "https://sinhala.adaderana.lk/news.php?nid=65353", "Category": null, "Parent URL": null}