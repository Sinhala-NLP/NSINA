{"Source": "Adaderana", "Timestamp": "August 5, 2017 08:59 pm", "Headline": " සිංහල-දෙමළ සංස්කෘතික ලක්ෂණ රැකගත යුතුයි", "News Content": "සිංහල සංස්කෘතික ලක්ෂණ මෙන්ම දෙමළ සංස්කෘතික ලක්ෂණ ද රැකගත යුතු බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි. යාපනය විශ්වවිද්‍යාලයේ පැවැති 13 වන දෙමළ ජාත්‍යන්තර සම්මේලනය අමතමින් උතුරු පළාත් ආණ්ඩුකාරවරයා මෙම අදහස් පළ කළේය. ජාතික සංහිඳියා වැඩපිළිවෙළ අරමුණු කර ගනිමින් පැවැත්වෙන මෙම සම්මේලනය දෙදිනක් පුරා පැවැත්වීමට නියමිතය. මෙහිදී වැඩිදුරටත් අදහස් දැක්වූ රෙජිනෝල්ඩ් කුරේ මහතා සඳහන් කළේ නවීන තාක්ෂණික දියුණුවත් සමඟ සංස්කෘතිය රැක ගැනීම අපහසු වී ඇති බවයි. ඒවා ආරක්ෂා කර ගැනීම සඳහා මෙවැනි වැඩසටහන් සංවිධානය කර ගැනීම පිළිබඳව තමන් ස්තූතිවන්ත වන බව ද උතුරු පළාත් ආණ්ඩුකාර රෙජ්නෝල්ඩ් කුරේ මහතා සඳහන් කළේය.", "URL": "https://sinhala.adaderana.lk/news.php?nid=75997", "Category": null, "Parent URL": null}