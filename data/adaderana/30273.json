{"Source": "Adaderana", "Timestamp": "December 26, 2012 05:06 pm", "Headline": "ලොව විශාලතම දුම්රිය මාර්ගය විවෘත කරයි", "News Content": "චීනයේ ඉදිකෙරුණු ලොව විශාලතම අධිවේගී දුම්රිය මාර්ගය අද විවෘත කර තිබේ. මෙය තම තාක්ෂණික දියුණුව ලොවට කියාපාන තවත් එක් සලකුණක් බව චීනය පවසයි. චීනයේ බීජිං අගනුවර සිට එරට දකුණු ප්‍රදේශයේ පිහිටි ගුවැන්ශු නගරය තෙක් දිවෙන මෙම අධිවේගී දුම්රිය මාර්ගය කිලෝමීටර් 2298 ක දිගකින් යුක්තය. පැයට කිලෝමීටර් 300 කට වැඩි වේගයකින් අදාළ මාර්ගයේ දුම්රිය ධාවනය සිදු වන අතර ගුවැංශු නගරයට ළඟා වීමට ගත වන්නේ පැය 10කටත් අඩු කාලයක් බව චීන වාර්තා පෙන්වාදෙයි. මීට පෙර බීජිං නගරයේ සිට ගුවැංශූ නගරය දක්වා ගමන් කිරීමට පැය 22 ක කාලයක් ගතවී තිබුණි. දුම්රිය මාර්ගයේ ධාවන කටයුතු ආරම්භ කරමින් අද උදෑසන පළමු දුම්රිය ගුවැංශු නගරය දක්වා ගමන් කළ බව චීන මාධ්‍ය වාර්තා කළේය. චීනයේ හිටපු නායකයෙකු වන මාවෝ සේතුං සිහිපත් කිරිමේ අරමුණින් මෙම අධිවේගී දුම්රිය මාර්ගය ඉදිකර ඇති අතර අදට ඔහුගේ ජන්ම දිනය යෙදී තිබේ.", "URL": "https://sinhala.adaderana.lk/news.php?nid=30273", "Category": null, "Parent URL": null}