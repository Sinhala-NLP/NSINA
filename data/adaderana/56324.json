{"Source": "Adaderana", "Timestamp": "January 13, 2016 09:32 am", "Headline": "ගෝන මස් සමඟ අයෙක් දැලේ!", "News Content": "උහන, බණ්ඩාරදූව ප්‍රදේශයේදී ගෝන මස් කිලෝ ග්‍රෑම් 36ක් සමඟ සැකකරුවෙකු අත්අඩංගුවට ගෙන තිබේ.උහන පොලිස් ස්ථානයේ නිලධාරීන් කණ්ඩායමක් විසින් සිදුකළ අදාළ වැටලීමේදී ගෝන මස් කිලෝ ග්‍රෑම් 36ක් සොයාගත් බව සඳහන්ය.සැකකරු ගොනාගොල්ල ප්‍රදේශයේ පදිංචි 63 හැවිරිදි පුද්ගලයෙක් බව පොලීසිය පැවසුවේය.මේ අතර උහන හිමිදුරාව ප්‍රදේශයේදී ද මුව මස් ග්‍රෑම් 800ක් සහ බෝර 12 පතරොම් තුවක්කුවක් සමඟ සැකකරුවෙකු අත්අඩංගුවට ගෙන තිබේ.අත්අඩංගුවට ගෙන ඇත්තේ එම ප්‍රදේශයේම පදිංචි 27 හැවිරිදි පුද්ගලයෙකි.සැකකරුවන් අද දින අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=56324", "Category": null, "Parent URL": null}