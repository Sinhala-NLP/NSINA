{"Source": "Adaderana", "Timestamp": "September 20, 2012 08:58 am", "Headline": "20/20 හොර නිල ඇඳුම් 70 ක් මාට්ටු ", "News Content": "විස්සයි විස්ස ලෝක කුසලාන ක්‍රිකට් තරගාවලියේ අයි.සී.සී. ලාංඡනය සහිතව ව්‍යාජ ලෙස නිර්මාණය කළ කණ්ඩායම් නිල ඇඳුම් තොගයක් සමඟ පුද්ගලයෙකු අත්අඩංගුවට ගෙන තිබේ. කොළඹ අපරාධ කොට්ඨාශය විසින් පිටකොටුව ප්‍රදේශයේ දී මෙම පුද්ගලයා අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ඔහු සතුව තිබී එවැනි නිල ඇඳුම් 70 ක් පමණ සොයාගෙන ඇත. මෙම නිල ඇඳුම් බොරලැස්ගමුව ප්‍රදේශයේ කර්මාන්ත ශාලාවකින් නිෂ්පාදනය කර ඇති බව වාර්තා වේ. අයි.සී.සී. විසින් ලබා දුන් තොරතුරකට අනුව මෙම වැටලීම සිදුකර ඇත.", "URL": "https://sinhala.adaderana.lk/news.php?nid=27574", "Category": null, "Parent URL": null}