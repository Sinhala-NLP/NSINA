{"Source": "Adaderana", "Timestamp": "May 19, 2011 02:13 pm", "Headline": "ආනයනික ආහාර ද්‍රව්‍යවල ආයුකාලය සම්බන්ධ නව නියෝගයක්  ", "News Content": "ආනයනික ආහාර ද්‍රව්‍යවල කල් ඉකුත්වීමේ දිනය සඳහන් කිරීමේ රෙගුලාසිය නව නියෝගයක් වශයෙන් ලබන අගෝස්තු මස 01 වනදින සිට ක‍්‍රියාත්මක කිරීමට සෞඛ්‍ය අමාත්‍යාංශය පියවර ගෙන තිබේ. ඒ අනුව මෙම නව නියෝග යටතේ ආනයනික ආහාර නිත්‍යානුකුලව මෙරටට ගෙන එන අවස්ථාවේදී එම ද්‍රව්‍යවල ආයුකාලය 60% ඉකුත් නොවූ තත්ත්වයේ පැවැතිය යුතු බව නිවේදනයක් නිකුත් කරමින් සෞඛ්‍ය අමාත්‍යාංශය සඳහන් කරනු ලැබීය. තවද එම ආයු කාලය නිෂ්පාදකයා විසින් ප‍්‍රකාශ කරනු ලබන නිෂ්පාදිත දිනය හා කල් ඉකුත්වීමේ දිනය මත පදනම් විය යුතු බව එම අමාත්‍යාංශය පෙන්වාදෙයි. ඒ අනුව ආහාර ද්‍රව්‍යයේ ආයු කාලය අවසන් වන විට හඳුනාගැනීම සඳහා නිෂ්පාදකයා විසින් කල් ඉකුත්වූ දිනය සඳහන්කර එම දිනට පෙර සුදුසුයි යන්න හෝ එම දිනට භාවිතා කරන්න යන වචන සඳහන් කළ යුතුය.", "URL": "https://sinhala.adaderana.lk/news.php?nid=16195", "Category": null, "Parent URL": null}