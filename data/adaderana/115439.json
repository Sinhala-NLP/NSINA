{"Source": "Adaderana", "Timestamp": "July 31, 2019 03:28 pm", "Headline": "දණ්ඩ නීති සංග්‍රහයේ යල් පැන ගිය වචන වෙනස් වෙයි", "News Content": "දණ්ඩ නීති සංග්‍රහය සඳහා සංශෝධනය සඳහා කැබිනට් අනුමැතිය හිමිව තිබේ. යටත් විජිත සමයේ පනවා ඇති අවස්ථා කීපයක දී සංශෝධනය වී ඇති දණ්ඩ නීති සංග්‍රහයේ ඇතැම් වචන හා යෙදුම් 197 2 ජනරජ ව්‍යවස්ථාව සම්මත වීමෙන් පසුව වර්තමානයට නොගැළපෙන ඒවා බවට පත්වී ඇති බව ද රජය පෙන්වා දෙයි. එසේ යල් පැන ගිය ඇතැම් වචන හා යෙඳුම් වෙනුවට වර්තමානයට උචිත වචන හා යෙදුම් ආදේශ කිරිම හා සඳහා නීති කෙටුම්පත් සම්පාදක විසින් සකස් කර ඇති සංශෝධන පනත් කෙටුම් පත රජයේ ගැසට් පත්‍රයේ පළ කිරීමටත්, ඉන් අනතුරුව අනුමැතිය සඳහා පාර්ලිමේන්තුව වෙත ඉදිරිපත් කිරීම පිණිසත්, අධිකරණ හා බන්ධනාගාර ප්‍රතිසංස්කරණ අමාත්‍යවරිය විසින් ඉදිරිපත් කළ යෝජනාවට මෙලෙස කැබිනට් මණ්ඩලයේ අනුමැතිය හිමිව තිබේ.", "URL": "https://sinhala.adaderana.lk/news.php?nid=115439", "Category": null, "Parent URL": null}