{"Source": "Adaderana", "Timestamp": "May 10, 2018 10:18 pm", "Headline": "ලංකා IOC මිලත් අද රෑ සිට යළිත් ඉහළට", "News Content": "ලංකා ඉන්දියන් ඔයිල් සමාගම මඟින් අලෙවි කරන ඉන්ධන මිළ ගණන් ද ඉහළ නංවා තිබේ. ඒ අනුව අද(10) මධ්‍යම රාත්‍රී සිට එම සමාගම විසින් මිළ ඉහළ නංවා ඇති අතර පසුගිය මාර්තු මස 24 වන දින අවසන් වරට මිළ ඉහළ නැංවීමක් සිදු කර තිබුණි. ඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 137 දක්වා ද එක්ස්ට්‍රා ප්‍රිමියම් 95 වර්ගයේ පෙට්‍රල් ලීටරයක් රුපියල් 151 දක්වා ද ඉහළ නංවා තිබේ. ලංකා ඔටෝ ඩීසල් ලීටර්යක් රුපියල් 111ක් වශයෙන් ද ලංකා සුපිරි ඩිසල් ලීටරයක් රුපියල් 119ක් වශයෙන් ද මිල ඉහළ නංවන බව ලංකා ඉන්දියන් ඔයිල් සමාගම ප්‍රකාශ කළේය. ලංකා ඛණිජ තෙල් නීතිගත සංස්ථාවේ මිළ ගණන් අද මධ්‍යම රාත්‍රී සිට ඉහළ නංවා ඇති අතර සංස්ථාවේ සහ ලංකා ඉන්දියන් ඔයිල් සමාගමේ මිළ ගණන් අතර ඇතැම් වෙනස්කම් පවතියි.", "URL": "https://sinhala.adaderana.lk/news.php?nid=88884", "Category": null, "Parent URL": null}