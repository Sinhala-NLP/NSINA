{"Source": "Adaderana", "Timestamp": "March 27, 2013 08:29 am", "Headline": "පෙම් සිත්තැවුලෙන් කතක් දිවි නසාගනියි", "News Content": "කටුනායක, හල්ගස්තොට ප්‍රදේශයේ දී කාන්තාවක් ගෙල වැලලාගෙන මියගොස් තිබේ. මෙලෙස මියගොස් ඇත්තේ වයස අවුරුදු 20 ක් පමණ වූ මීගලෑව, හීරළුගම ප්‍රදේශයේ පදිංචි කාන්තාවකි. ප්‍රේම සම්බන්ධයක් මත අතිවූ සිත් තැවුලක් හේතුවෙන් මෙලෙස ගෙල වැලලාගෙන ඇති බවට පරීක්ෂණවලින් අනාවරණය වී ඇති බව පොලීසිය පවසයි. කටුනායක, හල්ගස්තොට ප්‍රදේශයේ කුලී පදනම මත නවාතැන් ගෙන සිටි කාන්තාවක් එහිදී මෙලෙස සියදිවි හානිකරගෙන තිබේ. පශ්චාත් මරණ පරීක්ෂණය මීගමුව රෝහලේ පවත්වා මෘත ශරීරය ඇයගේ ඥාතීන්ට භාර දී ඇති අතර සිද්ධිය සම්බන්ධයෙන් කටුනායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32770", "Category": null, "Parent URL": null}