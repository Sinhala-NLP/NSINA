{"Source": "Adaderana", "Timestamp": "January 13, 2019 02:33 pm", "Headline": "ජල භීතිකා එන්නතේ දැඩි හිඟයක්", "News Content": "රට තුළ ජල භීතිකා එන්නතෙහි දැඩි හිඟයක් පවතින බව රජයේ වෛද්‍ය නිලධාරීන්ගේ සංගමය පවසයි. එම සංගමයේ සංස්කාරක වෛද්‍ය නලින් ද හේරත් මහතා සඳහන් කළේ රජයේ රෝහල්වල මෙන්ම පෞද්ගලික ඔසුසැල්වල ද මේ වන විට මෙම එන්නත නොමැති බවයි. ඊට අමතරව තවත් ඖෂධ රැසක හිඟයක් මේ වන විට රජයේ රෝහල්වල පවතින බව වෛද්‍ය නලීන් ද හේරත් මහතා සඳහන් කළේය. කෙසේවෙතත් මේ සම්බන්ධයෙන් අද දෙරණ වෛද්‍ය සැපයුම් අංශයේ නියෝජ්‍ය අධ්‍ය විශේෂඥ වෛද්‍ය ලාල් පනාපිටිය මහතාගෙන් විමසීමක් කළේය. ඔහු සඳහන් කළේ අදාළ එන්නත හෙට (14) දිනය වන විට රෝහල් වෙත ලබාදීමට අවශ්‍ය පියවර ගනිමින් සිටින බවයි.", "URL": "https://sinhala.adaderana.lk/news.php?nid=102266", "Category": null, "Parent URL": null}