{"Source": "Adaderana", "Timestamp": "May 7, 2017 08:53 am", "Headline": "ශ්‍රී ලංකන් ගුවන් සමාගමට ආයෝජනය කළ සමාගම ඉවත් වීමට යයි", "News Content": "ශ්‍රී ලංකන් ගුවන් සමාගම සඳහා ආයෝජනය කිරීමට ඉදිරිපත් වු සමාගම එම ආයෝජන කටයුතුවලින් ඉවත් වීමට තීරණය කර තිබේ. ඒ පිළිබඳව ශ්‍රී ලංකා රජයට පසුගිය සතිය තුළ දැනුම් දී ඇති බවයි වාර්තා වෙයි. ශ්‍රි ලංකා ගුවන් සමාගම සඳහා ආයෝජනය කිරීමට විදේශීය අයෝජකයින් කිහිපදෙනෙකු ඉදිරිපත් වී තිබුණේය. ඒ සඳහා රජය විසින් තෝරා ගනු ලැබු අමෙරිකානු සමාගම අදාළ ආයෝජන කටයුතුවලින් ඉවත් වීමට තීරණය කර ඇති බව එම සමාගම විසින් රජයට දැනුම් දී ඇත. මේ පිළිබඳව අද දෙරණ රාජ්‍ය ව්‍යසායක සංවර්ධන නියෝජ්‍ය අමාත්‍ය ඉරාන් වික්‍රමරත්න මහතාගෙන් ද විමසීමක් සිදු කළේය.", "URL": "https://sinhala.adaderana.lk/news.php?nid=72906", "Category": null, "Parent URL": null}