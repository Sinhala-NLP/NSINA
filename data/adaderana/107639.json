{"Source": "Adaderana", "Timestamp": "April 8, 2019 04:09 pm", "Headline": "නොසැලකිල්ලෙන් මියයන ජීවිත", "News Content": "නිරාහාරව සිටීම සහ ප්‍රමාණවත් සැළකිල්ලක් නොදැක්වීම හේතුවෙන් ගාසා සත්වෝද්‍යානයක සතුන් මියගොස් තිබේ. සත්වෝද්‍යානයේ සිටි සෙසු සතුන් ජෝර්දානයේ අභයභූමියක් වෙත මාරුකර යැවීමට සත්ත්ව සුභසාධනය වෙනුවෙන් කටයුතු කරන ෆෝ පෝස්( Four Paws) ජාත්‍යන්තර සංවිධානය පියවර ගෙන තිබේ. එම සතුන් අතරට සිංහයින් වඳුරන් මොණරුන් වැනි සතුන් අයත්. මෙලෙස මියගොස් ඇත්තේ දකුණු දිග ගාසා තීරයේ සත්වෝද්‍යානයක සිටි සතුන් පිරිසක්. කෙසේ වෙතත් සත්වෝද්‍යානයේ හිමිකරු ඒ සම්බන්ධව චෝදනා කරන්නේ ඊශ්‍රායල් බලධාරින්ටයි. එහි සිටි සතුන්ට ආහාර ලබාදීමට සහ රැකවරණ සැළසීමට යාමට තිබූ මාර්ගයක් ඊශ්‍රායලය විසින් අවහිර කර තිබූ බවයි ඔහු පෙන්වා දෙයි. සත්වෝද්‍යානයේ සිටි ඇතැම් සතුන් අධික ශීතලෙන් මියයද් දී සෙසු සතුන් මියයාමට නිශ්චිත හේතුව පවා තවමත් සොයාගෙන නැහැ. මේ අතර සත්වෝද්‍යානයේ හිමිකරුගේ ප්‍රකාශ බැහැර කරන ෆෝ පෝස් (Four Paws) සංවිධානය පෙන්වා දෙන්නේ එය සතුන්ගේ වාසය සඳහා සුදුසු තත්ත්වයක නොමැති බවයි.", "URL": "https://sinhala.adaderana.lk/news.php?nid=107639", "Category": null, "Parent URL": null}