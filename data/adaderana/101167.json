{"Source": "Adaderana", "Timestamp": "December 22, 2018 09:41 pm", "Headline": "විල්පත්තුව වන උද්‍යානය මැදින් වූ මාර්ගය වසා දමයි", "News Content": "කළා ඔයේ ජල මට්ටම ඉහල යාමත් සමඟ නැවත දැනුම් දෙන තුරු විල්පත්තුව ජාතික වන උද්‍යානය මැදින් වු පුත්තලම පැරණි මන්නාරම මාර්ගය එළුවන්කුලම ක්‍රොස්වේ සපත්තු පාලම අසලින් වසා දමා ඇති බව පුත්තලම ආපදා කළමනාකරණ ඒකකයේ සහකාර අධ්‍යක්ෂ ඒ.එම්.ආර්.එන්.කේ.අලහකොන් මහතා පැවසිය. මහ වැසිත් සමඟ කළාඔයේ ජල මට්ටම නොසිතූ ලෙස ඉහල යාම නිසා ක්‍රොස්වේ සපත්තු පාලම තුලින් අගල් 26 කට ආසන්න ජල මට්ටමක් ඉහල ගොස් තිබීම නිසා මෙසේ විල්පත්තුව මැදින් වූ මාර්ගය වසා දැමීමට පුත්තලම ආපදා කළමණාකරණ ඒකකය කටයුතු කර තිබේ. එසේ වසා දැමුන මාර්ගය සපත්තු පාලම මතින් ජල මට්ටම අඩු වී ගියද දින ගණනාවක් යන තුරු ගමන් කිරීමට නොහැකි බවත් යම් හෙයකින් එසේ වාහන ගමන් කිරීමක් සිදු වුවහොත් මාර්ගයේ අධික මඩ තත්වය නිසා එරීම සිදු වන බවද ආපදා කළමනාකරණ ඒකකය පවසයි.", "URL": "https://sinhala.adaderana.lk/news.php?nid=101167", "Category": null, "Parent URL": null}