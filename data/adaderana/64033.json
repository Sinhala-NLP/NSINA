{"Source": "Adaderana", "Timestamp": "September 12, 2016 02:01 pm", "Headline": " පස්සර අනතුරින් 4ක් රෝහලට", "News Content": "බදුල්ල, පස්සර මාර්ගයේ, 5 කණුව ප්‍රදේශයේ සිදු වූ රිය අනතුරකින් තුවාල ලැබූ පිරිමි පුද්ගලයන් දෙදෙනෙකු හා කාන්තාවන් දෙදෙනෙකු රෝහල් ගත කර තිබේ. ඔවුන් ගමන් ගත් ත්‍රී රෝද රථය අඩි 100 ක පමණ ප්‍රපාතයකට පෙරළීමෙන් අනතුර සිදුව ඇති බව අද දෙරණ වාර්තාකරු සඳහන් කළේය.අනතුරින් තුවාල ලැබූවන් බදුල්ල මහ රෝහලට ඇතුළත් කර ඇති අතර ඔවුන්ගේ තත්වය බරපතළ නොවන බව වාර්තා වෙයි.අදාළ පුද්ගලයින් නමුණුකුල ප්‍රදේශයේ පදිංචිකරුවන් බව සඳහන්ය.අනතුර සම්බන්ධයෙන් බදුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64033", "Category": null, "Parent URL": null}