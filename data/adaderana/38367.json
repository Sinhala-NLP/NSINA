{"Source": "Adaderana", "Timestamp": "October 25, 2013 10:18 am", "Headline": "මැතිවරණ මහලේකම් කාර්යාලය කම්කරු‍වෙකුගෙන් වත්කම් බැරකම් ඉල්ලලා!", "News Content": "රඹුක්කන - වලල්ගොඩ ප්‍රදේශයේ පදිංචි කම්කරුවෙකුගේ වත්කම් හා බැරකම් ප්‍රකාශයක් ඉදිරිපත් කරන ලෙස මැතිවරණ මහලේකම් කාර්යාලය විසින් ලිපියක් යොමුකර තිබේ. පසුගිය පළාත් සභා ඡන්ද විමසීමේ දී මහනුවර දිස්ත්‍රික්කයෙන් නව ප්‍රජාතන්ත්‍රවාදී පෙරමුණ යටතේ තරඟ කළ අපේක්ෂකයෙකු ලෙස සඳහන් කරමින් අදාළ පුද්ගලයාට ලිපිය යොමුකර ඇති බව වාර්තා වෙයි. අදාළ වත්කම් සහ බැරකම් ප්‍රකාශය ඉදිරිපත් නොකළහොත් අධිකරණය හමුවේ නඩු පවරන බවට දැනුම් දී ඇත. තමන් කම්කරුවෙකු බවත් කිසි දිනක මැතිවරණයක් සඳහා ඉදිරිපත්ව නොමැති බවත්, අදාළ පුද්ගලයා මැතිවරණ මහලේකම් කාර්යාලය වෙත ලිපියක් යොමුකරමින් දැනුම් දී ඇති බවද වාර්තා වෙයි.", "URL": "https://sinhala.adaderana.lk/news.php?nid=38367", "Category": null, "Parent URL": null}