{"Source": "Adaderana", "Timestamp": "November 21, 2018 02:45 pm", "Headline": "වංගුවකදී ගැටුන අනතුර", "News Content": "මස්කෙළිය නගරයේ 04 වන වීදියේ වංගුවකදී අද(21) දහවල් 12.00ට පමණ මෝටර් රථයක් හා ත්‍රීවීල් රථයක් මුහුණට මුහුණ ගැටීමෙන් එක් පුද්ගලයෙක් තුවාල ලබා මස්කෙළිය ප්‍රාදේශිය රෝහල වෙත ඇතුළත් කරනු ලැබ ඇති බව මස්කෙළිය පොලීසිය පැවසීය. ත්‍රීවීල් රථයේ ගමන් කරමින් සිටි අයෙක් මෙහිදී තුවාල ලබා ඇති අතර තුවාලකරුගේ තත්වය බරපතල නොවන බව මස්කෙළිය ප්‍රාදේශිය රෝහලේ වෛද්‍යවරු පැවසූහ. ත්‍රීවීල් රථයට හා මෝටර් රථයට මෙහිදී බරපතල හානි සිදුව තිබේ. සිද්ධිය සම්බන්ධයෙන් මස්කෙළිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=99549", "Category": null, "Parent URL": null}