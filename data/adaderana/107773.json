{"Source": "Adaderana", "Timestamp": "April 10, 2019 01:38 pm", "Headline": "නවීන ගිලන් රථ 138ක් හෙට රෝහල්වලට", "News Content": "දිවයින පුරා රෝහල් වලට අවශ්‍ය නවීන ගිලන් රථ බෙදාදීමේ වැඩපිළිවෙලට අනුව තවත් ගිලන් රථ 138 බෙදාදීම සෞඛ්‍ය, පෝෂණ හා දේශීය වෛද්යන අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් හෙට (11) දින පෙරවරු 10ට කොළඹ මහ නගර සභා භූමියේ දී සිදු කිරීමට කටයුතු යොදා ඇත. එහිදී ෆෝඩ් වර්ගයේ ගිලන් රථ 118ක් බෙන්ස් වර්ගයේ ගිලන් රථ 20ක් බෙදාදීමට නියමිතය. මීට පෙර ෆෝඩ් සහ බෙන්ස් වර්ගයේ ගිලන් රථ 152ක් රෝහල්වලට බෙදා දී ඇත. සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ උපදෙස් මත නවීන ගිලන් රථ 450ක් රෝහල්වලට බෙදාදීමට නියමිතය.", "URL": "https://sinhala.adaderana.lk/news.php?nid=107773", "Category": null, "Parent URL": null}