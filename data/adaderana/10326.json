{"Source": "Adaderana", "Timestamp": "August 19, 2010 12:55 pm", "Headline": "මිලියන ගණනක මුදල්, රත්‍රන් එක්ක හොංකොං යන්න ගිහින් ", "News Content": "ශ්‍රී ලංකාවේ සිට හොංකොං බලා යමින් තිබුණු ගුවන් යානයක ගමන් ගත් ශ්‍රී ලාංකිකයෙකු සතුව තිබූ ජපන් යෙන් තොගයක් සමග අදාළ සැකකරු අත්අඩංගුවට ගැනීමට ගුවන්තොටුපළ බලධාරීන්ට හැකි වී තිබේ. මෙම ජපන් යෙන් තොගයේ වටිනාකම ශ්‍රී ලංකා මුදලින් ලක්ෂ 43 ක් පමණ වන බව සඳහන් වේ. නීති විරෝධී ලෙස රත්‍රන් කෑලි 13 ක් සහ මැණික් ගල් 2 ක් ද සමග එකී ගුවන් යානයේම ගමන්ගත් බ්‍රිතාන්‍ය ජාතිකයෙකු ද අත්අඩංගුවට පත්ව තිබේ. ඔහු ළඟ තිබුණු රත්‍රන් වල බර ග්‍රෑම් 2428 ක් වන අතර එහි වටිනාකම මිලියන 10 ක් පමණ වන බව ගුවන්තොටුපළ ආරංචි මාර්ග සඳහන් කරයි. බ්‍රිතාන්‍ය ජාතිකයා සතුව තිබී යුරෝ මුදල් තොගයක්ද සොයාගැනීමට හැකි වී ඇති අතර එහි වටිනාකම ශ්‍රී ලංකා මුදලින් අට ලක්ෂ 90,000 ක් පමණ වෙතැයි වාර්තා වේ. මොවුන් දෙ‍දෙනා සම්බන්ධයෙන් රේගු බලධාරීන් විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=10326", "Category": null, "Parent URL": null}