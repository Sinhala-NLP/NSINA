{"Source": "Adaderana", "Timestamp": "December 27, 2018 08:36 pm", "Headline": "වෘත්තිය සමිති නායකයින් නිසා විසඳුමකට එන්න බෑ", "News Content": "වතුකරයේ වෘත්තිය සිමිති නායකයින් දේශපාලන වාසි තකා බෙදි සිටිමෙන් වතු කම්කරුවන්ගේ වැටුප් වැඩි කිරිම සම්බන්ධයෙන් පැවැත්වෙන සාකච්ඡාවල ප්‍රගතියක් ලබා ගැනිමට නොහැකි වි ඇති බව ලංකා කම්කරු කොන්ග්‍රසයේ උප සභාපති එස්.අරුල්සාමි මහතා පැවසිය.‍ එස්.අරුල්සාමි මහතා ඒ බැව් කියා සිටියේ වතු කම්කරුවන්ගේ දෛනික මුලික වැටුප රු .1000 දක්වා වැඩි කිරිම සම්බන්ධයෙන් වතු හාම්පුතුන්ගේ සංගමය හා වතු එකාබද්ධ වෘත්තිය සමිති අතර පවතින සාකච්ඡාවල ප්‍රගතිය සම්බන්ධයෙන් මාධ්‍ය දැනුවත් කිරිම සඳහා අද (27) හැටන් ලංකා කම්කරු කොන්ග්‍ර කාර්යයාලයේ පැවති මාධ්‍ය හමුවේදිය. මෙහිදි වැඩි දුරටත් අදහස් දැක්වු එස්.අරුල්සාමි මහතා කියා සිටියේ වතු කම්කරුවෙකුගේ දෛනික මුලික වැටුප රු .1000 දක්වා වැඩි විය යුතු බවට යොජනාවක් වතු ඒකාබද්ධ වෘත්තිය සමිති විසින් වතු හාම්පුතුන්ගේ සංගමය වෙත යෝජනාවක් ඉදිරිපත් කර ඇති බවයි. එම යෝජනාවට වතුකරයේ නියෝජනය කරන ඇතැම් දේශාපාලන පක්ෂ නායකයින් විවිධ අදහස් ප්‍රකාශ කිරිම නිසා වතු හාම්පුතුන්ගේ සංගමය එම ප්‍රකාශ වාසියට ගෙන තමන් ඉදිරිපත් කල වැටුප් වැඩි කිරිමේ යෝජනාවට එකඟතාවය පල කිරිම ප්‍රකාශ කරමින් සිටින බවයි. වතුකරයේ වෘත්තිය සමිතී නායකයින් එකට එක් වි කටයුතු කිරිමෙන් වතු කම්කරුවන්ට තමන් යෝජනාකල මුලික වැටුපට වඩා වැඩි වැටුපක් ලබාගැනිමට හැකියාවක් ඇති බවද එස්.අරුල්සාමි මහතා කියා සිටියි. උත්සව සමය නිමිත්තෙන් වතු සමාගම්වල විධායක නිලධාරින් පිරිසක් මේ දිනවල විදේශගත වි ඇති නිසා ඔහුන් දිවයිනට පැමිණි පසු යලිත් වතු කම්කරුවන්ගේ වැටුප් වැඩි කිරිම සම්බන්ධයෙන් සාකච්ඡාවක් පවත්වා එකඟතාවයක් ඇති කරගෙන දෙපාර්ශවය අතර වසර දෙකකට බල පැවැත්වෙන සේ අවබෝධතා ගිවිසුමක් අත්සන්කිරිමට බලාපොරොත්තු වන බවද එස්.අරුල්සාමි මහතා පැවසිය.", "URL": "https://sinhala.adaderana.lk/news.php?nid=101393", "Category": null, "Parent URL": null}