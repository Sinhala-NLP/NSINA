{"Source": "Adaderana", "Timestamp": "January 22, 2019 11:29 am", "Headline": "කන්තලේ දී කතක් ගෙල කපා ඝාතනය කරයි", "News Content": "කන්තලේ පොලිස් වසමේ වෙල්ඩින් මාවත ප්‍රදේශයේ දී අද(22) උදෑසන කාන්තාවක් ගෙල කපා ඝාතනය කර තිබේ. අද උදෑසන 6.10ට පමණ මෙය සිදුව ඇතැයි පොලීසිය සඳහන් කරයි. මෙසේ මිය ගොස් ඇත්තේ වයස අවුරුදු 28 ක් වු ජනතා මාවත, පේරාරු බටහිර, කන්තලේ යන ලිපිනයේ පදිංචි පවුසි මොහොමඩ් රස්මියා නැමැතියකි. මිය කාන්තාවගේ සිරුරේ කැපුම් තුවාල කිහිපයක් ඇති බව වාර්තා වෙයි. කෙසේ වෙතත් මෘත ශරීරය මේ වන විට කන්තලේ රෝහලේ මෘත ශරීරාගාරයේ තැන්පත් කර ඇත. මරණකාරීයගේ ස්වාමිපුරුෂයා විසින් පවුල් ආරවුලක් මත මෙය සිදු කර ඇතැයි විමර්ශනවලදී අනාවරණය වී තිබේ. සැකකරු අත්අඩංගුවට ගැනීමට කන්තලේ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=102813", "Category": null, "Parent URL": null}