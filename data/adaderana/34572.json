{"Source": "Adaderana", "Timestamp": "June 2, 2013 01:42 pm", "Headline": "සිවිල් ආරක්ෂකයින් අලුත් රැකියාවක් කරලා", "News Content": "විල්පත්තුව ජාතික වනෝද්‍යානය තුළ පිහිටි මහවැව වැවේ මසුන් මරමින් සිටි සිවිල් ආරක්ෂක භටයින් 06 දෙනෙකු ඇතුළු පුද්ගලයින් 08 දෙනෙකු වන ජීවී නිලධාරීන් සහ යුධ හමුදා කමාන්ඩෝ බලකායේ සෙබළුන් විසින් අත්අඩංගුවට ගෙන තිබේ. අද (02) දහවල් මෙම වැටලීම සිදු කර ඇති බව අප වාර්තාකරු පවසයි. සැකකරුවන් විල්පත්තුව වනෝද්‍යානයට ආසන්නයෙන් පිහිටි කුකුල්කටුව ගම්මානයේ පදිංචිකරුවන් බවට හදුනා ගෙන ඇත. සැකකරුවන් සතුව තිබු මසුන් මැරීම සදහා යොදා ගන්නා දැල් ආම්පන්න තොගයක්ද වන ජීවී නිලධාරීන්ගේ භාරයට ගෙන තිබේ. අත්අඩංගුවට ගෙන ඇති සැකකරුවන් නොච්චියාගම මහේස්ත්‍රාත් අධිකරණයට ඉදිරිපත් කිරීමට නියමිත බව අප වාර්තාකරු පැවසීය.", "URL": "https://sinhala.adaderana.lk/news.php?nid=34572", "Category": null, "Parent URL": null}