{"Source": "Adaderana", "Timestamp": "April 4, 2019 10:05 am", "Headline": "අරලියගහ මන්දිරය ඉදිරිපිට රාජකාරියේ සිටි STF සෙබලෙක් සියදිවි නසා ගනී", "News Content": "අරලියගහ මන්දිරයේ රාජකාරියේ නිරතව සිටි විශේෂ කාර්ය බලකායේ සෙබලෙකු ආරක්ෂක මුරපොළේදී සිය රාජකාරි ගිනි අවියෙන් වෙඩි තබාගෙන සියදිවි හානි කර ගෙන තිබේ. අද(04) උදෑසන 8.35ට පමණ මෙම මෙය සිදුව ඇතැයි පොලිස් මාධ්‍ය ප්‍රකාශක රුවන් ගුණසේකර මහතා පවසයි. අරලියගහ මන්දිරය අසල ඇති මයිකල් වටරවුම ආසන්නයේ මුරකුටියක් තුළ දී මෙම භටයා වෙඩි තබා ගෙන තිබේ. වෙඩි තබා ගැනීමෙන් මිය ගොස් ඇත්තේ වයස අවුරුදු 30 ක් වු වරකාපොළ පොලිස් වසමේ, ගොඩයාකන්ද, කන්ද ගම, අල්ගම යන ලිපිනයේ පදිංචි ගොඩදෙණියලාගේ දිල්රුක්ෂ සමරසිංහ යන පොලිස් විශේෂ කාර්ය බලකාවට අයත් පොලිස් කොස්තාපල්වරයෙකි (C-22). මේ වන විට මෘත ශරීරය කොළඹ ජාතික රෝහල වෙත ගෙනැවිත් ඇති අතර, ඔහුගේ හිසට බලරපතළ තුවාල සිදුව ඇතැයි ද වාර්තා වෙයි. ප්‍රේම සම්බන්ධතාවයක් හේතුවෙන් මෙය සිදු කරන්නට ඇතැයි පොලීසිය සැකකරයි. කෙසේ වෙතත් සිදුවීම සම්බන්ධයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=107342", "Category": null, "Parent URL": null}