{"Source": "Adaderana", "Timestamp": "December 14, 2012 11:30 am", "Headline": "අමෙරිකානු සෙබළෙක් මරුට", "News Content": "ඇෆ්ගනිස්ථානයේදී එල්ල වූ ප්‍රහාරයකින් අමෙරිකානු සෙබළෙකු මියගොස් තිබේ. අෆ්ගනිස්ථානයේ කන්දහාර් ප්‍රදේශයේදී මෙම ප්‍රහාරය එල්ල වී ඇති බව විදෙස් මාධ්‍ය වාර්තා කරයි. එම ප්‍රදේශයේ පිහිටි නේටෝ ගුවන් හමුදා කදවුරක් ඉලක්ක කර ගනිමින් එල්ල වූ මරාගෙන මැරෙන ප්‍රහාරයකින් මොහු ජීවිතක්ෂයට පත්ව ඇත. ප්‍රහාරයෙන් තවත් ඇෆ්ගනිස්ථාන සිවිල් වැසියන් දෙදෙනෙකු ජීවිතක්ෂයට පත් ව ඇති බව විදෙස් මාධ්‍ය වාර්තා කරයි‍. ඊට අමතරව තවත් 10 දෙනෙකු තුවාල ලබා තිබේ. ඔවුන් අතර අමෙරිකානු සෙබළු තිදෙනෙකු ද වන බව සඳහන්ය.", "URL": "https://sinhala.adaderana.lk/news.php?nid=29948", "Category": null, "Parent URL": null}