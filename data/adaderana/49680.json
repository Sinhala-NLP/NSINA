{"Source": "Adaderana", "Timestamp": "March 2, 2015 11:57 am", "Headline": "හම්බන්තොටට කුඩු බෙදූ මහ මොළකරු අල්ලයි ", "News Content": "ඡායා රූ - රාහුල් සමන්ත හම්බන්තොට දිස්ත්‍රික්කය පුරාවට ‍හෙරොයින් ජාවාරමේ නිරත වු බවට සැකකටයුතු පුද්ගලයෙකු තංගල්ල කොට්ඨාශ විෂ මත්ද්‍රව්‍ය වැටලීම් ඒකකය විසින් අත්අඩංගුවට ගෙන තිබේ.අද(02) පෙරවරුවේ ලද තොරතුරකට අනුව අදාළ පුද්ගලයා අත්අඩංගුවටගෙන ඇති බව අද දෙරණ වාර්තාකරු සඳහන් කළේය.තංගල්ල බස් නැවතුම්පොළ ඉදිරිපිටදී එම පුද්ගලයා අත්අඩංගුවට ගෙන ඇති අතර ඔහු වැල්ලම්පිටිය ප්‍රදේශයේ පදිංචි අයෙකු බව වාර්තා වෙයි. අදාළ සැකකාර පුද්ගලයා අත්අඩංගුවට ගන්නා අවස්ථාවේදී මත්ද්‍රව්‍ය ග්රැම් 25යි ග්රැම් 400ක් ළඟ තිබී පොලිස් බාරයට ගෙන ඇති බව අප වාර්තාකරු සඳහන් කළේය.අදාළ සැකකරු අද(02) තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49680", "Category": null, "Parent URL": null}