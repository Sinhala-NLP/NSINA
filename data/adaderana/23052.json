{"Source": "Adaderana", "Timestamp": "March 25, 2012 05:02 pm", "Headline": " චීන දූත පිරිසක් දිවයිනට", "News Content": "චීන රාජතාන්ත්‍රික දූත පිරිසක් අද දිවයිනට පැමිණීමට නියමිතව තිබේ. ශ්‍රී ලංකා - චීන සමාජ හා සංස්කෘතික සහයෝගීතා සංගමයේ ආරාධනයෙන් පැමිණෙන මෙම දූත පිරිසට චීනයේ හුනාන් පළාතේ ශාඕයාංහි නගරාධිපති චෙං යුෂියු මහතා ඇතුළු දස දෙනෙකු ඇතුළත් වන බව සඳහන් වේ. ශ්‍රී ලංකාව හා චීනය අතර බෞද්ධාගමික සහයෝගීතාව වර්ධනය කිරීම , තේ හා මැණික් කර්මාන්ත සහයෝගීතාව වර්ධනය කිරීම මෙම සංචාරයේ අරමුණ වී තිබේ. මොවුන් ශ්‍රී දළදා මාලිගාව , අටමස්ථානය , කැලණිය රජමහා විහාරය , ගංඟාරාම විහාරය යන බෞද්ධාගමික ස්ථානවල සංචාරය කිරීමට නියමිතය. ලබන මස දෙවැනිදා දක්වා මෙරට රැඳී සිටින මෙම දූත පිරිස එම කාලය තුළ දී රජයේ මැති ඇමතිවරුන් කිහිපදෙනෙකු සමඟ ද සාකච්ඡා පවත්වනු ඇති බව සඳහන් වේ.", "URL": "https://sinhala.adaderana.lk/news.php?nid=23052", "Category": null, "Parent URL": null}