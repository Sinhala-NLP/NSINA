{"Source": "Adaderana", "Timestamp": "March 3, 2018 09:44 am", "Headline": "හක්කපටස් පුපුරා තරුණියක් තුවාල ලබයි - සැකපිට පියා අත්අඩංගුවට", "News Content": "හක්කපටස් යැයි සැකකළ හැකි පුපුරණ ද්‍රව්‍යක් පුපුරායාමෙන් කැකිරාව, මල්දෙණිපුර ප්‍රදේශයේ තරුණියක් තුවාල ලබා තිබේ. පියා විසින් ගෙන එන ලද වෙඩි බෙහෙත් යෙදා සකස් කරන ලද පුපුරණද්‍රව්‍යයක් මෙලෙස පුපුරාගොස් ඇති බවයි පොලීසිය සඳහන් කළේය. තුවාල ලැබූ තරුණිය කැකිරාව රෝහලට ඇතුළත් කර වැඩිදුර ප්‍රතිකාර සඳහා අනුරාධපුර රෝහලට ඇතුළත් කර තිබේ. තුවාල ලබා ඇත්තේ 18 හැවිරිදි තරුණියක් වන අතර සිද්ධිය සම්බන්ධයෙන් අදාළ තරුණියගේ පියා කැකිරාව පොලීසිය විසින් අත්අඩංගුවට ගෙන ඇති බව පාලීසිය සඳහන් කළේය.", "URL": "https://sinhala.adaderana.lk/news.php?nid=85107", "Category": null, "Parent URL": null}