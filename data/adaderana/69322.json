{"Source": "Adaderana", "Timestamp": "February 8, 2017 02:11 pm", "Headline": "පහරදුන් අය අත්අඩංගුවට නොගත්තතොත් වර්ජනය කරනවා", "News Content": "මහනුවර බස්නැවතුම්පොළේ සිට හැටන් මස්කෙළි සාම්මලේ සිට දක්වා ධාවනය කිරීමට නියමිතව තිබු හැටන් ඩිපෝවේ ලංගම බස් රථ රියදුරෙකුට හා කොන්දොස්තරවරයෙකුට පහර දුන් සිද්ධියක් වාර්තා වේ.දඹුල්ලේ සිට හැටන් දක්වා ධාවනය වන පෞද්ගලික බස්රථයක රියදුරෙකු හා කොන්දොස්තරවරයෙකු මෙලෙස පහර දී ඇත. පහරදුන්නේ යැයි කියන සිද්ධියක් සම්බන්ධයෙන් ලංගම බස් රථයේ රියදුරු හා කොන්දොස්තරවරයා මහනුවර ශික්ෂණ රෝහලට ඇතුළත් කර ඇති බව හැටන් ලංගම ඩිපෝවේ ඩිපෝ පරික්‍ෂක රෝහණ ද සිල්වා මහතා පවසයි. අද(8) උදෑසන ලංගම බස්රථය නියමිත වෙලාවට ධාවනය කිරීමට සුදානම් වන අවස්ථාවේ ප‍්‍රමාද වී මහනුවර ගුඩිෂෙඩ් බස්නැවතුම්පොළට පැමිණි පෞද්ගලික බස්රථයේ රියදුරා සහ කොන්දොස්තරවරයා තමන්ට සහ කොන්දොස්තරවරයාට පහරදුන් බව මහනුවර ශික්ෂණ රෝහලේ නේවාසිකව ප‍්‍රතිකාර ලබන ලංගම බස් රථයේ රියදුරු බි.එමි නිශාන්ත මහතා පවසයි.තම ඩිපෝවේ රියදුරාට සහ කොන්දොස්තරෙවරයාට පහරදුන් පෞද්ගලික බස්රථය රියදුරා සහ කොන්දොස්තර වරයා අද දහවල් වීමට පෙර මහනුවර පොලීසිය මඟින් අත්අඩංගුවට නොගතහොත් හැටන් ඩිපෝවේ සියලූම බස් රථ ධාවන කටයුතු වලින් ඉවත් වි වැඩ වර්ජනය සඳහා යොමු වන බව හැටන් ඩිපෝවේ ඩිපෝ පරික්‍ෂණ රෝහණ ද සිල්වා මහතා අවධාරණය කර සිටියේය.", "URL": "https://sinhala.adaderana.lk/news.php?nid=69322", "Category": null, "Parent URL": null}