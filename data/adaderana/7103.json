{"Source": "Adaderana", "Timestamp": "March 6, 2010 08:41 am", "Headline": "නැවතත් ජය එංගලන්තයට ", "News Content": "සංචාරක එංගලන්ත කණ්ඩායම සහ බංග්ලාදේශ කණ්ඩායම අතර පැවති එක්දින තරගාවලියේ තෙවැනි තරගය ද ලකුණු 45 කින් ජයගැනීමට එංගලන්ත කණ්ඩායම සමත් විය. කාසි‍යේ වාසිය දිනාගත් බංග්ලා‍දේශ කණ්ඩායම ප්‍රථමයෙන් පන්දුවට පහර දීමේ අවස්ථාව එංගලන්ත කණ්ඩායමට ලබාදුන්නේය. ඒ අනුව එංගලන්ත කණ්ඩායම නියමිත පන්දුවාර 50 අවසානයේදී කඩුලු 5ක් දැවී ලකුණු 284 ක් ලබා ගත්තේය. එහිදි ක්‍රේග් කීස්වෙටර් සිය මංගල ශතකය ලබා ගැනීම විශේෂත්වයකි. පිළිතුරු ඉනිම වෙනුවෙන් බංග්ලාදේශ කණ්ඩායමට නියමිත පන්දුවාර 50 අවසාන‍යේ කඩුළු 9 ක් දැවී ලබාගත හැකිවූයේ ලකුණු 239 ක් පමණි. පන්දු යැවීමේ දී ටිම් බ්‍රෙස්නන් ලකුණු 28 කට කඩුළු 4 ක් දවා ගැනීමට සමත්විය.", "URL": "https://sinhala.adaderana.lk/news.php?nid=7103", "Category": null, "Parent URL": null}