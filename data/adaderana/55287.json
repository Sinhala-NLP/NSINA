{"Source": "Adaderana", "Timestamp": "November 24, 2015 09:16 am", "Headline": "නෙළුම් කුළුණේ වැඩ යළි අරඹයි", "News Content": "තාවකාලිකව ඉදිකිරීම් නතර කර තිබු නෙළුම් කුළුණේ ඉදිකිරීම් කටයුතු යළි ආරම්භ කර තිබේ. විදුලි සංදේශ නියාමන කොමිෂන් සභාවේ උපදෙස් පරිදි එහි ඉදිකිරීම් කටයුතු යළි ආරම්භ වී ඇති බව වාර්තා වේ. අදාළ ඉදිකිරීම් කටයුතු අධීක්ෂණය සඳහා නව අධ්‍යක්ෂ මණ්ඩලයක් ද පත් කර ඇත.2012 වසරේ දී පසුගිය රජය විසින් ඉදිකිරීම් කටයුතු ආරම්භ කරනු ලැබු නෙළුම් කුළුණේ ඉදිකිරීම් කටයුතු පසුගිය මාස 06ක පමණ කාලයක් නතර වී තිබුණි.එහි තිබූ තාක්ෂණික ගැටලු කිහිපයක් හේතුවෙන් ඉදිකිරීම් කටයුතු මෙසේ තාවකාලිකව නතර කර තිබු බව වාර්තා වේ. එම ගැටලු නිරාකරණය කිරීමෙන් අනතුරුව යළිත් එහි ඉදිකිරීම් කටයුතු ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=55287", "Category": null, "Parent URL": null}