{"Source": "Adaderana", "Timestamp": "October 10, 2017 04:36 pm", "Headline": "සයිටම් විරෝධී පා ගමනට කඳුළු ගෑස්", "News Content": "මාලඹේ සයිටම් පෞද්ගලික වෛද්‍ය විද්‍යාලයට එරෙහිව කොළඹ අද පැවති විරෝධතා පා ගමනට පොලීසිය විසින් කඳුළු ගෑස් සහ අධි පීඩන ජල ප්‍රහාර එල්ල කර තිබේ.සයිටම් විරෝධී සිසු ජන පවුර විසින් අද දහවල් විහාරමහා දේවි උද්‍යානය අසළින් මෙම විරෝධතා පා ගමන ආරම්භ කළ අතර ඔවුන්ට කොල්ලුපිටිය මං සන්ධියේදී මෙම ජල ප්‍රහාරය එල්ල වුණි.පා ගමන හේතුවෙන් නෙළුම් පොකුණ මාර්ගය ආසන්නයේ දැඩි රථ වාහන තදබදයක් ද පැවති බව අද දෙරණ වාර්තාකරු සඳහන් කළේය. එමෙන්ම අද දහවල් කොල්ලුපිටියේ සිට ගාලු මුවදොර වටරවුම දක්වා මාර්ගය තාවකාලිකව වසා තැබීමටද පොලීසිය පියවර ගත්තේය.ඒ අනුව විරෝධතාකරුවන් විසිර ගිය බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=78565", "Category": null, "Parent URL": null}