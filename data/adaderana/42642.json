{"Source": "Adaderana", "Timestamp": "April 19, 2014 06:45 am", "Headline": " කතරගම ආ 5ක් උදෑසනම මරුදකිති", "News Content": "මහනුවර සිට කතරගම බලා ගිය පිරිසක් රැගත් වාහනයක් කතරගම, දෙටුගමුව වැවට පෙරළීමෙන් එහි සිටි 5 දෙනෙකු මියගොස් තිබේ. අද උදෑසන 5.30ට පමණ මෙම අනතුර සිදුව ඇති අතර රියදුරුට නින්ද යාම අනතුරට හේතුව බවට පොලීසිය සැකකරයි. කාන්තාවන් තිදෙනෙකු හා පිරිමි පුද්ගලයින් දෙදෙනෙකු මෙලෙස මියගොස් ඇති අතර අවුරුදු පහ හමාරක පමණ දරුවෙකු අනතුරින් බේරී ඇතැයි පොලීසිය කියයි.", "URL": "https://sinhala.adaderana.lk/news.php?nid=42642", "Category": null, "Parent URL": null}