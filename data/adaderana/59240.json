{"Source": "Adaderana", "Timestamp": "April 17, 2016 01:18 pm", "Headline": " හේරත් එක්දින හා 20/20 පිටියට සමුදෙයි", "News Content": "එක්දින හා පන්දුවාර 20/20 ක්‍රිකට් තරඟවලින් සමුගැනීමට ශ්‍රී ලංකා කණ්ඩායමේ ක්‍රීඩක රංගන හේරත් තීරණය කර තිබේ.සිය තීරණය ගැන ශ්‍රී ලංකා ක්‍රිකට් ආයතනයට ඔහු දන්වා ඇති අතර එම ආයතනය එය පිළිගෙන ඇත.කෙසේ වුවද ටෙස්ට් තරඟ සඳහා තවදුරටත් ක්‍රීඩා කිරීමට රංගන හේරත් කැමැත්ත පළ කර ඇතැයි ශ්‍රී ලංකා ක්‍රිකට් ආයතනයේ ලේකම් මොහාන් ද සිල්වා මහතා පැවසීය.මෑතකදී නිමාවට පත්වූ 20/20 තරඟාවලියට පෙර රංගන හේරත් පවසා තිබුණේ එම තරඟාවලියෙන් පසු තමන් තවදුරටත් එක්දින හා 20/20 තරඟ සඳහා ක්‍රීඩා කරන්නේදැයි තීරණයක් ගන්නා බවයි.සුදුසු කාලය පැමිණි පසු සුදුසු අවස්ථාවේදී සමුගැනීම සිදුකළ යුතු බවද එසේම ටෙස්ට් තරඟවලට තවදුරටත් ක්‍රීඩා කිරීමට අපේක්ෂාවෙන් පසුවන බවක්ද හෙතෙම පවසා තිබිණ.මේවන විට 38 හැවිරිදි වියේ පසුවන රංගන හේරත් ටෙස්ට් තරඟ 67දී කඩුලු 297ක්ද, එක්දින තරඟ 71දී කඩුලු 74ක් හා පන්දුවාර 20/20 තරඟ 17දී කඩුලු 18ක්ද බිඳ හෙළීමට සමත්ව ඇත.", "URL": "https://sinhala.adaderana.lk/news.php?nid=59240", "Category": null, "Parent URL": null}