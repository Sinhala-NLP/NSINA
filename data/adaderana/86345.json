{"Source": "Adaderana", "Timestamp": "March 26, 2018 09:47 am", "Headline": "නංගිගේ පහරදීමෙන් අක්කා මරුට", "News Content": "මෝදර, මෝදර විදිය ප්‍රදේශයේදී බාල සහෝදරිය සිදු කළ පහරදීමකින් වැඩිමහල් සහෝදරිය ජිවිතක්ෂයට පත්ව තිබේ. ඇති වූ බහින්බස්විමක් දුරදිග යාමෙන් අදාළ ඝාතනය සිදුව ඇති බව පොලීසිය පවසයි. පහරකෑමෙන් බරපතළ තුවාල ලැබූ වැඩිමල් සහෝදරිය ප්‍රතිකාර සඳහා කොළඹ ජාතික රෝහලට ඇතුළත් කිරීමේදී මියගොස් තිබේ. මියගොස් ඇත්තේ මෝදර වීදිය, කොළඹ 15 ප්‍රදේශයේ පදිංචිව සිටි 56 හැවිරිදි කාන්තාවක්ය. ඝාතනය සිදු කළ සැකකාර බාල සහෝදරිය අත්අඩංගුවට ගෙන ඇති අතර මෝදර පොලීසිය සිද්ධි පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86345", "Category": null, "Parent URL": null}