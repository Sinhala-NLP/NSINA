{"Source": "Adaderana", "Timestamp": "December 1, 2012 09:22 am", "Headline": "සිරිකොතට අනවස‍රයෙන් ඇතුළුවීමට උත්සහ දරූ පිරිසක් ඉවත් කරයි", "News Content": "එක්සත් ජාතික පක්ෂයේ 54 වැනි මහා සම්මේලනය අද (01) පෙරවරු 09.30 ට පක්ෂ මූලස්ථානය වන සිරිකොත දී ආරම්භ වීමට නියමිතව තිබේ. මේවන විට පක්ෂයේ ජ්‍යෙෂ්ඨයින් ඇතුළු පක්ෂ සාමාජිකයින් සමුළුවට සහභාගි වීම සඳහා පැමිණෙමින් සිටින බව සිරිකොත පක්ෂ මූලස්ථානයේ රැඳී සිටින අද දෙරණ වාර්තාකරු පැවසුවේය. එක්සත් ජාතික පක්ෂයේ නියෝජ්‍ය නායක සජිත් පේ‍්‍රමදාස හා ජෝශප් මයිකල් පෙරේරා, ජෝන් අමරතුංග, රවී කරුණානායක, දයා ගමගේ යන මන්ත‍්‍රීවරුන් දැනටමත් සිරිකොතට පැමිණ ඇති බවද වාර්තාකරු කියා සිටියේය. අනවසරයෙන් සිරිකොතට ඇතුළුවීමට උත්සාහ දැරූ පිරිසක් පොලීසිය මැදිහත් වීමෙන් වළක්වා ඇති බව සඳහන්. පොලිස් නිලධාරීන් විශාල පිරිසක් සිරිකොත අවට අරක්ෂාව සඳහා යොදා ඇති බවද අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=29627", "Category": null, "Parent URL": null}