{"Source": "Adaderana", "Timestamp": "November 25, 2018 05:15 pm", "Headline": "කාසල්රි ජලාශයට සිදුවන පරිසර හානිය", "News Content": "කෙසෙල්ගමුඔය කපා පුළුල් කිරීමේදි ඉන් ඉවත් කරන මැණික් ඉල්ලම් පස් කිසිදු පරිසර ක්‍රමවේද අනුගමනය නොකරමින් කාසල්රි ජලාශයට සෝදා මුදා හරින බව ප්‍රදේශවාසින් පැවසීය. කාසල්රි ජලාශයට ප්‍රධාන වශයෙන් බගවන්තලාවේ සිට ජලය ගලා බසිනා කෙසෙල්ගමුඔය කපා පුළුල් කිරීමේදි ඉන් ඉවත් කරන මැණික් ඉල්ලම් පස් කිසිදු පරිසර ක්‍රමවේද අනුගමනය නොකරමින් කාසල්රි ජලාශයට සෝදා හරින බව නොර්වුඩ් ප්‍රදේශවාසින් පැවසීය. කෙසෙල්ගමුඔය නොර්වුඩ් ප්‍රදේශයෙන් පිටාර ගැලීම හේතුවෙන් ආපදා කළමණාකරණ අමාත්‍යංශය මඟින් එම ගඟ පිටාර ගලන ස්ථානය පුළුල් කිරීම සඳහා ටෙන්ඩර් පත් මඟින් තලවකැලේ ප්‍රදේශයේ කොන්ත්‍රාත්කරුවෙකුට අදාල කොන්ත්‍රාත්තුව භාර දී ඇත. ගඟ කපා පුළුල් කිරීමේදි පස්වල ඇති මැණික් ඉල්ලම් ලබාගෙන එම ඉල්ලම් සේදීමට ප්‍රදේශයේ මැණික් ව්‍යාපාරිකයෙකුට ජාතික මැණික් ස්වර්ණාභරණ අධිකාරි මඟින් කොන්දේසි සහිතව අවසර ලබා දි ඇත. ප්‍රදේශවාසින් පවසන්නේ ජාතික මැණික් හා ස්වර්ණාභරන අධිකරණ මඟින් නිත්‍යානුකූලව අවසරය ලබාගත් මැණික් ව්‍යාපාරිකයා විසින් නොර්වුඩ් වතු ක්‍රීඩාංගනයේ යන්ත්‍ර සූත්‍ර සවි කර ගනිමින් එම මැණික් ඉල්ලම් සෝදා රොන් මඩ සහිත එම ජලය කිසිම පරිසර ක්‍රමවේදයක් අනුගමනය නොකර සෘජුවම කෙසෙල්ගමුඔයට මුදා හරින බවයි. රොන් මඩ සහිත එම ජලය කෙසෙල්ගමුඔය දිගේ ගලාගෙන ගොස් කාසල්රි ජලාශයේ තැන්පත් වන බවද ප්‍රදේශවාසින් පැවසීය.", "URL": "https://sinhala.adaderana.lk/news.php?nid=99769", "Category": null, "Parent URL": null}