{"Source": "Adaderana", "Timestamp": "November 6, 2014 04:28 pm", "Headline": "බුදු දහමට අපහාස එපා - මිනිසෙක් මහනුවර නගරයේ ගසක් උඩ විරෝධයේ!", "News Content": "බුදු දහමට අපහාස වන අයුරින් සිදුකරන ක්‍රියා නතර කරන ලෙස ඉල්ලා පුද්ගලයෙකු මහනුවර නගරයේ ගසකට නැගී විරෝධතා ව්‍යාපාරයක් ආරම්භ කර තිබේ. අතුරුගිරිය ප්‍රදේශයේ පදිංචි 35 හැවිරිදි පුද්ගලයෙකු මෙලෙස මහනුවර වැව රවුම මාර්ගයේ පිහිටි අඩි 50ක් පමණ උස ගසකට නැඟී විරෝධතාවයේ නිරත වන බව අද දෙරණ වාර්තාකරු සඳහන් කළේය. බුදුරුව වෙළද භාණ්ඩයක් ලෙස භාවිත කරමින් පුවත්පත්, දින දර්ශන,වෙසක් සුබ පැතුම් පත් ආදිය මුද්‍රණය කිරීම නතර කරන ලෙස ඉල්ලමින් ඔහු මෙම විරෝධතාවයේ නිරත වන බව සඳහන්ය. මේ පිළිබඳ කිහිප අවස්ථාවකදීම බලධාරින් දැනුවත් කළ ද කිසිදු ප්‍රතිඵලයක් අත් වී නොමැති බව ඔහු පවසයි. බලධාරියෙකු පැමිණ නිසි විසඳුමක් ලබාදෙන තෙක් අඛණ්ඩව විරෝධතාවයේ නිරත වන බව ඔහු කියයි. ඡායා රූ - හේරත් ඒකනායක", "URL": "https://sinhala.adaderana.lk/news.php?nid=47215", "Category": null, "Parent URL": null}