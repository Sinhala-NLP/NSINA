{"Source": "Adaderana", "Timestamp": "June 17, 2013 07:20 am", "Headline": " හැටන් - නුවරඑළිය ගමනාගමනයට බාධා", "News Content": "හැටන් - නුවරඑළිය මාර්ගයේ වාහන ගමනා ගමන කටයුතු වලට බාධා එල්ල වී තිබේ. හැටන් ප්‍ර දේශයට ඇඳ හැලෙන අධික වර්ෂාව හේතුවෙන් මෙම මාර්ගයේ බංගලා 7 ප්‍රදේශයට පස්කඳු කඩා වැටීම හේතුවෙන් මෙලෙස ගමනාගමනයට බාධා එල්ල වී ඇති බව පොලිසිය සඳහන් කරයි. මේ හේතුව නිසා විකල්ප මාර්ග භාවිත කරන ලෙස පොලිසිය රියදුරන්ගෙන් ඉල්ලීමක් කරයි. ඒ අනුව කොළඹ සිට හැටන් හරහා නුවරඑළියට ගමන් කරන වාහන තලවකැලේ , පුන්ඩළුඔය, තවලන්තැන්න මාර්ගය භාවිත කරන ලෙස පොලිසිය ජනතාවට දැනුම් දෙයි. මේ අතර හිනිදුම, තවලම් ප්‍රදේශය හරහා හමා ගිය දැඩි සුළං හේතුවෙන් ප්‍රදේශයේ විදුලිය ඇණ හිට ඇති බව අද දෙරණ වාර්තාකරුවන් සඳහන් කරයි. විදුලි රැහැන් මතට ගස් කඩා වැටීම මෙයට හේතුවී තිබේ.. එමෙන්ම ගස් කඩා වැටීම හේතුවෙන් නිවාස කිහිපයකට සහ තේ කම්හලකට හානි සිදුව ඇති බව කියැවෙයි.", "URL": "https://sinhala.adaderana.lk/news.php?nid=34983", "Category": null, "Parent URL": null}