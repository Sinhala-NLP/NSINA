{"Source": "Adaderana", "Timestamp": "May 4, 2018 06:56 am", "Headline": "ශ්‍රී ලංකන් ගුවන් ගමන් කිහිපයක් අදත් ප්‍රමාද වෙයි", "News Content": "අද(04) ශ්‍රී ලංකන් ගුවන් සමාගමේ යානා කිහිපයක් පැමිණිම සහ පිටත්විම ප්‍රමාද වන බව ගුවන් තොටුපල ප්‍රකාශකයෙකු සඳහන් කළේය. අද උදෑසන 04.15ට සෞදි අරබියේ ජෙඩාහි සිට පැමිණිමට නියමිතව තිබූ යු.එල් 282 දරණ යානය පැමිණිම අද පස්වරු 01.25 දක්වා ප්‍රමාද වී තිබේ. අද උදෑසන 04.50ට චෙන්නායිහි සිට පැමිණිමට නියමිතව තිබූ යූ.එල් 127 දරණ යානය පැය දෙකක් ප්‍රමාද වන බව සඳහන් කරයි. පෙරවරු 06.10ට ලාහෝර් සිට පැමිණිමට නියමිත යානය පෙරවරු 09.45ටත් එම වේලාවටම ග්වන්ෂු සිට පැමිණිමට නියමිත යානය පස්වරු 01.20 දක්වාත් ප්‍රමාද වන බවයි කටුනායක ගුවන්තොටුපල ප්‍රකාශ කළේය. එමෙන්ම අද පෙරවරු 07.35ට කොචි දක්වා පියාසර කිරිමට නියමිතව තිබූ යානය පස්වරු 12.30 දක්වා ප්‍රමාද වී තිබේ. පෙරවරු 08.36ට චෙන්නායි බලා පිටත්විමට නියමිත යානය ද පැය දෙකක් ප්‍රමාද වන බවයි ගුවන්තොටුපල ප්‍රකාශකයෙකු සදහන් කළේය. ශ්‍රී ලංකන් ගුවන් සමාගමේ යානා කිහිපකට ඇති වූ අනපේක්ෂිත සිදුවිම් හේතුවෙන් ඊයේ සිට ගුවන් ගමන් වාර කිහිපයක ප්‍රමාද ඇති වුණි. මැදපෙරදිග සිට පැමිණි ගුවන් යානයක සිටි මගියෙකු හදිසියේ රෝගාතුර වීම හේතුවෙන් ගුවන් යානය ඉන්දියාවේ කොචින් නුවරට ගොඩබැස්සවීමට සිදුවිමත්, කුවේටයේ සිට පැමිණි ගුවන් යානය දූවිලි කුණාටු තත්ත්වයට මුහුණදීම හේතුවෙන් ඉංජිනේරු සහය ලබා ගැනිමට සිදුවිමත් තවත් යානා දෙකක තාක්ෂණික දෝෂ මතුවිමත් එම ප්‍රමාදයන්ට හේතු වී තිබේ.", "URL": "https://sinhala.adaderana.lk/news.php?nid=88483", "Category": null, "Parent URL": null}