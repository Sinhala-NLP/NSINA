{"Source": "Adaderana", "Timestamp": "September 29, 2015 03:17 pm", "Headline": "ඩිව්ගේ පෙත්සම යළිත් කල්යයි", "News Content": "එක්සත් ජනතා නිදහස් සන්ධානයේ ජාතික ලැයිස්තු මන්ත්‍රීවරුන්ගේ පත්වීම් අහෝසි කරන ලෙස ඉල්ලා ගොනු කර ඇති පෙත්සමක් සලකා බැලීම ශ්‍රේෂ්ඨාධිකරණය යළිත් වරක් කල් දමා තිබේ.පරාජිත අපේක්ෂකයින් ජාතික ලැයිතුවෙන් පත් කිරීම නීතිවිරෝධි බවත්, එම නිසා එම පත්වීම් අවලංගු කරන ලෙසත් ඉල්ලමින් ඩිව් ගුණසේකර මහතා විසින් අදාළ පෙත්සම ඉදිරිපත් කර ඇත.පෙත්සම අද කැඳවූ අවස්ථාවේ ඊට අදාළ ලේඛන තමන් වෙත ලැබී නොමැති බව වගඋත්තරකාර පාර්ශවය විසින් අධිකරණය හමුවේ ප්‍රකාශ කර තිබේ.ඒ අනුව පෙත්සම සලකා බැලීම ඔක්තෝබර් මස 07 වන දිනට කල්තබන බව ශ්‍රේෂ්ඨාධිකරණය දැනුම්දී ඇති බව සඳහන්ය.මේ අතර එහිදී පෙත්සම්කාර පාර්ශවයේ නීතිඥවරයා අදාළ පෙත්සම පූර්ණ විනිසුරු මඩුල්ලක් හමුවේ සලකා බලන ලෙස ඉල්ලීමක් කර තිබේ.එම ඉල්ලීමට ඉඩ නොදුන් අගවිනිසුරු කේ. ශ්‍රී පවන් මහතා අවශ්‍යතාවක් මතුවන අවස්ථාවක පමණක් පූර්ණ විනිසුරු මඩුලක් පත් කිරීම සම්බන්ධයෙන් සලකා බලන බව සඳහන් කර ඇත.", "URL": "https://sinhala.adaderana.lk/news.php?nid=54156", "Category": null, "Parent URL": null}