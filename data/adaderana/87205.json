{"Source": "Adaderana", "Timestamp": "April 10, 2018 06:21 am", "Headline": "වැවෙන් බෝම්බයක් මතු වෙයි-වැවට විසි කරන්න ඇතැයි සැකයක්", "News Content": "මුන්දලම - කටුපත, මනන්කට්ටුව වැවේ තිබී ජීව අත් බෝම්බයක් හමුවී ඇති බව පල්ලම පොලීසිය කියයි. අද(10) වැනිදා අළුයම 1.30 ට පමණ මෙම අත් බෝම්බය සොයා ගෙන ඇත. විදේශීය රටක නිෂ්පාදනය කරන ලද එස්.ජී.88 වර්ගයේ මෙම අත් බෝම්බයේ ආරක්ෂිත අගුල කොටස දිරා ගොස් ඇති බව පොලීසිය කියයි. කිසියම් අයෙකු විසින් වැවට බෝම්බය විසි කර දමා තිබෙන්නට ඇති බවට පොලීසිය විශ්වාස කරයි. හමුවී ඇති බෝම්බය නිශ්ක්‍රීය කිරීම සඳහා විශේෂ කාර්ය බලකායේ පුත්තලම කඳවුරේ නිලධාරීන්ට දැණුම් දීමට පොලීසිය කටයුතු කර ඇත. මෙම බෝම්බය ගෙනවිත් ඇත්තේ කව්ද යන්න මෙතෙක් අනාවරණය වී නැත. පල්ලම පොලීසිය වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=87205", "Category": null, "Parent URL": null}