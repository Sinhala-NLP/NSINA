{"Source": "Adaderana", "Timestamp": "October 31, 2013 09:27 am", "Headline": "රට පුරා ව්‍යාජ මුදල් - තවත් ව්‍යාජ නෝට්ටුවක් හැටන් නගරයෙන් හමුවෙයි ", "News Content": "ව්‍යාජ රුපියල් දහසේ මුදල් නෝට්ටුවක් ළඟ තබා ගත් පුද්ගලයෙකු හැටන් බස්නැවතුම්පොළ අසළදී අත්අඩංගුවට ගෙන තිබේ. පොලිසියට ලද තොරතුරක් මත මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු ගන්නොරුව ප්‍රදේශයේ පදිංචිකරුවෙකු වන අතර ඔහු රෙදි වෙළඳාම සඳහා හැටන් නගරයට පැමිණ ඇති බව පොලීසිය සඳහන් කරයි. පසුගිය දින කිහිපය තුළද දිවයිනේ ප්‍රදේශ කිහිපයකින් ව්‍යාජ මුදල් නෝට්ටු හමුවු අතර පොලීසිය පැවසුවේ රට තුළ ව්‍යාජ මුදල් නෝට්ටු තවදුරටත් සංසරණය වන බැවින් ජනතාව ඒ පිළිබඳ වැඩි අවධානයක් යොමු කළ යුතු බවයි.", "URL": "https://sinhala.adaderana.lk/news.php?nid=38499", "Category": null, "Parent URL": null}