{"Source": "Adaderana", "Timestamp": "April 10, 2013 08:13 am", "Headline": "අත් බෝම්බයක් හා තියුණු ආයුධයක් සමග අයෙක් දැලේ", "News Content": "මීගහවත්ත, මාදරාව හන්දිය ප්‍රදේශයේ දී මෙරට නිෂ්පාදිත අත් බෝම්බයක් සහ තියුණු ආයුධයක් සමග පුද්ගලයෙකු අත්අඩංගුවට ගෙන තිබේ. සැකකරු වයස අවුරුදු 27 ක් පමණ වන වැරැල්ලගල, කහගල්ල ප්‍රදේශයේ පදිංචිකරුවෙකි. සැකකරුගෙන් සිදු කළ ප්‍රශ්න කිරීම්වල දී වරකාපොල, වෙන්නප්පුව සහ මීරිගම ප්‍රදේශවල සිදු කළ අපරාධ ගණනාවක් පිළිබඳ තොරතුරු අනාවරණය කර ගත් බව පොලීසිය පවසයි. සිද්ධිය සම්බන්ධයෙන් මීගහවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33149", "Category": null, "Parent URL": null}