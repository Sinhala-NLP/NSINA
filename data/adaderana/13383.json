{"Source": "Adaderana", "Timestamp": "January 9, 2011 08:51 pm", "Headline": "නැගෙනහිර පාසල් දින 5 ක් වැසෙයි-පොළොන්නරුව පාසල් හෙට දිනට නිවාඩුයි", "News Content": "නැගෙනහිර පළාතේ සියලුම පාසල් හෙට(10) සිට දින පහක් වසා තබන බව නැගෙනහිර පළාත් අධ්‍යාපන අමාත්‍ය විමලවීර දිසානායක මහතා පවසයි. අයහපත් කාලගුණය හේතුවෙන් මෙසේ පාසල් තාවකාලිකව වසා තබන්නට තීරණය කළ බවත්,යම් හෙයකින් කාලගුණික තත්ත්වය යහපත් වුවහොත් දින තුනක කාලයක් පමණක් පාසල් නිවාඩුව ක්‍රියාත්මක බව හෙතෙම අද දෙරණට කියා සිටියේය. එසේම අයහපත් කාලගුණික තත්ත්වය හේතුවෙන් පොළොන්නරුව දිස්ත්‍රීක්කයේ සියලුම රජයේ පාසල් හෙට දිනයේ(10)වසා ඇති වග උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතා කියා සිටියේය.", "URL": "https://sinhala.adaderana.lk/news.php?nid=13383", "Category": null, "Parent URL": null}