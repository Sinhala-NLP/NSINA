{"Source": "Adaderana", "Timestamp": "November 2, 2015 10:32 am", "Headline": "අත්අඩංගුවටගත්  ඉන්දීය ධීවරයින් අතර බාලවයස්කාරයෙක්! ", "News Content": "මෙරට මුහුදු සීමාවේ මසුන් අල්ලමින් සිටියදී අත්අඩංගුවට ගත් ඉන්දිය ධිවරයින් අතර සිටි බාල වයස්කරුවෙකු ළමා නිවාසයක රැඳවීමට මන්නාරම මහේස්ත්‍රාත් අධිකරණය නියෝග කර තිබේ.පසුගිය 31 වනදා රාත්‍රි නාවික හමුදාව විසින් තලෙයිමන්නාරම මුහුදු සීමාවේදී ඉන්දිය ධීවරයින් 06 දෙනෙකු අත්අඩංගුවට ගෙන තිබුණි.ඔවුන් අතර 15 හැවිරිදි පිරිමි දරුවෙකු ද සිටි බව මන්නාරම දිස්ත්‍රික් ධීවර පරික්ෂක කාර්යාලය සඳහන් කළේය.මන්නාරම අතිරේක දිසා විනිසුරු එච්. සෙල්ඩානෝ මහතා වෙත ඊයේ ඉදිරිපත් කිරිමෙන් පසු එම දරුවා මන්නාරම අන්නෙයි ළමා නිවාසයේ රඳවා තැබිමට නියෝග කර තිබේ.සෙසු ධිවරයින් ලබන 13 වන දින දක්වා රක්ෂිත බන්ධනාගාර ගත කිරිමට නියෝග කර ඇත.", "URL": "https://sinhala.adaderana.lk/news.php?nid=54817", "Category": null, "Parent URL": null}