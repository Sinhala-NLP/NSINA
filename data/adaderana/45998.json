{"Source": "Adaderana", "Timestamp": "September 11, 2014 04:02 pm", "Headline": "පොලීසියේ 4ට පොලීසියෙන්ම මාංචු", "News Content": "බීමතින් රිය ධාවනය කළ පොලිස් කොස්තාපල් රියදුරෙකු වත්තේගම පොලිසිය විසින් අත්අඩංගුවට ගෙන තිබේ. හඟුරන්කෙත ප්‍රදේශයේ රාජකාරියක් සඳහා ගොස් එමින් සිටි අදාළ නිලධාරියාගේ ජීප් රථය වත්තේගම බෝගස්කුඹුර ප්‍රදේශයේ දී මාර්ගය අසළ තිබු බැම්මක ගැටී අනතුරට ලක්ව ඇති බව සඳහන්ය. ප්‍රදේශවාසීන් සිදුකළ දැනුම්දීමකට අනුව වත්තේගම පොලිසිය පැමිණ අනතුර නිරීක්ෂණය කර ඇති අතර පොලිස් කොස්තාපල් රියදුරු බීමතින් සිට ඇති බවට අනාවරණය වී ඇත. ඒ අනුව සැකකරු අත්අඩංගුවට ගෙන ඇති අතර ඔහු අධිකරණය වෙත ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය. මේ අතර ඉංගිරිය සමූපකාරය අසළදී සිදුවූ අනතුරකින් තරුණයෙකු මියයාම සම්බන්ධයෙන් ඉංගිරිය පොලීසියේ නිලධාරීන් තිදෙනෙකු ද පොලීසිය විසින් අත්අඩංගුවට ගෙන ඇත. කොස්තාපල්වරුන් දෙදෙනෙකු හා සැරයන්වරයෙකු ඒ අතර වන බව පොලිස් මාධ්‍ය ඒකකය කියයි.", "URL": "https://sinhala.adaderana.lk/news.php?nid=45998", "Category": null, "Parent URL": null}