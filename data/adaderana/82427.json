{"Source": "Adaderana", "Timestamp": "January 3, 2018 09:52 am", "Headline": "7කට තුවාල කළ දිවියා සොයා අදත් මෙහෙයුම්-දිවියා අල්ලන තුරු වැඩ වර්ජනයක්", "News Content": "හැටන් පොලිස් වසමට අයත් පන්මුර් වතුයායේ ලඳුකැලෑවක සැරි සරන දිවියා අල්ලා ගැනිමට වනජිවි නිළධාරින් අදත් (03) විශේෂ මෙහෙයුමක් ආරම්භ කර ඇති බව අද දෙරණ වාර්තාකරු පවසයි. ඊයේ (02) දහවල් එම වතුයායේ වතු නිවාස පෙළකට ආසන්නයේ තිබු ලඳු කැලෑවක සිටි මෙම දිවියා සුනඛයෙකු දඩයම් කරන අවස්ථාවේ සුනඛයා බේරා ගැනිමට ගිය වතුකම්කරු කාන්තාවකට මුලින් පහර දි තුවාල සිදුකර එම කාන්තාව බේරා ගැනිමට ගිය තවත් වතු කම්කරුවන් සිව් දෙනෙකුටද පහර දි තුවාල සිදුකර තිබුණි. එම දිවියා අල්ලා ගැනිමට හැටන් පොලිසියේ නිළධාරින් නල්ලතන්නිය වනජිවි කාර්යාල නිළධාරින් හා වතුකමිකරුවන් එක්ව ඊයේ පස්වරුවේ සිදුකළ මෙහෙයුමකදි දිවියා තවත් වතුකම්කරුවන් දෙදෙනෙකුට පහරදි තුවාල සිදුකර තිබුණි. දිවියා පහර දිමෙන් තුවාල ලැබු වතුකම්කරුවන් හත්දෙනෙකු දික්ඔය මුලික රෝහල වෙත ඇතුලත් කිරිමෙන් පසු ඔහුන් වැඩි දුර ප‍්‍රතිකාර සඳහා නාවලපිටිය මුලික රෝහල වෙත මාරුකර යවා තිබේ. එම වතුයායේ වතුකම්කරුවන් මෙම දිවියා අල්ලා ගන්නා තෙක් වැඩ වර්ජනයක නියලි සිටින අතර එම දිවියා අල්ලා ගැනිමට වන ජීවි නිළධාරින්ටද ඔහුන්ගේ සහයෝගය ලබා දි ඇත. දිවියා අල්ලා ගැනිම සඳහා කොළඹ වනජිවි නිළධාරින් පිරිසක් විශේෂ කුඩුවක්ද රැගෙන එම ස්ථානයට ළඟා විමට නියමිත අතර මෙම දිවියන් ලංකාවට පමණක් ආවේණීක වු වද වීමේ තර්ජනයට ලක්වි ඇති සතෙකු බව වනජිවි නිළධාරින් පවසයි. මෙවැනි දිවියන් කිහිපදෙනෙකු පසුගිය වසරේ මර උගුල් යොදා හා වස මිශ‍්‍ර මස් වර්ග ලබා දි ඝාතනය කර තිබු අතර වනජිවි නිළධාරින් එම දිවියන් සිටින තේ වතුවලින් රක්‍ෂිතවලට පලවා හැරිමට විශේෂ මෙහෙයුමක්ද පසුගිය කාලයේ සිදුකළ තිබුණි.", "URL": "https://sinhala.adaderana.lk/news.php?nid=82427", "Category": null, "Parent URL": null}