{"Source": "Adaderana", "Timestamp": "July 7, 2010 08:18 am", "Headline": "උතුරට අධිකරණ 9 ක්", "News Content": "ආසියානු සංවර්ධන බැංකුවේ මූල්‍යාධාර මත උතුරු පළාතේ අධිකරණ 9ක නවීකරණ කටයුතු කඩිනම් කිරීමට අධිකරණ අමාත්‍යාංශය පියවර ගෙන ති‍බේ.. මේ සඳහා ඇස්තමේන්තුගත මුදල අමෙරිකානු ඩොලර් මිලියන 7.8කි. යුදගැටුම් හේතුවෙන් විනාශයට පත්වූ යාපනය මහාධිකරණය හැර සෙසු අධිකරණ කටයුතු තාවකාලික ගොඩනැගිලිවල පවත්වාගෙන යන බව අමාත්‍යාංශය සඳහන් කරයි. ඒ අනුව චාවකච්චේරි, මල්ලාකම්, කයිට්ස්, කිලිනොච්චි, මුලතිවු සහ මාන්කුලම් යන අධිකරණවල ඉදිකිරීම් මේ අනුව කඩිනම් කෙ‍රෙනු ඇත.. එසේම හින්දු සංස්කෘතික ලක්ෂණවලින් හෙබි පේදුරුතුඩුව අධිකරණය ද නවීකරණය කරන අතර ඩෙල්ෆ්ට් දූපතේ සංචාරක මහේස්ත්‍රාත් අධිකරණයක් ද පිහිටුවීමට නියමිතය.", "URL": "https://sinhala.adaderana.lk/news.php?nid=9444", "Category": null, "Parent URL": null}