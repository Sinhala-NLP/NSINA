{"Source": "Adaderana", "Timestamp": "April 12, 2018 09:49 pm", "Headline": "සා.පෙළ ලංකාවෙන් දෙවනියා වූ මිරුතිට ආණ්ඩුකාරවරයා තෑග්ගක්  දීලා", "News Content": "2017 වර්ෂයේ අ.පො.ස.සාමාන්‍ය පෙළ විභාගයෙන් සමස්ත ලංකා මට්ටමෙන් දෙවන ස්ථානය ලැබූ යාපනයේ මිරුති සුරේෂ් කුමාර් ශිෂ්‍යාව පසුගියදා තම කාර්යාලයට කැදවූ උතුරු පළාත් ආණ්ඩුකාර රෙජිනෝල්ඩ් කුරේ මහතා විසින් ඇයට ත්‍යාගයක් පිරිනමන ලදී. යාපනයේ ආනේකෝට්ටේ ඕට්ටමඩම් ගම්මානයේ පදිංචි ඇය යාපනයේ වෙම්බඩි උසස් බාලිකා විද්‍යාලයේ ශිෂ්‍යාවකි. ආණ්ඩුකාරවරයාගෙන් ත්‍යාග ලබා ගැනීම සඳහා ඇය සිය මව සමඟ යාපනයේ පිහිටි උතුරු පළාත් ආණ්ඩුකාර කාර්යාලය වෙත පැමිණ සිටියාය.", "URL": "https://sinhala.adaderana.lk/news.php?nid=87372", "Category": null, "Parent URL": null}