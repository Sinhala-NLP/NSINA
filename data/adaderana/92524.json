{"Source": "Adaderana", "Timestamp": "July 14, 2018 06:41 am", "Headline": "දුම්රියේ තුළ සිඟමනේ සහ වෙළදාමේ ගිය 15 ක් අත්අඩංගුවට ", "News Content": "දුම්රිය තුළ අනවසර වෙළඳාම් කළ හා සිඟමන් යැදීම සම්බන්ධයෙන් පුද්ගලයින් 15 දෙනෙකු අත්අඩංගුවට ගෙන ඇත. පසුගිය සතියක කාලය තුළ සිදුකළ වැටලීම් වලදී එම පුද්ගලයින් අත්අඩංගුවට ගත් බව දුම්රිය දෙපාර්තමේන්තුව සඳහන් කළේය. දුම්රිය ආඥා පනත යටතේ මගීන් අපහසුතාවට පත් කිරීමේ චෝදනා මත අත්අඩංගුවට ගත් පුද්ගලයින්ට එරෙහිව නඩු පැවරීමට කටයුතු කරන බවය ද එම දෙපාර්තමේන්තුව පැවසුවේය. දුම්රිය තුළ සහ දුම්රිය ස්ථාන වල අනවසර වෙළඳාම් කිරීම් හා සිගමන් යැදීම ජූලි මස පළමුවනදා සිට තහනම් කෙරුණි. මෙවැනි පැමිණිලි ඇත්නම් 0112 – 33 - 66 - 14 අංකයෙන් දුම්රිය ආරක්ෂක හමුදා මෙහෙයුම් ඒකකයට දැනුම් දිය හැකි බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=92524", "Category": null, "Parent URL": null}