{"Source": "Adaderana", "Timestamp": "February 16, 2018 10:47 am", "Headline": "යතුරු පැදියක් විදුලි කණුවක වැදී එකම පවුලේ පිය පුතු මියයයි", "News Content": "හුංගම, කහදමෝදර වැව අසලදී සිදු වූ යතුරුපැදි අනතුරකින් එකම පවුලේ පියා සහ පුතා මියගොස් තිබේ. යතුරුපැදිය මාර්ගයෙන් ඉවතට පැන විදුලි රැහැන් කණුවක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ යතුරුපැදිකරු සහ පසුපස ගමන් ගත් ඔහුගේ දරුවන් දෙදෙනා රන්න රෝහලට ඇතුළත් කිරිමෙන් පසු පැදිකරු මියගොස් ඇති අතර තුවාල ලැබූ එක් දරුවෙකු වැඩිදුර ප්‍රතිකාර සඳහා තංගල්ල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ කහදමෝදර, රන්න ප්‍රදේශයේ පදිංචිව සිටි 29 හැවිරිදි පුද්ගයෙකු සහ ඔහුගේ 06 හැවිරිදි පිරිමි දරුවා බව වාර්තා වෙයි. හුංගම පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=84404", "Category": null, "Parent URL": null}