{"Source": "Adaderana", "Timestamp": "March 7, 2010 11:37 am", "Headline": "කුඩුත් එක්ක බඩු මාට්ටු", "News Content": "හෙරොයින් ප්‍රවාහනය කරමින් සිටි පුද්ගලයන් දෙදෙනෙකු වත්තල ප්‍රදේශයේ දී අත්අඩංගුවට ගෙන තිබේ. වත්තල පොලිසිය පවසන පරිදි හෙරොයින් ග්‍රෑම් 24 යි මිලි ග්‍රෑම් 500 ක් ත්‍රී රෝද රථයකින් ප්‍රවාහනය කරමින් සිටිය දී අදාළ සැකකරුවන් අත්අඩංගුවට ගෙන ඇත. සැකකරුවන් අතර 34 හැවිරිදි බොරැල්ල ප්‍රදේශයේ පදිංචිකරුවෙකු සහ දැඩිගමුව ප්‍රදේශයේ පදිංචි 41 හැවිරිදි පුද්ගලයෙකු වන බව සඳහන් වේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කරන පරිදි ඔවුන් අද දිනයේ අධිකරණයට ඉදිරිපත් කිරීමට නියමිත ව තිබේ.", "URL": "https://sinhala.adaderana.lk/news.php?nid=7120", "Category": null, "Parent URL": null}