{"Source": "Adaderana", "Timestamp": "November 22, 2016 09:11 am", "Headline": " අනතුරින් 1ක් මරුට", "News Content": "පිළියන්දල, කොට්ටාව පාර විදුලි සංඥා මංසන්දියේ දී ත්‍රිරෝද රථයක් සහ මෝටර් රථ දෙකක් එකිනෙක ගැටීමෙන් සිදුවු අනතුරකින් ත්‍රිරෝද රථ රියදුරු මියගොස් තිබේ. මිරිස්වත්ත දෙස සිට කොට්ටාව දෙසට ධාවනය වූ ත්‍රිරෝද රථයක් කොළඹ දෙස සිට කැස්බෑව දෙසට ධාවනය වූ මෝටර් රථයක ගැටී අනතුරුව තවත් මෝටර් රථයක ගැටීමෙන් අනතුර සිදුව ඇති බව පොලීසිය පැවසුවේය. මියගිය පුද්ගලයා පන්නිපිටිය මාඹුල්ගොඩ ප්‍රදේශයේ පදිංචිව සිටි 35 හැවිරිදි අයෙකි. එක් මෝටර් රථයක රියදුරෙක ද තුවාල ලබා ඇති අතර ඔහු කළුබෝවිල රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=66282", "Category": null, "Parent URL": null}