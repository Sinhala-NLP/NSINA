{"Source": "Adaderana", "Timestamp": "March 17, 2011 01:25 pm", "Headline": "ජපානයෙන් එන ශ්‍රී ලාංකිකයින්ට අවශ්‍ය නම් විකිරණ පරීක්ෂාවක් ", "News Content": "ජපානයේ සිට පැමිණෙන ශ්‍රී ලාංකිකයින්ට අවශ්‍ය නම් විකිරණ පරීක්ෂාවක් සිදු කර ගත හැකි බව පරමාණුක ශක්ති අධිකාරිය පවසයි. වැල්ලම්පිටිය, ඔරුගොඩවත්තේ පිහිටි පරමාණුක ශක්ති අධිකාරි කාර්යාලයට පැමිණ එම පරීක්ෂාව සිදු කර ගත හැකි බව එම අධිකාරිය සඳහන් කරයි. මේ පිළිබඳව ජපානයේ සිට පැමිණෙන ශ්‍රී ලාංකිකයින් දැනුවත් කිරීමට පියවර ගෙන ඇති බව එම අධිකාරිය ප්‍රකාශ කරයි. මේ අතර ශ්‍රී ලංකාව අවට වායුගෝලයේ විකිරණශීලීතාව මැනීමේ කටයුතු තවදුරටත් සිදුකරන බව එම අධිකාරිය අවධාරණය කරයි.", "URL": "https://sinhala.adaderana.lk/news.php?nid=14901", "Category": null, "Parent URL": null}