{"Source": "Adaderana", "Timestamp": "March 10, 2019 12:48 pm", "Headline": "උසස් පෙළට ශිෂ්‍ය හිතකාමී ප්‍රශ්න පත්‍ර ලබාදීම මේ වසරේ සිට?", "News Content": "කඩඉම් විභාගවල දී ශිෂ්‍ය හිතකාමී ප්‍රශ්න පත්‍ර ලබාදීමේ වැඩපිළිවෙල උසස් පෙළ විභාග සඳහා ක්‍රියාත්මක කිරීම මේ වර්ෂයේ සිට ආරම්භ කරන බව විභාග කොමසාරිස් ජනරාල් සනත් පූජිත මහතා පවසා සිටියි. ශිෂ්‍ය හිතකාමී ප්‍රශ්න පත්‍ර ලබාදීමේ වැඩපිළිවෙල, ශිෂ්‍යත්ව විභාගය සහ සාමාන්‍ය පෙළ විභාගය සඳහා මේ වන විටත් ක්‍රියාත්මක කර ඇති බව විභාග කොමසාරිස්වරයා පෙන්වා දෙනු ලබයි. විභාග වංචා වැළැක්වීම සඳහා ඉදිරියේදී නව ක්‍රියාමාර්ග ගැනීමට බලාපොරොත්තු වන බවද බණ්ඩාරවෙල කිරවනාගම නවෝද්‍යා මහා විද්‍යාලයේ පැවති උත්සවයකට එක්වෙමින් විභාග කොමසාරිස් ජනරාල් සනත් පූජිත මහතා සඳහන් කළේය.", "URL": "https://sinhala.adaderana.lk/news.php?nid=105816", "Category": null, "Parent URL": null}