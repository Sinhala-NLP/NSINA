{"Source": "Adaderana", "Timestamp": "September 29, 2012 03:27 pm", "Headline": "ශ්‍රී ලාංකිකයින් 15ක් ඉන්දියාවෙන් පිටුවහල්", "News Content": "නීති විරෝධි අයුරින් ඔස්ට්‍රේලියාවට පලායාමට තැත් කළ අවස්ථාවේදී අත්අඩංගුවට ගත් ශ්‍රී ලාංකිකයින් 15 දෙනෙකු යළි ශ්‍රී ලංකාවට පිටුවහල් කිරීමට ඉන්දීය රජය පියවර‍ගෙන තිබේ. පසුගිය ජූනී මස 03 වැනිදා ඉන්දීය කොල්ලාම් පොලීසිය විසින් ඔස්ට්‍රේලියාවට පලායමින් සිටි ශ්‍රී ලාංකිකයින් 151 දෙනෙකු අත්අඩංගුවට ගන්නා ලදී. එසේ අත්අඩංගුවට ගනු ලැබු අයගෙන් 15 දෙනෙකුට ඔවුන්ගේ අනන්‍යතාවය තහවුරු කළ හැකි කිසිදු ලියවිල්ලක් නොතිබු බව අනාවරණය වී ඇත. ඒ අනුව ඔවුන් අධිකරණයට ඉදිරිපත් කිරීමෙන් පසු අගොස්තු මස 17 වැනිදා නිදහස් කරන ලදී. එසේ නිදහස් කළ පිරිස මෙලෙස ශ්‍රී ලංකාවට පිටුවහල් කිරීමට ඉන්දීය රජය පියවර ගෙන තිබේ‍. අත්අඩංගුවට ගනු ලැබු සෙසු පිරිස ඉන්දියාවේ සරණාගත කඳවුරුවල රැඳවීමට පියවර ගෙන ඇතැයි ද විදෙස් මාධ්‍ය වාර්තා අනාවරණය කරයි.", "URL": "https://sinhala.adaderana.lk/news.php?nid=27855", "Category": null, "Parent URL": null}