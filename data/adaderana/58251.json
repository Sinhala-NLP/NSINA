{"Source": "Adaderana", "Timestamp": "March 15, 2016 02:57 pm", "Headline": "අමාත්‍ය මණ්ඩලය පත්කිරීම නීතිවිරෝධීයි - පෙත්සම් විභාගය මැයි මසදී ", "News Content": "වත්මන් රජයේ අමාත්‍ය මණ්ඩලය පත් කර ඇති ආකාරය නීති විරෝධී යැයි ප්‍රකාශ කරන ලෙස ඉල්ලා ගොනුකර ඇති පෙත්සමක් මැයි මස 3 වැනිදා සළකා බැලීමට ශ්‍රේෂ්ඨාධිකරණය තීරණය කර තිබේ. නීතීඥවරයෙකු වන අරුණ ලක්සිරි නමැති අයෙකු විසින් අදාළ පෙත්සම ගොනු කර ඇති බව සඳහන්ය.පෙත්සමේ වගඋත්තරකරුවන් ලෙස ජනාධිපති මෛත්‍රීපාල සිරිසේන මහතා ඇතුළු අමාත්‍ය මණ්ඩලයේ සාමාජිකයින් නම් කර තිබේ.ආණ්ඩුක්‍රම ව්‍යවස්ථාවේ 19 වන සංශෝධනයට අනුව අමාත්‍ය මණ්ඩලයේ සංඛ්‍යාව තිස් දෙනෙකුගෙන් සමන්විත විය යුතු බව පෙත්සම්කරු පෙන්වා දී ඇත.එහෙත් වත්මන් ආණ්ඩුවේ අමාත්‍ය මණ්ඩලය එම සංඛ්‍යාව ඉක්මවා ගොස් ඇති බැවින් එය ආණ්ඩුක්‍රම ව්‍යවස්ථාව උල්ලංඝණය කිරීමක් බව පෙත්සම්කරු කියා සිටියි. මේ හේතුවෙන් අමාත්‍ය මණ්ඩලය පත් කිරීම නීති විරෝධී බව ප්‍රකාශ කරන ලෙස පෙත්සම්කරු ශ්‍රේෂ්ඨාධිකරණයෙන් ඉල්ලා ඇත.අදාළ පෙත්සම අද(15) අගවිනිසුරු ප්‍රමුඛ ත්‍රිපුද්ගල විනිසුරුමඩුල්ලක් හමුවේ කැඳවු අතර එය මැයි මස 03 වැනිදා සළකා බැලීමට එම විනිසුරු මඩුල්ල තීරණය කර තිබේ.", "URL": "https://sinhala.adaderana.lk/news.php?nid=58251", "Category": null, "Parent URL": null}