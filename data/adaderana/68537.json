{"Source": "Adaderana", "Timestamp": "January 25, 2017 09:48 am", "Headline": " ව්‍යාජ මුදල් නෝට්ටු සමඟ 3ක් අල්ලයි", "News Content": "ව්‍යාජ මුදල් නෝට්ටු තොගයක් සමඟ කාන්තාවක ඇතුළු සැකකරුවන් තිදෙනෙකු බුත්තල ප්‍රදේශයේදී අත්අඩංගුවට ගෙන තිබේ.බුත්තල පොලීසියට ලද තොරතුරක් මත බුත්තල සති පොළ ඉදිරිපිට දී ට්‍රක් රථයක් පරීක්ෂා කිරීමේ දී මෙම කාන්තාව සහ සැකකරුවෙකු අත්අඩංගුවට ගෙන ඇති බව සඳහන් වේ.ඔවුන් සතුව තිබී රුපියල් පන්සියයේ ව්‍යාජ මුදල් නෝට්ටු 506ක් පොලීසිය භාරයට ගෙන ඇත.සැකකරුවන්ගෙන් සිදුකළ ප්‍රශ්න කිරීම් වලදී අනාවරණය වූ තොරතුරු මත මෙම ව්‍යාජ මුදල් නෝට්ටු මුද්‍රණය කළ බව කියන පුද්ගලයා ද බුත්තල පොලීසිය අත්අඩංගුවට ගෙන ඇති බව පොලීසිය පවසයි.එහිදී මෙම ව්‍යාජ මුදල් මුද්‍රණය කිරීම සඳහා යොදාගත් පරිගණක යන්ත්‍රයක් ඇතුළු උපකරණ තොගයක් පොලීසිය භාරයට ගෙන තිබේ.සැකකරුවන් බුත්තල ප්‍රදේශයේ පදිංචිකරුවන් වන අතර ඔවුන් අද වැල්ලවාය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68537", "Category": null, "Parent URL": null}