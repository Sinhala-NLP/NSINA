{"Source": "Adaderana", "Timestamp": "June 10, 2014 02:30 pm", "Headline": "කතුන්ට බඹර ප්‍රහාරයක්", "News Content": "බගවන්තලාව, චැපැල්ටන් වතුයායේ තේ දළු නෙළමින් සිටි වතු කම්කරු කාන්තාවන් පිරිසකට අද උදෑසන බඹර ප‍්‍රහාරයක් එල්ල වී තිබේ. අද උදෑසන 10 ට පමණ එල්ල වූ මෙම බඹර ප‍්‍රහාරයෙන් වතු කම්කරු කාන්තාවන් 6 දෙනෙක් බගවන්තලාව ප‍්‍රාදේශිය රෝහලට ඇතුළත් කර ඇත. එම තුවාල කරුවන්ගෙන් ගැබිණි කාන්තාවන් තිදෙනෙක් රෝහලේ නේවාසිකව ප‍්‍රතිකාර ලබන අතර සෙසු අය බාහිර රෝගී අංශයෙන් ප‍්‍රතිකාර ලබා පිටව ගොස් තිබේ. තේ පඳුරක් මත තිබූ බඹර කූඩුවක් ඇවිස්සීමෙන් මෙම ප‍්‍රහාරය එල්ල වී ඇති බවත් තුවාලකරුවන් අතර සිටි ගැබිණි කාන්තාවන්ට බඹරුන් විශාල වශයෙන් ප‍්‍රහාරය එල්ල කර ඇති බව බගවන්තලාව රෝහලේ දිස්ත‍්‍රීක් වෛද්‍ය නිලධාරී ඒ. එස්. කේ ජයසුරිය මහතා පැවසීය.", "URL": "https://sinhala.adaderana.lk/news.php?nid=43871", "Category": null, "Parent URL": null}