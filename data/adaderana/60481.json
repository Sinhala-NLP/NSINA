{"Source": "Adaderana", "Timestamp": "May 25, 2016 03:23 pm", "Headline": "හරීන් සමාව ගනියි - කථානායකගෙන් පැසසුම්", "News Content": "පාර්ලිමේන්තු විවාදයක් අතර තුර සිදුකළ ප්‍රකාශයක් සම්බන්ධයෙන් අමාත්‍ය හරීන් ප්‍රනාන්දු මහතා සිය කනගාටුව පළ කර තිබේ.අද දහවල් පාර්ලිමේන්තුව රැස් වූ අවස්ථාවේ අමාත්‍යවරයා සිය කනගාටුව පළ කළ බව කථානායක මාධ්‍ය අංශය සඳහන් කළේය.රටටම ආදර්ශයක් දිය යුතු ස්ථානයක මෙවැනි දේ සිදුවීම දැඩි කනගාටුවට කරුණක් බව කථානායකරවයා එහිදී ප්‍රකාශ කර තිබේ.කෙසේවෙතත් අමාත්‍යවරයා අදාළ සිද්ධිය සම්බන්ධයෙන් පාර්ලිමේන්තුවෙන් සමාව අයදීමේ ක්‍රියාව තමා අගය කරන බව කථානායකවරයා එහිදී වැඩිදුරටත් ප්‍රකාශ කර තිබේ.පසුගියදා පාර්ලිමේන්තු හරීන් ප්‍රනාන්දු මහතා පාර්ලිමේන්තුවේ කතා කරමින් සිටියදී ඔහු විසින් ආවේගශීලිව සිදුකළ ප්‍රකාශයක් ‍මෙයට මුල්වී තිබුණි.", "URL": "https://sinhala.adaderana.lk/news.php?nid=60481", "Category": null, "Parent URL": null}