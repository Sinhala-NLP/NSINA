{"Source": "Adaderana", "Timestamp": "April 30, 2017 12:27 pm", "Headline": "වෘත්තීය සමිති මැදිහත්වීම පාලනයට වැඩපිළිවෙළක් ක්‍රියාත්මක කරනවා", "News Content": "රටේ සිදුවන සංවර්ධන කටයුතු කඩාකප්පල් කිරීම සඳහා වෘත්තීය සමිති සිදුකරන මැදිහත්වීම පාලනය කිරීම සඳහා නිසි වැඩපිළිවෙළක් ක්‍රියාත්මක කරන බව එක්සත් ජාතික පක්ෂ මහලේකම් අමාත්යි කබීර් හෂීම් මහතා පවසයි. අමාත්‍යවරයා පෙන්වාදෙන්නේ නීතියට පටහැනිව කිසිදු ක්‍රිමාර්ගයක් වත්මන් රජය ක්‍රියාත්මක නොකරන බවය. සරත් ෆොන්සේකා මහතාගේ ප්‍රධානත්වයෙන් ආරම්භ කිරීමට යෝජිත නව ඒකකය පිළිබඳව කෑගල්ල ප්‍රදේශයේදී මාධ්‍යවේදීන් නැගූ පැනයකට පිළිතුරු ලබාදෙමින් කබීර් හෂීම් අමාත්‍යවරයා මෙම අදහස් පළ කර තිබේ. එහිදී මාධ්‍යවේදීන් ශ්‍රී ලංකා නිදහස් පක්ෂයේ අමාත්‍යවරුන් සිදුකරන ප්‍රකාශ සම්බන්ධයෙන් ද අමාත්‍යවරයාගෙන් විමසීමක් කළේය.", "URL": "https://sinhala.adaderana.lk/news.php?nid=72647", "Category": null, "Parent URL": null}