{"Source": "Adaderana", "Timestamp": "August 24, 2016 12:19 pm", "Headline": "ඉතාලි භූ කම්පනයෙන් මරණ 6ක්", "News Content": "මධ්‍යම ඉතාලියේ පර්උජියා ප්‍රදේශයේ හටගත් භූ කම්පනයකින් පුද්ගලයින් හය දෙනෙකු ජීවිතක්ෂයට පත්ව තිබේ.රිච්ටර් මාපකයේ හයයි දශම දෙකක ප්‍රබලත්වයකින් යුතුව එම භූකම්පනය හටගෙන ඇති බව ඉතාලි මාධ්‍ය වාර්තා සඳහන් කළේය. භූකම්පනය හේතුවෙන් ප්‍රදේශයේ ගොඩනැගිලි රැසක් විනාශ වී ඇති අතර එම පුද්ගලයින් විශාල පිරිසක් එම සුන්බුන්වලට සිරවී ඇති බවට ඉතාලි ආරක්ෂක අංශ සැක කරයි.ඒ අනුව එම පුද්ගලයින් බේරාගැනීමේ කටයුතු මේ වන විට ආරම්භ කර ඇත.භූකම්පනය රෝම අගනුවරට ද දැනී ඇති බව සඳහන්ය.2009 වසරේ ඉතාලියේ ඇකුයිලා ප්‍රදේශයට බලපෑ භූකම්පනයක් හේතුවෙන් පුද්ගලයින් 300 දෙනෙකුට වැඩි පිරිසක් ජීවිතක්ෂයට පත්වුණි.", "URL": "https://sinhala.adaderana.lk/news.php?nid=63402", "Category": null, "Parent URL": null}