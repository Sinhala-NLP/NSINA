{"Source": "Adaderana", "Timestamp": "November 19, 2017 11:59 am", "Headline": " කැබ් එකෙන් මාරයා එයි-කතුන් 2ක් මරු තුරුලට-4කට තුවාලයි", "News Content": "උඩුගම , තවලම මාර්ගයේ හිනිදුම ප්‍රදේශයේ දී තේ කර්මාන්ත ශාලාවක සේවකයින් ප්‍රවාහනය කරමින් තිබු කැබ් රථයක් අනතුරට ලක්වීමෙන් කාන්තාවන් දෙදෙනෙකු මියගොස් තවත් සිව් දෙනෙකු තුවාල ලබා තිබේ. අද(19) අළුයම සේවකයින් පිරිස රැගත් කැබ් රථය රියදුරුට පාලනය කරගත නොහැකිව මාර්ගයෙන් ඉවතට පැන තාප්පයක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් කැබ් රථයේ රියදුරු සහ එහි ගමන් කළ කාන්තාවන් පස් දෙනෙකු තුවාල ලබා කරාපිටිය රෝහලට ඇතුළත් කර තිබේ. එහිදී කාන්තාවන් දෙදෙනෙකු මියගොස් ඇති බව පොලීසිය පැවසුවේය. මියගොස් ඇත්තේ හිනිදුම, කම්පොත්තාව ප්‍රදේශයේ පදිංචිව සිටි 57 හැවිරිදි කාන්තාවක සහ හිනිදුම - පිටමගොඩ ප්‍රදේශයේ පදිංචිව සිටි 53 හැවිරිදි කාන්තාවකි. අනතුර සම්බන්ධයෙන් හිනිදුම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80171", "Category": null, "Parent URL": null}