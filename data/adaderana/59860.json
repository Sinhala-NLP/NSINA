{"Source": "Adaderana", "Timestamp": "May 6, 2016 11:37 am", "Headline": "පරිපූරක ඇස්තමේන්තු කතන්දරයට කමිටුවක්", "News Content": "පාර්ලිමේන්තුවට ඊයේ ඉදිරිපත් කළ පරිපූරක ඇස්තමේන්තුව සම්බන්ධයෙන් වාර්තාවක් ඉදිරිපත් කිරීම සඳහා සිව්දෙනෙකුගෙන් සමන්විත කමිටුවක් කථානායක කරු ජයසූරිය මහතා විසින් පත් කර තිබේ.විපක්ෂනායක ආර්.සම්බන්ධන්, රවුෆ් හකීම්, විජේදාස රාජපක්ෂ හා චමල් රාජපක්ෂ එම සිව්දෙනාය.2016 මුදල් වර්ෂය සඳහා ආණ්ඩුව විසින් ඉදිරිපත් කළ රුපියල් මිලියන 55ක පරිපූරක ඇස්තමේන්තුව සම්බන්ධයෙන් පාර්ලිමේන්තුවේදී ඊයේ පස්වරුවේ ඡන්ද විමසීමක් සිදුකෙරිණ.එය ගණනය කළ අවස්ථාවේදී පක්ෂව ඡන්ද 33ක් විපක්ෂව ඡන්ද 31ක් ලැබී තිබූ අතර ප්‍රතිඵල ගණනය සම්බන්ධයෙන් විපක්ෂ මන්ත්‍රීන් චෝදනා එල්ල කිරීමත් සමග ප්‍රතිඵලය නැවත ගණනය කිරීමේදී දෙපාර්ශවයටම සමාන අගයක් ලැබී තිබුණි.ඒ අනූව මෙම සිද්ධිය ගැන සොයාබලා වාර්තාවක් ලබාදෙන ලෙසට කථානායකවරයා එම සිව්පුද්ගල කමිටුවට පවරා තිබේ.", "URL": "https://sinhala.adaderana.lk/news.php?nid=59860", "Category": null, "Parent URL": null}