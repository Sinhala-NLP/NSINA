{"Source": "Adaderana", "Timestamp": "December 4, 2011 08:25 pm", "Headline": " මහ පුටුවට ඉල්ලන බව හිටපු ‍ක්‍රිකට් ලොක්කා නිල වශයෙන් කියයි", "News Content": "ජනවාරි මස 03 වන දින පවත්වන්නට නියමිත ක්‍රිකට් පාලක මණ්ඩල නිලවරණයේ සභාපතිධූරය සඳහා තමන් තරග කරන බව ක්‍රිකට් අතුරු කමිටුවේ හිටපු සභාපති උපාලි ධර්මදාස මහතා පවසයි. මීට පෙරාතුව තිලංග සුමතිපාල මහතා ක්‍රිකට් පාලක මණ්ඩල නිලවරණයට ඉදිරිපත්වන බව පවසා තිබුණු අතර උපාලි ධර්මදාස මහතාගේ නමද ඒ සඳහා විටෙන් විට ඈදී තිබුණද තමන් තරගයට ඉදිරිපත්වන බව නිල වශයෙන් තහවුරු කරන ලද්දේ අදයි. එල්ලවී තිබුණු දූෂණ හා අක්‍රමිකතා චෝදනා මෙන්ම කළමනාකාරිත්වයේ දුර්වලතාවන් නිසා ක්‍රීඩා අමාත්‍ය මහින්දානන්ද අලුත්ගමගේ මහතා විසින් ක්‍රිකට් අතුරු කමිටුව විසුරුවා හරින ලද්දේ පසුගිය නොවැම්බර් මස 14 දාය.", "URL": "https://sinhala.adaderana.lk/news.php?nid=20463", "Category": null, "Parent URL": null}