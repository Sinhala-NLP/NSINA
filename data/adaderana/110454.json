{"Source": "Adaderana", "Timestamp": "May 22, 2019 03:50 pm", "Headline": "මව්බිමේ හිමිකරුවෝ වුණු ජීවිත 4000ක්", "News Content": "අන්තර් ජාතික ජෛව විවිධත්ව දිනය සමරා පුත්තලම දිස්ත්‍රිකයේ ස්ථාන තුනකදි කඩොලාන පැල 4000 ක් රෝපණය කර තිබේ. අද (22) උදෑසන මෙම පැල රෝපණය කල බව පුත්තලම දිසා වන කාර්යාලය පවසයි. සෑම වසරකම අන්තර් ජාතික ජෛව විවිධත්ව දිනය වන සංරක්ෂණ දෙපාර්තුමේන්තුව සමරන අතර මෙවර ද ජාතික වැඩසටහන් පහක් ලංකාව පුරා ස්ථාන පහක් තුළ දී ක්‍රියාත්මක කර තිබු අතර එයින් වැඩසටහන් තුනක්ම පුත්තලම දිස්ත්‍රික්කය කේන්ද්‍ර කර ගනිමින් සංවිධානය කර තිබුණි. පුත්තලම දිස්ත්‍රික්කයේ වැඩසටහන් අතර වනාතවිල්ලුව පුබුදුගම , කල්පිටිය සේතපොල, හලාවත අඹකදවිල ප්‍රදේශයන්හි සංවිධානය කර තිබුණි. අදාල ස්ථාන තුනම පුත්තලම දිසා වන නිලධාරි කාර්යාලයෙන් සංවිධානය කර තිබු අතර වනාතවිල්ලුව පුබුදුගම වැඩසටහන සදහා පුත්තලම දිසා වන නිළධාරි එම්.එම් .බි.එම් .බංඩාර මහතා ඇතුළ නිලධාරින් එක්ව තිබුණි. කඩොලාන පැල රෝපනය සඳහා ධිවර කාර්මිකයින් මහත් උවමනාවෙන් එක් වී තිබේනු දැක ගත හැකි විය.", "URL": "https://sinhala.adaderana.lk/news.php?nid=110454", "Category": null, "Parent URL": null}