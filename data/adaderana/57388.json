{"Source": "Adaderana", "Timestamp": "February 19, 2016 04:35 pm", "Headline": "ඉල්ලීමක් නැතොත්-ඉන්දීය ශ්‍රමිකයින්ට ඉඩක් නෑ", "News Content": "මෛත්‍රීපාල සිරි‍සේන මහතාගේ නායකත්වය යටතේ ඡන්දය ඉල්ලුවේ පංචවිධ ප්‍රතිපත්තියක් යටතේ බවත්, ප්‍රතිපත්ති ප්‍රකාශය තුළ සඳහන් වන පරිදි වෙළෙඳපොළ දැක්මක් ඇති කිරීම හා රැකියා දස ලක්ෂයක් ලබා දීම මූලික කරගනිමින් ඉන්දු-ලංකා වෙළෙඳ ගිවිසුම අත්සන් කිරීම සිදු වන බවත් විදේශ කටයුතු නියෝජ්‍ය අමාත්‍ය හර්ෂ ද සිල්වා මහතා පවසයි.ඒ මහතා මේ බව ප්‍රකාශකර සිටියේ අද(19) කොළඹදී පැවති මාධ්‍ය හමුවකට එක් වෙමිනි.ශ්‍රී ලංකාවට GSP සහනය ලබා ගැනීමට අවශ්‍ය සියලු කටයුතු අවසන් බවත්, හැකි ඉක්මනින් එය අප රටට ලබා ගැනීමට උත්සහ කරන බවත් ඒ මහතා පෙන්වා දී තිබේ.විදේශීය රටවල් සමඟින් මිත්‍ර සම්බන්ධතා වැඩි දියුණු කර ගනිමින් ගිවිසුම් තුළින් වෙළෙඳපොළ දියුණු කිරීමට කටයුතු කරන බවද ඒ මහතා ප්‍රකාශ කර ඇත.ඒ මහතා ප්‍රකාශ කර ඇත්තේ පුළුල් ශාන්තිකර ගිවිසුම හරහා රටවල්‍ 12ක් සමඟින් ගිවිසුමක් අත්සන් කිරීමටද ඉදිරියේදී බලාපොරොත්තු වන බවයි.මේ වන විට ආයොජනය අතින් අනෙක් රටවල් ඉදිරියට ගමන් කිරීමේදී ශ්‍රී ලංකාවද ඉදිරියට ගමන් කළ යුතු බවත්,එනිසාවෙන්ම ශ්‍රී ලංකාව භාණ්ඩ හා සේවා ස්ථානයක් බවට පත් කළ යුතු බවත් ඒමහතා පෙන්වා දී තිබේ.ක්‍රමක් ක්‍රමයෙන් වර්තමානය වන විට යුරෝපීය රට වල ආර්ථිකය කඩා වැටෙන තත්ත්වයකට පත් වන බවත්, එවැනි වට පිටාවක් තුළ ආසියානු සාගරයේ කේන්ද්‍රස්ථානය බවට ශ්‍රී ලංකාව පත් කළ යුතු බවත් එහිදී ප්‍රකාශ කර තිබේ.මෙම ඉට්කා ගිවිසුම සම්බන්ධයෙන් මූලික වශයෙන් සිදු වන්නේ එහි රාමුව පිළිබඳව සාකච්ඡා කිරීමක් බවත්, දෙරට අතර ඇති අසමමිතික භාවය පදනම් කර ගනිමින් ආර්ථික හා තාක්ෂණික ආයොජනයකට සූදානම් විය යුතු බවත් ඒ මහතා පෙන්වා දී ඇත.මෙම ගිවිසුමේ අඩංගු කරුණු සම්බන්ධයෙන් හිතුමතේ කටයුතු කළ නොහැකි බවත්, ඇතැම් පුද්ගලයින් විසින් මේ සම්බන්ධයෙන් ගෙන යන ප්‍රචාරයන් අසත්‍ය බවත් ඔහු පෙන්වා දී තිබේ.ගිවිසුම අත්සන් කිරීමෙන් පසුව ඉන්දීය ප්‍රජාව ශ්‍රමිකයින් ලෙස ලංකාවට නොපැමිණෙන බවත්, ශ්‍රී ලංකාවෙන් ඉල්ලීමක් තිබේනම් පමණක් පැම්ණෙන බවත් සඳහන්ය. මේ මඟින් ලාංකික ප්‍රජාවගේ සේවා අවස්ථාවන් ඇහිරී යාමක් සිදු නොවන බවත්, සම්මුතිවාදයෙන් ඉටු කරන බවත් ඒ මහතා‍ වැඩිදුරටත් පෙන්වා දී ඇත.", "URL": "https://sinhala.adaderana.lk/news.php?nid=57388", "Category": null, "Parent URL": null}