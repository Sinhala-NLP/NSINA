{"Source": "Adaderana", "Timestamp": "July 8, 2019 09:01 am", "Headline": "ඉන්දුනිසියාවේ සුනාමි අවදානම පහව යයි", "News Content": "ඉන්දුනිසියාවේ හටගත් ප්‍රබල භූ කම්නයෙන් අනතුරුව එරටට නිකුත් කර තිබු සුනාමි අනතුරු ඇඟවීමේ නිවේදන ඉවත් කර ඇත. ඊයේ රාත්‍රී ඉන්දුනීසියාවේ සුලාවේසී සහ උතුරු මකුළු දුපත් මධ්‍යයේ පිහිටි මොලුක්කා මුහුදේ මෙම භු කම්පනය හටගෙන ඇති බව සඳහන්ය. එය රිච්ටර් මාපකයේ 7යි දශම එකක අගයකින් සටහන්ව තිබු අතර ප්‍රධාන භුකම්පනයෙන් පසු තවත් කුඩා කම්පන කිහිපයක් සිදු බව එරට මාධ්‍ය උපුටා දක්වමින් විදෙස් වාර්තා සඳහන් කර තිබුණි. මේ හේතුවෙන් ඉන්දුනීසියානු වෙරළබඩ ප්‍රදේශවලට අඩි එකයි දශම 6ක මුහුදු රළක් ඇති වීමේ අවධානමක් පවතින බව එරට කාළගුණ අංශ දැනුම් දී තිබු බව විදෙස් වාර්තා සඳහන් කර ඇත. කෙසේවෙතත් මේ වනවිට සුනාමි අනතුරු ඇඟවීමේ නිවේදනය ඉවත් කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=113616", "Category": null, "Parent URL": null}