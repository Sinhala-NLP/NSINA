{"Source": "Adaderana", "Timestamp": "December 14, 2012 09:39 am", "Headline": "ගංජා තොගයක් සමග අයෙක් අත්අඩංගුවට", "News Content": "මිද්දෙණිය , කූඩගොඩ ප්‍රදේශයේ දී ගංජා තොගයක් සමග පුද්ගලයෙකු අත්අඩංගුවට ගෙන තිබේ. මෝටර් රථයකින් ප්‍රවාහනය කරමින් තිබිය දී අදාළ ගංජා තොගය සොයා ගෙන ඇති බව පොලීසිය පැවසුවේය. එහි තිබී ගංජා කිලෝග්‍රෑම් 18 යි ග්‍රෑම් 200 ක් සොයා ගෙන ඇත. මේ සම්බන්ධයෙන් අත්අඩංගුවට ගත් පුද්ගලයා මිද්දෙණිය, මුරුන්ගස්යාය ප්‍රදේශයේ පදිංචිකරුවෙකි. මොහුගෙන් සිදුකළ ප්‍රශ්න කිරීම්වල දී මිද්දෙණිය, ඔකන්දයාය ප්‍රදේශයේ දී ගංජා කිලෝග්‍රෑම් 41 යි ග්‍රෑම් 150 ක් සමග තවත් සැකකරුවෙකු අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=29943", "Category": null, "Parent URL": null}