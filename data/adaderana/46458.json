{"Source": "Adaderana", "Timestamp": "October 2, 2014 12:25 pm", "Headline": "මහත්මා ගාන්ධි ජන්ම සැමරුම අද - මෝඩි ඉන්දියාව පිරිසිදු කරයි", "News Content": "ඉන්දියාව තුළ පිරිසිදුකම සුරැකීමේ අරමුණින් එරට රජය විසින් අද දිනයේ විශේෂ වැඩ පිළිවෙළක් ආරම්භ කර තිබේ. ඉන්දීය මධ්‍යම රජයේ මැති ඇමතිවරුන් ඇතුළු සියළු පුරවැසියන් මෙම වැඩසටහන සඳහා එක්ව සිටින බව එරට මාධ්‍ය වාර්තා කරයි. අදට යෙදි තිබෙන මහත්මා ගාන්ධි ජන්ම දින සැමරුමට සමගාමීව මෙම වැඩසටහන ක්‍රියාත්මක කර ඇති බව සඳහන්ය. වැඩසටහන සඳහා සහභාගි වු ඉන්දීය අග්‍රාමාත්‍ය නරේන්ද්‍ර මෝඩි මහතා ද අද පෙරවරුවේ වාල්මීකී නගර් ප්‍රදේශයේ මාර්ගයක් පිරිසිදු කිරීමේ කටයුතුවල නිරත වී ඇත. මහත්මා ගාන්ධි ජන්ම සැමරුම් දිනය ජාතික නිවාඩු දිනයක් ලෙස ද ප්‍රකාශයට පත්කර ඇති බව සඳහන්ය.", "URL": "https://sinhala.adaderana.lk/news.php?nid=46458", "Category": null, "Parent URL": null}