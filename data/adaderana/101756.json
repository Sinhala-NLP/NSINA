{"Source": "Adaderana", "Timestamp": "January 3, 2019 05:05 pm", "Headline": "හලාවත වැවිලි සමාගම් කම්කරුවන් දෙවන දිනටත් විරෝධතාවයේ", "News Content": "හලාවත වැවිලි සමාගමට අයත් වතු සමුහයේ කම්කරුවන් අද ( 03) දෙවන දිනටත් හලාවත වැවිලි සමාගමේ ප්‍රධාන කාර්යාලය වටකරමින් විරෝධතාවයක නිරත විණි. වාර්ෂික ලාභ හා 2017 වසරේ ප්‍රසාද දීමනා ඉල්ලීම ඇතුළු ඉල්ලීම කීපයක් මුල් කරගනිමින් මේ විරෝධතාවය පැවතිණි. විරෝධතා කරුවන් ප්‍රධාන ගේට්ටුව අවහිර කරමින් විරෝධය දැක්වීම හේතුවෙන් ඊයේ(02) පෙරවරුවේ ප්‍රධාන කාර්යාලයේ සේවයට වාර්තා කිරීමට පැමිණි සේවකයනට බාධා එල්ල වූ අතර පසුව හලාවත මුලස්ථාන පොලිස් පරීක්ෂකවරයා මැදිහත්ව ප්‍රධාන කාර්යාලයේ සේවකයනට සේවයට වාර්තා කිරීමට අවස්ථාව ලබා දෙන ලදී. විරෝධතාවයේ නිරත කම්කරුවන් පාලනය කිරීම සඳහා කැරලි මර්ධන ඒකකයේ නිලධාරින්ද කැඳවීමට හලාවත මුලස්ඨාන පොලිස් පරීක්ෂකවරයාට සිදු විණි. මේ අතර කම්කරු නිලධාරීන්, වෟත්තීය සමිති නායකයන් පාලනාධිකාරි සමඟ සාකච්චාවක නිරත වූවත් විසඳුමක් ලබා දීමට පාලනාධිකාරිය අපොහොසත් විණි. හලාවත වැවිලි සමාගමේ සේවකයන් මෙලෙස විරෝධතාවයේ නිරත වන්නේ පසුගිය් 31 වැනි දින සිට ආරම්භ කර ඇති වැඩ වර්ජනයට සමගාමිවයි. මේ වැඩ වර්ජනය හේතුවෙන් වතුවල කටයුතු මුළුමනින් අකර්මන්‍ය වී ඇති බවද වාර්තා වේ.", "URL": "https://sinhala.adaderana.lk/news.php?nid=101756", "Category": null, "Parent URL": null}