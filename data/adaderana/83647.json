{"Source": "Adaderana", "Timestamp": "January 27, 2018 10:55 pm", "Headline": "කෝකිලවදනීට ජීවිතය එපා වෙයි", "News Content": "වව්නියාවේ කට්පහපුරම් ප්‍රදේශයේ වයස අවුරුදු 21 ක තරුණියක් ප්‍රේම සම්බන්ධයක් බිද වැටීම හේතුවෙන් සිත් තැවුලට පත්ව නිවසේ බාල්කයක එල්ලී සිය දිවි හානි කරගෙන තිබේ. නිවසේ උදවිය විවාහ මංගල උත්සවයකට සහභාගීවීමට ගොස් සිටියදී මෙම තරුණිය ගෙල වැලලාගෙන මිය ගොස් තිබේ. අසල නිවසක කාන්තාවක් නිවසට පැමිණි අවස්ථාවේදී තරුණිය එල්ලී සිටිනු දැක බියට පත්ව විලාප දීමත් සමගම එහි දිව ආ පිරිසක් තරුණියව එල්ලී සිටි ලණුවෙන් නිදහස් කරගෙන වව්නියාව මහ රෝහල වෙත රැගෙන ගොස් ඇතත් ඇය ඒ වන විට මියගොස් සිටි බව වෛද්‍යවරු ප්‍රකාශ කොට තිබේ. මේ අන්දමට මියගොස් ඇත්තේ වව්නියාවේ කට්පහපුරම් ගම්මානයේ පදිංචිව සිටි අරුජුනා කෝකිලවදනී නැමති තරුණියකි. වව්නියාව පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=83647", "Category": null, "Parent URL": null}