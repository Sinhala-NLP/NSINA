{"Source": "Adaderana", "Timestamp": "September 29, 2018 09:34 pm", "Headline": "අකුරණ ජලයෙන් යටවෙයි", "News Content": "මහනුවර නගරයට ඇඳ හැලෙන අධික වර්ෂාව හේතුවෙන් මේ වන විට අකුරණ නගරය සම්පූර්ණයෙන් ජලයෙන් යටවී තිබේ. අද(29) උදෑසන සිට ඇඳ හැලුණු අධික වර්ෂාවත් සමඟ නගරයේ ජලය බැස නොයෑමෙන් මෙම තත්ත්වය ඇතිව තිබේ. කෙසේ වෙතත් මේ වන විට මහනුවර-යාපනේ ඒ -9 මාර්ගයේ වාහන ගමනාගමනයට ද බාධා ඇතිව තිබෙන බව වාර්තා වෙයි. නගරයේ අඩි කිහිපයක් උසට ජලය රැඳී ඇති අතර මේ ‍හේතුවෙන් ජනතාව දැඩි දුෂ්කරතාවයට පත්ව තිබේ. මධ්‍යම පළාතේ ඇතැම් ස්ථානවලට අද දිනයේ මිලිමීටර 100 ක් පමණ වු තද වැසි ඇති වු බව කාලගුණවිද්‍යා දෙපාර්තමේන්තුව පවසයි. වායුගෝලයේ පවතින කැලඹිලි ස්වභාවය හේතුවෙන් මෙම තත්ත්වය හට ගෙන ඇති බව ද කාලගුණ දෙපාර්තමේන්තුව නිවේදනය කරයි. ඡායාරූප - ආසික්", "URL": "https://sinhala.adaderana.lk/news.php?nid=96922", "Category": null, "Parent URL": null}