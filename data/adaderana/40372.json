{"Source": "Adaderana", "Timestamp": "January 15, 2014 04:10 pm", "Headline": "ගමට නගරයට මෙන්ම වතුකරයටද සාධාරණය ඉටුකරනවා ", "News Content": "ගමට නගරයට මෙන්ම වතුකරයටත් සාධාරණය ඉටුකිරීමට වත්මන් රජය කැපවී සිටින බව ජනාධිපති මහින්ද රාජපක්ෂ මහතා පවසයි. වර්තමානයේ දී සමස්ථ රට පුරා එකහා සමාන සංවර්ධනයක් ක්‍රියාත්මක වනබව පෙන්වා දෙන ජනාධිපතිවරයා මතින් තොර සමාජක් ගොඩනැගීමට දායකවිම සියලු දෙනාගේ වගකීම බව ද ප්‍රකාශ කර ඇති බව සඳහන් වෙයි. නුවරඑළිය ජනාධිපති මන්දිරයේ දී අද(15) පෙරවරුවේ පැවති තෛයිපෝංගල් දින සැමරුම් උත්සවයට සහභාගි වෙමින් ජනාධිපති මහින්ද රාජපක්ෂ මහතා මෙම අදහස් පළ කර තිබේ. මීට අමතරව හින්දු භක්තිකයින් වාසනාවක් සේ සලකන ගව සම්පත රැක ගැනීම සඳහා මහින්ද චින්තන වැඩපිළිවෙළ යටතේ විශේෂ අවධානයක් යොමු කර කටයුතු කරන බව ද ජනාධිපතිවරයා සඳහන් කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=40372", "Category": null, "Parent URL": null}