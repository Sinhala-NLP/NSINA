{"Source": "Adaderana", "Timestamp": "March 8, 2018 04:00 pm", "Headline": "විශ්වවිද්‍යාල අනධ්‍යන සේවකයින් තාමත් වර්ජනයේ", "News Content": "‍විශ්වවිද්‍යාල අනධ්‍යන සේවකයින් ක්‍රියාත්මක කර ඇති වැඩවර්ජනය අද(08) නමවන දිනටත් ක්‍රියාත්මක බව විශ්වවිද්‍යාල අනධ්‍යන වෘත්තීය සමිති කමිටුව පවසයි.. ‍විශ්වවිද්‍යාල වෘත්තීය සමිති ඒකාබද්ධ කමිටුව සඳහන් කලේ මේ වන තෙක් කිසිදු බලධාරියෙකු තම ගැටලු සම්බන්ධයෙන් සාකච්ඡාවක් ලබාදී නොමැති බවය. ‍අනධ්‍යන කාර්යමණ්ඩල ක්‍රියාත්මක කර ඇති මෙම වැඩ වර්ජනය හේතුවෙන් විශ්වවිද්‍යාල කිහිපයකම අධ්‍යන කටයුතුවලට මෙන්ම විභාග කටයුතු වලට ද බාධා එල්ල වී තිබේ. විශ්වවිද්‍යාල වෘත්තීය සමිති ඒකාබද්ධ කමිටුවේ භාණ්ඩාගාරික කේ.එල්.ඩී.බී රිච්මන්ඩ් මහතා පැවසුවේ හෙට දිනය තුළ සිය සංගමය රැස් වී වර්ජනය සම්බන්ධයෙන් ගන්නා ඉදිරි ක්‍රියාමාර්ග පිළිබඳව සාකච්ඡා කරන බවය.", "URL": "https://sinhala.adaderana.lk/news.php?nid=85372", "Category": null, "Parent URL": null}