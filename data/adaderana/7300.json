{"Source": "Adaderana", "Timestamp": "March 16, 2010 09:29 am", "Headline": "කොට්ඨාස ක්‍රමය සුළු ජාතීන්ට අසාධාරණයි", "News Content": "කොට්ඨාස මැතිවරණ ක්‍රමය සුළු ජාතීන්ට අසාධාරණයක් බව ලංකා කම්කරු කොංග්‍රසයේ මහලේකම් අමාත්‍ය ආරුමුගන් තොණ්ඩමන් මහතා පවසයි. මනාප ඡන්ද ක්‍රමයට පැවැත්වෙන අවසන් මහ මැතිවරණ ක්‍රමය මෙය බව ඔහු සඳහන් කරයි. හැටන් පොලිස් බල ප්‍රදේශයේ වෙළඳ ප්‍රජාව අමතමින් අමාත්‍ය ආරුමුගන් තොණ්ඩමන් මහතා ‍මේ බව ප්‍රකාශ කළේය. නව ව්‍යවස්ථා සංශෝධනයක් මගින් සුළු ජාතීන්ට අසාධාරණයක් නොවන ආකාරයට කටයුතු කිරීමට නම් මෙවර මැතිවරණයේ දී සුළු ජාතීන් නියෝජනය කරමින් විශාල මන්‍ත්‍රීන් සංඛ්‍යාවක් පාර්ලිමේන්තුවට යැවිය යුතු බව තොණ්ඩමන් මහතා මෙහි දී වැඩි දුරටත් කියා සිටියේය.", "URL": "https://sinhala.adaderana.lk/news.php?nid=7300", "Category": null, "Parent URL": null}