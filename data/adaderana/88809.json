{"Source": "Adaderana", "Timestamp": "May 9, 2018 08:57 pm", "Headline": "රුපියල් ලක්ෂ 72 ක හෙරොයින් ලඟ ලබාගත් අයෙක් අත්අඩංගුවට", "News Content": "රුපියල් ලක්ෂ 72 ක පමණ හෙරොයින් ලඟ තබාගෙන සිටි පුද්ගලයෙකු වැල්ලම්පිටිය ප්‍රදේශයේදී අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශයේ නිලධාරින්ට ලද තොරතුරක් මත සිදු කළ වැටලීමකදී මෙම සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසීය. එහිදී සැකකරු සතුව තිබී හෙරොයින් ග්‍රෑම් 604ක් සහ මිලිග්‍රෑම් 920ක් සහ හෙරොයින් ජාවාරමෙන් උපයාගත් රුපියල් 50,000 කට අධික මුදලක් පොලිසිය විසින් සොයාගෙන තිබේ. වැල්ලම්පිටිය ප්‍රදේශයේ පදිංචි 40 හැවිරිදි අයෙකු වන සැකකරු අළුත්කඩේ මහේස්ත්‍රාත් අධිකරණයට ඉදිරිපත් කර වැඩිදුර විමර්ශන සඳහා දින 07 ක රැඳවුම් නියෝග ලබා ගැනීමට නියමිත බව පොලිසිය සදහන් කළේය.", "URL": "https://sinhala.adaderana.lk/news.php?nid=88809", "Category": null, "Parent URL": null}