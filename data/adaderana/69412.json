{"Source": "Adaderana", "Timestamp": "February 10, 2017 11:13 am", "Headline": " යුදගනාවෙන් ජීව උණ්ඩ තොගයක් හමුවෙයි", "News Content": "මැදිරිගිරිය, යුදගනාව කැළෑබද ප්‍රදේශයක තිබී ජීව උණ්ඩ තොගයක් සොයාගෙන තිබේ. ගුවන් හමුදා නිලධාරියෙකුගෙන් ලද තොරතුරකට අනුව ප්‍රදේශයේ සුසාන භූමියක් අසල ගස් බෙනයක තිබී එම ජීව උණ්ඩ තොගය සොයා ගත් බව පොලීසිය පැවසුවේය. ටී 56 වර්ගයේ උණ්ඩ 66ක්, එම්.පී.එන්.ජී උණ්ඩ 65ක්, 84 එස් වර්ගයේ උණ්ඩ 03ක්, ගුවන් යානා නාශක උණ්ඩයක් සහ බෝම්බ විදින උණ්ඩයක් මෙලෙස සොයාගෙන ඇති බව සඳහන්ය. සිද්ධිය සම්බන්ධයෙන් මැදිරිගිරිය පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=69412", "Category": null, "Parent URL": null}