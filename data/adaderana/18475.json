{"Source": "Adaderana", "Timestamp": "September 2, 2011 03:08 pm", "Headline": "රක්‍ෂණ සහ තක්සේරුකරණයේ ප‍්‍රමුඛයින් සී. ටී. ඒ. ෂාෆ්ටර් සම්මානයෙන් බුහුමන් දක්වයි", "News Content": "පසුගියදා පැවති වයඹ විශ්ව විද්‍යාලීය උපාධි ප‍්‍රධානෝත්සවයේ දී \"සී. ටී. ඒ ෂාෆ්ටර් සම්මානය 2011\" සඳහා රන්පදක්කමක් සහ මුදල් ත්‍යාගයක් රක්‍ෂණ සහ තක්සේරුකරණ දෙවන පෙළ (ඉහළ සාමාර්ථ) උපාධියක් හිමිකර ගත් ඞී.කේ. මනදොර මෙනවිය විසින් හිමිකර ගත්තාය. මෙහි දී රිදී පදක්කම දිනාගනු ලැබුවේ ආර්.පී.ජේ. රාජපතිරණ මෙනවියය. රන් පදක්කම දිනාගත් ඞී.කේ. මනදොර මෙනවිය ජනශක්ති පවුලේ සාමාජිකාවක වී සිටීම ද මෙහිදී අහඹු ලෙස දැනගත හැකි වූ කාරණාවක් විය. ඇය ජනශක්ති සමාගමේ තාක්‍ෂණික අංශයට අනුබද්ධව සේවය කළාය. \"සී. ටී. ඒ ෂාෆ්ටර් සම්මානය\" රක්‍ෂණ සහ තක්සේරුකරණයේ විද්‍යාවේදී (ගෞරව) උපාධිය හැදෑරීමේ දී විශිෂ්ට දක්‍ෂතා දක්වන සිසුන් තිදෙනෙකුට වාර්ෂිකව වයඹ විශ්ව විද්‍යාලයේ දී පිරිනමනු ලබයි. ශ‍්‍රී ලංකාවේ රක්‍ෂණ සහ තක්සේරුකරණ ක්ෂේත්‍රයේ පිරිපුන් වෘත්තිකයන් බිහිකිරීමේ දී මෙම උපාධි වැඩසටහන විශාල කාර්යභාරයක් ඉටුකරනු ලබයි. මෙම පාඨමාලාවෙන් රක්‍ෂණ සහ තක්සේරුකරණය පිළිබඳ සැම අංශයක්ම පුළුල් ව ආවරණය කරන අතර වාර්ෂිකව එවැනි සිසුහු 25 දෙනෙක් පමණ උපාධිලාභීහු වෙති. සී.ටී.ඒ. ෂාෆ්ටර් මහතාගෙන් ශ‍්‍රී ලංකාවේ රක්‍ෂණ ක්ෂේත්‍රයට සහ වසර 16 ට පෙර ඔහු විසින් පිහිටුවන ලද ජනශක්ති ඉන්ෂුවරන්ස් සමාගමට සිදුවූ අමිල දායකත්වය ඇගයීමට ලක්කරමින් ජනශක්ති සමාගමේ කළමනාකාරීත්වය සහ ශ‍්‍රී ලංකා වයඹ විශ්ව විද්‍යාලය සමග එක්ව මෙම සම්මාන ප‍්‍රදාන වැඩපිළිවෙළ මීට සිව්වසරකට පෙර අරඹන ලදී. මෙහිදී හොඳම ශිෂ්‍යයාට රන් පදක්කම සහ මුදල් ත්‍යාගය පිරිනැමෙන අතර හොඳම දෙවැනි සහ තෙවැනි ශිෂ්‍යයන්ට පිළිවෙලින් රිදී සහ ලෝකඩ පදක්කම් සහ මුදල් ත්‍යාග හිමිවෙයි. මෙම වැඩසටහන දියත් කොට ගත වූ වසර හතර තුළ රක්‍ෂණ අංශයට උපාධි අපේක්‍ෂක සිසුන් පෙළඹවීමේ දී මෙම සම්මාන ප‍්‍රදානය ලබා දී ඇති සාර්ථකත්වය ගැන සමාගම බෙහෙවින් සතුටට පත්වී ඇති බව ජනශක්ති සමාගමේ සහකාර සාමාන්‍යාධිකාරී (මානව සම්පත් සංවර්ධන) ලලිත් මුණසිංහ මහතා පැවසුවේය. \"අපගේ ක‍්‍රියා පිළිවෙත අනුව අප ව්‍යාපාරික මෙහෙයුම්වල නිරතව සිටින සමාජයට දල ආපසු ප‍්‍රතිලාභ ලබාදීම කෙරෙහි අපි ඉහල දායකත්වයක් දක්වමු. මෙම සම්මානය එවැනි එක් උදාහරණයකි. එමගින් මුදලින් ප‍්‍රතිලාභ සහ පිලිගැනීමක් ලබාදීම පමණක් නොව ජයග‍්‍රාහයන් පිරිපුන් රක්‍ෂණ වෘත්තිකයන් ලෙස සවිබලගන්වමින් ඔවුනට උසස් රැුකියා අවස්ථාවන් ලබාදෙයි\" (ඡායාරූපය - වමේ සිට දකුණට- ජනශක්ති සමාගමේ සාමන්‍යාධිකාරී - මූල්‍ය හා සැලසුම් බර්ටෝල් පින්ටෝ ජයවර්ධන, සාමාන්‍යාධිකාරී - රක්‍ෂණ දයාලනී අබේගුණවර්ධන, රිදී පදක්කම්ලාභී ආර්.පී.ජේ. රාජපතිරණ මෙනවිය, රන්පදක්කම්ලාභී ඩී.කේ. මනදොර මෙනවිය, ජනශක්ති කළමනාකාර අධ්‍යක්‍ෂ ප‍්‍රකාශ් ෂාෆ්ටර්, වයඹ විශ්වවිද්‍යාලයේ රක්‍ෂණ හා තක්සේරුකරණ අංශ ප‍්‍රධානී අමින්ද එම්. පෙරේරා මහතා සහ සාමාන්‍යාධිකාරී - මානව සම්පත් හා පරිපාලන ගාමිණී පීරිස්)", "URL": "https://sinhala.adaderana.lk/news.php?nid=18475", "Category": null, "Parent URL": null}