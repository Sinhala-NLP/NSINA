{"Source": "Adaderana", "Timestamp": "April 30, 2018 02:38 pm", "Headline": "එප්පාවල පොලීසියේ SI කෙනෙකුගේ වැඩ තහනම් ", "News Content": "එප්පාවල ප්‍රදේශයේ විහාරස්ථානයකදි කාන්තාවන් පිරිසකට පහරදුන් බව කියන සිද්ධිය සම්බන්ධයෙන් උප පොලිස් පරික්ෂකවරයෙකුගේ වැඩ තහනම් කර තිබේ. සහකාර පොලිස් අධිකාරි කැබිතිගොල්ලෑව මහතා විසින් අදාළ වැඩ තහනම සිදු කර ඇති බව පොලිස් මූලස්ථානය සඳහන් කළේය. අදාළ සිද්ධියට සම්බන්ධ පොලිස් නිළධාරීන්ට එරෙහිව විනය ක්‍රියාමාර්ග ගන්නා ලෙස උතුරු මැද පළාත් භාර ජ්‍යෙෂ්ඨ නියෝජ්‍ය පොලිස්පතිවරයා වෙත ඊයේ(29) පොලිස්පති පූජිත් ජයසුන්දර මහතා උපදෙස් ලබාදී තිබුණි. පසුගියදා එප්පාවල නල්ලමුදාව ප්‍රදේශයේ විහාරස්ථානයක හිමි නමකට එරෙහිව ප්‍රදේශවාසීන් පිරිසක් විරෝධතාවයක නිරත තිබූ අතර එහිදී පොලිස් නිළධාරීන් විරෝධතාවයේ යෙදි සිටි කාන්තාවන් පිරිසකට පහරදී ඇති බව වාර්තා විය.", "URL": "https://sinhala.adaderana.lk/news.php?nid=88290", "Category": null, "Parent URL": null}