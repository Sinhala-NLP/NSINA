{"Source": "Adaderana", "Timestamp": "September 22, 2010 10:42 am", "Headline": "එන්.ජී.ඕ ගැන කතාකරන්න බූනේ,හුළුගල්ල හමුවෙයි", "News Content": "රාජ්‍ය නොවන සංවිධාන වල ක්‍රියාකාරීත්වය පිළිබඳව එක්සත් ජා‍තින්ගේ සංවිධානයේ සංවර්ධන වැඩසටහනේ මෙරට නිත්‍ය නියෝජිත නීල් බූනේ මහතා ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජෙනරාල්වරයා සමග විශේෂ සාකච්ඡාවක් පවත්වා තිබේ. ඊයේ පස්වරුවේ ජාතික ආරක්ෂාව පිළිබඳ මාධ්‍ය මධ්‍යස්ථාන පරිශ්‍රයේ දී මෙම සාකච්ඡාව පැවති බව එහි අධ්‍යක්ෂ ජෙනරාල් ලක්ෂ්මන් හුළුගල්ල මහතා ප්‍රකාශ කළේය. රාජ්‍ය නොවන සංවිධාන ලේකම් කාර්යාලයේ අධ්‍යක්ෂ ජෙනරාල් වශයෙන් තමන් පත්වීමත් සමග උතුරු-නැඟෙනහිර පළාත්වල සංවර්ධන කටයුතු කරගෙන යාමේදී ඇතිවන ගැටලු පිළිබඳ මෙහිදී සාකච්ඡා කළ බව හෙතෙම අවධාරණය කළේය. යුදමය වාතාවරණයෙන් පසු එක්සත් ජාතීන්ගේ සංවිධානය ඇතුළු රාජ්‍ය නොවන සංවිධාන රැසක් උතුරේ විවිධ සංවර්ධන ව්‍යාපෘතිවල නිරත වන බවද හුළුගල්ල මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=11013", "Category": null, "Parent URL": null}