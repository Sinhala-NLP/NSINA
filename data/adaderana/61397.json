{"Source": "Adaderana", "Timestamp": "June 23, 2016 03:16 pm", "Headline": " අපරාධ රැසක සැකකරු මාට්ටු", "News Content": "මනුෂ්‍ය ඝාතන ඇතුළු අපරාධ රැසක් සම්බන්ධයෙන් අවශ්‍යව සිටි ප්‍රධාන සැකකරුවෙකු ඌරගස්මංහන්දිය පොලීසිය විසින් අත්ඩංගුවට ගෙන තිබේ. ඌරගස්මංහන්දිය ප්‍රදේශයේ පදිංචි මයිකල් නොහොත් ප්‍රදීප් කුමාර නැමැති මෙම සැකකරු ප්‍රදේශයේ කැලෑවක පාලු නිවසක සැඟව සිටියදී අත්අඩංගුවට ගත් බව පොලීසිය සඳහන් කළේය. 2010 වසරේ සිට මේ වසර දක්වා ඌරගස්මංහන්දිය, අහුංගල්ල, අම්බලංගොඩ යන ප්‍රදේශ වල සිදුවූ මනුෂ්‍ය ඝාතන සිද්ධීන් හතරක් සම්බන්ධයෙන් සැකකරුට චෝදනා එල්ල වී තිබේ. එමෙන්ම මොහු කොස්ගොඩ, අහුංගල්ල සහ බලපිටිය යන ප්‍රදේශ වල පසුගිය කාලයේ ක්‍රියාත්මක වූ සංවිධානාත්මක අපරාධ කල්ලියක ප්‍රධාන සාමාජිකයෙකු බවද සඳහන්ය.සැකකරු ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=61397", "Category": null, "Parent URL": null}