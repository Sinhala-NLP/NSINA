{"Source": "Adaderana", "Timestamp": "October 14, 2016 04:07 pm", "Headline": " ලසන්ත ඝාතනයේ පරීක්ෂණ නොමඟ යයිද?", "News Content": "කෑගල්ල, කරඩුපාන ප්‍රදේශයේ දී පුද්ගලයෙකු ගෙල වැලලාගෙන සියදිවි හානිකරගෙන තිබේ.සිය නිවස තුළ මෙලෙස ගෙල වැලලාගෙන මියගොස් ඇත්තේ 51 හැවිරිදි තිදරු පියෙකු බව පොලීසිය සඳහන් කළේය.එම පුද්ගලයා විශ්‍රාමික හමුදා නිලධාරියෙකු බව සඳහන්ය.මියගිය පුද්ගලයා විසින් සියදිවි හානි කරගැනීමට පෙර ලියන ලද බව කියන ලිපියක් ද පොලීසිය විසින් සොයාගෙන තිබේ.ඔහු විසින් ලියුවා යැයි කියනු ලබන ලිපියේ ලසන්ත වික්‍රමතුංග ඝාතනය කළේ තමා යැයි සඳහන් කර ඇති ඔහු එම ඝාතනයට මේ වන විට අත්අඩංගුවට ගෙන සිටින හමුදා බුද්ධි අංශ නිලධාරියා නිදහස් කරන ලෙස ලිපියේ සඳහන් කර ඇති බව පොලීසිය පවසයි. පශ්චාත් මරණ පරීක්ෂණය සඳහා මළ සිරුර කෑගල්ල මහරෝහල වෙත රැගෙන ගොස් ඇති අතර කෑගල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65061", "Category": null, "Parent URL": null}