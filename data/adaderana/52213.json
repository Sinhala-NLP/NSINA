{"Source": "Adaderana", "Timestamp": "June 24, 2015 09:36 am", "Headline": "දැඩි උණුසුමින් පකිස්ථානයෙන් මරණ 700ක්", "News Content": "පකිස්ථානයට බලපා ඇති උණුසුම් කාලගුණ තත්ත්වය හේතුවෙන් පුද්ගලයින් 700 දෙනෙකු ජීවිතක්ෂයට පත්ව තිබේ.එරට දකුණු ප්‍රදේශයට මෙය දරුණු ලෙස බලපා ඇති බව සඳහන්ය.මේ හේතුවෙන් පකිස්ථානය තුළ හදිසි තත්ත්වයක් ප්‍රකාශයට පත්කීරීමට අගමැති නවාෂ් ෂෙරීෆ් පියවර ගෙන ඇත.එම ප්‍රදේශයේ සාමාන්‍ය උෂ්ණත්වය සෙල්සියස් අංශක 45ක් දක්වා ඉහළ ගොස් ඇති බව වාර්තා වේ.ප්‍රදේශයේ වායු සමීකරණ සහ විදුලි පංකා භාවිතය සීඝ්‍ර ලෙස ඉහළ යාම හේතුවෙන් විදුලිය අත්හිටුවීමක්ද සිදුකර ඇති බවට ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=52213", "Category": null, "Parent URL": null}