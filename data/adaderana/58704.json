{"Source": "Adaderana", "Timestamp": "March 29, 2016 09:21 am", "Headline": "ශ්‍රී ලංකා - දකුණු අප්‍රිකා තරඟයේදී ඔට්ටු ඇල්ලු 7ක් මාට්ටු", "News Content": "ක්‍රිකට් තරග සඳහා ඔට්ටු ඇල්ලූ පුද්ගලයින් හත් දෙනෙකු ඉන්දියාවේ හයිද්‍රාබාද්හිදී අත්අඩංගුවට ගෙන තිබේ.ශ්‍රී ලංකාව සහ දකුණු අප්‍රිකාව අතර ඊයේ පැවති තරගය සඳහා මුදලට ඔට්ටු ඇල්ලු පුද්ගලයින් හත් දෙනෙකු මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.එරට පොලීසිය විසින් සිදුකළ වැටලීමකදි අත්අඩංගුවට ගත් මෙම සැකකරුවන් සතුව තිබී ඉන්දීය රුපියල් 11 ලක්ෂ 12,500ක මුදලක්, ජංගම දුරකථන සහ යතුරුපැදි ද පොලීසිය භාරයට ගෙන තිබේ.අත්අඩංගුවට ගත් සැකකරුවන් අතර ඉංජිනේරු සිසුන් දෙදෙනෙකු ද වන බව වාර්තා වෙයි.හයිද්‍රාබාද්හි කුෂයිගුඩා නගරයේ පවත්වාගෙන ගිය සූදුපළක් තුළ මොවුන් මෙම ඔට්ටු ඇල්ලීම සිදුකර ඇති අතර ඊට සම්බන්ධ තවත් පුද්ගලයින් පිරිසක් අත්අඩංගුවට ගැනීම සඳහා පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=58704", "Category": null, "Parent URL": null}