{"Source": "Adaderana", "Timestamp": "August 9, 2016 11:02 am", "Headline": "කප්පම් ගන්න තරුණයෙකු පැහැරගත් 5ක් මාට්ටු", "News Content": "කප්පම් ලබාගැනීමේ අරමුණින් තරුණයෙකු පැහැරගැනීමේ සිද්ධියකට අදාළව සැකකරුවන් පස්දෙනෙකු තංගල්ල කොට්ඨාස අපරාධ විමර්ශන අංශය විසින් අත්අඩංගුවට ගෙන තිබේ. රුපියල් ලක්ෂ 85ක මුදලක් කප්පම් වශයෙන් ඉල්ලා පසුගිය 7 වන දින ඌරගස්මංහන්දිය ප්‍රදේශයේ පදිංචි 29 හැවිරිදි තරුණයෙකු පැහැරගැනීමට ලක්ව තිබු බව සඳහන්ය.බණ්ඩාරගම ප්‍රදේශයේ දී අදාළ තරුණයා පැහැරගෙන ඇති බවට පොලිස් හදිසි ඇමතුම් අංශයට තොරතුරු ලැබී තිබූ බව පොලීසිය පැවසුවේය.ඒ අනුව සිදුකළ විමර්ශනයේදී තංගල්ල ප්‍රදේශයේ නිවසක රඳවා සිටි තරුණයා බේරාගැනීමට හැකි වී ඇත.සිද්ධියට අදාළ සැකකරුවන් පස් දෙනෙකු එහිදී අත්අඩංගුවට ගෙන ඇති අතර ඔවුන් තංගල්ල, මාතර, අම්බලන්තොට සහ ඇල්පිටිය යන ප්‍රදේශවල පදිංචිකරුවන් බව වාර්තා වේ.සැකකරුවන් අද තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=62904", "Category": null, "Parent URL": null}