{"Source": "Adaderana", "Timestamp": "May 11, 2016 04:15 pm", "Headline": "  ඉන්දීය ක්‍රිකට් පාලක මණ්ඩල සභාපති ඉල්ලා අස්වෙයි", "News Content": "ඉන්දීය ක්‍රිකට් පාලක මණ්ඩලයේ සභාපති ශෂන්ක් මනෝහර් මහතා එම තනතුරෙන් ඉල්ලා අස්වී තිබේ. සිය ඉල්ලා අස්වීම ලිපියක් මගින් ඉන්දීය ක්‍රිකට් පාලක මණ්ඩලය වෙත දැනුම් දී ඇති බව විදෙස් මාධ්‍ය වාර්තා කළේය. ඉන්දීය ක්‍රිකට් පාලක මණ්ඩලයේ හිටපු සභාපති ජග්මෝහන් ඩල්මියා මහතා මියයාමෙන් අනතුරුව ඔහු එම තනතුරට පත්වුණි.කෙසේවෙතත් මනෝහර් මහතා ඉන්දීය ක්‍රිකට් පාලක මණ්ඩලයේ සභාපති ධුරයෙන් ඉවත් වීමට පැහැදිලි හේතුවක් දක්වා නොමැති බව විදෙස් මාධ්‍ය වාර්තා කළේය.මොහු ඉන්දීය ක්‍රිකට් පාලක මණ්ඩලයේ තනතුරෙන් ඉවත් වීමෙන් පසු ස්වාධීන අපේක්ෂකයෙකු ලෙස ජාත්‍යන්තර ක්‍රිකට් කවුන්සිලයේ සභාපති ධුරයට තරග වැදීමට සුදානමින් සිටිනු ඇති බවට විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=60064", "Category": null, "Parent URL": null}