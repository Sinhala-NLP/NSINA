{"Source": "Adaderana", "Timestamp": "March 30, 2017 11:22 am", "Headline": " ඉස්කෝලේ වහල කැඩී සිසුන් 13ක් රෝහලේ ", "News Content": "වත්තේගම අධ්‍යාපන කොට්ඨාසයේ ගුන්නෑපාන සිරිමල්වත්ත මහා විද්‍යාලයේ ගොඩනැඟිල්ලක වහලක් කඩාවැටීමෙන් තුවාල ලැබූ සිසුන් දහතුන් දෙනෙකු රෝහල් ගත කර තිබේ. අද (30) පෙරවරුවේ මෙම අනතුර සිදුව ඇති අතර තුවාල ලැබූ සිසුන් මහනුවර මහරෝහලට ඇතුළත් කර ඇති බව අප වාර්තාකරු පවසයි.මෙම සිසුන්ට ප්‍රතිකාර කරමින් සිටින බවත්, ඔවුන්ගේ තත්ත්වය බරපතළ නොවන බව රෝහල් නියෝජ්‍ය අධ්‍යක්ෂ වෛද්‍ය නිශ්ශංක විජේවර්ධන මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=71532", "Category": null, "Parent URL": null}