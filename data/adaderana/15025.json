{"Source": "Adaderana", "Timestamp": "March 23, 2011 02:12 pm", "Headline": " විජේදාස රාජපක්ෂට මිලියන 500 ක් ගෙවන්නැයි ලේක්හවුස් ආයතනයට නියෝගයක් ", "News Content": "එ.ජා.ප පාර්ලිමේන්තු මන්ත්‍රී, ජනාධිපති නීතිඥ විජේදාස රාජපක්ෂ මහතාට රුපියල් මිලියන 500 ක වන්දි මුදලක් ගෙවන ලෙස කොළඹ දිසා අධිකරණය විසින් අද(23)ලේක්හවුස් ආයතනයට නියෝග කර තිබේ. 2007 වසරේ සිළුමිණ පුවත්පතේ පළ වූ ලිපියකින් තමන්ට අපහාසයක් සිදුවූ බව හා තම කීර්ති නාමයට හානි සිදුවූ බවට විජේදාස රාජපක්ෂ මහතා විසින් මෙම නඩුව කොළඹ දිසා අධිකරණය හමුවේ පවරා තිබිණි. එම නඩුව අද විභාගයට ගත් අවස්ථාවේ වගඋත්තරකාර ලේක්හවුස් ආයතනය විසින් කිසිදු විරෝධතාවයක් නොදැක්වීම හේතුවෙන් ඒක පාර්ශවීයව නඩුව විභාග කිරීමට තීරණය කෙරුණු වග අද දෙරණ අධිකරණ වාර්තාකරු පවසයි. ඒ අනුව පැමිණිලිකාර විජේදාස රාජපක්ෂ මහතාට සිදුවූ අපහාසය වෙනුවෙන් ඔහුට රුපියල් මිලියන 500 ක මුදලක් ගෙවන ලෙස කොළඹ දිසා විනිසුරු පී.ඩී කුලසේකර මහතා විසින් වගඋත්තරකාර ලේක්හවුස් ආයතනයට නියෝග කර තිබේ.", "URL": "https://sinhala.adaderana.lk/news.php?nid=15025", "Category": null, "Parent URL": null}