{"Source": "Adaderana", "Timestamp": "December 2, 2013 10:08 am", "Headline": "සංචාරක විසා වලින් වෙළඳාම් කළ විදේශිකයා මාට්ටු ", "News Content": "සංචාරක වීසා මත මෙරටට පැමිණ ව්‍යාපාරික කටයුතු වල නිරතව සිටි විදේශිකයෙකු කොක්කඩිචෝලේ ප්‍රදේශයේ දී අත්අඩංගුවට ගෙන තිබේ. පොලිසියට ලද තොරතුරක් මත සිදු කළ විමර්ශනයක දී ඊයේ(01) පස්වරුවේ සැකකරු අත්අඩංගුවට ගෙන ඇති බව සඳහන් වෙයි. මෙලෙස අත්අඩංගුවට ගෙන ඇත්තේ 32 හැවිරිදි ඉන්දීය ජාතිකයෙකු බව පොලීසිය සඳහන් කළේය. සැකකරු අද(02) කලවංචිකුඩි මහේස්ත්‍රාත් අධිකරණයට ඉදිරිපත් කිරීමට නියමිත අතර කොක්කඩිචෝලේ පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=39263", "Category": null, "Parent URL": null}