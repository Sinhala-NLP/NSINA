{"Source": "Adaderana", "Timestamp": "February 18, 2017 09:25 am", "Headline": "දේශපාලඥයින් සහ රාජ්‍ය  නිලධාරීන් අතර බෙදීම, රටේ ඉදිරි ගමනට බාධාවක්", "News Content": "දේශපාලඥයින් සහ රාජ්‍ය නිලධාරීන් අතර බෙදීම, රටේ ඉදිරි ගමනට බාධාවක් බව ජනාධිපති මෛත්‍රීපාල සිරිසේන මහතා පවසයි.ඔහු පෙන්වාදෙන්නේ සාම්ප්‍රදායික දේශපාලන සංස්කෘතියෙන් සහ සිතුම් පැතුම් වලින් බැහැරව සියලු දෙනා රට පිළිබඳව සිතා විවෘතභාවයෙන් යුතුව කටයුතු කළ යුතු බවය.මාතර, වැලිගම නගර සභා ශ්‍රවණාගාරයේ පැවති දකුණු පළාත් රාජ්‍ය නිලධාරීන් හමුවූ අවස්ථාවේදී ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=69774", "Category": null, "Parent URL": null}