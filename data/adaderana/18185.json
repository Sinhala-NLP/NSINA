{"Source": "Adaderana", "Timestamp": "August 20, 2011 10:07 am", "Headline": "මිහින්තලේ විහාරාධිපති අත්අඩංගුවට", "News Content": "මිහින්තලය රජමහා විහාරාධිපති නාමල්ඔය රතනසාර හිමියන් අද(20) අලුයම කටුනායක ගුවන්තොටුපලේ දී අත්අඩංගුවට ගෙන තිබේ. සිංගප්පූරුවේ සිට මෙරටට පැමිණි අවස්ථාවේ රතනසාර හිමියන් අධිකරණ නියෝග මත අත්අඩංගුවට ගත් බව පොලිසිය සඳහන් කරයි. ළමා අපයෝජනයක් සම්බන්ධව පසුගිය 12 වැනිදා අනුරාධපුර මහේස්ත්‍රාත් අධිකරණය මඟින් උන්වහන්සේට එරෙහිව වරෙන්තු නිකුත් කර තිබුණි. මේ වන විට රතනසාර හිමියන් අපරාධ පරීක්ෂණ දෙපාර්තමේන්තුව යටතේ සිටින බව සඳහන්ය.", "URL": "https://sinhala.adaderana.lk/news.php?nid=18185", "Category": null, "Parent URL": null}