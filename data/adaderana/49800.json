{"Source": "Adaderana", "Timestamp": "March 7, 2015 02:59 pm", "Headline": "ලංකාවේ ධීවරයින් 6ක් ඉන්දීය දැලේ ", "News Content": "ඉන්දීය මුහුදු සීමාව උල්ලංඝණය කළ ශ්‍රී ලංකික ධීවරයින් පිරිසක් ඉන්දීය වෙරළාරක්ෂක බළකාය විසින් අත්අඩංගුවට ගෙන තිබේ.නාගපට්නම් මුහුදු ප්‍රදේශයට නාවික සැතපුම් 128ක් දුරින් වූ මුහුදු ප්‍රදේශයේදී මෙම ධිවරයින් පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. ශ්‍රී ලංකික ධිවරයින් 06 දෙනෙක් සහ ධීවර යාත්‍රාවක් ඉන්දීය වෙරළාරක්ෂක බළකාය විසින් මෙලෙස අත්අඩංගුවට ගෙන තිබේ.මොවුන් ත්‍රිකුණාමල ප්‍රදේශයෙන් ධීවර කටයුතු සදහා පිටත්ව ගොස් ඇති බව වාර්තාවෙයි.ඉන්දීය බාරයට ගත් මෙම ධීවරයින් වැඩිදුර විමර්ශන සඳහා ඉන්දීය වෙරළ ආරක්ෂක කණ්ඩායම් වෙත බාරදී තිබේ.", "URL": "https://sinhala.adaderana.lk/news.php?nid=49800", "Category": null, "Parent URL": null}