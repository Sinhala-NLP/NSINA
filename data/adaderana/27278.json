{"Source": "Adaderana", "Timestamp": "September 10, 2012 10:05 am", "Headline": "කුසින් වැදූ බිළිඳු වැසිකිළි වලක දැමූ නරදූතියක්", "News Content": "තෙල්දෙණිය, නාරම්පනාව මාර්ගයේ නිවසක පාවිච්චියට නොගන්නා වැසිකිළි වලක තිබී දින 10 ක් පමණ වයසැති බිළිඳු මළ සිරුරක් සොයාගෙන තිබේ. තෙල්දෙණිය පොලීසියට ලද තොරතුරක් අනුව සිදුකළ විමර්ශනයක දී අදාළ බිළිඳු මළ සිරුර සොයා ගෙන ඇති බව සඳහන්ය. අදාළ සිද්ධිය සම්බන්ධයෙන් දරුවාගේ මව මේ වනවිට තෙල්දෙණිය පොලීසියෙන් අත්අඩංගුවට ගෙන තිබේ. තමන් පසුගිය 29 වන දින මෙම දරුවා බිහිකළ බවත් එදිනම දරුවා රෙදි කැබැල්ලක ඔතා වැසිකිළිවලට දැමූ බවත් ඇය තෙල්දෙණිය පොලීසිය හමුවේ පවසා ඇත. සැකකාර මව අධිකරණයට ඉදිරිපත් කිරීමට නියමිත අතර තෙල්දෙණිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=27278", "Category": null, "Parent URL": null}