{"Source": "Adaderana", "Timestamp": "January 18, 2016 04:40 pm", "Headline": "මා‍ලඹේ සිසුන් පෙත්සම ඉවත්කර ගනියි", "News Content": "මාලඹේ පෞද්ගලික වෛද්‍ය විද්‍යාලයේ සිසුන් පිරිසක් ඉදිරිපත් කළ පෙත්සමක් ඉල්ලා අස්කරගෙන තිබේ.තමන්ට රජයේ රෝහල්වල සායනික පුහුණුව ලබාදිම ප්‍රතික්ෂේප කර ඇති බව පවසමින් එම සිසුන් ශ්‍රේෂ්ඨාධිකරණය වෙත එම පෙත්සම ඉදිරිපත් කර තිබුණි.එහෙත් අදාළ පුහුණුව ලබාදීමට පියවර ගෙන ඇති බව නීතිපතිවරයා අධිකරණයට දැනුම්දීමෙන් පසු පෙත්සම ඉල්ලා අස්කර ගැනීමට අවසර දුන් බව අද දෙරණ අධිකරණ වාර්තාකරු පැවසුවේය.මේ අතර එම විශ්වවිද්‍යාල සිසුන් සහ මව්පියන් පිරිසක් අද පෙරවරුවේ අධිකරණ පරිශ්‍රයේ නිහඬ විරෝධතාවක නිරතවී තිබේ.", "URL": "https://sinhala.adaderana.lk/news.php?nid=56443", "Category": null, "Parent URL": null}