{"Source": "Adaderana", "Timestamp": "May 21, 2019 08:35 pm", "Headline": "ස්කොට්ලන්තයට ලකුණු 323ක ඉලක්කයක්", "News Content": "සංචාරක ශ්‍රී ලංකා කණ්ඩායම සහ ස්කොට්ලන්තය අතර දෙවන එක්දිනතරගය මේවන විට ස්කොට්ලන්තයේ එඩින්බර්ග් හිදී පැවැත්වේ. තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 8ක් දැවී ලකුණු 322ක් රැස් කළේය. තරගයේ කාසිය වාසිය දිනූ ස්කොට්ලන්ත කණ්ඩාය ප්‍රථමයෙන් පන්දුවට පහරදිම සඳහා ශ්‍රී ලංකා කණ්ඩායම ආරාධනා කළේය. ඒ අනුව පිටියට පිවිසි ශ්‍රී ලංකා ආරම්භක පිතිකරුවන් වන නායක දිමුත් කරුණාරත්න සහ අවිශ්ක ප්‍රනාන්දු පළමු කඩුල්ල වෙනු;=න් ලකුණු 123ක සබඳතාවයක් ගොඩනැගුවේය. එහිදී දිමුත් කරුණාරත්න ලකුණු 77ක් රැස් කර ගත් අතර අවිශ්ක ප්‍රනාන්දු රැස් කර ගත් ලකුණු සංඛ්‍යාව 74ක්. කුසල් මෙන්ඩිස් ලකුණු 66යි. නොදැවී තිරිමාන්න ලකුණු 44ක් රැස් කළේය.", "URL": "https://sinhala.adaderana.lk/news.php?nid=110395", "Category": null, "Parent URL": null}