{"Source": "Adaderana", "Timestamp": "May 10, 2019 11:43 am", "Headline": "අත්හැර දැමූ සත්ව ගොවිපොළකින් මිනිස් අස්ථි කොටස් හමුවෙයි", "News Content": "අනුරාධපුර, බසවත්කුළම වැවට අසාන්නයේ අත්හැර දැමූ සත්ව ගොවිපොළක අත්හැර දැමූ ටැංකියක් තුළ තිබී මිනිස් හිස්කබළක් හා අස්ථි කොටස් කිහිපයක් හමුව ඇති බව අද දෙරණ වාර්තාකරු පවසයි. සරුංගල් යමින් සිටි ළමුන් කිහිපදෙනෙකු අදාළ අස්ථි කොටස් කිහිපය ඊයේ(10) දැක ඇති අතර අදාළ ළමුන්ගේ දෙමව්පියන් විසින් පොලීසිය දැනුවත් කර තිබේ. පසුව අනුරාධපුර පොලීසිය අදාළ ස්ථානය වෙත පැමිණ පරික්ෂණ කටුයුතු ආරම්භ කර ඇති බව අප වාර්තාකරු පවසයි. කාන්තා අඳුම් කිහිපයක් අදාළ ස්ථාන තිබී හමුව ඇති අතර මෙම අස්ථි කොටස් කිහිපය කාන්තාවකගේ බව පොලීසිය සැකකරයි. මෙම අස්ථි කොටස් පිළිබඳ මෙහේස්ත්‍රාත් පරික්ෂණය අද සිදු කිරීමට නියමිත අතර සිද්ධිය සම්බධයෙන් අනුරාධපුර පොලීසි වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109665", "Category": null, "Parent URL": null}