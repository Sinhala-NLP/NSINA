{"Source": "Adaderana", "Timestamp": "April 12, 2017 10:10 am", "Headline": "ගම්පහ වෙඩි තැබීමට සම්බන්ධ 2ක් අල්ලයි", "News Content": "ගම්පහ, කිරිඳිවිට ප්‍රදේශයේ දී පුද්ගලයෙකුට වෙඩි තබා තුවාල සිදුකිරීමේ චෝදනාවක් සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. පසුගිය 08 වනදා ගම්පහ, කිරිඳිවිට ප්‍රදේශයේ දී ජීප් රථයකින් ගමන් කරමින් සිටි පුද්ගලයෙකුට මෝටර් රථයකින් පැමිණි පිරිසක් විසින් වෙඩි තැබීමක් සිදුකර පළා ගොස් තිබේ. ගම්පහ නීතිය බලගැන්වීමේ ඒකකයේ නිලධාරීන්ට ලද තොරතුරක් මත වෙඩි තැබීමට යොදාගත් බව කියන මෝටර් රථයද සමඟ සැකකරුවන් දෙදෙනා අත්අඩංගුවට ගෙන ඇති බව පොලිස් මූලස්ථානය සඳහන් කළේය. සිද්ධිය සම්බන්ධයෙන් අත්අඩංගුවට ගත් සැකකරුවන් ගනේමුල්ල ප්‍රදේශයේ පදිංචිකරුවන් වන අතර ඔවුන් ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=72004", "Category": null, "Parent URL": null}