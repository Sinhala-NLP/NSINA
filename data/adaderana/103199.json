{"Source": "Adaderana", "Timestamp": "January 28, 2019 10:08 am", "Headline": "නෙදර්ලන්තයේ මහල් නිවාස සංකීර්ණයක පිපිරීමක්", "News Content": "නෙදර්ලන්තයේ මහල් නිවාස සංකීර්ණයක් තුළ පිපිරීමක් සිදුව තිබේ. පිපිරීමත් සමඟ කඩාවැටුණු ගොඩනැඟිල්ලේ සුන්බුන් අතර සිරව සිටි පුද්ගලයින් සොයා එහි මෙහෙයුමක්ද ක්‍රියාත්මක වූ බව විදෙස් මාධ්‍ය වාර්තා කළේය. නෙදර්ලන්තයේ හේග් නගරයේ මහල් නිවාස සංකීර්ණයක සිදු වූ පිපිරීමකින් පසුව එම ගොඩනැඟිල්ල කඩාවැටීම හේතුවෙන් පුද්ගලයින් 9 දෙනෙකු තුවාල ලබා තිබේ. විදෙස් මාධ්‍ය වාර්තා කළේ ගෑස් කාන්දුවක් හේතුවෙන් එම පිපිරීම සිදුව ඇති බවයි. අනතුරෙන් තුවාල ලැබූ හත් දෙනෙක් ඒ අවට රෝහල්වෙත යොමු කිරීමට කටයුතු කළ බව හේග් ගිනි නිවීමේ දෙපාර්තමේන්තුව නිවේදනයක් නිකුත් කරමින් ප්‍රකාශ කළේය. මේ අතර සිදුවීම වාර්තා වීමත් සමඟ සහන සේවකයින් රැසක් එම ස්ථානයට යෙදවීමට බලධාරීන් පියවර ගත්තේය. ඔවුන් ගොඩනැඟිල්ලේ සුන්බුන් අතර සිරව සිටි පුද්ගලයෙක් නිරුපද්‍රිතව මුදාගැනීමට සමත් වූ බව විදෙස් වාර්තාවල සඳහන් වෙයි.", "URL": "https://sinhala.adaderana.lk/news.php?nid=103199", "Category": null, "Parent URL": null}