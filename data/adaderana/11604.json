{"Source": "Adaderana", "Timestamp": "October 19, 2010 02:08 pm", "Headline": "අයවැය පනත් කෙටුම්පත පාර්ලිමේන්තුවට", "News Content": "2011 වසර සඳහා රජයේ අයවැය ඇතුළත් පනත් කෙටුම්පතට අදාළ යෝජනාව සුළු මොහොතකට පෙර (19) පාර්ලිමේන්තුවට ඉදිරිපත් කරනු ලැබීය. මෙවර විසර්ජන කෙටුම්පත මගින් ඉදිරි වර්ෂයේ රජයේ ඇස්තමේන්තුගත වියදම් ලෙස රුපියල් එක් ලක්ෂ අටදහස් අනු හය කෝටි හැත්තෑ හත් ලක්ෂ හැට දහසක් දක්වා තිබේ. අදාළ යෝජනාවලිය අග්‍රාමාත්‍ය දී.මු.ජයරත්න මහතා විසින් සභාගත කරනු ලැබීය. ඉන් ආර්ථික සංවර්ධන අමාත්‍යාංශය සඳහා රුපියල් කෝටි හත්දහස් පන්සිය විසි හතරක් ද, ආරක්ෂක අමාත්‍යාංශය සඳහා රුපියල් කෝටි නවසිය හැත්තෑ හතරක් ද වෙන්කර ඇති බව වාර්තා වේ. මෙම අයවැය නොවැම්බර් මස 22 වැනිදා පාර්ලිමේන්තුවට ඉදිරිපත් කෙරෙනු ඇත.", "URL": "https://sinhala.adaderana.lk/news.php?nid=11604", "Category": null, "Parent URL": null}