{"Source": "Adaderana", "Timestamp": "January 19, 2012 10:29 am", "Headline": "ඇෆ්ගනිස්ථානයේ බෝම්බ පිපිරීම් 2 ක් -13 දෙනෙකු මරුට", "News Content": "ඇෆ්ගනිස්ථානයේ සිදුවු බෝම්බ පිපිරීම් දෙකකින් පුද්ගලයින් 13 දෙනෙකු ජිවිතක්ෂයට පත්වී තිබේ. ඇෆ්ගනිස්ථානයේ දකුණු හෙල්මන්ඩ් පළාතේ මෙම පිපිරීම් සිදුව ඇති බව විදෙස් මාධ්‍ය වාර්තා කරයි. හෙල්මන්ඩ් පළාතේ කජකායි දිස්ත්‍රික්කයේ කඩවීදියක් අසල යතුරුපැදියක අටවා තිබූ බෝම්බයක් පිපිරීමෙන් පුද්ගලයින් නවදෙනෙකු ජිවිතක්ෂ‍යට පත්වී ඇත. ඒ අතර පොලිස් නිලධාරීන් දෙදෙනෙකු ද වන බව වාර්තා වේ. දෙවන පිපිරීම නාඩ් ඊ අලි දිස්ත්‍රික්කයේ මාර්ගයක් අසල සිදුවී තිබේ. ඇෆ්ගනිස්ථාන‍යේ ජාතික ආරක්ෂක දෙපාර්තමේනතුවේ වෑන් රථයක් ඉලක්ක කොට මෙම බෝම්බ ප්‍රහාරය එල්ල වී ඇති බව විදෙස් මාධ්‍ය වාර්තා කරයි. එම ප්‍රහාරයෙන් රාජ්‍ය බුද්ධි අංශ නිලධාරියෙකු සහ තවත් තිදෙනෙකු මියගොස් තිබේ.", "URL": "https://sinhala.adaderana.lk/news.php?nid=21492", "Category": null, "Parent URL": null}