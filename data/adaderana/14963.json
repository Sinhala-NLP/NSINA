{"Source": "Adaderana", "Timestamp": "March 20, 2011 03:04 pm", "Headline": "ලෝක බෞද්ධ සම්මන්ත්‍රණය ඇරඹෙයි ", "News Content": "ලෝක බෞද්ධ සම්මන්ත්‍රණයේ සමාරම්භක උළෙල අද(20) පෙරවරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් පල්ලෙකැලේ ජාත්‍යන්තර බෞද්ධ මධ්‍යස්ථානයේ දී පැවැත්වුණි. 2600 වන සම්බුද්ධත්ව ජයන්තිය නිමිති කරගනිමින් ඉන්දියානු සහයෝගීතා සංස්කෘතික කවුන්සිලයේ මෙහෙයවීමෙන් ආරම්භ වූ මෙම සම්මන්ත්‍රණය අද(20) සහ හෙට(21) යන දෙදින තුළ පැවැත්වීමට නියමිතය. මෙම සම්මන්ත්‍රණයට රටවල් කිහිපයක් නියෝජනය කරමින් නියෝජිතයින් සහභාගී වි සිටියි. ඉන්දියාව, නේපාලය, තායිලන්තය, කාම්බෝජය, වියට්නාමය, මියන්මාරය, ඉන්දුනීසියාව යන රටවල නියෝජිතයින් ඊට අයත්ය.", "URL": "https://sinhala.adaderana.lk/news.php?nid=14963", "Category": null, "Parent URL": null}