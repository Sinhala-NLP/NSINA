{"Source": "Adaderana", "Timestamp": "December 18, 2012 09:01 am", "Headline": "රාජාංගනය ජලාශයේ ද වාන් දොරටු 6 ක් විවර වෙයි", "News Content": "දිවයිනට ඇද හැලෙන අධික වර්ෂාව හේතුවෙන් රාජාංගනය ජලාශයේ වාන් දොරටු 6 ක් විවෘත කර තිබේ. මේ හේතුවෙන් කලාඔයේ ජලමට්ටම ඉහළ යමින් පවතින බව පුත්තලම ආපදා කළමනාකරණ මධ්‍යස්ථානය සඳහන් කළේය. එම නිසා කලාඔය අවට පදිංචිකරුවන්ට ඒ පිළිබඳව අවධානයෙන් සිටින ලෙස ආපදා කළමනාකරණ මධ්‍යස්ථානය දැනුම්දෙයි. මේ අතර ඉඟිනිමිටිය ජලාශයේ වාන් දොරටු තුනක් ද විවෘත කර තිබේ. මේ හේතුවෙන් ඉඟිනිමිටිය ජලාශයේ සහ මීඔයේ ජල මට්ටම ඉහළ යා හැකි බව පුත්තලම වාරිමාර්ග කාර්යාලය සඳහන් කළේය. පවතින වර්ෂාවත් සමග උඩවලව ජලාශයේ වාන් දොරටු 4 ක් ද විවෘත කර ඇත.", "URL": "https://sinhala.adaderana.lk/news.php?nid=30051", "Category": null, "Parent URL": null}