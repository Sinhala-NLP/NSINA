{"Source": "Adaderana", "Timestamp": "March 29, 2013 03:28 pm", "Headline": "හෙට සිට ක්ෂණික වැටලීම්", "News Content": "උත්සව සමය වෙනුවෙන් ක්ෂණික වැටලීම් ඒකක ක්‍රියාත්මක කිරීමට පාරිභෝගික අධිකාරිය තීරණය කර තිබේ. ඒ අනුව හෙට (30) දිනයේ සිට ක්ෂණික වැටලීම් ඒකක 10 ක් දිවයින පුරා ක්‍රියාත්මක වන බව පාරිභෝගික අධිකාරිය සඳහන් කළේය. සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතාගේ උපදෙස් පරිදි මෙම වැඩපිළිවෙළ ක්‍රියාත්මක කරන බව සඳහන්ය. භාණ්ඩ සඟවා තබාගන්නා සහ ප්‍රමිතියෙන් තොර භාණ්ඩ වෙළෙඳපලට නිකුත් කරන්නන් මෙන්ම වැඩි මිලට සහ පාලන මිලට වඩා වැඩි මිලට භාණ්ඩ අලෙවි කරන්නන් පිළිබඳ උත්සව සමයේ දී වැඩි වශයෙන් අවධානය යොමුකරන ලෙස අමාත්‍යවරයා පාරිභෝගික අධිකාරියට උපදෙස් ලබාදී තිබේ.", "URL": "https://sinhala.adaderana.lk/news.php?nid=32834", "Category": null, "Parent URL": null}