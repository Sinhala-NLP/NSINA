{"Source": "Adaderana", "Timestamp": "February 4, 2016 11:44 am", "Headline": "කෝටි 4ක රත්‍රන් බිස්කට් සමඟ කත මාට්ටු", "News Content": "රුපියල් කෝටි 04කට ආසන්න වටිනාකමින් යුතු රත්‍රන් බිස්කට් තොගයක් සමඟ චාවකච්චේරි ප්‍රදේශයේදී අත්අඩංගුවට ගත් කාන්තාව රක්ෂිත බන්ධනාගාර ගත කර තිබේ.රත්‍රන් බිස්කට් 70ක් සහ විදේශීය හා දේශීය මුදල් තොගයක් සමඟ අදාළ කාන්තාව පසුගිය දෙවනිදා යාපනය පොලීසිය විසින් අත්අඩංගුවට ගැනුණි.සැකකාරිය විසින් වෑන් රථයකින් අදාළ රත්‍රන් තොගය ප්‍රවාහනය කරමින් සිට ඇති අතර ඒවා ඉන්දියාවට යැවීමට සූදානම් කර තිබූ බවට සිදුකළ මූලික පරීක්ෂණ වලින් අනාවරණය වී තිබේ.අත්අඩංගුවට ගත් සැකකාරිය යාපනය මාදගල් ප්‍රදේශයේ පදිංචි 50 හැවිරිදි කාන්තාවක බව සඳහන්ය.ඇය යාපනය මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර කිරීමට නියෝග කර ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=56909", "Category": null, "Parent URL": null}