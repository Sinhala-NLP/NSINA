{"Source": "Adaderana", "Timestamp": "March 6, 2019 02:47 pm", "Headline": "අමෙරිකාවෙන් උතුරු කොරියාවට අනතුරු ඇඟවීමක්", "News Content": "නවතම වාර්තා වලට අනුව උතුරු කොරියාවේ සොහේ රොකට් විදුම් තොටුපොළ නවීකරණය වෙමින් පවතින බව නිරීක්ෂකයන් පවසා සිටියි. උතුරු කොරියානු නායක කිම් ජොන්ග් උන් සහ අමෙරිකානු ජනාධිපති ඩොනල්ඩ් ට්‍රම්ප් අතර පැවැති වියට්නාම් සාකච්ඡා අසාර්ථක වීමෙන් දින දෙකකට පසුව ගත් චන්ද්‍රිකා ඡායාරූප දෙකක් මඟින් මේ බව නිරීක්ෂණය වී ඇත. මේ අතර න්‍යෂ්ටික අවිහරණ වැඩපිළිවෙල වහා ක්‍රියාත්මක නොකළහොත් තවත් සම්බාධකවලට මුහුණදීමට උතුරැ කොරියාවට සිදුවනු ඇති බවට අමෙරිකාව අනතුරු ඇඟවීය.", "URL": "https://sinhala.adaderana.lk/news.php?nid=105579", "Category": null, "Parent URL": null}