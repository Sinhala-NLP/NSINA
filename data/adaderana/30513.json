{"Source": "Adaderana", "Timestamp": "January 5, 2013 01:51 pm", "Headline": "ශ්‍රී ලංකාව අසරණවෙයි", "News Content": "වෝන් - මුරලිදරන් කුසලාන ටෙස්ට් ක‍්‍රිකට් තරගාවලියේ සිඩ්නි හි පැවැත්වෙන අවසන් ටෙස්ට් තරගය හෝ ජය ගැනීමට තිබු බලාපොරොත්තු ශ්‍රී ලංකා‍ කණ්ඩායමෙන් ගිළිහි ඇති ආකාරයක් දක්නට ලැබේ. ඒ දෙවන ඉනිමේදී ශ්‍රී ලංකා කණ්ඩායමේ කඩුලු 7ක් ලකුණු 202ක් තුළ දැවීයාමත් සමගය. දෙවන කඩුල්ල සඳහා නායක මහේල ජයවර්ධන හා දිමුත් කරුණාරත්න එක්ව ගොඩ නැගු ලකුණු 108 සබඳතාව දිමුත් කරුණාරත්න ලකුණු 85ට දැවී යාමත් සමග ක්‍රියාත්මක වු ඔස්ට්‍රේලියානු පන්දු යවන්නෝ ශ්‍රී ලංකා කණ්ඩායමේ මැදපෙළ ක්‍රීඩකයින් සියලුදෙනා ක්‍රීඩාගාරයට හරවා යැවීමට සමත් වූහ. ඒ අනුව අද තෙවැනි දිනට තරගය නතර කරන විට ශ‍්‍රී ලංකා කණ්ඩායම දෙවැනි ඉනිම සඳහා කඩුලු 7ක් දැවී ලකුණු 225ක් ලබාගෙන සිටියේය. දිමුත් කරුණාරත්න ලබාගත් ලකුණු 85 හැරුණු විට මහේල ජයවර්ධන ලකුණු 60ක් ලබා ගත් අතර සෙසු පිතිකරුවන්ට වැඩි ලකුණු සංඛ්‍යාවක් ලබා ගැනීමට හැකි වුයේ නැත. දිනය නිමාවන විට දිනේෂ් චන්දිමාල් ලකුණු 22ක් ලබා නොදැවි සිටි අතර ශ්‍රී ලංකාව ඔස්ට්‍රේලියාවට වඩා කඩුලු 3ක් අතැතිව ලකුණු 87ක් ඉදිරියෙන් සිටියි. මෙම තරගයේ ඕස්ටේ‍්‍රලියානු පිල පළමු ඉනිම වෙනුවෙන් කඩුලූ 9 ක් දැවී ලකුණු 432 ක් ලබා සිටියදී ඉනිම අත්හිටුවන ලදී. ශ‍්‍රී ලංකාව පළමු ඉනිම සඳහා පන්දුවාර 87.4 කදී 294 යි. ඕස්ටේ‍්‍රලියාව පළමු ඉනිම පන්දුවාර 107 කදී කඩුලූ 9 ට 432 යි. තෙවැනි දිනට තරගය නතර කරන විට ශ්‍රී ලංකාව පන්දුවාර 62කදී කඩුලු 7ට ලකුණු 225යි. දෙවන ඉනිමේ ශ්‍රී ලංකා ලකුණු පුවරුව. තිලකරත්න දිල්ෂාන් ලකුණු 05 දිමුත් කරුණාරත්න ලකුණු 85 මහේල ජයවර්ධන ලකුණු 60 ඇන්ජලෝ මැතිව්ස් ලකුණු 16 ලහිරු තිරිමාන්න ලකුණු 07 තිලාන් සමරවීර ලකුණු 0 ධම්මික ප්‍රසාද් ලකුණු 15 රංගන හේරත් නොදැවී ලකුණු 07 දිනේෂ් චන්දිමාල් නොදැවී ලකුණු 22", "URL": "https://sinhala.adaderana.lk/news.php?nid=30513", "Category": null, "Parent URL": null}