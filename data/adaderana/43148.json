{"Source": "Adaderana", "Timestamp": "May 12, 2014 09:11 am", "Headline": "ඉන්දීය මහ මැතිවරණයේ අවසන් අදියර අදයි", "News Content": "ඉන්දීය මහ මැතිවරණයේ අවසන් අදියර අද පැවැත්වෙයි. බිහාර් ප්‍රාන්තයේ සහ උත්තර් ප්‍රදේශයේ අද දිනයේ ඡන්ද විමසීම පැවැත්වෙන බව ඉන්දිය මාධ්‍ය වාර්තා කළේය. අවසන් දිනයට ප්‍රථම දින දෙකකට පෙර ඡන්ද විමසීමේ ප්‍රචාරක කටයුතු අවසන් කෙරුණු අතර පසුගිය සෙනසුරාදා සියලුම දේශපාලන පක්ෂ බිහාර් උත්තර් ප්‍රදේශය මුල් කරගනිමින් සිය මැතිවරණ ප්‍රචාරක කටයුතු වල නිරත විය. අදියර 09කින් පැවැත්වුණු ඉන්දිය මහ මැතිවරණය පසුගිය අප්‍රේල් මස 07 වන දින ආරම්භ කෙරුණි. ඉන්දීය දේශපාලන ක්ෂේත්‍රෙය් ප්‍රබලයින් රැසක් මෙම මැතිවරණය සඳහා ඉදිරිපත්ව සිටි අතර ඒ අතරින් ඉන්දිය භාරතීය ජනතා පක්ෂයේ අපේක්ෂක නරේන්ද්‍ර මෝඩි මීළග අග්‍රාමාත්‍යවරයා වනු ඇති බවට බොහෝ දෙනා විශ්වාසය පළ කරයි. මහ මැතිවරණයේ ඡන්ද ගණන් කිරීම මැයි මස 16 වන දින සිදුකෙරෙන අතර එදිනම ප්‍රතිඵල ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=43148", "Category": null, "Parent URL": null}