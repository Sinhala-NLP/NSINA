{"Source": "Adaderana", "Timestamp": "September 5, 2018 10:22 am", "Headline": "හොංකොං හා UAE  ආසියානු කුසලානයට සුදුසුකම් ලබා ගැනීමේ අවසන් තරගයට", "News Content": "ආසියානු කුසලාන ක්‍රිකට් තරඟාවලියට සුදුසුකම් ලබා ගැනීමේ තරඟාවලියේ අවසන් මහා තරඟයට හොංකොං හා එක්සත් අරාබි එමිර් කණ්ඩායම් සුදුසුකම් ලබා තිබේ. සුදුසුකම් ලබා ගැනීමේ තරඟාවලිය පසුගිය මස 29 වනදා සිට මලයාසියාවේ පැවැත්වුණු අතර මලයාසියාව, නේපාලය, ඕමානය, සිංගප්පූරුව, හොංකොං හා එක්සත් අරාබි එමිර් යන කණඩායම් එහිදී තරඟ වැදුණි. ඒ අනුව තරඟාවලියේ ප්‍රසාද ලකුණු සටහනේ පෙරමුණ ගැනීමට එක්සත් අරාබි එමිර් කණ්ඩායම් සමත් වූ අතර දෙවන ස්ථානය හොංකොං කණ්ඩායමට හිමිව තිබේ. එම කණ්ඩායම දෙක සහභාගී වන තරඟාවලියේ අවසන් මහා තරඟය හෙට (06) දිනයේ පැවැත්වීමට නියමිතය. ඉන් ජය ගන්නා කණ්ඩායම ආසියානු කුසලාන ක්‍රිකට් තරඟාවලියට සුදුසුකම් ලබා ගනු ඇත.", "URL": "https://sinhala.adaderana.lk/news.php?nid=95563", "Category": null, "Parent URL": null}