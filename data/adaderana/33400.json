{"Source": "Adaderana", "Timestamp": "April 19, 2013 04:18 pm", "Headline": "පළිබෝධ ප්‍රතිරෝධී නව වී ප්‍රභේද 3ක් හඳුන්වාදෙයි", "News Content": "පළිබෝධ ප්‍රතිරෝධී නව වී ප්‍රභේද 03ක් අම්බලන්තොට වී පර්යේෂණ ආයතනය විසින් හදුන්වා දී තිබේ. At 306, At 405 බාස්මතී ප්‍රභේද 02ක් සහ At 05 - 1382 නාඩු ප්‍රභේදයක් මේ යටතේ හදුන්වා දී ඇති බව කෘෂිකර්ම අමාත්‍යංශය පවසයි. රෝග පළිබෝධ සඳහා ප්‍රතිරෝධී මෙම වී ප්‍රභේද මගින් ඉහළ අස්වැන්නක් ලබා ගත හැකි බව එම අමාත්‍යංශය පෙන්වාදෙයි. එමෙන්ම මෙම නව වී ප්‍රභේද බිස්කට් නිෂ්පාදනය සඳහා ද භාවිත කළ හැකිවීම විශේෂත්වයක් බව කෘෂිකර්ම අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=33400", "Category": null, "Parent URL": null}