{"Source": "Adaderana", "Timestamp": "May 11, 2010 12:20 pm", "Headline": "මැතිවරණ කොමසාරිස්වරයාගෙන් දැනුම්දීමක්", "News Content": "පසුගිය මහ මැතිවරණයේ දී දැරීමට සිදු වූ වියදම් සම්බන්ධයෙන් කඩිනමින් මැතිවරණ මහ ලේකම් කාර්යාලය වෙත වාර්තා කරන ලෙස මැතිවරණ කොමසාරිස්වරයා රාජ්‍ය දෙපාර්තමේන්තු ප්‍රධානීන්ට දැනුම් දී තිබේ. අදාළ වාර්තා මේ මස 15 වනදාට පෙර ලැබීමට සලස්වන ලෙස මැතිවරණ කොමසාරිස්වරයා දැනුම් දී ඇත. රජයේ විවිධ දෙපාර්තමේන්තු වල ප්‍රධානීන් ඒ සම්බන්ධ වාර්තා මෙතෙක් ලබා නොදීම හේතුවෙන් මැතිවරණය සඳහා වැය වූ මුදල් පියවීමට මැතිවරණ මහ ලේකම් කාර්යාලයට මෙතෙක් නොහැකි වී ඇති බව වාර්තා වේ. මැතිවරණ මහ ලේකම් කාර්යා‍ලයේ ප්‍රකාශකයෙකු කියා සිටියේ පසුගිය මහ මැතිවරණය සහ ජනාධිපතිවරණය සඳහා රුපියල් කෝටි 200 කට ආසන්න මුදලක් වැය වී ඇතැයි අපේක්ෂා කරන බවයි.", "URL": "https://sinhala.adaderana.lk/news.php?nid=8332", "Category": null, "Parent URL": null}