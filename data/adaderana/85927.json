{"Source": "Adaderana", "Timestamp": "March 19, 2018 11:04 am", "Headline": "හෝකන්දර සිදුවූ ඝාතනයකට තරුණයෙක් අත්අඩංගුවට", "News Content": "අතුරුගිරිය, හෝකන්දර ප්‍රදේශයේදී සිදුවූ මනුෂ්‍ය ඝාතනයක් සම්බන්ධයෙන් තරුණයෙකු අත්අඩංගුවට ගෙන තිබේ. පසුගිය 15 වනදා හෝකන්දර ප්‍රදේශයේ නිවසකදී තියුණු ආයුධයකින් පහරදී පුද්ගලයෙකු ඝාතනය කිරීමේ සිද්ධියක් සම්බන්ධයෙන් ඔහු අත්අඩංගුවට ගත් බව පොලිසිය පැවසීය. සැකකරු අත්අඩංගුවට ගන්නා අවස්ථාවේදී ඝාතනයට යොදාගන්නා ලද තියුණු ආයුධයද පොලිසිය භාරයට ගෙන තිබේ. අදාල පුද්ගලයා හෝකන්දර ප්‍රදේශයේ පදිංචිව සිටි 20 හැවිරිදි තරුණයෙකි. ඔහු අද කඩුවෙල මහේස්ත්‍රාත් අධිකරණයට ඉදිරිපත් කර ඇති අතර අතුරුගිරිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85927", "Category": null, "Parent URL": null}