{"Source": "Adaderana", "Timestamp": "June 1, 2017 03:31 pm", "Headline": "වියළි කාලගුණයත් සමඟ කිඹුලන්ගේ අවධානම වැඩි වෙයි", "News Content": "පළාත් කිහිපයක පවතින වියළි කාලගුණයත් සමඟ ජල මුලාශ්‍ර ආශ්‍රිතව දිය නෑමේ දී හා මසුන් ඇල්ලීමේ දී කිඹුලන්ගේ ග්‍රහණයට ලක් වීමේ ප්‍රවණතාවය ඉහළ ගොස් ඇති බව වන ජීවි නිලධාරී පශු වෛද්‍ය චන්දන ජයසිංහ මහතා පවසයි. ජයසිංහ මහතා පෙන්වා දෙන්නේ ජල මුලාශ්‍ර භාවිතයේ දී මේ පිළිබඳ වඩාත් සැළකිලිමත් විය යුතු බවයි. එලෙස ජන ජීවිතයට තර්ජන එල්ල වු කිඹුලන් කිහිප දෙදෙනකු නොච්චියාගම, ශ්‍රාවත්‍රිපුර හා මිහින්තලයේ පිහිටි ජලාශ්‍රවලින් අල්ලා ගෙන වන උද්‍යාන වෙත මුදා හැරීමට වන ජීවි නිලධාරීන් කටයුතු කර ඇත. සෑම කිඹුලෙකුම මිනිසුන් ඩැහැගෙන නොගිය ද කිඹුලන් ඉන්නා ස්ථාන පිළිබඳ වන ජීවි නිලධාරීන් දැනුවත් කිරීමට කටයුතු කරන ලෙස ද ජයසිංහ මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=73812", "Category": null, "Parent URL": null}