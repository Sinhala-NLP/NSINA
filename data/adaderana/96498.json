{"Source": "Adaderana", "Timestamp": "September 21, 2018 07:47 pm", "Headline": "රංගේ බණ්ඩාරගෙන් පොලීසියට දැඩි විවේචනයක්", "News Content": "විදෙස් ගතවී සිටින චූදිතයන් අත්අඩංගුවට ගැනීමට පොලීසිය ගන්නා ක්‍රියාමාර්ග සම්බන්ධයෙන් සෑහීමකට පත්විය නොහැකි බව රාජ්‍ය අමාත්‍ය පාලිත රංගේ බණ්ඩාර මහතා පවසයි. අමාත්‍යවරයා මේ බව ප්‍රකාශ කළේ මහනුවරදී මාධ්‍ය වෙත අදහස් දක්වමිනි. අපරාධමය චූදිතයන් රැසක් මේ වන විට විදෙස්ගත වී සිටින බවත් ඒ අතර මාකඳුරේ මධූෂ් උදයංග වීරතුංග අර්ජුන මහේන්ද්‍රන් විදෙස් ගතවී සිටිව බවද ඒ මහතා පැවසීය. ඔවුන් අත්අඩංගුවට ගැනීමට ගන්නා ක්‍රියාමාර්ග සම්බන්ධයෙන් සෑහීමකට පත්විය නොහැකි බවද ඒ මහතා ප්‍රකාශ කළේය. පොලීසිය කෙරෙහි ජනතාවට ඇතිවන කළකිරීම වලක්වා ගැනීම සඳහා පොලීසිය යම් යම් අඩුපාඩු විවේචන වලක්වා ගැනීමට කටයුතු කළ යුතු බවද රාජ්‍ය අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96498", "Category": null, "Parent URL": null}