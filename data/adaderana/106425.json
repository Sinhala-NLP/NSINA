{"Source": "Adaderana", "Timestamp": "March 20, 2019 06:02 pm", "Headline": "ලංකාව ඉන්දියන් සාගරයේ ආර්ථික මධ්‍යස්ථානය කළ යුතු අයුරු අගමැති කියයි", "News Content": "ඉන්දියන් සාගරයේ ආර්ථික මධ්‍යස්ථානය බවට පත්වීමට නම් ශ්‍රී ලංකාව නිෂ්පාදන ක්‍රියාවලීන් වැඩිදියුණු කරගැනීමට සහ කෘෂිකර්මාන්තය නවීකරණය කිරීම කෙරෙහි අවධානය යොමු කළ යුතු බව අග්‍රාමාත්‍ය රනිල් වික්‍රමසිංහ මහතා පවසා සිටියි. ඕනෑම අයෙකුට වැඩ පහසු කර කරගැනීම පිළිබඳව කතා කළ හැකි නමුත් එය කළ හැක්කේ කෙසේදැයි ක්‍රියාවෙන් පෙන්විය යුතු බව ඔහු මෙහිදී ප්‍රකාශ කර සිටියේය. ව්‍යාපාරික ප්‍රජාවට හා ජනතාවට යහපත් වටපිටාවක් ඇති කිරීම තම අභිප්‍රාය බවද එහිදී අගමැතිවරයා ප්‍රකාශ කර සිටියේය. ඊයේ (19) කොළඹදී පැවති ෆයර් සයිඩ් චැට් නම් ව්‍යාපාරික සංවාදයට එක්වෙමින් අග්‍රාමාත්‍යවරයා මේ බව පවසා සිටියේය. එම අවස්ථාවට මෙරට ප්‍රසිද්ධ ව්‍යාපාරිකයින් ඇතුළු පෞද්ගලික අංශයේ ව්‍යාපාරික ප්‍රජාව සහභාගී වී සිටියේය.", "URL": "https://sinhala.adaderana.lk/news.php?nid=106425", "Category": null, "Parent URL": null}