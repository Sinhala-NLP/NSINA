{"Source": "Adaderana", "Timestamp": "February 6, 2017 03:50 pm", "Headline": "හෙද ගැටළුවලට විසඳුම් නැත්නම් වෘත්තීය ක්‍රියාමාර්ග ගන්නවා", "News Content": "හෙද සේවය සම්බන්ධයෙන් මතුව ඇති ගැටළු සඳහා විසඳුම් ලබාදීමට ඉදිරිපත් නොවන්නේ නම් ඉදිරි කාලය තුළ වෘත්තීය ක්‍රියාමාර්ගයක නිරත වන බව සමස්ත ලංකා හෙද සංගමය පවසයි.එම සංගමයේ සභාපති ගාමිණි කුමාරසිංහ මහතා අද(6) පැවති මාධ්‍ය හමුවකදී ප්‍රකාශ කළේය.පවතින ගැටළු සම්බන්ධයෙන් විෂය භාර අමාත්‍යවරයා සහ නිලධාරින් සමඟ සාකච්ඡා කළ ද මෙතෙක් කිසිදු විසදුමක් ලැබී නොමැති බව ද සඳහන්කර ඇත. වැටුප් විෂමතා ඉවත් කිරීම ඇතුළු තම ඉල්ලීම් සම්බන්ධයෙන් හෙට(7) සිට දැනුම්වත් කිරීමේ වැඩසටහනක් ක්‍රියාත්මක කිරීමට සමස්ත ලංකා හෙද සංගමය පියවර ගෙන තිබේ.", "URL": "https://sinhala.adaderana.lk/news.php?nid=69219", "Category": null, "Parent URL": null}