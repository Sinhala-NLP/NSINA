{"Source": "Adaderana", "Timestamp": "May 9, 2014 11:32 am", "Headline": "ආවේගශීලි හැඟීම් පාලනය කර ගැනීමට බුදුදහමේ ඉගැන්වීම් වැදගත්", "News Content": "සැබෑ සාමයක් හා සංවර්ධනයක් ළඟා කරගැනීමට නම් රටක ආර්ථික සංවර්ධනය හා සමානවම එම ජනතාවගේ අධ්‍යාත්මය ද සංවර්ධනය කළ යුතු බව අග්‍රාමාත්‍ය දි.මු.ජයරත්න මහතා පවසයි. ලොව ඇතැම් රටවල් දුරාචාරයට යොමුවන්නේ සමාජයේ පවතින වැරදි හේතුවෙන් වන අතර ඔවුන් නිසිමගට ගැනීමේ වගකීම සමස්ත ලෝකයාටම පැවරෙන්නක් බව අග්‍රාමාත්‍යවරයා පෙන්වාදෙයි. වියට්නාමයේ නින්හ් බින්හ් ප්‍රාන්තයේ බායි ඩින් විහාරස්ථානයේ පැවැත්වෙන එක්සත් ජාතීන්ගේ 11 වන වෙසෙක් දින සැමරුම් උළෙලේ දී විශේෂ දේශනයක් සිදුකරමින් අග්‍රාමාත්‍ය දි.මු.ජයරත්න මහතා මේ බව පවසා තිබේ. රටවල් 90ක මහා සංඝරත්නය 1500 නමක් සහ දස දහසකට අධික පිරිසකගේ සහභාගීත්වයෙන් ඊයේ දිනයේ ආරම්භ වු සැමරුම් උළෙල ලබන 11 වන දින දක්වා පැවැත්වෙයි. එක්සත් ජාතීන්ගේ සංගමය හා සෙසු බෞද්ධ රටවල් විසින් සිදුකරන ආගමික කටයුතු පිළිබඳ සැසිවාර කිහිපයක් ඊයේ දිනයේ පැවැත්වුණි. සිය දේශනය අතර තුර තවදුරටත් අදහස් දැක්වු අග්‍රාමාත්‍ය දි.මු.ජයරත්න මහතා සඳහන් කළේ බෞද්ධ දර්ශනය ආරක්ෂා කිරීම වෙනුවෙන් ලොව රටවල් රැසක් මේ ආකාරයෙන් ඉදිරිපත් වීම සතුටුදායක කරුණක් බවයි. බෞද්ධ දර්ශනය ලෝකයේ පිළිගැනීමට ලක්වෙමින් පවතින මෙවැනි සමයක මිනිසුන්ගේ ආවේගශීලි හැඟීම් පාලනය කරගැනීම සඳහා බුදු දහමේ ඉගැන්වීම් ප්‍රයෝජනයට ගත යුතු බව අග්‍රාමාත්‍යවරයා එහිදී වැඩිදුරටත් සඳහන් කර තිබේ. විදේශීය", "URL": "https://sinhala.adaderana.lk/news.php?nid=43091", "Category": null, "Parent URL": null}