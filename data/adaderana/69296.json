{"Source": "Adaderana", "Timestamp": "February 8, 2017 09:56 am", "Headline": " පොදු සේවක සමිතිය වරාය ලේකම් හමුවෙන්න නියමිතයි", "News Content": "සමස්ත ලංකා වරාය පොදු සේවක සමිතිය අද(08) වරාය හා නාවික කටයුතු අමාත්‍යංශ ලේකම් එල්.පී ජයම්පති මහතා හමුවීමට නියමිතව තිබේ.කොළඹ වරායේ නැගෙනහිර පර්යන්තය, හම්බන්තොට වරාය සහ ත්‍රිකුණාමල වරායේ තෙල් ටැංකි සංකීර්ණය බදු දිමේ වැඩපිළිවෙළ සම්බන්ධයෙන් සාකච්ඡා කිරීම මෙම හමුවේ අරමුණ බව සමස්ත ලංකා වරාය පොදු සේවක සමිතියේ ප්‍රධාන ලේකම් චන්ද්‍රසිරි මහගමගේ මහතා සඳහන් කළේය.තොරතුරු දැන ගැනීමේ පනත අනුව අදාළ බදුදීම් පිළිබඳ වැඩිදුර තොරතුරු ලබා ගැනීමට ද මෙහිදී කටයුතු කරන බව ඔහු කියා සිටියේය.ඒ සඳහා අමාත්‍යංශ ලේකම්වරයා වෙත ලිපියක් බාරදෙන බව ද සමස්ත ලංකා වරාය පොදු සේවක සමිතයේ ප්‍රධාන ලේකම් චන්ද්‍රසිරි මහගමගේ මහතා සඳහන් කළේය.", "URL": "https://sinhala.adaderana.lk/news.php?nid=69296", "Category": null, "Parent URL": null}