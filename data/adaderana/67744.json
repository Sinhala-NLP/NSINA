{"Source": "Adaderana", "Timestamp": "January 5, 2017 01:40 pm", "Headline": "  සරසවි පිවිසුම් අත්පොත උසස් පෙළ ප්‍රතිඵල සමඟ නිකුත් කෙරෙයි", "News Content": "මෙවර විශ්වවිද්‍යාලවලට සිසුන් ඇතුළත් කරගැනීමේ ප්‍රවේශ අත්පොත අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵලවලට සමගාමීව නිකුත් කිරීමට බලාපොරොත්තු වන බව විශ්වවිද්‍යාල ප්‍රතිපාදන කොමිෂන් සභාව පවසයි.අදාළ ප්‍රවේශ අත්පොත මේ වන විට මුද්‍රණය සඳහා යොමු කර ඇති බව විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය මොහාන් ද සිල්වා මහතා සඳහන් කළේය.විශ්වවිද්‍යාලවලට සිසුන් ඇතුළත් කරගැනීමේ කටයුතු කඩිනම් කිරීමේ අරමුණින් මෙම පියවර ගෙන ඇති බව සඳහන් වේ.අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල නිකුත් කිරිමත් සමඟ ප්‍රවේශ අත්පොතද අන්තර්ජාලයට සහ වෙළෙඳ පොළට නිකුත් කරන බව මොහාන් ද සිල්වා මහතා පැවසීය.මෙම වසරේ සිට විශ්වවිද්‍යාලවලට ඇතුළත්වීම සඳහා ඉල්ලුම්පත්‍ යොමු කිරීම අන්තර්ජාලය ඔස්සේ පමණක් සිදුකෙරන අතර විශ්වවිද්‍යාල ප්‍රතිපාදන කොමිෂන් සභාවේ ලියාපදිංචියද අන්තර්ජාලය ඔස්සේ පමණක් සිදු කිරීමට සැලසුම් කර ඇත. මේ අතර විශ්වවිද්‍යාල ප්‍රවේශ අත්පොත සම්බන්ධයෙන් පාසල් ගුරුවරුන් දැනුවත් කිරීමේ විශේෂ වැඩසටහනක් ක්‍රියාත්මක කිරීමට සැලසුම් කර ඇති බව විශ්වවිද්‍යාල ප්‍රතිපාදන කොමිෂන් සභාව ප්‍රකාශ කළේය. ඒ යටතේ ගුරුවරුන් 350 දෙනෙකු ලබන 09, 10 සහ 16 යන තෙදින තුළ පුහුණූ කිරීමට නියමිතය.විශ්වවිද්‍යාල ප්‍රවේශ අත්පොත භාවිතා කරන ආකාරය සම්බන්ධයෙන් සිසුන් දැනුවත් කිරීම සඳහා මෙම පුහුණුව ලබාදෙන බව විශ්වවිද්‍යාල ප්‍රතිපාදන කොමිෂන් සභාව වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=67744", "Category": null, "Parent URL": null}