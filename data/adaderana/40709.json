{"Source": "Adaderana", "Timestamp": "January 28, 2014 01:06 pm", "Headline": "යාපනයේ හමුදා මුර සංචාර වැඩිකරලා නැහැ", "News Content": "ශ්‍රී ලංකා යුද හමුදාව යාපනය ප්‍රදේශයේ මුර සංචාරය වැඩි කර ඇති බවට විවිධ පාර්ශව විසින් අසත්‍යය චෝදනා එල්ල කරමින් පවතින බව ශ්‍රී ලංකා යුද හමුදාව පවසයි. යාපන අර්ධද්වීපය තුළ කුඩා කඳවුරුවල සිටි හමුදා නිලධාරීන් ජන ජීවිතයට පහසු වන අයුරින් ප්‍රධාන කඳවුරුවල ස්ථානගත කිරීමක් පමණක් සිදුකර ඇති බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. ඒ අනුව පසුගිය දෙසතිය තුළ ස්ථාන 200ක පමණ සිටි භට පිරිස් ප්‍රධාන කඳවුරුවල ස්ථානගත කර ඇති බවද ඒ මහතා අවධාරණය කර සිටියේය. ඇතැම් පිරිස් මේ සම්බන්ධයෙන් අසත්‍යය තොරතුර ප්‍රකාශ කරනු ලබන්නේ එළඹෙන මාර්තු මාසයේ පැවැත්වීමට නියමිත ජිනිවා මානව හිමිකම් සමුළුවට සහභාගී වන ජාත්‍යන්තර ප්‍රජාවගේ තීන්දු තීරණ වලට බලපෑම් එල්ල කිරීම සඳහා බවද ඔහු පෙන්වා දෙයි.", "URL": "https://sinhala.adaderana.lk/news.php?nid=40709", "Category": null, "Parent URL": null}