{"Source": "Adaderana", "Timestamp": "February 23, 2019 04:18 pm", "Headline": "කින්නියාවලදී බලපත්‍ර රහිතව ගොඩ දැමූ වැලි කියුබ් 15000ක් නාවික හමුදා බාරයට", "News Content": "කින්නියා තිප්පංසෙට්ටි ප්‍රදේශයේ සිදුකළ මෙහෙයුමකදී බලපත්‍ර නොමැතිව ගොඩදැමු වැලි කියුබ් 15000ක ප්‍රමාණයක් නාවික හමුදාව විසින් සොයාගෙන තිබේ. භූවිද්‍යා සමීක්ෂණ හා පතල් කාර්යාංශය අනුයුක්ත නිලධාරීන්, පොලීසිය සහ නාවික හමුදා නිලධාරීන් එක්ව සිදුකළ මෙහෙයුමකදී වැලි තොගය සොයාගෙන් ඇති බව සඳහන් වෙයි. මේ සම්බන්ධයෙන් ඉදිරි නීතිමය කටයතු භූවිද්‍යා සමීක්ෂණ හා පතල් කාර්යාංශය සහ පොලීසිය විසින් සිදු කරන බව නාවික හමුදාව පැවසුවේය. මේ අතර පසුගිය 20 වන දින කින්නියා ප්‍රදේශයේ දී බලපත්‍ර නොමැතිව ගොඩ දමා තිබු වැලි කියුබ් 15000කට ආසන්න ප්‍රමාණයක් සොයා ගත් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=104897", "Category": null, "Parent URL": null}