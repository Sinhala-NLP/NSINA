{"Source": "Adaderana", "Timestamp": "September 8, 2013 09:17 am", "Headline": "රිය අනතුරෙන් ත්‍රිරෝද රථ රියදුරු  මිය යයි", "News Content": "කුට්ටිගල ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. ත්‍රිරෝද රථයක් සහ ලොරි රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පවසයි. අනතුරෙන් ත්‍රීරෝද රථයේ රියදුරු සහ එහි ගමන්ගත් කාන්තාවක් බරපතළ තුවාල ලබා ඇඹිලිපිටිය රෝහලට ඇතුළත් කිරීමෙන් අනතුරුව ත්‍රිරෝද රථ රියදුරු මියගොස් තිබේ. අදාළ කාන්තාව ද වැඩිදුර ප්‍රතිකාර සඳහා කොළඹ ජාතික රෝහල වෙත මාරුකර යවා ඇති බව පොලීසිය සඳහන් කළේය. අනතුර සම්බන්ධයෙන් ලොරී රථයේ රියදුරු අත්අඩංගුවට ගෙන ඇති අතර ඔහු අද ඇඹිලිපිටිය මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=37236", "Category": null, "Parent URL": null}