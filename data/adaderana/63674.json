{"Source": "Adaderana", "Timestamp": "September 1, 2016 01:42 pm", "Headline": "  විමල්ගේ සොහොයුරා සරත් අත්අඩංගුවට", "News Content": "පාර්ලිමේන්තු මන්ත්‍රී විමල් වීරවංශ මහතාගේ වැඩිමහල් සොහොයුරු සරත් වීරවංශ මහතා පොලිස් මූල්‍ය අපරාධ විමර්ශන කොට්ඨාසය විසින් අත්අඩංගුවට ගෙන තිබේ.ප්‍රකාශයක් ලබාදීම සඳහා පැමිණෙන ලෙසට ඒ මහතාට පොලිස් මූල්‍ය අපරාධ විමර්ශන කොට්ඨාසය දැනුම්දීමක් කර තිබූ අතර ඒ අනූව අද පෙරවරුවේ එහි ගිය පසු ප්‍රශ්න කිරීමෙන් අනතුරුව මෙලෙස අත්අඩංගුවට ගෙන ඇතැයි සඳහන්යපසුගිය මහින්ද රාජපක්ෂ ආණ්ඩුව සමයේදී ජනාධිපති ලේකම් කාර්යාලයේ හා නිවාස සංවර්ධන අධිකාරියේ වාහන අයථා ලෙස භාවිතා කිරීමේ චෝදනා සම්බන්ධයෙන් හෙතෙම අත්අඩංගුවට ගෙන ඇති බව සඳහන්ය.සිය සහෝදරයා අත්අඩංගුවට ගැනීමට පසුගියදා ද පොලිස් මූල්‍ය අපරාධ විමර්ශන කොට්ඨාසයේ නිලධාරීන් පානදුරේ ඇති ඔහුගේ නිවසට ‍ගිය නමුත්, අසනීප තත්ත්වය නිසා ඔවුන්ට ආපසු හැරී ඒමට සිදුවූ බවත්, පා.ම විමල් වීරවංශ මහතා එම අවස්ථාවේ පවසා තිබිණ.", "URL": "https://sinhala.adaderana.lk/news.php?nid=63674", "Category": null, "Parent URL": null}