{"Source": "Adaderana", "Timestamp": "April 9, 2011 12:01 pm", "Headline": "තැපැල් වර්ජනයට තාවකාලිකව තිත තැබෙයි", "News Content": "කරුණු කිහිපයක් මුල්කරගනිමින් තැපැල් සේවකයින් ආරම්භ කර තිබූ වැඩ වර්ජනය තාවකාලිකව අත්හිටුවීමට තැපැල් සහ විදුලි සංදේශ වෘත්තීය සමිති සංගමය තීරණය කර තිබේ. වර්ජනය හේතුවෙන් උත්සව සමයේ මහජනතාවට සිදුවන බලපෑම සැලකිල්ලට ගනිමින් වර්ජනය අත්හිටුවීමට තීරණය කළ බව එම සංගමයේ සභාපති නීතීඥ නවරත්න බණ්ඩා මහතා සඳහන් කළේය. අලුත් අවුරුදු සමයෙන් පසු තම ගැටලුවලට විසඳුම් ලබාදීමට අමාත්‍යාංශ ලේකම්වරයා පොරොන්දු වූ බව ද නවරත්න බණ්ඩා මහතා කියා සිටියේය. සති දෙකක් ඇතුළත තම ගැටලුවලට විසඳුම් නොලැබුණහොත් නැවතත් වෘත්තීය සමිති ක්‍රියාමාර්ගයකට එළඹෙන බව නීතීඥ නවරත්න බණ්ඩා මහතා පැවසුවේය.", "URL": "https://sinhala.adaderana.lk/news.php?nid=15371", "Category": null, "Parent URL": null}