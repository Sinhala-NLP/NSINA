{"Source": "Adaderana", "Timestamp": "August 11, 2014 02:09 pm", "Headline": "කම්හල පිටුපසින් බබෙක් අහුලයි", "News Content": "දොඩංගොඩ, ගංඉම ප්‍රදේශයේ ඇඟළුම් කර්මාන්ත ශාලාවක් පිටුපස දමාගොස් සිටි දිනක් වයසැති බිළිඳියක පොලිසිය විසින් සොයා ගෙන තිබේ. දොඩංගොඩ පොලිසියට ලැබුණු තොරතුරකට අනුව රාත්‍රි ජංගම සංචාරක රාජකාරියේ නිරතව සිටි පොලිස් නිලධාරින් විසින් එම බිළිඳිය සොයා ගෙන ඇති බව පොලිසිය පැවසුවේය. බිළිඳිය ප්‍රතිකාර සඳහා නාගොඩ රෝහලට ඇතුළත් කර ඇති බව වාර්තා වේ. කෙසේවෙතත් බිළිඳියගේ බාරකරුවන් මෙතෙක් ඉදිරිපත් වී නොමැති අතර දොඩංගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=45275", "Category": null, "Parent URL": null}