{"Source": "Adaderana", "Timestamp": "November 18, 2010 09:54 am", "Headline": "අලි හඳුනගන්න චන්ද්‍රිකා යොදාගනියි", "News Content": "වන අලින්ගේ හැසීරීම් රටාව හඳුනා ගැනීම සඳහා චන්ද්‍රිකා තාක්ෂණය යොදා ගැනීම කෙරෙහි වන ජීවි සංරක්ෂණ දෙපාර්තමේන්තුවේ අවධානය යොමුව තිබේ. අලි - මිනිස් ගැටුම අවම කිරීමේ නව උපාය මාර්ග යටතේ මෙය ක්‍රියාත්මකය. වන අලින්ගේ ගෙලෙහි සන්නිවේදන උපකරණ සවිකර එම අලින් ගැවසෙන ඉසව්ව සහ හැසීරීම් රටා අධ්‍යයනය කිරීමට මෙම තාක්ෂණය යොදා ගැනෙයි. මහවැලි සහ වයඹ කළාපවල ගැ‍වසෙන අලින් මේ සඳහා නියැඳි ලෙස‍ තෝරා ගන්නා බව වන ජීවි දෙපාර්තමේන්තුවේ නියෝජ්‍ය අධ්‍යක්ෂවරයා පවසයි. දැනටමත් අලින් සිව්දෙනෙකු වෙත සන්නිවේදන උපකරණ සවිකර ඇතැයි ඔහු සඳහන් කරයි. මීට අමතරව දරුණු ගණයේ වන අලීන්ගේ හැසීරීම් රටාව හඳුනා ගැනීම සඳහා හෝර්මෝනයක් එන්නත් කිරීමට ද සැලසුම් කර තිබේ.", "URL": "https://sinhala.adaderana.lk/news.php?nid=12230", "Category": null, "Parent URL": null}