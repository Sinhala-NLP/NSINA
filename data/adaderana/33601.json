{"Source": "Adaderana", "Timestamp": "April 26, 2013 03:34 pm", "Headline": "1000 හොර නෝට්ටු සමග 2ක් මාට්ටු", "News Content": "රුපියල් දහසේ ව්‍යාජ මුදල් නෝට්ටු 16ක් සමඟ පුද්ගලයින් දෙදෙනෙකු අරලගංවිල, රුක්මල්තැන්න ප්‍රදේශයේ දී අත්අඩංගුවට ගෙන තිබේ. අරලගංවිල පොලීසියට ලැබුණු තොරතුරකට අනුව සැකකරුවන් දෙදෙනා අත්අඩංගුවට ගෙන ඇති බව සඳහන්ය. එහිදී ව්‍යාජ මුදල් නෝට්ටු සකස් කිරීම සඳහා යොදාගත් පරිගණකයක් සහ මුද්‍රණ යන්ත්‍රයක් ද පොලීසිය විසින් සොයාගෙන තිබේ. අත්අඩංගුවට ගත් සැකකරුවන් මහියංගනය, සොරබොරවැව ප්‍රදේශයේ පදිංචිකරුවන් බව පොලීසිය පැවසුවේය. සැකකරුවන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33601", "Category": null, "Parent URL": null}