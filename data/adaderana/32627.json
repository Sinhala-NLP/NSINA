{"Source": "Adaderana", "Timestamp": "March 22, 2013 09:19 am", "Headline": "සෙනසුරාදාට පාසල් පැවැත්වීමට විරුද්ධයි", "News Content": "උතුරුමැද පළාතේ අධ්‍යාපන අමාත්‍යවරයාගේ ක්‍රියා කලාපය හෙළාදකින බව ගුරු සංගම් පවසයි. අධ්‍යාපන අමාත්‍යංශය මගින් නිකුත් කර ඇති පාසල් වාර සටහනට පටහැනිව පළාත් අධ්‍යාපන අමාත්‍යවරයා ක්‍රියා කරමින් සිටින බව ලංකා ගුරු සංගමය සහ ලංකා ගුරුසේවා සංගමය කියයි. මේ මස 23 , 30 සහ ලබන මස 6 වැනි දින වල උතුරු මැද පළාතේ පාසල් පැවැත්වීමට ගෙන ඇති තීරණය සම්බන්ධයෙන් ද විරෝධය පළ කරන බව එම ගුරු සංගම් පවසයි. මේ අතර පළාත් අධ්‍යාපන අමාත්‍යවරයාට විරෝධය පළ කරමින් අනුරාධපුර දිස්ත්‍රික්කයේ ගුරුවරුන් පිරිසක් ඊයේ දහවල් උතුරුමැද පළාත් සභා මන්දිරය ඉදිරිපිට උද්ඝෝෂණයක ද නිරත වූහ.", "URL": "https://sinhala.adaderana.lk/news.php?nid=32627", "Category": null, "Parent URL": null}