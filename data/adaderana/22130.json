{"Source": "Adaderana", "Timestamp": "February 15, 2012 11:30 am", "Headline": "දකුණේ ලංගම නවතියි", "News Content": "දකුණු පළාතේ ලංකා ගමනා ගමන මණ්ඩලයට අයත් බස්රථ සේවකයින් වර්ජනයක් ආරම්භ කර තිබේ. ඉල්ලීම් කිහිපයක් මුල් කරගනිමින් මෙම වර්ජනය ආරම්භ කර ඇති බව මාතර ඩිපෝවේ ප්‍රකාශකයෙක් සඳහන් කළේය. මේ වන විට දකුණු පළාතේ සියලු ලංගම බස්රථ ධාවන කටයුතු වලින් ඉවත් ව ඇති බව ද ඔහු ප්‍රකාශ කළේය. මේ සම්බන්ධයෙන් ලංකා ගමනා ගමන මණ්ඩ‍ලයේ සභාපති ශෂී වෙල්ගම මහතාගෙන් අද දෙරණ කළ විමසීමකදී ඔහු කියා සිටියේ සේවක ඉල්ලීම් සම්බන්ධයෙන් මේ වන විට සලකා බලමින් සිටින බවයි.", "URL": "https://sinhala.adaderana.lk/news.php?nid=22130", "Category": null, "Parent URL": null}