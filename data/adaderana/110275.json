{"Source": "Adaderana", "Timestamp": "May 20, 2019 06:46 am", "Headline": "මෝටර් රථය මාර්ගයෙන් ඉවතට පනී-ජීවිතයක් අහිමි වී දෙදෙනෙකුට බරපතළයි", "News Content": "යාපනය පන්නෙයි මාර්ගයේ මණ්ඩතිවි මංසන්ධිය ප්‍රදේශයේදී ඊයේ(19) සවස සිදුවු රිය අනතුරකින් ‍පුද්ගලයෙක් ජිවිතක්ෂයට පත්ව තවත් පුද්ගලයින් දෙදෙනෙකු බරපතළ තුවාල ලබා ඇති බව යාපනය පොලීසිය පවසයි. පොලිසිය පැවසූවේ මෝටර් රථයක් මාර්ගයෙන් ඉවතට පැන පෙරළීමෙන් සිදුවු අනතුරකින් අදාළ කාර් රථයේ රියදුරු ජිවිතක්ෂයට පත්ව ඇති බවයි. අනතුරින් මෝටර් රථයේ ගමන්ගත් තවත් පුද්ගලයින් දෙදෙනෙකු තුවාල ලබා යාපනය රෝහලට ඇතුළත් කොට ඇති බවද පොලීසිය සඳහන් කරයි. පොලීසිය පැවසූවේ රථයේ වේගය පාලනය කර ගැනීමට නොහැකිව රථය මාර්ගයෙන් ඉවතට පැන පෙරළි ගොස් ඇති බවයි. සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=110275", "Category": null, "Parent URL": null}