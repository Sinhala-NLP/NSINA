{"Source": "Adaderana", "Timestamp": "September 10, 2010 02:34 pm", "Headline": "18 නිසා නීතිය හා සාමය තිබුණාටත් වඩා අනතුරේ වැටිලා", "News Content": "18 වන ව්‍යවස්ථා සංශෝධනය මගින් මෙරට නීතිය හා සාමය ක්‍රියාත්මක කිරීම පැවතියාටත් වඩා අනතුරට පත්වී ඇති බව එක්සත් ජාතික පක්ෂ පාර්ලිමේන්තු මන්ත්‍රී අජිත්.පී.පෙරේරා මහතා පවසයි. 18 වන ව්‍යවස්ථා සංශෝධනය සම්මත කිරීමට ප්‍රථම පළාත් සභාව වෙත ඉදිරිපත් නොකිරීම හේතුවෙන් මෙම ව්‍යවස්ථාවක් නීත්‍යානුකූල නොවන ලියවිල්ලක් බවට පත්ව ඇති බව මන්ත්‍රීවරයා පෙන්වා දෙයි. අද කොළඹ පැවති මාධ්‍ය හමුවකට එක්වෙමින් අජිත් පෙරේරා මහතා මේ අදහස් පළ කළේය. මෙම ව්‍යවස්ථා සංශෝධනය තුළින් පොලිස් කොමිසමට, රාජ්‍ය සේවා කොමිසමට හා අධිකරණයට මීට පෙර හිමිව තිබු ස්වාධීන බව අහිමි වී ඇති බව ඔහු වැඩි දුරටත් පෙන්වා දෙයි.", "URL": "https://sinhala.adaderana.lk/news.php?nid=10772", "Category": null, "Parent URL": null}