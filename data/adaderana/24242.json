{"Source": "Adaderana", "Timestamp": "May 14, 2012 04:32 pm", "Headline": "සමාජගත කළ හිටපු එල්.ටී.ටී.ඊ සාමාජිකයන් 3 ක් අතුරුදහන්", "News Content": "පුනරුත්ථාපනය කර සමාජගත කළ එල්.ටී.ටී.ඊ සාමාජිකයින් අතරින් තිදෙනෙකු තවමත් සිය නිවෙස්වලට පැමිණ නැති බවට ඔවුන්ගේ ඥාතීන් පැමිණිලි කර ඇති බව ප්‍රජාතන්ත්‍රවාදී ජාතික පෙරමුණේ නායක මනෝ ගනේෂන් මහතා පවසයි. පසුගිය වසරේ සැප්තැම්බර් මාසයේ අරලියගහ මන්දිරයේ පැවති උත්සවයකදී මෙලෙස එල්.ටී.ටී. ඊ සාමාජික සාමාජිකාවන් 1800 දෙනෙකු පමණ සමාජගත කරනු ලැබීය. ඒ අතරින් එල්.ටී.ටී.ඊ සාමාජිකයින් තිදෙනෙක් මේ වනතෙක් තම නිවෙස්වලට ගොස් නොමැති බව තමාට පැමිණිලි කොට ඇති බව ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා මාධ්‍ය නිවේදනයක් නිකුත් කරමින් සදහන් කර ඇත. මේ පිළිබදව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රරසිරි ගජධීර මහතාට ලිපියක් මගින් දැනුම් දී ඇති බවත්, මේ පිළිබඳව ඉතා ඉක්මනින් සොයා බලා කටයුතු කරන මෙන් එම ලිපියෙන් වැඩිදුරටත් ඉල්වා සිටි බවත් එම මාධ්‍ය නිවේදනය මහින් මනෝ ගනේෂන් මහතා වැඩිදුරටත් දක්වා තිබේ.", "URL": "https://sinhala.adaderana.lk/news.php?nid=24242", "Category": null, "Parent URL": null}