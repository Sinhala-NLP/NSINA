{"Source": "Adaderana", "Timestamp": "April 25, 2018 09:50 am", "Headline": "භූ කම්පනයෙන් පුද්ගලයින් 39කට තුවාල", "News Content": "තුර්කියේ සිදුවූ භූ කම්පනයකින් පුද්ගලයින් 39 දෙනෙකු තුවාල ලබා තිබේ. භූ කම්පනයේ විශාලත්වය සටහන් වුණේ රික්ටර් පරිමාණය ඒකක 5.2ක් ලෙසයි. තුර්කියේ ගිනිකොන දිග ප්‍රදේශයට භූ කම්පනයෙන් දැඩි බලපෑම් එල්ලවී තිබේ. ඉන් නිවාස ඇතුළු ගොඩනැගිලි රැසක් විනාශවී ඇති බව විදෙස් වාර්තාවල සඳහන් වෙයි. මේ අතර සුන්බුන් තුළ සිරවී සිටින පුද්ගලයින් සොයා සෝදිසි මෙහෙයුමක්ද ක්‍රියාත්මක කර තිබේ. භූ කම්පනයෙන් තුවාල ලැබූවන්ගේ තත්ත්වය බරපතළ නොවන බව විදෙස් වාර්තා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=87988", "Category": null, "Parent URL": null}