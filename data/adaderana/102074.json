{"Source": "Adaderana", "Timestamp": "January 9, 2019 03:03 pm", "Headline": "කොටගල රක්ෂිතයක ගින්නක්", "News Content": "පශු සම්පත් මණ්ඩලය යටතේ පාලනය වන හැටන් කොටගල රොසිටා ගොවිපලට අයත් රක්ෂිතයක අද (09) පස්වරුවේ ගින්නක් හට ගෙන ඇති බව දිඹුල පොලීසිය පැවසිය. අද (09) පස්වරු 2 ට පමණ හට ගත් එම ගින්නෙන් එම රක්ෂිතයේ අක්කර 25 වැඩි භුමි ප්‍රමාණයක් ගිනිගෙන විනාශ වී තිබේ. වතු නිවාස පේලියකට ආසන්නයේ පිහිටි මෙම ගින්න සීඝ්‍රෙයන් පැතිර යමින් පවති. ගින්නෙන් අධි බලැති විදුලි රැහන් පද්ධතියකටද දැඩි බලපැමක් එල්ල වී තිබේ. මධ්‍යම කදුකරයේ බටහිර බැවුම් ප්‍රදේශවලට මේ දිනවල පවතින දැඩි වියලි කාලගුණයත් පවතින දැඩි සුලං තත්ත්වයත් හමුවේ ගින්න සීඝ්‍රයෙන් පැතිර යමින් පවති. පොලීසිය සැකකරන්නේ කිසියම් පිරිසක් විසින් මෙම ඉලුක් සහිත රක්ෂිතයට ගිනි තබන්නට ඇති බවයි. ගින්න මැඩ පැවැත්වීමට කටයුතු කරන ලෙසට පොලීසිය මගින් ගොවිපොල භාර නිලධාරින්ට දැනුම් දී තිබේ.", "URL": "https://sinhala.adaderana.lk/news.php?nid=102074", "Category": null, "Parent URL": null}