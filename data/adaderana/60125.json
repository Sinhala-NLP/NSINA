{"Source": "Adaderana", "Timestamp": "May 13, 2016 04:36 pm", "Headline": "කොළඹ මහනගර සභාවෙන් විහාරස්ථානවලට රු 50,000 බැගින්", "News Content": "වෙසක් උත්සවය නිමිත්තෙන් කොළඹ නගරයේ විහාරස්ථාන 105ක් සඳහා මූල්‍යාධාර ප්‍රදානය කිරීමට කොළඹ මහ නගර සභාව තීරණය කර තිබේ.ලබන 16 වැනිදා කොළඹ නගර සභා ශාලා පරිශ්‍රයේ දී කථානායක කරු ජයසූරිය මහතාගේ ප්‍රධානත්වයෙන් එම විහාරස්ථානයන් හි නායක ස්වාමී වහන්සේ වෙත මුදල් ප්‍රදානය කරන බව කොළඹ මහ නගර සභාව සඳහන් කළේය. ඒ අනුව එක් විහාරස්ථානයකට රුපියල් 50,000 බැගින් මූල්‍යධාර ලබාදීම සිදුකෙරෙන බව කොළඹ මහනගර සභාව පැවසුවේය.කොළඹ මහ නගර සභාව සංවිධානය කරන සම්බුද්ධාභිවන්දනා කොළොම්පුර වෙසක් කලාපයට සමගාමීව එය සිදුකරන බව සඳහන්ය.", "URL": "https://sinhala.adaderana.lk/news.php?nid=60125", "Category": null, "Parent URL": null}