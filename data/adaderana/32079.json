{"Source": "Adaderana", "Timestamp": "March 3, 2013 03:26 pm", "Headline": "මහ දහවල් අනියම් බිරිය මරලා", "News Content": "අද (03) දහවල් සිය අනියම් බිරිදගේ ගෙල කපා ඝාතනය කළ බව කියන 44 හැවිරිදි පුද්ගලයෙකු වෙන්නප්පුව පොලීසිය විසින් අත්අඩංගුවට ගෙන තිබේ. මිය ගොස් ඇත්තේ වෙන්නප්පුව - ලුණුවිල,වැව පාර පදිංචිව සිටි පටබැදිගේ ලුර්දු නිර්මලා පෙරේරා (46) නැමැති කාන්තාවක් බව අප වාර්තාකරු පවසයි. මියගොස් ඇති කාන්තාව අත්අඩංගුවට ගෙන ඇති සැකකරු සමග වසර 12 ක පමණ කාලයක් අනියම් ඇසුරක් පවත්වා ඇතැයි පොලිස් පරීක්ෂණවලදී අනාවරණය වී ඇතැයි හෙතෙම කියයි. නමුත් මෑතකදී ඇය තම අනියම් සැමියා අතහැර අමනාප වී ගොස් සිට ඇත. පසුව සැකකරු විසින් නැවතත් ඇයව කැදවාගෙන පැමිණ තිබේ. අද දහවල් නිවසේ ආහාර පිළියෙළ කිරීම සම්බන්ධයෙන් ඇතිවු කතා බහක් දුර දිගයාමෙන් පසුව සැකකරු විසින් නිවසේ තිබු පිහියක් ගෙනවිත් අදාළ කාන්තාවට පහරදී ඇතැයි සඳහන්ය. තුවාල ලබා සිටි ඇය කඩිනමින් මාරවිල මුලික රෝහල වෙත ගෙන ආවත් ඒ වන විටත් ඇය මිය ගොස් සිට ඇත. මේ සම්බන්ධයෙන් මහේස්ත්‍රාත් පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=32079", "Category": null, "Parent URL": null}