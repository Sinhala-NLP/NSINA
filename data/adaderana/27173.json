{"Source": "Adaderana", "Timestamp": "September 6, 2012 08:47 am", "Headline": "20/20 ශ්‍රී ලංකා කණ්ඩායමට අද මොරටුවෙන් සුභ පැතුම්", "News Content": "විස්සයි විස්ස ලෝක කුසලාන ක්‍රිකට් තරගාවලිය සඳහා සහභාගීවන මෙරට ක්‍රිකට් කණ්ඩායමට ජය පැතීමේ වැඩසටහන අද (06) දිනයේත් ක්‍රියාත්මක වේ. දිවයින පුරා සිටින ක්‍රීඩා ලෝලීන්ගේ අත්සන් රැස් කිරීමේ මෙම වැඩසටහන දෙරණ මාධ්‍ය අනුග්‍රහය යටතේ ක්‍රියාත්මක කර ඇත. අද දිනයේ මොරටුව නගර සභාව ඉදිරිපිටින් ආරම්භ වන අත්සන් ලබාගැනීමේ රථ පෙරහැර පස්වරුවේ දී දෙහිවල නගරයට පැමිණීමට නියමිතය. මොරටුව නගරාධිපති සමන්ලාල් ප්‍රනාන්දු මහතාගේ ප්‍රධානත්වයෙන් අද පෙරවරු 9.30 ට මෙම වැඩසටහන ආරම්භ වේ.", "URL": "https://sinhala.adaderana.lk/news.php?nid=27173", "Category": null, "Parent URL": null}