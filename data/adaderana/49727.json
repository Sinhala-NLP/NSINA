{"Source": "Adaderana", "Timestamp": "March 4, 2015 10:26 am", "Headline": "රෝහිත අ‍ල්ලස් කොමිසමේ", "News Content": "හිටපු අමාත්‍ය රෝහිත අබේගුණවර්ධන මහතාගෙන් අල්ලස් හෝ දූෂණ විමර්ශන කොමිසම මේවන විට ප්‍රශ්න කරමින් සිටියි.හිටපු අමාත්‍යවරයා සම්බන්ධයෙන් අල්ලස් කොමිසමට ලද පැමිණිල්ලක් අනූව මෙම ප්‍රශ්න කිරීම් සිදුවන බව සඳහන්ය.මේ අතර එක්සත් ජනතා නිදහස් සන්ධාන පාර්ලිමේන්තු මන්ත්‍රී ලක්ෂ්මන් වසන්ත පෙරේරා මහතාගෙන් ද අල්ලස් කොමිසම ප්‍රකාශයක් සටහන් කරගෙන තිබේ.ඊයේ දිනයේ එම ප්‍රකාශය ලබා ගත් බව අල්ලස් කොමිසම සඳහන් කළේය.", "URL": "https://sinhala.adaderana.lk/news.php?nid=49727", "Category": null, "Parent URL": null}