{"Source": "Adaderana", "Timestamp": "July 23, 2016 09:13 am", "Headline": " කොළඹට අද පැය 12ක ජල කප්පාදුවක්", "News Content": "කොළඹ ප්‍රදේශ කිහිපයකට අද(23) දිනයේ පැය 12ක ජල කප්පාදුවක් සිදුකරන බව ජාතික ජල සම්පාදන හා ජලාපවහන මණ්ඩලය පවසයි.අත්‍යවශ්‍ය නඩත්තු කටයුත්තක් හේතුවෙන් අද මධ්‍යහන 12.00 සිට මධ්‍යම රාත්‍රී 12.00 දක්වා කාලය තුළ ජලය කප්පාදු කිරීමට සිදුවන බව එම මණ්ඩලය සඳහන් කළේය.ඒ අනුව කෝට්ටේ මහ නගර සභා බල ප්‍රදේශය, බත්තරමුල්ල, කොස්වත්ත, කලපලුවාව, තලවතුගොඩ, ජයවඩනගම, මාලඹේ, හෝකන්දර, මහරගම සහ බොරලැස්ගමුව නගර සභා බල ප්‍රදේශ සහ කොළඹ 5 යන ප්‍රදේශවලට ජල සැපයුම අත්හිටුවනු ඇත.මීට අමතරව කොළඹ 06 සහ කොළඹ 08 යන ප්‍රදේශවලට අඩු පීඩනයක් යටතේ ජලය සැපයෙන බව ද ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=62336", "Category": null, "Parent URL": null}