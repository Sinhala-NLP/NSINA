{"Source": "Adaderana", "Timestamp": "July 12, 2010 08:36 am", "Headline": "ව්‍යවස්ථා වෙනස ගැන එජාපය හා රජයේ කතාබහක්", "News Content": "යෝජිත ආණ්ඩුක්‍රම ව්‍යවස්ථා සංශෝධනය ඇතුළු කරුණු කිහිපයක් සම්බන්ධයෙන් රජයේ සහ එක්සත් ජාතික පක්ෂය අතර සාකච්ඡා අද සිට ආරම්භ කෙරේ. ජනාධිපති මහින්ද රාජපක්ෂ මහතා සහ විපක්ෂ නායක රනිල් වික්‍රමසිංහ මහතා අතර ජනාධිපති මන්දිරයේදී පසුගිය 10 වන දින පැවති හමුවේ ප්‍රතිඵලයක් ලෙස මෙම සාකච්ඡා පැවැත්වෙනු ඇත. අද පැවැත්වෙන සාකච්ඡා සඳහා ජනාධිපතිවරයා සහ විපක්ෂ නායකවරයා ඇතුළු එක්සත් ජාතික පක්ෂ නියෝජිත කණ්ඩායමක් සහභාගී වීමට නියමිතය. එම නියෝජිත කණ්ඩායමට එම පක්ෂයේ නියෝජ්‍ය නායක කරු ජයසූරිය, පක්ෂයේ සභාපති ගාමිණි ජයවික්‍රම පෙරේරා, මහලේකම් තිස්ස අත්තනායක, විපක්ෂයේ ප්‍රධාන සංවිධායක ජෝන් අමරතුංග, ජෝසප් මයිකල් පෙ‍රේරා, ශ්‍රි ලංකා මුස්ලිම් කොංග්‍රසයේ නායක රවුෆ් හකීම් යන මහත්වරුන් නම් කර තිබේ.", "URL": "https://sinhala.adaderana.lk/news.php?nid=9548", "Category": null, "Parent URL": null}