{"Source": "Adaderana", "Timestamp": "October 5, 2018 01:33 pm", "Headline": "හංවැල්ලේ අනතුරකින් ජීවිත 2ක් අහිමි වෙයි", "News Content": "හංවැල්ල-කොළඹ මාර්ගයේ පහත්ගම ප්‍රදේශයේ සිදුවු රිය අනතුරකින් දෙදෙනෙක් මිය ගොස් තවත් පුද්ගලයෙකු තුවාල ලබා ඇති බව අද දෙරණ වාර්තාතකරු පවසයි. අද(05) උදෑසන 9.00 පමණ මෙම අනතුර සිදුව ඇති බව අප වාර්තාකරු සදහන් කළේය. බදුල්ල සිට කොළඹ බලා ධාවනය වෙමින් තිබු පුද්ගලික බස් රථයක් නවතා තිබියදී එම දෙසින්ම පැමිණි ත්‍රීරෝද රථයක් බස් රථයේ පිටුපස ගැටී මෙම අනතුර සිදුව ඇති බව වාර්තා වෙයි. මෙලෙස මියගොස් ඇත්තේ ත්‍රීරෝද රථයේ ගමන් කළ දෙදෙනෙකු වන අතර ත්‍රීරෝද රථයේ වේගය පාලනය කර ගත නොහැකිව මෙම අනතුර සිදුව ඇති බවට පොලීසිය සැක පළ කරයි. සිද්ධිය සම්බන්ධයෙන් හංවැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97223", "Category": null, "Parent URL": null}