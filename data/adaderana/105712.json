{"Source": "Adaderana", "Timestamp": "March 8, 2019 12:16 pm", "Headline": "නාවික මෙහෙයුමකින් බිඩී කොළ කිලෝ 323 ක් සොයා ගනී", "News Content": "අතහැර දමා ගිය බිඩී කොළ කිලෝග්‍රෑම් 323.4 ක් නාවික හමුදාව විසින් අත්අඩංගුවට ගෙන තිබේ. උතුරු මැද නාවික විධානයට අයත් වෙරළබල මුර යාත්‍රාවකට අනුයුක්ත නාවිකයන් පිරිසක් විසින් ඊයේ (07) මන්නාරම, පේසාලේ මුහුදු ප්‍රදේශය ආශ්‍රිතව සිදු කළ සෝදිසි කිරීමකදී මෙය සොයා ගෙන තිබේ. එහිදී අතහැර දමා ‍ගොස් තිබූ බීඩී කොළ සොයා ගෙන ඇති අතර, එම ප්‍රදේශයේ තවදුරටත් සෝදිසි මෙහෙයුම් සිදු කරමින් පවති. මෙම බීඩී කොළ පාර්සල් 10 ක බහා තිබී ඇති අතර, ඉන්දියාවේ සිට මෙරටට රැගෙන ඒමට උත්සාහ කර ඇති බවට සැක පළ කරයි. එම බීඩී කොළ තොගය ඉදිරි පරික්ෂණ කටයුතු සඳහා මන්නාරම, පොලීසිය වෙත භාර දීමට නියමිතව ඇත.", "URL": "https://sinhala.adaderana.lk/news.php?nid=105712", "Category": null, "Parent URL": null}