{"Source": "Adaderana", "Timestamp": "July 25, 2015 03:32 pm", "Headline": "මාර්ගයක් අසළින් අත්බෝම්බ සහ ජීව උණ්ඩ මතුවෙයි ", "News Content": "පුත්තලම - පල්ලම,නාගවිල ජයමාවත මාර්ගය අසළ තිබී අත් බෝම්බයක් සහ ජිව උණ්ඩ 20 හමුවී තිබේ.අදාළ මාර්ගයේ පිරිසිදු කිරිමේ කටයුතු සිදු කරමින් සිටි කාන්තාවකට මෙම අත් බෝම්බය සහ ජීව උණ්ඩ දමා තිබූ ඉටි කවරය හමුව ඇති බව පොලිසිය පැවසුවේය.ඒ සම්බන්ධයෙන් පල්ලම පොලිසියට දැනුම්දීමෙන් අනතුරුව පොලිසිය විසින් අදාළ අත්බෝම්බය සහ ජීව උණ්ඩ 20 සහිත බෑගය පොලිස් විශේෂ කාර්ය බලකාය වෙත බාරදී තිබේ. පල්ලම පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52843", "Category": null, "Parent URL": null}