{"Source": "Adaderana", "Timestamp": "July 8, 2018 06:13 pm", "Headline": "විජයකලාගේ පාර්ලිමේන්තු මන්ත්‍රී ධූරය අහෝසි කිරීමේ බලය කතානායකවරයාට තියෙනවා", "News Content": "පාර්ලිමේන්තු මන්ත්‍රී විජයකලා මහේෂ්වරන් මහත්මියගේ පාර්ලිමේන්තු මන්ත්‍රී ධූරය අහෝසි කිරීමේ බලය කතානායකවරයාට පවතින බව ආචාර්ය නීතීඥ ප්‍රතිභා මහානාම හේවා පවසයි. අද (08) මාධ්‍ය වෙත අදහස් දක්වමින් ඔහු මේ බව ප්‍රකාශ කළේය. ත්‍රස්තවාදයට ආධාර අනුබල ලබා නොදෙන බවට ආණ්ඩුක්‍රම ව්‍යවස්ථාව යටතේ දී ඇති දිවුරුමක් කඩ කිරීම හේතුවෙන් මෙලෙස මන්ත්‍රී ධූරය අහෝසි කිරීමේ බලය කතානායකවරයාට තිබෙන බව ඒ මහතා ප්‍රකාශ කළේය. 1979 ත්‍රස්තවාදය වැලැක්වීමේ පනත යටතේද දින 90 ක් රැඳවුම් නියෝග මත තැබීමේ හැකියාව පවතින බවද ඒ මහතා ප්‍රකාශ කළේය. ආණ්ඩුක්‍රම ව්‍යවස්ථාව උල්ලංඝණය කිරීම සම්බන්ධයෙන් වහාම පියවරක් ගත යුතු බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92198", "Category": null, "Parent URL": null}