{"Source": "Adaderana", "Timestamp": "February 7, 2012 03:17 pm", "Headline": "හොරෙන් ගස් කැපූ දෙදෙනෙක් අත්අඩංගුවේ", "News Content": "නීතී විරෝධී ආකාරයෙන් දැව ජාවාරමක නිරත වූ පුද්ගලයින් දෙදෙනකු උඩවලව , තිඹොල්කැටිය ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් කණ්ඩායමක් සහ තිඹොල්කැටිය අඩවි වන නිලධාරීන් කණ්ඩායමක් ඒකාබද්ධව මෙම වැටලීම සිදු කර තිබුණි. වැටලීමේ දී කොස් හා තේක්ක දැව කඳන් විශාල ප්‍රමාණයක් සොයා ගැනීමට හැකි වී ඇති අතර සැකකරුවන් වැඩිදුර පරීක්ෂණ කටයුතු සඳහා තිඹොල්කැටිය අඩවි වන නිලධාරී කාර්යාලයට භාර දී තිබේ.", "URL": "https://sinhala.adaderana.lk/news.php?nid=21934", "Category": null, "Parent URL": null}