{"Source": "Adaderana", "Timestamp": "February 3, 2011 12:41 pm", "Headline": "විකිලීක්ස් නොබෙල් සාම ත්‍යාගය නිර්දේශ අතරට එක්වෙයි", "News Content": "2011 නොබෙල් සාම ත්‍යාගය සඳහා වු නිර්දේශයන් අතරට විකිලීක්ස් වෙබ් අඩවිය ද නම්කර තිබේ. පෙබරවාරි පළමු වැනිදා දක්වා සාම ත්‍යාගය සඳහා නිර්දේශ නාමයන් ලබාගත් බව නොබෙල් සාම කමිටුව ප්‍රකාශ කර ඇත. අදාළ වෙබ් අඩවිය සාම ත්‍යාගය සඳහා සුදුසුකම් ලැබිය යුතු බවට නම් කර ඇත්තේ නෝර්වේජියානු දේශපාලනඥයෙකු විසිනි. 21 වන ශත වර්ෂයේ අදහස් ප්‍රකාශ කිරීමේ නිදහස සහ විනිවිද භාවය සම්බන්ධයෙන් විකිලීක්ස් වෙබ් අඩවිය ආදර්ශයක් වන බව ඔහු සඳහන් කරයි. මෙම වෙබ් අඩවිය මඟින් ලොව පුරා හුවමාරු වු රහස් තොරතුරු රැසක් ප්‍රසිද්ධියට පත් කළ අතර ලිංගික අපයෝජන චෝදනාවක් සම්බන්ධයෙන් එහි නිර්මාතෘ ජූලියන් අසන්ගෙ බ්‍රිතාන්‍ය අත් අඩංගුවට ද පත්විය.", "URL": "https://sinhala.adaderana.lk/news.php?nid=13953", "Category": null, "Parent URL": null}