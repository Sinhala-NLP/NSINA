{"Source": "Adaderana", "Timestamp": "October 12, 2012 08:53 pm", "Headline": "උසස් පෙළ උත්තර බැලීමට පාසල් වසයි", "News Content": "උසස් පෙළ විභාගයේ උත්තර පත්‍ර ඇගයීම් සඳහා පාසල් 13ක් ලබන 24 වැනිදා සිට නොවැම්බර් මස 06 වැනිදා දක්වා සම්පූර්ණයෙන් වසා තැබෙන බව විභාග දෙපාර්තමේන්තුව පවසයි. එසේම තවත් පාසල් 17ක් කොටස් වශයෙන් වසා දැමෙන බව ද විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසුවේය. කොටස් වශයෙන් වසා දැමෙන පාසල්වල ඇතැම් පන්තිවල අධ්‍යාපන කටයුතු සිදුකෙරෙන බවත් ඇතැම් පන්තිවල අධ්‍යාපන කටයුතු නොකෙරෙන බවත් විභාග කොමසාරිස්වරයා වැඩිදුරටත් සඳහන් කරන ලදී. වසා දැමීමට නියමිත පාසල් එළඹෙන සඳුදා ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=28239", "Category": null, "Parent URL": null}