{"Source": "Adaderana", "Timestamp": "May 2, 2019 04:35 pm", "Headline": "හැටන් දේවස්ථානයකට ඇතුල් වෙන්න උත්සහ කළ දෙදෙනෙක් ගැන පරීක්ෂණ අරඹයි", "News Content": "වතුකරයේ ප්‍රධානතම සහ පැරණිතම දේවස්ථානය ලෙස හැදින්වෙන හැටන් ශ්‍රි කුරුස දේවස්ථානයට පසුගිය අප්‍රේල් මස 7 වෙනි ඉරු දින උදෑසන ඇතුළුවීමට උත්සහ කළ දෙදෙනෙකු සම්බන්ධයෙන් හැටන් පොලීසිය පුළුල් පරික්ෂණයක් ආරම්භ කර ඇති බව වාර්තා වෙයි. සුදු ඇදුමින් සැරසුනු දෙදෙනෙකු හිස් වැසුම් සහිතව එදින උදැසන 7ට පමණ පැමිණ දෙවස්ථානය නැරඹිමට අවශ්‍යය බවත්, දේවස්ථානය තුලට හිස්වැසුම පැළද ඇතුල් විය හැකිය යන්න එම දේවස්ථානයේ සේවය කරන සේවකයෙකුගෙන් විමසා ඇත. එම සේවකයා විසින් හිස්වැසුම පැළම දේවස්ථානය තුළ ඇතුල් විමට නොහැකි බව දැනුම් දීමේ පසු එම සැකකරුවන් දෙදෙනා දේවස්ථාන භුමියෙන් පිටව ගොස් ඇති බව වාර්තා වෙයි. ඉරිදා දේව මෙහෙයන්ට වතුකරයේ විශාල කිතුනු බැතිමතුන් පිරිසක් එම දේවස්ථානයේ සිංහලින් සහ දෙමළ බසින් පැවැත්වෙන දේව මෙහෙයන්වලට සහභාගි වෙයි. 21 දින පස්කු ඉරුදින සිදු කල ත්‍රස්තවාදි ප්‍රහාරයත් සමග හැටන් ශ්‍රි කුරුස දේවස්ථාන වෙත පැමිණි සැකකරුවන් දෙදෙනා පිලිබදව සැකසිති එම කුරුස දේවස්ථානයේ ප්‍රධාන පියතුමන් වන නිව්මන් පිරිස් පියතුමන් විසින් හැටන් පොලිසියට පැමිණිලි කර එම සැකකරුවන් දේවස්ථාන භුමියට පැමිණ විපරම් කරන අයුරු ආරක්ෂිත කැමරාවේ සටහන් වි තිබු දර්ශනද පොලිසිය වෙත භාර දි ඇත. අංශ කිහිපයක් ඔස්සේ සිද්ධිය සම්බන්ධයෙන් හැටන් අපරාධ විමර්ෂණ අංශයේ නිලධාරින් පරික්ෂණ ආරම්භ කර ඇති අතර එම දේවස්ථානයට මේ වන විට දැඩි ආරක්ෂාවක් ලබා දි ඇති බව අප වාර්තාකරු පැවසීය. එම දේවස්ථානයේ ආරක්ෂාව පිළිබඳව සොයා බැලීමට ලංකා කම්කරු කොන්ග්‍රසයේ නායක නුවරඑලිය දිස්ත්‍රික් පාර්ලිමේන්තු මන්ත්‍රී ආරුමුගන් තොණ්ඩමන් මහතා එම දේවස්ථානයට පැමිණි ප්‍රධාන පියතුමණ් සමග සාකච්ඡා කර රජයට දැනුම් දි දේවස්ථානයේ ආරක්ෂාව තර කිරිමට කටයුතු කරන බව දැනුම් දි ඇත. හැටන් නගරය හරහා එම සැකකරුවන් දෙදෙනා තවත් පිරිසක් සමග ගමන් කරන අයුරු නගරයේ සවිකර තිබු ආරක්ෂිත කැමරා දර්ශන ඔස්සේ හැටන් පොලීසිය පරික්ෂණ ආරම්භ කර තිබේ.", "URL": "https://sinhala.adaderana.lk/news.php?nid=109120", "Category": null, "Parent URL": null}