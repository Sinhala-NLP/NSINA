{"Source": "Adaderana", "Timestamp": "August 5, 2012 01:41 pm", "Headline": "පැය 24 කදි දේශපාලන ලොක්කන් 4ක් දැලේ", "News Content": "පසුගිය පැය 24 තුල ප්‍රාදේශිය දේශපාලඥයින් සිව්දෙනෙකු පොලිසිය විසින් අත්අඩංගුවට ගෙන තිබේ. ඒ අතර එක්සත් ජාතික පක්ෂ දකුණු පළාත් සභා මන්ත්‍රී ක්‍රිෂාන්ත පුෂ්පකුමාර මහතාද වන බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා කියා සිටියේය. අක්මීමන ප්‍රදේශයේදි පොලිස් නිලධාරින්ගේ රාජකාරියට බාධා කිරීම හේතුවෙන් ඔහු අත්අඩංගුවට ගෙන තිබේ. මීට අමතරව වෛද්‍යවරයෙකුට පහරදීමක් සම්බන්ධයෙන් මධ්‍යම පළාත් සෞඛ්‍ය අමාත්‍යවරයා ඊයේ (04) අත්අඩංගුවට ගන්නා ලදි. එසේම බදුල්ල ජලසම්පාදන මණ්ඩලයේ නිලධාරියෙකුට පහරදුන් බදුල්ල ප්‍රාදේශීය සභාවේ මන්ත්‍රීවරයෙකු ද අත්අඩංගුවට ගෙන අධිකරණයට ඉදිරිපත් කිරීමට කටයුතු යොදා තිබේ.. තවද ගොකරැල්ල වලිමුණකන්ද ප්‍රදේශයේදි ආරක්ෂක රථයකට ගල් ප්‍රහාරයක් එල්ල කිරීම සම්බන්ධයෙන් රිදියගම ප්‍රාදේශීය සභාවේ මන්ත්‍රීවරයෙකු ද අත්අඩංගුවට ගන්නා ලද බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=26336", "Category": null, "Parent URL": null}