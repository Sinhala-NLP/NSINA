{"Source": "Adaderana", "Timestamp": "December 19, 2011 10:18 am", "Headline": "ඔඩ්ඩුසුඩාන් පොකුණකින් මළ සිරුරක් හමුවෙයි", "News Content": "මුලතිව් ඔඩ්ඩුසුඩාන් ප්‍රදේශයේ පොකුණක තිබී පුද්ගල මළ සිරුරක් සොයා ගෙන තිබේ. එම මළ සිරුර ‍කෝවිලේ නවාතැන්ගෙන සිටි පුද්ගලයෙකුගේ බවට මේ වන විට හඳුනාගෙන ඇති බව පොලිසිය සඳහන් කරයි. කෝවිලේ පූජා කටයුතු සඳහා ජලය ලබා ගන්නා අඩි 30 ක් පමණ ගැඹුරු පොකුණක තිබී මෙම මළ සිරුර සොයා ගෙන ඇත. මෙසේ මිය ගොස් ඇත්තේ පාදුක්ක, වටරැක ප්‍රදේශයේ පදිංචි 52 හැවිරිදි පුද්ගලයෙකි. මෙය දියේ ගිලීමෙන් සිදු වූ හදිසි මරණයක් බවට පශ්චාත් මරණ පරීක්ෂණයේ දී අනාවරණය වී තිබේ.", "URL": "https://sinhala.adaderana.lk/news.php?nid=20791", "Category": null, "Parent URL": null}