{"Source": "Adaderana", "Timestamp": "February 25, 2018 02:42 pm", "Headline": "අනතුරු 2යි-මරණ 2යි ", "News Content": "මරදාන - සංඝරාජ මාවතේ දී ත්‍රීරෝද රථයක් කසළ එකතු කරමින් සිටි පුද්ගලයෙකුගේ ගැටීමෙන් එම පුද්ගලයා මියගොස් තිබේ. මියගොස් ඇත්තේ කොළඹ 12 ප්‍රදේශයේ පදිංචිව සිටි 30 හැවිරිදි අයෙකු වන අතර අනතුරට සම්බන්ධ ත්‍රීරෝද රථ රියදුරු අත්අඩංගුවට ගත් බව පොලීසිය සඳහන් කළේය. මේ අතර කිළිනොච්චිය ප්‍රදේශයේදී ද යතුරුපැදි දෙකක් එකිනෙක ගැටීමෙන් සිදුවු අනතුරකින් එක් යතුරුපැදිකරුවෙකු මියගොස් තිබේ. මියගිය පුද්ගලයා 72 හැවිරිදි අයෙකු වන අතර අනෙකු යතුරුපැදිකරු කිළිනොච්චිය රෝහලේ ප්‍රතිකාර ලබන බව වාර්තා වෙයි.", "URL": "https://sinhala.adaderana.lk/news.php?nid=84810", "Category": null, "Parent URL": null}