{"Source": "Adaderana", "Timestamp": "July 4, 2010 08:10 am", "Headline": "එකම මගක ගිය දුම්රිය ගැන සොයා බලයි", "News Content": "එකම මාර්ගයේ දුම්රිය දෙකක් ගමන් කරමින් වළක්වා ගත් අනතුර පිළිබඳව පරීක්ෂණයක් පැවැත්වීමට විශේෂ කමිටුවක් පත් කර තිබේ. දුම්රිය සාමාන්‍යධිකාරි පී.පී විජේසේකර මහතාගේ උපදෙස් පරිදි මෙම කමිටුව පත් කර ඇති බවයි දුම්රිය වාණිජ අධිකාරි විජය සමරසිංහ මහතා ප්‍රකාශ කළේය. ඊයේ උදෑසන කැළණිය දුම්රිය ස්ථානය අසළ දී අඹේපුස්ස සිට කොළඹ බලා ධාවනය වූ දුම්රිය සහ කොළඹ සිට මඩකලපුව බලා ධාවනය වූ දුම්රියත් එකම මාර්ගයේ ගමන් කොට තිබේ.", "URL": "https://sinhala.adaderana.lk/news.php?nid=9374", "Category": null, "Parent URL": null}