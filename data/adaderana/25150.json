{"Source": "Adaderana", "Timestamp": "June 19, 2012 11:03 am", "Headline": "ළදරු කිරිපිටි සදහා පාලන මිලක්", "News Content": "අද(19) මධ්‍යම රාත්‍රියේ සිට ක්‍රියාත්මක වන පරිදි වෙළෙඳපළට නිකුත් කරන ළදරු කිරිපිටි සඳහා පාලන මිලක් නියම කර තිබේ. ඒ අනුව මෙම පාලන මිල නියම කිරීමත් සමග වර්ග 19 ක කිරිපිටි මිල අඩුවන බව වෙළෙඳ අමාත්‍යාංශය සඳහන් කරයි. රුපියල් දෙකේ සිට රුපියල් 404 දක්වා අතර මිල ගණන්වලින් කිරිපිටි මිල පහළ වැටෙනු ඇති බව සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා සඳහන් කළේය. අද පෙරවරුවේ පැවති මාධ්‍ය හමුවකට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=25150", "Category": null, "Parent URL": null}