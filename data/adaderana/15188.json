{"Source": "Adaderana", "Timestamp": "March 31, 2011 12:46 pm", "Headline": "සුරාජ් රන්දීව් හා චමින්ද වාස් මුම්බායි බලා පිටත්ව යයි", "News Content": "ක්‍රිකට් ක්‍රීඩකයින් වන චමින්ද වාස් සහ සුරාජ් රන්දීව් අද(31) පස්වරුවේ මුම්බායි නගරය බලා පිටත්ව යාමට නියමිත බව ශ්‍රී ලංකා ක්‍රිකට් කණ්ඩායමේ මාධ්‍ය කළමනාකාර බ්‍රයන් තෝමස් මහතා පවසයි. 2011 ලෝක කුසලාන ක්‍රිකට් තරගාවලියේ අවසන් තරගයේ දී ශ්‍රී ලංකා ක්‍රිකට් කණ්ඩායමේ ආදේශක ක්‍රීඩකයින් ලෙස එක්වීම සඳහා ඔවුන් මෙසේ පිටත්ව යන බව බ්‍රයන් තෝමස් මහතා සඳහන් කරයි. මේ අතර ලෝක කුසලාන තරගාවලියේ අවසන් තරගය නැරඹීම සඳහා ජනාධිපති මහින්ද රාජපක්ෂ මහතා ද ඉන්දියාව බලා පිටත්ව යාමට නියමිත බව ජනාධිපති මාධ්‍ය අංශය පවසයි. ජනාධිපතිවරයාගේ මුම්බායි සංචාරය සඳහා අවශ්‍ය සියලුම කටයුතු ඉන්දීය රජය විසින් සලසා ඇති බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=15188", "Category": null, "Parent URL": null}