{"Source": "Adaderana", "Timestamp": "February 20, 2014 11:20 am", "Headline": " සිසුවාගේ පහරකෑමෙන් විදුහල්පති රෝහලේ", "News Content": "විදුහල්පතිවරයාට පහරදුන් බව කියන වැලිකන්ද,සෙවණපිටිය ප්‍රදේශයේ පාසලක 11 ශ්‍රේණියේ ඉගෙනුම ලබන සිසුවෙකු පොලිසිය විසින් අත්අඩංගුවට ගෙන තිබේ. අද (20) අදාළ සිසුවා පංති කාමරය තුළ ඩෙස් බංකුවල නැඟී ඝෝෂා කරමින් සිටියදී විදුහල්පතිවරයා පැමිණ අවවාද කළ බවත්, එහිදී කුපිතවූ සිසුවා රීප්පයකින් විදුහල්පතිවරයාට පහරදී ඇති බවටත් පොලීසියට පැමිණිලි ලැබී ඇත. මේවන විට සිසුවා පොලිස් අත්අඩංගුවේ පසුවන අතර තුවාල ලැබූ විදුහල්පතිවරයා වැලිකන්ද රෝහලට ඇතුළත් කර තිබේ. එහෙත් විදුහල්පතිවරයාගේ බෙල්ලට හා පිටකොන්ද ප්‍රදේශයට දැඩි හානි සිදුවී ඇති බැවින් මේවන විට පොළොන්නරුව මහ රෝහලට මාරුකර යැවීමට කටයුතු සූදානම් කරමින් සිටින බව අද දෙරණ වාර්තාකරු පවසයි. මෙසේ දැඩි සේ තුවාල ලබා ඇත්තේ එන්.ජී රත්නවීර නමැති විදුහල්පතිවරයෙකි.", "URL": "https://sinhala.adaderana.lk/news.php?nid=41242", "Category": null, "Parent URL": null}