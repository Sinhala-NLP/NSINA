{"Source": "Adaderana", "Timestamp": "June 18, 2014 07:48 am", "Headline": "රා‍ජ්‍ය සේවකයින්ට කාර්යක්ෂම ප්‍රවාහන සේවාවක් ", "News Content": "රාජ්‍ය සේවකයින් සඳහා කාර්යක්ෂම ප්‍රවාහන සේවයක් ලබාදීමට අපේක්ෂා කරන බව ජාතික ගමනාගමන කොමිසන් සභාව පවසයි . එම සභාව පවසන්නේ රාජ්‍ය සේවකයින් බහුලව ගැවසෙන ස්ථාන වල සහ කාර්යාලයීය වේලාවන් තුළ දී මෙම ප්‍රවාහන සේවය ක්‍රියාත්මක කරන බවයි. ක්‍රම දෙකක් යටතේ මෙය ක්‍රියාත්මක කිරිම සඳහා පියවර ගන්නා බව ජාතික ගමනාගමන කොමිසන් සභාව සඳහන් කරයි. කාර්යාල වල සිට සේවා කණ්ඩායම් ඉලක්ක කරගත් ගමනාන්තයන් සඳහා ද දුම්රියෙන් ගමන් ගන්නා කාර්යාල සේවකයින් සඳහා ද මෙය ක්‍රියාත්මක කරන බව ‍පෙන්වා දෙයි. මෙමගින් රාජ්‍ය සේවකයින්ගේ කාර්යක්ෂමතාව ඉහළ නැංවීමටත්, අධික විඩාවකින් තොර සේවා ස්ථානය වෙත ගමන් කිරිමටත් එමගින් අවස්ථාව සැලසෙන බව ජාතික ගමනාගමන කොමිසන් සභාව පවසයි.", "URL": "https://sinhala.adaderana.lk/news.php?nid=44034", "Category": null, "Parent URL": null}