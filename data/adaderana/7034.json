{"Source": "Adaderana", "Timestamp": "March 2, 2010 05:18 pm", "Headline": "ශ්‍රි ලංකා බොක්සිං කණ්ඩායම අද ටෙහෙරානයට", "News Content": "ඉරානයේ ටෙහෙරාන් නගරයේදී පැවැත්වෙන ආසියාතික යොවුන් බොක්සිං තරගාවලිය සඳහා සහභාගි වන ශ්‍රි ලංකා කණ්ඩායම අද දිවයිනෙන් පිටත්ව යාමට නියමිතය. මෙම‍ යොවුන් බොක්සිං කණ්ඩායමට ක්‍රීඩකයින් තිදෙනෙකු ඇතුළත්ය. තරගාවලිය සඳහා රටවල් 20 ක් නියෝජනය කරමින් ක්‍රීඩකයින් 100 කට ආසන්න සංඛ්‍යාවක් සහභාගි වීමට නියමිතව තිබේ. ශ්‍රී ලංකාව වෙනුවෙන් ආර්.අයි.වර්ණසූරීය කිලෝග්‍රෑම් 48 බර පන්තියෙන්ද, වී.ආර්.හේරත් කිලෝග්‍රෑම් 51 බර පන්තියෙන් ද, ඩබ්ලිව්.වී.සුදුවැලිකන්ද කිලෝග්‍රෑම් 54 බර පන්තියෙන් ද සහභාගී වනු ඇත. එළඹෙන සිව් වැනිදා සිට 10 වැනිදා දක්වා මෙම තරගාවලිය පැවැත්වේ.", "URL": "https://sinhala.adaderana.lk/news.php?nid=7034", "Category": null, "Parent URL": null}