{"Source": "Adaderana", "Timestamp": "October 11, 2016 02:01 pm", "Headline": " තිළිණගේ ඇප ලිහිල් වෙයි ", "News Content": "බලපත්‍ර නොමැතිව අලි පැටවෙකු ළඟ තබාගැනීම සම්බන්ධයෙන් චෝදනා එල්ල වී සිටින හිටපු මහේස්ත්‍රාත් තිළිණ ගමගේ මහතාගේ ඇප කොන්දේසි ලිහිල් කිරීමට කොළඹ මහාධිකරණය නියම කර තිබේ.අදාළ චෝදනාව සඳහා ඇප ලබාදීමේ දී කොළඹ මහාධිකරණය විසින් තිළිණ ගමගේ මහතාට සතියකට වරක් අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස නියෝග කර තිබුණි.කෙසේවෙතත් එම ඇප කොන්දේසි ලිහිල් කරන ලෙස තිළිණ ගමගේ මහතා ඉල්ලීමක් කර ඇති බව අද දෙරණ අධිකරණ වාර්තාකරු සඳහන් කළේය.එම ඉල්ලීම සලකා බැලූ කොළඹ මහාධිකරණ විනිසුරු මනිලාල් වෛද්‍යතිලක මහතා එම ඇප කොන්දේසි සංශෝධනය කිරීමට පියවර ගෙන ඇති බව සඳහන්ය.ඒ අනුව තිළිණ ගමගේ මහතා මසකට වරක් අපරාධ පරීක්ෂණ දෙපාර්තමේන්තුව හමුවේ පෙනී සිටීම ප්‍රමාණවත් බව කොළඹ මහාධිකරණ විනිසුරු මනිලාල් වෛද්‍යතිලක මහතා දැනුම් දී තිබේ.", "URL": "https://sinhala.adaderana.lk/news.php?nid=64941", "Category": null, "Parent URL": null}