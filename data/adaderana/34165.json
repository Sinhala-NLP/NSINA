{"Source": "Adaderana", "Timestamp": "May 17, 2013 11:08 am", "Headline": "ලොරිය පෙරළී හමුදා කෝප්‍රල් මරුට - තවත් 18 ට තුවාල", "News Content": "මන්නාරම, සෙට්ටිකුලම මාර්ගයේ සෙට්ටිකුලම් දුම්රිය ස්ථාන‍ය ආසන්නයේ දී ලොරියක් පෙරළීමෙන් හමුදා කෝප්‍රල්වරයෙකු මිය ගොස් ‍තවත් හමුදා සෙබළු 18 දෙනෙ‍කු තුවාල ලබා තිබේ. අද (17) පෙරවරුවේ මරඳමඩු හමුදා කඳවුරේ සිට පුදුකුලම් හමුදා කඳවුරට හමුදා භටයින් රැගෙන ගිය ලොරියක් මෙලෙස අනතුරට ලක්ව ඇත. තුවාල ලැබූවන්ගෙන් 16 දෙනෙකු සෙට්ටිකුලම රෝහලේ ද තවත් දෙදෙනෙකු වව්නියාව රෝහලේ ද ප්‍රථිකාර ලබන බව සඳහන්ය.", "URL": "https://sinhala.adaderana.lk/news.php?nid=34165", "Category": null, "Parent URL": null}