{"Source": "Adaderana", "Timestamp": "July 25, 2015 01:29 pm", "Headline": "උතුරේ රාජකාරීන් ගැන යුද හමුදාව පැහැදිලි කරයි ", "News Content": "ශ්‍රී ලංකා ආරක්ෂක හමුදා මේ වන විට උතුරු සහ නැගෙනහිර ප්‍රදේශවල සීමිත කාර්ය භාර්යයක් පමණක් ඉටු කරමින් පවතින බව යුද හමුදාව පවසයි.උතුරු පළාත තුළ බිම් බෝම්බ ඉවත් කිරිම, ඉදිරිකිරිම් කටයුතු, යටිතල පහසුකම් දියුණු කිරිම සහ පුද්ගලයින් නැවත පදිංචි කිරිමේ කටයුතු වලට සහය ලබාදීම වැනි කටයුතු සිදු කරමින් පවතින බව ඔවුන් පෙන්වා දෙයි.ද හින්දු පුවත්පත ආරක්ෂක හමුදාවල උතුරු සහ නැගෙනහිර පළාත්වල කාර්ය භාර්යය පිළිබඳ ශ්‍රී ලංකා යුද හමුදාවෙන් විමසා ඇති අතර ඊට පිළිතුරු දෙමින් යුද හමුදාව මෙම අදහස් පළ කර ඇති බව ඉන්දිය මාධ්‍ය වාර්තා කළේය.මේ වන විට යුද හමුදාව හමුදාමය නොවන කටයුතුවලින් සම්පුර්ණයෙන්ම ඉවත්වී ඇති බව ද හමුදාව ප්‍රකාශ කර ඇති බව ඉන්දිය මාධ්‍ය වාර්තා කර තිබුණි.එසේම පවතින තර්ජන තක්සේරු කිරිම මෙන්ම, ජාතික ආරක්ෂාව පිළිබඳ සංවේදී අවස්ථාවලදී භටපිරිස් උතුරු නැගෙනහිරට යැවීම සම්බන්ධයෙන් නිරන්තරයෙන් සොයා බෑලිම් සිදු කරන බව ශ්‍රී ලංකා යුද හමුදාව ප්‍රකාශ කර ඇත.", "URL": "https://sinhala.adaderana.lk/news.php?nid=52842", "Category": null, "Parent URL": null}