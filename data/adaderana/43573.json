{"Source": "Adaderana", "Timestamp": "May 29, 2014 01:38 pm", "Headline": "මාර්ග නීති කැඩූ රියදුරන් 79ක් නීතියේ රැහනට", "News Content": "නොච්චියාගම සහ තලාව ප්‍රදේශවල සිදුකළ සෝදිසියකදී මාර්ග නීති උල්ලංඝණය කරමින් රිය ධාවනය කළ පුද්ගලයින් 79 දෙනෙකු නීතියේ රැහැනට හසුකර ගෙන තිබේ. අනුරාධපුර පොලිස් රථවාහන අංශය විසින් අදාළ සෝදිසි මෙහෙයුම සිදුකර ඇත. එහිදී තලාව ප්‍රදේශයේ රියදුරන් 33 දෙනෙකුට සහ නොච්චියාගම ප්‍රදේශයේ රියදුරන් 46 දෙනෙකු නීතියේ රැහැනට හසුකරගෙන තිබේ. මෙලෙස නීතියේ රැහැනට හසු වූ වැඩි දෙනෙකු යතුරු පැදිකරුවන් වේ. අදාළ මෙහෙයුමේදී අත්අඩංගුවට ගත් බලපත්‍ර රහිත යතුරු පැදිකරුවන් තිදෙනෙකු වැඩිදුර පරීක්ෂණ සඳහා නොච්චියාගම පොලිසිය වෙත බාරදුන් බව අනුරාධපුර පොලිස් රථවාහන අංශය පැවසුවේය.", "URL": "https://sinhala.adaderana.lk/news.php?nid=43573", "Category": null, "Parent URL": null}