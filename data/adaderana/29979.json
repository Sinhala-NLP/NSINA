{"Source": "Adaderana", "Timestamp": "December 15, 2012 02:30 pm", "Headline": "බිබිලෙන් කාලතුවක්කු හමුවෙයි!", "News Content": "බිබිල, උනගොල්ල කැලෑ ප්‍රදේශයක තිබී කාලතුවක්කුවලට සමාන ගිනි අවි දෙකක කොටස් සොයා‍ ගෙන තිබේ. ගම්වාසීන් මෙම ගිනි අවි කොටස් ප්‍රථමයෙන්ම දැක ඇති අතර පසුව බලධාරීන් වෙත මේ පිළිබඳව දැනුම් දී ඇති බව සඳහන්ය. ඉන් එක් ගිනි අවියක් අඩි හය හමාරක් පමණ දිග අතර අනෙක් ගිනි අවිය අඩි පහ හමාරක් පමණ දිගින් යුතු බව වාර්තා‍ වේ. කෙසේ වෙතත් මේ සම්බන්ධයෙන් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=29979", "Category": null, "Parent URL": null}