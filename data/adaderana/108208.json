{"Source": "Adaderana", "Timestamp": "April 19, 2019 09:37 am", "Headline": "බදුල්ල සිට යාපනය බලා ගිය ලංගම බස් රථයක් පෙරළෙයි", "News Content": "බදුල්ල සිට යාපනය දක්වා ගමන් කළ ශ්‍රී ලංකා ගමනාගමන මණ්ඩලයේ බස් රථයක් අද(19) අලුයම 4.00 ට පමණ කිලිනොච්චිය මුරුකන්ඩි ප්‍රදේශයේදී පෙරළි ඇති බව මාන්කුලම පොලිසිය පවසයි. පොලිසිය පැවසුවේ අධික වේගයෙන් ගමන්කළ බස් රථයක් මාර්ගයෙන් ඉවතට පැන පෙරළීමෙන් අනතුර සිදුව ඇති බවයි. අනතුරින් පුද්ගලයින් දෙදෙනෙකු තුවාල ලබා ඇත. බස් රථය මාර්ග‍ය ආසන්නයේ බෝක්කු ආරක්ෂිත කණු කඩාගෙන ගොස් පෙරළි ඇති බව අද දෙරණ වාර්තාකරු සදහන් කළේය. අනතුරින් බස් රථයට දැඩි හානි සිදුව ඇති බව වාර්වේ. රිය අනතුර සම්බන්ධයෙන් මාන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=108208", "Category": null, "Parent URL": null}