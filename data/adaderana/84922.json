{"Source": "Adaderana", "Timestamp": "February 27, 2018 04:15 pm", "Headline": "නිදහස් කුසලාන ක්‍රිකට් තරඟාවලිය මැතිව්ස් අහිමි වෙයි ", "News Content": "ශ්‍රී ලංකා කණ්ඩායමේ නායක ඇන්ජලෝ මැතිව්ස් නිදහස් කුසලාන තුන්කොන් විස්සයි විස්ස ක්‍රිකට් තරඟාවලිය සඳහා සහභාගී නොවන බව වාර්තා වෙයි. පසුගිය බංග්ලාදේශ තරඟ සංචාරයේදී මැතිව්ස්ට ඇති වූ ආබාධ තත්ත්වය තවමත් සුව අතට පත් නොවීම හේතුවෙන් ඔහුට නිදහස් කුසලාන තරඟාවලිය අහිමි වී ඇති බව සඳහන්ය. තුන්කොන් තරඟාවලියේ ශ්‍රී ලංකා කණ්ඩායමේ නායකත්වය දිනේෂ් චන්දිමාල් විසින් දරනු ඇත. නිදහස් කුසලාන ක්‍රිකට් තරඟාවලිය මාර්තු 06 වනදා කොළඹ ආර්.ප්‍රේමදාස ක්‍රීඩා පිටියේදී ආරම්භ වීමට නියමිතව තිබේ.", "URL": "https://sinhala.adaderana.lk/news.php?nid=84922", "Category": null, "Parent URL": null}