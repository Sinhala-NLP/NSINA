{"Source": "Adaderana", "Timestamp": "April 19, 2017 04:05 pm", "Headline": "නිදන් කැනීම් කළ 9ක් අල්ලයි", "News Content": "වව්නියාව, පෙරියඋලුක්කුලම පූමඩුව වැව් රක්ෂිතයේ නිදන් කැනීමේ නිරතව සිටි පුද්ගලයින් 09 දෙනෙකු අත්අඩංගුවට ගෙන තිබේ. පෙරියඋලුක්කුලම පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී කැනීම් සඳහා යොදාගත් උපකරණද පොලීසිය බාරයට ගෙන තිබේ. අත්අඩංගුවට ගත් සැකකරුවන් අනුරාධපුරය, පොළොන්නරුව,මැදවච්චිය සහ වව්නියාව යන ප්‍රදේශවල පදිංචිකරුවන් වන අතර ඔවුන් වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72242", "Category": null, "Parent URL": null}