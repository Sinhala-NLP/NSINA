{"Source": "Adaderana", "Timestamp": "August 21, 2018 05:29 pm", "Headline": "ගන්දර බැංකු මංකොල්ලයක්-වෙඩි වැදීමකින් කාන්තාවක් රෝහලට", "News Content": "ගන්දර, පරවාහැර ප්‍රදේශයේ බැංකුවක් කොල්ල කා රුපියල් ලක්ෂ 3 කට ආසන්න මුදලක් රැගෙන පලාගොස් තිබේ. අද(21) සවස 3.10 ට පමණ බැංකුවට ආයුධ සන්නද්ධව යතුරු පැදි 2කින් මුහුණ ආවරණය කර ගෙන හෙල්මට් පැළඳ පැමිණි කොල්ලකරුවන් විසින් වෙඩි තබා අදාළ මුදල් රැගෙන පළා ගොස් තිබේ. වෙඩි වැදීමෙන් තුවාල ලැබූ කාන්තාවක් මේ වන විට මාතර රෝහල වෙත ඇතුළත් කර ඇති බව පොලීසිය පවසයි. ගන්දර පොලීසිය වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=94781", "Category": null, "Parent URL": null}