{"Source": "Adaderana", "Timestamp": "September 17, 2012 02:44 pm", "Headline": "ඔස්ට්‍රේලියා සිහිනය බොඳවූවන් රක්ෂිත බන්ධනාගාරයට", "News Content": "නීති විරෝධී ලෙස ඔස්ට්‍රේලියාව බලා පිටත්වෙමින් සිටිය දී අත්අඩංගුවට පත්ව අධිකරණයට ඉදිරිපත් කළ පුද්ගලයන් පනස් දෙදෙනා රක්ෂිත බන්ධනාගාර ගත කර තිබේ. සැකකරුවන් අද (17) ගාල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 24 වන දින දක්වා රක්ෂිත බන්ධනාගාර ගත කරන ලෙස නියෝග කෙරිණි. අදාළ පිරිස රැගත් යාත්‍රාව අනතුරට ලක්ව සිටිය දී නාවික හමුදාව විසින් මුදාගත් අතර ඔවුන් ගාලු වරායට ගෙන ඒමෙන් පසුව වැඩිදුර පරීක්ෂණ සඳහා යොමු කෙරිණි. ඒ අනුව අපරාධ පරීක්ෂණ දෙපාර්තමේන්තුව මඟින් සැකකරුවන් අධිකරණයට ඉදිරිපත් කළේය.", "URL": "https://sinhala.adaderana.lk/news.php?nid=27485", "Category": null, "Parent URL": null}