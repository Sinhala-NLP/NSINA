{"Source": "Adaderana", "Timestamp": "August 6, 2010 04:43 pm", "Headline": "හෙට කොළඹට වතුර නෑ", "News Content": "අත්‍යවශ්‍ය අලුත්වැඩියා කටයුත්තක් ‍හේතුවෙන් හෙට පෙරවරු 9.00 සිට පසුදින පෙරවරු 9.00 දක්වා පැය 24.00 ක කාලයක් කොළඹ නගරයේ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. කොළඹ කොටුව , ඕල්‍කට් මාවත , කෙළින් වීදිය , ජනාධිපති මාවත , ගාලු මුවදොර සිට කොල්ලුපිටිය දක්වා ගාලු පාර , චිත්තම්පලම් ඒ ගාඩිනර් මාවත , මැලේ වීදිය , කොම්පඤ්ඤ වීදිය , ලෝටස් වීදිය හා ඉහත මාර්ගවලට සම්බන්ධ සියලු අතුරු මාර්ග වල ජල සැපයුම අදාළ කාලය තුළ අත්හිටුවන බව එම මණ්ඩලයේ නිකුත් කළ නිවේදනයක දැක්වේ. ජල සැපයුම අත්හිටුවීම හේතුවෙන් සිදුවන අපහසුතා පිළිබඳ කනගාටුව පළ කරන ජල සම්පාදන මණ්ඩලය මෙම කාලය සඳහා අවශ්‍ය ජලය කල් තබා රැස්කර ගන්නා ලෙස ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=10075", "Category": null, "Parent URL": null}