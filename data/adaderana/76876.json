{"Source": "Adaderana", "Timestamp": "August 30, 2017 07:37 am", "Headline": " හෝමාගම පාවහන් කර්මාන්ත ශාලාවක ගින්නක්", "News Content": "අතුරුගිරිය පොලිස් වසමේ - පනාගොඩ- හෝමාගම ප්‍රදේශයේ පකිස්ථානු පාවහන් කර්මාන්ත ශාලාවක හදිසි ගින්නක් හටගෙන තිබේ. ඊයේ(29) රාත්‍රී 11ට පමණ මෙම ගින්න හටගෙන ඇති බව පොලිස් මාධ්‍ය ප්‍රකාශක කාර්යාලය පවසයි. ගින්නෙන් ජීවිත හානි කිසිවක් සිදුව නොමැති අතර සිදු වූ අලාභය මෙතෙක් තක්සේරු කර නොමැති බව සඳහන්ය. අතුරුගිරිය පොලීසිය, පනාගොඩ යුද හමුදා කඳවුරේ නිලධාරීන්, කොළඹ ගිනි නිවීමේ ඒකකය, හෝමාගම විදුලිබල මණ්ඩල සේවකයින්ගේ හා ප්‍රදේශවාසීන්ගේ සහය ඇතිව මේ වන විට සම්පූර්ණයෙන් මැඩ පවත්වා ඇති බව වාර්තා වෙයි. එමෙන්ම සිද්ධිය සම්බන්ධයෙන් අතුරුගිරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76876", "Category": null, "Parent URL": null}