{"Source": "Adaderana", "Timestamp": "April 11, 2012 10:16 am", "Headline": " වෘත්තීය සමිති සන්ධානයෙන් රතු එළියක්-අමාත්‍යංශයෙන් කොළ එළියක්", "News Content": "ලංකා විදුලි බල මණ්ඩල සේවකයින් අද ලෙඩ නිවාඩු වාර්තා කිරීමේ වෘත්තීය සමිති ක්‍රියාමාර්ගයක නිරත වන බව ලංකා විදුලි බල මණ්ඩල ඒකාබද්ධ වෘත්තීය සමිති සන්ධානයේ මෙහෙයුම් කමිටු සාමාජික රන්ජන් ජයලාල් මහතා පවසයි. මෙම වෘත්තිය සමිති ක්‍රියාමාර්ගය හේතුවෙන් දිවයිනේ ලංකා විදුලි බල මණ්ඩල කාර්යාල වල දෛනික කටයුතු අඩාල වී ඇති බව ඔහු සඳහන් කරයි. විදුලි ඇණහිටීම් වල දී එය යථා තත්ත්වයට පත් කිරීම ද මේ හේතුවෙන් ප්‍රමාදවීම් සිදුවිය හැකි බව රන්ජන් ජයලාල් මහතා පෙන්වාදෙයි. එහෙත් විදුලි බල හා බලශක්ති අමාත්‍යංශය පවසන්නේ කිසිදු ආකාරයක කඩාකප්පල්කාරී ක්‍රියාවක් හේතුවෙන් විදුලිය බිඳවැටීම් සඳහා ඉඩ නොතබන බවයි. විදුලිය සැපයුම සාමාන්‍ය පරිදි සිදු කිරීමට අවශ්‍ය සෑම පියවරක්ම ගන්නා බව එම අමාත්යාං ශය නිවේදනය කරයි.", "URL": "https://sinhala.adaderana.lk/news.php?nid=23432", "Category": null, "Parent URL": null}