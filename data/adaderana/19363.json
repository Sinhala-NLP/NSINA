{"Source": "Adaderana", "Timestamp": "October 14, 2011 09:12 pm", "Headline": "ලියම් ෆොක්ස් ඉල්ලා අස්වෙයි", "News Content": "බ්‍රිතාන්‍ය ආරක්ෂක ලේකම් ලියම් ෆොක්ස් සිය ධුරයෙන් ඉල්ලා අස්වී තිබේ. ඔහුට එරෙහිව එල්ල වී තිබූ දූෂණ චෝදනා හේතුවෙන් ආරක්ෂක ලේකම් ධුරයෙන් ඔහු ඉල්ලා අස්වී ඇති බව සඳහන්ය. තවදුරටත් අදාළ ධුරයේ වගකීම් දැරීමට තමා සූදානම් නොමැති බව ලියම් ෆොක්ස් බ්‍රිතාන්‍ය අගමැති ‍ඩේවිඩ් කැමරන් වෙත ලිපියක් යවමින් ප්‍රකාශ කර ඇත. ලියම් ෆොක්ස් විසින් සිදුකරන ලද විදේශ සංචාරවල දී ප්‍රමාණවත් රාජ්‍ය තාන්ත්‍රික කාර්යභාරයක් සිදු නොවූ බව‍ට ද චෝදනා එල්ල වී තිබුණි. එමෙන්ම ඔහුට එරෙහිව මූල්‍ය වංචා චෝදනා කිහිපයක් ද තිබූ බව වාර්තා වේ. ලියම් ෆොක්‍ස්ගේ ඉල්ලා අස්වීමෙන් පුරප්පාඩුවන ආරක්ෂක ලේකම් ධුරයට ප්‍රවාහන ලේකම් ලෙස කටයුතු කරන පිලිප් හැමන්ඩ් පත්කරනු ඇති බව සඳහන්ය.", "URL": "https://sinhala.adaderana.lk/news.php?nid=19363", "Category": null, "Parent URL": null}