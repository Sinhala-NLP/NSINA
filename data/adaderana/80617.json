{"Source": "Adaderana", "Timestamp": "November 27, 2017 12:49 pm", "Headline": "ගමක් බිය වද්දමින් වාරියපොළ ඇඟළුම් කම්හලක් අසළ ගැවසුණු දාර හැල කිඹුලා අල්ලයි", "News Content": "කුරුණෑගල- පුත්තලම ප්‍රධාන මාර්ගය ආසන්නයේ ගැවසෙමින් සිටි දැවැන්ත කිඹුලෙකු අල්ලාගෙන ඇත.විශාල කිඹුලකු ප්‍රදේශයේ ගැවසෙන බැවින් ප්‍රදේශවාසීන් භීතියට පත්ව ඇති බවට වනජීවි නිලධාරීන්ට පැමිණිල්ලක් ලැබී ඇත.මේ පිළිබඳ නිකවැරටිය වනජීවී කාර්යාලය ට දැනුම්දීමෙන් පසු එම නිලධාරීන් පැමිණ කිඹුලා අල්ලාගෙන තිබේ.වාරියපොල ඇතව ඇඟලුම්හල ආසන්නයේදී අල්ලාගත් මෙම හැල කිඹුලා දිගින් අඩි දහයක් පමණ වන බවත් මිනිසුන්ගේ මෙන්ම කිඹුලාගේ ද ආරක්ෂාව සඳහා විල්පත්තුව අභයභූමිය ට මුදාහැරීම ට නියමිත බවත් වනජීවී නිලධාරීන් ප්‍රකාශ කරයි.", "URL": "https://sinhala.adaderana.lk/news.php?nid=80617", "Category": null, "Parent URL": null}