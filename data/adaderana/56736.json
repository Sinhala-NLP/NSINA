{"Source": "Adaderana", "Timestamp": "January 28, 2016 06:15 pm", "Headline": "මහින්ද අද බෞද්ධකම ගැන ලොකුවට කතා කරනවා", "News Content": "අද පන්සල් ගාණේ යමින් භික්ෂූ පනත ගැන සංවේදී අදහස් පළ කරන මහින්ද රාජපක්ෂ හිටපු ජනාධිපතිවරයා එදා අන්‍යාගමිකරණයට එරෙහි පනත හමුවේ විදේශීය බලපෑම් වලට යට වූ බව බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පවසයි.විශේෂයෙන් අමෙරිකාවේ බලපෑමට හිටපු ජනාධිපතිවරයා එකී පනත පාර්ලිමේන්තුවේ න්‍යාය පුස්තකයට ඇතුළත් කිරීම පවා ප්‍රමාද කළ බව ඒ මහතා පෙන්වාදෙයි.එකල රටේ දැවෙන ප්‍රශ්නයක් බවට පත්ව තිබූ අන්‍යාගමිකරණයට එරෙහිව මහින්ද රාජපක්ෂ මහතාගේ රජය සමයේ ඕමල්පේ සෝභිත හිමියන් පෞද්ගලික පනතක් ලෙස එය‍ ගෙනා බවත්, එය පාර්ලිමේන්තුවේදී සාකච්ඡා කර කාරක සභා අවස්ථාව දක්වා පැමිණිමුත් න්‍යාය පුස්තකයට එක් කිරීම වැළකී ගියේ හිටපු ජනපති විදේශීය බලපෑම් හමුවේ යට වූ නිසා යැයි හෙතෙම පෙන්වාදුන්නේය.අමෙරිකාව මෙම පනත සම්බන්ධයෙන් බලපෑම් කරන බව හිටපු ජනාධිපතිවරයා එකල අප සමග පැවැසුවේ යැයි ද අද පැවැති මාධ්‍ය හමුවකදී ඔහු කියා සිටියේය.භික්ෂූණ් වහන්සේ ‍උදෙසා ගෙනඑන පනත ගැන කියමින් හිටපු ජනාධිපතිවරයා අද පන්සල් ගාණේ යමින් බෞද්ධකම ගැන ලොකුවට කතා කරන බවද හෙතෙම පෙන්වාදුන්නේය.එසේම වත්මන් රජයෙන් ද ඉල්ලා සිටින්නේ භික්ෂූණ් උදෙසා පනත් ගෙනඒමට පෙර තොරතුරු දැන ගැනීමේ පනත, සත්ව හිංසාවට එරෙහි පනත් ගැනද ප්‍රමාද නොවී සංවාද කළ යුතු බවයි.රටේ දැවෙන ප්‍රශ්න අපමණ ති‍බියදී මෙම පනත ගැන පමණක් හදිසියේ කතා බහක් මතුවීම ගැටලුවක් යැයිද පෙන්වාදුන් ඔහු මෙවැනි පනතක් අතීතයේ ක්‍රියාකාරීව තිබුණේ නම් වාරියපොල ශ්‍රී සුමංගල හිමියන්ට සුද්දන්ගේ කොඩිය බිමදා පාගා ශ්‍රී ලංකා ධජය එසවීමට නොහැකි වන බවද පෙන්වාදුන්නේය.එම මාධ්‍ය හමුවේදී අදහස් දැක්වූ ජාතික හෙළ උරුමයේ මධ්‍යම කාරක සභික පූජ්‍ය හැඬිගල්ලේ විමලසාර හිමියන් පැවසුවේ බුද්ධ දේශනාවට අනූව භික්ෂූණ්ගේ විනය ගුරුවරයා වන්නේද භික්ෂුණ් වහන්සේ බවයි.එසේ නම් අලුත් පනතේ විනය ගුරුවරයා කවුදැයි ප්‍රශ්නයක් ඇතිවන බවද උන්වහන්සේ පෙන්වාදුන්නේය.කෙසේ වුවද අදාළ පනත ගෙන ආ යුත්තේ රෙමට සියලූ නිකායන්ට හා පාර්ශවයන්ට අයත් භික්‍ෂූන් වහන්සේලා සමඟ සාකච්ඡා කිරීමෙන් පසුව බවත්, එය හදිසියේ නොකළ යුතු බවත්, උන්වහන්සේ අවධාරණය කළේය.", "URL": "https://sinhala.adaderana.lk/news.php?nid=56736", "Category": null, "Parent URL": null}