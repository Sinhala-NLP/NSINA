{"Source": "Adaderana", "Timestamp": "December 24, 2017 01:48 pm", "Headline": "වෙළෙඳ සංකීර්ණයක හදිසි ගින්නක්-37ක් මැරිලා", "News Content": "වෙළෙඳ සංකීර්ණයක ඇති වූ ගින්නකින් පුද්ගලයින් 37 දෙනෙකු මියගොස් තිබේ. දකුණු දිග පිලිපීනයේ ඩාවෝ නගරයේ මෙම ගින්න ඇති වී තිබේ. අදාළ වෙළෙඳ සංකීර්ණයේ තෙවන මහලේ ගින්න හටගෙන ඇති අතර එය අනෙකුත් මහල් වෙත ද පැතිර ගොස් ඇති බව විදෙස් මාධ්‍ය වාර්තා කළේය. ඒ අනුව ගින්න මැඩපැවැත්වීම සඳහා ගිනි නිවන භටයින්ට පැය කිහිපයක් ගතවී ඇති බව සඳහන්ය. කෙසේවෙතත් ගින්න ඇති වීමට හේතුව මෙතෙක් වාර්තා වී නොමැති අතර එරට ආරක්ෂක අංශ සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර දකුණු දිග පිලිපීනයට බලපා ඇති ටෙම්බින් සුළි කුණාටුව හේතුවෙන් මියගිය සංඛ්‍යාව 200 දක්වා ඉහළ ගොස් ඇති බව විදෙස් මාධ්‍ය වාර්තා කරයි. තවත් විශාල පිරිසක් ගංවතුර සහ නායයෑම් හේතුවෙන් අතුරුදන්ව ඇති බව වාර්තා වෙයි.", "URL": "https://sinhala.adaderana.lk/news.php?nid=82019", "Category": null, "Parent URL": null}