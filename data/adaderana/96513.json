{"Source": "Adaderana", "Timestamp": "September 22, 2018 07:47 am", "Headline": "කොළඹට ඇතුලු වන මංතීරුවක වාහන ගමනා ගමනය සීමා වෙයි", "News Content": "කිරුලපන, පොල්හේන්ගොඩ හන්දියේ සිට පූර්වාරාම පාර හන්දිය දක්වා වූ මාර්ගයේ කොළඹට ඇතුළු වන මංතීරුවෙහි රථ වාහන ගමනාගමනය සීමා කරන බව පොලීසිය පවසයි. කිරුලපන විජයකුමාරතුංග මාවතේ සිදුවන අප ජල ව්‍යාපෘතියක් වෙනුවෙන් මෙම සීමා කිරීම සිදුකරන බව සඳහන්ය. ඒ අනුව ඊයේ (21) දිනයේ සිට ක්‍රියාත්මක වන පරිදි එළඹෙන නොවැම්බර් මස 28 වනදා දක්වා අදාළ මාර්ගයේ කොළඹට ඇතුළුවන මංතීරුවෙහි රථ වාහන ගමනාගමනය සීමා කරනු ඇත. අදාළ කාල සීමාව තුළ රියදුරන් විසින් විකල්ප මාර්ග භාවිතා කරන ලෙස පොලීසිය ඉල්ලා සිටියි.", "URL": "https://sinhala.adaderana.lk/news.php?nid=96513", "Category": null, "Parent URL": null}