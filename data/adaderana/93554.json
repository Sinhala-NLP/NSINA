{"Source": "Adaderana", "Timestamp": "July 31, 2018 04:34 pm", "Headline": "තවත් බස් රථ අනතුරක්-26ක් රෝහලට-2කට බරපතළයි", "News Content": "මහනුවර යාපනේ ඒ-9 මාර්ගයේ මාතලේ මඩවල ප්‍රදේශයේදී බස් රථ දෙකක් අද (31) මුහුණට මුහුණ ගැටීමෙන් එම බස් රථ දෙකෙහි ගමන් කළ පුද්ගලයින් 26 දෙනෙකු තුවාල ලබා තිබේ. තලවකැලේ සිට දඹුල්ල දක්වා ධාවනය කළ පෞද්ගලික බස් රථය හා මාතලේ මුරුතොලුව ප්‍රදේශයේ සිට මාතලේ දෙසට ගමන් කරමින් තිබු ශ්‍රී ලංකා ගමනා ගමන මණ්ඩලයට අයත් බස් රථයක් මෙලෙස අනතුරට පත්ව ඇත. තුවාල ලැබූවන් ප්‍රතිකාර සඳහා මාතලේ රෝහල වෙත ඇතුළත් කර ඇතැයි මහවෙල පොලීසිය පවසයි. රිය අනතුරින් පාසල් සිසුන් 4ක්, භික්ෂුන් වහන්සේලා දෙනමක් ඇතුළු පුද්ගලයින් 26 දෙනෙකු තුවාල ලබා තිබේ. මාතලේ දිස්ත්‍රික් මහ රෝහලේ ප්‍රතිකාර ලබන අතර, අනතුරට ලක් වු බස් රථ දෙකෙහි රියදුරන්ගේ තත්ත්වය තරමක් බරපතළ බව රෝහල් ආරංචි මාර්ග පවසයි. මෙම අනතුර අපරික්ෂාකාරි රියධාවනයෙ හේතුවෙන් සිදුව ඇති බවට මහවෙල පොලිස් රථවාහන අංශය පවසන අතර වැඩිදුර පරික්ෂණ කටයුතු මහවෙල පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=93554", "Category": null, "Parent URL": null}