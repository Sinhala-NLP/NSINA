{"Source": "Adaderana", "Timestamp": "October 23, 2013 04:42 pm", "Headline": "බේරුවල ප්‍රා.ස. මන්ත්‍රී රත්නසිරි කළුපෙරුම රිමාන්ඩ්", "News Content": "බේරුවල ප්‍රාදේශීය සභාවේ එ.ජ‍.නි.ස. මන්ත්‍රී රත්නසිරි කළුපෙරුම මහතාට වසර 07ක සිර දඬුවමක් නියම කර තිබේ. ඒ ළමා අපචාර සිද්ධියක් සම්බන්ධයෙන් නඩුව අද(23) කැඳවු අවස්ථාවේ දී කළුතර මහාධිකරණය විසින් මෙම නියෝගය ලබා දී ඇති බව සඳහන් වෙයි. වයස අවුරුදු 15 ක පාසල් ශිෂ්‍යයෙකුට ලිංගික අතවර සිදුකළේ යයි කියන සිද්ධියක් සම්බන්ධයෙන් සැකකාර මන්ත්‍රීවරයාට එරෙහිව චෝදනා එල්ල වී තිබුණි. අදාළ නියෝගය ලබා දෙමින් කළුතර මහාධිකරණ විනිසුරුවරයා සඳහන් කළේ අදාළ සිසුවාට ලක්ෂ 06ක වන්දියක් ගෙවන ලෙසයි.", "URL": "https://sinhala.adaderana.lk/news.php?nid=38335", "Category": null, "Parent URL": null}