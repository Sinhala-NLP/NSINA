{"Source": "Adaderana", "Timestamp": "December 28, 2012 12:17 pm", "Headline": "අනුරට අජිත් දෙහි කපයි", "News Content": "කෞතුකාගාරයේ භාණ්ඩ සොරකම ගැන බස්නාහිර පළාත භාර ජ්‍යේෂ්ඨ නියෝජ්‍ය පොලිස්පති අනුර සේනානායක මහතා මාධ්‍ය හමුවේ අදහස් පළ කරනු ලැබුවේ වැඩබලන පොලිස් මාධ්‍ය ප්‍රකාශකවරයා ලෙස යැයි එක්සත් ජාතික පක්ෂයේ පාර්ලිමේන්තු මන්ත්‍රී නීතිඥ අජිත් ‍පී පෙරේරා මහතා පවසයි. කොළඹදී අද පෙරවරුවේ පැවැති මාධ්‍ය හමුවක් අමතමින් මන්ත්‍රීවරයා මේ බව කියා සිටියේය. අනුර සේනානායක මහතා කළ ප්‍රකාශවලට අනූව කන්ගැට්ටා නැමැති සැකකරු පමණක් මෙම සොකරම සිදුකළ බවට කියන ප්‍රකාශය පිළිගැනීම අපහසු යැයි මන්ත්‍රීවරයා පැවසුවේය. කෞතුකාගාරයේ භාණ්ඩ 221ක් සොරකම් කර ඇති බවත් එම සොරකම කන්ගැට්ටා පමණක් කළේ ද යන්න ගැටලු සහගත බවත් අජිත් පී පෙරේරා මහතා පෙන්වාදුන්නේය. ආරක්ෂක නිලධාරීන් එම සොරකම සිදුවන විට නිදා සිටි බවත් ඒ අනුව මෙම ප්‍රකාශ විහිළු සහගත බවත් මන්ත්‍රීවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=30312", "Category": null, "Parent URL": null}