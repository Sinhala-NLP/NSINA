{"Source": "Adaderana", "Timestamp": "November 12, 2018 02:06 pm", "Headline": "අනතුරකින් පොලිස් කොස්තාපල්වරයෙක් මරුට", "News Content": "හික්කඩුව දුර ගමන් සේවා බස් රථ නැවතුම්පල ඉදිරිපිට සිදු වූ අනතුරකින් පොලිස් කොස්තාපල්වරයෙකු මියගොස් තිබේ. කොළඹ සිට මාතර දක්වා ධාවන වූ පුද්ගලික බස් රථයක ගමන් කළ පොලිස් කොස්තාපල්වරයා ඉන් ඇද වැටීමෙන් අනතුර සිදුව ඇති බව පොලීසිය පැවසීය. අනතුරෙන් බරපතළ තුවාල ලැබූ අදාළ පුද්ගලයා කරාපිටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හික්කඩුව, තොරණගල්ලවත්ත ප්‍රදේශයේ පදිංචිව සිටි 56 හැවිරිදි කුරුඳුගහහැතැක්ම අධිවේගී මාර්ග සංචාරක කොට්ඨාසයට අනුයුක්තව රාජකාරි කළ පොලිස් කොස්තාපල්වරයෙකි. මෘත ශරිරය කරාපිටිය රොහලේ තැන්පත් කර ඇති අතර හික්කඩුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99094", "Category": null, "Parent URL": null}