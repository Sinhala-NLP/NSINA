{"Source": "Adaderana", "Timestamp": "November 3, 2013 08:39 am", "Headline": "තවීෂ ඝාතනයේ සැකකරුවන් රිමාන්ඩ්", "News Content": "විශ්ව විද්‍යාල අධ්‍යාපනය ලැබීම සඳහා බ්‍රිතාන්‍යයට ගොස් සිටියදී ශ්‍රී ලාංකික තරුණයෙකු ඝාතනය කිරීම සම්බන්ධයෙන් අත්අඩංගුවට ගෙන සිටින සැකකරුවන් දෙදෙනා ලබන 15 වැනි දින දක්වා රක්ෂිත බන්ධනාගාර ගත කර තිබේ. සැකකරුවන් ඊයේ ෂෙෆිල්ඩ් මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය නිකුත් කර ඇත. ෂෙෆීල්ඩ් හලම් සරසවියේ උපාධිධරයෙකු වන තවීෂ ලකිඳු පීරිස් පසුගියදා තියුණු ආයුධයකින් පහරදී ඝාතනය කර තිබුණි. යෝක්ෂයර් පොලීසිය විසින් මේ සම්බන්ධයෙන් අත්අඩංගුවට ගෙන ඇත්තේ අවුරුදු 17ක් සහ අවුරුදු 25ක් වයසැති සැකකරුවන් දෙදෙනකු බවයි බී.බී.සී පුවත් සේවය වාර්තා කළේය.", "URL": "https://sinhala.adaderana.lk/news.php?nid=38568", "Category": null, "Parent URL": null}