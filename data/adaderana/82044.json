{"Source": "Adaderana", "Timestamp": "December 25, 2017 09:16 am", "Headline": "සෙල්ෆිය තරුණයින් දෙදෙනාගේ ජීවිත ඉරණම විසඳයි", "News Content": "මුලතිව්, පුදුකුඩිඉරිප්පු කල්ලිඅඩි ඔයේ ගිලීමෙන් පාසල් සිසුන් දෙදෙනෙකු ඊයේ (24) සවස ජිවිතක්ෂයට පත්ව ඇති බව මුලතිව් පුදුකුඩිඉරිප්පු පොලිසිය පවසයි. පොලිසිය පැවසූවේ මිතුරන් පිරිසක් සමඟ ඔයේ දිය නෑමට ගිය අදාළ සිසුන් දෙදෙනා දුරකථනයෙන් ජායාරූප ගැනීමට ඔය මැඳට ගොස් ඇති අතර, එහිදි වැලි ගැනීමට හෑරූ වළක වැටී ජිවිතක්ෂයට පත්ව ඇති බවයි. පුදුකුඩිඉරිප්පු ශිවනගර් ප‍්‍රදේශයේ පදිංචි වයස අවුරුදු 17 ක් වන ශිවරාසා බහිදරන් හා තවම් කණිෂ්ටන් නමැති දරුවන් දෙදෙනෙකු එලෙස ජිවිතක්ෂයට පත්ව ඇති බවද පොලිසිය පැවසීය. පොලිසිය පැවසූවේ අදාළ තරුණයින් දියේ ගිලී අතුරුදහන්ව ඇති බවට මිතුරන් පවසා ඇති අතර, අනතුරුව ගම්වාසීන් හා පොලිසිය මැදිහත්වි ඔය පරීක්ෂා කිරීෙමිදී සිරුරු සොයා ගැනීමට හැකිවු බවයි. සිද්ධිය සම්බන්ධයෙන් මිතුරන්ගෙන් පොලිසිය ප‍්‍රශ්න කිරීම් කොට ඇති අවස්ථාවේ මිතුරන් පවසා ඇත්තේ අදාළ තරුණයින් දෙදෙනා දුරකථනයෙන් ජායාරූප ගනිමින් ඔය මැද දක්වා පසුපසට ගමන් කිරීමේදී එකවරම දියේ ගිලූණු බවය. මියගිය තරුණයින්ගේ සිරුරු පශ්චාත් මරණ පරීක්ෂණ වෙනුවෙන් මුලතිව් රෝහලේ තැන්පත් කොට ඇති බවද පොලිසිය පැවසීය. සිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82044", "Category": null, "Parent URL": null}