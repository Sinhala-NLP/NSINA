{"Source": "Adaderana", "Timestamp": "December 4, 2016 09:06 am", "Headline": " ඕනෑම කෙනෙක්ට උතුරට යා හැකියි", "News Content": "ඕනෑම පුද්ගලයෙකුට උතුරු නැගෙනහිර ප්‍රදේශවල වන්දනාමාන කටයුතුවල සහ සංචාරක කටයුතුවල නිරතවීමේ වටපිටාවක් සකස් කර ඇති බව ආරක්ෂක ලේකම් කරුණාසේන හෙට්ටිආරච්චි මහතා පවසයි. ඔහු පෙන්වා දෙන්නේ උතුරු නැගෙනහිර ඇතුළු සියලු ප්‍රදේශවල ආරක්ෂාව තහවුරු කර ඇති බවයි.ගාල්ල, උළුවිටකේ මහ විද්‍යාලයේ පැවති උත්සවයකදී ආරක්ෂක ලේකම් කරුණාසේන හෙට්ටිආරච්චි මහතා මේ සම්බන්ධයෙන් අදහස් පල කළේය.මේ අතර කොළඹ සිට මඩකළපුව බලා ගමන් කරමින් සිටි බොදුබල සේනා සංවිධානයේ නියෝජිතයන් පිරිසකට ඊයේ පැය කිහිපයක් රීදිතැන්න ප්‍රදේශයේ රැඳී සිටීමට සිදුව තිබුණි. පසුව එම පිරිස මඩකළපුව මංගලාරාම විහාරස්ථානය වෙත ආගමික කටයුත්තක් සඳහා පිටත්ව ගොස් තිබු බව වාර්තා වුණි.", "URL": "https://sinhala.adaderana.lk/news.php?nid=66690", "Category": null, "Parent URL": null}