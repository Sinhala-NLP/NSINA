{"Source": "Adaderana", "Timestamp": "October 23, 2017 12:40 pm", "Headline": " කට්ටල 2ක් එකිනෙක ගැටිලා-සේවකයින් දෙදෙනෙකුගේ වැඩ තහනම්!", "News Content": "අවිස්සාවේල්ල දුම්රිය ස්ථානයේදී බලවේග කට්ටල දෙකක් එකිනෙක ගැටීමේ සිද්ධියක් සම්බන්ධයෙන් දුම්රිය සේවකයින් දෙදෙනෙකුගේ වැඩ තහනම් කර තිබේ. අව්ස්සාවේල්ල දුම්රිය ස්ථානයේ ස්ථානාධිපතිවරයාගේ සහ තවන් නිලධාරියෙකුගේ සේවය මෙලෙස අත්හිටුවා ඇති බව දුම්රිය ගමනාගමන අධිකාරී විජය සමරසිංහ මහතා සඳහන් කළේය. අවිස්සාවේල්ල දුම්රිය ස්ථානයේදී දුම්රිය අංගනයේ නතර කිරීමට පැමිණි මඟීන් රහිත බලවේග කට්ටල දෙකක් ඊයේ රාත්‍රියේ එකිනෙක ගැටී තිබුණි. සිද්ධිය සම්බන්ධයෙන් පරීක්ෂණයක් පැවැත්වීමට දුම්රිය සාමාන්‍යාධිකාරී එස්.එම්. අබේවික්‍රම මහතාගේ උපදෙස් මත පරීක්ෂණ මණ්ඩලයක් පත් කර ඇති බව දුම්රිය ගමනාගමන අධිකාරී විජය සමරසිංහ මහතා සඳහන් කළේය.", "URL": "https://sinhala.adaderana.lk/news.php?nid=79035", "Category": null, "Parent URL": null}