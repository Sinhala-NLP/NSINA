{"Source": "Adaderana", "Timestamp": "May 11, 2010 10:23 am", "Headline": "මෙරටට පංච බල කේන්ද්‍රීය ආර්ථික වැඩපිළිවෙලක්", "News Content": "රටේ සංවර්ධන උපාය මාර්ගයක් ලෙස පංච බල කේන්ද්‍රීය ආර්ථික වැඩපිළිවෙලක් හඳුන්වා දී ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. නිදහස් අධ්‍යාපනය මේ වන විට එක්තරා කඩඉමකට පැමිණ ඇති බව ඔහු සඳහන් කරයි. ඊයේ කෑගලු විද්‍යාලයේ පැවති උත්සව සභාවක් අමතමින් අධ්‍යාපන අමාත්‍ය බන්දුල ගුණවර්ධන මහතා මෙම අදහස් පළ කළේය. මෙරටේ වසරකට සාමාන්‍ය පෙළ විභාගයට ළමුන් තුන් ලක්ෂයක් පමණ පෙනී සිටින අතර ඉන් අඩක් පමණ අසමත් වන බව අමාත්‍යවරයා පෙන්වා දෙයි. අවසන් වරට පැවති සාමාන්‍ය පෙළ විභාගයට පෙනී සිටි ළමුන් අතරින් 49% ක් ගණිතය විෂය අසමත් වී ඇති අතර විද්‍යා විෂය 55% ක් මව් බස 20% ක් ද අසමත් වී ඇති බව බන්දුල ගුණවර්ධන අමාත්‍යවරයා මෙහි දී සඳහන් කළේය.", "URL": "https://sinhala.adaderana.lk/news.php?nid=8327", "Category": null, "Parent URL": null}