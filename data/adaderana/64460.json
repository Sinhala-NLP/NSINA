{"Source": "Adaderana", "Timestamp": "September 26, 2016 03:23 pm", "Headline": "  කේරළ ගංජා කිලෝග්‍රෑම් 82ක් අල්ලයි", "News Content": "යාපනය,පලෙයි,මරුදන්කේනි වෙරළ තිරයේ තිබී කේරළ ගංජා කිලෝග්‍රෑම් 82ක් සොයාගෙන ති‍බේ.නාවික හමුදා නිලධාරීන් සහ පොලිස් නිලධාරීන් එක්ව සිදු කළ වැටලීමකදී අදාළ ගංජා තොගය සොයාගෙන ඇති බව වාර්තා ‍වෙයි.ඉන්දියාවේ සිට මුහුදු මාර්ගයෙන් රැගෙනවිත් මෙරට බෙදාහැරීම සඳහා සූදානම් කර තිබූ කේරළ ගංජා තොගයක් මෙලෙස අත්අඩංගුවට ගත් බව පොලීසිය පැවසුවේය.මෙහෙයුම සිදු කරන අවස්ථාවේ සැකකරුවන් පළාගොස් ති‍බේ.පොලිස් භාරයට ගත් ගංජා තොගය කිලිනොච්චි අධිකරණයට ඉදිරිපත් කිරීමට නියමිත අතර පලෙයි පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64460", "Category": null, "Parent URL": null}