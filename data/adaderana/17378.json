{"Source": "Adaderana", "Timestamp": "July 13, 2011 03:27 pm", "Headline": "කහවත්තේ ඝාතකයන් ඇල්ලුවාට මල් මිටක්..", "News Content": "කහවත්ත ප්‍රදේශයේ ජනතාව භීතියට පත්කරමින් සිදුවු ඝාතන වලට අදාල සැකකරු අත් අඩංගුවට ගැනීම පිළිබඳ පොලිසියට සහ ආරක්ෂක අංශවලට ප්‍රසාදය පල කිරීමේ යෝජනාවක් සබරගමුව පළාත් සභාවේ දී සම්මත වී තිබේ. එම පළාත් සභාවේ මාධ්‍ය ඒකකය සඳහන් කළේ පළාත් සභා රැස්වීමට ඊයේ ඉදිරිපත් වු යෝජනාව ඒකමතිකව සම්මත වු බවයි. පළාත් සභාවේ සභාපති රංජිත් බණ්ඩාර මහතාගේ ප්‍රධානත්වයෙන් පැවති එම රැස්වීමේ දී අදහස් දක්වමින් එක්සත් ජාතික පක්ෂ පළාත් සභා මන්ත්‍රී ජගත් පල්ලියගුරු මහතා සඳහන් කළේ පොලිස්පතිතුමා ඇතුළු සමස්ත ආරක්ෂක අංශවලටම ප්‍රසාදය පල විය යුතු බවයි. පළාත් මාර්ග යටිතල පහසුකම් සහ සංචාරක විෂය භාර අමාත්‍ය අතුල කුමාර රාහුබද්ධ මහතා ද ආරක්ෂක අංශවලට ප්‍රසාදය පළ කළේය.", "URL": "https://sinhala.adaderana.lk/news.php?nid=17378", "Category": null, "Parent URL": null}