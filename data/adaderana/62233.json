{"Source": "Adaderana", "Timestamp": "July 19, 2016 11:24 am", "Headline": "කෝටි 16ක විදෙස් මුදල් සමග තිදෙනෙක් දැලේ", "News Content": "නීති විරෝධී ලෙස ඩුබායි බලා රැගෙනයාමට උත්සාහ කළ රු.කෝටි 16ක විදෙස් මුදල් සමග කාන්තාවන් දෙදෙ‍නෙකු ඇතුළු තිදෙනෙකු කටුනායක ජාත්‍යන්තර ගුවන්තොටුපළේදී අත්අඩංගුවට ‍ගෙන තිබේ.අද(19)අලුයම 3.25 ඩුබායි බලා යාමට නියමිතව පැවති කටාර් ගුවන් සේවයට අයත් QR 69 දරණ ගුවන්යානයෙන් යාමට සූදානම්ව සිටි කාන්තාවකගේ ගමන්මල්ලේ පැවති තවත් ගමන් මලු දෙකක පතුලේ මෙම මුදල් සඟවා තිබී ඇත.මෙම මුදල් අතර යුරෝ,අ.ඩොලර්,කුවෙයිට් ඩිනාර්,සෞදි රියාල්,ඕමාන් රියාල් ආදී මුදල් පැවති බවත්,එහි වටිනාකම රු.මිලියන 166ක් බවත් වාර්තා වේ.ඩුබායි බලා යාමට නියමිතව සිටි කාන්තාවද, ඇය කැටුව පැමිණි බව කියන තවත් කාන්තාවක සහ පිරිමියෙකුද මෙලෙස අත්අඩංගුවට ගෙන ඇති බවත්,ඔවුන් සම්බන්ධයෙන් වැඩිදුර විමර්ශන සිදුකරන බවත් රේගු අධ්‍යක්ෂ පරාක්‍රම බස්නායක මහතා අදදෙරණට කියා සිටියේය.", "URL": "https://sinhala.adaderana.lk/news.php?nid=62233", "Category": null, "Parent URL": null}