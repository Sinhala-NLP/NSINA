{"Source": "Adaderana", "Timestamp": "June 7, 2013 03:23 pm", "Headline": "තට්ටු තුනෙන් ඇද වැටී මරුට.... ", "News Content": "බදුල්ල බසාර්වීදිය ප්‍රදේශයේ දී තෙමහල් ගොඩනැගිල්ලකින් ඇද වැටීමෙන් පුද්ගලයෙකු ජීවිතක්ෂයට පත්ව තිබේ. එම ගොඩනැගිල්ලේ ඉදිකිරීම් කටයුතුවල නිරත වෙමින් සිටි පුද්ගලයෙකු මෙලෙස අනතුරට ලක්ව ඇති බව පොලීසිය පවසයි. අනතුරෙන් බරපතළ තුවාල ලැබු පුද්ගලයා බදුල්ල රෝහලට ඇතුළත් කිරීමේ දී ජීවිතක්ෂයට පත් වී ඇත. මියගොස් ඇත්තේ බඩල්කුඹුර අලුපොත ප්‍රදේශයේ පදිංචි 25 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=34718", "Category": null, "Parent URL": null}