{"Source": "Adaderana", "Timestamp": "July 8, 2015 11:37 am", "Headline": "කොස්තාපල් මරුදකියි", "News Content": "හොරොව්පතාන , අනුරාධපුර මාර්ගයේ මැදවච්චිය මංසන්දිය ආසන්නයේ සිදුවූ රිය අනතුරකින් පොලිස් කොස්තාපල්වරයෙකු මියගොස් තිබේ.කොළඹ සිට හොරොව්පතාන දෙසට ධාවනය වූ බස්රථයක් ඊට ප්‍රතිවිරුද්ධ දෙසින් පැමිණි අදාළ කොස්තාපල්වරයා පැදවූ යතුරුපැදිය සමග ගැටීමෙන් අනතුර සිදුව ඇත.අනතුරින් බරපතළ තුවාළ ලැබූ පොලිස් කොස්තාපල්වරයා අනුරාධපුර ශික්ෂණ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ 34 හැවිරිදි පොළොන්නරුව පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර හොරොව්පතාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52509", "Category": null, "Parent URL": null}