{"Source": "Adaderana", "Timestamp": "October 29, 2018 04:33 pm", "Headline": "මහසොහොන් බලකායේ නායක අමිත්ට ඇප", "News Content": "මහනුවර ප්‍රදේශයේ සිදුවූ කලහාකාරි සිද්ධිය සම්බන්ධයෙන් රක්ෂිත බන්ධනාගාර ගත කර සිටි මහසොහොන් බලකායේ නායක අමිත් වීරසිංහ ඇතුළු පුද්ගලයින් 06 දෙනෙකුට ඇප නියම කර තිබේ. අදාල නඩුව අද(29) කැඳවූ අවස්ථාවේ මහනුවර මහාධිකරණය විසින් ඔවුන්ට ඇප නියම කළ බව අද දෙරණ වාර්තාකරු සදහන් කළේය. ඒ අනුව එක් අයෙකු සඳහා රුපියල් 25,000ක මුදල් ඇපයක් සහ රුපියල් ලක්ෂ 05 බැගින් වූ ශරිර ඇප දෙකක් මත ඔවුන් මුදාහරින ලෙස මහාධිකරණ විනිසුරුවරිය නියෝග කර තිබේ. අමිත් වීරසිංහ ඇතුලු පුද්ගලයින් 06 දෙනා තෙල්දෙණිය මහේස්ත්‍රාත් අධිකරණයට ඉදිරිපත් කිරිමෙන් පසු ඇප මත මුදාහැරිමට නියමිතයි. මහනුවර තෙල්දෙණිය ප්‍රදේශයේ කලහාකාරි ලෙස හැසිරිමේ සිද්ධිය සම්බන්ධයෙන් මහසොහොන් බලකායේ නායක අමිත් වීරසිංහ පසුගිය මාර්තු මාසයේ අත්අඩංගුවට ගනු ලැබුවාය.", "URL": "https://sinhala.adaderana.lk/news.php?nid=98414", "Category": null, "Parent URL": null}