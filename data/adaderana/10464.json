{"Source": "Adaderana", "Timestamp": "August 27, 2010 08:43 am", "Headline": "දෙවෙනි යුද අධිකරණය අදත් රැස්වෙයි", "News Content": "සරත් ෆොන්සේකා මහතා වෙනුවෙන් ක්‍රියාත්මක දෙවන යුද අධිකරණය අද යළි රැස්වීමට නියමිතව තිබේ. දෙවන යුද අධිකරණය යළි ඊයේ රැස්වුව ද එහිදී නියමිත පරිදි විත්තියේ සාක්ෂි ඉදිරිපත් නොවූ බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා සඳහන් කළේය. මේ හේතුවෙන් යුද අධිකර‍ණයේ කටයුතු අද පස්වරු 3.00 දක්වා‍ කල් තැබුණු බව ඔහු ප්‍රකාශ කළේය.. සරත් ෆොන්සේකා මහතා යුද හමුදාපතිවරයාව සිටි සමයේ යුද උපකරණ මිල දී ගැනීමේ දී සිදුවූවා යැයි කියන අක්‍රමිකතා සම්බන්ධයෙන් සොයාබැලීමට දෙවන යුද අධිකරණය කැඳවනු ලැබිණි. එම යුද අධිකරණයේ සභාපතිවරයා ලෙස මේජර් ජෙනරාල් එම්.පී. පීරිස් මහතා කටයුතු කරන අතර තවත් මේජර් ජෙනරාල්වරුන් දෙදෙ‍නෙකු එහි සෙසු සාමාජිකයින් ලෙස කටයුතු කරයි.", "URL": "https://sinhala.adaderana.lk/news.php?nid=10464", "Category": null, "Parent URL": null}