{"Source": "Adaderana", "Timestamp": "February 5, 2017 04:11 pm", "Headline": "ඡායාරූපගත් ඉන්දීය ජාතිකයා ඇප මත මුදාහරියි", "News Content": "අරලියගහ මන්දිරය ඉදිරිපිට ඡායාරූප ගතකිරීමේ සිද්ධිය සම්බන්ධයෙන් අත්අඩංගුවට ගත් ඉන්දිය ජාතිකයා පොලිස් ඇප මත මුදාහැර තිබේ.කොල්ලුපිටිය පොලීසිය සඳහන් කළේ අදාළ සැකකරුගෙන් සිදු කළ ප්‍රශ්න කිරිම්වලින් අනතුරුව ඔහු නිදහස් කිරීමට පියවර ගත් බවය.අරලියගහ මන්දිරය ඉදිරිපිට ප්‍රදේශයේ ඡායාරූප ගනිමින් සිටි 36 හැවිරිදි ඉන්දිය ජාතිකයෙකු ඊයේ පෙරවරුවේ කොල්ලුපිටිය පොලීසිය විසින් අත්අඩංගුවට ගෙන ඇත.අදාළ පුද්ගලයා වත්තල ප්‍රදේශයේ පදිංචිව සිටින ඉන්දීය ජාතිකයෙකු බව පොලීසිය සිදු කළ මූලික පරීක්ෂණවලින් අනාවරණය වී ඇත.ඔහු රැකියා වීසා මත මෙරට රැදී සිටින ඉන්දිය ජාතිකයෙකු වන අතර සැකකටයුතු කිසිදු ක්‍රියාවක් ඔහු විසින් සිදු කර නොමැති බව පොලීසිය සඳහන් කළේය.", "URL": "https://sinhala.adaderana.lk/news.php?nid=69179", "Category": null, "Parent URL": null}