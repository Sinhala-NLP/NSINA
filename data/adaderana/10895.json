{"Source": "Adaderana", "Timestamp": "September 16, 2010 02:38 pm", "Headline": "තවත් අසැබි වෙබ් අඩවි 87 ට පාරවසයි", "News Content": "තවත් අසභ්‍ය වෙබ් අඩවි 87 ක් අවහිර කරන ලෙස අද බත්තරමුල්ල ළමා අධිකරණය විසින් විදුලි සංදේශ නියාමන කොමිෂන් සභාවට නියෝග කර තිබේ. පොලිස් ළමා හා කාන්තා කාර්යාංශය විසින් අද(16)දින බත්තරමුල්ල ළමා අධිකරණයට කරන ලද ඉල්ලීමක් අනුව ළමා අධිකරණය විසින් මෙම නියෝගය නිකුත් කර ඇති බව පොලිස් ළමා හා කාන්තා කාර්යාංශය සඳහන් කරයි. මේ වන විටත් පොලිස් ළමා හා කාන්තා කාර්යාංශය විසින් හඳුනාගත් අසභ්‍ය වෙබ් අඩවි 275 ක් අධිකරණ නියෝග මත විදුලි සංදේශ නියාමන කොමිෂන් සභාව හරහා අවහිර කිරීමට පියවර ගෙන තිබේ.", "URL": "https://sinhala.adaderana.lk/news.php?nid=10895", "Category": null, "Parent URL": null}