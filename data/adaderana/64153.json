{"Source": "Adaderana", "Timestamp": "September 17, 2016 08:45 am", "Headline": "  කිලිනොච්චියේ ගින්නක්-කඩ කාමර 100ක් විනාශයි", "News Content": "කිලිනොච්චිය, ඩිපෝව හන්දිය අසල පොදු වෙළෙඳපොළේ ඇතිවූ ගින්නකින් කඩකාමර හා කුඩා වෙළෙඳසැල් 100ට වැඩි ප්‍රමාණයක් විනාශ වී ඇති බව අප වාර්තාකරු පවසයි.ඊයේ(16) රාත්‍රී 9.00ට පමණ මෙම ගින්න හටගෙන ඇති අතර ගින්නෙන් අදාළ වෙළෙඳසැල් සම්පූර්ණ වශයෙන් හානිවී ඇති අතර ඒවා තුළ වූ භාණ්ඩ දැඩි ලෙස හානි වී ඇති බව පොලීසිය පැවසුවේය.කිලිනොච්චිය ප්‍රාදේශීය සභා ගිනි නිවීම් ඒකකය, යුධ හමුදාව, ගුවන් හමුදාව හා පොලීසිය එක්ව ගින්න මැඩපවත්වා තිබේ.ප්‍රදේශයේ පැවති වියළි කාලගුණික තත්ත්වය හේතුවෙන් ගින්න වඩාත් පැතිරයන්නට ඇති බව ප්‍රදේශවාසීන් පවසයි.ගින්නෙන් කිසිවෙකුටත් හානියක් සිදුව නොමැති අතර සිදුවූ දේපල හානිය මෙතෙක් තක්සේරු කර නොමැත.කිලිනොච්චිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64153", "Category": null, "Parent URL": null}