{"Source": "Adaderana", "Timestamp": "June 29, 2013 09:03 am", "Headline": "ටී.එන්.ඒ. මතය අද!", "News Content": "ජාතික ගැටලුව විසදීම සඳහා පත්කර ඇති පාර්ලිමේන්තු විශේෂ කාරක සභාවට සහභාගිවීම පිළිබඳ තීරණයක් ගැනීම සඳහා දෙමළ ජාතික සන්ධානයේ නියෝජිතයන් අද (29) කොළඹ දී රැස්වීමට නියමිතව තිබේ. එම සන්ධානය නියෝජනය කරන ඉලංගෙයි තමිල් අරුසුකච්චි, ප්ලොට්, ටී .යූ .එල්.එෆ්, ටෙලෝ, ඊ.පී.ආර්. එල්.එෆ්. යන දේශපාලන පක්ෂවල නියෝජිතයින් මීට සහභාගි වීමට නියමිතය. ඒ අනුව අදාළ විශේෂකාරක සභාවට සහභාගිවීම පිළිබඳ දෙමළ ජාතික සන්ධානයේ ස්ථාවරය අද දිනයේ දී ප්‍රකාශයට පත් කරනු ඇති බව වාර්තා වේ.", "URL": "https://sinhala.adaderana.lk/news.php?nid=35335", "Category": null, "Parent URL": null}