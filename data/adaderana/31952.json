{"Source": "Adaderana", "Timestamp": "February 27, 2013 08:52 am", "Headline": "ඉන්දීය අත්අඩංගුවේ පසුවූ මෙරට ධීවරයින් පිරිසක් යළි දිවයිනට", "News Content": "ඉන්දීය අත්අඩංගුවේ පසුවූ ශ්‍රී ලාංකික ධීවරයින් පිරිසක් අද (27) දිවයිනට පැමිණෙන බව ධීවර හා ජලජ සම්පත් සංවර්ධන අමාත්‍යංශය පවසයි. තමිල්නාඩු මුහුදු තීරයේ නීති විරෝධී අයුරින් ධීවර කටයුතුවල නියැලී සිටිය දී ඉන්දීය වෙරළ ආරක්ෂක නිලධාරීන් විසින් මොවුන් අත්අඩංගුවට ගෙන තිබිණි. ධීවර කාර්මිකයින් 21 දෙනෙක් ඉන්දීය අත්අඩංගුවෙන් මිදී අද දිවයිනට පැමිණෙන බව සදහන්ය. ඉන්දීය ආරක්ෂක අංශ භාරයට ගත් ධීවර යාත්‍රා 4 න් මෙම පිරිස කන්කසන්තුරය වෙත අද පැමිණෙන බව ධීවර හා ජලජ සම්පත් අමාත්‍යංශය පවසයි.", "URL": "https://sinhala.adaderana.lk/news.php?nid=31952", "Category": null, "Parent URL": null}