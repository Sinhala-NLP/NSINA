{"Source": "Adaderana", "Timestamp": "December 13, 2012 10:03 am", "Headline": "මෘත ශරීරාගාරයේ ශීතකරණ 2ක් අක්‍රීයවෙලා", "News Content": "හලාවත මහා රෝහලේ මෘත ශරීරාගාරයේ ඇති ශීතකරණ 02 ක් අක්‍රීය වී ඇතැයි අප වාර්තාකරු පවසයි. ඊයේ (12) සිට එම ශීතකරණ අක්‍රීය වී ඇති බවත් මෙම මෘත ශරීරාගාරයේ මළ සිරුරු 13 ක් තැන්පත් කිරීම සඳහා පහසුකම් ඇති බවත් ඔහු කියයි. එහෙත් පවතින තත්ත්වය නිසා වෙනත් රෝහල්වලින් මෘත ශරීර භාර ගැනීම සහ හඳුනා නොගත් මළ සිරුරු භාර ගැනීම ද තාවකාලිව අත්හිටුවීමට රෝහල් පාලනාධිකාරිය තීරණය කර තිබේ. පුත්තලම මූලික රෝහල, කල්පිටිය, ආනමඩුව සහ මුන්දලම යන දිසා රෝහල්වල මෘත ශරීරාගාරවල ශීතකරණ නොමැති නිසා විවිධ සිද්ධීන් හේතුවෙන් මිය යන බොහෝ දෙනෙකුගේ මළ සිරුරු අධිකරණ වෛද්‍ය පරීක්ෂණ සඳහා එවනු ලබන්නේද හලාවත මහා රෝහලටය.", "URL": "https://sinhala.adaderana.lk/news.php?nid=29920", "Category": null, "Parent URL": null}