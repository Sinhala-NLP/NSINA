{"Source": "Adaderana", "Timestamp": "July 20, 2019 02:06 pm", "Headline": "මහනුවර-නුවරඑළිය-රත්නපුර නායයෑම් අවදානම තවදුරටත්", "News Content": "අයහපත් කාලගුණික තත්ත්වය හේතුවෙන් දිස්ත්‍රික්ක දෙකකට නිකුත්කර ඇති නායයෑම් අනතුරු ඇඟවීමේ නිවේදන තවදුරටත් ක්‍රියාත්මක බව ජාතික ගොඩනැගිලි පර්යේෂණ ආයතනය පවසයි. මහනුවර, නුවරඑළිය සහ රත්නපුර දිස්ත්‍රික්ක සඳහා ඊයේ (19) පස්වරුවේ සිට නායයෑමේ අනතුරු ඇඟවිමේ නිවේදන නිකුත් කර තිබුණි. මේ අතර පසුගිය දින කිහිපයක තුළ පැවති ආපදා තත්ත්වයේ අඩුවීමක් මේ වනවිට දක්නට ලැබෙන බව ආපදා කළමණාකරන මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ අතර පසුගිය දින කිහිපය තුළ පැවති වැසි තත්ත්වයේ අඩුවීමක් අද දිනයේ බලාපොරොත්තුවන බව කාලගුණ විද්‍යා දෙපාර්තමේන්තුවේ අනාවැකිකරණ අංශයේ අධ්‍යක්ෂිකා අනුෂා වර්ණසූරිය මහත්මිය සඳහන් කළේය.", "URL": "https://sinhala.adaderana.lk/news.php?nid=114576", "Category": null, "Parent URL": null}