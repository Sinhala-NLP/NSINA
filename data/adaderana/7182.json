{"Source": "Adaderana", "Timestamp": "March 11, 2010 07:59 am", "Headline": "මඩකලපුවේ බස් රියදුරන් උද්ඝෝෂණයක", "News Content": "තම ආරක්ෂාව තහවුරු කරන ලෙස ඉල්ලා මඩකලපුව, කාන්තන්කුඩි පෞද්ගලික බස්රථ රියදුරන් ඊයේ උද්ඝෝෂණයක නිතර විය. පසුගිය දා රාත්‍රියේ සමන්තුරේ සිට කොළඹ බලා ධාවනය වූ බස් රථයක රියදුරෙකුට පහරදී ඝාතනය කළ අය වහාම අත්අඩංගුවට ගන්නා ලෙස උද‍්ඝෝෂකයින් ඉල්ලා සිටියේය. උද‍්ඝෝෂණය හේතුවෙන් කාත්තන්කුඩි ප්‍රදේශයේ පෞද්ගලික බස්රථ ධාවනය ඇණ හිට තිබුණි. කෙසෙ‍්වෙතත් පෞද්ගලික බස්රථ රියදුරු ඝාතනය කිරීම සම්බන්ධයෙන් සමන්තුරේ පොලිසිය ද විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=7182", "Category": null, "Parent URL": null}