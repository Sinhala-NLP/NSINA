{"Source": "Adaderana", "Timestamp": "August 3, 2016 12:55 pm", "Headline": " නාමල් දේශපාලනය කරන්නේ විනෝදයටයි", "News Content": "කුඩා දරුවෙකු පවා යොදාගනිමින් සිදුකළ ඒකාබද්ධ විපක්ෂයේ පාද යාත්‍රාවෙන් පෙන්නුම් කළේ ඔවුන්ගේ සදාචාරවත් නැතිකම යැයි වමේ කේන්ද්‍රය පවසයි.එහි සම කැඳවුම්කරු චමීර පෙ‍රේරා අද පැවැති මාධ්‍ය හමුවකදී මේ බව පැවසුවේය.නාමල් රාජපක්ෂ දේශපාලනය කරන්නේ විනෝදයට බව පාද යාත්‍රාවේදී ඔහු පෙන්නුම් කළ බවත්, කුමාරවරුන්ට රාජ්‍ය පාලනය ගැනීම එම පාද යාත්‍රාවේ අරමුණ වූ බවත්, හෙතෙම පෙන්වාදුන්නේය.ශ්‍රීලනිප මූලස්ථානය ඉදිරිපිටදී දරුවෙකු යොදාගනිමින් ඔවුන් දේශපාලන අශිෂ්ඨකම ප්‍රදර්ශනය කළ බවද පැවසූ චමීර පෙරේරා මහතා තවත් අවුරුදු 2ක් මහින්ද රාජපක්ෂ ආණ්ඩුව බලයේ සිටියානම් මුළු රටම නාඩගම් මඩුවක් වීමට ඉඩ තිබූ බව කියා සිටියේය.‍මේ අතර පෝට් සිටි ව්‍යාපෘතියේ වන්දි වශයෙන් හම්බන්තොටින් අක්කර 1000ක් චීනයට ලබාදී ආරම්භ කරන කර්මාන්ත ශාලා මොනවාදැයි පරිසර ඇමති වශයෙන් ජනපති මේ ගැන ප්‍රකාශයක් කළ යුතු බවද හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=62722", "Category": null, "Parent URL": null}