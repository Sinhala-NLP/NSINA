{"Source": "Adaderana", "Timestamp": "July 12, 2013 10:09 am", "Headline": "පක්ෂ ලේකම්වරු සහ මැ.කො අතර සාකච්ඡා ", "News Content": "දේශපාලන පක්ෂ ලේකම්වරුන් සහ මැතිවරණ කොමසාරිස්වරයා අතර විශේෂ හමුවක් අද(12) පැවැත්වෙයි. උතුර , මධ්‍යම සහ වයඹ පළාත් සභා විසුරුවා හැරීමෙන් පසු පක්ෂ ලේකම්වරුන් සහ මැතිවරණ කොමසාරිස්වරයා අතර පැවැත්වෙන පළමු හමුව මෙය වෙයි. පළාත් සභා ඡන්ද විමසීමට අදාළ කරුණු කිහිපයක් සම්බන්ධයෙන් මෙම සාකච්ඡාවේදී අවධානය යොමු කිරීමට නියමිතයි. පළාත් සභා ඡන්ද විමසීමට අදාළ නාම යෝජනා කැඳවීම ලබන 25 වැනිදා ආරම්භ වන අතර නාම යෝජනා භාරගැනීම අවසන් වීමෙන් පසු ඡන්ද විමසීම පැවැත්වෙන දිනය ප්‍රකාශයට පත් කිරීමට නියමිතයි.", "URL": "https://sinhala.adaderana.lk/news.php?nid=35711", "Category": null, "Parent URL": null}