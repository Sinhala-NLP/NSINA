{"Source": "Adaderana", "Timestamp": "January 13, 2014 07:31 am", "Headline": "බස්නාහිර හා දකුණට 2013 ඡන්ද හිමි නාම ලේඛනය අදාළයි", "News Content": "මෙවර බස්නාහිර සහ දකුණු පළාත් සභා මැතිවරණ සඳහා 2013 ඡන්ද හිමි නාම ලේඛනය භාවිත කරන බව මැතිවරණ කොමසාරිස් දෙපාර්තමේන්තුව පවසයි. කෙසේ වෙතත් 2009 වසරෙන් පසුව උතුරු නැගෙනහිර අවතැන් වූවන් වෙනුවෙන් උප ලේඛනයක් සකස් කිරිමේ කටයුතු මේ වන විටත් සිදුකෙරෙන බව සඳහන්ය. එම නිසා 2013 ඡන්ද හිමි නාම ලේඛනයට අදාළ ගැසට් නිවේදනය මේ වනතුරුත් ප්‍රකාශයට පත් කර නැත. එහෙත් පසුගියදා මැතිවරණ දෙපාර්තමේන්තුවේ පැවති සාකච්ඡාවකදී මැතිවරණ දෙපාර්තමේන්තු ප්‍රකාශකයින් පවසා ඇත්තේ බස්නාහිර සහ දකුණු පළාත් සභා මැතිවරණය 2013 ඡන්ද හිමි නාම ලේඛනයට අනුව පවත්වන බවයි. මේ අතර උතුරු නැගෙනහිර අවතැන් වුවන් වෙනුවෙන් සකස් කෙරෙන උප ලේඛනයේ කටයුතු ලබන 15 වන දින අවසන් වීමට නියමිත බවද වාර්තා වේ.", "URL": "https://sinhala.adaderana.lk/news.php?nid=40309", "Category": null, "Parent URL": null}