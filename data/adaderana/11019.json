{"Source": "Adaderana", "Timestamp": "September 22, 2010 02:41 pm", "Headline": "අභියාචනා විදුහල්පතිවරුන්ගෙන් පමණයි-කඩඉම් ලකුණු ප්‍රකාශිතයි", "News Content": "5 වසර ශිෂ්‍යත්ව විභාගයේ ප්‍රතිඵල සම්බන්ධයෙන් වන අභියාචනා 2010 ඔක්තෝම්බර් මස 10 වන දිනට පෙර අදාළ පාසලේ විදුහල්පතිවරයා විසින්ම ඉදිරිපත් කළ යුතු බව විභාග කොමසාරිස් ජනරාල් අනුර එදිරිසිංහ මහතා පවසයි. ඒ අනුව සියලු අභියාචනා විභාග කොමසාරිස් ජෙනරාල්,ඇගයීම් අංශය,ශ්‍රී ලංකා විභාග දෙපාර්තමේන්තුව,තැ.පෙ 1503,කොළඹ යන ලිපිනයට යොමු කළ හැකි බව හෙතෙම සඳහන් කරයි. එක් විදුහල්පතිවරයෙකු විසින් අපේක්ෂකයින් කිහිපදෙනෙකු සම්බන්ධයෙන් අභියාචනා ඉදිරිපත් කරන්නේනම් ඒවා සියල්ල එකම කවරයක බහා උප ලේඛන ගත කර එවිය යුතු බවද ,පන්ති භාර ගුරුවරුන් හෝ මව්පියන් ලෙස අභියාචනා ඉදිරිපත් නොකළ යුතු බව ද ඔහු කියා සිටියි. මේ වන විට 2010 ශිෂ්‍යත්ව විභාගයේ කඩඉම් ලකුණු ද ප්‍රකාශයට පත් කර ඇති අතර ඒවා පහත පරිදි වේ. 01. කොළඹ දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 02.ගම්පහ දිස්ත්‍රීක්කය-සිංහල=148,දෙමළ මාධ්‍ය=145 03.කළුතර දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 04.මහනුවර දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 05.මාතලේ දිස්ත්‍රීක්කය-සිංහල මාධ්‍ය=148,දෙමළ මාධ්‍ය= 145 06.නුවරඑළිය දිස්ත්‍රීක්කය-සිංහල මාධ්‍ය=140,දෙමළ මාධ්‍ය= 140 07.ගාල්ල දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 08.මාතර දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 09.හම්බන්තොට දිස්ත්‍රීක්කය-සිංහල මාධ්‍ය=144,දෙමළ මාධ්‍ය=137 10.යාපනය දිස්ත්‍රීක්කය-දෙමළ මාධ්‍ය=142 11.කිලිනොච්චි දිස්ත්‍රීක්කය-දෙමළ මාධ්‍ය=139 12.මන්නාරම දිස්ත්‍රීක්කය-දෙමළ මාධ්‍ය=141 13.වව්නියාව දිස්ත්‍රීක්කය-සිංහල මාධ්‍ය=139,දෙමළ මාධ්‍ය=143 14.මුලතිව් දිස්ත්‍රීක්කය-දෙමළ මාධ්‍ය=139 15.මඩකළපුව දිස්ත්‍රීක්කය-දෙමළ මාධ්‍ය=142 16.අම්පාර දිස්ත්‍රීක්කය-සිංහල මාධ්‍ය=142,දෙමළ මාධ්‍ය=143 17.ත්‍රීකුණාමලය දිස්ත්‍රීක්කය-සිංහල මාධ්‍ය=139,දෙමළ මාධ්‍ය=142 18.කුරුණෑගල දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 19.පුත්තලම දිස්ත්‍රීක්කය-සිංහල මාධ්‍ය=142,දෙමළ මාධ්‍ය=141 20.අනුරාධපුරය දිස්ත්‍රීක්කය-සිංහල මාධ්‍ය=142,දෙමළ මාධ්‍ය=140 21.පො‍ළොන්නරුව දිස්ත්‍රීක්කය-සිංහල මාධ්‍ය=142,දෙමළ මාධ්‍ය=138 22.බදුල්ල දිස්ත්‍රීක්කය-සිංහල මාධ්‍ය=142,දෙමළ මාධ්‍ය=141 23.මොණරාගල දිස්ත්‍රීක්කය-සිංහල මාධ්‍ය=141,දෙමළ මාධ්‍ය=143 24.රත්නපුර දිස්ත්‍රීක්කය-සිංහල මාධ්‍ය=145,දෙමළ මාධ්‍ය=140 25.කෑගල්ල දිස්ත්‍රීක්කය-සිංහල මාධ්‍ය=148,දෙමළ මාධ්‍ය=145 පසුගිය අගෝස්තු මස 22 වන දින දිවයින පුරා විභාග මධ්‍යස්ථාන 2447 ක ශිෂ්‍යත්ව විභාගය පැවැත්විණි.", "URL": "https://sinhala.adaderana.lk/news.php?nid=11019", "Category": null, "Parent URL": null}