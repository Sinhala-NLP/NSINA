{"Source": "Adaderana", "Timestamp": "November 3, 2013 11:50 am", "Headline": "දුම්වැටියට දවසට 54ක් බිලි", "News Content": "උතුරු මැද පළාතේ සියලුම රාජ්‍ය ආයතනවල දුම්වැටි විරෝධී කමිටු පිහිටුවීමට සෞඛ්‍ය අමාත්‍යාංශය තීරණය කර තිබේ. ලබන ජනවාරි මස පළමු වැනි දින මෙම වැඩපිළිවෙළ ක්‍රියාත්මක කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය. දිනකට දුම්වැටි භාවිතය හේතුවෙන් පුද්ගලයින් 54 දෙනෙකු මරණයට පත්වන අතර වාර්ෂිකව පුද්ගලයින් 21,000ක් පමණ මිය යන බව වාර්තා වේ. දුම්වැටි භාවිතය අවම කිරීමේ අරමුණින් ලබන වසර තුළ විශේෂ වැඩසටහන් රැසක් ක්‍රියාත්මක කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය. සෑම නිවසක්ම දුම්වැටියෙන් තොර නිවසක් බවට පත්කිරීමේ අරමුණින් මෙම වැඩසටහන් ක්‍රියාත්මක කරන බව සෞඛ්‍ය අමාත්‍යාංශය පැවසීය.", "URL": "https://sinhala.adaderana.lk/news.php?nid=38577", "Category": null, "Parent URL": null}