{"Source": "Adaderana", "Timestamp": "March 8, 2017 07:27 am", "Headline": "ලාංකේය ධීවරයින් පිරිසක් ඉන්දීය අත්අඩංගුවේ", "News Content": "මෙරට ධීවරයින් පිරිසක් ඉන්දිය වෙරළාරක්ෂක බලකාය විසින් අත්අඩංගුවට ගෙන තිබේ.ශ්‍රී ලංකා මුහුදු සීමාවේදී එම ධීවරයින් පිරිස අත්අඩංගුවට ගෙන ඇති බව වාර්තා වේ.පේදුරුතුඩුවට නාවික සැතපුම් 44ක් ඊසාන දෙසින් වූ මුහුදු ප්‍රදේශයේදී ධීවර යාත්‍රා දෙකකින් ගමන් ගත් ධීවරයින් දස දෙනෙකු ඉන්දීය වෙරළාරක්ෂක බලකාය විසින් අත්අඩංගුවට ගෙන ඇති බව සඳහන්ය.ධීවර යාත්‍රා දෙකද ඔවුන් සිය භාරයට ගෙන තිබේ.මෙම ධීවරයින් පිරිස ත්‍රී කුණාමලය ප්‍රදේශයෙන් ධීවර කටයුතු සඳහා පිටත්ව ගොස් ඇති බව වාර්තා වේ.මෙම සිද්ධිය සම්බන්ධයෙන් අදාළ පාර්ශව වලින් වාර්තාවක් කැඳවා ඇති බව ධීවර අමාත්‍යංශය පවසයි.", "URL": "https://sinhala.adaderana.lk/news.php?nid=70561", "Category": null, "Parent URL": null}