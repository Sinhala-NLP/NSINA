{"Source": "Adaderana", "Timestamp": "August 17, 2019 04:37 pm", "Headline": "ත්‍රිරෝද රථයක් ප්‍රපාතයට පෙරළී මව සහ පියා මියයයි-දරුවන්ට බරපතළයි", "News Content": "නුවරඑළිය කඳපොල පොලිස් වසමේ නුවරඑළිය උඩ පුස්සැල්ලාව ප්‍රධාන මාර්ගයේ එස්කටේල් වත්ත අයිස්පීලි නම් ප්‍රදේශයේ දී ත්‍රිරෝද රථයක් ප්‍රපාතයකට පෙරළීමෙන් දෙදෙනෙක් මිය ගොස් තවත් තිදෙනෙකු බරපතළ තුවාල ලබා රෝහල් ගත කර ඇත. ත්‍රිරෝද රථය අඩි 100ක පමණ ප්‍රපාතයකට පෙරළී ගොස් මෙම අනතුර සිදුව ඇති අතර එකම පවුලේ මව සහ පියා මරණයට පත්ව දරුවන් තිදෙනා තුවාල ලබා ඇත. මරණයට පත්ව ඇත්තේ 50 හැවිරිදි පිරිමි පුද්ගලයෙකු හා 46 හැවිරිදි ඔහුගේ භාර්යාවයි. වයස අවුරුදු 6, 16, 19 ක් වු ඔවුන්ගේ දරුවන් තිදෙනා බරපතළ තුවාල සහිතව නුවර එළිය දිසා රෝහලට ඇතුළත් කර ඇත. මොවුන් වලපනේ ප්‍රදේශයේ පදිංචි පිරිසක් වන අතර ඇලමුල්ල ප්‍රදේශයේ සිට නුවර එළය දක්වා ගමන් කරමින් සිටියදී මෙම අනතුර සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=116780", "Category": null, "Parent URL": null}