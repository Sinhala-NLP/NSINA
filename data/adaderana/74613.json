{"Source": "Adaderana", "Timestamp": "June 27, 2017 12:13 pm", "Headline": "හෙට සිට සති 2කක පිරිසිදු කිරීමේ වැඩපිළිවෙළක් ", "News Content": "හෙට(28) සිට සති දෙකක කාලයක් ජනතාවගේ සහභාගීත්වයෙන් පිරිසිදු කිරීමේ වැඩපිළිවෙළක් ක්‍රියාත්මක කිරීමට කටයුතු යොදා ඇති බව සෞඛ්‍ය අමාත්‍යාංශය පවසයි.ජනාධිපතිවරයගේ හා සෞඛ්‍ය අමාත්‍යවරයාගේ උපදෙස් මත මෙම වැඩපිළිවෙළ ක්‍රියාත්මක කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය. වර්ෂාවත් සමඟ මදුරු ඝනත්වය වැඩිවීම පාලනය කිරීමේ අරමුණින් ක්‍රියාත්මක මෙම වැඩපිළිවෙළ සඳහා සෞඛ්‍ය, පළාත් සභා හා පාලන, ආරක්ෂක යන අමාත්‍යාංශවල සහයෝගය හිමිවන බව සඳහන්වේ. මේ වසර තුළ පමණක් මේ වන විට ඩෙංගු රෝගීන් 70,000 ක් වාර්තා වී ඇති අතර ඔවුන්ගෙන් සියයට 25ක්ම වයස අවුරුදු 19 ට අඩු පිරිස බව ජාතික ඩෙංගු මර්දන ව්‍යාපාරය පවසයි. මේ අතර ඩෙංගු රෝගීන් සඳහා වෛද්‍ය පහසුකම් සැලසීමේදී සහය ලබා දීමට සිවිල් ආරක්ෂක දෙපාර්තමේන්තුවේ භටයින් රෝහල් කිහිපයක් සඳහා අනුයුක්ත කර ඇති බව සෞඛ්‍ය අමාත්‍යාංශය සඳහන් කෙළ්ය.", "URL": "https://sinhala.adaderana.lk/news.php?nid=74613", "Category": null, "Parent URL": null}