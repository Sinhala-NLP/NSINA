{"Source": "Adaderana", "Timestamp": "January 23, 2016 04:41 pm", "Headline": "අමෙරිකාවේ කාලගුණය අයහපත්වෙයි", "News Content": "වසර කිහිපයකට පසුව අමෙරිකාවට දැඩි සුළං තත්ත්වයත් සමග දැඩි හිම කුණාටු තත්ත්වයක් පවතින බව වාර්තා වී තිබේ.මේ හේතුවෙන් එරට වොෂින්ටන් අගනුවර ඇතුළු ප්‍රාන්ත කිහිපයක් දැඩි හිම පතනයකට ලක්ව ඇති බව විදෙස් මාධ්‍ය වාර්තා කර ඇත.දැඩි හිම පතනයත් සමග වොෂින්ටන් නුවර ඇතුළු ප්‍රදේශ කිහිපයක් අඩි 02 ක් පමණ හිම තට්ටුවකින් වැසී ඇති බව විදෙස් මාධ්‍ය වාර්තා කරයි.මෙම අයහපත් කාලගුණික තත්ත්වය හේතුවෙන් මේ වන විට ප්‍රාන්ත කිහිපයකට අනතුරු ඇඟවීමේ නිවේදන නිකුත් කර ඇති අතර ගුවන් ගමන් විශාල සංඛ්‍යාවක් ද අවලංගු කර ඇති බවද විදෙස් මාධ්‍ය වාර්තා කළේය.කෙසේ වෙතත් මෙම තත්ත්වය තවදුරටත් පැවැතිය හැකි බැවින් එරට පුද්ගලයින්ට අවධානයෙන් පසුවන ලෙස කාලගුණ බලධාරින් දැනුම්දී තිබේ.", "URL": "https://sinhala.adaderana.lk/news.php?nid=56584", "Category": null, "Parent URL": null}