{"Source": "Adaderana", "Timestamp": "January 14, 2019 09:10 am", "Headline": "තියුණු ආයුධයකින් පහර දී තරුණයෙකු ඝාතනය කරයි", "News Content": "පේදුරුතුඩුව තන්නිපන්දල්අඩි ප්‍රදේශයේදී තියුණු ආයුධයකින් පහර දී තරුණයෙකු ඝාතනය කර තිබේ. ඊයේ (13) රාත්‍රීයේ අදාළ ඝාතනය සිදුව ඇති බව පොලීසිය සඳහන් කළේය. ඝාතනයට ලක් වු තරුණයා ත්‍රීරෝද රථ රියදුරෙකුට පහර දී ඇති අතර එහි ප්‍රතිඵලයක් ලෙස මෙම ඝතනය සිදුව ඇති බව සඳහන්. මෙලෙස ඝාතනයට ලක්ව ඇත්තේ 22 හැවිරිදි පේදුරුතුඩුව කට්කෝවලම් ප්‍රදේශයේ පදිංචි තරුණයෙකු බව පොලීසිය සඳහන් කළේය. ඝාතනය සම්බන්ධ සැකකරුවන් මේ වන විට හදුනාගෙන ඇති අතර ඔවුන් අත්අඩංගුවට ගැනීම සඳහා පේදුරුතුඩුව පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=102294", "Category": null, "Parent URL": null}