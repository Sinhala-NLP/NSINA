{"Source": "Adaderana", "Timestamp": "March 12, 2013 02:28 pm", "Headline": "කොස්තාපල්ට උදැ‍ල්ලෙන් සලකයි", "News Content": "මත්පැන් ජාවාරම්කරුවෙකුගේ පහරදීමකින් රාජාංගණය පොලීසියට අනුයුක්තව සේවය කරන නිලධාරියෙකු බරපතළ තුවාල ලබා තිබේ. රාජාංගණය ප්‍රදේශයේ නීති විරෝධී මත්පැන් නිෂ්පාදනාගාරයක් වැටලීමට පොලිස් නිලධාරීන් කණ්ඩායමක් එහි ගිය අවස්ථාවේ අදාළ පහරදීම සිදුව ඇති බව සඳහන්ය. ජාවාරම්කරු විසින් අදාළ පොලිස් නිලධාරියාට උදැල්ලකින් පහරදී ඇති අතර ඔහු මේ වන විට රාජාංගණය යාය 11 රෝහලේ ප්‍රතිකාර ලබන බව පොලීසිය පවසයි. සිද්ධියට සම්බන්ධ මත්පැන් ජාවාරම්කරු අත්අඩංගුවට ගැනීම සඳහා රාජාංගණය පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=32353", "Category": null, "Parent URL": null}