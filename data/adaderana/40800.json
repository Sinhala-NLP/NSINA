{"Source": "Adaderana", "Timestamp": "February 1, 2014 08:53 am", "Headline": "නාමයෝජනා තාම නෑ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මෙතෙක් කිසිදු දේශපාලන පක්ෂයක් නාමයෝජනා භාරදී නොමැති බව මැතිවරණ මහලේකම් කාර්යාලය පවසයි. නාමයෝජනා භාරගැනීම පසුගිය 30 වන දින ආරම්භ වු අතර එය පෙබරවාරි මස 6 වන දින දහවල් 12න් අවසන් වේ. මේ වන විට අදාළ පළාත් දෙක සඳහා ස්වාධීන කණ්ඩායම් 20ක් ඇප මුදල් තැන්පත් කර තිබේ. ඊයේ දිනයේත් ස්වාධීන කණ්ඩායම් 10ක් ඇප මුදල් තැන්පත් කර ඇති බව මැතිවරණ මහලේකම් කාර්යාලය සඳහන් කළේය. මේ අතර දේශපාලන පක්ෂ ද සිය ප්‍රචාරක කටයුතු මේ වන විට පුළුල් කර තිබේ.", "URL": "https://sinhala.adaderana.lk/news.php?nid=40800", "Category": null, "Parent URL": null}