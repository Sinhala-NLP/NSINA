{"Source": "Adaderana", "Timestamp": "August 15, 2018 11:15 pm", "Headline": "හමුදා ට‍්‍රක් රථයක් යතුරුපැදියක ගැටී පුද්ගලයෙකු මරුට", "News Content": "කිලිනොච්චිය ප්‍රදේශයේදී යුද හමුදා ට්‍රක් රථයකට යටවී පුද්ගලයෙකු අද(15) සවස ජිවිතක්ෂයට පත්ව ඇති බව කිලිනොච්චිය පොලීසිය පවසයි. කිලිනොච්චිය පොලීසිය පැවසූවේ කිලිනොච්චිය සිට ඉරණමඩු දෙසට ගමන් කළ ට්‍රක් රථයක අදාළ දිසාවටම ගමන්ගත් යතුරුපැදියක් ගැටී ඇති බවයි. අනතුරින් යතුරුපැදියේ ගමන්ගත් 51 හැවිරිදි කේ.කුගගේස්වරන් නමැති පුද්ගලයෙකු ජිවිතක්සයට පත්ව ඇති බවද පොලීසිය සඳහන් කළේය. කිලිනොච්චිය ප්‍රදේශවාසීන් පැවසූවේ යතුරුපැදිය ට්‍රක් රථයේ ගැටීම හේතුවෙන් යතුරුපැදිකරු ට්‍රක් රථය යටට විසිවී රෝදයකට යටවි ඇති බවයි. අනතුර සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94469", "Category": null, "Parent URL": null}