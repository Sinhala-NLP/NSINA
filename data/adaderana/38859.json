{"Source": "Adaderana", "Timestamp": "November 15, 2013 01:34 pm", "Headline": "පාසල් සිසුවෙකුට පහරදුන් 3ක් රිමාන්ඩ් ", "News Content": "අනුරාධපුර නගරයේ පාසලක සිසුවෙකු පැහැරගෙන ගොස් පහරදීමේ සිද්ධියක් සම්බන්ධයෙන් අත්අඩංගුවට ගත් සැකකරුවන් තිදෙනෙකු රක්ෂිත බන්ධනාගාර ගත කර තිබේ. අදාළ සිසුවා උපකාරක පංතියකට සහභාගී වී එමින් සිටියදී ත්‍රිරෝද රථයකින් පැමිණි පිරිසක් එම සිසුවා පැහැරගෙන ගොස් පහරදීම් සිදුකර ඇති බව සඳහන් වෙයි. සිද්ධිය සම්බන්ධයෙන් අනුරාධපුර මූලස්ථාන පොලීසිය සිදුකළ විමර්ශනයකදී මෙම සැකකරුවන් දෙදෙනා අත්අඩංගුවට ගැනීමට හැකිව තිබේ. ප්‍රේම සම්බන්ධයක් මුල් කරගනිමින් මෙම පහරදීම සිදුව ඇති බවට මූලික විමර්ශනවලදී අනාවරණය වී ඇති බව වාර්තා වෙයි. අත්අඩංගුවට ගත් සැකකරුවන් තිදෙනා අද(15) දිනයේ අනුරාධපුර දිසා අධිකරණය වෙත ඉදිරිපත් කළ අවස්ථාවේ දිසා විනිසුරු රුවන්දිකා මාරපන මහත්මිය නියෝග කළේ සැකකරුවන් ලබන 18 වන දින දක්වා රක්ෂිත බන්ධනාගාර ගත කරන ලෙසයි. ඉන් දෙදෙනෙකු එදිනට හඳුනාගැනීමේ පෙරට්ටුවක් සඳහා ඉදිරිපත් කරන ලෙසට ද විනිසුරුවරිය නියෝග කර තිබේ.", "URL": "https://sinhala.adaderana.lk/news.php?nid=38859", "Category": null, "Parent URL": null}