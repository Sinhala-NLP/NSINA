{"Source": "Adaderana", "Timestamp": "April 26, 2013 09:22 am", "Headline": "රෝහල‍ට ඇතුළත් කළ නාඳුනන අය මරුට", "News Content": "කොටහේන, ගල්පොත්තවීදිය බස් නැවතුම්පළ අසළ මාර්ගයේ වැටී සිටි නාඳුනන පුද්ගලයෙකු පොලීසිය විසින් රෝහල්ගත කිරීමේ දී මියගොස් තිබේ. අදාළ පුද්ගලයා ජාතික රෝහලට ඇතුළත් කිරීමේ දී මියගොස් ඇති බව කොටහේන පොලීසිය සඳහන් කළේය. මියගිය පුද්ගලයා අවුරුදු 65 ක පමණ වයසේ පසුවන්නෙකු වන අතර ඔහුගේ අනන්‍යතාව මෙතෙක් හඳුනාගෙන නොමැත. මෘත ශරීරය ජාතික රෝහලේ මෘත ශරීරාගාරයේ තැන්පත් කර ඇති අතර කොටහේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33589", "Category": null, "Parent URL": null}