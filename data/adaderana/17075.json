{"Source": "Adaderana", "Timestamp": "June 29, 2011 10:44 am", "Headline": "අධ්‍යාපන අධ්‍යක්ෂට මැර ප්‍රහාරයක්-පාසල් 26 ක් වසා විරෝධයේ", "News Content": "කලාප අධ්‍යාපන අධ්‍යක්ෂට පහරදීම නිසා කින්නියා අධ්‍යාපන කොට්ඨාසයේ පාසල් 26 ක් වසාදමා ගුරුවරුන් උද්ඝෝෂණයක නිරතවෙමින් සිටින බව අද දෙරණ වාර්තාකරු පවසයි. කින්නියා අධ්‍යාපන කොට්ඨාසයේ කලාප අධ්‍යක්ෂ යූ.එම්.එම් කාසීම් මහතාට ඊයේ රාත්‍රීයේ කිසියම් පිරිසක් විසින් පහරදී තිබේ. උත්සවයක් සඳහා සහභාගී වී ආපසු එමින් සිටියදී කිසියම් පිරිසක් විසින් අධ්‍යාපන අධ්‍යක්ෂවරයාට පහරදී ඇති බවත්,අනතුරුව තුවාල ලැබූ ඔහු කින්නියා රෝහලට ඇතුළත් කළ බවත් අද දෙරණ වාර්තාකරු කියා සිටියි. සිදුවීමට අදාළව සැක පිට මේවන විට දෙදෙනෙකු අත්අඩංගුවට ගෙන ඇති බව අප කළ විමසුමකට පිළිතුරු දෙමින් කින්නියා පොලීසිය සඳහන් කළේය.", "URL": "https://sinhala.adaderana.lk/news.php?nid=17075", "Category": null, "Parent URL": null}