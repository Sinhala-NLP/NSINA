{"Source": "Adaderana", "Timestamp": "July 17, 2019 12:37 pm", "Headline": "මන්ද මානසික තත්ත්වයෙන් සිටි දැරියක් දූෂණය කළ චූටි මාමා අත්අඩංගුවට", "News Content": "මන්ද මානසික තත්ත්වයේ පසුවෙන12 හැවිරිදි දැරියක් දූෂණය කළ බවට සැකපිට බණ්ඩාරවෙල කුරුකුදේගම පදිංචි 48 හැවිරිදි පුද්ගලයෙක් සැකපිට අත්අඩංගුවට ගත් බව බණ්ඩාරවෙල පොලීසිය පවසයි. ඊයේ (16) රාත්‍රියේ මෙම සැකකරු අදාළ දැරියගේ නිවසට නුදුරින් නිවසක පදිංචිකරුවෙක් බවත් “චූටි මාමා“ නමින් මෙම දැරිය ඔහුව හඳුන්වනු ලබන අතර මෙම පුද්ගලයා දුරස්තර නෑයෙකු බවත් විමර්ශනවලදී අනාවණය වූ බව පොලීසිය සඳහන් කළේය. මීට පෙර කාන්තාවක් සමඟ අනියම් ඇසුරක් පැවත්වු සැකකරු එම කාන්තාවට දරුවෙක් ලැබුණ පසු ඇය අත හැර දමා තනිවම ජීවත්වී ඇති බවද විමර්ශනවලදී අනාවරණය වී තිබේ. දූෂණයට පත්වූ දැරිය සිය නිවසට පැමිණි අවස්ථාවක මේ අපරාධය සිදුකර තිබෙන බව පැමිණිල්ලේ සඳහන්ව ඇත. දැරිය වෛද්‍ය පරීක්ෂණය සඳහා රෝහල් ගත කර ඇති අතර සැකකරු අද (17) බණ්ඩාරවෙල මහේස්ත්‍රාත් අධිකරණයට ඉදරිපත් කිරීමට නියමිතව තිබේ. බණ්ඩාරවෙල පොලිස් අධිකාරි අසිත ද සිල්වා මහතාගේ උපදෙස් මත බණ්ඩාරවෙල මූලස්ථාන ප්‍රධාන පොලිස් පරීක්ෂක ජී.බී.එස්.ජයතිලක මහතාගේ මෙහෙයවීමෙන් බණ්ඩාරවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=114330", "Category": null, "Parent URL": null}