{"Source": "Adaderana", "Timestamp": "June 4, 2013 07:23 am", "Headline": " වත්තල හා කැලණිය අවට පැය 24 ක් වතුර නෑ", "News Content": "වත්තල සහ කැලණිය ප්‍රදේශ කිහිපයක බදාදා සිට පැය 24 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. ඒ අනුව හෙට (05) පෙරවරු 10.00 සිට බ්‍රහස්පතින්දා පෙරවරු 10.00 දක්වා කාලය තුළ ජල සැපයුම අත්හිටුවනු ඇති. වත්තල, වැඩබාර නිලධාරී බල ප්‍රදේශයට අයත් හේකිත්ත පාර සහ අතුරු මාර්ග, හැඳල පාර සහ අතුරු මාර්ග, මීගමුව පාර හේකිත්ත සිට හැඳල හංදිය දක්වා ප්‍රදේශයේ ජල සැපයුම අත්හිටුවීමට නියමිතය. එමෙන්ම කැලණිය තෙළඟපාන පාර හා අතුරු මාර්ග මෙන්ම මාළු වෙළෙඳසැල ප්‍රදේශයට ද අදාළ කාලය තුළ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=34612", "Category": null, "Parent URL": null}