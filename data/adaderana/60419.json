{"Source": "Adaderana", "Timestamp": "May 23, 2016 01:46 pm", "Headline": "පාර්ලිමේන්තු විශේෂ රැස්වීම අනිද්දා", "News Content": "පවතින ආපදා තත්ත්වය සම්බන්ධයෙන් පැවැත්වෙන විශේෂ පාර්ලිමේන්තු රැස්වීම සඳහා සියලු පාර්ලිමේන්තු මන්ත්‍රීවරුන් අනිවාර්යෙන් සහභාගී විය යුතු බව කථානායක කරූ ජයසුරිය මහතා පවසයි.ලබන 25 වනදා පස්වරුවේ අදාළ පාර්ලිමේන්තු විශේෂ රැස්වීම පැවැත්වීමට නියමිත බව කථානායක කරූ ජයසූරිය මහතා සඳහන් කළේය.පසුගිය 19 වනදා පාර්ලිමේන්තුව රැස්වූ අවස්ථාවේ ගංවතුර, ජල ගැලීම් හා නායයාමෙන් විපතට පත් වූ ජනතාවගේ අවශ්‍යතා සහ ගැටළු සොයා බලන ලෙස කථානායකවරයා විසින් පාර්ලිමේන්තු මන්ත්‍රීවරුන්ට උපදෙස් ලබා දුන්නේය.ඒ අනුව පාර්ලිමේන්තුව ලබන 25 වනදා රැස්වී පවතින ආපදා තත්ත්වය සම්බන්ධයෙන් ගෙන ඇති පියවර හා ගැටළු පිළිබඳ සමාලෝචනයක් සිදු කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=60419", "Category": null, "Parent URL": null}