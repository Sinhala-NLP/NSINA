{"Source": "Adaderana", "Timestamp": "January 7, 2018 04:35 pm", "Headline": "යට ඇදුමේ කුඩු ගෙනියනකොට පොලීසියට මාට්ටු ", "News Content": "තම යට ඇදුමේ සඟවා මහනුවර ප්‍රදේශයේ සිට මාතලේ ප්‍රදේශය වෙත කුඩු ග්‍රෑම් 3.5ක් ප්‍රවාහනය කළ සැකකරුවෙකු මාතලේ තැන්න ප්‍රදේශයේදී අත්අඩංගුවට ගත් බව මාතලේ පොලිසිය පවසියි. මෙම සැකකරු මාතලේ කිරිමැටියාව ප්‍රදේශයේ පදිංචි මීට පෙර අවස්ථා ගනනාවකදී මත්ද්‍රව්‍ය ජාවාරම් සම්බන්ධයෙන් මහ අධිකරණයේ නඩු පවරා ඇති පුද්ගලයෙකු බවට කරණ ලද පරික්ෂණයන්ගෙන් අනාවරණය වු බන පොලිසිය කියයි. මෙම වැටලීම පොලිසියට ලැබුණු තොරතුරක්මත මාතලේ මුල්ස්ථාන පොලිස් ස්ථානාධිපති ප්‍රධාන පොලිස් පරික්ෂක චානක ද සිල්වා මහතාගේ උපදෙස් පරිදි දුෂණ මර්ධන අංශ ස්ථානාධිපති උප පොලිස් පරික්ෂක සමිත් කුමාර මහතාගේ මෙහෙයවිමෙන් උප පොලිස් පරික්ෂක ගමගේ පොලිස් සැරයන් (54456) ජයතිස්ස පොලිස් කොස්තාපල්වරුන්වන (35809) දිමුතු (57114)ජනක යන නිළධාරීන් විසින් මෙම සිදු කර තිබේ. සැකපිට අත්අඩංගුවට ගත් සැකකරු හා හොරෝයින් මාතලේ අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=82641", "Category": null, "Parent URL": null}