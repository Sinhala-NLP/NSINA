{"Source": "Adaderana", "Timestamp": "November 20, 2011 02:36 pm", "Headline": "අනවසරෙන් වැලි ‍ගොඩදැම්ම දෙදෙනෙකුට වැඩවරදයි", "News Content": "බෙන්තර ග‍ඟෙහි වළල්ලාවිට පන්තොට තොටුපළ ආසන්නයේ අනවසරයෙන් වැලි ගොඩ දමමින් සිටි පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. හොරණ පොලිස් විශේෂ කාර්යය බලකා කඳවුරේ නිලධාරීන් සිදු කළ වැටලීමක දී මොවුන් අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුවන් දෙදෙනා වැඩිදුර පරීක්ෂණ සඳහා ඌරගහ පොලිසියට භාර දී තිබේ. ඔවුන් සතුව තිබී ෆයිබර් බෝට්ටු 4ක් සහ වැලි ගොඩ දැමීම සඳහා යොදා ගත් උපකරණ තොගයක් ද පොලිසිය භාරයට ගෙන ඇති බව ඌරගහ පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=20125", "Category": null, "Parent URL": null}