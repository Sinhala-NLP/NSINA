{"Source": "Adaderana", "Timestamp": "June 24, 2011 10:57 am", "Headline": "බහින්බස් වීමක් ඝාතනයකින් කෙලවර වෙයි", "News Content": "දඹුල්ල, කණ්ඩලම ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. බහින්බස් වීමක් දුරදිග යාමෙන් අනතුරුව සිදුවූ පහරදීමකදී මෙම ඝාතනය සිදුව ඇති බව පොලිසිය පවසයි. පහරදීමෙන් බරපතල තුවාල ලැබූ අදාළ පුද්ගලයා දඹුල්ල රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. ඝාතනය සිදුකළ බවට සැකපිට පුද්ගලයෙකු අත්අඩංගුවට ගෙන ඇති අතර ඔහු අද(24) දඹුල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=16976", "Category": null, "Parent URL": null}