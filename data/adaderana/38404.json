{"Source": "Adaderana", "Timestamp": "October 27, 2013 08:38 am", "Headline": "යාපනය බලා ගිය බසයක් ගින්නෙන් දැවෙයි", "News Content": "කොළඹ සිට යාපනය බලා ධාවනය වු පෞද්ගලික බස් රථයක් ගිනිගෙන විනාශ වී තිබේ. ඊයේ මධ්‍යම රාත්‍රී ගින්න හටගෙන ඇති අතර පැය තුනක පමණ කාලයක් පැවති ගින්නෙන් බස් රථය සම්පූර්ණයෙන් විනාශ වී ඇති බව වාර්තා වේ. මාදම්පේ ගලහිටියාව 67 කණුව ආසන්න ප්‍රදේශයකදී අනතුර සිදුව ඇත. එම අවස්ථාවේ දී බස් රථයේ මගීන් විසිහත් දෙනෙකු පමණ සිට ඇති අතර ඔවුන් කිසිවෙකුටත් හානියක් සිදුව නොමැති බව පොලීසිය පැවසුවේය. කාර්මික දෝෂයක් ගින්නට හේතුව විය හැකි බවට පොලීසිය සැක කරයි. අනතුර හේතුවෙන් කොළඹ - හලාවත මාර්ගයේ ගමනාගමනය පැය තුනක පමණ කාලයක් ඇණහිට තිබු අතර මේ වන විට එය යථා තත්ත්වයට පත්ව තිබේ.", "URL": "https://sinhala.adaderana.lk/news.php?nid=38404", "Category": null, "Parent URL": null}