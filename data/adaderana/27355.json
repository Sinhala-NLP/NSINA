{"Source": "Adaderana", "Timestamp": "September 12, 2012 05:09 pm", "Headline": "ආයෙත් විදුලිය කපන්නේ නෑ", "News Content": "ජනතාව අපහසුතාවයට පත් නොකර ඉදිරියේ දී අඛන්ඩව විදුලිය ලබාදීමට ලංකා විදුලිබල මණ්ඩලය සූදානම් බව විදුලි බල හා බලශක්ති අමාත්‍ය පාඨලී චමිපික රණවක මහතා පවසයි. පසුගිය කාලය තුළ ජල පෝෂක ප්‍රදේශයන්වට වර්ෂාව නොලැබීම හේතුවෙන් විදුලි අර්බුධයකට මුහුණ පෑමට සිදුවූ බව ද අමාත්‍යවරයා සඳහන් කළේය. මේ හේතුවෙන් අවස්ථා ගනණාවක දී විදුලිය කප්පාදු කිරීමට සිදුවූ බව අමාත්‍යවරයා සඳහන් කරයි. අද (12) කොළඹ පැවති මාධ්‍ය හමුවකට එක්වෙමින් විදුලිබල අමාත්‍යවරයා මෙම අදහස් පළ කර සිටියේය. කෙසේ වෙතත් ජල හිඟයට පිළියම් ලෙස නොරොච්චෝලේ ගල් අඟුරු බලාගාරය ආරම්භ කල ද ඇතිවූ තාක්ෂණික දෝශ කිහිපයක් හේතුවෙන් පැවති විදුලි අර්බුධය තවත් උග්‍ර අතට පත්වූ බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=27355", "Category": null, "Parent URL": null}