{"Source": "Adaderana", "Timestamp": "March 7, 2011 09:01 am", "Headline": "ලිබියාව ගැන සෙවීමට එක්සත් ජාතින්ගේ විශේෂ නියෝජිතයෙක්", "News Content": "ලිබියාවේ තත්ත්වය පිළිබඳ සොයා බැලීම සඳහා එක්සත් ජාතින්ගේ සංවිධානය එරටට විශේෂ නියෝජිතයෙකු යොමු කිරීමට තීරණය කර තිබේ. ඒ අනුව හිටපු ජෝර්දාන විදේශ අමාත්‍ය අබ්දුල්ලා අල් කාතිබ් මේ සඳහා නම්කර ඇති බව වාර්තා වේ. ලිබියානු නායක මුවම්මර් ගඩාෆිගේ රජය විශේෂ නියෝජිතයෙකු යොමුකරවීමේ එක්සත් ජාතීන්ගේ ඉල්ලීමට එකඟතාව පළ කර තිබේ. මේ අතර එරට නගර කිහිපයක් අත් කර ගෙන සිටින කැරළි කණ්ඩායම් සහ ආරක්ෂක අංශ අතර දරුණු ගැටුම් පවතින බව විදෙස් වාර්තා සඳහන් කරනු ලැබීය.", "URL": "https://sinhala.adaderana.lk/news.php?nid=14664", "Category": null, "Parent URL": null}