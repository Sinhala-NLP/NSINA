{"Source": "Adaderana", "Timestamp": "May 26, 2012 10:28 am", "Headline": "ලක්ෂ 516 ක මැණික් හා ආභරණ කොල්ලකෑ දෙදෙනෙකුට මාංචු", "News Content": "අළුත්ගම ප්‍රදේශ‍යේ පසුගිය දා සිදුවූ රුපියල් ලක්ෂ 516 ක වටිනාකමින් යුත් මැණික් හා ස්වර්ණාභරණ කොල්ලකෑමේ සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. පසුගිය 9 වැනි දින අදාළ කොල්ලකෑම සිදුව තිබුණි. ඒ අනුව විමර්ශන සිදුකළ අළුත්ගම පොලිසියේ නිලධාරීන් කණ්ඩායමක් විසින් ඊයේ(25) හෙට්ටිමුල්ල ප්‍රදේශයේ දි මෙම සැකකරුවන් දෙදෙනො අත්අ‍ඩංගුවට ගෙන ඇති බව සඳහන්ය. සැකකරුවන් සතුව තිබී කොල්ලකන ලද රුපියල් ලක්ෂ 100 ක් පමණ වටිනාකමින් යුතු ස්වර්ණාභ‍රණ සහ මැණික් ද කොල්ලකෑම සඳහා උපයෝගී කරගන්නා ලද මෙරට නිෂ්පාදිත ටී 56 උණ්ඩ 9ක්, මිලිමීටර් 9 උණ්ඩ කිහිපයක් ද යතුරුපැදියක් ද පොලිසිය විසින් සොයාගෙන ඇත. අළුත්ගම පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24532", "Category": null, "Parent URL": null}