{"Source": "Adaderana", "Timestamp": "January 21, 2014 08:03 am", "Headline": "ඇමති මර්වින් අනිද්දා යළිත් කැලණියට", "News Content": "ලබන 23 වන දින තමන් ශ්‍රී ලංකා නිදහස් පක්ෂයේ කැලණිය ආසනයේ සංවිධායකවරයා ලෙස රාජකාරි කටයුතු ආරම්භ කරන බව මහජන සබඳතා හා මහජන කටයුතු අමාත්‍ය මර්වින් සිල්වා මහතා පවසයි. අමාත්‍යවරයා පෙන්වා දෙන්නේ තමා යළිත් වරක් කැලණිය ආසනයේ ශ්‍රී ලංකා නිදහස් පක්ෂ සංවිධායකවරයා ලෙස පත්වී ඇති බවයි. කෙසේ වෙතත් තමා ඇතුළු ප්‍රාදේශීය සභා මන්ත්‍රීවරුන් අමාත්‍ය මර්වින් සිල්වා මහතා සමඟ වැඩ කිරීමට සූදානම් නොමැති බව කැලණිය ප්‍රාදේශීය සභාවේ සභාපති ප්‍රසන්න රණවීර මහතා ඊයේ(20) පස්වරුවේ මාධ්‍ය හමුවක් පවත්වමින් සඳහන් කළේය. එසේම ඊයේ(20) කොළඹ පැවති මාධ්‍ය හමුවකදී අමාත්‍ය මර්වින් සිල්වා මහතා සඳහන් කළේ ලබන 23 වන දින සිට කැලණියේ සංවර්ධනය වෙනුවෙන් සිය රාජකාරී ආරම්භ කරන බවයි.", "URL": "https://sinhala.adaderana.lk/news.php?nid=40514", "Category": null, "Parent URL": null}