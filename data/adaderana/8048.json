{"Source": "Adaderana", "Timestamp": "April 28, 2010 08:46 am", "Headline": "පොඩි මැණිකේ අදත් නෑ", "News Content": "බදුල්ල සිට කොළඹ බලා ධාවනය වන පොඩි මැණිකේ දුම්රිය සහ භාණ්ඩ ප්‍රවාහන දුම්රිය අද දිනයේද ධාවනය නොවන බව දුම්රිය පාලක මැදිරිය පවසයි. ඊයේ දිනයේ ද පොඩි මැණිකේ දුම්රිය ධාවනය කෙරුණේ නැත. මේ හේතුවෙන් මගීන් විශාල පිරිසක් දැඩි දුෂ්කරතාවකට මුහුණ දුන්හ. ඊට විකල්පයක් ලෙස අමතර දුම්රියක් ධාවනයේ යෙදවීමට බලධාරීන් පියවර නොගැනීම පිළිබඳවද දුම්රිය මගීන් චෝදනා එල්ල කෙරිණි. කෙසේ වෙතත් දුම්රිය පාලක මැදිරිය කියා සිටියේ පොඩි මැණිකේ දුම්රිය යළි ධාවනය කරන දින වකවානු පිළිබඳව නිශ්චිතව ප්‍රකාශ කළ නොහැකි බවයි.", "URL": "https://sinhala.adaderana.lk/news.php?nid=8048", "Category": null, "Parent URL": null}