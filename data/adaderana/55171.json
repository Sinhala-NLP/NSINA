{"Source": "Adaderana", "Timestamp": "November 18, 2015 01:37 pm", "Headline": "‍ඉලක්කයකට ළඟා වුණා", "News Content": "හිටපු එල්.ටී.ටී.ඊ සැකකරුවන් පුනරුත්ථාපනය කිරීම සම්බන්ධයෙන් විපක්ෂ නායකවරයා, ජනාධිපතිවරයා සහ අගමැතිවරයා සමග විශේෂ සාකච්ඡා පැවැත්වීමට නියමිත බව දෙමළ ජාතික සන්ධාන පාර්ලිමේන්තු මන්ත්‍රී මාවෙයි සේනාධිරාජා මහතා පවසයි.විපක්ෂ නායක ආර්.සම්බන්ධන් මහතා විසින් කඩිනමින් අදාළ සාකච්ඡා පවත්වනු ඇති බව මන්ත්‍රීවරයා සඳහන් කළේය.එල්.ටී.ටී.ඊ සැකකරුවන් ඇප මත නිදහස් කිරීම හෝ පුනරුත්ථාපන පුහුණුව සඳහා යොමු කිරීම ආදී කාරණාවන් සම්බන්ධයෙන් දෙමළ ජාතික සන්ධානය අවධානයෙන් පසුවන බව ද මාවෙයි සේනාධිරාජා මහතා කියා සිටියේය.මාවෙයි සේනාධිරාජා මහතා මෙම අදහස් පළ කර ඇත්තේ අනුරාධපුර බන්ධනාගාරයේ රඳවා සිටින එල්.ටී.ටී.ඊ සැකකරුවන් හමුවීම සඳහා එම බන්ධනාගාරයට ගිය අවස්ථාවේදීය. එල්.ටී.ටී.ඊ සැකකරුවන් නිදහස් කර ගැනීමේ ඉලක්කය වෙත ළඟා වීමට හැකිවූ බව ද එහිදී වැඩිදුරටත් අදහස් දක්වමින් ඔහු සඳහන් කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=55171", "Category": null, "Parent URL": null}