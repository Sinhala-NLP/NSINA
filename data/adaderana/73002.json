{"Source": "Adaderana", "Timestamp": "May 9, 2017 03:32 pm", "Headline": "මාරගස්තැල්ල රක්ෂිතයට ඇතුළු වූ 5ක් අල්ලයි", "News Content": "බෝගහ කුඹුර, මාරගස්තැල්ල වන රක්ෂිතයට අනවසරයෙන් ඇතුළු වූ පුද්ගලයින් 5 දෙනෙකු අත්අඩංගුවට ගෙන තිබේ.පොලීසියට ලද තොරතුරක් මත අද(9) අළුයම ඔවුන් අත්අඩංගුවට ගෙන ඇති බව සඳහන්වේ.සැකකරුවන් ඊයේ(8) රාත්‍රියේ රක්ෂිතයට ඇතුළු වී ඇති අතර ඔවුන් සතුව තිබී බෝර 12 පතොරොම් තුවක්කුවක්, එම උණ්ඩ 09ක් සහ සැකකරුවන් පැමිණි ලොරි රථ දෙකක් සහ ත්‍රී රෝද රථයක්ද පොලීසිය බාරයට ගෙන තිබේ.අත්අඩංගුවට ගෙන ඇත්තේ ගුරුතලාව, බොරලන්ද ප්‍රදේශයේ පදිංචිකරුවන් 05 දෙනෙකු වන අතර ඔවුන් වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=73002", "Category": null, "Parent URL": null}