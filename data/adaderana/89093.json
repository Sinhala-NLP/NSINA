{"Source": "Adaderana", "Timestamp": "May 14, 2018 07:07 pm", "Headline": " සිගරට් තොගයක් එක්ක චීන ජාතිකයා මාට්ටු", "News Content": "හම්බන්තොට වරාය ආශ්‍රිත ඉදිකිරීම් කටයුතු සිදුකරනු ලබන චීන ජාතිකයින්ට හා ලාංකීය කම්කරුවන්හට කාලයක් සිට තීරුබදු නොගෙවා නීති විරෝධීව මෙරටට ගෙන්වන ලද සිගරට් අලෙවි කළ චීන ජාතිකයෙකු හම්බන්තොට සුරාබදු ස්ථානයේ නිලධාරීන් විසින් අත්අඩංගුවට ගෙන හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලක්ෂ පහක දඩයක් නියම කර තිබේ. හම්බන්තොට සුරාබදු ස්ථානයේ නිලධාරීන් හට ලැබුණු තොරතුරකට අනුව අද (14 ) පෙරවරුවේ හම්බන්තොට නගරය ආසන්නයේ ඇති චිනජතිකයින්ට අයත් කාර්යයක් පරීක්ෂාවට ලක් කර එහි තිබේ තීරුබදු රහිතව ගෙන්වන ලද දුම් වැටි 126 ක් සමඟ වයස වුරුදු 40 ක පමණ වූ සැකකාර චීන ජාතිකයා අත්අඩංගුවට ගැනීමට හැකිවී තිබේ. කෙසේනමුත් අදාළ චීන ජාතිකයා හට ලක්ෂ පහක් වූ දඩ මුදල ගෙවීමට නොහැකි වූ බැවින් මුදල් ගෙවන තුරු ජුනි 06 දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=89093", "Category": null, "Parent URL": null}