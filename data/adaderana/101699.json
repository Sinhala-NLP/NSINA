{"Source": "Adaderana", "Timestamp": "January 2, 2019 04:13 pm", "Headline": "මෙවර උසස් පෙළ ප්‍රතිඵල නිදහස් අධ්‍යාපනයට පහරක්", "News Content": "ජාත්‍යන්තර පාසල් සහ රජ්‍ය පාසල්වල විභාග ප්‍රතිඵල එකට සම්බන්ධ කරමින් නිකුත් කිරිමෙන් රාජ්‍ය පාලස් සිසුන්ට අසාධාරණයක් සිදු වන බව ශ්‍රී ලංකා පොදු ජන පෙරමුණ පවසයි. අද (02) පෙරවරුවේ පැවති මාධ්‍ය හමුවක් අමතමින් පාර්ලිමේන්තු මන්ත්‍රී බන්දුල ගුණවර්ධන මහතා මේ බව පැවසීය. රජයේ පාසල් යම් කිසි දර්ශකයකට අනුව සිසුන් විභාග සඳහා ඉදිරිපත් කරන බවත් එවැනි නියාමනයක් ජාත්‍යන්තර පාසල්වල සිදු නොවන බවද මන්ත්‍රීවරයා මෙහිදි ප්‍රකාශ කළේය. පාසලට පැමිණීමේ 80%, ඇගයිම් වාර්තා වැනි දර්ශක අනුව රජයේ පාසල් සහ රජයේන් අනුමත කළ පෞද්ගලික පාසල් වල සිසු සිසුවියන් විභාග සඳහා ඉදිරිපත් වන බවද මන්ත්‍රීවරයා එහිදි සඳහන් කළේය. ශ්‍රි ලංකාවේ ප්‍රථම වතාවට ජාත්‍යන්තර පාලස්වල සහ රාජ්‍ය පාලසල්වල ප්‍රතිඵල එකට සම්බන්ධ කරමින් මෙවර උසස් පෙළ විභාගයේ ප්‍රතිඵල නිකුත් කළ බවද මන්ත්‍රීවරයා පැවසීය. මෙය නිදහස් අධ්‍යාපන ප්‍රතිපත්තිවට පටහැනි නීති විරෝධි ක්‍රියාවලියක් බව ද මන්ත්‍රීවරයා වැඩි දුරටත් පැවසීය. එම මාධ්‍ය සාකච්ඡාවට සහබාගි වු පාර්ලිමේන්තු මන්ත්‍රි එස්.එම් චන්ද්‍රසේන මහතා පැවසුවේ දෙමළ ජාතික සන්ධානය ජාති වාදය වපුරමින් දේශපාලනය සිදු කරන බවයි. මෙරට තුල සිංහල නමින් යුද හමුදාවක් නොමැති බවත් ඇත්තේ ශ්‍රී ලංකා යුද හමුදාව පමණක් බවත් මන්ත්‍රීවරයා එහිදි පැවසීය.", "URL": "https://sinhala.adaderana.lk/news.php?nid=101699", "Category": null, "Parent URL": null}