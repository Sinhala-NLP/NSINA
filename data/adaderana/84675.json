{"Source": "Adaderana", "Timestamp": "February 22, 2018 12:48 pm", "Headline": "අවුරුදු 9 යේ පාසල් දැරිය අපයෝජනය කළ විදුහල්පතිට විනිසුරු ඉලන්චේලියන් දුන් අමතක නොවන තීන්දුව", "News Content": "වයස අවුරුදු නමයක පාසල් දැරියක් පාසළ තුළදී අප‍යෝජනයට ලක්කළ විදුහල්පතිවරයෙකුට දස වසරක බරපතළ වැඩ සහිතව සිර දඬුවමක් ලබාදීමට යාපනය මහාධිකරණ විනිසුරු එම්.ඉලන්චේලියන් මහතා ඊයේ(21) නියෝග කෙරිණි. යාපනය කයිට්ස් නාරාන්තනෙයි ප්‍රථමික විද්‍යාලයේ වයස අවුරුදු නමයක දැරියක් 2009 වසරේ අපයෝජනයට ලක්කළ විදුහල්පතිවරයෙකුට යාපනය මහාධිකරණ විනිසුරුවරයා එලෙස දඩුවම් නියම කරනු ලැබීය. සිද්ධිය සම්බන්ධයෙන් මූලික විමර්ශන යාපනය කයිට්ස් මහේස්ත්‍රාත් අධිකරණයේ කැඳවු අතර, අනතුරුව නීතිපති උපදෙස් මත නඩු විභාගය යාපනය මහාධිකරණයේදී විභාගයට ගැණින. නඩු විභා‍ගයේ තීන්දුවල ලබාදෙමින් මහාධිකරණ විනිසුරුවරයා නියෝග කරණු ලැබුවේ විදුහල්පතිවරයා විසින් දැරියට රුපියල් ලක්ෂ දහයක වන්දි මුදලක් ගෙවිය යුතු අතර, වන්දි මුදල නොගෙවන්නේ නම් තවත් වසර දෙකක් සිර දඩුවම නියම කළ යුතු බවයි. සිද්ධිය සම්බන්ධයෙන් දැරිය ලබාදුන් සාක්ෂි හා වෛද්‍ය වාර්තා පදනම් කර ගනිමින් මහාධිකරණ විනිසුරුවරයා සැකකාර විදුහල්පතිවරයා එරෙහිව තීන්දුව ප්‍රකාශයට පත් කරනු ලැබීය. සිද්ධිය සම්බන්ධයෙන් යාපනය කයිට්ස් පොලිසිය පරීක්ෂණ මෙහෙයවනු ලැබීය.", "URL": "https://sinhala.adaderana.lk/news.php?nid=84675", "Category": null, "Parent URL": null}