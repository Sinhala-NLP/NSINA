{"Source": "Adaderana", "Timestamp": "July 14, 2018 03:38 pm", "Headline": "නිධන් හැරූ පුද්ගලයෙක් අත්අඩංගුවට", "News Content": "කිළිනොච්චිය, පෙරියකුලම් කට්ටකාඩු ප්‍රදේශයේ නිධන් ගැනීමේ අරමුණින් කැණීම් සිදුකරමින් සිටි පුද්ගලයෙකු අත්අඩංගුවට ගෙන තිබේ. කිලිනොච්චිය කොට්ඨාශ දූෂණ මර්දන අංශයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වේ. එහිදි කැණීම් සඳහා යොදාගත් පූජා භාණ්ඩ කිහිපයක් ද පොලීසිය භාරයට ගෙන තිබේ. අත්අඩංගුවට ගත් සැකකරු කට්ටකාඩු ප්‍රදේශයේ පදිංචිකරුවෙකු වන අතර ඔහු කිලිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=92567", "Category": null, "Parent URL": null}