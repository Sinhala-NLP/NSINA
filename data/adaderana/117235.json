{"Source": "Adaderana", "Timestamp": "August 22, 2019 05:13 pm", "Headline": "රට වෙනුවෙන් එකට සිටිමු හෙට යාපනයේදී ඇරඹේ", "News Content": "\"රට වෙනුවෙන් එකට සිටිමු\" වැඩසටහන් මාලාවේ සත්වැනි වැඩසටහන යාපනය දිස්ත්‍රික්කය කේන්ද්‍රකර ගනිමින් හෙට (23)ආරම්භ කෙරේ. ජනාධිපතිවරයාගේ මඟ පෙන්වීමෙන් ජනාධිපති කාර්යාලය මගින් මහජන සුබසාධනය සදහා ක්‍රියාවට නංවා ඇති ව්‍යාපෘති සහ අමාත්‍යාංශ මට්ටමින් ක්‍රියාවට නංවා ඇති සංවර්ධන වැඩසටහන්වල ප්‍රතිලාභ කාර්යක්ෂම සහ ඵලදායී අන්දමින් ජනතාවට ලබාදීමත්, මෙතෙක් විසඳුම් ලැබි නොමැති ජනතාවගේ දීර්ඝ කාලීන ගැටලූවලට කඩිනම් විසඳුම් ලබාදීමත් අරමුණුකර ගනිමින් ජනාධිපති මෛත්‍රීපාල සිරිසේන මහතාගේ සංකල්පයකට අනුව \" රට වෙනුවෙන් එකට සිටිමු”වැඩසටහන දීප ව්‍යාප්තව ක්‍රියාත්මක කෙරේ. ජනාධිපති කාර්යාලය, සියලූම අමාත්‍යාංශ, පළාත් සභා මෙන්ම පෞද්ගලික අංශය සමඟ ඒකාබද්ධව ක්‍රියාත්මක කෙරෙන වැඩසටහන හෙට (23) සිට ලබන 29වනදා දක්වා යාපනය දිස්ත්‍රික්කයේ සියලූම ප්‍රාදේශීය ලේකම් කොට්ඨාස ආවරණයවන පරිදි ක්‍රියාත්මක කෙරේ. එහි ප්‍රගති සමාලෝචනය සහ සමාප්ති අවස්ථාව අගෝස්තු 30 වනදා පැවැත්වෙන්නේ ජනාධිපතිවරයාගේ ප්‍රධානත්වයෙනි.", "URL": "https://sinhala.adaderana.lk/news.php?nid=117235", "Category": null, "Parent URL": null}