{"Source": "Adaderana", "Timestamp": "May 3, 2018 12:03 pm", "Headline": "එජාපය තුළ ගැටුම් ඇති කරන අය ගැන ෆොන්සේකා හෙළි කරයි ", "News Content": "එක්සත් ජාතික පක්ෂය තුළ ගැටුම් ඇති කරනු ලබන්නේ පක්ෂයෙන් පිට සිට ක්‍රියාකරන පිරිස් බව වනජිවි සහ ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. ගම්පහ ප්‍රදේශයේ පැවැති ආගමික උත්සවයකට එක්විමෙන් පසුව මාධ්‍යයට අදහස් පලකරමින් අමාත්‍යවරයා මේ බව සඳහන් කළේය. අවංකව කැපවීමෙන් වැඩකළ හොත් අසාර්ථක වීමට හේතුවක් නොමැති බව අමාත්‍යවරයා ප්‍රකාශ කළේය. ප්‍රාදේශීය සංවර්ධනය කියන දෙය ගැමි ජීවිතයට ආදාළ දෙයක් බවත් ගැමියන්ගේ ජීවිත වන ජීවින් සමඟ වැඩිපුර ගැටෙන නිසා මෙහි විද්‍යානුකූල පදනමක් තිබෙන බව එතුමන් වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=88439", "Category": null, "Parent URL": null}