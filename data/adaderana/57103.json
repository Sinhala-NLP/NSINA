{"Source": "Adaderana", "Timestamp": "February 10, 2016 03:44 pm", "Headline": "දහම් පාසල් අවසාන සහතික පත්‍ර විභාගය මෙම මස", "News Content": "දහම් පාසල් අවසාන සහතික පත්‍ර විභාගය පෙබරවාරි 27 සහ 28 යන දිනයන්හි පැවැත්වෙන බව විභාග දෙපාර්තමේන්තුව පවසයි.විභාගය දිවයින පුරා පිහිටි විභාග මධ්‍යස්ථාන 620කදී පැවැත්වීමට නියමිත බව එම දෙපාර්තමේන්තුව සඳහන් කළේය. මෙවර දහම් පාසල් අවසාන සහතික පත්‍ර විභාගය සඳහා දහම් පාසල් 7382ක අයදුම්කරුවන් 88,104ක් පෙනි සිටීමට නියමිතව ති‍බේ.විභාගය සිංහල, දෙමළ සහ ඉංග්‍රීසි යන මාධ්‍යය තුනෙන්ම පැවැත් වෙයි.විභාගය සඳහා වු ප්‍රවේශපත්‍ර අද(10) දින තැපැල් කර ඇති අතර ප්‍රවේශ පත්‍ර සම්න්ධයෙන් යම් ගැටළුවක් වෙතොත් 0112 78 52 30 හෝ 0112 17 70 75 යන දුරකථන අංක හෝ විභාග දෙපාර්තමේන්තුවේ සංවිධාන හා විදේශ විභාග ශාඛාව ඇමතීමට කටයුතු කරන ලෙස විභාග දෙපාර්තමේන්තුව දැනුම්දී තිබේ.", "URL": "https://sinhala.adaderana.lk/news.php?nid=57103", "Category": null, "Parent URL": null}