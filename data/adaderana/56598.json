{"Source": "Adaderana", "Timestamp": "January 24, 2016 11:58 am", "Headline": "රාජ්‍ය ඇමති‍ගෙන් වකුගඩු ජාවාරම ගැන හෙළිදරව්වක්", "News Content": "කොළඹ ප්‍රධාන පෞද්ගලික රෝහල්වල සිදු කර ඇති වකුගඩු ජාවාරමට වතුකරයේ බෙහෝ පිරිසක් ද සම්බන්ධ කරගෙන ඇති බව අධ්‍යාපන රාජ්‍ය අමාත්‍ය වී. රාධක්‍රිෂ්නන් මහතා පවසයි.ඒ මහතා පෙන්වා දෙන්නේ වතුකරයේ තරුණ පිරිස් මෙම ජාවාරමට සම්බන්ධකරගෙන ඇති බවට තමන්ට තොරතුරු ලැබී ඇති බවයි.වකුගඩු ජාවාරමේ නිරත පුද්ගලයින් වතුකරයේ තරුණයින් මුලාකර ඔවුන්ගේ වකුගඩු ලබා ගෙන ඇති බව වී. රාධක්‍රිෂ්නන් අමාත්‍යවරයා ප්‍රකාශකර තිබේ.ආගරපනත, ඩයගම ප්‍රදේශයේ පැවැති උත්සවයක දී වී.රාධක්‍රිෂ්නන් අමාත්‍යවරයා මෙම අදහස් පළ කර තිබේ.වකුගඩුවක් මිල කළ නොහැකි දෙයක් බවත්, වංචනිකයින්ට නොරැවටෙන ලෙසත් අමාත්‍යවරයා වතුකම්කරුවන්ගෙන් මෙහිදී ඉල්ලීමක් ද කර තිබේ.", "URL": "https://sinhala.adaderana.lk/news.php?nid=56598", "Category": null, "Parent URL": null}