{"Source": "Adaderana", "Timestamp": "March 9, 2016 09:45 am", "Headline": "සරණාගතයින් සඳහා නව ප්‍රතිපත්තියක්", "News Content": "ස්ලෝවේනියාව සරණාගතයින් සඳහා නව ප්‍රතිපත්තියක් අනුගමනය කිරීමට තීරණය කර තිබේ. ජර්මනියට ගමන් කිරීම සඳහා සරණාගතයින් ස්ලෝවේනියාව මාර්ගයක් ලෙස භාවිත කිරීම මෙම පියවර ගැනීමට හේතු වී ඇති බව වාර්තා වෙයි.ග්‍රීසිය හරහා තුර්කියේ සිට පැමිණෙන මෙම සරණාගතයින් නැවත හරවා යැවීමට පියවර ගන්නා බව ස්ලෝවේනියානු බලධාරීන් පවසයි.මේ අනුව ස්ලෝවේනියානු දේශ සීමාව සම්පූර්ණයෙන් වසා දැමීමට එරට රජය තීරණය කර ඇති බව සඳහන්ය.කෙසේවෙතත් ජාත්‍යන්තර මානව හිමිකම් සංවිධාන මෙම තීරණය සම්බන්ධයෙන් අප්‍රසාදය පළ කර ඇති බව වාර්තා වෙයි.යුරෝපා සංගමය සරණාගත ගැටලුව පිළිබඳ තවදුරටත් සාකච්ඡා කිරීම සඳහා විශේෂ රැස්වීමක් කැඳවා ඇති බවද වාර්තා වේ.", "URL": "https://sinhala.adaderana.lk/news.php?nid=58013", "Category": null, "Parent URL": null}