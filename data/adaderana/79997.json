{"Source": "Adaderana", "Timestamp": "November 16, 2017 10:14 am", "Headline": "හොරට වැඩ කරන්න ගිය කොන්ත‍්‍රාත්කරු ගමේ අයට මාට්ටු  ", "News Content": "ආසියානු සංවර්ධන බැංකුවේ රුපියල් මිලියන හැත්තෑ එකක ප‍්‍රතිපාදන යටතේ කාපට් අතුරා ප‍්‍රතිසංස්කරණය කරන නාවලපිටිය දෙකිද ග‍්‍රාම නිලධාරි කොටිඨාසයේ වෙරළුගොල්ල මාපකන්ද මාර්ගය ප‍්‍රතිසංස්කරණ කටයුතු නිසි ප‍්‍රතිමියකින් තොරව සිදුකරන බවට වෙරළුගොල්ල ප‍්‍රදේශවාසින් හා ව්‍යපෘතිය භාර නිලධාරින් අතර ඊයේ (15) පස්වරුවේ දැඩි උණුසුම් තත්ත්වයක් ඇති විය. ආසියානු සංවර්ධන බැංකුවේ ආධාර යටතේ මෙම මර්ගය කිලෝ මිටර් දෙකයි දශම හයයි පහක ප‍්‍රමාණයක් මාර්ගය කාපට් අතුරා ප‍්‍රතිසංස්කරණය කරන අතර මෙම මාර්ගයේ ප‍්‍රතිසංස්කරණ කටයුතු මාර්ග සංවර්ධන අධිකාරියේ අධීක්‍ෂණය යටතේ පෞද්ගලික කොන්ත‍්‍රාත්කාර සමාගමක් විසින් සිදුකරනු ලබයි. පෞද්ගලික ඉඩම් ගණනාවක් හරහා මෙම මාර්ගය ප‍්‍රතිසංස්කරණය කරන අතර එම මාර්ගයේ ප‍්‍රතිසංස්කරණ කටයුතු සඳහා එම ඉඩම් ලාභීන් විසින් කිසිඳු වන්දි මුදලකින් තොරව එම ඉඩම් ලබා දිමටද එකඟවි තිබේ. එම මාර්ගයේ ප‍්‍රතිසංස්කරණ කටයුතු සිදුකිරිමේදී ආදාල කොන්ත‍්‍රාත්කාර සමාගම විසින් ආරක්‍ෂීත බැමි පවා ඉදිනොකර මාර්ගයේ ඇතැම් ස්ථාන වල පටුවට කාපට් අතුරා ප‍්‍රතිසංස්කරණ කටයුතු සිදුකරන බව ප‍්‍රදේශවාසින් පැවසීය. මෙසේ ප‍්‍රතිමියකින් තොරව මාර්ගය කාපට් අතුරා ප‍්‍රතිසංස්කරණ ස්ථානයට පැමිණි ගමිවාසින් සහ මාර්ග සංවර්ධන අධිකාරියේ නිලධාරින් මෙන්ම ආදාල කොන්ත‍්‍රාත්කාර සමාගමේ නිලධාරින් අතර උණුසුම් තත්ත්වයක්ද ඇති විය. අවශ්‍ය ස්ථාන වලට ආරක්‍ෂිත බැමි ඉදිකර මාර්ගය නිසි ලෙස ප‍්‍රමිතියකින් යුක්තව ප‍්‍රතිසංස්කරණය නොකරන්නේ නම් එයට එරෙහිව සියළු දෙනා එක්ව දැඩි කි‍්‍රයා මාර්ගයක් ගන්නා බව එම ගම්වාසින් අවධාරණය කර සිටියි.", "URL": "https://sinhala.adaderana.lk/news.php?nid=79997", "Category": null, "Parent URL": null}