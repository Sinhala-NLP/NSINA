{"Source": "Adaderana", "Timestamp": "November 16, 2010 02:24 pm", "Headline": "ෆොන්සේකාගේ අසුන අහිමි කිරීමට එරෙහි නඩුව අත්හිටුවීමට අතුරු නියෝගයක් ", "News Content": "සරත්‍ ෆොන්සේකා මහතාගේ පාර්ලිමේන්තු මන්ත්‍රි ධූරය අහිමි කිරීමට එරෙහිව දැනට අභියාචනාධිකරණය හමුවෙහි පැවැත්වෙන නඩු විභාගය වහාම අත්හිටුවීමට අද(16) ශ්‍රේෂ්ඨාධිකරණය අතුරු නියෝගයක් නිකුත් කරනු ලැබීය. යුද අධිකරණයේ නීත්‍යානුකූලභාවය පිළිබඳව විභාගයක් පැවැත්වීමට තීන්දු කළ ශ්‍රේෂ්ඨාධිකරණය ඒ පිළිබඳව අවසන් තීන්දුවක් ලබාදෙන තෙක් මෙම නියෝගය නිකුත් කර ඇත. නීතිපති මොහාන් පීරිස් මහතා අධිකරණය හමුවෙහි පෙනී සිටිමින් ඉදිරිපත් කරන ලද කරුණු සලකා බැලීමෙන් පසුව මෙම අතුරු නියෝගය නිකුත් කරනු ලැබ තිබේ.", "URL": "https://sinhala.adaderana.lk/news.php?nid=12195", "Category": null, "Parent URL": null}