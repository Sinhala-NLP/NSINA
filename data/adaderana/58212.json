{"Source": "Adaderana", "Timestamp": "March 14, 2016 03:31 pm", "Headline": "ඩිජිටල් කාල සටහන් යන්ත්‍රය අක්‍රියයි-මගීන් දැඩි අපහසුතාවයක", "News Content": "කොටුව දුම්රිය ස්ථානයේ ඩිජිටල් කාල සටහන් යන්ත්‍රය ක්‍රියාවිරහිතව පැවතීම හේතුවෙන් මගීන් දැඩි අපහසුතාවයට පත්ව තිබේ.සමස්ත ලංකා දුම්රිය සේවකයින්ගේ සංගමය පෙන්වා දෙන්නේ මගීන් දුම්රිය ධාවන වේලාවන් පිළිබඳව, දුම්රිය ස්ථානාධිපතිවරුන්ගෙන් සහ කාර්යමණ්ඩලයෙන් විමසීම හේතුවෙන් එම කාර්යමණ්ඩලය ද දැඩි අපහසුතාවයට පත්ව ඇති බවයි.නිසි තාක්ෂණ ක්‍රමවේදයක් යොදා නොගැනීම හේතුවෙන් එම යන්ත්‍රය මීට පෙර ද අවස්ථා කිහිපයකදී වරින්වර අක්‍රිය වු බව ඔවුන් පවසයි.දේශීය මෙන්ම විදේශීය මගී ජනතාවගේ පහසුව සඳහා එම ඩිජිටල් කාලසටහන් යන්ත්‍රය කඩිනමින් යථා තත්ත්වයට පත් කිරීමට බලධාරීන් පියවර ගත යුතු බව සමස්ත ලංකා දුම්රිය සේවකයින්ගේ සංගමය අවධාරණය කරයි.", "URL": "https://sinhala.adaderana.lk/news.php?nid=58212", "Category": null, "Parent URL": null}