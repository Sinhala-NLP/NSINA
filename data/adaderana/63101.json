{"Source": "Adaderana", "Timestamp": "August 16, 2016 11:38 am", "Headline": " අගමැති ෂෙකොයු බහාලූම් පර්යන්තයේ නිරීක්‍ෂණ චාරිකාවක", "News Content": "චීනයේ නිල සංචාරයක නිරත අග්‍රාමාත්‍ය රනිල් වික්‍රමසිංහ මහතා ඇතුළු දූත පිරිස ෂෙන්ඡන් චයිනා මර්චන්ට් සමාගම මගින් පාලනය වන ෂෙකොයු බහාලූම් පර්යන්තයේ නිරීක්‍ෂණ චාරිකාවකට එක්ව තිබේ. මීට වසර 25 කට පෙර ආරම්භ කරන ලද ෂෙකොයු බහාලූම් පර්යන්තය ලෝකයේ කාර්ය බහුලතම පර්යන්තයක් ලෙස සැළකෙයි.ලෝකයේ ප්‍රධානතම බහාලූම් පර්යන්ත 20 අතර මෙම පර්යන්තයට සුවිශේෂී ස්ථානයක් හිමිවී ඇති අතර නාවුක මාර්ග 160 ක් ඔස්සේ ලෝකයේ රටවල් 18 ක් සමග සම්බන්ධතා පැවැත්වීමට ද සමත් තිබේ. මෙම බහාලූම් පර්යන්තයේ මෙහෙයුම් කටයුතු පිළිබඳ විශේෂඥ දැනුම චයිනා මර්චන්ට් සමාගම ඔස්සේ දැනටමත් කොළඹ වරාය මෙහෙයුම් කටයුතු සඳහා ද යොදාගනු ලබයි.ශ්‍රී ලාංකීය සේවක සේවිකාවන්ට පුහුණු අවස්ථා ගණනාවක් ද මෙම පර්යන්තය මගින් ලබාදී ඇති බව අග්‍රාමාත්‍ය කාර්යාලය නිකුත් කළ නිවේදනයේ දැක්වෙයි. මෙම නිරීක්ෂණ චාරිකාවේ දී චයිනා මර්චන්ට් සමාගමේ විශේෂඥ දැනුම ලබා ගන්නා ආකාරය පිළිබඳව ද අදහස් හුවමාරු කරගෙන තිබේ. නිරීක්ෂණ චාරිකාවෙන් අනතුරුව අග්‍රාමාත්‍යවරයා ඇතුළු දූත පිරිස ෂෙකොයු ප්‍රදර්ශන ශාලාව නැරඹීමට ද එක්වුණි.", "URL": "https://sinhala.adaderana.lk/news.php?nid=63101", "Category": null, "Parent URL": null}