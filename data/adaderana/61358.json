{"Source": "Adaderana", "Timestamp": "June 22, 2016 04:23 pm", "Headline": "ඝාතකයන් 4කට මරණ දඩුවම් නියමයි!", "News Content": "පුද්ගල ඝාතනයකට වරද කරුවන් වු සිව් දෙනෙකුට කල්මුණේ මහාධිකරණය මරණ දඞුවම නියම කර තිබේ.අම්පාර නින්දවූර් ප්‍රදේශයේ පදිංචිකරුවන් සිව්දෙනෙකුට මෙලෙස මරණ දඞුවම් නියම වී ඇති බව අද දෙරණ වාර්තාකරු සඳහන් කළේය. 2009 වසරේ ජුනි මස 18 වන දින නින්දවුර් ප්‍රදේශයේ දී පුද්ගලයෙකු මුගුරකින් පහර දී ඝාතනය කළ බවට විත්තිකරුවන්ට චෝදනා එල්ල වී තිබුණි.අදාළ නඩුවේ තීන්දුව ලබාදෙමින් මහාධිකරණ විනිසුරු නවරත්න මාරසිංහ මහතා විත්තිකරුවන් සිව්දෙනාට මරණ දඞුවම නියම කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=61358", "Category": null, "Parent URL": null}