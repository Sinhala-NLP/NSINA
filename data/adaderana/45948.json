{"Source": "Adaderana", "Timestamp": "September 9, 2014 03:49 pm", "Headline": "වැටලීමට ගිය බුද්ධි අංශ නිලධාරියෙකු බේරුණේත් අනෙකා ගුටි කෑවේත් මෙහෙමයි", "News Content": "සපුගස්කන්ද, කොට්ටුන්න ප්‍රදේශයේ නිවසක කොල්ලයක් සිදුවන බවට ලැබුණු තොරතුරකට අනූව ක්‍රියාත්මක වූ සපුගස්කන්ද පොලීසියට අනුයුක්තව සේවය කරන‍ පොලිස් බුද්ධි අංශයේ නිලධාරීන් දෙදෙනෙකු එම ස්ථානයට ගොස් තිබේ. එහිදී නිවස ආසන්නයේ පිහිටි පාරක සිටි බව කියන සැකකරුවන් දෙදෙනෙකු බුද්ධි අංශ නිලධාරින් විසින් අත්අඩංගුවට ගෙන ඇති බව පොලිස් මාධ්‍ය ඒකකය කියයි. අ‍නතුරුව එක් බුද්ධි අංශ නිලධාරියෙකු අදාළ නිවසට ගොස් ඇති අතර එහි සිටි සැකකරුවන් දෙදෙනෙකු ඔහුට පහරදී නිලධාරියා සතුව තිබූ ගිනි අවිය පැහැරගෙන පළාගොස් ඇත. ප්‍රහාරයෙන් තුවාල ලැබූ නිලධාරියා රාගම රෝහලට ඇතුළත් කර ඇති බවද පොලිස් මාධ්‍ය ඒකකය පැවසීය. අද පෙරවරු‍ 11.30ත් 11.45ත් අතර මෙය සිදුව ඇති අතර සිද්ධිය සම්බන්ධයෙන් සපුගස්කන්ද පොලීසිය වැඩිදුර විමර්ශන කරයි.", "URL": "https://sinhala.adaderana.lk/news.php?nid=45948", "Category": null, "Parent URL": null}