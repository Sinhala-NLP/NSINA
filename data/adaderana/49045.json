{"Source": "Adaderana", "Timestamp": "January 30, 2015 06:34 am", "Headline": " අසල්වැසියා හත් හැවිරිදි දැරිය දූෂ්‍ය කරලා", "News Content": "වයස අවුරුදු 07 ක් වන බාල වයස්කාර දැරියකට බරපතළ ලිංගික ආපරාධයක් සිදු කළ බව කියන වයස අවුරුදු 19 ක් වන ධීවරයෙකු අත්අඩංගුවට ගෙන ඇති බව කල්පිටිය පොලීසිය කියයි. ඊයේ (29)දහවල් මෙම අපරාධය සිදුවී ඇත. අතවරයට ලක්ව ඇත්තේ කල්පිටිය- කුරිංඤංපිටිය පදිංචිව සිටින දැරියකි. දැරිය තනිවම තම නිවසේ සිටින විට පැමිණ ඇති සැකකරු ඇයට අතවර කර පලා ගොස් ඇති බව පොලීසිය පවසයි. තමන්ට සිදුවූ අපරාධය වැඩිමහල් සහෝදරිය නිවසට පැමිණි පසුව දැරිය විසින් පවසා ඇති අතර ඇය මේ බව තම මවට දැන්වීමෙන් පසුව සිද්ධිය පොලීසියට වාර්තා වී ඇති බව අප වාර්තාකරු පවසයි. ඒ අනුව සැකකරුව අත්අඩංගුවට ගැනීමට පොලීසිය කටයුතු කර ඇත. අත්අඩංගුවට ගෙන ඇති සැකකරු අතවරයට පත් දැරිවියගේ අසල්වැසියෙකු බව පොලීසිය කියයි. අතවරයට පත්ව ඇති දැරිවිය වෛද්‍ය ප්‍රතිකාර සඳහා පුත්තලම මූලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතය. වැඩිදුර විමර්ශන කටයුතු සිදු කෙරේ.", "URL": "https://sinhala.adaderana.lk/news.php?nid=49045", "Category": null, "Parent URL": null}