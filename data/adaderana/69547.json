{"Source": "Adaderana", "Timestamp": "February 13, 2017 11:33 am", "Headline": " නිධන් හෑරූ 6ක් මාට්ටු", "News Content": "බුත්තල, මුතුකෙලියාව රක්ෂිත කන්දේ නිධන් ගැනීමේ අරමුණින් කැණීම්වල නිරත වූ පුද්ගලයින් 06 දෙනෙකු අත්අඩංගුවට ගෙන තිබේ.පොලීසියට ලද තොරතුරක් මත සිදුකළ වැටලීමකදී අදාළ පුද්ගලයින් අත්අඩංගුවට ගත් බව බුත්තල පොලීසීය පැවසුවේය.අත්අඩංගුවට ගත් සැකකරුවන් කොළඹ, රත්නපුර සහ බුත්තල ප්‍රදේශ වල පදිංචිකරුවන් බව බුත්තල පොලීසිය සඳහන් කළේය.ඔවුන් අත්අඩංගුවට ගන්නා අවස්ථාවේදී කැණීම සඳහා යොදාගත් උපකරණද පොලීසිය බාරයට ගෙන තිබේ.අත්අඩංගුවට ගත් සැකකරුවන් සහ භාණ්ඩ අද වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69547", "Category": null, "Parent URL": null}