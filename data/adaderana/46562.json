{"Source": "Adaderana", "Timestamp": "October 7, 2014 12:38 pm", "Headline": "උඩුගම - බද්දේගම පාරට වැස්ස හරස්වෙයි", "News Content": "අධික වර්ෂාපතනය හේතුවෙන් ගාල්ල, උඩුගම - බද්දේගම මාර්ගයේ ගමනා ගමන කටයුතුවලට බාධා සිදුව තිබේ. වර්ෂාපතනය නිසා මාමනදොළ අැළ පිටාර ගැලීමෙන් යටලමත්ත, උඩලමත්ත ප්‍රදේශ ජලයෙන් යටවී ඇති බව අප වාර්තාකරු කියයි. අද අලුයම සිට දැඩි වර්ෂාපතනයක් ප්‍රදේශයට ඇද හැළීම නිසා ගිංගමේ ජල මට්ටමද ඉහළ ගොස් පිටාර මට්ටමට පැමිණ ඇත. මේ අතර බෙංගාල බොක්ක ගිණිකොන ප්‍රදේශයේ පවතින පීඩන අවපාතය හේතුවෙන් තවදුරටත් දිවයිනේ ප්‍රදේශ කිහිපයකට වැසි ඇති විය හැකිය. මෙම තත්ත්වය හෙට දිනයේ දී වඩාත් වර්ධනය විය හැකි බව කාලගුණ විද්‍යා දෙපාර්තමේන්තුව සඳහන් කළේය. විශේෂයෙන් වැසි පවතින අවස්ථාවලදී තද සුළං තත්ත්වයක් ද ඇති විය හැකි බව එම දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=46562", "Category": null, "Parent URL": null}