{"Source": "Adaderana", "Timestamp": "December 18, 2015 02:44 pm", "Headline": "හිටපු D.I.G යළි රිමාන්ඩ්", "News Content": "නිධන් හැරිමේ චෝදනා මත අත්අඩංගුවට ගත් වව්නියාව හිටපු නියෝජ්‍ය පොලිස්පතිවරයා සහ ප්‍රධාන පොලිස් පරික්ෂකවරයා තවදුරටත් රක්ෂිත බන්ධනාගාර ගත කර තිබේ.අදාළ නඩුව අද කැඳවූ අවස්ථාවේ වව්නියාව වැඩබලන මහේස්ත්‍රාත් එන්. අරුණ ගිරිනාදන් මහතා විසින් සැකකරුවන් ලබන ජනවාරි මස 12 වනදා දක්වා රක්ෂිත බන්ධනාගාර ගත කිරිමට නියෝග කළ බව අද දෙරණ වාර්තාකරු පැවසුවේය.වව්නියාව, කුඩාකච්චකොඩිය ප්‍රදේශයේ නිධන් හැරීමේ සිද්ධියක් සම්බන්ධයෙන් වව්නියාව හිටපු නියෝජ්‍ය පොලිස්පති එන්.කේ දිසානායක මහතා සහ ප්‍රධාන පොලිස් පරික්ෂකවරයා පසුගිය සැප්තැම්බර් මස 20 වනදා අත්අඩංගුවට ගැනිණ.අත්අඩංගුවට ගෙන සිටි සෙසු සැකකරුවන් සිද්ධියට අදාළව වරද පිළිගැනීම හේතුවෙන් ඔවුන්ට දඩ නියම කිරීමට මිට පෙර අධිකරණය පියවර ගනු ලැබුවේය.", "URL": "https://sinhala.adaderana.lk/news.php?nid=55804", "Category": null, "Parent URL": null}