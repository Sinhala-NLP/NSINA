{"Source": "Adaderana", "Timestamp": "December 18, 2017 01:29 pm", "Headline": "  අලුත් මත්ද්‍රව්‍යක් එක්ක ව්‍යාපාරිකයා පොලිස් දැලේ", "News Content": "ශ්‍රී ලංකාව තුළ දී මීට පෙර කිසි දිනෙක හමුවී නොමැති මත්ද්‍රව්‍යයක් බවට සැක කළහැකි ජෙල් වර්ගයක් සමඟ එම මත්ද්‍රව්‍ය භාවිතයට යොදාගන්නා උපකරණයක් අත්අඩංගුවට ගැනීමට නිකවැරටිය පොලිසියේ රථවාහන අංශය සමත්ව තිබේ. එම මත්ද්‍රව්‍ය ප්‍රවාහනය සඳහා යොදාගත් මෝටර් රථයක්ද එක් සැකකරුවෙකු සමග අත්අඩංගුවට ගෙන තිබේ. රථවාහන අංශයේ ස්ථානාධිපතිවරයා විශේෂ පරීක්ෂාවක් සඳහා නගරයේ රැඳී සිටියදී අතින් ලියනලද අංක තහඩු සහිතව ධාවනය කළ මෝටර් රථයක් පරීක්ෂා කිරීමේ දී සැකකටයුතු උපකරණය සහ ජෙල් වර්ගය හමුවී ඇත. අනතුරුව එය පැදවූ පුද්ගලයා සහ මෝටර් රථය අත්අඩංගුවට ගෙන තිබේ. මෙම මෝටර් රථය පුත්තලම ප්‍රදේශයේ කුළී වාහන සපයන ආයතනයකින් කුළියට ගත් එකක් වන අතර සැකකරු පුත්තලම ප්‍රදේශයේ 24 හැවිරිදි ව්‍යාපාරිකයෙකි.", "URL": "https://sinhala.adaderana.lk/news.php?nid=81713", "Category": null, "Parent URL": null}