{"Source": "Adaderana", "Timestamp": "January 18, 2019 12:14 pm", "Headline": "එකම බෝතලේ ජලය පානය කළ සිසුවියන් දෙදෙනෙක් සිහිසුන්ව රෝහලට", "News Content": "විදුහලේ ක්‍රීඩා උත්සවකට සහභාගි වී සිටියදී එකම බෝතලයක ජලය පානය කළ බව කියන ඇල්ල ප්‍රදේශයේ විද්‍යාලයක ශිෂ්‍යාවන් දෙදෙනෙක් සිහිසුන්ව සිටියදී බදුල්ල රෝහලට ඇතුළත් කර තිබේ. ඊයේ (17) දහවල් මෙම සිදුවීම සිදුවු බව අප වාර්තාකරු පවසයි. මෙසේ රෝහල් ගත කර ඇත්තේ වයස අවුරුදු 16 සහ 17 යන වයසේ පසුවන දියණියන් දෙදෙනෙකි. මොවුන් දෙදෙනාගේ තත්ත්වය තරමක් බරපතළ බව ද රෝහල් ප්‍රකාශකයෙක් පැවසීය. මෙම ජලය මිතුරියන් තිදෙනෙක් විසින් පානය කර ඇතත් එක් ශිෂ්‍යාවකට රෝගී තත්ත්වයක් මතු නොවූ බව ගුරුවරියක් පැවසීය. ‍රොහල් ගත කළ ශිෂ්‍යාවන් දෙදෙනාට මත්ද්‍රව්‍යයක් ශරීර ගත වී ඇතැයි සැකකරන බවත් ඒ පිළිබඳව පරික්ෂා කිරිම සඳහා ජල බෝතලය තම භාරයට ගත් බවත් බදුල්ල හදිසි ප්‍රතිකාර ඒකකයේ වෛද්‍ය පාලිත රාජපක්ෂ මහතා පැවසීය.", "URL": "https://sinhala.adaderana.lk/news.php?nid=102591", "Category": null, "Parent URL": null}