{"Source": "Adaderana", "Timestamp": "February 5, 2014 12:38 pm", "Headline": "ප්‍රධාන පක්ෂ කිහිපයක් නාම යෝජනා බාරදෙයි ", "News Content": "පළාත් සභා ජන්ද විමසීම සඳහා ප්‍රධාන දේශපාලන පක්ෂ සහ ස්වාධීන කණ්ඩායම් අද(05) දිනය තුළ ද දිස්ත්‍රික්ක කිහිපයක් සඳහා නාමයෝජනා බාරදී තිබේ. එක්සත් ජනතා නිදහස් සන්ධානය මේ වනවිට කොළඹ සහ ගම්පහ දිස්ත්‍රික්ක සඳහා නාම යෝජනා බාරදී ඇති බව වාර්තාවෙයි. ගම්පහ දිස්ත්‍රික්කය සඳහා එ.ජා.ප. මේ වන විට නාම යෝජනා බාර දී තිබෙන අතර ජ.වි.පෙ. මාතර, ගම්පහ, හම්බන්තොට දිස්ත්‍රික්ක සඳහා මේ වන විට නාම යෝජනා බාරදී ඇත. සරත් ෆොන්සේකා මහතා ප්‍රමුඛ ප්‍රජාතන්ත්‍රවාදී පක්ෂයද හම්බන්තොට හා ගම්පහ දිස්ත්‍රික්ක සඳහා නාම යෝජනා බාරදී ඇති බව සඳහන් වෙයි. මේ අතර නාම යෝජනා බාර ගැනීම හෙට(06) මධ්‍යහ්න 12.00 න් අවසන් වන බව මැතිවරණ කාර්යාලය මීට පෙර සඳහන් කර තිබුණි.", "URL": "https://sinhala.adaderana.lk/news.php?nid=40897", "Category": null, "Parent URL": null}