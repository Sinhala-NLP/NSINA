{"Source": "Adaderana", "Timestamp": "September 17, 2015 10:34 pm", "Headline": "  ෆොන්සේකා - දයාන් විමර්ශන වාර්තාව ගැන කතා කරයි", "News Content": "ශ්‍රී ලංකාවේ සිදු වූ බව කියන මානව හිමිකම් උල්ලංඝණයවීම් සම්බන්ධයෙන් පරීක්ෂණයක් පැවැත්වීම සම්බන්ධයෙන් ෆිල්ඩ් මාර්ෂල් සරත් ෆොන්සේකා මහතා ද අදහස් පළ කර තිබේ. අද කොළඹදී පැවැත්වූ මාධ්‍ය හමුවකදී ඒ මහතා කියා සිටියේ කිසියම් පුද්ගලයෙකු වරදක් කර ඇත්නම් පරීක්ෂණයක් සිදුකර ඔවුන් සම්බන්ධයෙන් නීතිය ක්‍රියාත්මක කළ යුතු බවයි.යුද්ධයේ අවසන් සමයේදී ඊට අණදුන් නිලධාරියෙකු ලෙස තමන්ද මෙම වාර්තාව සම්බන්ධයෙන් අවධානය යොමුකර ඇතැයි ඒ මහතා පැවසීය.මේ අතර හිටපු රාජ්‍ය තාන්ත‍්‍රික නිලධාරියෙකු වන ආචාර්ය දයාන් ජයතිලක මහතා කියා සිටින්නේ මෙම වාර්තාව ප්‍රථම වතාවට කළ වාර්තාවක් බව හෙළි කිරීමෙන් මෙය අත්හදා බැලීමක් ලෙස පැහැදිළි වන බවයි. ඒ අනූව ශ්‍රී ලංකාව යොදා ගනිමින් අත්හදා බැලීම් අසාධාරණ බවත්, ශ්‍රී ලංකා රජය මෙය ප්‍රතිපත්ති වශයෙන් ප්‍රතික්ෂේප කළ යුතු බවත් හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=53925", "Category": null, "Parent URL": null}