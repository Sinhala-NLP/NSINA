{"Source": "Adaderana", "Timestamp": "March 6, 2018 01:35 pm", "Headline": " රටේ තත්ත්වය ගැන හිතලා පොහොට්ටුවේ රැළිය කල් යයි", "News Content": "පොදු ජන පෙරමුණ විසින් හෙට(07) දින නුගේගොඩ නගරයේ පැවැත් වීමට නියමිතව තිබු ජන රැළිය කල් දැමීමට තීරණය කළ බව ඒකාබද්ධ විපක්ෂය පවසයි. රට තුළ පවතින තත්ත්වය හා අපවත් වී වදාළ පූජ්‍ය දරණාගම කුසලධම්ම නාහිමියන්ගේ ආදාහන පූජෝත්සවය හේතු කර ගනිමින් මෙම තීරණය ගත් බව පාර්ලිමේන්තු මන්ත්‍රී විමල් වීරවංශ මහතා සඳහන් කරයි. පසුගිය දා පැවති පළාත් පාලන මැතිවරණයෙන් පොදු ජන පෙරමුණ ලබා ගත් ජයග්‍රහණය සැමරීම සඳහා ඒකාබද්ධය ප්‍රමුඛ පොදු ජන පෙරමුණට සහය දැක්වු දේශපාලන පක්ෂවල ප්‍රධානත්වයෙන් මෙම ජන රැළිය පැවැත් වීමට පසුගිය දා තීරණය කර තිබිණි.", "URL": "https://sinhala.adaderana.lk/news.php?nid=85250", "Category": null, "Parent URL": null}