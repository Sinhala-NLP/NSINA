{"Source": "Adaderana", "Timestamp": "February 14, 2019 12:16 pm", "Headline": "පස්වලින් රූප මවන අපූරු කරණවෑමියෙක්", "News Content": "බදුල්ල, කදන ගම්මානයේ ජීවත්වන අමල් පතිරණ නැමති පුද්ගලයෙකු විසින් තම ව්‍යාපාර ස්ථානය ඉදිරි පිට ඇති පස් කන්දේ විවිධ රූප අඹන ආකාරය අප කැමරාවේ සටහන් විය. මෙලෙස පස් වලින් රූප මතුකරන අමල් පතිරණ වෘත්තීයෙන් කරණවෑමියෙකු හා මානාලියන් හැඩ ගන්නන්නෙකු බව අද දෙරණ වාර්තාකරු පවසයි. තම ව්‍යාපාර ස්ථානයට ඉදිරි පිට ඇති වේල්ල අමල්ගේ නිර්මාන සඳහා යොදා ගන්නා අතර එම නිර්මාණ කිරීම සඳහා ඔහු උපයෝගි කර ගන්නේ පිහිය, උදැල්ල සහ කුඩා සොරඩියකි. බුදුන් වහන්සේගේ රුවක් අතුළ අමල් විසින් කළ නිර්මාණ ඔහුගේ ව්‍යාපාර ස්තානයට යන සියළු දෙනාටම දැකගත හැකි බව අප වාර්තාකරු පවසයි. විනෝදාංශයක් ලෙස පස් කන්දේ රූප මවන අමල් පතිරණ පවසන් විවේකය ලැබෙන සෑම වෙලාවකම තමන්ගේ නිර්මාණ කරන බවයි.", "URL": "https://sinhala.adaderana.lk/news.php?nid=104296", "Category": null, "Parent URL": null}