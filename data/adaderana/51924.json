{"Source": "Adaderana", "Timestamp": "June 11, 2015 12:07 pm", "Headline": "භාරත ඝාතන නඩුව අගෝස්තු 6ට කල්යයි", "News Content": "භාරත ලක්ෂ්මන් ප්‍රේමචන්ද්‍ර ඝාතන නඩුව අගෝස්තු මස 6 වනදා කැඳවීමට කොළඹ මහාධිකරණය තීරණය කර තිබේ.අදාළ නඩුවේ විත්තිකරුවෙකු වන ජානක ප්‍රියන්ත ගලබොඩ නැමැත්තා සොයාගැනීමට නොහැකි තත්ත්වයක් උද්ගතව ඇති බැවින් ඔහු නොමැතිව නඩු විභාගය පැවැත්වීමට තීරණය කර ඇති බව රජයේ නීතීඥවරයා දැනුම් දී තිබූ බව සඳහන්ය.මේ හේතුවෙන් ඊට අදාළ සාක්ෂි විමසීම සඳහා නඩුව අගෝස්තු මස 6 වනදා කැදවන ලෙස මහාධිකරණ විනිසුරු දේවිකා තෙන්නකෝන් මහත්මිය නියම කර ඇත.එදිනට ඊට අදාළ මූලික සාක්ෂි විභාගය පවත්වන බව එහිදී රජයේ නීතීඥවරයා ප්‍රකාශ කර තිබේ.භාරත ලක්ෂ්මන් ප්‍රේමචන්ද්‍ර ඝාතනය සම්බන්ධයෙන් පාර්ලිමේන්තු මන්ත්‍රී දුමින්ද සිල්වා මහතා ඇතුළු විත්තිකරු 13 දෙනෙකුට එරෙහිව නීතිපතිවරයා විසින් මෙම නඩුව පවරා ඇති බව සඳහන්ය.", "URL": "https://sinhala.adaderana.lk/news.php?nid=51924", "Category": null, "Parent URL": null}