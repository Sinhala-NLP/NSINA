{"Source": "Adaderana", "Timestamp": "November 20, 2012 08:41 am", "Headline": "ගාසා තීරයේ ගැටුම් ඉහළට", "News Content": "ගාසා තීරයේ පවතින ගැටුම් මේ වන විට උග්‍ර වී තිබේ. පසුගිය දින හය තුළ පමණක් ගාසා තීරයේ ඇති වු ගැටුම්වලින් පුද්ගලයින් 105 දෙනෙකු ජීවිතක්ෂයට පත්වී ඇති බව විදෙස් මාධ්‍ය වාර්තා පවසයි. ඊශ්‍රායලය විසින් ගාසා තීරයට මෝටාර් සහ රොකට් ප්‍රහාර දිගින් දිගටම එල්ල කරමින් සිටින බව වාර්තා වේ. ඊයේ (19) දිනයේ පමණක් ඊශ්‍රායලය විසින් රොකට් ප්‍රහාර සියයක් එල්ල කර ඇති බව විදෙස් මාධ්‍ය පවසයි. පසුගිය කාලය තුළ සිදුවු ගැටුම්වලින් ඊශ්‍රායල හමුදා සාමාජිකයින් තිදෙනෙකු ද ජීවිතක්ෂයට පත්වී ඇත. ඊශ්‍රායලය සහ පලස්තීනය අතර පවතින ගැටුම් පාලනය කිරීම සඳහා ඊජිප්තුව සටන් විරාම යෝජනාවක් ඉදිරිපත් කර ඇති අතර ඒ සම්බන්ධයෙන් සාකච්ඡා කිරීමට ඊයේ ඊශ්‍රායලයේ කැබිනට් මණ්ඩලය ද රැස් වී ඇති බව වාර්තා වේ.", "URL": "https://sinhala.adaderana.lk/news.php?nid=29340", "Category": null, "Parent URL": null}