{"Source": "Adaderana", "Timestamp": "May 26, 2011 04:57 pm", "Headline": "පුද්ගලික අංශ විශ්‍රාම වැටුප් පනත පාර්ලිමේන්තුවට ඉදිරිපත් නොවන්න පුළුවන්", "News Content": "පෞද්ගලික අංශ විශ්‍රාම වැටුප් පනත ක්‍රියාත්මක කිරීම සම්බන්ධව තවමත් නිශ්චිත තීරණයකට එළඹ නොමැති බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. එම තීරණය තවමත් සාකච්ඡා මට්ටමේ පවතින බව අද(26) පැවති කැබිනට් තීරණ දැනුම් දීමේ රැස්වීමේදී අමාත්‍යවරයා සඳහන් කළේය. එහි සංශොධනයන් පිළිබඳව සාකච්ඡා කෙරෙමින් පවතින බවත්, ඇතැම්විට අදාළ පනත පාර්ලිමේන්තුවට ඉදිරිපත් නොකිරීමේ ඉඩක් ද පවතින බව එහිදී වැඩිදුරටත් අදහස් දැක්වූ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=16351", "Category": null, "Parent URL": null}