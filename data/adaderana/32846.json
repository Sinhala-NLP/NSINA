{"Source": "Adaderana", "Timestamp": "March 30, 2013 09:14 am", "Headline": "කොළඹට පැය 12ක ජල කප්පාදුවක්", "News Content": "අද රාත්‍රී 8.00 සිට හෙට පෙරවරු 8.00 දක්වා පැය 12 ක කාලයක් කොළඹ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. කළු ගඟ ව්‍යාපෘතිය යටතේ නව ජල නල එළීම හේතුවෙන් මෙම පියවර ගන්නා බව එම මණ්ඩලය කියයි. අදාළ කාලය තුළ කොළඹ කොටුව, පිටකොටුව, මාළිගාවත්ත නිවාස සංකීර්ණය, මහරුෆ් ජල කුළුණෙන් ජලය සැපයෙන ප්‍රදේශ, හල්ෆ්ඩ්‍රොෆ් පාර, පංචිකාවත්ත පාර, සංඝරාජ මාවත සහ ඊට සම්බන්ධ සියලු අතුරු මාර්ගවල ජල සැපයුම අත්හිටුවන බව ජලසම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=32846", "Category": null, "Parent URL": null}