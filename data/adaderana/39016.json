{"Source": "Adaderana", "Timestamp": "November 21, 2013 10:33 pm", "Headline": " ජය ශ්‍රී ලංකාවටයි!", "News Content": "සංචාරක නවසීලන්ත කණ්ඩායම සමග පැවැත්වුණු දෙවැනි පන්දුවාර 20-20 තරඟය ජයග්‍රහණය කිරීමට ශ්‍රී ලංකා කණ්ඩායම සමත් විය. අද තරඟයේ කාසියේ වාසියේ ආරාධනයෙන් පිටියට පිවිසි නවසීලන්ත කණ්ඩායම නියමිත පන්දුවාර 20 අවසානයේ කඩුලු 7ක් දැවී ලකුණු 142ක් ලබාගන්නා ලදී. එහිදී නවසීලන්තය වෙනුවෙන් ලුක් රොන්චි නොදැවී ලකුණු 34ක් හා ඇන්ටන් ඩෙවිච් ලකුණු 30ක් ලබා ගෙන තිබේ. කෙසේ වෙතත් අනතුරුව පිටියට පිවිසි ශ්‍රී ලංකා කණ්ඩායම කඩුලු 2 ට ලකුණු 143 ක් ලබාගනිමින් තරඟය ජයග්‍රහණය කළ අතර තරඟාවලිය 1-0 ක් ලෙස ජයග්‍රහණය කිරීමටද ශ්‍රී ලංකා කණ්ඩායම සමත්විය. අද තරඟයේදී පිළිතුරු ඉණිම ක්‍රීඩා කළ ශ්‍රී ලංකා කණ්ඩායම වෙනුවෙන් කුසල් ජනිත් පෙරේරා ලකුණු 57 ක්ද, ටී.එම් ඩිල්ෂාන් ලකුණු 59 ක්ද ලබාගත්හ.", "URL": "https://sinhala.adaderana.lk/news.php?nid=39016", "Category": null, "Parent URL": null}