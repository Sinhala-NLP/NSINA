{"Source": "Adaderana", "Timestamp": "September 5, 2012 05:06 pm", "Headline": "මල්වෙඩි නිෂ්පාදනාගාරයේ පිපුරුමෙන් 31 ක් මරුට", "News Content": "ඉන්දියාවේ මල් වෙඩි නිෂ්පාදන කර්මාන්තශාලාවක සිදුවූ පිපිරීමකින් පුද්ගලයින් 31 දෙනෙකු ජීවිතක්ෂයට පත්ව තිබේ. දකුණු ඉන්දියාවේ තමිල්නාඩු ප‍්‍රාන්තයේ සිවකාසි නගරයේ පිහිටි කර්මාන්තශාලාවක මෙම පිපිරීම සිදුව ඇති බව විදෙස් මාධ්‍ය වාර්තා කළේය. අනතුරින් තවත් පුද්ගලයින් 20 දෙනෙකු තුවාල ලබා ඇත. පුපුරණ ද්‍රව්‍ය තිබීම හේතුවෙන් කර්මාන්තශාලාව තුළ බොහෝ වේලාවක් පිපිරුම් සිදු වූ බව ඉන්දීය පොලීසිය සඳහන් කළේය. මේ හේතුවෙන් අනතුරට ලක්වූවන් බේරාගැනීම අපහසු වූ බව ඔවුන් පවසයි. ඉන්දියාවේ මල් වෙඩි නිෂ්පාදන කර්මාන්ත ශාලාවලින් සියයට 90 ක්ම පිහිටා ඇත්තේ සිවකාසි නගරයේය.", "URL": "https://sinhala.adaderana.lk/news.php?nid=27162", "Category": null, "Parent URL": null}