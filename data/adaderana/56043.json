{"Source": "Adaderana", "Timestamp": "December 30, 2015 04:50 pm", "Headline": "විග්නේෂ්වරන්ගේ කමිටුව හොඳයි", "News Content": "උතුරු පළාත් ප්‍රධාන අමාත්‍යවරයාගේ ප්‍රධානත්වයෙන් බිහිකළ දෙමළ ජනතා මහජන කමිටුවට කිසිවෙකුත් විරුද්ධ වීම අවශ්‍ය නොවන බව දෙමළ ජාතික සන්ධාන පාර්ලිමේන්තු මන්ත්‍රී ශිවඥානම් ශ්‍රීධරන් මහතා පවසයි.ඔහු පැවසුවේ දෙමළ ජනතාවගේ ගැටලු වෙනුවෙන් විසඳුම් සොයන සමාජයක උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතාගේ ප්‍රධානත්වයෙන් බිහිකළ එම කමිටුව තුළ කිසිදු වරදක් නොමැති බවයි. අදාළ කමිටුව දේශපාලන පක්ෂයකට විරුද්ධව පිහිටුවීමක් නොව දෙමළ ජනතාවගේ ගැටලුවලට විසඳුම් සෙවීමට බිහිකළ විද්වතුන්ගෙන් සමන්විත කමිටුවක් බව ශිවඥානම් ශ්‍රීධරන් මහතා පැවසුවේය.ඒ හේතුවෙන් කමිටුව සම්බන්ධයෙන් කිසිවෙකුත් විරුද්ධව අදහස් පළ කිරීම අවශ්‍ය නොවන බව පාර්ලිමේන්තු මන්ත්‍රීවරයා කියා සිටියේය. කෙසේවෙතත් අදාළ කමිටුව හරහා දෙමළ ජනතාවගේ ගැටලුවලට විසඳුම් ලබාගැනීමට රජයට බලපෑම් කළ යුතු බව පාර්ලිමේන්තු මන්ත්‍රී ශිවඥානම් ශ්‍රීදරන් මහතා අවධාරණය කළේය.", "URL": "https://sinhala.adaderana.lk/news.php?nid=56043", "Category": null, "Parent URL": null}