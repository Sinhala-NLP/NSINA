{"Source": "Adaderana", "Timestamp": "October 5, 2013 11:49 am", "Headline": "නොවැ. 15 රජයේ නිවාඩු දිනයක්?", "News Content": "පොදුරාජ්‍ය මණ්ඩලයීය රාජ්‍ය නායක සමුළුව පැවැත්වෙන දිනය රජයේ නිවාඩු දිනයක් ලෙස ප්‍රකාශයට පත් කිරීම කෙරෙහි අවධානය යොමුවී ඇති බව රාජ්‍ය පරිපාලන අමාත්‍යංශය පවසයි. එම අමාත්‍යංශයේ ලේකම් පී.බී අබේකෝන් මහතා පැවසුවේ කෙසේ වෙතත් මෙය පිළිබද අවසන් තීරණයකට මෙතෙක් එලෙඹ නොමැති බවය. රාජ්‍ය නායක සමුළුව ආරම්භ වන නොවැම්බර් මස 15 වන දින රජයේ නිවාඩු දිනයක් ලෙස ප්‍රකාශයට පත් කිරීම සම්බන්ධයෙන් ඉදිරි සතියේ දී අදාළ අංශ සමඟ සාකච්ජා කොට තීරණය කරන බව පී.බී අබේකෝන් මහතා කියා සිටියේය.", "URL": "https://sinhala.adaderana.lk/news.php?nid=37930", "Category": null, "Parent URL": null}