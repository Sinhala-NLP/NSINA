{"Source": "Adaderana", "Timestamp": "September 27, 2011 09:20 am", "Headline": "වීරවිල පිපිරුම සිදුවූ ස්ථානයෙන් සෙබළ මළ සිරුරක් හමුවෙයි", "News Content": "වීරවිල යුද හමුදා කඳවුරේ ආයුධ ගබඩාවේ සිදුවූ පිපිරීමෙන් යුද හමුදා සෙබළෙකු ජිවිතක්ෂයට පත්වී තිබේ. අද(27) උදෑසන මියගිය සෙබළාගේ සිරුර පිපිරීම සිදුවූ ස්ථානයේ තිබී සොයාගෙන ඇති බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා ප්‍රකාශ කළේය. ඊයේ(26) පස්වරුවේ ඇතිවූ මෙම පිපිරීමෙන් තවත් සෙබළුන් දෙදෙනෙකු තුවාල ලබා රෝහල් ගත කර ඇත. අදාළ පිපිරීම සම්බන්ධයෙන් මේ වන විට යුද හමුදාව විසින් විශේෂ පරීක්ෂණයක් ආරම්භ කර ඇති බව නිහාල් හපුආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=18989", "Category": null, "Parent URL": null}