{"Source": "Adaderana", "Timestamp": "July 21, 2017 04:07 pm", "Headline": " රට ගොඩනැගිය හැක්කේ කෘෂිකර්මාන්තය පදනම් කර ගත් ආර්ථියක් තුළින්", "News Content": "රට ගොඩනැගිය හැක්කේ කෘෂිකර්මාන්තය පදනම් කර ගත් ආර්ථියක් තුළින් බව ජනාධිපති මෛත්‍රීපාල සිරිසේන මහතා පවසයි.ඒ සඳහා ගොවි ජනතාවට යහපත් ආර්ථික තත්ත්වයක් උදාකර දියයුතු අතර පිට රටින් ගෙන්වන බොහෝ දේවල් මෙරට නිෂ්පාදනය කර ආහාරවලින් ස්වයංපෝෂිත විය යුතු බව ජනාධිපතිවරයා පෙන්වා දෙයි.එම කටයුතු සඳහා ප්‍රමුඛත්වයක් දී කටයුතු කිරීම වත්මන් රජයේ ප්‍රතිපත්තිය බව ද ජනාධිපති මෛත්‍රීපාල සිරිසේන මහතා කියා සිටියේය.ප්‍රතිසංස්කරණය කෙරුණු කන්තලේ ගංතලාව යුනිට් 12 වැව ජනතා අයිතියට පත් කිරීමේ අවස්ථාවට සහභාගී වෙමින් ජනාධිපතිවරයා මෙම අදහස් පළ කළේය.එහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ මොරගහකන්ද ජලාශ ව්‍යාපෟතිය යටතේ අනුරාධපුර, පොලොන්නරුව, ත්‍රිකුණාමලය සහ වයඹ වැව් 700ට වැඩි ප්‍රමාණයක් ප්‍රතිසංස්කරණය කරන බවයි.", "URL": "https://sinhala.adaderana.lk/news.php?nid=75490", "Category": null, "Parent URL": null}