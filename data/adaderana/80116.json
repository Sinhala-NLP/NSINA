{"Source": "Adaderana", "Timestamp": "November 18, 2017 04:24 pm", "Headline": "17 හැවිරිදි තරුණයා දූෂණය කළ කෝටිපතියාගේ බිරිය අත්අඩංගුවට-  පොලිසියේ තිබුණු පින්තූරයෙන් සැකකාරිය කොටු වේ", "News Content": "අවුරුදු 17ක තරුණයකු දූෂණය කළැයි චෝදනාව යටතේ 27 හැවිරිදි විවාහක කාන්තාවක් අත්අඩංගුවට ගෙන ඇත.මෙම කාන්තාව ඉන්දියාවේ කෝටිපති ව්‍යාපාරිකයකුගේ බිරිය වන අතර ඔවුන් මීට වසරකට පෙර විවාහා වී ඇත. පසු ගිය 24 වැනිදා සිට සිය බිරිය අතුරුදන්ව ඇති බව මෙම ව්‍යාපාරිකයා පොලිසියට පැමිණිලි කර ඇති අතර ඇයගේ ඡායා රූපයක්ද පොලිසියට භාර දී ඇත.මේ අතර එම ප්‍රදේශයේම පදිංචි 17 හැවිරිදි තරුණයකු ද අතුරුදන්ව ඇති බවට එම තරුණයාගේ පියා විසින් පොලිසියට පැමිණිලි කර ඇත. පැමිණිල්ල දමා යෑමට සැරසෙද්දී පොලිසියේ තිබුණු කෝටිපති ව්‍යාපාරිකයාගේ බිරියගේ ඡායා රූපය දැක ඇති තරුණයොගේ පියා පොලිසියට පවාසා ඇත්තේ අදාල කාන්තාව තමාගේ පුතා සමඟ සමීප ඇසුරක් පැවැත් වූ බවට අසල්වාසීන් පැවැසූ බවයි. ඒ ඔස්සේ පරීක්ෂණ ඇරඹූ පොලිසිය බස් නැවතුම් පොලක තිබූ CC TV කැමරා පරික්ෂා කිරීමේදී අදාල කාන්තාව හා තරුණයා බසයක නැග යන අයුරු දැක ඇත.මේ යුවල නවාතැන් පොළක සිටින බවට පොලිසිට ලැබුණු ඔත්තුවකට අනුව කළ වැටලීමකින් කාන්තාව අත්අඩංගුවට ගෙන තරුණයා දූෂණය කළ බවට ඇයට එරෙහිව පොලිසිය චෝදනා නගා ඇත.මෙම කාන්තාව එම චෝදනා ප්‍රතික්ෂේප කර ඇත.කිසිවිටෙකත් තමන් අදාල තරුණයා දූෂණය නොකළ බවත් ඔවුනොවුන් ආදරයෙන් බැඳී සිටින බවත් නුදුරේම ඔවුනොවුන් විවහා වන බවත් කාන්තාව පොලිසියට පවසා ඇත. කෙසේ වෙතත් මොවුන් සොයා ගැනීමෙන් පසු කළ වෛද්‍ය පරීක්ෂණයකින් පසු ඔවුන් ලිංගික සම්බන්ධතා පවත්වා ඇති බව තහවුරු වී ඇති බව ඉන්දීය මාධ්‍ය වාර්තා කර තිබුණි.", "URL": "https://sinhala.adaderana.lk/news.php?nid=80116", "Category": null, "Parent URL": null}