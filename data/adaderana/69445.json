{"Source": "Adaderana", "Timestamp": "February 11, 2017 12:07 pm", "Headline": "අනතුරකින් 1ක් එලොව යයි-7ක් රෝහල් යයි ", "News Content": "වරකාපොල, තුල්හිරිය ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ.ත්‍රීරෝද රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් ත්‍රීරෝද රථයේ ගමන් කළ කුඩා ළමුන් දෙදෙනෙක්, කාන්තාවන් දෙදෙනෙක් ඇතුළු පුද්ගලයින් හත් දෙනෙකු සහ යතුරුපැදිකරු බරපතළ තුවාල ලබා වරකාපොල රෝහලට ඇතුළත් කර ඇති අතර එහිදී යතුරුපැදිකරු මියගොස් තිබේ.මියගොස් ඇත්තේ තුල්හිරිය, පරාක්‍රමගම ප්‍රදේශයේ පදිංචිව සිටි 55 හැවිරිදි පුද්ගලයෙකි.තුවාල ලැබූ එක් කුඩා දරුවෙකු වැඩිදුර ප්‍රතිකාර සඳහා කෑගල්ල රෝහල වෙත මාරු කර යවා ඇති අතර අනතුර සම්බන්ධයෙන් වරකාපොල පොලිසීය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69445", "Category": null, "Parent URL": null}