{"Source": "Adaderana", "Timestamp": "September 30, 2018 03:05 pm", "Headline": "අපට රට දෙන්න", "News Content": "ලංකා ඛනිජ තෙල් සංස්ථාවේ ලාංඡනය වෙනස් කිරිම සඳහා පමණක් රුපියල් කෝටි 300ක් වැය කරන පසුබිමක රටේ ආර්ථික වර්ධනයක් සිදු කළ හැකි දැයි ජනතා විමුක්ති පෙරමුණ ප්‍රශ්න කරමින් පවසයි. එහි ප්‍රචාරක ලේකම් විජිත හේරත් මහතා ඊයේ (29) ගම්පහ පැවැති ජනහමුවකට එක්වෙමින් මේ බව ප්‍රකාශ කළේය. මුදල් අමාත්‍ය මංගල සමරවිර මහතා ඇමතිවරුගේ වාහන ආනයනය බල පත්‍ර අහොසි කළද මේ වන විට අවශ්‍ය පරිදි සියලුම මන්ත්‍රිවරුන් වහන ගෙන්වා ඇති බව ඒ මහතා පැවසීය. එමෙන්ම මිල සූත්‍රය සම්බන්ධයෙන් ප්‍රශ්ණ කිරිම් සිදු කළද කිසිදු තොරතුරක් ඉදිරිපත් නොකරණ බවද මන්ත්‍රිවරයා පවසයි. ආර්ථික ගැටළු පවතින අවස්ථාවක ලංකා ඛනිජ තෙල් සංස්ථාවේ ලාංඡනය වෙනස් කිරිම සඳහා පමණක් රුපියල් කෝටි 300ක් වැය කර ඇති බවටද ඔහු චෝදනා කළේය. ආර්ථිකය නැවත ගොඩ ලැනිමට නම් වසර 5කට රටේ පාලනය තම පක්ෂයට ලබා දෙන ලෙසත් එසේ වුවහොත් එම කාලය තුලදි රට සංවර්ධනය කර පෙන්වන බවත් මන්ත්‍රිවරයා ප්‍රකාශ කළේය.", "URL": "https://sinhala.adaderana.lk/news.php?nid=96949", "Category": null, "Parent URL": null}