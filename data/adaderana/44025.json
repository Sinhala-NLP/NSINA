{"Source": "Adaderana", "Timestamp": "June 17, 2014 03:16 pm", "Headline": "සැකකාරියක් අත්අඩංගුවෙන් පළායයි ", "News Content": "අත්අඩංගුවේ පසු වු සැකකාරියක අත්අඩංගුවෙන් මිදී පළාගොස් තිබේ. අද(17) පෙරවරුවේ මෙම සැකකාරිය තලාව පොලිස් ස්ථානයෙන් පළාගොස් ඇති බව වාර්තා වෙයි. චෙක්පත් වංචාවක් සම්බන්ධයෙන් අත්අඩංගුවට ගෙන සිටි අදාළ සැකකාරිය පොලිස් ආරක්ෂාව යටතේ තලාව පොලිස් ස්ථානයේ රඳවා සිට තිබේ. ශරීරකෘත්‍ය සිදුකිරීමට අවශ්‍ය බව පවසා පිටව ගිය අවස්ථාවේ සැකකාරිය පොලිස් ආරක්ෂාවෙන් මිදී පළාගොස් ඇති බව වාර්තා වෙයි. පළාගොස් ඇත්තේ 29 හැවිරිදි තලාව ප්‍රදේශයේ පදිංචි කාන්තාවක වන අතර මේ සම්බන්ධයෙන් තලාව පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=44025", "Category": null, "Parent URL": null}