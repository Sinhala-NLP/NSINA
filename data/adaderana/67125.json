{"Source": "Adaderana", "Timestamp": "December 18, 2016 11:00 am", "Headline": " ගිය ආණ්ඩුව සාමය ගොඩනැඟුවා", "News Content": "වත්මන් ආණ්ඩුව විසින් නීතිය හා සාමය රැකීමට බව පවසමින් විවිධ ක්‍රියාමාර්ග ගත්තද පැවති ආණ්ඩුව රට තුළ නීතිය හා සාමය ගොඩනැඟූ බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි.ජනාධිපතිවරයා, අගමැතිවරයා ඇතුළු ඕනෑම පුරවැසියෙකුට රටේ ඕනෑම ප්‍රදේශයකට යා හැකි පරිදි පසුගිය ආණ්ඩුව විසින් රට තුළ සාමය ගොඩනැඟූ බව හිටපු ආරක්ෂක ලේකම්වරයා පෙන්වා දෙනු ලබයි.ජපානයේ දී ශ්‍රී ලාංකිකයන් පිරිසක් අමතමින් ගෝඨාභය රාජපක්ෂ මහතා මේ බව ප්‍රකාශ කළේය.ත්‍රස්තවාදී අභියෝගය ජය ගැනීමට එරෙහිවූවන් හැර මාධ්‍යවේදීන් පිළිබඳ තමාට ගැටළුවක් නොතිබූ බව හිටපු ආරක්ෂක ලේකම්වරයා එහිදී වැඩිදුරටත් ප්‍රකාශ කළේය.ව්‍යවස්ථාවෙන් පළාත් සභා වෙත පොලිස් බලතල ලබාදී තිබුණද මීට පෙර සිටි කිසිඳු ජනාධිපතිවරයෙකු එය ක්‍රියාත්මක නොකළ බව එම අවස්ථාවට එක්වෙමින් අදහස් දැක්වූ පාර්ලිමේන්තු මන්ත්‍රී උදය ගම්මන්පිල මහතා පවසා සිටියේය.", "URL": "https://sinhala.adaderana.lk/news.php?nid=67125", "Category": null, "Parent URL": null}