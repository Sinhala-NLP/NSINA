{"Source": "Adaderana", "Timestamp": "December 7, 2010 08:49 am", "Headline": "බ්‍රිතාන්‍ය ආරක්ෂක ලේකම් මෙරටට පැමිණෙයි", "News Content": "බ්‍රිතාන්‍ය ආරක්ෂක ලේකම් ලියම් ෆොක්ස් මහතා ශ්‍රී ලංකාවට පැමිණීමට නියමිතව තිබේ. අභාවප්‍රාප්ත ලක්ෂ්මන් කදිරගාමර් මහතාගේ ගුණානුස්මරණ දේශනය සඳහා බ්‍රිතාන්‍ය ආරක්ෂක ලේකම්වරයා මෙරටට පැමිණීමට නියමිත බව වාර්තා වේ. එළඹෙන දෙසැම්බර් 18 වැනි දින පෞද්ගලික ආරාධනයකට අනුව මෙම දේශනය පැවැත්වීම සඳහා ඒ මහතා මෙරටට පැමිණෙනු ඇත. ලියම් ෆොක්ස් මහතා ශ්‍රී ලංකාවට පැමිණෙන බවට මේ වන විට තහවුරු කර ඇති බව විදේශ කටයුතු අමාත්‍යාංශය පවසයි. මෙම උත්සවය සඳහා විදේශ කටයුතු අමාත්‍ය ජී. එල්. පීරීස් මහතා ද සහභාගී වීමට නියමිතය.", "URL": "https://sinhala.adaderana.lk/news.php?nid=12658", "Category": null, "Parent URL": null}