{"Source": "Adaderana", "Timestamp": "June 21, 2013 07:33 am", "Headline": "අනුරාධපුරයට එන අය වැව් හා ජලාශ පරිහරණය බලාගෙනයි", "News Content": "පොසොන් උත්සවය නිමිත්තෙන් අනුරාධපුරය ඇතුළු පූජා භූමි ප්‍රදේශවලට පැමිණෙන ජනතාව වැව් හා ජලාශ පරිහරණය කිරීමේදී සැලකිලීමත් විය යුතු බව අනුරාධපුර දිස්ත්‍රික් ලේකම් කාර්යාලය පවසයි. ඊයේ ආරම්භ වූ පොසොන් සතිය ලබන 26 වැනිදා දක්වා ක්‍රියාත්මක වන අතර පොසොන් උත්සවය නිමිත්තෙන් වැඩි සැදැහැවතුන් පිරිසක් අනුරාධපුරයට පැමිණෙනු ඇති බවට අපේක්ෂිතය. ඒ සඳහා ලංකා ගමනා ගමන මණ්ඩලය විසින් විශේෂ බස් රථ සේවාවක් අද සිට ක්‍රියාත්මක කරන අතර හෙට සිට විශේෂ දුම්රිය සේවාවක්ද ක්‍රියාත්මක කරන බව දුම්රිය දෙපාර්තමේන්තුව සඳහන් කරයි. සැදැහැවතුන්ගේ ආරක්ෂාව සඳහා විශේෂ පොලිස් කණ්ඩායමක් යෙදවීමටද පියවර ගෙන තිබේ.", "URL": "https://sinhala.adaderana.lk/news.php?nid=35108", "Category": null, "Parent URL": null}