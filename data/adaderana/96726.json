{"Source": "Adaderana", "Timestamp": "September 26, 2018 10:30 am", "Headline": "මාර්ගයේ වලවල් හේතුවෙන් ජීවිත අවධානමක්", "News Content": "හැටන් - කොළඹ ප්‍රධාන මාර්ගයේ ස්ථාන කීපයක මාර්ගයේ පවතින වලවල් හේතුවෙන් ජිවිත අවධානමක් මතුව තිබෙන බවත් එම නිසා රිය පැදවීම ගැටළු සහගත බවත් රියදුරන් පවසති. කඳුකරයේ මාර්ග පද්ධතින් අතර අතිශය සුන්දර මෙන්ම අනතුරු අවධානම සහිත වංගු හා ප්‍රපාත පිහිටි ප්‍රදේශයකි හැටන් කොළඹ ප්‍රධාන මාර්ගය. A7 ලෙසින් හඳුන්වන අතර බොහෝ ස්ථානවල A ශ්‍රේණියේ මාර්ගයක තිබිය යුතු තත්ත්වයේ නොමැත. විශේෂයෙන් මෙම මාර්ගයේ හැටන් සිට කිතුල්ගල දක්වාවු ප්‍රදේශයේ බොහෝ ස්ථානවල මර උගුල් වැනි වලවල් හා කඩතොලු සහිත ස්ථාන රැසක් ඇතිවි තිබේ.එම මරඋගුල් වැනි ස්ථාන බොහෝවිට වංගු සහිත ස්ථාන වල ඇති අතර රියධාවනය කිරිමේදි මගහරවා ගැනිමට නොහැකි විම නිසා රියදුරන් දැඩි අපහසුතාවයන්ට හා අනතුරු වලට පත්වු අවස්ථාද වාර්තා වී තිබේ. යතුරිපැදි කරුවන් ඇද වැටි තුවාල සිඳුවු අවස්ථා මෙන්ම ත්‍රිරෝද රථ අනතුරට පත්වු අවස්ථාද වේ.එමෙන්ම වර්ෂාව වැඩි වශයෙන් පවතින හා බොහෝ අවස්ථාවල ඝන මිදුමෙන් වැසුන ලිස්සන සුළු මාර්ග පද්ධතියකි. සංචාරක පුරවරයක් වන දෙස් විදෙස් සංචාරකයින් වසරේ සෑම කාලයක් තුලදීම නුවරඑළිය ඇතුළු කඳුකරයේ සුන්දරත්වය විදිමට පැමිණෙන ප්‍රධාන මාර්ගය වන බැවින් නිසි පරිදි වගකිවයුතු අංශ විසින් නඩත්තු කිරිම සුදුසු නොවන්නේදැයි ජනතාව විමසති.", "URL": "https://sinhala.adaderana.lk/news.php?nid=96726", "Category": null, "Parent URL": null}