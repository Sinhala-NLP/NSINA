{"Source": "Adaderana", "Timestamp": "April 23, 2018 08:29 am", "Headline": "බුරුත කොටන් තොගයක් සමඟ පුද්ගලයින් 2 ක් අත්අඩංගුවට", "News Content": "කිළිනොච්චිය පලෙයි රක්ෂිත වනයෙන් අනවසරයෙන් කපන ලද බුරුත කොට තොගයක් ලොරියකින් ප්‍රවාහනය කරමින් තිබියදී 22 දා සවස පලෙයි පොලීසිය මගින් සැකකරුවන් දෙදෙනෙකු සමග අත්අඩංගුවට ගෙන තිබේ. දහයියා ප්‍රවාහනය කරණ මුවාවෙන් දහයියා උර වලින් වසාගෙන මෙම බුරුත කොට තොගය ප්‍රවාහනය කොට ඇති අතර ලොරියේ බුරුත කොට 42 ක් තිබූ බව පොලීසිය පවසයි. සැකකරුවන් දෙදෙනා කිළිනොච්චිය දිසා අධිකරණය වෙත ඉදිරිපත් කිරීමට පලෙයි පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=87851", "Category": null, "Parent URL": null}