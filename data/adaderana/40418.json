{"Source": "Adaderana", "Timestamp": "January 17, 2014 03:13 pm", "Headline": "ත්‍රීරෝද රථයේ ගැටී අයෙක් මරුට", "News Content": "නාවලපිටිය, දිඹුලපතන මාර්ගයේ සිදුවු රිය අනතුරකින් පුද්ගලයෙකු මියගොස් තිබේ. අදාළ පුද්ගලයා මාර්ගය හරහා ගමන් කිරීමට යාමේ දී නාවලපිටිය දෙසට ගමන් කරමින් තිබු ත්‍රිරෝද රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා නාවලපිටිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 84 හැවිරිදි පුද්ගලයෙකි. අනතුර සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති අතර ඔහු අද(17) දින නාවලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40418", "Category": null, "Parent URL": null}