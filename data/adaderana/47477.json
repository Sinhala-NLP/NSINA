{"Source": "Adaderana", "Timestamp": "November 19, 2014 12:40 pm", "Headline": "ශ්‍රී.ල.නි.ප. මධ්‍යම කාරක සභාව රැස්වෙයි ", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව අද(19) රැස්වීමට නියමිතව තිබේ. අද රාත්‍රියේ දී ජනාධිපති මන්දිරයේ දී නිදහස් පක්ෂ මධ්‍යම කාරක සභාව රැස්වන බව වාර්තා වෙයි. ඒ ජනාධිපති මහින්ද රාජපක්ෂ මහතාගේ ප්‍රධානත්වයෙනි. අද මධ්‍යම රාත්‍රියෙන් පසු ජනාධිපතිවරණයක් පැවැත්වීමට අදාළ ගැසට් නිවේදනය නිකුත් කිරීමේ හැකියාව ජනාධිපතිවරයාට පවතියි. මේ පිළිබද සාකච්ජා කිරීම සඳහා නිදහස් පක්ෂ මධ්‍යම කාරක සභාව රැස්වන අතර ඊට ප්‍රථම කැබිනට් මණ්ඩල සාකච්ජාවක්ද පැවැත්වීමට නියමිතව තිබේ. මේ අතර පසුගිය දින වලදී රජයේ මැති ඇමතිවරු ප්‍රකාශ කළේ අද දිනයේ දී බොහෝවිට ජනාධිපතිවරයා විසින් ජනාධිපතිවරණය පැවැත්වීමට අදාළ ගැසට් නිවේදනය නිකුත් කරනු ඇති බවයි.", "URL": "https://sinhala.adaderana.lk/news.php?nid=47477", "Category": null, "Parent URL": null}