{"Source": "Adaderana", "Timestamp": "April 6, 2016 12:00 pm", "Headline": "ඒකාබද්ධ විපක්ෂය ප්‍රශ්න කිහිපයක් විසඳගන්න යයි", "News Content": "ඒකාබද්ධ විපක්ෂයේ විශේෂ සාකච්ඡාවක් අද පස්වරු 2.00ට පාර්ලිමේන්තුවේ දී පැවැත්වීමට නියමිතව තිබේ.එහි ප්‍රකාශකයෙකු සඳහන් කළේ හිටපු ජනාධිපතිවරයාගේ හමුදා ආරක්ෂාව ඉවත් කිරීම සම්බන්ධයෙන් සහ මැයි දිනය පිළිබඳව මෙහිදී සාකච්ඡා කිරීමට නියමිත බවයි.ඒකාබද්ධ විපක්ෂය මෙවර වෙනම මැයි රැළියක් පැවැත්වීමට තීරණය කර ඇත. කෙසේවෙතත් ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂ මන්ත්‍රීවරුන් එම මැයි රැළියට සහභාගී වන්නේ ද යන්න පිළිබඳ මෙතෙක් අවසන් තීරණයක් ගෙන නොමැති බව වාර්තා වෙයි. ඒ අනුව අද පැවැත්වෙන සාකච්ඡාවේ දී ඒ පිළිබද අවසන් තිරණයක් ගැනීමට නියමිත බව ඒකාබද්ධ විපක්ෂ නියෝජනය කරන ශ්‍රී ලංකා නිදහස් පක්ෂ මන්ත්‍රීවරයෙකු අද දෙරණට සඳහන් කළේය.", "URL": "https://sinhala.adaderana.lk/news.php?nid=58986", "Category": null, "Parent URL": null}