{"Source": "Adaderana", "Timestamp": "June 23, 2017 11:43 am", "Headline": " සති අන්තයේ මි.මී. 100 දක්වා වැසි", "News Content": "අද(23) දිනයේ සිට දිවයිනේ නිරිතදිග ප්‍රදේශවල වැසි තත්ත්වයේ වර්ධනයක් එළබෙන 27 වැනිදා වනතෙක් බලාපොරොත්තු වන බව කාලගුණ විද්‍යා දෙපාර්තමේන්තුව පවසයි.එම දෙපාර්තමේන්තුව පවසන්නේ බස්නාහිර, සබරගමුව, මධ්‍යම සහ වයඹ පළාත්වලත්, ගාල්ල සහ මාතර දිස්ත්‍රික්කවලත් විටින් විට වැසි හෝ ගිඟුරුම් සහිත වැසි ඇති වියහැකි බවයි.ඇතැම් ස්ථානවල, විශේෂයෙන් කොළඹ, රත්නපුරය, කෑගල්ල සහ කළුතර දිස්ත්‍රික්කවල මි.මි. 75 ත් 100 අතර තද වැසි බලාපොරොත්තු විය හැකි බව සඳහන්ය.ගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=74487", "Category": null, "Parent URL": null}