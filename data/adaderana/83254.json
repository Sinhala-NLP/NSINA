{"Source": "Adaderana", "Timestamp": "January 20, 2018 10:02 am", "Headline": "අධික වේගය නිසා ලංගම බස් රිය කළු ගලක හැපෙයි", "News Content": "නල්ලතන්නියේ සිට හැටන් දක්වා අධික වේගයෙන් ධාවනය වු හැටන් ඩිපෝවට අයත් ලංගම බස් රථයක් කළු ගලක හැපි අනතුරක් සිදුවී තිබේ. ඊයේ (19) පස්වරු 3.00 ට පමණ මෙම අනතුර සිදුවී ඇත්තේ හැටන් බගවන්තලාව ප‍්‍රධාන මාර්ගයේ දික්ඔය වනරාජා ප‍්‍රදේශයේ වන අතර අනතුරෙන් කිසිවෙකුටත් තුවාල සිදුවී නොමැති බව පොලිසිය පැවසීය. අධික වේගයෙන් ධාවනය වෙමින් තිබු බස් රථයේ ඉදිරි පස රෝදයේ ඇති වු කාර්මික දෝෂයක් හේතුවෙන් බස් රථය ඉදිරියට ඇදී ගොස් ප‍්‍රධාන මාර්ගය අභියස තිබු කඳු ගැටියේ කළු ගලක හැපි මෙම අනතුර සිදුවි ඇති බව අනතුර පිළිබද පරික්‍ෂණ පවත්වන හැටන් පොලිසිය පැවසීය.", "URL": "https://sinhala.adaderana.lk/news.php?nid=83254", "Category": null, "Parent URL": null}