{"Source": "Adaderana", "Timestamp": "March 2, 2011 10:33 pm", "Headline": "ලෝක වාර්තාවක් තබමින් අයර්ලන්තයට කඩුලු 3 ක විශිෂ්ට ජයක්..!", "News Content": "2011 ලෝක කුසලාන ක්‍රිකට් තරගාවලියේ එංගලන්තය හා අයර්ලන්තය අතර අද(02)බැංගලෝර් හි පැවති තරගයෙන් අයර්ලන්තය කඩුලු 3 ක විශිෂ්ට ජයග්‍රහණයක් ලැබීමට සමත්විය. අද මෙම තරගයේ කාසියේ වාසිය දිනාගත් එංගලන්ත කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර නියමිත පන්දුවාර 50 අවසානයේ කඩුලු 8 ක් දැවී ලකුණු 327 ක් රැස් කිරීමට ඔවුන්ට හැකිවිය. ඉක්බිතිව පන්දුවට පහරදෙන්නට පිටියට පිවිසි අයර්ලන්ත කණ්ඩායම පන්දුවාර 49 යි පන්දු 1 ක් තුළ කඩුලු හතකට ලකුණු 329 ක් ලබා ගැනීමට සමත්විය. එසේම මෙම තරගයේදී ලෝක කුසලාන තරගාවලියක අඩුම පන්දු සංඛ්‍යාවකින් ශතකයක් වාර්තා කරමින් අයර්ලන්ත සුපිරි පිතිකරු කෙවින් ඕ බ්‍රේන් ලෝක වාර්තාවක් පිහිටුවීමට සමත්විය. ඔහුට ශතකය ලබා ගැනීමට අවශ්‍යය වූයේ පන්දු 50 ක් පමණි.", "URL": "https://sinhala.adaderana.lk/news.php?nid=14573", "Category": null, "Parent URL": null}