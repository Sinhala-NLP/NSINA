{"Source": "Adaderana", "Timestamp": "February 7, 2012 04:02 pm", "Headline": "දැයට කිරුළේ අවසානය දීර්ඝකරයි", "News Content": "අනුරාධපුර,ඔයාමඩුව ප්‍රදේශයේ පැවැත්වෙන\"දැයට කිරුළ\"2012 ජාතික ප්‍රදර්ශනය පෙබරවාරි මස 12 වන දින දක්වා දීර්ඝ කිරීමට තීරණය කර තිබේ. මෙම ප්‍රදර්ශනය පෙබරවාරි මස 10 වන දිනෙන් අවසන්වීමට මීට පෙරාතුව තීරණය කර තිබුණද පසුව එම තීරණය වෙනස් කර ඇත. ජනතා ඉල්ලීම් සැලකිල්ලට ගනිමින් ජනාධිපති මහින්ද රාජපක්ෂ විසින් ප්‍රදර්ශනය තවත් දින දෙකක් කල් තබන ලෙස අදාළ බලධාරීන්ට උපදෙස් දුන් බව ජනාධිපති මාධ්‍ය අංශය සඳහන් කරයි. ප්‍රදර්ශනයේ තෙවන දිනය වන ඊයේ (06) දිනය වන විට ලක්ෂ 11 ට අධික ජනතාවක් ප්‍රදර්ශනය නැරඹීමට පැමිණි බව ජනාධිපති මාධ්‍ය අංශය වැඩි දුරටත් ප්‍රකාශකර සිටියේ ය.", "URL": "https://sinhala.adaderana.lk/news.php?nid=21937", "Category": null, "Parent URL": null}