{"Source": "Adaderana", "Timestamp": "May 14, 2018 02:04 pm", "Headline": " වීරකැටිය පොලීසියේ කොස්තාපල්ගේ සිරුර කැළයකින් මතුවෙයි-මරණය අභිරහසක්", "News Content": "මීට දින කීපයකට පෙර අතුරුදහන් වී සිටි වීරකැටිය පොලීසියට අනුයුක්තව සේවය කළ පොලිස් කොස්තාපල් වරයාගේ මළ සිරුර අද (14) වීරකැටිය යොවුන් සේනාංකය ආසන්නයේ කෑළෑ ප්‍රදේශයක තිබී හමුවී තිබේ. මෙසේ මියගොස් ඇත්තේ හෙට්ටිඅරච්චිගේ පේමදාස නැමති වයස අවුරුදු 57 ක් පමණ වන තිදෙරු පියෙකු වන අතර, අදාළ පොලිස් කොස්තාපල් වරයා පසුගිය 11 වනදා සිට නිවසින් පිටවගොස් යළි නොපැමිණ ඇතිබව පවසමින් නිවැසියන් විසින් වීරකැටිය පොලීසියේ පැමිණිල්ලක්ද දමා තිබේ. මිය යෑමට හේතුව මෙතක් අනාවරණය වී නොමැති අතර මෙය සිය දිවි හානි කර ගැනීමක්ද යන්න පිළිබඳව සෙවීම සඳහා පොලීසිය පරීක්ෂණ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=89078", "Category": null, "Parent URL": null}