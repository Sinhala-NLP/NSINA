{"Source": "Adaderana", "Timestamp": "October 3, 2018 06:12 pm", "Headline": " පැහැර ගැණුනු  17 හැවිරිදි තරුණිය හමු වෙයි", "News Content": "අම්බලන්තොට ප්‍රදේශයේදී පැහැර ගැණුනු 17 හැවිරිදි තරුණිය හමු වී ඇති බව වාර්තා වේ. පොලීසිය පැවසුවේ කළ සොදෙසි මෙහෙයුමකදි අදාල තරුණිය අද (03) තිස්සමහාරාම ප්‍රදේශයේ ලැඟුම්හලක සිට හමු වු බවයි. අම්බලන්තොට වලෙවත්ත කොට බෝගහ අසල පිහිටි අදාළ තරුණියගේ නිවසට ආයුධ සන්නද්ධව 6 දෙනෙකුගෙන් යුත් කණ්ඩායමක් ඊයේ (02) අලුයම 2කට පමණ ඇතුලුවී ඇත. එලෙස කඩාවැදුණු පිරිස නිවැසියන් බියවද්දා එහි සිටි නිපුණි වත්සලා නම් 17 හැවිරිදි තරුණිය පැහැරගෙන ගිය බව ඇයගේ දෙමාපියන් ප්‍රකාශ කළේය. මෙම සිද්ධිය සම්බන්ධයෙන් පොලිසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=97130", "Category": null, "Parent URL": null}