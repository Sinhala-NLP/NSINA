{"Source": "Adaderana", "Timestamp": "August 22, 2018 10:43 am", "Headline": "ජනාධිපතිගේ ප්‍රධානත්වයෙන් විදුල්කා සම්මාන ප්‍රදානෝත්සවය පවත්වයි", "News Content": "විදුල්කා ජාතික බලශක්ති කාර්යක්ෂමතා සම්මාන ප්‍රදානෝත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ(21) පස්වරුවේ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත් විය. විදුලිබල හා පුනර්ජනනිය බලශක්ති අමාත්‍යංශය සහ ශ්‍රී ලංකා සුනිත්‍ය බලශක්ති අධිකාරිය එක්ව වාර්ෂිකව මෙය සංවිධානය කරනු ලබයි. බලශක්ති හා සම්බන්ධ සියලු අංශවල බලශක්ති කාර්යක්ෂමතාව වැඩිදියුණු කිරීම හා පුනර්ජනනිය බලශක්ති භාවිතය ප්‍රවර්ධනය කිරිම මෙහි අරමුණ වේ. අදාල වර්ෂය තුළ ප්‍රශස්ත මට්ටමින් බලශක්ති කළමනාකරණය කරගනිමින් ආයතනික මෙහෙයුම් දියත් කළ ආයතන සහ සාර්ථක බලශක්ති කාර්යක්ෂමතා ව්‍යාපෘති ඉදිරිපත් කළ මෙන්ම ක්‍රියාත්මක කළ ආයතන මෙම සම්මාන උලෙළේදී ඇගයීමට ලක් විය.", "URL": "https://sinhala.adaderana.lk/news.php?nid=94817", "Category": null, "Parent URL": null}