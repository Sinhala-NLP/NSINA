{"Source": "Adaderana", "Timestamp": "October 2, 2010 10:15 am", "Headline": "හොර නෝට්ටු සමග තිදෙනෙක් අත්අඩංගුවට", "News Content": "ව්‍යාජ රුපියල් දහසේ මුදල් නෝට්ටු 12ක් සමග පුද්ගලයින් තිදෙනෙකු මීරිගම පොලිසිය විසින් අත්අඩංගුවට ගෙන තිබේ. මීරිගම පොලිසිය සිදුකළ විශේෂ වැටලීමකදී මොවුන් අත්අඩංගුවට ගෙන ඇති බව පොලිසිය පවසයි. ව්‍යාජ රුපියල් දහසේ මුදල් නෝට්ටුවලට අමතරව ඒවා මුද්‍රණය කිරීමට යොදා ගනු ලැබු මුද්‍රණ යන්ත්‍රය, ලැප්ටොප් පරිගණකයක්, ස්කෑන් යන්ත්‍රයක්, වර්ණ මුද්‍රිත යන්ත්‍ර දෙකක් සහ යතුරු පැදියක් පොලිසිය භාරයට ගෙන ඇත. අත්අඩංගුවට ගත් සැකකරුවන් අද(02) අධිකරණයට ඉදිරිපත් කිරීමට නියමිත අතර මේ සම්බන්ධයෙන් වැඩිදුර පරීක්ෂණ සිදුකිරීම සඳහා අපරාධ පරීක්ෂණ දෙපාර්තමේන්තුවට භාරදී ඇති බව සඳහන්ය.", "URL": "https://sinhala.adaderana.lk/news.php?nid=11235", "Category": null, "Parent URL": null}