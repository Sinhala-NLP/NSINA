{"Source": "Adaderana", "Timestamp": "June 22, 2018 05:26 pm", "Headline": "අලුතින් යන්ත්‍ර සූත්‍ර ලංකාවට ගෙන ඒමේදී අය කරන වැට් බද්ධ ඉවත් කිරීමට තීරණය කළා", "News Content": "අලුතින් යන්ත්‍ර සූත්‍ර ලංකාවට ගෙන ඒමේදී අය කරන වැට් බද්ධ ඉවත් කිරීමට තීරණය කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අද (22) බණ්ඩාරගම මිල්ලනිය ප්‍රදේශයේ පැවති උත්සවයකට එක් වෙමින් අග්‍රාමාත්‍යවරයා මේ බව ප්‍රකාශ කළේය. වැඩි වැඩියෙන් රැකියා ආදායම් පැමිණෙන්නේ කර්මාන්ත හා සේවා අංශවලින් බවත් අපේ රටේ කර්මාන්තවල දියුණුවක් ඇති කිරීම සඳහා අප දේශීය කර්මාන්ත කරුවන් ආරක්ෂා කළ යුතු බවද අග්‍රාමාත්‍යවරයා ප්‍රකාශ කළේය. අපේ රටේ කර්මාන්ත ශක්තිමත් කිරීම සඳහා ආධාර උපකාර සිදු කරන බවද අග්‍රාමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91330", "Category": null, "Parent URL": null}