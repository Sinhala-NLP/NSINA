{"Source": "Adaderana", "Timestamp": "December 24, 2010 10:38 am", "Headline": "වීදි ලාම්පු දැල්වීමට සූර්ය බල ශක්තිය", "News Content": "වීදි ලාම්පු දැල්වීම සඳහා සූර්ය බල ශක්තිය යොදාගැනීමට ඇති හැකියාව සම්බන්ධයෙන් සොයාබැලීමට විදුලිබල හා බලශක්ති අමාත්‍යාංශය පියවර ගෙන තිබේ. වීදි ලාම්පු දැල්වීම සඳහා වැයවන විදුලිය ප්‍රමාණය ජාතික විදුලිබල පද්ධතිය තුළ රඳවා ගැනීම සහ ඒ සඳහා වැයවන රුපියල් බිලියන 4 ක පමණ මුදල ඉතිරිකරගැනීම මෙහි අරමුණය. නාගරික සහ ග්‍රාමීය ප්‍රදේශවල දැනට වීදි ලාම්පු ලක්ෂ 7 ක් පමණ දැල්වෙන බව අමාත්‍යාංශය පවසයි. ඒ සඳහා ජාතික විදුලිබල පද්ධතියෙන් වැඩි දායකත්වයක් දැරීමට සිදුව ඇති බව අමාත්‍යාංශය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13058", "Category": null, "Parent URL": null}