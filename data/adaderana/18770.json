{"Source": "Adaderana", "Timestamp": "September 16, 2011 03:43 pm", "Headline": "මාතලේ මහනගර සභා අපේක්ෂිකාවකට පහරදීමක් ", "News Content": "මාතලේ මහනගර සභාව සඳහා එක්සත් ජාතික පක්ෂයෙන් තරග වදින අපේක්ෂිකාවකට සහ ඇයගේ ආධාරකරුවෙකුට කිසියම් පිරිසක් පහරදී තිබේ. මාතලේ, වළගම්බා‍ පෙදෙසේ මැතිවරණ ප්‍රචාරක කටයුතුවල යෙදී සිටියදී ඇය මෙම ප්‍රහාරයට ලක්වී ඇති බව අද දෙරණ වාර්තාකරු සඳහන් කළේය. තුවාල ලැබූ දෙදෙනාම ප්‍රතිකාර සඳහා මාතලේ දිස්ත්‍රික් රෝහල වෙත ඇතුළත් කෙරුණු බව ද එක්සත් ජාතික පක්ෂ අපේක්ෂක කණ්ඩායමේ නායක ඩී.අළුවිහාරේ මහතා පැවසුවේය. සිද්ධිය සම්බන්ධයෙන් මාතලේ මූලස්ථාන පොලිසියට පැමිණිල්ලක් ද ඉදිරිපත් කර ඇත.", "URL": "https://sinhala.adaderana.lk/news.php?nid=18770", "Category": null, "Parent URL": null}