{"Source": "Adaderana", "Timestamp": "September 28, 2011 10:27 am", "Headline": "තැපැල් ඡන්ද විමසීම හෙට සහ අනිද්දා", "News Content": "පළාත් පාලන ආයතන 23ක් සඳහා වන තැපැල් ඡන්ද විමසීම හෙට(29) සහ අනිද්දා(30) පැවැත්වෙයි. මහ නගර සභා 17 ක් එක් නගර සභාවක් සහ ප්‍රාදේශීය සභා 5 ක් සදහා මෙම ඡන්ද විමසීම පැවැත්වෙනු ඇත. ඡන්ද විමසීම් රාජකාරී, අත්‍යවශ්‍ය සේවා සහ ආරක්ෂක රාජකාරී සේවය සඳහා යොදවා ඇති මැතිවරණයට‍ අදාළ පළාත් පාලන ආයතන බලප්‍රදේශ වල ඡන්ද හිමියන් ලෙස ලියාපදිංචි අයට පමණක් බව මැතිවරණ කොමසාරිස් කාර්යාලය පවසන්නේ තැපැල් ඡන්ද පහසුකම් ලබා දී ඇත. තැපැල් ඡන්ද පත්‍රිකා බෙදා හැරීමේ කටයුතු පසුගිය සැප්තැම්බර් මස 9 වැනිදා සිට 21 වැනිදා දක්වා සිදු කෙරුණි. අදාළ පළාත් පාලන ආයතන සඳහා වන ඡන්ද විමසීම ලබන ඔක්තෝම්බර් 8 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=19011", "Category": null, "Parent URL": null}