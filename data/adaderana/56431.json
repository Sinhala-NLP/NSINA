{"Source": "Adaderana", "Timestamp": "January 18, 2016 12:54 pm", "Headline": " කොළඹින් පිටවෙන්න මේ පාරෙන් යන්න", "News Content": "කොළඹ නගරයෙන් පිටතට ගමන් කරන වාහන සඳහා මාර්ග කිහිපයක නව රථ වාහන සැලසුමක් ක්‍රියාත්මක කර තිබේ.පොලිස් මාධ්‍ය ප්‍රකාශක, සහකාර පොලිස් අධිකාරී රුවන් ගුණසේකර මහතා‍ගේ අත්සනින් යුතුව නිකුත් කළ නිවේදනයක මේ බව දැක්වෙයි.එකී නිවේදන‍ය මෙසේය.පහත සඳහන් මර්ගයන්හි සතියේ දිනවල පස්වරු කාලය තුළදි කොළඹ නගරයේ සිට පිටතට ගමන් කරන වාහන විධිමත්ව ධාවනය සඳහා පහත දැක්වෙන රථවාහන සැලැස්ම 2016-01-21 සිට කි‍්‍රයාත්මක කිරිමට බලාපොරොත්තු වේ.01. ජයවර්ධනපුර මාර්ගය පස්වරු 5.00 සිට පස්වරු 06.30 දක්වා* ආයුර්වේද හංදිය සිට නාවල හංදිය දක්වා කොළඹට ඇතුළු වන මංතීරු 03 න් එක් මංතීරුවක් නාවල හංදිය දක්වා නාවල පාරට හරවන වාහන වලට පමණක් වෙන් කිරිම.02. ජයවර්ධනපුර මාර්ගය පස්වරු 5.00 සිට පස්වරු 06.30 දක්වා* රෝයල් පාක් පාරෙන් බත්තරමුල්ල දෙසට යන වාහන රෝයල් පාක් පාර හංදිය සිට පිටකෝට්ටේ හංදිය දක්වා කොළඹ දෙසට ඇතුළු වන මංතීරු 03 න් එක් මංතීරුවක ධාවනය කිරිම. ඒ අනුව පිටකෝට්ටේ දෙසට යන වාහන විදුලි බලාගාර හංදියෙන් දකුණට හැරවිමට ද, බත්තරමුල්ල දෙසට ගමන් කරන වාහන විදුලි බලාගාර හංදියෙන් නියමිත මංතීරුවට ද ධාවනය කළ යුතුය.03. පිත්තල හංදියේ සිට මල්පාර පස්වරු 04.30 සිට පස්වරු 06.30 දක්වා*කොළඹින් පිටවිමට පමණක් අවසර ලබා දේ. තර්ස්ටන් පාර දිගේ පැමිණ මල්පාර ඔස්සේ ගමන් කිරිමට අදහස් කරන වාහන ග්ලාස් හවුස්- පුස්තකාල වටරවුම- ආනන්ද කුමාරස්වාමි මාවත ඔස්සේ මල් පාරට ගමන් කළ හැක. (මල්පාර ඔස්සේ පිත්තල හංදියට ගමන් කරිමට අවස්ථාව ලබා නොදේ)බොරලැස්ගමුව පොලිස් වසමේ දෙහිවල මහරගම මාර්ගය බොරලැස්ගමුව හන්දියේ සිට දෙහිවල දෙසට ගමන් කරන විට ඇති වේරැස් ගඟ ඇවිදින මංතීරුව අසළ ඉදි කරමින් පවතින පාලම අලුත්වැඩියා කටයුතු හේතුවෙන් 2016 -01-19 වන පස්වරු 8 සිට 2016-01-20 වන දින පෙරවරු 4 දක්වා පහත පරිදි මාර්ගයන් වසා තැබේ.වසා තැබෙන මාර්ගය* මාලනී බුලත්සිංහල මාර්ගයේ සිට බෙල්ලන්තර හන්දිය තාවකාලිකව වසා තැබිමට කටයුතු කර ඇත.භාවිතා කළ හැකි විකල්ප මාර්ගය*බොරලැස්ගමුව සිට දෙහිවල දෙසට ගමන් කිරිමට මාලනි බුලත්සිංහල මාවතින් හැරි පිටවේල්ල මාර්ගය ඔස්සේ 117 ප‍්‍රධාන බස් මාර්ගයට අවතිර්ණ වීමටත්, දෙහිවල සිට බොරලැස්ගමුව දෙසට පමිණෙන වාහන බෙල්ලන්තර හන්දියෙන් වමට හැරි කීල්ස් වටරවුම ඔස්සේ පැපිලියාන වටරවුම හරහා 120 බස් මාර්ගය ඔස්සේ ගමන් කිරිමටත් පහසුකම් සලසා ඇත.", "URL": "https://sinhala.adaderana.lk/news.php?nid=56431", "Category": null, "Parent URL": null}