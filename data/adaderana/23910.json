{"Source": "Adaderana", "Timestamp": "April 30, 2012 11:12 am", "Headline": "මොරවක පුරාවස්තු කැණීම් කළ සිව්දෙනෙකු අත්අඩංගුවට", "News Content": "මොරවක, රුවන්කන්ද රජමහා විහාරස්ථාන‍ය ආසන්නයේ ඉඩමක පුරාවස්තු කැණීමේ නිරතව සිටි සැකකරුවන් සිව්දෙනෙකු අත්අඩංගුවට ගෙන තිබේ. සැකකරුවන් අද(30) මොරවක මහේස්ත්‍රාත් අධිකරණයට ඉදිරිපත් කරන බව මොරවක පොලිසිය පවසයි. මේ අතර මීගමුව ප්‍රදේශයේ කොල්ලකල්ලියක සැකකරුවන් සිව්දෙනෙකු අත්අඩංගුවට ගෙන ඇත. කාන්තාව‍න්ගේ ගෙල බැඳි රන් මාල කොල්ලකෑම, යතුරු පැදි සොරකම් කිරීම ඇතුළු චෝදනා යටතේ සැකකරුවන් අත්අඩංගුවට ගත් බව මීගමුව පොලිසිය සඳහන් කරයි. සැකකරුවන් විසින් සොරකම් කළ භාණ්ඩ කිහිපයක් ද පොලිස් භාරයට ගෙන ඇති අතර අද ඔවුන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23910", "Category": null, "Parent URL": null}