{"Source": "Adaderana", "Timestamp": "May 18, 2019 08:44 am", "Headline": "වීසා නැතුව සිටි බංගලි කතක් අත්අඩංගුවට", "News Content": "පොලොන්නරුව, නිශ්ශංකමල්ලපුර ප්‍රදේශයේදී වීසා නොමැතිව මෙරට රැඳී සිටි විදේශිය කාන්තාවක් අත්අඩංගුවට ගෙන තිබේ. පොලොන්නරුව පොලිසියේ නිලධාරින්ට ලද තොරතුරක් මත සිදු කළ වැටලීමකදී අදාළ කාන්තාව අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. අත්අඩංගුවට ගෙන ඇත්තේ 35 හැවිරිදි බංග්ලාදේශ කාන්තාවක් බව වාර්තා වෙයි. ඇය පොලොන්නරුව මහේස්ත්‍රාත් අධිකරණයට ඉදිරිපත් කිරීමට නියමිත අතර පොලොන්නරුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110184", "Category": null, "Parent URL": null}