{"Source": "Adaderana", "Timestamp": "January 9, 2011 09:19 am", "Headline": "සියලු පළාත් පාලන ආයතන වලට තරගවදිනවා", "News Content": "ඉදිරියේදී පැවැත්වීමට නියමිත මැතිවරණයේදී සියලු පළාත් පාලන ආයතන සඳහා තරග වැදීමට එක්සත් ජනතා නිදහස් සන්ධානය බලාපොරොත්තු වන බව එහි මහලේකම් සුසිල් ප්‍රේම්ජයන්ත් අමාත්‍යවරයා පවසයි. දැනටමත් අදාළ පළාත් පාලන ආයතන සඳහා අයදුම්පත් ලැබෙමින් පවතින බව ඔහු පවසයි. ශ්‍රී ලංකා නිදහස් පක්ෂය ද මැතිවරණයට ඉදිරිපත් කරන අපේක්ෂකයින් තේරීමේ කටයුතු සිදුකෙරෙමින් පවතින බව සුසිල් ප්‍රෙම්ජයන්ත් අමාත්‍යවරයා පවසයි. එක්සත් ජාතික පක්ෂය ද පළාත් පාලන මැතිවරණය සඳහා ඉදිරිපත් වන අපේක්ෂකයින් තෝරා ගැනීමේ කටයුතු ඉදිරි දින කිහිපය තුළ සිදුකරන බව එම පක්ෂයේ සභාපති ගාමිණි ජයවික්‍රම පෙරේරා මහතා කියා සිටියේය.", "URL": "https://sinhala.adaderana.lk/news.php?nid=13363", "Category": null, "Parent URL": null}