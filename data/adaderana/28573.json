{"Source": "Adaderana", "Timestamp": "October 24, 2012 10:27 am", "Headline": "මොට ආයුධයකින් පහර දී අයෙක් මරුට", "News Content": "ගම්පහ, මොරගොඩ ප‍්‍රදේශයේ සිදුවූ පහරදීමකින් පුද්ගලයෙකු ජීවිතක්ෂයට පත්ව තිබේ. ආදාළ පුද්ගලයා පහරකෑමට ලක්ව දින 4 ට පසුව අසාධ්‍ය තත්ත්වයෙන් රෝහල් ගත කිරීමෙන් අනතුරුව ජීවිතක්ෂයට පත්ව ඇති බව පොලීසිය පවසයි. මෙලෙස මියගොස් ඇත්තේ 52 හැවිරිදි ගම්පහ මොරගොඩ ප‍්‍රදේශයේ පදිංචිකරුවෙකි. මොට ආයුධයකින් පහර දී අභ්‍යන්තර ඉන්ද්‍රියන්ට හානි සිදුවීමෙන් මරණය සිදුවී ඇති බව මෘත ශරීරය පිළිබඳ සිදුකළ මරණ පරීක්ෂණයේ දී අනාවරණය වී ඇත. අදාළ සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=28573", "Category": null, "Parent URL": null}