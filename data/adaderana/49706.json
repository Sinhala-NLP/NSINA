{"Source": "Adaderana", "Timestamp": "March 3, 2015 10:45 am", "Headline": "සීකු ඔස්ට්‍රේලියාවට යයි", "News Content": "ආබාධයකට ලක්වූ රංගන හේරත් වෙනුවට සීකුගේ ප්‍රසන්න ඔස්ට්‍රේලියාවට පිටත්කර හැරීමට ශ්‍රී ලංකා ක්‍රිකට් ආයතනය කටයුතු යොදා තිබේ.පසුගියදා එංගලන්තය සමග පැවැති තරඟයේදී පන්දු යවමින් සිටි රංගන හේරත්ගේ අතේ පන්දුවක් වැදිණ.මේ නිසා ඔහුගේ ඇඟිල්ලකට මැහුම් කිහිපයක්ද දමා ඇති බව වාර්තා වේ.‍එම තුවාලය සුවවීම සඳහා දින 10ක් පමණ ගතවනු ඇතැයි විශ්වාස කරන අතර ඒ අනූව හදිසි අවශ්‍යතාවය සලකා සීකුගේ ප්‍රසන්න ඔස්ට්‍රේලියාවට යැවීමට කටයුතු යොදා ඇත.", "URL": "https://sinhala.adaderana.lk/news.php?nid=49706", "Category": null, "Parent URL": null}