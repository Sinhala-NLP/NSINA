{"Source": "Adaderana", "Timestamp": "July 13, 2012 12:40 pm", "Headline": "මහ කොළඹට‍ හා මහරගමට 14 දා වතුර නෑ", "News Content": "මහ‍ කොළඹ ජල පුනරුත්ථාපන ව්‍යාපෘතිය යටතේ නව ජල නල එළීම හේතුවෙන් මේ මස (14) වැනිදා ජලය සැපයීම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව එදින රාත්‍රී 8.00 සිට පසුදා පෙ.ව 8.00 දක්වා පැය 12 ක කාලයක් ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය විසින් නිකුත් කළ නිවේදනයක දැක්වේ. එකි නිවේදනයට අනුව ඉතිරිය පහත පරිදිය. ඒ අනුව පංචිකාවත්ත පාර, මාළිගාවත්ත නිවාස යෝජනා ක්‍රමය ප්‍රදේශය, මිහිඳු මාවත, අක්බාර් පටුමග, සෙබස්තියන් වීදිය, හල්ස්ඩ්‍රොප් ප්‍රදේශය, මහරුෆ් ජල කුළුණ ප්‍රදේශය, සංඝරාජ මාවත, එල්පින්ස්ටන් රඟහල හන්දිය සිට ජේතවන පාර හන්දිය ( සුමනතිස්ස මාවත) සහ මිරානියා වීදිය යන ප්‍රදේශවලට ජල සැපයුම අත්හිටුවනු ඇති. මීට අමතරව මහරගම පන්නිපිටිය අතර ජල නල මාර්ගයේ අත්‍යාවශ්‍ය අලුත්වැඩියා කටයුත්තක් හේතුවෙන් මේ මස (14) වන සෙනසුරාදා පෙ.ව 09.00 සිට පසුදා අලුයම 03.00 දක්වා පැය 18 ක කාලයක් ප්‍රදේශ කිහිපයකට ජල සැපයුම අත්හිටුවේ. ඒ අනුව පන්නිපිටිය, රුක්මල්ගම, මත්තේගොඩ, පැලැන්වත්ත, කැස්බෑව සහ පිළියන්දල සිට බොරලැස්ගමුව දක්වා ප්‍රධාන පාර සහ අතුරු මාර්ගවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=25751", "Category": null, "Parent URL": null}