{"Source": "Adaderana", "Timestamp": "March 2, 2018 09:01 pm", "Headline": "ජනතාව වෙනුවෙන් වගකීම් ඉටු කරන්න ජනපතිගෙන් පොරොන්දුවක්", "News Content": "ඉදිරි කාලසීමාව තුළ රට වෙනුවෙන් ගත යුතු තීන්දු තීරණ නිසි පරිදි ගනිමින් කුමන අභියෝග හමුවේ වුවද රටත්, ජනතාවත් වෙනුවෙන් වූ වගකීම ඉටුකිරීමට කැපවන බව ජනාධිපතිවරයා පවසයි. මෛතී‍්‍රපාල සිරිසේන මැතිතුමා මේ බව ප‍්‍රකාශ කළේ මැදිරිගිරිය, දිවුලන්කඩවල, ධර්මරාජ පිරිවෙන් විහාරස්ථානයේ නව දෙමහල් පිරිවෙන් ගොඩනැගිල්ල විවෘත කිරීමේ අවස්ථාවට අද (02) පස්වරුවේ එක්වෙමිනි. පිබිදෙමු පොළොන්නරුව දිස්ති‍්‍රක් සංවර්ධන ව්‍යාපෘතියේ පිරිවෙන් සංවර්ධන වැඩසටහන යටතේ මෙම පිරිවෙන් ගොඩනැගිල්ල ඉදිකර තිබෙන අතර ඇස්තමේන්තුගත මුදල රුපියල් ලක්ෂ 120ක් වුවද ශ‍්‍රී ලංකා යුද හමුදාවේ ශ‍්‍රම දායකත්වයෙන් සිදුකළ මෙම ඉදිකිරීම් ස`දහා වැයවී ඇති මුදල රුපියල් ලක්ෂ 69 කි. අද පස්වරුවේ විහාරස්ථානය වෙත ගිය ජනාධිපතිතුමා පළමුව ආගමික වතාවත්වල නිරතව ආශිර්වාද ලබා ගත්තේය. අනතුරුව පැවති උත්සව සභාවේ දී වැඩිදුරටත් අදහස් දැක්වූ ජනාධිපතිතුමා ප‍්‍රකාශ කළේ යහපත් සමාජයක් සහ උගත් මෙන්ම බුද්ධිමත් අනාගත පරපුරක් ගොඩනැගීමට සිය වගකීම් ඉටුකිරීමට සියලූ දෙනා කැපවිය යුතු බවයි. යහපත් සමාජයක් ගොඩනැගීමේදී වැදගත් කරුණක් වන පිරිවෙන් අධ්‍යාපනය නගා සිටුවීමට රජය සුවිශේෂී වැඩකොටසක් ඉටුකළ බව පැවසූ ජනාධිපතිතුමා දිවයින පුරා පිරිවෙන් රැුසක අඩුපාඩු සම්පූර්ණ කරමින් ඒවාට අවශ්‍ය සම්පත් ලබාදීමට කටයුතු කළ බව ද කියා සිටියේය. පොළොන්නරුව දිස්ති‍්‍රක් සංවර්ධනය පිළිබ`දව ද මෙහිදී අදහස් දැක්වූ ජනාධිපතිවරයා ප‍්‍රකාශ කළේ මේ වසර අවසන්වන විට පොළොන්නරුව දිස්ති‍්‍රක්කයේ පාසල්, රෝහල් සහ පිරිවෙන් කිසිදු අඩුපාඩුවක් නොමැති අංග සම්පූර්ණ ස්ථාන බවට පත්කිරීමට කටයුතු කරන බවයි. පොළොන්නරුව දිස්ති‍්‍රක්කයේ පිරිවෙන් 15 ම පුස්තකාල සඳහා අවශ්‍ය පොත් කට්ටල ප‍්‍රදානය කිරීම මෙහිදී ජනාධිපතිවරයා අතින් සිදු විය. ශ‍්‍රී ලංකා රාමඤ්ඤ මහා නිකායේ මහෝපාධ්‍ය, ධර්මරාජ පිරිවෙන් අධ්‍යක්ෂ පූජ්‍ය අරමංගොඩ ජෝති රතන නායක ස්වාමින් වහන්සේ, පිරිවෙන් අධ්‍යක්ෂ මහාචාර්ය පූජ්‍ය නාබිරිත්තන්කඩවල ඥානරතන ස්වාමින් වහන්සේ, උතුරුමැද සහකාර අධ්‍යාපන අධ්‍යක්ෂ පූජ්‍ය මාවතවැවේ රතනවංශ ස්වාමින් වහන්සේ ප‍්‍රමුඛ මහා සංඝරත්නය ද, උතුරු මැද පළාත් සභාවේ හිටපු අමාත්‍ය සම්පත් ශී‍්‍ර නිලන්ත මහතා ඇතු`ථ මහජන නියෝජිතයින් පිරිසක් සහ ප‍්‍රදේශවාසී සැදැහැවත් ජනතාව විශාල පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=85088", "Category": null, "Parent URL": null}