{"Source": "Adaderana", "Timestamp": "October 6, 2010 09:10 pm", "Headline": "ශ්‍රී ලංකාවට තවත් රිදී පදක්කමක්", "News Content": "19 වැනි පොදු රාජ්‍ය මණ්ඩලයීය ක්‍රීඩා උළෙලේ බර ඉසිලීමේ තරඟ ඉසව්වකින් ශ්‍රී ලංකාවට රිදී පදක්කමක් දිනා දීමට චින්තන විදානගේ මීට ස්වල්ප මොහොතකට පෙර සමත්විය. කි.ග්‍රෑ.69 පන්තිය නියෝජනය කරමින් බර ඉසිලීමේ තරගයට සහභාගීවෙමින් හෙතෙම මෙම රිදී පදක්කම දිනා ඇත. 2010 පොදුරාජ්‍ය මණ්ඩලීය ක්‍රීඩා තරඟාවලියේ ශ්‍රී ලංකාවට පළමු පදක්කම දිනා දීමට සුදේශ් පීරිස් ක්‍රීඩකයා ඊයේ දිනයේ සමත් වූ අතර ඒ බර ඉසිලීමේ තරඟයේ කි.ග්‍රෑම් 62 පන්තිය නියෝජනය කරමිනි.සුදේශ් දිනා දුන් ලෝකඩ පදක්කමත්,චින්තන දිනා දුන් රිදී පදක්කමත් සමගින් මෙම තරඟාවලියේ ශ්‍රී ලංකාව දිනාගත් පදක්කම් සංඛ්‍යාව දෙකකි. කෙසේ වුවද මේ වන තෙක් ලැබුණු පදක්කම් දෙකම බර ඉසිලීමේ තරග වීම ද විශේෂත්වයකි.", "URL": "https://sinhala.adaderana.lk/news.php?nid=11321", "Category": null, "Parent URL": null}