{"Source": "Adaderana", "Timestamp": "July 22, 2010 08:21 am", "Headline": "මේ වසරේ ඩෙංගු ව්‍යාප්තියේ වැඩිවීමක්", "News Content": "පසුගිය වර්ෂයේ මුල් මාස කිහිපයට සාපේක්ෂව මේ වසරේ මුල් මාස කිහිපය තුළ ඩෙංගු රෝග ව්‍යාප්තියේ වැඩිවීමක් පෙන්නුම් කරන බව වසංගත රෝග විද්‍යා අංශය පවසයි. මේ වසරේ මේ දක්වා ඩෙංගු රෝගීන් 21,677ක් වාර්තා වී ඇති බව එම අංශය පෙන්වා දෙයි. කෙසේ වුවත් රෝග ව්‍යාප්තිය පාලනය කිරීම සඳහා රජය ද විශේෂ වැඩසටහන් රැසක් ක්‍රියාත්මක කර තිබේ. පළාත් පාලන ආයතන වලට වැඩි වගකීමක් පවරමින් මෙම ඩෙංගු මර්දන වැඩසටහන ක්‍රියාත්මක කිරීමට රජය කටයුතු යොදා ඇත. පුද්ගලයින් 158 ට වැඩි සංඛ්‍යාවකට මරු කැඳවමින් පැතිර යමින් පවතින මෙම ඩෙංගු රෝගය පාලනය කිරීම සඳහා ජනතාවගේ සහභාගීත්වය ද ඉතා වැදගත් වේ. උණ රෝගීන් ‍දෙසිය දෙනෙකු පමණ දෛනිකව ප්‍රතිකාර ලබා ගැනීම සඳහා රෝහලට පැ‍මිණෙන බව කොළඹ ජාතික රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා පවසයි.", "URL": "https://sinhala.adaderana.lk/news.php?nid=9764", "Category": null, "Parent URL": null}