{"Source": "Adaderana", "Timestamp": "December 7, 2018 07:01 pm", "Headline": "මහින්ද-රනිල් රහස් සාකච්ඡාව රටට හෙළි කරන්න", "News Content": "මහින්ද රාජපක්ෂ මහතා සහ රනිල් වික්‍රමසිංහ මහතා අතර ඉකුත් දා පාර්ලිමේන්තු පුස්තකාලයේදී සිදුවූ රහස් සාකච්ඡාව කුමක්දැයි රටට හෙළි කළ යුතු බව ජනතා විමුක්ති පෙරමුණ පවසයි. එහි නායක, පාර්ලිමේන්තු මන්ත්‍රී අනුර කුමාර දිසානායක මහතා ගම්පහ ප්‍රෙද්ශයේ ඊයේ(06) පැවැති ජනහමුවක දී මේ බව ප්‍රකාශ කළේය. විශ්වාසභංග ඡන්ද විමසීමකදි හිටපු ජනාධිපති මහින්ද රාජපක්ෂ මහතාට පාර්ලිමේන්තුව තුළ ඉන්න මන්ත්‍රීවරු ගණන ගැන කියනවා නම් මහින්ද රාජක්ෂ මහතාට සිටින මන්ත්‍රීවරුන් එදිනට පාර්ලිමේන්තුවත් නොපැමිණෙන බවත් ඒ මහතා සඳහන් කරයි. එක්සත් ජාතික පක්ෂ නායක රනිල් වික්‍රමසිංහ මහතා අද ප්‍රජාතන්ත්‍රවාදයේ හොර මුර දේවතාවා වී ඇති බව ඒ මහතා වැඩිදුරටත් පෙන්වා දෙයි. එක්සත් ජාතික පක්ෂ නායක රනිල් වික්‍රමසිංහ මහතා ව්‍යවස්ථාව කැඩූ බවට කියමින් කෙඳිරි ගාන බවත් ඔවුන්ගේ රජය විසින් සිංගප්පූරු ගිවිසුම අස්සන් කරද්දි මොන ව්‍යවස්ථාවද ආරක්ෂා කළේ? යැයි පාර්ලිමේන්තු මන්ත්‍රී අනුර කුමාර දිසානායක ප්‍රශ්න කරයි.", "URL": "https://sinhala.adaderana.lk/news.php?nid=100422", "Category": null, "Parent URL": null}