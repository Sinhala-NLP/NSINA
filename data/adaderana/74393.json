{"Source": "Adaderana", "Timestamp": "June 20, 2017 03:12 pm", "Headline": "බංග්ලාදේශයෙන් දුන් මූල්‍යධාර නිල වශයෙන් ජනපතිවෙත පිරිනමයි", "News Content": "ආපදා තත්ත්වයෙන් පීඩාවට පත්වූවන් සඳහා බංග්ලාදේශ රජය විසින් ලබා දුන් මූල්‍යධාර නිල වශයෙන් ජනාධිපති මෛත්‍රීපාල සිරිසේන මහතා වෙත පිරිනමා තිබේ.බංග්ලාදේශ මහ කොමසාරිස් රියාස් හමිදුල්ලා මහතා විසින් ඊට අදාළ චෙක්පත ජනාධිපතිවරයා වෙත පිරිනැමූ බව ජනාධිපති මාධ්‍ය අංශය සඳහන් කළේය.ආපදා තත්ත්වයෙන් පීඩාවට පත් මෙරට ජනතාව වෙනුවෙන් සහන සැලසීමට කටයුතු කරන බව බංග්ලාදේශ අග්‍රමාත්‍ය ශෙයික් හසීනා මහත්මිය ලබා දුන් පොරොන්දුවකට අනුව මෙම මූල්‍යාධාර පිරිනැමීම සිදුකර තිබේ.රටේ ව්‍යසන තත්ත්වයක් පවතින අතරතුර වුවද අසල්වාසී මිත්‍ර රාජ්‍යයන් වෙනුවෙන් බංග්ලාදේශය ලබා දෙන සහයෝගය මෙහිදී ඇගයීමට ලක් කළ ජනාධිපති මෛත්‍රීපාල සිරිසේන මහතා එය ද්වීපාර්ශ්වික සබඳතාවල සුවිශේෂී ලක්ෂණයක් බව සඳහන් කර ඇත.", "URL": "https://sinhala.adaderana.lk/news.php?nid=74393", "Category": null, "Parent URL": null}