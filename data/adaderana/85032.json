{"Source": "Adaderana", "Timestamp": "March 1, 2018 04:30 pm", "Headline": "මෝටර් රථයක් හා ත්‍රීරෝද රථයක් මුහුණට මුහුණ ගැටීමෙන් 2 කට තුවාල", "News Content": "කොළඹ සිට හැටන් කොටගල දක්වා අධික වේගයෙන් ධාවනය වු මෝටර් රථයක් හා නුවරඑළියේ සිට ගිනිගත්හේන දක්වා ධාවනය වු ති‍්‍රරෝද රථයක් මුහුණට මුහුණලා ගැටීමෙන් සිදුවු අනතුරකින් ති‍්‍රරෝද රථයේ ගමන් ගත් රියදුරා සහ තවත් එක් අයෙකු තුවාල ලබා වටවල ප‍්‍රාදේශිය රෝහල වෙත ඇතුලත් කර ඇති බව හැටන් පොලීසිය පවසයි. අද (01) පස්වරු 3.30 ට පමණ මෙම අනතුර සිදුවී ඇත්තේ හැටන් කොළඹ ප‍්‍රධාන මාර්ගයේ හැටන් මල්ලිඅප්පු ෆුටිහිල් ප‍්‍රදේශයේදීයි. අධික වේගයෙන් ධාවනය වි ඇති මෝටර් රථය පැවති වර්ෂාවත් සමගම ලිස්සා ගොස් ප‍්‍රතිවිරුද්ධ දිශාවෙන් ඉදිරියට ධාවනය වෙමින් තිබු ති‍්‍රරෝද රථයේ ගැටි මෙම අනතුර සිදුවී ඇති බව අනතුර පිළිබද පරික්‍ෂණ පවත්වන හැටන් පොලීසිය ප්‍රකාශ කළේය. ති‍්‍රරෝද රථයේ ගමන් ගත් පිරිස ගිනිගත්හේන ප‍්‍රදේශයේ අද පැවැත්වෙන දානමය පිංකමකට යන අතරතුර මෙම අනතුර සිදුවී ඇත. අනතුරෙන් ති‍්‍රරෝද රථයට බරපතළ හානි සිදුවී ඇති අතර මෝටර් රථයේ රියදුරා සැකපිට හැටන් පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=85032", "Category": null, "Parent URL": null}