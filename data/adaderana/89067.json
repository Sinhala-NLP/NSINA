{"Source": "Adaderana", "Timestamp": "May 14, 2018 12:05 pm", "Headline": "  පාසල් යද්දී අසල්වැසියගේ පහරදීමෙන් සිසුවා රෝහල් යයි ", "News Content": "පාසැල් යමින් සිටියදී අසල්වැසි පුද්ගලයෙකු විසින් සිදුකළ පහරදීමක් පාසල් සිසුවෙකු තුවාල ලබා තිබේ. ‍ තුවාල ලැබූ එම සිසුවා අද (14) උදෑසන 10 .00 ට පමණ මීගහකිවුල රෝහලට ඇතුළත් කර ඇතැයි පොලීසිය පවසයි. පහරකෑමට ලක්ව ඇත්තේ මීගහකිවුල - කවඩිඇල්ල ගම්මානයේ වයස අවුරුදු 14 ක සිසුවෙකි. සැකකාර පියාගේ දරුවා ඇතුළු දරුවන් පිරිසක් අතර දින කීපයකට පෙර ඇතිවූ ගැටුමක් මෙම පහරදීමට හේතුවී ඇත. කන්දකැටිය පොලීසිය සිද්ධි සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=89067", "Category": null, "Parent URL": null}