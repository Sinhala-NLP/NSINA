{"Source": "Adaderana", "Timestamp": "August 24, 2018 06:46 am", "Headline": "වෙල්ලාන්කුලමේ අනතුරකින් තරුණයින් දෙදෙනෙක් මරුට", "News Content": "මුලතිව්, මාන්කුලම, වෙල්ලාන්කුලම ප්‍රදේශයේදී සිදුවු රිය අනතුරකින් පුද්ගලයින් දෙදෙනෙකු ජිවිතක්ෂයට පත්ව ඇති බව ඉලුප්පක‍ඩවෙයි පොලීසිය පවසයි. ඊයේ(23) සවස මෙම අනතුර සිදුව ඇති බව පොලීසිය සඳහන් කළේය. වෙල්ලාන්කුලම දෙස සිට මල්ලාවි දෙසට ගමන්ගත් යතුරුපැදියක්, මල්ලාවි දෙස සිට වෙල්ලාන්කුලම දෙසට ගමන්කළ කැබ් රථයක මුහුණට මුහුණ ගැටී අනතුර සිදුව ඇති බව වාර්තා වෙයි. අනතුරින් යතුරුපැදියේ ගමන්ගත් තරුණයින් දෙදෙනෙකු අදාළ ස්ථානයේදීම ජිවිතක්ෂයට පත්ව ඇති බවද පොලීසිය සදහන් කළේය. පොලිසිය පැවසූවේ මාන්තෙයි නැගෙනහිර ප්‍රදේශයේ විනායගපුරම් ප්‍රදේශයේ පදිංචි 28 හැවිරිදි ඇන්තෝනි සුරේෂ් නමැත්තෙකු හා 25 හැවිරිදි එස්.පුනිදකුමාර් නැමැත්තෙකු එලෙස ජිවිතක්ෂයට පත්ව ඇති බවයි. අනතුරට අදාළ කැබ් රථයේ රියදුරු අත්අඩංගුවට ගෙන ඇති බවද පොලීසිය පැවසීය. සිද්ධිය සම්බන්ධයෙන් ඉලුප්පකඩවෙයි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94921", "Category": null, "Parent URL": null}