{"Source": "Adaderana", "Timestamp": "May 27, 2018 03:32 pm", "Headline": "අනතුරින් 1ක් එතනමයි-2ක් තුවාල ලබයි", "News Content": "තිස්සමහාරාම - ඉක්කපල්ලම මාර්ගයේ දී යතුරුපැදියක් අත්ට්‍රැක්ටරයක ගැටීමෙන් සිදුවූ අනතුරකින් තරුණයෙකු මියගොස් තවත් තරුණයින් දෙදෙනෙකු බරපතළ තුවාල ලබා තිබේ. අද අළුයම මෙම අනතුර සිදුව ඇති අතර අනතුර සිදුවන අවස්ථා‍වේ යතුරුපැදියේ පුද්ගලයින් තිදෙනකු ගමන් කර ඇති බව පොලීසිය පැවසුවේය. අනතුරින් යතුරුපැදිකරු එම ස්ථානයේ දීම මියගොස් තිබේ. පසුපැදිකරුවන් දෙදෙනා දෙඹරවැව රෝහලට ඇතුළත් කිරීමෙන් පසු එක් අයෙකු වැඩිදුර ප්‍රතිකාර සඳහා හම්බන්තොට රෝහලට මාරු කර යවා ඇති බව සඳහන්ය. අනතුරින් මියගොස් ඇත්තේ තිස්සමහාරාම, ගෝනගමුව ප්‍රදේශයේ පදිංචිව සිටි 27 හැවිරිදි තරුණයෙකි. අනතුරට සම්බන්ධ අත්ට්‍රැක්ටරයේ රියදුරුට ප්‍රදේශවාසීන් විසින් පහරදී ඇති අතර තුවාල ලැබූ ඔහු ද දෙඹරවැව රෝහලේ ප්‍රතිකාර ලබන බව පොලීසිය සඳහන් කළේය. වීරවිල පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89907", "Category": null, "Parent URL": null}