{"Source": "Adaderana", "Timestamp": "November 29, 2011 12:05 pm", "Headline": "මාතර රෝහලේ කාර්යය මණ්ඩලය වෘත්තීය ක්‍රියාමාර්ගයක් අරඹයි", "News Content": "මාතර රෝහලේ සියලුම කාර්යය මණ්ඩලය වෘත්තීය සමිති ක්‍රියාමාර්ගයක් ආරම්භ කර තිබේ. සිය රෝහලේ සේවය කළ වෛද්‍යවරියක් පසුගිය දා රිය අනතුරකින් මිය ගොස් ඇති අතර එම අනතුරට අදාළ සැකකරුවන් අත්අඩංගුවට නොගැනීමට එරෙහිව මෙම වෘත්තීය සමිති ක්‍රියාමාර්ගයට එළඹ ඇති බව වාර්තා වේ. අදාළ සැකකරුවන් දේශපාලන රැකවරණය ලබමින් සිටින බව රජයේ වෛද්‍ය නිලධාරීන්ගේ සංගමයේ උපලේකම් වෛද්‍ය උපුල් ගුණසේකර මහතා ප්‍රකාශ කළේය. මෙයට විරෝධය පළ කරමින් අද(29) පෙරවරුවේ සිට මාතර රෝහලේ වෛද්‍යවරුන් ඇතුළු කාර්යය මණ්ඩලය මෙලෙස වැඩ වර්ජන ක්‍රියාමාර්ගයක් ආරම්භ කර ඇති බව වෛද්‍ය උපුල් ගුණසේකර මහතා පවසයි. වැඩ වර්ජනය ක්‍රියාත්මක වුව ද රෝහලේ හදිසි ප්‍රතිකාර සහ අත්‍යවශ්‍ය සේවා කටයුතු සිදුකරන බව රජයේ වෛද්‍ය නිලධාරීන්ගේ සංගමය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20335", "Category": null, "Parent URL": null}