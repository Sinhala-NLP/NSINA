{"Source": "Adaderana", "Timestamp": "October 5, 2017 02:13 pm", "Headline": "රෝස පාට බෝලයක් සමඟ ලංකාව හෙට තරග බිමේ", "News Content": "ශ්‍රී ලංකා කණ්ඩායම රෝස පැහැති පන්දුවක් සමඟ සිය ප්‍රථම දිවා රාත්‍රී ටෙස්ට් ක්‍රිකට් තරඟයට හෙට(06) සහභාගී වීමට නියමිතයි. ඩුබායි ජාත්‍යන්තර ක්‍රිකට් ක්‍රීඩාංගණයේදී පාකිස්ථාන කන්ඩායම සමඟ එම තරඟය පැවැත්වීමට නියමිතයි. ටෙස්ට් ක්‍රිකට් ක්‍රීඩාවට වැඩි ආකර්ශනයක් දිනා ගැනීමේ අරමුණින් දිවා රාත්‍රී ටෙස්ට් ක්‍රිකට් තරඟ හඳුන්වා දෙනු ලැබීය. එමෙන්ම රාත්‍රී කාලයේ රතු පැහැති පන්දුව නිසි ආකාරයෙන් දර්ශනය නොවීම හේතුවෙන් දිවා රාත්‍රී ටෙස්ට් තරඟ සඳහා රෝස පැහැති පන්දුව හඳුන්වා දීමට පියවර ගෙන තිබේ. පාකිස්ථාන තරඟ සංචාරයට අදාළව පැවැත්වෙන දෙවන ටෙස්ට් ක්‍රිකට් තරඟය මෙලෙස හෙට ආරම්භ වන අතර තරගාවලිය මේ වන විට ශ්‍රී ලංකා කණ්ඩායම එකට බින්දුවක් ලෙස පෙරමුණ ගෙන සිටියි.", "URL": "https://sinhala.adaderana.lk/news.php?nid=78372", "Category": null, "Parent URL": null}