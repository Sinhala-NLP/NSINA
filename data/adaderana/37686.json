{"Source": "Adaderana", "Timestamp": "September 25, 2013 02:19 pm", "Headline": "ගම්පහ රෝහල ආසන්නයේ තිබී නාදුනන මළ සිරුරක් හමුවෙයි ", "News Content": "ගම්පහ මූලික රෝහල ආසන්නයේ තිබී නාදුනන පිරිමි පුද්ගල මළ සිරුරක් පොලීසිය විසින් සොයාගෙන තිබේ. ගම්පහ පොලීසියට ලැබුණු තොරතුරකට අනුව අද(25) පෙරවරුවේ මෙම මළ සිරුර සොයාගෙන ඇති බව සඳහන් වෙයි. වයස අවුරුදු 85 ක පමණ වන පුද්ගලයෙකුගේ මළ සිරුරක් මෙලෙස සොයාගෙන ඇති අතර ඔහු යාචකයෙකු බවටත් මීට දින කිහිපයකට පෙර මියගොස් ඇති බවටත් තොරතුරු අනාවරණය වී ඇත. සිද්ධිය සම්බන්ධයෙන් ගම්පහ පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=37686", "Category": null, "Parent URL": null}