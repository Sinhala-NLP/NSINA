{"Source": "Adaderana", "Timestamp": "May 4, 2010 01:02 pm", "Headline": "ෆොන්සේකාගෙන් කතානායකට ඉල්ලීමක්", "News Content": "අද පස්වරුවේ පැවැත්වෙන දෙවන යුධ අධිකරණයට තමාව රැගෙන යාම වළක්වන ලෙස ප්‍රජාතන්ත්‍රවාදී ජාතික සන්ධානයේ නායක ජෙනරාල් සරත් ෆොන්සේකා මහතා කතානායකවරයාගෙන් ඉල්ලීමක් කර තිබේ. ඒ මහතා මෙම ඉල්ලීම කර ඇත්තේ හදිසි නීතිය මසකින් දීර්ඝ කර ගැනීම සඳහා අද පෙරවරුවේ පාර්ලිමේන්තුව රැස්වු අවස්ථාවේදීය. තමන් හට පාර්ලිමේන්තුවෙහි රැඳී සිටීමට අවසර ලබා දී ඇත්තේ දහවල් 01 .00 වනතුරු පමණක් බවත්, නමුත් සවස 04 .30 වනතුරුම පාර්ලිමේන්තුවේ රැඳී සිටීමට ඉඩ ලබාදෙන ලෙස ෆොන්සේකා මහතා කතානායකවරයාගෙන් ඉල්ලීමක් කර ඇත.", "URL": "https://sinhala.adaderana.lk/news.php?nid=8176", "Category": null, "Parent URL": null}