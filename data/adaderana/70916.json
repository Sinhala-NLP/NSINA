{"Source": "Adaderana", "Timestamp": "March 15, 2017 02:58 pm", "Headline": "නීති විරෝධීව  වැලි ප්‍රවාහනය කළ 1ක් අත්අඩංගුවට", "News Content": "නීති විරෝධී අයුරින් වැලි ප්‍රවාහනය කරමින් සිටි පුද්ගලයෙකු සමන්තුර, පල්ලාරු පාලම අසලදී අත්අඩංගුවට ගෙන තිබේ.මල්වත්ත පොලිස් විශේෂ කාර්ය බලකා නිලධාරීන්ට ලද තොරතුරකට අනුව සිදුකළ වැටලීමකදී අදාළ පුද්ගලයා අත්අඩංගුවට ගෙන ඇති බව වාර්තා වේ.අත්අඩංගුවට ගන්නා අවස්ථාවේ දී ඔහු සතුව තිබී වැලි ප්‍රවාහනය කිරීම සඳහා යොදාගත් ලොරි රථයද පොලිස් විශේෂ කාර්ය බලකා නිලධාරීන් බාරයට ගෙන තිබේ.අත්අඩංගුවට ගත් සැකකරු සහ ලොරි රථය වැඩිදුර විමර්ශනය සඳහා සමන්තුර පොලීසිය වෙත බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=70916", "Category": null, "Parent URL": null}