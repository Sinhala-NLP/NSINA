{"Source": "Adaderana", "Timestamp": "September 8, 2015 10:12 am", "Headline": "ඊජිප්තු කෘෂිකර්ම ඇමති අත්අඩංගුවේ", "News Content": "දූෂණ චෝදනාවක් සම්බන්ධයෙන් ඊජිප්තුවේ කෘෂිකර්ම අමාත්‍යවරයා අත්අඩංගුවට ගෙන තිබේ. ඔහු සිය ධුරයෙන් ඉල්ලා අස්වී සුළු මොහොතකට පසුව මෙලෙස අත්අඩංගුවට පත්ව ඇති බව විදෙස් මාධ්‍ය වාර්තා කළේය. ඊජිප්තු ජනාධිපති අබ්දුල් ෆැටා අල් සිසිගේ නියෝගයකට අනුව ඔහු අමාත්‍ය ධුරයෙන් ඉල්ලා අස්වී ඇති බව සඳහන්ය. ව්‍යාපාරිකයෙකුට නීති විරෝධී ලෙස ඉඩමක් ලබාදීම සඳහා අල්ලසක් ලබාගැනීමේ සිද්ධියක් සම්බන්ධයෙන් වු චෝදනාවකට ඊජිප්තු කෘෂිකර්ම අමාත්‍යවරයා මෙලෙස අත්අඩංගුවට ගෙන ඇති බව වාර්තා වේ. ඊජිප්තුවේ හිටපු ජනාධිපති හොස්නි මුබාරක් ද දූෂණ චෝදනාවක් සම්බන්ධයෙන් වසර 3ක සිරදඬුවම් ලබා සිටියි.", "URL": "https://sinhala.adaderana.lk/news.php?nid=53730", "Category": null, "Parent URL": null}