{"Source": "Adaderana", "Timestamp": "March 22, 2017 04:22 pm", "Headline": "මෙරට මානව හිමිකම් ගැන සොයන්න රාජ්‍ය මැදිහත් වීමක් අවශ්‍ය නැහැ", "News Content": "මෙරට මානව හිමිකම් පිළිබඳ සොයා බැලීමට විශේෂ නියෝජිතයෙකු පත් කරන ලෙසට රියර් අද්මිරාල් සරත් වීරසේකර මහතා සිදුකළ ඉල්ලීම පිළිබඳ කණගාටුව පළ කරන බව අමාත්‍ය මහින්ද අමරවීර මහතා පවසයි. ජීනීවා හි පැවැත්වෙන මානව හිමිකම් පිළිබඳ රැස්වීමේදී සරත් වීරසේකර මහතා මෙම ඉල්ලීම සිදුකර තිබුණි. මේ සම්බන්ධයෙන් අදහස් දක්වමින් මහින්ද අමරවීර අමාත්‍යවරයා පවසා ඇත්තේ මෙරට මානව හිමිකම් සම්බන්ධයෙන් සොයා බැලීමට කිසිඳු රාජ්‍ය මැදිහත් වීමක් අවශ්‍ය නොවන බවය. මානව හිමිකම් සම්බන්ධයෙන් මෙරටට යම් චෝදනාවක් එල්ල වන්නේ නම් එය දේශීය යාන්ත්‍රණයක් තුළින් විමර්ශනය කළ හැකි බවද අමාත්‍යවරයා පවසයි. ලංකා ධීවර සංස්ථාවේ අභිනවයෙන් ඉඳිකළ මත්ස්‍ය සැකසුම් මධ්‍යස්ථානයේ නීරීක්ෂණ චාරිකාවක නිරත වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=71224", "Category": null, "Parent URL": null}