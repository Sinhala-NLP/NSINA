{"Source": "Adaderana", "Timestamp": "April 5, 2017 12:44 pm", "Headline": "ලංකාවේ ධීවරයින් 7ක් ඉන්දියාවේදී අල්ලයි", "News Content": "මෙරට ධීවරයින් 07 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබේ. ඊයේ (4) පස්වරුවේ ඉන්දීය මුහුදු සීමාවේ දි මොවුන් අත්අඩංගුවට ගෙන ඇති බව වාර්තා වේ. මෙලෙස අත්අඩංගුවට පත්ව ඇත්තේ හලාවත ඉරණවිල ප්‍රදේශයේ පදිංචි ධීවරයින් පිරිසක් බව සඳහන්වේ. ඔවුන් පසුගිය මාර්තු මස 03 වනදා “කවීෂ පුතා 3“ නම් බහුදින ධීවර යාත්‍රාවෙන් ධීවර කටයුතු සඳහා පිටත්ව ගොස් ඇති බව අද දෙරණ වාර්තාකරු සඳහන් කළේය. ඉන්දීය අත්අඩංගුවට පත්වූ ධීවරයින් 7 දෙනා නිදහස් කරගැනීමට මැදිහත් වන ලෙස එම ධීවරයින්ගේ පවුල්වල ඥාතීන් බලධාරීන්ගෙන් ඉල්ලා සිටියි. මේ සම්බන්ධයෙන් අද දෙරණ සිදුකළ විමසීමක දි ධීවර අධ්‍යක්ෂ ජනරාල් ක්‍රිස්ටි ලාල් ප්‍රනාන්දු මහතා සඳහන් කළේ එම ධීවරයින් පිරිස නිදහස් කරගැනීම සඳහා අවශ්‍ය පියවර ගනිමින් සිටින බවය.", "URL": "https://sinhala.adaderana.lk/news.php?nid=71756", "Category": null, "Parent URL": null}