{"Source": "Adaderana", "Timestamp": "May 22, 2018 10:12 am", "Headline": " වෛරස් උණ රෝගය පිළිබඳව සොයා බැලීමට තවත් විශේෂඥ වෛද්‍ය කණ්ඩායමක් දකුණට", "News Content": "දකුණු පළාතේ පැතීරි යන වෛරස් උණ රෝගය පිළිබඳව තවදුරටත් සොයා බැලීම සඳහා වසංගත රෝග විද්‍යා අංශයේ විශේෂඥ වෛද්‍ය කණ්ඩායම් දකුණු පළාතට යොමු කරන ලෙස සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතාට උපදෙස් ලබා දී ඇත. ඒ අනුව වසංගත රෝග විද්‍යා අංශයේ අධ්‍යක්ෂ අනිල් දිසානායක මහතාගේ ප්‍රධානත්වයෙන් යුත් විශේෂ වෛද්‍ය කණ්ඩායමක් පසුගිය දින වලද එම ප්‍රදේශවල සංචාරය කරමින් මෙම රෝගී තත්ත්වය පිළිබඳව පරීක්ෂණ පවත්වන ලදී. (21) දිනයේ ද තවත් විශේෂඥ වෛද්‍ය කණ්ඩායමක් දකුණු පළාතේ පැතිර යන වෛරස් උණ රෝගය සහ රෝගීන් නිරීක්ෂණය කිරීම සඳහා එම ප්‍රදේශයේ සංචාරයක නිරතව සිටිති. වෛරස් උණ රෝගය ව්‍යාප්තිය පාලනය කිරීම සඳහා ගත හැකි ක්‍රියාමාර්ග පිළිබඳව සෞඛ්‍ය සේවා අධ්‍යක්ෂ ජනරාල්වරයාගේ ප්‍රධානත්වනේ සෞඛ්‍ය අමාත්‍යාංශයේ දී විශේෂ සාකච්ඡාවක් පැවැත්විණි. එහිදී දකුණු පළාතේ රෝහල්වලට අවශ්‍ය ඖෂධ වර්ග සහ උපකරණ කඩිනමින් යොමු කිරීමටත්, තීරණය විය.", "URL": "https://sinhala.adaderana.lk/news.php?nid=89576", "Category": null, "Parent URL": null}