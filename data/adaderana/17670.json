{"Source": "Adaderana", "Timestamp": "July 27, 2011 01:53 pm", "Headline": "නායකත්ව විවේචනය ප්‍රසිද්ධියේ හොඳ නෑ", "News Content": "පළාත් පාලන මැතිවරණයේ පරාජයට පක්ෂ අභ්‍යන්තරයේ අර්බුදය බලපෑ බව එ.ජා.ප පාර්ලිමේන්තු මන්ත්‍රී මංගල සමරවීර මහතා පවසයි. පක්ෂය තුළ විවිධ කල්ලි කණ්ඩායම් ක්‍රියාත්මක වූ බවත්,විවිධ භේද භින්නතා හේතුවෙන් පැහැදිලි අරමුණක් සහිතව ජනතාව අතරට යන්නට ‍හැකියාවක් නොලැබුණු බවත් මන්ත්‍රීවරයා කියා සිටියි. පක්ෂ නායකත්වය විවේචනය කරන උදවිය එය පක්ෂයේ අභ්‍යන්තර සිදුවීමක් ලෙස පවත්වාගත යුතු බවත්,ප්‍රසිද්ධියේ පක්ෂ නායකත්වය විවේචනය නොකළ යුතු බවත් සමරවීර මහතා කියා සිටියේ අද(27)කොළඹ පැවති මාධ්‍ය හමුවකට සහභාගී වෙමිනි. මෙම අවස්ථාවට එ.ජා.ප මහ ලේකම් තිස්ස අත්තනායක මහතාද සහභාගී වූ අතර මෙවර පළාත් පාලන මැතිවරණයට රාජ්‍ය දේපළ හා සම්පත් උපරිමයෙන් යොදාගත් බවට ඔහු චෝදනා කළේය. නිවාස හා පොදුපහසුකම් අමාත්‍යංශයේ දේපළ මහා පරිමාණයෙන් මැතිවරණය සඳහා පාවිච්චි කළ බවට කඩුවෙල මහ නගරසභා ඡන්දයෙන් ආණ්ඩු පක්ෂයෙන් තරගකොට වැඩිම මනාම ලබාගත් බුද්ධදාස මහතාම පවසා තිබීමෙන් ඒ බව වඩාත් තහවුරු වන වන බව අත්තනායක මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17670", "Category": null, "Parent URL": null}