{"Source": "Adaderana", "Timestamp": "March 2, 2017 01:47 pm", "Headline": "ලැබුණු නිදහසෙන් රටට හානියක් කරන්න එපා ", "News Content": "ප්‍රජාතන්ත්‍රවාදී නිදහස් සමාජයක අරගල කිරීම, උද්ඝෝෂණ කිරීම හා විවේචනය කිරීම කළ හැකි වුවත් එය අසීමිතව භාවිතා කරමින් රටට හානියක් නොකරන ලෙසට ජනාධිපති මෛත්‍රිපාල සිරිසේන මහතා පවසයි. අද (02) උදෑසන ''ලක්සඳ සෙවණ'' නිවාස සංකීර්ණයේ දෙවන අදියර ජනතා අයිතියට පත්කිරීමේ සමාරම්භක අවස්ථාවට එක් වෙමින් ජනාධිපතිවරයා මේ බව පැවසීය. රටක් විදියට සුබවාදීව සිතිය යුතු නමුත් අද ලංකාව තුළ අසුබවාදී ආකල්ප බොහෝ සෙයින් වර්ධනය වී ඇති බවත් ඒ තුළින් ජනතාවට නොමඟ යන බවත් පැවසු ජනාධිපතිවරයා වැඩි දුරටත් කියා සිටියේ අද වන විට මාධ්‍ය ආයතන තුළත් ඒ සඳහා වැඩි ඉඩ කඩක් හිමි වී ඇති බව යි. මාධ්‍ය ආයතනයේ ප්‍රසිද්ධිය වෙනුවෙන් ආණ්ඩුවට ප්‍රහාර එල්ල කරන අවස්ථා නිරූපණය කළ නමුත් ඒ තුළින් සැබෑ යථාර්ථයක් ජනතාවට වෙතට නොලැබෙන බව ද පැවසු ජනාධිපතිවරයා එවැනි තත්ත්වයන් තුළ තම ප්‍රජාතන්ත්‍රවාදීත්වය හා නිදහස අයුතු ලෙස පරිහරණය කර රටට හානියක් නොකරන ලෙස ද ඉල්ලා සිටියේ ය.", "URL": "https://sinhala.adaderana.lk/news.php?nid=70320", "Category": null, "Parent URL": null}