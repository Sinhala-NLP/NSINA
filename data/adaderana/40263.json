{"Source": "Adaderana", "Timestamp": "January 11, 2014 10:24 am", "Headline": "රේල් පීලි කපා විකුණලා", "News Content": "රේල් පීලි කපා අලෙවි කිරීමේ ජාවාරමක නිරව සිටි පුද්ගලයෙකු චාවකච්චේරිය, නුනාවිල් බටහිර ප්‍රදේශයේ දී අත්අඩංගුවට ගෙන තිබේ. චාවකච්චේරිය පොලිසියට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරු සතුව තිබී විවිධ ප්‍රමාණ වල රේල් පීලි 265 ක් සහ ප්‍රවාහනය සඳහා සුදානම් කර තිබු ලොරි රථය ද පොලිසිය භාරයට ගෙන ඇත. සැකකරු කන්තලේ ප්‍රදේශයේ පදිංචිකරුවෙකි. ඔහු අද චාවකච්චේරිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40263", "Category": null, "Parent URL": null}