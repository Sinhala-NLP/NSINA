{"Source": "Adaderana", "Timestamp": "November 26, 2012 03:14 pm", "Headline": "94% ට විදුලිය ලබා දීලා", "News Content": "මේ වන විට ශ‍්‍රී ලංකාවේ මුළු ජනගහනයෙන් 94% ක පිරිසකට විදුලිය ලබා දී ඇති බව විදුලි බල හා බලශක්ති අමාත්‍යංශය පවසයි. ඉදිරියේ දී රටේ සම්පූර්ණ විදුලි ඉල්ලූම සම්පූර්ණ කිරීමට අපේක්ෂා කරන බව එම අමාත්‍යංශය සඳහන් කරයි. නියඟය පැවති ගත වූ මාස 15 ක පමණ කාලය තුළ ද අඛණ්ඩව විදුලි බලය සැපයීමට හැකියාව ලැබුණු බව විදුලිබල හා බලශක්ති අමාත්‍යංශය පෙන්වාදෙයි. එමෙන්ම රටේ ක්ෂේත‍්‍ර බොහොමයකට අඩු මිලට විදුලිය ලබා දෙමින් විදුලි සහනාධාරයක් ද ලබාදෙන බව එම අමාත්‍යංශය පවසයි.", "URL": "https://sinhala.adaderana.lk/news.php?nid=29502", "Category": null, "Parent URL": null}