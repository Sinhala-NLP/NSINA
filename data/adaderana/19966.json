{"Source": "Adaderana", "Timestamp": "November 12, 2011 08:28 pm", "Headline": "බසයකට යටවී කතක් මියයයි", "News Content": "මැදිරිගිරිය, මණ්ඩලපිටිය ප්‍රදේශයේ ඇඟලුම් කම්හල් භූමියක දී බස්රථයකට යටවීමෙන් කාන්තාවක් ජිවිතක්ෂයට පත්ව තිබේ. අද(12) පෙරවරුවේ අදාළ බස් රථය පිටුපසට ගැනීමේ දී එම කාන්තාව ඊට යටවී ඇති බව පොලිසිය සඳහන් ක‍රයි. අනතුරින් බරපතල තුවාල ලැබූ කාන්තාව මැදිරිගිරිය රෝහලට ඇතුළත් කිරීමෙන් අනතුරුව මියගොස් ඇත. සිද්ධිය සම්බන්ධයෙන් බස්රථයේ රියදුරු අත්අඩංගුවට ගෙන ඇති බව පොලිසිය පැවසීය.", "URL": "https://sinhala.adaderana.lk/news.php?nid=19966", "Category": null, "Parent URL": null}