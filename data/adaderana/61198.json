{"Source": "Adaderana", "Timestamp": "June 17, 2016 03:18 pm", "Headline": "බසයෙන් දැව ප්‍රවාහනය කරලා", "News Content": "නීති විරෝධීව දැව තොගයක් බස් රථයකින් ප්‍රවාහනය කරමින් සිටි පුද්ගලයින් සිව් දෙනෙකු පැල්මඩුල්ල නගරයේදී අත්අඩංගුවට ගෙන තිබේ.විශේෂ කාර්යය බලකා නිලධාරීන් විසින් ඔවුන් අත්අඩංගුවට ගෙන ඇති බව සඳහන්ය.එහිදී රුපියල් ලක්ෂ 04කට අධික වටිනාකමින් යුතු දැව කඳන් 165ක් සොයාගෙන තිබේ.අදාළ බස් රථය ගොඩකවෙල සිට ලෙල්ලුපිටිය දක්වා ධාවනය වෙමින් තිබියදී එම වැටලීම සිදු කර ඇති අතර අත්අඩංගුවට ගත් පිරිස අතර බස් රථයේ රියදුරු ද වන බව වාර්තා වෙයි.අත්අඩංගුවට ගත් සැකකරුවන් පැල්මඩුල්ල මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=61198", "Category": null, "Parent URL": null}