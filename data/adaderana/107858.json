{"Source": "Adaderana", "Timestamp": "April 12, 2019 07:57 am", "Headline": "නිදන් වස්තු සොයා ගිය පුද්ගලයෙක් හා කතක් පොලිස් අත්අඩංගුවට", "News Content": "නිදන් වස්තු ලබා ගැනීමේ අරමුණින් කැණීම් සිදු කරමින් සිටි කාන්තාවක් සහ පුද්ගලයෙකු පොළොන්නරුව ප්‍රදේශයේදී අත්අඩංගුවට ගෙන තිබේ. පොළොන්නරුව පුරා වස්තු ආරක්ෂණ අංශයේ නිළධාරීන් සිදුකළ වැටලීමකදී මෙම සැකකරුවන් දෙදෙනා කුළි පදනම මත සිටි නිවසක කැණීම් සිදුකරමින් සිටියදී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඔවුන් සතුව තිබු කැණිම් සඳහා උපයෝගි කර ගන්නා උපකරණද, පොලිස් භාරයට ගෙන තිබේ. අත්අඩංගුවට ගත් 21 හැවිරිදි කාන්තාව හා 31 හැවිරිදි පුද්ගලයා කඩවත හා මින්නේරිය යන ප්‍රදේශවල පදිංචිකරුවන් බව සඳහන් වෙයි. ඔවුන් අද(12) පොළොන්නරුව මහේස්ත්රාදත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=107858", "Category": null, "Parent URL": null}