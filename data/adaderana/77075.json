{"Source": "Adaderana", "Timestamp": "September 3, 2017 03:07 pm", "Headline": " සොරකමේ ගිය 1ක් 11තෙක් රිමාන්ඩ් ", "News Content": "ප්‍රදේශ රැසක සිදුවු සොරකම්වලට සම්බන්ධ පුද්ගලයෙකු හික්කඩුව පොලීසිය විසින් අත්අඩංගුවට ගෙන තිබේ.හෙරොයින් ළඟ තබාගැනීමේ චෝදනාවකට අත්අඩංගුවට ගත් අදාළ සැකකරුගෙන් සිදුකළ ප්‍රශ්න කිරීම්වල දී හික්කඩුව, බෙන්තොට, හබරාදූව, අහුංගල්ල යන ප්‍රදේශවල සිදුකරන ලද ගෙවල් බිඳුම් සහ විදේශිකයින්ගේ භාණ්ඩ සොරකම් රැසක් සම්බන්ධයෙන් තොරතුරු අනාවරණය වු බව පොලීසිය සඳහන් කළේය.ජංගම දුරකථන 37ක් , ලැප්ටොප් 6ක්, ටැබ් යන්ත්‍ර 03ක්, කැමරා 03ක් ඇතුළු උපකරණ 49ක් මෙම සැකකරු විසින් සොරකම් කර ඇති අතර එම උපකරණ වලින් කොටසක් අලෙවි කර තිබියදී පොලීසිය විසින් සොයාගෙන තිබේ.වතුගෙදර ප්‍රදේශයේ පදිංචි 34 හැවිරිදි අයෙකු වන සැකකරු ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=77075", "Category": null, "Parent URL": null}