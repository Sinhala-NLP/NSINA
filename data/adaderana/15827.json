{"Source": "Adaderana", "Timestamp": "May 2, 2011 09:34 am", "Headline": "වෙඩි පහරකින් බිසෝකොටුවේ එක් අයෙක් මියයයි", "News Content": "වෙඩි ප්‍රහාරයකට ලක්ව පදවිය රෝහලට ඇතුළත් කර සිටි පුද්ගලයෙකු මියගොස් තිබේ. ඊයේ(01) රාත්‍රී පදවිය බිසෝකොටුව ප්‍රදේශයේ දී එම පුද්ගලයා වෙඩි ප්‍රහාරයකට ලක්ව ඇති බව පොලිසිය පැවසීය. සිද්ධියෙන් මියගොස් ඇත්තේ ඉහළ බිසෝකොටුව ප්‍රදේශයේ පදිංචිකරුවෙකුව සිටි 36 හැවිරිදි පුද්ගලයෙකි. වෙඩි තැබීම සිදුකළ පුද්ගලයා අත්අඩංගුවට ගෙන ඇත. පෞද්ගලික ආරවුලක් දුරදිග යාම වෙඩි තැබීමට හේතුවී ඇති බව මූලික පරීක්ෂණ වලදී අනාවරණය වූ බව පදවිය පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=15827", "Category": null, "Parent URL": null}