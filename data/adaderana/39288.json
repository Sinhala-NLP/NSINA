{"Source": "Adaderana", "Timestamp": "December 3, 2013 11:15 am", "Headline": "දෙබෑගම ප්‍රියන්ත ඇතුළු සිව්දෙනාට වසර 15ක සිරදඬුවම්", "News Content": "දෙහිඕවිට ප්‍රාදේශීය සභාවේ හිටපු උපසභාපති ප්‍රියන්ත උදය කුමාර නොහොත් දෙබෑගම ප්‍රියන්ත ඇතුළු සිව්දෙනෙකුට අධිකරණය විසින් වසර 15 බැගින් සිරදඬුවම් හා රු.10,000 බැගින් දඩමුදල් නියම කර තිබේ. අද(03) කෑගල්ල මහාධිකරණ විනිසුරු මේනකා විජේසුන්දර මෙනවිය විසින් මෙම දඬුවම නියම කළ බව අද දෙරණ වාර්තාකරු පවසයි. අදාළ දඩ මුදල නොගෙවන්නේනම් තවත් 3 බැගින් සිරදඬුවම් දීර්ඝ කරන බව විනිසුරුවරිය අවධාරණය කර තිබේ. 2004 වසරේ ජනවාරි මස 04 වන දින හෝ ආසන්න දිනකදී යටියන්තොට පොලිස්බල ප්‍රදේශයේ නාපාවලදී ලොරි රථයක් හා මුදල් පැහැර ගැනීමේ චෝදනාවකට අදාළ නඩු විභාගය අවසන් කරමින් අදාළ චෝදනාවන්ට වරදකරුවන්වීම හේතුවෙන් මෙම පිරිසට දඬුවම් හිමිවිය.", "URL": "https://sinhala.adaderana.lk/news.php?nid=39288", "Category": null, "Parent URL": null}