{"Source": "Adaderana", "Timestamp": "January 4, 2014 11:02 am", "Headline": "ජනපති මැදපෙරදිග යයි", "News Content": "සිව්දින නිල සංචාරයක් සඳහා ජනාධිපති මහින්ද රාජපක්ෂ මහතා මැදපෙරදිග බලා පිටත්ව ගොස් තිබේ. අද පෙරවරු 10.20 ට පමණ ශ්‍රී ලංකා ගුවන් සේවයට අයත් ගුවන් යානයකින් ජනාධිපතිවරයා ඇතුළු දුත පිරිස පිටත්ව ගිය බව කටුනායක ගුවන්තොටුපළ වාර්තාකරු සඳහන් කළේය. මෙම සංචාරය තුළදී ජනාධිපතිවරයා ජෝර්දානය, පලස්තීනය සහ ඊශ්‍රායලය යන රටවල සංචාරය කිරීමට නියමිතය. එහිදී එම රටවල රාජ්‍ය නායකයින් මුණගැසී සාකච්ජා කිරිමට නියමිත අතර ද්විපාර්ශවික සාකච්ජා කිහිපයක් ද පැවැත්වීමට සැලසුම් කර ඇත. ජනාධිපතිවරයා ඊශ්‍රායලයේ දින 02ක් සංචාරය කිරීමට නියමිත අතර පල්ස්තිනය සහ ජොර්දානය යන රටවල එක්දිනක් රැදී සිටීමට නියමිත බව වාර්තා වේ.", "URL": "https://sinhala.adaderana.lk/news.php?nid=40081", "Category": null, "Parent URL": null}