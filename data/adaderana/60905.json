{"Source": "Adaderana", "Timestamp": "June 8, 2016 01:06 pm", "Headline": "ජනයා වීදි බසිති-සාලාව ප්‍රදේශයේ මාර්ගය අවහිරයි!", "News Content": "සාලාව යුධ හමුදා කඳවුර ආසන්නයේ ප්‍රදේශවාසීන් පිරිසක් උද්ඝෝෂණයක් ආරම්භ කර තිබේ.කොළඹ - අවිස්සාවේල්ල ප්‍රධාන මාර්ගය අවහිර කරමින් ඔවුන් උද්ඝෝෂණයේ නිරත වන බව අද දෙරණ වාර්තාකරු සඳහන් කළේය. කඳවුරේ සිදුවූ පිපිරීමෙන් අවට නිවාසවලට ව්‍යාප්ත වූ සුන්බුන් කොටස් සම්පූර්ණයෙන් ඉවත් කිරීමකින් තොරව කොළඹ - අවිස්සාවේල්ල මාර්ගය විවෘත කිරීමට එරෙහිව මොවුන් උද්ඝෝෂණයේ නිරත වන බව සඳහන්ය.පසුගිය ඉරිදා කඳවුරේ සිදුවූ පිපිරීමෙන් අනතුරුව එම මාර්ගය තාවකාලිකව වසා දැමුණු අතර යළිත් ගමනාගමන කටයුතු සඳහා විවෘත කරනු ලැබුවේ ඊයේ(07) පස්වරුවේ යි.උද්ඝෝෂණය හේතුවෙන් මේ වන විට කොළඹ - අවිස්සාවේල්ල මාර්ගය සාලාව හමුදා කඳවුර ආසන්නයෙන් අවහිර වීම හේතුවෙන් රථ වාහන ගමනාගමනයට බාධා සිදුව ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=60905", "Category": null, "Parent URL": null}