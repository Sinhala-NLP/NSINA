{"Source": "Adaderana", "Timestamp": "February 25, 2016 08:55 am", "Headline": "අතුරුදන් වූවන් ගැන පැමිණිලි විමර්ශනය තෙමසකින්", "News Content": "අතුරුදන්වූවන් පිළිබඳ ජනාධිපති කොමිෂන් සභාවට ලැබී ඇති පැමිණිලි සියල්ල ඉදිරි මාස 03 තුළ විමර්ශනය කිරීමට සැලසුම් කර තිබේ.එම කොමිෂන් සභාවේ ලේකම් එච්.ඩබ්ලිව් ගුණදාස මහතා සඳහන් කළේ තවත් පැමිණිලි 8000ක් පමණ විමර්ශනය කිරීමට ඉතිරිව ඇති බවයි .අතුරුදන්වූවන් පිළිබඳ ජනාධිපති කොමිෂන් සභාවේ නිල කාලය පසුගිය 15 වන දිනෙන් අවසන් වීමට නියමිතව තිබූ අතර එම කාලය මාස 03කින් දීර්ඝ කිරීමට ජනාධිපති මෛත්‍රීපාල සිරිසේන මහතා කටයුතු කරනු ලැබුවේය.ඒ අනුව එම කාලය තුළ ඉතා කඩිනමින් කොමිෂන් සභාව වෙත ලැබී ඇති පැමිණිලි විමර්ශනය කිරීමට සැලසුම් සකස් කර ඇති බව එච්.ඩබ්ලිව් ගුණදාස මහතා සඳහන් කළේය.", "URL": "https://sinhala.adaderana.lk/news.php?nid=57560", "Category": null, "Parent URL": null}