{"Source": "Adaderana", "Timestamp": "October 29, 2013 07:36 am", "Headline": " රැකියාවක් දෙන්න කැඳවා කතක් දූෂ්‍ය කරලා", "News Content": "රැකියාවක් සොයා ගිය 28 හැවිරිදි කාන්තාවක රවටා දුෂණය කළ බව කියන 26 හැවිරිදි වතු මුරකාර පුද්ගලයෙකු අත්අඩංගුවට ගෙන ඇති බව හලාවත පොලීසිය කියයි. ආරච්චිකට්ටුව - අඩිප්පල ප්‍රදේශයේදී මෙම සිද්ධිය සිදුවී ඇත. දුෂණයට ලක්වු බව කියන කාන්තාව තම ස්වාමි පුරුෂයා සමග රැකියාවක් ගෙන සොයා ගොස් ඇති බව කියැවෙයි. අවසානයේදී වත්තක මුරකරු රැකියාවක් ලබා දෙන බව පවසා මෙම අඹු - සැමියන් සැකකරු විසින් කැඳවාගෙන ගොස් ඇත. සැමියා වෙනත් කටයුත්තක් සඳහා තම නිවසින් පිටත් කර යවා ඇති සැකකරු මෙම අපරාධය සිදු කර ඇති බව පොලීසිය කියයි. දුෂණයට ලක්වු කාන්තාව සහ ඇයගේ ස්වාමි පුරුෂයා විසින් මේ බව පොලීසියට දැන්වීමෙන් පසුව සැකකරු අත්අඩංගුවට ගෙන ඇත. හලාවත පොලීසිය විසින් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=38454", "Category": null, "Parent URL": null}