{"Source": "Adaderana", "Timestamp": "March 16, 2018 09:10 am", "Headline": "වගා ළිඳකට වැටී ළමුන් දෙදෙනෙක් මරුට", "News Content": "මඩු, ඉරගොඉරුප්පුකුලම් ප්‍රදේශයේදී වගා ළිඳකට වැටීමෙන් ළමුන් දෙදෙනෙකු මියගොස් තිබේ. මියගොස් ඇත්තේ 05 හැවිරිදි සහ 07 හැවිරිදි වයස්වල පසුවු ළමුන් දෙදෙනෙකු බව පොලිසිය පැවසීය. හදිසි මරණ පරික්ෂණ සඳහා මෘත ශරිර මන්නාරම රෝහලට රැගෙන ගොස් තිබේ. මේ අතර රත්නපුර, කැටන්දොල ප්‍රදේශයේ ඇළක තිබී නාදුනන මළ සිරුරක් සොයාගත් බව රත්නපුර පොලිසිය පවසයි. මියගිය පුද්ගලයා අවුරුදු 45ක් පමණ වයසේ පසුවන පිරිමි අයෙකු බවයි පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=85782", "Category": null, "Parent URL": null}