{"Source": "Adaderana", "Timestamp": "July 15, 2016 04:35 pm", "Headline": "බෝ නොවන රෝග ගැන කතා කරන්න රාජිත අමෙරිකාවට ", "News Content": "එක්සත් ජාතීන්ගේ සංවිධානයේ ආර්ථික සහ සාමාජ කවුන්සිලයේ සැසිවාරය අමෙරිකාවේ නිව් යෝර්ක් නුවරදී ලබන සතියේ ආරම්භ වෙයි.සැසිවාරය ලබන 18 සහ 19 යන දෙදින පුරා පැවැත්වීමට නියමිතය.ලෝකයේ බෝ නොවන රෝග පාලන කිරීමේ ක්‍රමවේද පිළිබඳව එහිදී සාකච්ඡා කිරීමට අපේක්ෂිතය.ඒ සඳහා සහභාගී වීමට සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා අද අමෙරිකාව බලා පිටත්ව යාමට නියමිතව තිබේ.රටවල් කිහිපයක සෞඛ්‍ය අමාත්‍යවරුන් මේ සඳහා සහභාගී වීමට නියමිත බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=62086", "Category": null, "Parent URL": null}