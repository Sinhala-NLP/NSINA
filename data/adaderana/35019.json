{"Source": "Adaderana", "Timestamp": "June 18, 2013 08:56 am", "Headline": "යතුරු පැදියෙන් යද්දී පොලු පහර කා මරුට", "News Content": "මීටියාගොඩ, කලුපේ ප්‍රදේශයේ දී මුගුරකින් පහරදී පුද්ගලයෙකු ඝාතනය කර තිබේ. සිය බිරිඳ සමඟ යතුරුපැදියකින් ගමන් කරමින් සිටියදී නාඳුනන අයෙකු විසින් මෙම පහරදීම සිදුකර ඇති බව පොලීසිය පැවසුවේය. පහරකෑමෙන් තුවාල ලැබු පුද්ගලයා කරාපිටිය රෝහලේ ප්‍රතිකාර ලබමින් සිටියදී මියගොස් ඇති බව සඳහන්ය. මියගොස් ඇත්තේ හික්කඩුව ප්‍රදේශයේ පදිංචි හතළිස් හැවිරිදි පුද්ගලයෙකි. සිද්ධිය සම්බන්ධයෙන් මේ වන විට කිසිවෙකුත් අත්අඩංගුවට ගෙන නොමැති අතර සැකකරු අත්අඩංගුවට ගැනීම සඳහා මීටියාගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35019", "Category": null, "Parent URL": null}