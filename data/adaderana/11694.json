{"Source": "Adaderana", "Timestamp": "October 24, 2010 08:56 am", "Headline": "මත්වෙන පැන්සල් කූරු තොගයක් දැලේ", "News Content": "කොළඹ , ආරුප්පු වීදියේ වෙළඳසැලක තිබී මත්ද්‍රව්‍ය තොගයක් සොයා ගෙන තිබේ. ඊයේ රාත්‍රියේ සිදු කළ වැටලීමක දී මෙම මත් ද්‍රව්‍ය තොගය සොයා ගත් බව පොලිසිය සඳහන් කරයි. දුම්වැටි සහ පැන්සල් හැඩයකින් යුත් කූරු ලෙස මෙම මත් ද්‍රව්‍ය ‍සකසා තිබූ බව පොලිසිය පවසන අතර මෙවැනි කූරු පන්දහසකට අධික ප්‍රමාණයක් අදාළ වෙළඳසැලේ තිබී හමු වූ බව වාර්තා වේ. මේ පිළිබඳව වැඩිදුර පරීක්ෂණ පැවැත්වීම සඳහා අදාළ මත් ද්‍රව්‍ය සාම්පල අන්තරායකර ඖෂධ පාලක අධිකාරිය වෙත යවා ඇති බව පොලිසිය කියා සිටියි. සිද්ධියට අදාළව එක් සැකකරුවෙකු ද අත්අඩංගුවට ගෙන ඇති අතර මෙම මත් ද්‍රව්‍ය තොගය චීනයෙන් ආනයනය කර ඇති බවට සැක කෙරෙන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=11694", "Category": null, "Parent URL": null}