{"Source": "Adaderana", "Timestamp": "August 18, 2019 04:52 pm", "Headline": "සමහරු මුස්ලිම් ජාතිය කොන් කරන්න හදනවා-අගමැති", "News Content": "දේශපාලන වාසි තකා ඇතමුන් අද මුස්ලිම් ජාතිය කොන්කර දැමීමට උත්සහ දරන බව අග්‍රාමාත්‍ය රනිල් වික්‍රමසිංහ මහතා පවසයි. කුරුණැගල මාවතගම පරගහදෙණිය ප්‍රදේශයේ පැවති උත්සවයකට එක් වෙමින් අග්‍රාමාත්‍ය වරයා ඒ බව සඳහන් කළේය. කුරුණැගල මාවතගම පරගහදෙණිය ජාතික පාසලේ ඉදිකරන ලද නව පාරිපාලන ගොඩනැගිල්ල විවෘත කිරිම අද පෙරවරුවේ අග්‍රාමාත්‍ය රනිල් වික්‍රමසිංහ මහතා අතින් සිදු කෙරුණි. එහිදී වැඩිදුරටත් අග්‍රාමාත්‍යවරයා මෙසේ පැවසීය. \"මුස්ලිම් ජනතාව බටහිර වෙරළෙන් පැන්වු අවස්ථාවේ මෙරටට ගෙනල්ලා පරගහදෙණියේත් පදිංචි කළා. ඒ ගලගෙදරට යන මාර්ගය ආරක්ෂා කරන්න. ගලගෙදරත් තව මුස්ලිම් ගම්මානයක් ඇති කළා. සිංහල රජවරුන්ට විශ්වාසයක් තිබුණා මුස්ලිම් ජනතාව තමන් ආරක්ෂා කරයි කියලා. 1815 ගිවිසුමට මුස්ලිම්වරුන් අත්සන් කළේ නෑ. ඇතමුන් මුස්ලිම් ජනතාව කොන්කරන්න උත්සහා කරනවා. ඒ තමන්ගේ දේශපාලන වාසි තකා. ඕනෑම ආගමක අන්තවාදින් ඉන්නවා. ඒක නවත්වන්න පුළුවන්නේ ඒ අය ඉවත් කිරිමෙන්. ඒ අන්තවාදි ක්‍රියාවන් අසාර්ථක කළ යුතුයි.\"", "URL": "https://sinhala.adaderana.lk/news.php?nid=116848", "Category": null, "Parent URL": null}