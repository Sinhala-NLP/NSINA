{"Source": "Adaderana", "Timestamp": "November 15, 2011 10:04 am", "Headline": "වැටලීමකින් අඩුපාඩු සහිත පාපැදි 372 ක් පොලිස් භාරයට", "News Content": "පුත්තලම නගරය තුළ සිදුකළ වැටලීමකදී අඩුපාඩු සහිත පාපැදි 372 ක් පොලිස් භාරයට ගෙන තිබේ. ගත වූ කාලය තුළ රාත්‍රීයේ දී පාපැදිකරුවන් බහුලව අනතුරුවලට මුහුණදීමේ ප්‍රවණතාවක් පවතින බවට අනාවරණය වීමත් සමඟ මෙම වැටලීම සිදුකර ඇති බව සඳහන්ය. විදුලිපහන් නොමැති තිරිංග නොමැති, ආදි අඩුපාඩු රැසක් පවතින පා පැදි මෙහිදි පොලිස් භාරයට ගෙන ඇත. පුත්තලම නගරයේ ගත වූ දින දෙකකදී මෙම වැටලීම සිදුකර ඇති බව වාර්තා වේ. අදාළ පාපැදිවල අයිතිකරුවන් පොලිසියට කැඳවා ඔවුන්ට මේ පිළිබඳ දැනුම්දීමෙන් අනතුරුව පාපැදි මුදාහැර තිබේ.", "URL": "https://sinhala.adaderana.lk/news.php?nid=20018", "Category": null, "Parent URL": null}