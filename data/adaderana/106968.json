{"Source": "Adaderana", "Timestamp": "March 29, 2019 01:22 pm", "Headline": "මනුසත් දෙරණ සමඟ අත්වැල් බැඳ ගත් මනුෂ්‍යත්වය", "News Content": "මනුසත් දෙරණ සමඟ අත්වැල් බැඳ ගනිමින් මහරගම අපේකෂා රෝහලේ ප්‍රතිකාර ලබන කුඩා දරුවන් 12 දෙනෙකු වෙනුවෙන් මුදල් ආධාර ලබාදීම සඳහා එක්සත් රාජධානියේ වෙසෙන ශ්‍රී ලාංකිකයින් පිරිසක් පසුගියදා එක්විය. මහරගම අපෙක්ෂා රෝහලේ ප්‍රතිකාර ලබන කුඩා දරුවන්ට සහ ඔවුන්ගේ දෙමාපියන්ට අත්වැලක් වන්නට එක්සත් රාජධානියේ වෙසෙන ශ්‍රී ලාංකිකයින් පිරිසක් පසුගියදා මනුසත් දෙරණ සමඟ එක්විය. ඒ අනුව ඔවුන් එම රෝහලේ ප්‍රතිකාර ලබන කුඩා දරුවන් 12 දෙනෙකු සඳහා රුපියල් ලක්ෂය බැගින් ලබා දීමට ඔවුන් කටයුතු කළේය. මේ අවස්ථාවට මහරගම අපේක්ෂා රෝහලේ අධ්‍යක්ෂ වෛද්‍ය වසන්ත දිසානායක මහතා ඇතුලු වෛද්‍ය කාර්යය මණ්ඩලය, මනුසත් දෙරණ කාර්යය මණ්ඩලය ඇතුලු පිරිසක් එක්ව සිටියේය.", "URL": "https://sinhala.adaderana.lk/news.php?nid=106968", "Category": null, "Parent URL": null}