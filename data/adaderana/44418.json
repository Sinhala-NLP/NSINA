{"Source": "Adaderana", "Timestamp": "July 4, 2014 11:10 am", "Headline": "පාපන්දු උණුසුම අද සිට තවත් උණුසුම්", "News Content": "ලෝක කුසලාන පාපන්දු තරගාවලියේ අවසන් පූර්ව වටය සඳහා සුදුසුකම් ලබන කණ්ඩායම් තේරීමේ තරග දෙකක් අද පැවැත්වෙයි. බ්‍රසීලය - කොලොම්බියාව සමඟ තරග වදින අතර ප්‍රංශය - ජර්මනිය සමඟ තරග වැදීමට නියමිතය. ලෝක කුසලාන තරගාවලිවලදී බ්‍රසීලය සහ කොලොම්බියාව මේ දක්වා තරග 25කට මුහුණ දී ඇති අතර ඉන් තරග 15ක් බ්‍රසීලය ද තරග දෙකක් කොලොම්බියාව ද ජයගෙන ඇත. තරග 8ක් අවසන් වී ඇත්තේ ජය පරාජයෙන් තොරවය. ප්‍රංශය සහ ජර්මනිය අතර මේ දක්වා පැවති තරග 25න් තරග 11ක් ප්‍රංශය ද තරග 8ක් ජර්මනිය ද ජය ලබා ඇත. ලෝක කුසලාන පාපන්දු තරගාවලියේ අවසන් පූර්ව වටය සඳහා සුදුසුකම් ලබන කණ්ඩායම් තේරීමේ තරග දෙකක් හෙටත් පැවැත්වීමට නියමිතය. අවසන් පූර්ව වටය සඳහා කණ්ඩායම් 4ක් තෝරා ගැනෙන අතර අද පැවැත්වෙන තරග වලින් ජය ගන්නා කණ්ඩායම් දෙක ලබන 8 වැනිදා අවසන් පූර්ව වටයට මුහුණදීමට නියමිතව තිබේ.", "URL": "https://sinhala.adaderana.lk/news.php?nid=44418", "Category": null, "Parent URL": null}