{"Source": "Adaderana", "Timestamp": "December 12, 2016 03:04 pm", "Headline": "  රට රකින බලමුළුවක් ඇරඹෙයි", "News Content": "නව ආණ්ඩුක්‍රම ව්‍යවස්ථාවක් මගින් රට බෙදීමට ඇති ඉඩ කඩ වැලැක්වීම සඳහා සංවිධාන කිහිපයක් එක්ව “රට රකින බලමුළුව “ නමින් නව සංවිධානයක් පිහිටුවාගෙන තිබේ. එම සංවිධානයේ භික්ෂූන් වහන්සේ ඇතුළු පිරිසක් ඊයේ(11) මහනුවර ශ්‍රී දළදා මාළිගය අභියස සත්‍යග්‍රහයක නිරත වුණි. පූජ්‍ය මැදගොඩ අභයතිස්ස හිමි ප්‍රකාශ කළේ නව ආණ්ඩුක්‍රම ව්‍යවස්ථාවෙන් සමගාමී ලැයිස්තුව ඉවත් කිරීමේ අවධානමක් පවතින බවයි. කෙසේ වුවද නව ආණ්ඩුක්‍රම ව්‍යවස්ථාව සියලු දෙනාගේ යෝජනා එකඟත්වයෙන් සකස් කිරීමටත් ඒකීය ශ්‍රී ලංකාවක් යන අදහස ඉවත් නොකරන බවටත් රජය ප්‍රකාශ කර තිබේ.", "URL": "https://sinhala.adaderana.lk/news.php?nid=66964", "Category": null, "Parent URL": null}