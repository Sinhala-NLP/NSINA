{"Source": "Adaderana", "Timestamp": "March 6, 2013 12:50 pm", "Headline": "බස් අනතුරකින් යතුරුපැදියේ ගමන් ගත් දෙදෙනෙක් මරුට", "News Content": "ඉංගිරිය බොරළුගොඩ ප්‍රදේශයේ දී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. ඉංගිරිය සිට හොරණ බලා ධාවනය වූ බස් රථයක යතුරුපැදියක් ගැටීමෙන් අනතුර සිදුව ඇති බව සඳහන්ය. අනතුරෙන් යතුරුපැදියේ ගමන් ගත් පුද්ගලයින් දෙදෙනාම ජිවිතක්ෂයට පත්ව ඇති බව පොලීසිය පැවසුවේය. 21 හැවිරිදි සහ 29 හැවිරිදි පුද්ගලයින් දෙදෙනෙකු මෙලෙස ජිවිතක්ෂයට පත්ව තිබේ. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව වාර්තා වේ. අනතුර සම්බන්ධයෙන් හොරණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32161", "Category": null, "Parent URL": null}