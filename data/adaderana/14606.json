{"Source": "Adaderana", "Timestamp": "March 4, 2011 11:59 am", "Headline": " \"එෆ්. එච්. ස්ටූඩියෝ කලෙක්ෂන්\"කොළඹ මෝස්තර සතිය අසිරිමත් කරයි ", "News Content": "පිරිමි ඇඳුම් පිළිබඳ ශ‍්‍රී ලංකාවේ නම්දැරූ විශේෂඥයකු වන ෆවුසුල් හමීඞ්ගේ වඩාත් සුවිශේෂී සහ නවතම නිර්මාණ වලින් සමන්විත මෝස්තර නිර්මාණ එකතුව(Designer Collection)එෆ්.එච්. ස්ටූඩියෝ කලෙක්ෂන් 2011- කොළඹ මෝස්තර සතියේ Colombo Fashion Week ආරම්භක සහ සමාප්ති සන්ධ්‍යාවන් අසිරියෙන් අසිරියට පත් කිරීමට සමත් විය. මෙම එකතුව සඳහා\"ක‍්‍රීඩා සහ අර්ධ විධිමත් ඇඳුම්\",\"විධිමත් ඇඳුම්\" සහ\"උත්සව අවස්ථා සඳහා ඇඳුම්\"ආදී කාණ්ඩවල ඇඳුම් අයත් වූ අතර මෙම සියලූම ඇඳුම් නිර්මාණ ප‍්‍රදර්ශණය කරන ලද්දේ ශ‍්‍රී ලාංකීය සහ විදෙස් මෝස්තර නිරූපණ ශිල්පීන් විසිනි. මෙය ඉතා දැකුම්කලූ එකතුවක් ලෙස පැමිණ සිටි නරඹන්නන්ගේ ඉහළම ප‍්‍රසාදයද දිනාගැනීමට සමත් විය. නිපැයුම් විවිධත්වය, එහි නිමැවුම, ගුණාත්මක බව, අන්ර්ගතය සහ මෝස්තරය යන අංග විශිෂ්ට යුරෝපීය එකතුවන්ට සම්මිශ‍්‍රණය වූ අතර මෝස්තර සඳහා උනන්දුවක් දක්වන දෙස් විදෙස් මහත්වරුන් සඳහා එය කදිම තෝරාගැනීම් වලින්ද සමන්විත විය. මේ පිළිබඳව තම අදහස් දැක්වූ ෆවුසුල් හමීඞ් මහතා මෙසේ පැවසීය. \"මෙය මා කොළඹ මෝස්තර සතිය හා සම්බන්ධ වූ සිව්වෙනි වසරයි. අතීතය ආවර්ජනය කරද්දී කලින් වසර තුන හා සංසන්දනය කරන විට මෙය මගේ හොඳම නිර්මාණ එකතුව බව මා සිතනවා. එෆ්.එච්. වෙළඳ නාමය සහිත භාණ්ඩ මේ වන විට ඉන්දියාව, මාලදිවයින සහ චෙක් ජනරජය යන රටවල වර්ධනය වෙමින් පවතින පාරිභෝගික පිරිසක් වෙත අලෙවි කිරීම සිදු වෙනවා, මෙය සැලකිය යුතු සාර්ථකත්වයක්. ඇත්තෙන්ම මෙය පෞද්ගලික වශයෙන් ලබන අභිමානයක් පමණක් නොව, පොදුවේ මුලූ මහත් ශ‍්‍රී ලංකාවටම කීර්තියක් හා උද්දාමයක් ගෙන දෙන්නක්. අනෙකුත් දේශීය මෝස්තර නිර්මාණ ශිල්පීන්ට ජාත්‍යන්තර තලයේ මෝස්තර නිර්මාණ ශිල්පීන් සමග උරෙන් උර ගැටෙමින් අද්විතීය එකතුවන් තරගකාරී ලෙස ඉදිරිපත් කිරීමට මෙය උපකාරී වනවාට කිසිදු සැකයක් නැහැ. තරුණ සහ නැගී එන මෝස්තර නිර්මාණ ශිල්පීන් විශාල සංඛ්‍යාවක් හඳුනාගනිමින් ඔවුන්ව ජාත්‍යන්තර තලයේ රැඳවීමට දරන උත්සාහය පිළිබඳව මා කොළඹ මෝස්තර සතියට ස්තුතිවන්ත වෙනවා.\" මේ පිළිබඳව කොළඹ මෝස්තර සතියේ සභාපති සහ අධ්‍යක්ෂ අජේ වීර් සිං මහතා තම අදහස් දැක්වූයේ මේ අන්දමිනි.\"වසර කීපයක් පුරා කොළඹ මෝස්තර සතිය ශ‍්‍රී ලංකාවේ මෝස්තර නිර්මාණ කර්මාන්තය උසස් තලයකට ගෙන ඒමේ ඒකමතික ප‍්‍රයත්නයක් ලෙස වර්ධනය වූවා. මෙම නවෝත්පාදනය මගින් මෙරට සහ විදෙස් රටවල සිටින ශ‍්‍රී ලාංකික මෝස්තර නිර්මාණ ශිල්පීන්ට සාර්ථක ලෙස වේදිකාවක් නිර්මාණය කරදී තිබෙනවා. මෙම වසරේ ෆවුසුල් හමීඞ් සහ එෆ්.එච්. ස්ටූඩියෝ කලෙක්ෂන් කොළඹ මෝස්තර සතිය වෙත නැවත අවතීර්ණය වී ඇත්තේ විශිෂ්ට ලාලිත්‍යයකින්, නැවුම් බවකින් හා මහත්වරුන්ගේ ඇඳුම් පිළිබඳ ජාත්‍යන්තර තලයේ ප‍්‍රවණතාවකින් මෙන්ම ඉතා තියුණු, හුරුබුහුටි සහ දැකුම් කලූ නිමාවකින්ද යුතුවයි\" එෆ්.එච්. ස්ටූඩියෝ කලෙක්ෂන් නවීන විලාසිතා සහ දැකුම්කලූ බව කෙරෙහි ඇල්මක් දක්වන මහත්වරුන් සඳහාය. මෙම එකතුව මෝස්තර වලින් සපිරි නිර්මාණ වලින් යුතු වුවද ඒවා අනවශ්‍ය අන්දමින් කැපී පෙනෙන මෝස්තරවලින් යුක්ත නොවේ. එෆ්.එච්. මෝස්තර නිර්මාණය කොට ඇත්තේ සදාචාරාත්මක නිපැයුම් ක‍්‍රියාවලියක් ඔස්සේය. මේ සඳහා යොදා ගැනෙන සියලූම රෙදිපිළි හා උපාංග ජාත්‍යන්තර සහ කීර්තිමත් සැපයුම්කරුවන් වෙතින් ලබාගත් විශිෂ්ට ප‍්‍රමිතියකින් යුත් ඒවාය. අති නවීන තාක්ෂණය භාවිතා කෙරෙන කර්මාන්තශාලාවක නිපදවෙන මෙම සෑම නිපැයුමක්ම අනෙකුත් කීර්තිමත් ජාත්‍යන්තර වෙළඳනාම වලින් යුතු නිපැයුම් හා සම තත්වයෙන් යුතුව නිෂ්පාදනය කෙරේ.", "URL": "https://sinhala.adaderana.lk/news.php?nid=14606", "Category": null, "Parent URL": null}