{"Source": "Adaderana", "Timestamp": "December 31, 2013 11:15 pm", "Headline": "  සූර් වී රිය පැදවූ 1774ක් අත්අඩංගුවේ", "News Content": "බීමත් රියදුරන් අත්අඩංගුවට ගැනීමේ විශේෂ මෙහෙයුම ආරම්භ කර ගත වු සතිය තුළ බීමත් රියදුරන් 1774 දෙනෙකු අත්අඩංගුවට ගෙන ඇති බව පොලිසිය පවසයි. ඊයේ(30) පෙරවරු 6.00 සිට අද පෙරවරු 6.00 දක්වා ගතවු පැය 24ක කාලය තුළ බීමත් රියදුරන් 218 දෙනෙකු අත්අඩංගුවට ගෙන ඇති බව වාර්තා වෙයි. ගත වු සතියක කාලය තුළ අත්අඩංගුවට ගත් පුද්ගලයින් අතර මගී ප්‍රවාහන බස් රථ රියදුරන් අටදෙනෙකු, යතුරුපැදිකරුවන් 965 දෙනෙකු , ත්‍රිරෝද රථ රියදුරන් 587දෙනෙකු සහ වෙනත් වාහන රියදුරන් 214දෙනෙකුද වෙයි. පසුගිය 24 වන දින සිට ආරම්භ කළ විශේෂ මෙහෙයුම සති දෙකක කාලයක් ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=39999", "Category": null, "Parent URL": null}