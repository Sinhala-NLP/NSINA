{"Source": "Adaderana", "Timestamp": "October 25, 2018 04:57 pm", "Headline": "තමන්ගේම තැනක ජයට කරපු නීතිවිරෝධි වැඩක්", "News Content": "අම්බලන්තොට පොලීසියේ නිලධාරීන් හට ලැබුණු තොරතුරකට අනුව අද(25)දහවල් අම්බලන්තොට මාමඩල ,තුන්බෝක්කුව ප්‍රදේශයේ සිදුකරන ලද වැටලීමකදී නීතිවිරෝධී මත්පැන් පෙරණ ස්ථානයක් වැටලීමට පොලීසියට හැකිවී තිබේ. මත්පැන් පෙරමින් සිටි සැකකරුවෙකු හා නීති විරෝධී මත්පැන් තොගයක් එහිදී පොලිස් බාරයට ගෙන ඇත. අදාළ සැකකරු තමන්ට අයත් ඉඩමක පිටුපස මෙම මත්පැන් පෙරීමේ ජාවාරම සිදුකරගෙන ගොස් ඇති අතර පොලිසිය වැටලීම සිදුකරන අවස්ථාවේද ඔහු මත්පැන් පෙරමින් සිට තිබේ. මෙම වැටලීමේදී පෙරන ලද නීතිවිරෝධී මත්පැන් ලීටර් 26 ක් පමණ හා ගොඩා බැරලයක් මෙන්ම පෙරීම් උපකරණද පොලිස් බාරයට ගැනීමට හැකි වී තිබේ. අත්දන්ගුවට ගත් සැකකරු හම්බන්තොට අධිකරණයට ඉදිරිපත් කිරීමට නියමිත අතර මෙම වැටලීම අම්බලන්තොට පොලීසියේ උ.පො.පා .එදිරිසිංහ මහතාගේ ප්‍රධානත්වයෙන්, පො ,සැ ,55971 ගුණරත්න , පො .කෝ , 3944 අජිත් , 45057 පර්සි, 14653 ගුණපාල, 90026 බුද්දික,පො.ආ සා.3130 අනුරශාන්ත යන නිලධාරින් විසින් සිදුකර තිබේ.", "URL": "https://sinhala.adaderana.lk/news.php?nid=98219", "Category": null, "Parent URL": null}