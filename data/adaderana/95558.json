{"Source": "Adaderana", "Timestamp": "September 5, 2018 09:36 am", "Headline": "ගෝඩන් අමෙරිකාව කැළඹීමට සූදානම් වෙයි", "News Content": "අමෙරිකාවේ, ලුසියානා හා මිසිසිපි ප්‍රාන්තවලට හදීසි තත්ත්වයක් ප්‍රකාශයට පත් කර තිබේ. ඉදිරි කාලයේදී “ගෝඩන් රෝඅර්ස්” නැමැති සුළිකුණාටුව අදාළ ප්‍රදේශවලට බලපානු ඇති බවට එරට ආපදා බලධාරීන් පවසා ඇත. පැයට කිලෝ මීටර 110ක වේගයකින් අදාළ කුණාටුව හමා යනු ඇති බවට අනතුරු ඇගවා තිබේ. අද (05) අළුයම අමෙරිකාවේ, ඇලබාමා ප්‍රදේශට “ගෝඩන් රෝඅර්ස්” කුණාටුව බලපෑ අතර මේවන විට එය වයඹ දිග ප්‍රදේශයට ගමන්කරමින් තිබෙන බව බලධාරීන් අනතුරු අඟවා තිබේ. කුණාටුවට මුහුණදීම සඳහා ප්‍රදේශයේ ජනතාවට කාලගුණ සේවා අංශ විසින් උපදෙස් ලබාදී ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=95558", "Category": null, "Parent URL": null}