{"Source": "Adaderana", "Timestamp": "March 7, 2013 01:25 pm", "Headline": "තමිල්නාඩුවේ බැරි නිසා ශ්‍රී ලංකාව‍ට ගෙනෙයි", "News Content": "තමිල්නාඩුවේ පවත්වන්නට නියමිතව තිබුණු ආසියානු ගෝන් ෆ්‍රී මලල ක්‍රීඩා තරඟාවලියේ තෙවන අදියර ශ්‍රී ලංකාවේ පැවැත්වීමට තීරණය කර තිබේ. මෙම තරඟාවලියේ තෙවන අදියර චෙන්නායිහිදී පැවත්වීමට නියමිතව තිබුණත් තමිල්නාඩු ප්‍රධාන අමාත්‍ය ජයලලිතා ජයරාම් මහත්මිය ශ්‍රී ලාංකික ක්‍රීඩකයින් තමිල්නාඩුවට නොපැමිණිය යුතු බවට ප්‍රකාශයක් කිරීමත් සමග ගැටලුකාරී තත්ත්වයක් උද්ගත විය. කෙසේ වෙතත් මේවන විට ආසියානු මලල ක්‍රීඩා සංගමය විසින් එම තරගාවලිය මැයි මස 12 වන දින කොළඹදී පැවැත්වීමට තීරණය කර තිබේ. එසේ වුවත් ඉන්දියානු මලල ක්‍රීඩා ෆෙඩරේෂණය මෙම තරගාවලිය සිය රටේම කොතැනක හෝ පැවැත්විය යුතු බවට අදහස් කරන බව ඉන්දීය මාධ්‍ය වාර්තා උපුටා දක්වයි. එසේම ජූලි මස 03-07 දක්වා පවත්වන්නට නියමිතව තිබුණු ආසියානු ශූරතා තරඟාවලියද තමිල්නාඩු පාලන තන්ත්‍රය විසින් අවලංගු කර තිබේ.", "URL": "https://sinhala.adaderana.lk/news.php?nid=32191", "Category": null, "Parent URL": null}