{"Source": "Adaderana", "Timestamp": "October 11, 2015 01:19 pm", "Headline": " මත්පෙති ජාවාරම්කරුන් 2ක් පොලිස් අත්අඩංගුවේ ", "News Content": "මත්පෙති ජාවාරමක නිරත වු පුද්ගලයින් දෙදෙනෙකු මාලිගාවත්ත ප්‍රදේශයේ දී අත්අඩංගුවට ගෙන තිබේ.මාලිගාවත්ත පොලීසියට ලැබුණු තොරතුරකට අනුව ඊයේ(10) රාත්‍රී සිදුකළ වැටලීමකදි මොවුන් අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරුවන් සතුව තිබී විවිධ වර්ගවල මත්පෙති 163ක් සොයාගෙන තිබේ.ඊට අමතරව ඔවුන් සතුව තිබී රුපියල් 17,000ක මුදලක් ද සොයාගත් බව පොලීසිය සඳහන් කළේය. සැකකරුවන් මාලිගාවත්ත ප්‍ර දේශයේ පදිංචිකරුවන් වන අතර ඔවුන් මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.මෙම මත්පෙති ජාවාරම සම්බන්ධයෙන් මාලිගාවත්ත පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=54373", "Category": null, "Parent URL": null}