{"Source": "Adaderana", "Timestamp": "December 8, 2013 08:08 am", "Headline": "නියෝජ්‍ය පොලිස්පතිවරුන් 8 දෙනෙකුගේ පුටු මාරුවේ", "News Content": "නියෝජ්‍ය පොලිස්පතිවරුන් අට දෙනෙකු ලබන අඟහරුවාදා සිට ක්‍රියාත්මක වන පරිදි ස්ථාන මාරු කර තිබේ. මැක්සි ප්‍රොක්ටර් මහතා රත්නපුර සහ කෑගල්ල දිස්ත්‍රික් භාර නියෝජ්‍ය පොලිස්පතිවරයා ලෙස ද, රොහාන් ඩයස් මහතා යාපනය දිස්ත්‍රික්කයට ද, ජයන්ත වික්‍රමසිංහ මහතා වව්නියාව දිස්ත්‍රික්කයට ද, ටී.බි.සම්සුදීන් මහතා නුවරඑළිය දිස්ත්‍රික්කයට ද මාරු කර යවා ඇති බව පොලිස් මූලස්ථානය පවසන්නේය. ගාමිණි මතුරට මහතා ගාල්ල දිස්ත්‍රික් භාර නියෝජ්‍ය පොලිස්පතිවරයා ලෙස ස්ථාන මාරු කර තිබේ. යු.කේ.දිසානායක මහතා කිළිනොච්චිචිය දිස්ත්‍රික් භාර නියෝජ්‍ය පොලිස්පතිවරයා ලෙස මාරු කර ඇත. ඒ අනුව රත්නපුර සහ කෑගල්ල දිස්ත්‍රීක් භාරව සිටි නියෝජ්‍ය පොලිස්පති මහේෂ් පෙරේරා මහතා විශේෂ කාර්යාංශයේ නියෝජ්‍ය පොලිස්පතිවරයා ලෙස පත් කර තිබේ. යාපනය දිස්ත්‍රික්කයේ කටයුතු කළ කිත්සිරි ගනේගම මහතා පුත්තලම දිස්ත්‍රික්කයේ නියෝජ්‍ය පොලිස්පතිවරයා ලෙස මාරු කර ඇති බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=39405", "Category": null, "Parent URL": null}