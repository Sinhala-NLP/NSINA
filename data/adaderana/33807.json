{"Source": "Adaderana", "Timestamp": "May 4, 2013 04:02 pm", "Headline": "පොහොර හිඟයෙන් ගොවීන් අමාරුවේ!", "News Content": "දිවයින පුරා මේ දිනවල පවතින පොහොර හිඟයක් හේතුවෙන් තමන් දැඩි දුෂ්කරතාවයකට පත්ව ඇති බවට ගොවීහූ මැසිවිලි නගති. පෞද්ගලික පොහොර සමාගම්වලින් ද පොහොර ලබා නොදෙන බව එම ගොවීන් පවසයි. යූරියා පොහොර හිඟය දැඩි ලෙස බලපා ඇති අතර මේ හේතුව නිසා වී සහ එළවළු වගාවන් විනාශ වීමේ අවධානමකට ලක්ව ඇත. ඇතැම් ප්‍රදේශවල වී වගාකර මාසයක් පමණ ගතවී ඇතත් මෙතෙක් සහනාධාර පොහොර පවා ලැබී නොමැති බව ගොවීන් කියයි. කෙසේ වෙතත් මේ සම්බන්ධයෙන් සිදු කළ විමසීම්වල දී රජයට අයත් පොහොර සමාගමේ උසස් නිලධාරියෙකු සඳහන් කළේ වගාවන් සඳහා ප්‍රමාණවත් පොහොර තම සමාගම සතුව පවතින බවයි.", "URL": "https://sinhala.adaderana.lk/news.php?nid=33807", "Category": null, "Parent URL": null}