{"Source": "Adaderana", "Timestamp": "June 14, 2016 08:34 am", "Headline": "  තැපැල් සේවක වෘත්තීය ක්‍රියාමාර්ග අඛණ්ඩව", "News Content": "තැපැල් දෙපාර්තමේන්තු සේවකයින් ආරම්භ කර ඇති වෘත්තීය සමිති ක්‍රියාමාර්ගය අඛණ්ඩව පවත්වාගෙන යන බව ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු චින්තක බණ්ඩාර මහතා පවසයි. ඔහු පෙන්වා දෙන්නේ පෙරේදා සිට ආරම්භ කර ඇති මෙම වෘත්තීය සමිති ක්‍රියාමාර්ගය ඉතා සාර්ථකව මේ වන විට ක්‍රියාත්මක කර ඇති බවයි. සිය ගැටළුවට කඩිනමින් විසඳුම් ලබාදීමට බලධාරීන් පියවර නොගතහොත් ඉදිරියේ දී අඛණ්ඩ වැඩ වර්ජනයක නිරත වන බව චින්තක බණ්ඩාර මහතා සඳහන් කරයි. මේ සම්බන්ධයෙන් අද දෙරණ තැපැල් අමාත්‍ය එම්.ඒ.ඒ.හලීම් මහතාගෙන් විමසීමක් කළ අතර ඔහු සඳහන් කළේ මේ පිළිබඳ විශේෂ සාකච්ඡාවක් අග්‍රාමාත්‍ය රනිල් වික්‍රමසිංහ මහතා සමග අද(14) පෙරවරුවේ පැවැත්වෙන බවයි.", "URL": "https://sinhala.adaderana.lk/news.php?nid=61066", "Category": null, "Parent URL": null}