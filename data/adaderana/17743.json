{"Source": "Adaderana", "Timestamp": "July 30, 2011 03:35 pm", "Headline": "වැඩබිම් ආරක්ෂක නියාමකවරයෙක් උපවාසයක් අරඹයි", "News Content": "මධ්‍යම සංස්කෘතික අරමුදලේ දඹුල්ල වැඩබිමේ ආරක්ෂක නියාමකවරයෙකු උපවාසයක් ආරම්භ කර තිබේ. එම වැඩබිමේ කෞතුකාගාරයේ වහලය මතට නැගී අදාළ ආරක්ෂක නියාමකවරයා ‍උපවාසය ආරම්භ කර ඇති බව අද දෙරණ වාර්තාකරු සඳහන් කළේය. මධ්‍යම සංස්කෘතික අරමුදලේ සේවිකාවක සිදුකරන වංචාවක් සම්බන්ධයෙන් ඉහළ අංශවලට දැනුම් දීම පදනම් කරගනිමින් තමා වෙත ස්ථාන මාරුවක් ලබාදී ඇති බවට ආරක්ෂක නියාමකවරයා චෝදනා කරයි. මේ සම්බන්ධයෙන් විධිමත් පරීක්ෂණයක් පවත්වන ලෙස ඔහු බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=17743", "Category": null, "Parent URL": null}