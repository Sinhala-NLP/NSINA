{"Source": "Adaderana", "Timestamp": "May 28, 2011 01:19 pm", "Headline": "අයහපත් කාලගුණයෙන් 3000 ට වැඩි පිරිසක් පීඩාවට පත්වෙයි", "News Content": "පවතින අයහපත් කාලගුණය හේතුවෙන් දිවයිනේ විවිධ ප්‍රදේශවල පුද්ගලයින් 3627 දෙනෙකු පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි. ආපදා‍ හේතුවෙන් සිදුවූ මරණ 7ක් ද මේ වන විට වාර්තා වී ඇති බව එහි සහකාර අධ්‍යක්ෂ ප්‍රදිප් කොඩිප්පිලි මහතා සඳහන් කළේය. කළුතර දිස්ත්‍රික්කයෙන් මරණ 02 ක්, කෑගලු දිස්ත්‍රික්කයෙන් මරණ 05 ක් ලෙස එම මරණ වාර්තා වී ඇති බව ඔහු පෙන්වාදුන්නේය. නිවාස පූර්ණ හානි 18 ක් සහ අර්ධ හානි 33 ක් ද වාර්තා වී ඇති බව කොඩිප්පිලි මහතා කියා සිටියේය. ජලගැලීම්වලින් පීඩාවට පත්ව සිටින ජනතාව වෙනුවෙන් සහන සේවා කටයුතු ක්‍රියාත්මක බව ද කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=16384", "Category": null, "Parent URL": null}