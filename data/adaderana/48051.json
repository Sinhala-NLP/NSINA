{"Source": "Adaderana", "Timestamp": "December 16, 2014 04:12 pm", "Headline": "තවත් 3ක් මෛත්‍රීට සහය දෙති", "News Content": "කෝට්ටේ නාගරික මන්ත්‍රී රංජන්‍ පොන්නම්පෙරුම, මහනුවර මහනගර සභාවේ හිටපු එක්සත් ජනතා නිදහස් සන්ධාන මන්ත්‍රී අතුල සෙනරත් හා ජා ඇල හිටපු නගරාධිපති අංජු පෙරේරා ඉදිරි ජනාධිපතිවරණයේදී මෛත්‍රිපාල සිරිසේන මහතාට සහය දෙන බව අද (16) පවසන ලදී. පිටකෝට්ටේ සෝලිස් හෝටලයේදී මාධ්‍ය හමුවක් පවත්වමින් ඔවුන් කියා සිටියේ වත්මන් රජයේ දූෂණ පිටුදැකීම සඳහා පොදු අපේක්ෂකයාට සහයදීමට තීරණය කළ බවයි. පවතින රජයේ වංචා දූෂණ වැඩි බවත්, මෛත්‍රිපාල සිරිසේන මහතාගේ ප්‍රතිපත්ති අනූව වංචා දූෂණයෙන් තොර අනාගතයකට රට ගෙන යා යුතු බවත් ඔවුන් අවධාරණය කරන ලදී. සංවර්ධනය වැරදී නැති නමුත් සංවර්ධනයේ ප්‍රතිලාභ යන්නේ එක්තරා පිරිසකට පමණක් බවද, සාමාන්‍ය ජනතාවට එහි ප්‍රතිලාභ නොයන බවද, ඔවුන් පැවසීය.", "URL": "https://sinhala.adaderana.lk/news.php?nid=48051", "Category": null, "Parent URL": null}