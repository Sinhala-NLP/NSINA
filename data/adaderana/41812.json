{"Source": "Adaderana", "Timestamp": "March 15, 2014 09:12 am", "Headline": "ලෝකයේම මුස්ලිම් රටවල් අප සමගයි - ඇතැමුන් එය විනාශ කරන්න හදනවා", "News Content": "ලෝකයේ සියලූම මුස්ලිම් රටවල් ශ්‍රී ලංකාව වෙනුවෙන් නැඟී සිටින බව ජනාධිපති මහින්ද රාජපක්ෂ මහතා පවසයි. ඔහු පවසන්නේ එවැනි වාතාවරණයක් තුළ එය විනාශ කිරීම සඳහා ඇතැමුන් උත්සාහ දරමින් සිටින බවයි. ඔවුන් අසත්‍ය ප්‍රචාර ගෙන යමින් ශ්‍රී ලංකාව සමඟ මුස්ලිම් රටවල් අතර පවතින සුහදතාව බිඳ දැමීමට කටයුතු කරමින් සිටින බව ජනාධිපති මහින්ද රාජපක්ෂ මහතා පවසයි. එම මුස්ලිම් රටවල් මෙරට තත්ත්වය හොදින් වටහා ගනිමින් සාධාරණත්වය සහ සත්‍ය වෙනුවෙන් පෙනි සිටින බව ඔහු කියයි. ගාල්ල ප්‍රදේශයේදී මුස්ලිම් ජනතාව අමතමින් ජනාධිපතිවරයා මේ බව කියා සිටියේය. ලංකාවේ ආගමික නිදහස නොමැති බව පවසමින් ඇතැම් පිරිස් ජිනීවා වෙත වාර්තා ඉදිරිපත් කර ඇති බවද එහෙත් කෙදිනක හෝ සත්‍ය ජයගනු ඇති බවද ජනාධිපති මහින්ද රාජපක්ෂ මහතා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=41812", "Category": null, "Parent URL": null}