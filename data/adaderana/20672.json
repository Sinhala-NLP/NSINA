{"Source": "Adaderana", "Timestamp": "December 14, 2011 08:50 am", "Headline": "බන්ධනාගාර තදබදය ගැන හකීම්ගේ අවධානය", "News Content": "බන්ධනාගාරවල පවතින තදබදය අවම කිරීම සදහා පියවර ගන්නා බව අධිකරණ අමාත්‍ය රවුෆ් හකීම් මහතා පවසයි. ඒ සඳහා බන්ධනාගාර ප්‍රතිසංස්කරණ අමාත්‍යාංශයත් සමඟ සාකච්ඡා කර කටයුතු කරන බව ඔහු සඳහන් කරයි. ජාත්‍යන්තර රතු කුරුස සංවිධානයේ ශ්‍රී ලංකා ප්‍රධානී යෙවිස් ගියෝවන්නන් මහතා හමු වූ අවස්ථාවේ දී රවුෆ් හකීම් අමාත්‍යවරයා මේ බව ප්‍රකාශ කර තිබේ. එහි දී රතු කුරුස සංවිධානයේ ශ්‍රී ලංකා ප්‍රධානියා ප්‍රකාශ කර ඇත්තේ වෙනත් බොහෝ රටවල බන්ධනාගාර සමඟ සැසඳීමේ දී මෙරට බන්ධනාගාර වල තත්ත්වය යහපත් මට්ටමක පවතින බවයි. කෙසේ වෙතත් මෙරට බන්ධනාගාර වල පවතින තත්ත්වය තවදුරටත් සොයා බලා කටයුතු කිරීමට විශේෂ බලකායක් පිහිටුවීමට ද මෙම සාකච්ඡාවේ දී අවධානය යොමු වී තිබේ.", "URL": "https://sinhala.adaderana.lk/news.php?nid=20672", "Category": null, "Parent URL": null}