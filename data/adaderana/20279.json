{"Source": "Adaderana", "Timestamp": "November 26, 2011 01:04 pm", "Headline": "පූර්ව අනතුරු ඇඟවීමකට අපොහොසත් වීම ගැන පරීක්ෂණයක්", "News Content": "දිවයිනේ ප්‍රදේශ කිහිපයකට ඊයේ(25) දිනයේ බලපෑ ආපදා තත්ත්ව‍ය සම්බන්ධයෙන් පූර්ව අනතුරු ඇඟවීමක් සිදුකිරීමට කාලගුණ විද්‍යා දෙපාර්තමේන්තුව අපොහොසත් වීම සම්බන්ධයෙන් විශේෂ පරීක්ෂණයක් පවත්වන බව ආපදා කළමනාකරණ අමාත්‍ය මහින්ද අමරවීර මහතා පවසයි. මේ සම්බන්ධයෙන් විශේෂ කමිටුවක් පත්කර එමගින් පරීක්ෂණ සිදුකිරීමට බලාපොරොත්තු වන බව අමාත්‍යවරයා සඳහන් කළේය. මේ වන විටත් කාලගුණ ‍විද්‍යා දෙපාර්තමේන්තුවේ බලධාරීන්ගෙන් අදාළ සිද්ධිය සම්බන්ධයෙන් වාර්තාවක් ඉල්ලා ඇති බව ද මහින්ද අමරවීර අමාත්‍යවරයා කියා සිටියේය. ඊයේ ගාල්ල - මාතර දිස්ත්‍රික්ක ඇතුළු ප්‍රදේශ කිහිපයකට බලපෑ දැඩි සුළං තත්ත්වය හේතුවෙන් ජීවිත හානි මෙන්ම දේපළ හානි රැසක් ද වාර්තා විය.", "URL": "https://sinhala.adaderana.lk/news.php?nid=20279", "Category": null, "Parent URL": null}