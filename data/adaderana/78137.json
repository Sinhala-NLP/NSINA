{"Source": "Adaderana", "Timestamp": "September 29, 2017 08:17 am", "Headline": "ඝාතන සැකකරුවෙක් අත්අඩංගුවට", "News Content": "වැලිඔය ප්‍රදේශයේ සිදු කළ මනුෂ්‍ය ඝාතනයක් සම්බන්ධයෙන් අවශ්‍යව සිටි පුද්ගලයෙකු අත්අඩංගුවට ගෙන තිබේ. පසුගිය 08 වනදා වැලිඔය ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබුණි. ඝාතනය සම්බන්ධයෙන් සිදු කළ දීර්ඝ විමර්ශනයකින් පසු අදාළ සැකකරු අත්අඩංගුවට ගත් බව පොලීසිය පවසයි. එහිදී ඝාතනය සිදු කිරිම සඳහා සැකකරු විසින් යොදා ගත් යකඩ පටියක් ද පොලීසිය විසින් සොයා ගෙන තිබේ. සැකකරු ඇතාවැටුනුවැව ප්‍රදේශයේ පදිංචි 41 හැවිරිදි පුද්ගලයෙක් බව අනාවරණය වී ඇත. අත්අඩංගුවට ගත් සැකකරු අද(29) කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරිමට නියමිත අතර වැලිඔය පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=78137", "Category": null, "Parent URL": null}