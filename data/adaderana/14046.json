{"Source": "Adaderana", "Timestamp": "February 7, 2011 10:08 am", "Headline": "නිවසක් කොල්ල කෑ බවට සැකපිට එක් අයෙක් අත් අඩංගුවට ", "News Content": "නාවලපිටිය ප්‍රදේශයේ නිවසක් බිඳ රුපියල් 850,000ක් පමණ වටිනා දේපළ සොරකම් කිරිමක් සම්බන්ධයෙන් සැකපිට පුද්ගලයෙකු අත් අඩංගුවට ගෙන තිබේ. අද(07) අළුයම 1 25ට පමණ අත් අඩංගුවට ගත් මෙම සැකකරු නාවලපිටිය ප්‍රදේශයේ පදිංචිකරුවෙකු බව පොලිසිය පැවසීය. සැකකරු විසින් සොරාගෙන තිබු පරිගණක යන්ත්‍රයක්, වීඩියෝ කැමරාවක් ඇතුළු සියලු දේපළ සොයා ගැනීමට නාවලපිටිය පොලිසිය සමත් වී තිබේ. ඔහු අද නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14046", "Category": null, "Parent URL": null}