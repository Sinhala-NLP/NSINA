{"Source": "Adaderana", "Timestamp": "August 25, 2015 12:16 pm", "Headline": "මහබැංකු අධිපතිට එරෙහි පෙත්සමක් ඉවතට - සරණට එරෙහි නඩු 2ක් විභාගයට", "News Content": "බැඳුම්කර නිකුතුවේ දී සිදුවු බව කියන වංචාව සම්බන්ධයෙන් මහ බැංකු අධිපති අර්ජුන් මහේන්ද්‍රන් මහතාට එරෙහිව ඉදිරිපත් කර තිබු පෙත්සමක් ඉල්ලා අස්කරගෙන තිබේ. එමෙන්ම හිටපු ජනාධිපති මහින්ද රාජපක්ෂ මහතාට සහ හිටපු මහ බැංකු අධිපති අජිත් නිවාඩ් කබ්රාල් මහතාට එරෙහිව ඉදිරිපත් කර තිබු පෙත්සමක් ද අද ඉල්ලා අස්කර ගත් බව අද දෙරණ අධිකරණ වාර්තාකරු සඳහන් කළේය.බස්නාහිර පළාත් සභා සන්ධාන මන්ත්‍රී රේණුක පෙරේරා මහතා විසින් මහබැංකු අධිපතිවරයාට එරෙහිව කොළඹ මහේස්ත්‍රාත් අධිකරණය හමුවේ අදාළ පෙත්සම ගොනුකර තිබූ බව සඳහන්ය.මේ අතර රක්ෂිත බන්ධනාගාර ගතව සිටින හිටපු නියෝජ්‍ය අමාත්‍ය සරණ ගුණවර්ධන මහතාට එරෙහිව අල්ලස් චෝදනා සම්බන්ධයෙන් පවරා ඇති නඩු දෙකක් විභාග කිරීමටද කොළඹ මහේස්ත්‍රාත් අධිකරණය දින නියම කර තිබේ.එම නඩු ඔක්තෝබර් මස පළමු වැනිදා විභාගයට ගැනීමට කොළඹ මහේස්ත්‍රාත් ගිහාන් පිලපිටිය මහතා නියම කළ බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=53445", "Category": null, "Parent URL": null}