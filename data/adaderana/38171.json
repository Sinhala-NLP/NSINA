{"Source": "Adaderana", "Timestamp": "October 16, 2013 09:23 am", "Headline": "චාල්ස් කුමරු පැමිණීම ස්ථීරයි ", "News Content": "බ්‍රිතාන්‍යයේ ඔටුන්න හිමි චාල්ස් කුමරු එළඹෙන 14 වන දින ශ්‍රී ලංකාවට පැමිණීමට නියමිතව තිබේ. ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුවේ සමාරම්භක අවස්ථාව සනිටුහන් කිරීම සඳහා ඔහු දිවයිනට පැමිණීමට නියමිතයි. මෙවර පොදුරාජ්‍ය මණ්ඩලයීය රාජ්‍ය නායක සමුළුවට එලිසබත් මහ රැජින සහභාගි නොවන අතර ඇය නියෝජනය කරමින් මෙවර එයට සහභාගි වන්නේ චාල්ස් කුමරුයි. ශ්‍රී ලංකාවට පැමිණීමට පෙර චාල්ස් කුමරු ඉන්දියාවේ සංචාරය කිරීමට නියමිතව තිබේ. ඔහු නොවැම්බර් මස 06 වැනිදා ඉන්දීය සංචාරය ආරම්භ කිරීමට නියමිත අතර නොවැම්බර් මස 14 වැනිදා දක්වා එහි රැඳී සිටීමට නියමිතයි.", "URL": "https://sinhala.adaderana.lk/news.php?nid=38171", "Category": null, "Parent URL": null}