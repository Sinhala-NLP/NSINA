{"Source": "Adaderana", "Timestamp": "January 13, 2017 03:55 pm", "Headline": "   ස්වයං රැකියා වෘත්තිකයින්ගේ සත්‍යග්‍රහය අවසන්! ", "News Content": "ලංකා ස්වයං රැකියා වෘත්තිකයින්ගේ ජාතික සම්මේලනය විසින් ආරම්භ කළ සත්‍යග්‍රහය මේ වන විට අවසන් කර තිබේ.බස්නාහිර පළාත තුළ ත්‍රීරෝද රථ රියදුරන් ලියාපංදිංචි කිරීමේ වැඩපිළිවෙළක් ආරම්භ කරන බවට මාර්ගස්ථ මගී ප්‍රවාහන අධිකාරියේ සභාපතිවරයා ලබා දුන් පොරොන්දුවකට අනුව සත්‍යග්‍රහය අවසන් කිරීමට තීරණය කළ බව එම සම්මේලනයේ සභාපති සුනිල් ජයවර්ධන මහතා සඳහන් කළේය.බස්නාහිර පළාතේ ත්‍රීරෝද රථ රියදුරන්ගේ රැකියාවේ ස්ථාවරත්වය ආරක්ෂා කරන්නැයි ඉල්ලමින් ලංකා ස්වයං රැකියා වෘත්තිකයන්ගේ ජාතික සම්මේලනය අද(13) දහවල් මාර්ගස්ථ මගී ප්‍රවාහන අධිකාරිය ඉදිරිපිට සත්‍යග්‍රහයක් ආරම්භ කර තිබුණි.", "URL": "https://sinhala.adaderana.lk/news.php?nid=68087", "Category": null, "Parent URL": null}