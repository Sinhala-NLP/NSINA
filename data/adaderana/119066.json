{"Source": "Adaderana", "Timestamp": "September 14, 2019 10:18 am", "Headline": " ආගමික සහ සංස්කෘතික අගයන්ට මූලිකත්වය දිය යුතුයි-මුසම්මිල්", "News Content": "සිසුන් තම පාසල් අවධිය තුළ ඔවුන්ගේ ආගමික සහ සංස්කෘතික අගයන් කෙරෙහි මූලිකත්වය දිය යුතු බව බස්නාහිර පළාත් ආණ්ඩුකාරවර ඒ.ජේ.එම් මුසම්මිල් මහතා පවසයි. ආණ්ඩුකාරතුමා මේ බව ප්‍රකාශකර සිටියේ බ්‍රහස්පතින්දා දින කොට්ටාව ධර්මපාල විද්‍යාලයේ තෙමහල් ගොඩනැඟිල්ලක් සිසු අයිතියට පත් කරන අවස්ථාවේදීය. ශ්‍රී ලංකාව ආසියාව තුළ ඉහළ සාක්ෂරතාවයකින් යුත් රටක් බවත් විවිධ අංශවලින් සිසුන් ශිල්ප දක්වන බවත් ආණ්ඩුකාරවරයා පවසා සිටියේය. රජය විසින් සිසුන් හට නිදහස් අධ්‍යාපනය ලබා දෙන බැවින් අධ්‍යාපනය ඉහළ තත්ත්වයක පවතින බවත් රජය විසින් පිරිනමන ලද අධ්‍යාපන ආයතන තුළ ඉගෙන ගන්නා සිසුන් ඔවුන්ගේ වගකීම දන්නා බව ආණ්ඩුකාරවරයා වැඩිදුර පැවසීය. රුපියල් මිලියන 90ක පාසල් ගොඩනැගිල්ල විවෘත කිරීමේ උත්සවයේ ප්‍රධාන අමුත්තා ලෙස සහභාගී වූවේය. එම අවස්ථාව සඳහා එම පාසලේ ගුරුවරුන්, සිසුන්, මෙන්ම හිතවතුන්ද සහභාගී වී සිටිය. මෙම අවස්ථාව සදහා බස්නාහිර පළාත් ප්‍රධාන ලේකම් වන ප්‍රදීප් යසරත්න, හිටපු ප්‍රධාන අමාත්‍ය සහ මධ්‍යම පරිසර අධිකාරියේ සභාපති වන ඉසුර දේවප්‍රිය යන මහත්වරුන් සහභාගී වූහ.", "URL": "https://sinhala.adaderana.lk/news.php?nid=119066", "Category": null, "Parent URL": null}