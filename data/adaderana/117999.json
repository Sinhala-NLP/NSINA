{"Source": "Adaderana", "Timestamp": "September 1, 2019 01:24 pm", "Headline": "රිය අනතුරුවලින් ජීවිත 6ක් අහිමි වෙයි", "News Content": "දිවයිනේ ප්‍රදේශ කිහිපයක සිදුවු රිය අනතුරුවලින් කුඩා ළමයෙකු ඇතුළු පුද්ගලයින් හය දෙනෙකු මියගොස් තිබේ. වඳුරඹ, කළුතර, පානදුර, තිරප්පනය, බොරලැස්ගමුව සහ හාලිඇල යන ප්‍රදේශවලින් මෙම අනතුරු වාර්තා වන බව පොලීසිය සදහන් කළේය. ගාල්ල - මාපලගම මාර්ගයේ වඳුරඹ ප්‍රදේශයේදී පුද්ගලික මගී බස් රථයක් සහ යතුරුපැදියක් එකිනෙක ගැටීමෙන් සිදුවු අනතුරකින් 47 හැවිරිදි යතුරුපැදිකරු මියගොස් තිබේ. කළුතර - මතුගම මාර්ගයේ කටුකුරුන්ද ප්‍රදේශයේ දී මර්ගය හරහා ගමන්කළ 60 හැවිරිදි කාන්තාවක් යතුරුපැදියක ගැටීමෙන් මියගොස් ඇති බව පොලිසිය සදහන් කළේය. ගාල්ල - කොළඹ මාර්ගයේ පානදුර දකුණ ප්‍රදේශයේ දි යතුරුපැදියක් පැදිකරුට පාලනය කරගත නොහැකිව පෙරළියාමෙන් පැදිකරු මියගොස් තිබේ. තිරප්පනය, වන්නම්මඩුව ප්‍රදේශයේ දි ටිපර් රථයක පාපැදියක් ගැටීමෙන් සිදුවු අනතුරකින් අට හැවිරිදි ළමයෙකු මියගොස් ඇති බව සඳහන්. දෙහිවල - මහරගම මාර්ගයේ දේවාලමුල්ල ප්‍රදේශයේ දී සිදුවු රිය අනතුරකින් යතුරුපැදිකරුවෙකු මියගොස් ඇති අතර හාලි ඇල ප්‍රදේශයේ දී යතුරුපැදියක් තාප්පයක ගැටිමෙන් සිදුවු අනතුරකින් 28 හැවිරිදි පැදිකරු මියගොස් තිබේ.", "URL": "https://sinhala.adaderana.lk/news.php?nid=117999", "Category": null, "Parent URL": null}