{"Source": "Adaderana", "Timestamp": "December 6, 2011 01:11 pm", "Headline": "පැහැරගැනීමට එරෙහිව කොච්චිකඩේ වැසියෝ විරෝධය පාති", "News Content": "පුද්ගල පැහැරගැනීමකට විරෝධය පළ කරමින් කොටහේන, කොච්චිකඩේ ප්‍රදේශයේ දැවැන්ත උද්ඝෝෂණයක් මේ වන විට පැවැත්වෙයි. ටයර් පුළුස්සමින්, මාර්ග අවහිර කරමින් උද්ඝෝෂකයින් මේ වන විට විරෝධතාවයේ නිරතවන බව අද දෙරණ ප්‍රාදේශීය වාර්තාකරු ප්‍රසන්න මෙන්ඩිස් සඳහන් කළේය. කොළඹ, ජම්පටා වීදීයේ ව්‍යාපාර කටයුතුවල නිරතව සිටි 50 හැවිරිදි පුද්ගලයෙක් ඊයේ(05) පස්වරුවේ මෙසේ පැහැරගැනීමට ලක්ව තිබුණි. පැහැරගැනීමට ලක්වූ පුද්ගලයා ප්‍රදේශයට විශාල සේවයක් ඉටුකළ අයෙකු බවත්, එමනිසා එම පුද්ගලයා නැවත එවන තුරු මාර්ගය මෙම ක්‍රියාමාර්ගවල යෙදෙන බවත්, ඉදිරියේ දී තවත් දැඩි පියවර ගන්නා බවත් උද්ඝෝෂකයින් අවධාරණය කරන බව ද අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=20497", "Category": null, "Parent URL": null}