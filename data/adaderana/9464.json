{"Source": "Adaderana", "Timestamp": "July 8, 2010 08:38 am", "Headline": "ශ්‍රී ලාංකික ශ්‍රමිකයින්ට කොරියාවේ වැඩි ඉඩක්", "News Content": "මෙරට ශ්‍රමිකයින් සඳහා කොරියානු රැකියා අවස්ථා මේ දිනවල වැඩි වශයෙන් ලැබෙමින් පවතින බව විදේශ සේවා නියුක්ති කාර්යාංශය පවසයි. පසුගිය වසරේ කොරියාව මුහුණ දුන් ලෝක ආර්ථික අවපාතය හේතුවෙන් මෙරටට ලැබුණු රැකියා අවස්ථා ප්‍රමාණයද සීමා වු බව එම කාර්යාංශය පෙන්වා දෙයි. නමුත් එම අභියෝගාත්මක තත්ත්වය දකුණු කොරියාව සාර්ථකව ජය ගැනීමෙන් අනතු‍රුව මේ වන විට ලංකාවට වැඩි රැකියා අවස්ථා ප්‍රමාණයක් ලබාදීම ආරම්භ වී තිබේ. මේ හේතුවෙන් කඩිනම් පුහුණු වැඩසටහන් පැවැත්වීමට මේ දිනවල කටයුතු යොදා ඇති බව විදේශ සේවා නියුක්ති කාර්යාංශය සඳහන් ‍කර ඇත. කොරියානු රැකියා අවස්ථා තවදුරටත් ලබා ගැනීම සම්බන්ධයෙන් සහ රැකියා සඳහා ගොස් නැවත සිය රට පැමිණෙන ශ්‍රමිකයින්ගේ අනාගතය යහපත් කිරීම සඳහා විධිමත් වැඩපිළිවෙලක් සකස් කිරීමට අවශ්‍ය පියවර ගෙන ඇතැයි ද එම කාර්යාංශය තවදුරටත් පැවසීය.", "URL": "https://sinhala.adaderana.lk/news.php?nid=9464", "Category": null, "Parent URL": null}