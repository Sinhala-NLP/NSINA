{"Source": "Adaderana", "Timestamp": "August 26, 2019 07:18 pm", "Headline": "විල්පත්තුවේ කොටසක කතෝලික දේවස්ථානයක් ස්තාපිත කරන්න හදනවා-පාහියන්ගල හිමි", "News Content": "විල්පත්තු ජාතික වනෝද්‍යානය තුළ පිහිටුවා ඇති කතෝලික දේවස්ථානයක් අලුතින් නීතිගත කර එම ඉඩම් වනෝද්‍යානයෙන් නිදහස් කරගැනීමේ උත්සාහයක් පවතින බව 'සුරකිමු ශ්‍රී ලංකා සංවිධානය' පවසයි. එහි සභාපති පූජ්‍ය පාහියන්ගල ආනන්ද සාගර හිමියන් අද (26) මාධ්‍ය හමුවක් පවත්වමින් කියා සිටියේ එම ජාතික විනාශය නැවැත්වීම සඳහා මැදිහත්වන ලෙස කාදිනල් හිමිපාණන්ගෙන්ද ඉල්ලා සිටින බවයි. ශාන්ත අන්තෝනි දේවස්ථානය නීතිගත කිරීමට සහ එම අදාල ඉඩම් ජාතික වනෝද්‍යානයෙන් නිදහස් කරන්නට මේ වන විට අනුමැතිය ලබා ගැනීමට කැබිනට් මණ්ඩලයට යෝජනා පත්‍රයක් ඉදිරපත් කර ඇති බවද උන්වහන්සේ පවසයි. මෙම දේවස්ථානය නීතිගත වුවහොත් සම්පූර්ණයෙන් වනෝද්‍යානය විනාශයට පත් වන බව මෙ හෙතුවෙන් වනජීවී දෙපාර්තුමේන්තුවෙන් ද මෙයට විරෝධය පා ඇති බවත් උන්වහන්සේ ප්‍රකාශ කළේය. තවද පරිසර අමාත්‍යාංශය එකඟතාව මේ සඳහා පළ කර නොමැති බව උන්වහන්සේ පෙන්වා දෙයි. මෙම වනෝද්‍යානයේ පුරාවිද්‍යා ස්ථාන 68ක් තිබෙන බවත් ගරාවැටුණු චෛත්‍ය 14ක් තිබෙන බවත් පැවසු උන්වහන්සේ පැවසුවේ යම් දිනයක හිම නමක් පැමිණ එම ස්ථානවල පන්සල් තැනිමට ඉල්ලීමක් කළහොත් එය සිදු කළ හැකිද යන්නයි. එසේ වුහොත් වනඋද්‍යානය ඉඩම් බවට පත් වීමක් පමනක් සිදු වන බවද උන්වහන්සේ පෙන්නා දුන්නේය.", "URL": "https://sinhala.adaderana.lk/news.php?nid=117544", "Category": null, "Parent URL": null}