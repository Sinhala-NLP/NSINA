{"Source": "Adaderana", "Timestamp": "September 13, 2010 03:48 pm", "Headline": "අවම බස් ගාස්තුව වැඩි කළ යුතුයි", "News Content": "දැනට පවතින රුපියල් හයක අවම බස් ගාස්තුව වැඩි කළ යුතු බව සමස්ත ලංකා පෞද්ගලික බස් හිමියන්ගේ සංගමයේ සභාපති ස්ටැන්ලි ප්‍රනාන්දු මහතා පවසයි. ඩීසල් මිල වැඩි නොවීම හේතුවෙන් මෙම බස් ගාස්තුව වැඩි කිරීම සම්බන්ධව තමන් ඇතුළු සංගමයේ සාමාජිකයන් මෙතෙක් රජයෙන් ඉල්ලීම් නොකළ බව ඔහු පෙන්වා දෙයි. එහෙත් කෙටිදුර ධාවනය වන බස් රථ සඳහා පවතින අවම බස් ගාස්තුව කිසිසේත්ම ප්‍රමාණවත් නොවන බව ස්ටැන්ලි තිලකරත්න මහතා සඳහන් කරයි. මේ හේතුවෙන් තමා ඇතුළු සංගමය ඉදිරියේදී අවම බස් ගාස්තුව වැඩි කරන ලෙස රජයෙන් ඉල්ලීමට තීරණය කර ඇති බව ද ස්ටැන්ලි තිලකරත්න මහතා පවසා සිටියේය.", "URL": "https://sinhala.adaderana.lk/news.php?nid=10838", "Category": null, "Parent URL": null}