{"Source": "Adaderana", "Timestamp": "January 20, 2011 03:30 pm", "Headline": "ජල ගැලීම්වලින් පීඩාවට පත්වූවන්ට සිංගප්පූරුවෙන් ආධාර ", "News Content": "ජල ගැලීම්වලින් පීඩාවට පත් ශ්‍රී ලාංකික ජනතාවට අ‍මෙරිකානු ඩොලර් 20,000 ක ආධාර පිරිනැමීමට සිංගප්පූරුව ඉදිරිපත්ව සිටියි. අදාළ ආධාර මුදල් ජලගැලීම් වලින් හානි සිදුවූ ප්‍රදේශවල යටිතල පහසුකම් නගා සිටුවීම සඳහා යෙදීමට නියමිත බව වාර්තා වේ. ඒ සඳහා සිංගප්පූරුවට‍ අනුබද්ධ රාජ්‍ය නොවන සංවිධානයක සහය ලබාගැනීමට නියමිත බව ද සඳහන්ය. ප්‍රධාන වශයෙන් ජල පවිත්‍රතා කටයුතු සඳහා මෙම ආධාර යෙදවෙනු ඇති බව මේ සම්බන්ධයෙන් නිවේදනයක් නිකුත් කරන එරට විදේශ කටයුතු අමාත්‍යාංශය පවසයි. ගංවතුරින් මියගිය අයගේ පවුල් වෙනුවෙන් සිංගප්පූරු රජය ශෝකය පළ කරන බව එම නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=13633", "Category": null, "Parent URL": null}