{"Source": "Adaderana", "Timestamp": "May 28, 2010 10:07 am", "Headline": "කුඩා දරුවෙකු ඇතුළු තිදෙනෙකුට මරුකැඳවෙයි", "News Content": "තලාව - කැකිරාව මාර්ගයේ වරාගොඩ ප්‍රදේශයේ සිදුවු රිය අනතුරකින් කුඩා දරුවෙකු ඇතුළු තිදෙනෙකු ජිවිතක්ෂයට පත්වී තිබේ. අද අලුයම ත්‍රිරෝද රථයක් සහ ලොරි රථයක් එකිනෙක ගැටීමෙන් මෙම අනතුර සිදුවී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අනතුර සිදුවන අවස්ථාවේ ත්‍රිරෝද රථයේ කුඩා ළමුන් ඇතුළු පුද්ගලයින් 10 දෙනෙකු සිට ඇති අතර තුවාල ලැබූ ඔවුන් ප්‍රතිකාර සඳහා තලාව රෝහලට ඇතුළත් කර තිබේ. ‍ලොරි රථයේ ගමන් ගත් පුද්ගලයින් දෙදෙනෙකු ද තුවාල ලබා ඇති බව පොලිසිය පවසයි. අනතුරින් මියගොස් ඇත්තේ ත්‍රිරෝද රථයේ රියදුරු ඔහුගේ බිරිඳ සහ මාස 10ක් පමණ වයසැති කුඩා දරුවෙකු බව සඳහන් වේ. ලොරි රථයේ රියදුරුගේ වරදින් මෙම අනතුර සිදුවී ඇති බවට පොලිසිය සිදුකළ විමර්ශන වලින් අනාවරණය වී ඇති අතර මේ වන විටත් ඔහු අත්අ‍ඩංගුව‍ට ගෙන තිබේ.", "URL": "https://sinhala.adaderana.lk/news.php?nid=8668", "Category": null, "Parent URL": null}