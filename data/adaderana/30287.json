{"Source": "Adaderana", "Timestamp": "December 27, 2012 11:53 am", "Headline": "ආණ්ඩුව සතියෙන් ෂේප් වෙන්න හදනවා", "News Content": "ආපදා හේතුවෙන් විපතට පත්වූවන්ට රජය ලබාදෙන සහනාධාර ප්‍රමාණවත් නොවන බව එක්සත් ජාතික පක්‍ෂය පවසයි. විපතට පත්වූවන්ට සතියක ආහාර වේලක් ලබාදී රජය වගකීම් පැහැර හැරීමට සූදානම් වන බව එම පක්‍ෂයේ නියෝජ්‍ය නායක සජිත් ප්‍රේමදාස මන්ත්‍රීවරයා පෙන්වාදෙයි. විපතට පත්වු පුද්ගලයෙකුට අවම වශයෙන් රුපියල් ලක්‍ෂ පහක මුදලක්වත් ලබාදිය යුතු බව හෙතෙම පවසයි. රජයේ නාස්තිකාර වියදම පාලනය කරන්නේ නම් එම මුදල් ලබාදීමට හැකියාවක් පවතින බව සජිත් ප්‍රේමදාස මන්ත්‍රිවරයා කියයි.", "URL": "https://sinhala.adaderana.lk/news.php?nid=30287", "Category": null, "Parent URL": null}