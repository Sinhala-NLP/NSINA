{"Source": "Adaderana", "Timestamp": "June 20, 2017 02:18 pm", "Headline": "හෙරොයින් තබා ගැනීමේ වරදට ජීවිතාන්තය දක්වා සිර දඬුවම් නියම වෙයි ", "News Content": "හෙරොයින් සන්තකයේ තබා ගැනීමේ චෝදනාවට වරදකරු වූ පුද්ගලයෙකුට කොළඹ මහාධිකරණය ජීවිතාන්තය දක්වා සිර දඬුවම් නියම කර තිබේ.අදාළ නඩුව අද(20) කැඳ වූ අවස්ථාවේ කොළඹ මහාධිකරණ විනිසුරු විකුම් කළුආරච්චි මහතා විසින් එම නියෝගය ලබා දුන් බව අද දෙරණ අධිකරණ වාර්තාකරු සඳහන් කළේය. මෙලෙස ජීවිතාන්තය දක්වා සිර දඬුවම් නියම වී ඇත්තේ කොම්පඤ්ඤවීදිය ප්‍රදේශයේ පදිංචිකරුවෙකු බව සඳහන්වේ.2009 වසරේ කොම්පඤ්ඤවීදිය ප්‍රදේශයේ දී හෙරොයින් ග්‍රෑම් 3.44ක් සමඟ මත්ද්‍රව්‍ය නාශක කාර්යංශය මඟින් අදාළ පුද්ගලයා අත්අඩංගුවට ගන තිබේ.", "URL": "https://sinhala.adaderana.lk/news.php?nid=74390", "Category": null, "Parent URL": null}