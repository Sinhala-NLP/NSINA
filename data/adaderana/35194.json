{"Source": "Adaderana", "Timestamp": "June 24, 2013 09:18 am", "Headline": "නීති විරෝධීව මත්පැන් විකුණා හසුවෙයි", "News Content": "නීති විරෝධි ලෙස මත්පැන් විකිණීමේ යෙදී සිටි පුද්ගලයෙකු ගල්කිස්ස - විහාරමාවත ප්‍රදේශයේදී අත්අඩංගුවට ගෙන තිබේ. වලාන මධ්‍ය දූෂණ මර්ධන ඒකකයේ නිලධාරීන්ට ලද තොරතුරක් අනුව සිදුකළ වැටලීමකදී සැකකරු අත්අඩංගුවට ගෙන ඇත. ඔහු සතුව තිබී රජයේ අනුමත මත්පැන් බෝතල් 21 ක් , මිලිලීටර් 500 ප්‍රමාණයේ බියර් බෝතල් 167 ක් වලාන මධ්‍ය දූෂණ මර්ධන ඒකකයේ නිලධාරීන් භාරයට ගෙන තිබේ. අත්අඩංගුවට ගෙන ඇත්තේ 20 හැවිරිදි බැරගම ප්‍රදේශයේ පදිංචිකරුවෙකි. සැකකරු අද(24) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35194", "Category": null, "Parent URL": null}