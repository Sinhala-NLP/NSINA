{"Source": "Adaderana", "Timestamp": "July 8, 2017 07:37 pm", "Headline": " අත්තක් කඩාවැටී සරසවි සිසුන් 3ක් රෝහලේ ", "News Content": "දඹුල්ල, කණ්ඩලම වැව ආසන්නයේ තිබූ නුග ගසක අත්තක් කඩා වැටීමෙන් විශ්වවිද්‍යාල සිසුන් තිදෙනෙකු තුවාල ලබා තිබේ. ඔවුන් ප්‍රතිකාර සඳහා දඹුල්ල මූලික රෝහලට ඇතුළත් කළ බව අද දෙරණ වාර්තාකරු සඳහන් කළේය. විනෝද චාරිකාවක් සඳහා සහභාගී සිටිය දී අදාළ සිසුන් මෙම අනතුරට ලක්ව ඇති බව වාර්තා වෙයි. තුවාල ලැබූ සිසුන්ගෙන් එක් අයෙකුගේ තත්ත්වය බරපතළ බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=75025", "Category": null, "Parent URL": null}