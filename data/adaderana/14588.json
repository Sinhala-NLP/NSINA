{"Source": "Adaderana", "Timestamp": "March 3, 2011 04:05 pm", "Headline": "අද ඇතැම් පොලිස් නිලධාරීන් ඉන්නේ දේශපාලඥයින්ගේ ඔඩොක්කුවෙයි -කරූ   ", "News Content": "අද වන විට පොලිසියේ ඇතැම් නිලධාරීන් සි‍ටින්නේ දේශපාලඥයින්ගේ ඔඩොක්කුවේ බව එක්සත් ජාතික පක්ෂ නියෝජ්‍ය නායක කරූ ජයසූරිය මහතා පවසයි. ඇතැම් ප්‍රදේශ වල කොළ පැහැති කොඩියක් දකින්නට හෝ නොමැති නමුත් නිල් පැහැති කොඩි ළෙලදෙන බව ඔහු පවසයි. ජනතා මතයට ඉඩදෙන ලෙස මැතිවරණ කොමසාරිස්ගෙන් සහ රාජ්‍ය ආයතන වලින් ඉල්ලා සිටින බව ද අද(03) කොළඹ පැවති මාධ්‍ය හමුවකදී අදහස් දක්වමින් ජයසූරිය මහතා ප්‍රකාශ කළේය. එක්සත් ජාතික පාක්ෂිකයන් අතර ගැටුම් ඇති වී නොමැති බවත්, ජනතාව තුළ පක්ෂය පිළිබඳ විශාල බලාපො‍රොත්තුවක් ගොඩ නැගී ඇති බවත් හෙතෙම එහිදී අවධාරණය කර සිටියේය. මීට පෙර එක්සත් ජාතික පක්ෂය පිළිනොගත් පිරිස් පවා මේ වනවිට පක්ෂය පිළිබඳ පිළිගැනීමක් ඇතිවී තිබෙන බව වැඩිදුරටත් අදහස් දැක්වූ නියෝජ්‍ය නායකවරයා සඳහන් කළේය.", "URL": "https://sinhala.adaderana.lk/news.php?nid=14588", "Category": null, "Parent URL": null}