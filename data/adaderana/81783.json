{"Source": "Adaderana", "Timestamp": "December 19, 2017 12:46 pm", "Headline": "ජනාධිපති රන් කුසලාන වොලිබොල් තරඟාවලියේ සමාප්ති උළෙල ජනපති ප්‍රධානත්වයෙන්", "News Content": "වොලිබෝල් ක්‍රීඩාවෙන් දක්ෂතා දක්වන ක්‍රීඩක ක්‍රීඩිකාවන් ජාත්‍යන්තර තරඟ සඳහා ඉදිරිපත් කිරීමේ අරමුණින් 12 වන වරට පැවති ජනාධිපති රන් කුසලාන වොලිබොල් තරඟාවලියේ සමාප්ති උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ පැවැත්වුණි. සුගතදාස ගෘහස්ථ ක්‍රීඩාංගණයේදී මෙම සමාප්ති උළෙලේදී ජයග්‍රාහකයින්ට සම්මාන, චෙක්පත් සහ සහතිකපත් පිරිනැමීම ජනාධිපතිවරයා අතින් සිදු කර තිබේ. තරඟාවලිය කාණ්ඩ 04 ක් යටතේ පැවති අතර විවෘත අංශයේ පිරිමි ශූරතාව කටාන ඒකාබද්ධ ක්‍රීඩා සමාජය දිනා ගනු ලැබීය. කාන්තා ශූරතාව කොස්වාඩිය විජය ක්‍රීඩා සමාජයට හිමි වූ අතර වයස අවුරුදු 22 න් පහළ පිරිමි අංශයේ ශූරතාව යුනයිටඩ් ක්‍රී ඩා සමාජයට සහ කාන්තා ශූරතාවය ගලිගමුව සිරි පැරකුම් ක්‍රීඩා සමාජයට හිමිව තිබේ. ශ්‍රී ලංකා වොලිබෝල් සම්මේලනය මඟින් සංවිධානය කළ මෙම තරඟාවලිය සඳහා කණ්ඩායම් 2500 කට අයත් ක්‍රීඩක ක්‍රීඩිකාවන් 40,000 කට වැඩි පිරිසක් සහභාගී වූ බව සඳහන්ය.", "URL": "https://sinhala.adaderana.lk/news.php?nid=81783", "Category": null, "Parent URL": null}