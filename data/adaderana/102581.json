{"Source": "Adaderana", "Timestamp": "January 18, 2019 11:05 am", "Headline": "පිලිපීනයේ ඉන්න ලාංකීකයන්ගේ සුබ සාධනයට ජනපති කැපවෙයි", "News Content": "තම රාජ්‍ය සංචාරයත් සමඟ නව ප‍්‍රවේශයක්ලැබුණු පිලිපීන - ශ‍්‍රී ලංකා මිත‍්‍රත්වය තුළ පිලිපීනයේ වෙසෙන ශ‍්‍රී ලාංකිකයන්ගේ ගැටළු විසඳමින් ඔවුන්ගේ සුබසාධනය වෙනුවෙන් අවශ්‍ය ඉදිරි පියවර ගන්නා බව ජනාධිපති මෛතී‍්‍රපාල සිරිසේන මහතා පවසයි. පිලිපීනජනාධිපතිරොඞ්රිගෝ ඩියුටර්ට් මහතාගේ විශේෂ ආරාධනය පරිදි පිලිපීනයේ රාජ්‍ය සංචාරයක නිරත ජනාධිපති මෛතී‍්‍රපාල සිරිසේන මහතා සහ පිලිපීනයේ වෙසෙන ශ‍්‍රී ලාංකිකයන් අතර හමුවක් ඊයේ(17) පස්වරුවේ මැනිලා නුවර දී පැවැත්වුණු අතර,එහිදී ජනාධිපතිවරයා මේ බව ප‍්‍රකාශ කළේය. උසස් අධ්‍යාපනය ලබන සිසුන්, වෘත්තියවේදීන් ඇතුළු විවිධ ක්ෂේත‍්‍රවල කටයුතු කරන පිරිස් මෙම හමුවට එක්ව සිටි අතර ඔවුන්ගේ ගැටළු මෙහිදී ජනාධිපතිවරයා වෙත ඉදිරිපත් කෙරිණි. උසස් අධ්‍යාපනය ලබන සිසුන්ගේ ගැටළු, වීසා ලබා ගැනීමේ දී මතුවන ගැටළු ආදි කරුණු මෙහිදී ඉදිරිපත්කෙරුණු අතර,එම සියලූ ගැටළු පිලිපීනයේ ශ‍්‍රී ලංකා තානාපතිනිය වෙත යොමු කරන ලෙස උපදෙස් දුන් ජනාධිපතිවරයා පිලිපීන රජය සමඟ සාකච්ඡා කර එම ගැටළු විසඳා ගැනීමට ගත හැකි සෑම පියවරක්ම ගන්නා බව සඳහන් කළේය. ආර්ථික සංවර්ධනය සහභෞතිකසම්පත් සංවර්ධනය තුළ පිලිපීන රජය ලබා ඇති ප‍්‍රගතිය මෙහිදී ඇගැයීමට ලක් කළ ජනාධිපති වරයා, මත්ද්‍රව්‍ය ජාවාරමට එරෙහිව පිලිපීන ජනාධිපතිවරයාගේ සහ රජයේ කැපවීමද අගය කළේය. එමෙන්ම අද ශ‍්‍රී ලංකාවට ද ප‍්‍රබල අභියෝගයක්ව ඇති මත්ද්‍රව්‍ය ජාවාරම මැඬලීම වෙනුවෙන් තම මඟ පෙන්වීමෙන් කි‍්‍රයාත්මක පුළුල් වැඩසටහන පිළිබඳව ද ජනාධිපතිවරයා පිලිපීනයේ වෙසෙන ශ‍්‍රී ලාංකිකයන් දැනුවත් කළේය. එහිදී ජනාධිපතිවරයා වැඩි දුරටත් සඳහන් කළේ, එම වැඩපිළිවෙළ වඩා ශක්තිමත් කිරීමට මෙම ජනවාරි මැද සතියේ සිට තවත් සුවිශේෂි වැඩසටහනක් කි‍්‍රයාවට නැංවීමට සැලසුම් කර ඇති බවයි. එමෙන්ම තම පිලිපීන රාජ්‍ය සංචාරයේ දී දෙරට අතර ඇති කරගත් ද්වීපාර්ශ්වික එකඟගතා පිළිබඳව ද ශ‍්‍රී ලාංකිකයන් දැනුවත් කළ ජනාධිපතිවරයා,එම එකඟතා සාර්ථක ලෙස ඉදිරියට කි‍්‍රයාත්මක කිරීමට ඉහළම කැපවීමකින් කටයුතු කරන බව ද සඳහන් කළේය.", "URL": "https://sinhala.adaderana.lk/news.php?nid=102581", "Category": null, "Parent URL": null}