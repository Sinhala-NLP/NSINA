{"Source": "Adaderana", "Timestamp": "July 21, 2016 09:15 am", "Headline": "යාපනය රැඳවියන්ගේ උපවාසය අවසන් ", "News Content": "යාපනය බන්ධනාගාරයේ රැඳවියන් පිරිසක් ආරම්භ කර තිබූ උපවාසය අවසන් කර තිබේ.මත්ද්‍රව්‍ය විකිණීම සහ මත්ද්‍රව්‍ය භාවිත කිරීම පිළිබඳ චෝදනාවලට බන්ධනාගාර ගත කර සිටින රැඳවියන් 18 දෙනෙකු පසුගිය 19 වන දින සිට ආහාර වර්ජනය කරමින් උපවාසයක නිරතවිය.තමන්ට කඩිනමින් ඇප ලබාදෙන ලෙස ඉල්ලමින් මෙම රැඳවියන් උපවාසයේ නිරත වී සිටි බව බන්ධනාගාර දෙපාර්තමේන්තුව සඳහන් කළේය.දීර්ඝ කාලයක් බන්ධනාගාර ගතව සිටින මෙම සිරකරුවන් වෙනුවෙන් ඇප ලබාදීම අධිකරණය ප්‍රතික්ෂේප කර ඇති බව සඳහන්ය.කෙසේවෙතත් ඊයේ පස්වරුවේ සිට එම රැඳවියන් වර්ජනය අවසන් කර ආහාර අනුභව කිරීමට පටන්ගෙන ඇති බව බන්ධනාගාර ප්‍රකාශක තුෂාර උපුල්දෙණිය මහතා සඳහන් කළේය.", "URL": "https://sinhala.adaderana.lk/news.php?nid=62275", "Category": null, "Parent URL": null}