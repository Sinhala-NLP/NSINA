{"Source": "Adaderana", "Timestamp": "November 24, 2018 01:36 pm", "Headline": " මහ මැතිවරණයක් ඉල්ලා ගිනිගත්හේන උණුසුම් වෙයි", "News Content": "පාර්ලිමේන්තු මහ මැතිවරණයක් කඩිනමින් පවත්වන ලෙස ඉල්ලමින් සහ කථානායකවරයා පාර්ලිමේන්තුවේ ස්ථාවර නියෝග උල්ලංඝනය කරමින් ඒක පාර්ශ්වික ලෙස ක්‍රියා කිරීමට විරෝධය දක්වමින් ගිනිගත්හේන බස් නැවතුම්පොල අසල අද(24) උද්ඝෝෂනයක් පවත්වා තිබේ. අඹගමුව ප්‍රාදේශිය සභාවේ ශ්‍රී ලංකා පොදු ජන පෙරමුණේ ප්‍රාදේශිය සභා මන්ත්‍රී හෙලප්‍රිය නන්දරාජ මහතා විසින් මෙම උද්ඝෝෂනය සංවිධාන කර තිබූ බව වාර්ථා විය. මෙම උද්ඝෝෂනයේදී අදහස් දැක්වූ හෙලප්‍රිය නන්දරාජ මහතා කියා සිටියේ දුෂිත පාලකයන්ගෙන් තොර යහපත් පාලන බලයක් මේ රට තුල ඇති කිරීමට නම් කඩිනමින් මහ මැතිවරණයක් පැවැත්විය යුතු බවයි. මෙම උද්ඝෝෂනයට ගිනිගත්හේන ප්‍රදේශයේ ශ්‍රී ලංකා පොදු ජන පෙරමුණයට සහයෝගය දක්වන ආධාරකරුවන් විශාල පිරිසක් සහභාගී වී සිටි බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=99711", "Category": null, "Parent URL": null}