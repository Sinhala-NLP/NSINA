{"Source": "Adaderana", "Timestamp": "January 19, 2019 04:52 pm", "Headline": "අනියම් පෙම නිසා විනාශ වු ජීවිත දෙකක්", "News Content": "මාතර-කඹුරුපිටිය-ගසාර අක්කර 05 ප්‍රදේශයේ නිවසකදි පුද්ගලයෙක් තම බිරිදට තියුණු ආයුධයකින් පහර දි ඔහුද සිරුරට ගිනි තබාගෙන මිය ගොස් තිබේ. දැඩි ලෙස කැපුම් තුවාල ලබා සිටි කාන්තාව මේ වන විට කඹුරුපිටිය මුලික රෝහලේ ප්‍රතිකාර ලබමින් සිටින බව අද දෙරණ වාර්තාකරු පැවසීය. අනියම් සම්බන්ධතාවක් හේකුවෙන් ඇති වු පවුල් ආරවුලක් නිසා මෙම ගැටුම සිදු වන්නට ඇති බව වාර්තාවේ. මෙලෙස සිරුරට ගිනි තබා ගෙන මිය ගොස් ඇත්තේ 42 හැවිරිදි විශ්‍රාමික හමුදා සෙබලෙක්. තුවාල ලබා රෝහල් ගත කර ඇත්තේ 37 හැවිරිදි කාන්තාවක්. අද (19) පස්වරු 01.00ට පමන මෙම ගැටුම සිදු වි ඇති අතර ගැටුම සිදු එම දෙපළගේ මහල් දෙකකින් යුතු නිවසේ ඉහළ මහතා සම්පුරුණයෙන් ගිනි ගෙන විනාශ වි ඇති බව අද දෙරණ වාර්තාකරු පැවසීය. ගින් නිවා දැමිම සඳහා ප්‍රදේශවාසින් කඹුරුපිටිය පොලිස්නිලධාරින් කටයුතු කර ඇති අතර මාතර නගරසභා ගිනි නිවිමේ එකකයේ නිලධාරින් පැමිණි ගින්න මැඩපවත්වා ඇති බව වාර්තා වේ.", "URL": "https://sinhala.adaderana.lk/news.php?nid=102662", "Category": null, "Parent URL": null}