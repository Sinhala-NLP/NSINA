{"Source": "Adaderana", "Timestamp": "August 4, 2019 08:09 am", "Headline": "මහ මඟ නැවතුණු ජීවිතයක්", "News Content": "උප්පුවේලි පොලිස් වසමේ ත්‍රිකුණාමලය නිලාවේලි මාර්ගයේ සිදුවු යතුරු පැදි අනතුරකින් අයෙක් මියගොස් ඇත. යතුරු පැදිය පාලනය කරගත නොහැකිව මාර්ගයෙන් ඉවතට පෙරළී යාමෙන් මෙම අනතුර සිදුව ඇත. අනතුරින් බරපතළ තුවාල ලැබු යතුරුපැදිකරු හා පසු පැදිකරු රෝහල්ගත කිරීමෙන් අනතුරුව යතුරුපැදිකරු මියගොස් ඇත. මියගොස් ඇත්තේ වයස අවුරුදු 28ක් වු අනුරාධපුර පදිංචි අයෙකි. උප්පුවේලි පොලීසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115679", "Category": null, "Parent URL": null}