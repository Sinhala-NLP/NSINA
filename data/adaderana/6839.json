{"Source": "Adaderana", "Timestamp": "February 20, 2010 05:01 pm", "Headline": "මිනීමරු කිඹුලෙක් අල්ලයි", "News Content": "මිනිස් ජීවිත වලට හානි කළ කිඹුලෙකු අල්ලා වනජීවි නිලධාරීන්ට භාර දීමට අම්පාර හිඟුරන ප්‍රදේශයේ ගම්වාසීන් පිරිසක් කටයුතු කර තිබේ. හිඟුරාන ප්‍රදේශයේ කුඩා ජලාශයක සිටිය දී මෙම කිඹුලා ප්‍රදේශවාසීන් පිරිසක් එක් ‍වී අල්ලා ‍ගෙන ඇති බව අද දෙරණ වාර්තාකරු සඳහන් කළේය. වනජීවි නිලධාරීන්ට භාර දීමෙන් අනතුරුව කිඹුලා කුමන වන උද්‍යානයට මුදා හැරීමට පියවරගෙන ඇත. මෙම කිඹුලාට හසුවීමෙන් පසුගිය මාසයේ දී ප්‍රදේශයේ දී කුඩා දැරියක් ද ජීවිතක්ෂයට පත්විය.", "URL": "https://sinhala.adaderana.lk/news.php?nid=6839", "Category": null, "Parent URL": null}