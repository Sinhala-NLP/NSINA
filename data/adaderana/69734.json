{"Source": "Adaderana", "Timestamp": "February 17, 2017 10:07 am", "Headline": "ගෝඨාභය FCID එයි", "News Content": "ප්‍රකාශයක් ලබාදීම සඳහා හිටපු ආරක්ෂක ලේකම් ගෝඨාභය රාජපක්ෂ මහතා පොලිස් මූල්‍ය අපරාධ කොට්ඨාසය වෙත පැමිණ තිබේ.උදෑසන 9.45ට පමණ ඔහු පොලිස් මූල්‍ය අපරාධ කොට්ඨාසය වෙත පැමිණි අතර පැය 2ක පමණ කාලයක් ඔහුගෙන් ප්‍රකාශ ලබාගෙන ඇති බව වාර්තා වේ.අනුරාධපුර, සඳහිරුසෑයේ රත්‍රන් පිලිමයක් තැන්පත් කිරීමේ සිද්ධියට අදාළව සිදුකෙරෙනු පැමිණිල්ලකට අදාළ පරීක්ෂණයක් හේතුවෙන් මෙම ප්‍රකාශය ලබාගෙන ඇති බව සඳහන්ය.මූල්‍ය අපරාධ කොට්ඨාශයේ පෙනී සිටීමෙන් අනතුරුව මාධ්‍ය වෙත අදහස් දක්වමින් ගෝඨාභය රාජපක්ෂ මහතා ප්‍රකාශකර සිටියේ මෙවන් අදහසක්,මූල්‍ය අපරාධ කොට්ඨාසය වැනි ආයතන දූෂණ චෝදනා සෘජුව එල්ල වන පුද්ගලයින් පරීක්ෂණයට භාජනය නොරකන බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි.ඔහු පවසන්නේ තමා ආරක්ෂක ලේකම් ලෙස තීරණ ගැනීමේදී පමණක් දායක වූ කරුණු සම්බන්ධයෙන් තමාට එරෙහිව චෝදනා එල්ල කරමින් වත්මන් ආණ්ඩුව දේශපාලන නායකත්වයක් අනුව කටයුතු කරමින් සිටින බවය.", "URL": "https://sinhala.adaderana.lk/news.php?nid=69734", "Category": null, "Parent URL": null}