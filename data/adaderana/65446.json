{"Source": "Adaderana", "Timestamp": "October 27, 2016 02:39 pm", "Headline": "වැඩිවෙච්චි බද්ද නොවැම්බර් 1 දා-නිදහස් භා‍ණ්ඩ ලැයිස්තුව මෙන්න", "News Content": "2016 ඔක්තෝබර් 26 දින පාර්ලිමේන්තුවේ දී සම්මත වූ එකතු කළ අගය මත බදු හෙවත් වැට් සහ ජාතිය ගොඩනැගීමේ බදු සංශෝධන 2016 නොවැම්බර් මස 01 දින සිට ක්‍රියාත්මක වන බව මුදල් අමාත්‍යංශය පවසයි.ඒ අනුව එදින සිට වැට් බද්ද 11% සිට 15% දක්වා ඉහළ යනු ඇති බව මුදල් අමාත්‍යංශය විසින් නිකුත් කර ඇති නිවේදනයක දැක්වෙයි.එකී නිවේදනයේ මෙසේද සඳහන්ය.තොග සහ සිල්ලර වෙළෙඳාමට අදාළ වැට් ලියාපදිංචි කිරීමේ සීමාව කාර්තුවක පිරිවැටුම රුපියල් මිලියන 12.5 හෝ වාර්ෂිකව රුපියල් මිලියන 50කි. වැට් සඳහා ලියාපදිංචි වීමේ සාමාන්‍ය සීමාව කාර්තුවකට රුපියල් මිලියන 3ක් හෝ වසරකට රුපියල් මිලියන 12ක් වේ.දුම්වැටි, මත්පැන්, දුරකතන සේවා, විදුලි උපකරණ, සුවඳ විලවුන්, ආභරණ සහ කිරිපිටි වැට් බද්දට යටත් කර ඇත. සෞඛ්‍ය සේවාවන්හි වෛද්‍ය ගාස්තු, විශේෂඥ වෛද්‍ය ගාස්තු (චැනල් සේවා ඇතුළත්ව), රෝහල් කාමර ගාස්තු වැට් බද්දට යටත් කර ඇත. නිවාස විකිණීම වැට් බද්දෙන් නිදහස් වේ.(මීට අමතරව වැට් බද්දට අදාළ නොවන භාණ්ඩ ලැයිස්තුව පහත දක්වා ඇත.)නව සංශෝධනයට අනුව 2% ක්ව පැවැති ජාතිය ගොඩනැගීමේ බදු අනුපාතයේ කිසිදු වෙනසක් සිදු නොවන අතර කාර්තුවකට රුපියල් මිලියන 3.75ක්ව පැවැති පිරිවැටුම් පරිමාව රුපියල් මිලියන 3 දක්වා අඩු කර තිබේ. දුරකතන සන්නිවේදන සේවා සහ විදුලිය ජාතිය ගොඩනැගීමේ බද්දට යටත් කර ඇත. කෙසේ වුවත් ජාතිය ගොඩනැගීමේ බද්ද පැනවීමෙන් විදුලි බිලට බලපෑමක් නොමැත. එකතු කළ අගය මත බදු අය නොවන භාණ්ඩ 1. තිරිඟු 2. තිරිඟු පිටි3. සහල්4. සීනි5. පරිප්පු6. කරවල7. ටිං මාලූ8. උම්බලකඩ9. කුළු බඩු10. පාන්11. දියර කිරි12. තේ13. රබර්14. පොල්15. පොල් තෙල්16. පොල් කිරි17. බිත්තර18. ඉස්සො19. පළතුරු20. එළවළු21. අල22. හාල් මැස්සො23. රතු ලූණු24. බී ලූණු25. සුදු ලූණු26. මුං ඇට27. මිරිස් 28. කවුපි29. කඩල30. උදු31. කොත්තමල්ලි32. රටකජු33. පොහොර34. ඖෂධ35. ඖෂධ නිෂ්පාදන යන්ත‍්‍ර36. ඖෂධ නිෂ්පාදන උපකරණ37. ඖෂධ ඇසුරුම් උපකරණ38. ආයුර්වේද සැකසීම්39. රෝද පුටු40. අත්වාරු 41. ශ‍්‍රවණ උපකරණ 42. සුදු සැරයටි 43. බ්‍රේල් යන්ත‍්‍ර 44. බ්‍රේල් කඩදාසි 45. කණ්නාඩි රාමු 46. කණ්නාඩි නිෂ්පාදනය කිරීමේ අමුද්‍රව්‍ය 47. බාහිර රෝගී සේවා 48. කාන්දු පෙරන ප‍්‍රතිකාර 49. රෝග විනිශ්චය කිරීමේ පරීක්‍ෂණ 50. සැත්කම් සේවා 51. ඞීසල් 52. ගමනාගමන සේවා 53. භූමි තෙල් 54. පැට්රල් 55. ගුවන් යානා තෙල් 56. නිෂ්පාදන බදු අදාල වන වාහන 57. බවුසර් 58. කෘෂිකාර්මික බීජ 59. කෘෂිකාර්මික පැල 60. කෘෂිකාර්මික යන්ත‍්‍ර 61. ට‍්‍රැක්ටර් 62. වී කෙටීමේ යන්ත‍්‍ර 63. බේකරි නිෂ්පාදන යන්ත‍්‍ර 64. කිරි සැකසීමේ යන්ත‍්‍ර 65. ධීවර උපකරණ 66. හරිතාගාර 67. ඉදිකිරීමේ උපකරණ 68. විදුලිය 69. සූර්ය බල උත්පාදන උපකරණ 70. බලශක්ති පිරිමැසුම් විදුලි බුබුලූ 71. බලශක්ති පිරිමැසුම් විදුලි බුබුලූ නිෂ්පාදනය කිරීමේ අමුද්‍රව්‍ය 72. අධ්‍යාපන සේවා 73. පුස්තකාල සේවා 74. පරිගණක සහ උපාංග 75. පරිගණක මෘදුකාංග 76. මුද්‍රිත පොත් 77. කී‍්‍රඩා උපකරණ 78. ජීවිත රක්‍ෂණය 79. ජංගම දුරකථන 80. මැණික්, මුතු, දියමන්ති 81. රත‍්‍රං, ප්ලැටිනම් 82. නිවාස ඉඩපහසුකම් විකිණීම", "URL": "https://sinhala.adaderana.lk/news.php?nid=65446", "Category": null, "Parent URL": null}