{"Source": "Adaderana", "Timestamp": "July 24, 2017 12:12 pm", "Headline": "බස් 2ක් ගැටෙයි-15ට තුවාලයි ", "News Content": "ගාල්ල - වදුරඹ මාර්ගයේ කිහිඹිකන්ද ප්‍රදේශයේදී බස් රථ දෙකක් මුහුණට මුහුණ ගැටීමෙන් අනතුරක් සිදුව තිබේ.ගාල්ල සිට වදුරඹ දෙසට ධාවනය සේවකයින් පිරිසක් රැගත් බස් රථයක් සහ ගාල්ල සිට මාපලගම දෙසට ධාවනය වූ පෞද්ගලික බස් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරින් බස් රථ දෙකෙහි ගමන් කළ පුද්ගලයින් 15 දෙනෙකු තුවාල ලබා ප්‍රතිකාර සඳහා ගාල්ල කරාපිටිය ශික්ෂණ රෝහලට ඇතුළත් කර තිබේ.මෙම අනතුර සම්බන්ධයෙන් අදාළ පොලිස් ස්ථාන වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75567", "Category": null, "Parent URL": null}