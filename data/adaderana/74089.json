{"Source": "Adaderana", "Timestamp": "June 10, 2017 11:26 am", "Headline": "අනතුරින් තරුණයෙකු මරු දකියි", "News Content": "පිළියන්දල - කොට්ටාව මාර්ගයේ ගොරකපිටිය ප්‍රදේශයේ සිදු වූ අනතුරකින් තරුණයෙකු මියගොස් තිබේ.යතුරුපැදියක් පැදිකරුට පාලනය කර ගැනිමට නොහැකිව මාර්ගයෙන් ඉවතට පැන කාණුවක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතල තුවාල ලැබූ යතුරුපැදිකරු පිළියන්දල රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ පැලවත්ත, පන්නිපිටිය ප්‍රදේශයේ පදිංචිව සිටි 17 හැවිරිදි තරුණයෙකි.පිළියන්දල පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74089", "Category": null, "Parent URL": null}