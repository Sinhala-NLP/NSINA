{"Source": "Adaderana", "Timestamp": "July 27, 2011 03:42 pm", "Headline": " තොරතුරු අත්පොතක් සම්පාදනය කෙරෙයි", "News Content": "1919 රාජ්‍ය තොරතුරු කේන්ද්‍රය සදහා තොරතුරු අත්පොතක් සම්පාදනය කිරීමට ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය පියවර ගෙන තිබේ. රාජ්‍ය තොරතුරු කේන්ද්‍රය මගින් ජනතාවට වඩාත් ඵලදායී සහ කාර්යක්ෂම සේවාවක් ලබා දීම මෙහි එක් අරමුණක් බව නියෝජිතායතනය පවසයි. මෙම තොරතුරු අත්පොත සම්පාදනය කිරීමත් සමගම නිරන්තරව යාවත්කාලින කෙරුණු අලුත්ම තොරතුරු ජනතාවට ලබා දීමට හැකිවෙන බව නියෝජිතායතනය වැඩිදුරටත් සදහන් කරයි. “ඉ - පොතක්”වශයෙන් සම්පාදනය කෙරෙන මෙම තොරතුරු අත්පොත සකස් කිරීම සදහා තොරතුරු ලබා දීම පිළිබදව රාජ්‍ය නිලධාරීන්ට පුහුණුව ලබාදීමේ සිව් වැනි වැඩමුළුව පසුගිය දා කොළඹදී පැවැත්විණි. රාජ්‍ය තොරතුරු කේන්ද්‍රය වෙත මාසයකට දුරකථන ඇමතුම් ලක්‍ෂයක් පමණ ලැබෙන බව ද නියෝජිතායතනය වැඩිදුරටත් සදහන් කරයි.", "URL": "https://sinhala.adaderana.lk/news.php?nid=17675", "Category": null, "Parent URL": null}