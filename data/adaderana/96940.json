{"Source": "Adaderana", "Timestamp": "September 30, 2018 11:22 am", "Headline": "තරුණයන් වෙනුවෙන් පෙනීසිටින්නේ UNPය පමණයි ", "News Content": "රාජපක්ෂවරුන්ට නැවත බලයට ඒමට ඉඩ නොතබන බව එක්සත් ජාතික පක්ෂ ජාතික සංවිධායක , අමාත්‍ය නවීන් දිසානායක මහතා පවසයි. කෑගල්ලේ පැවැති ජනහමුවකට එක්වෙමින් ඒ මහතා මෙම අදහස් පල කළේය. වත්මන් ආණ්ඩුව පසුගිය වසර කිහිපය තුල ජනතාවට දැනෙන පරිදි සංවර්ධනයක් සිදු නෙකෙරු බවත් විවිධ ප්‍රශ්න ඇති වී ඇති බව පිළිගන්නා බවත් අමාත්‍යවරයා ප්‍රකාශ කළේය. එසේ වුවත් තම පාක්ෂිකයාට බිය නොවන ලෙසටත් ඉදිරියෙදි එක්සත් ජාතික පක්ෂයේ තනි ආණ්ඩුවක් යටතේ සියලු ක්ෂේත්‍රයන්ගේ සංවර්ධනයක් සිදු කරන බවත් තරුණයන් වෙනුවෙන් පෙනිසිටින එකම පක්ෂය එක්සත් ජාතික පක්ෂය බවත් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96940", "Category": null, "Parent URL": null}