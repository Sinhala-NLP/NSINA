{"Source": "Adaderana", "Timestamp": "November 19, 2017 09:42 am", "Headline": " නාවික හමුදාවට අයත් යුද නෞකාවක් ජපානයේ දී ටග් යාත්‍රාවක ගැටිලා", "News Content": "නාවික හමුදාවට අයත් යුද නෞකාවක් ජපානයේ දී ටග් යාත්‍රාවක ගැටීමෙන් අනතුරක් සිදුව තිබේ. අමෙරිකානු නාවික හමුදාවට අයත් මෙම නෞකාව මධ්‍යම ජපානයේ සගාමි බොක්කේ අභ්‍යාසයක යෙදී සිටියදී අනතුරට ලක්ව ඇත්තේ යු.එස්.එස්.බෙන්ෆෝල්ඩ් නමැති යුද නෞකාව බව විදෙස් වාර්තා සඳහන් කළේය. අමෙරිකානු නාවික හමුදාව ප්‍රකාශ කර ඇත්තේ අනතුරෙන් නෞකාවට සුළු හානී සිදුව ඇති අතර සිද්ධිය සම්බන්ධයෙන් විමර්ශනයක් ආරම්භ කර ඇති බවයි. පසුගිය මැයි - ජුනි සහ අගෝස්තු මාසවලදී අමෙරිකානු යුද නෞකා කිහිපයක් විවිධ අනතුරුවලට ලක්වීමෙන් නාවුක භටයින් 17 දෙනෙකු මියගොස් තිබුණි.", "URL": "https://sinhala.adaderana.lk/news.php?nid=80161", "Category": null, "Parent URL": null}