{"Source": "Adaderana", "Timestamp": "May 12, 2018 09:12 pm", "Headline": " මේ ආණ්ඩුව මොනවද කළේ කියලා මිනිස්සු අහනවා ", "News Content": "බලංගොඩ අධ්‍යාපන කලාපයේ දෙමළ පාසල් වල 5 ශිෂ්‍යත්වය සමත් දරුවන්ට හා මෙම වසරේ සාමාන්‍ය පෙළ සමත් දරුවන්ට පදක්කම් හා සහතික පත් බෙදා දීමේ උත්සවයක් අද (12) දින බලංගොඩ සී.සී.දෙමළ මහා විද්‍යාලයේ ශ‍්‍රවනාගාරයේදී පැවැත්විණි. මෙම අවස්ථාවට දෙමාපියන් හා දරුවන් විශාල පිරිසක් සහභාගී වූ අතර එහිදී මනෝ ගනේෂන් අමාත්‍යවරයා වර්තමාන දේශපාලන තත්ත්වය පිළිබඳ කරුණු පැහැදිලි කළේය. \"මේ රටේ මිනිස්සු අහනවා මේ රජය මොනවාද කළේ කියලා. මේ රජයෙන් කළ දේ තමයි මිනිසුන්ට ජාති භේදයකින් තොරව කතා කිරීමේ අයිතිය, නිදහසේ උද්ඝෝෂණ කිරීමේ අයිතිය, මාධ්‍යවේදීන්ට නිදහසේ මාධ්‍ය කටයුතු කිරීමේ නිදහස උදා කර දී තිබීම. පසුගිය රජය කාලයේ එහෙම තිබුණේ නැහැ. ඒ නිසා මේ රටේ ජනතාවගේ සහජීවනය මේ රජයෙන් ඇති කරලා තියනවා. \" ඒ වගේම බැඳුම්කර වංචාවට සම්බන්ධ වූ අර්ජුන මහේන්ද්‍රන්නුත් මේ රටට ගෙනැල්ලා අධිකරණයට ඉදිරිපත් කරලා ඔහු වැරදිකරු වුවහොත් නිසි දඩුවම් දෙන්න අපේ රජය කටයුතු කරනවා.\"", "URL": "https://sinhala.adaderana.lk/news.php?nid=88999", "Category": null, "Parent URL": null}