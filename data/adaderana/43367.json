{"Source": "Adaderana", "Timestamp": "May 21, 2014 04:00 pm", "Headline": "විශ්වාසභංගය ගැන ඡන්දය අද සවස 5ට - ජානිපෙ හා හෙළ උරුමය ඡන්දෙට නෑ", "News Content": "රට තුළ මත්ද්‍රව්‍ය ව්‍යාප්ත කිරීමට එරෙහිව එක්සත් ජාතික පක්ෂය විසින් ගෙන එන ලද විශ්වාස භංග යෝජනාවට අදාළ ඡන්ද විමසීම පාර්ලිමේන්තුවේදී අද (21) පස්වරු 5.00ට පැවැත්වීමට නියමිතව තිබේ. එම යෝජනාවට පක්ෂව එක්සත් ජාතික පක්ෂය, ජනතා විමුක්ති පෙරමුණ හා ද්‍රවිඩ ජාතික සන්ධානය ඡන්දය ලබාදෙන බව දැනටමත් ප්‍රකාශ කර තිබේ. කෙසේ වෙතත් ආණ්ඩුවේ හවුල්කාර පක්ෂ වල ජාතික නිදහස් පෙරමුණත්, ජාතික හෙළ උරුමයත් එම යෝජනාවට පක්ෂව හෝ විපක්ෂව ඡන්දය ප්‍රකාශ කිරීමෙන් වැළකී සිටීමට තීරණය කර ඇත එකී යෝජනාව ගෙන එන ලද්දේ ආණ්ඩුව පෙරළීමේ අදහසින්ද එසේත් නැතිනම් මත්ද්‍රව්‍යට එරෙහි සද්භාවයෙන්ද යන ප්‍රශ්නය මත පක්ෂව හෝ විපක්ෂව ඡන්දය නොදීමට තීරණය කළ බව එම පක්ෂවල නි‍යෝජිතයින් විසින් අනාවරණය කර තිබිණ. මෙම යෝජනාව පිළිබඳ විවාදය පාර්ලිමේන්තුවේදී ඊයේ ඇරඹිණ.", "URL": "https://sinhala.adaderana.lk/news.php?nid=43367", "Category": null, "Parent URL": null}