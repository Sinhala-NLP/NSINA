{"Source": "Adaderana", "Timestamp": "August 27, 2012 01:03 pm", "Headline": "මහේෂ්වරන් ඝාතකයාට මරණ දඬුවම", "News Content": "එක්සත් ජාතික පක්ෂයේ හිටපු පාර්ලිමේන්තු මන්ත්‍රීවරයෙකු වු ත්‍යාගරාජා මහේෂ්වරන් මහතාගේ ඝාතනයේ ප්‍රධාන සැකකරුට කොළඹ මහාධිකරණය අද (27) මරණ දඬුවම නියම කරන ලදී. 2008 වසරේ ජනවාරි මස 01 වැනිදා ටි මහේෂවර්න් මහතා කොටහේන සිවම් කෝවිලේ දී නාදුනන තුවක්කුකරුවෙකුගේ වෙඩි ප්‍රහාරයකට ලක්ව මිය ගියේය. එම සිද්ධියට සම්බන්ධව නීතිපතිවරයා විසින් විත්තිකරුට එරෙහිව නඩු පවරනු ලැබීය. දීර්ඝ නඩු විභාගයකින් අනතුරුව නීතිපතිවරයා විසින් ඉදිරිපත් කර ඇති චෝදනා පැමිණිල්ල විසින් සාධාරණ සැකයකින් තොරව ඔප්පුකර ඇති බව පැවසූ විනිසුරුවරයා අදාළ නියෝගය නිකුත් කර ඇත. අදාළ නියෝගය නිකුත් කරනු ලැබුවේ කොළඹ මහාධිකරණ විනිසුරු සුනිල් රාජපක්ෂ මහතා විසිනි.", "URL": "https://sinhala.adaderana.lk/news.php?nid=26924", "Category": null, "Parent URL": null}