{"Source": "Adaderana", "Timestamp": "July 2, 2012 12:23 pm", "Headline": "හෙදියකට ලිංගික හිංසා කළ බවට මෙරට වෛද්‍යවරයෙකුට එරෙහිව චෝදනා", "News Content": "හෙදියකට ලිංගිකව හිංසා කිරීම සම්බන්ධව සිංගප්පූරුවේ වෙසෙන ශ්‍රී ලාංකික වෛද්‍යවරයෙකුට අධිකරණය හමුවෙහි චෝදනා ගොනුකර ඇති බව විදෙස් මාධ්‍ය වාර්තා කරයි. ශල්‍යාගාරයක් තුළදී අවස්ථා 03 ක දී මෙම 36 හැවිරිදි වෛද්‍යවරයා විසින් 26 හැවිරිදි හෙදියකට ලිංගිකව හිංසා කළ බවට මෙසේ චෝදනා එල්ල වී තිබේ. සිංගප්පූරුවේ චැංගි ජාතික රෝහලේ ශල්‍යාගාරයක් තුළ දී අදාළ හෙදිය අවස්ථා 03 ක දී මෙසේ වෛද්‍යවරයාගෙන් ලිංගික හිංසනයට ලක්ව ඇති බව සඳහන්ය. මෙම ශ්‍රී ලාංකික විශේෂඥ වෛද්‍යවරයා රෝහලේ නිර්වින්දන හා ශල්‍ය දැඩි සත්කාර දෙපාර්තමේන්තු‍වේ සේවය කර ඇති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=25472", "Category": null, "Parent URL": null}