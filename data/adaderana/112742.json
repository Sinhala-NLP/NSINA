{"Source": "Adaderana", "Timestamp": "June 25, 2019 07:30 pm", "Headline": "වැසිකිලියක් නොදුටු මිනිස්සු", "News Content": "අවම වශයෙන් වැසිකිලි පහසුකම් හෝ නොමැති වැසියන් වෙසෙන ගම්මානයක් පිළිබඳව අද දෙරණට වාර්තාවුණි. ඒ මහියංගනය ප්‍රදේශයෙන්ය. මේ මහියන්ගනය කුකුළාපොල ගොඩපෝරුයාය ගම්මානයයි. මෙහි වැසියන් කොතරම් දුෂ්කර දිවිපෙවෙතක් ගතකරන්නේද යත් ඔවුන් බොහෝ දෙනකුට අවම වශයෙන් වැසිකිලි සහ ජල පහසුකම් පවා ලැබී නොමැත. පවුල් 58 ක් පමණ මෙලෙස දුෂ්කර දිවිපෙවෙතක් ගතකරමින් සිටියි. මේ හේතුවෙන් ගොඩපෝරුයාය ගම්වාසීන්ට සිය වැසිකිලි අවශ්‍යතා ඉටුකරගැනීම සඳහා යාමට සිදුවඇත්තේ ගම්මානය අසල ඇති මේ ලඳුකැලෑවටයි. බලධාරීන් පැමිණ වැසිකිලි පහසුකම් සලසා දෙන ලෙස පවසා ගම්වැසියන්ගෙන් මුදල් එක්රැස් කළද අවසානයේ සිදුකර ඇත්තේ බැකෝ යන්ත්‍රවලින් වළවල් හෑරීම පමණක් බවට ගම්වාසීන් චෝදනා කරයි. මහියංගනය ප්‍රාදේශිය සභාවේ මහජන නියෝජිතයිනි, ගොඩපෝරුයාය ගම්වාසීන්ගේ මේ ගැටලු වෙත ඔබලාගේ අවධානය යොමුවන්නේ කවදාද ?", "URL": "https://sinhala.adaderana.lk/news.php?nid=112742", "Category": null, "Parent URL": null}