{"Source": "Adaderana", "Timestamp": "March 16, 2013 09:19 am", "Headline": "ලක්ෂ 7ක බෝට්ටු එන්ජින් අතුරුදහන්", "News Content": "මාළු වාඩියක තබා තිබු රුපියල් ලක්ෂ 07 ක් වටිනා බෝට්ටු එන්ජින් 2ක් සොරාගෙන යාමේ සිද්ධියක් සම්බන්ධයෙන් පරීක්ෂණ ආරම්භ කර ඇති බව කල්පිටිය පොලීසිය පවසයි. තමන්ට අයත් බෝට්ටු එන්ජින් දෙක සුපුරුදු ලෙස කල්පිටිය වන්නිමුන්දලම කළපු ඉවුරේ ඇති මාළු වාඩියේ තබා නිවසට පැමිණ පසුදින නැවතත් ගොස් බලන විට එම බෝට්ටු එන්ජින් දෙක කිසියම් අයෙකු විසින් සොරා ගෙන ගොස් ඇති බව දැන ගත්තේ යැයි කල්පිටිය, මනල්තෝට්ටම් හි පදිංචිකරුවෙකු වන සුල්තාන් ඉබ්‍රාහිම් මොහොමඩ් ෆයිසාල් (39) යන අය පොලීසියට කළ පැමිණිල්ලේ සඳහන් බව අප වාර්තාකරු කියයි. මෙම සොරකම කවුරුන් විසින් සිදුකළේ ද යන්න මෙතෙක් අනාවරණය වී නැත. කල්පිටිය පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=32459", "Category": null, "Parent URL": null}