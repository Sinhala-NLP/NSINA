{"Source": "Adaderana", "Timestamp": "August 11, 2010 02:50 pm", "Headline": "තීරණය ලැබෙන තුරු මර්වින්ට කැලණියත් නෑ", "News Content": "මර්වින් සිල්වා මහතා සම්බන්ධ කරුණු මේ සතිය ඇතුළත පක්ෂ විනය මණ්ඩලයට ඉදිරිපත් කරන බව ශ්‍රී ලංකා නිදහස් පක්ෂයේ මහ ලේකම් අමාත්‍ය මෛත්‍රීපාල සිරිසේන මහතා පවසයි. විනය මණ්ඩලයෙන් තීරණයක් ලැබෙන තුරු මර්වින් සිල්වා මහතාගේ කැළණිය ශ්‍රී ලංකා නිදහස් පක්ෂ ආසන සංවිධායක ධුරය ද තාවකාලිකව අත්හිටු‍වන බව අමාත්‍යවරයා සඳහන් කළේය. මර්වින් සිල්වා මහතා සම්බන්ධයෙන් ශ්‍රී ලංකා නිදහස් පක්ෂය ගනු ලැබු මෙම තීරණය ඇතැමුන් වැරදි ලෙස අර්ථකතනය කරන බව ද මෛත්‍රීපාල සිරිසේන මහතා කියා සිටියි. අද වත්තල ප්‍රදේශයේ රෝහල්වල නීරීක්ෂණ චාරිකාවක නිරත වන අතර තුර මාධ්‍ය වෙත අදහස් දක්වමින් මෛත්‍රීපාල සිරිසේන මහතා මේ අදහස් පළ කරන ලදී.", "URL": "https://sinhala.adaderana.lk/news.php?nid=10162", "Category": null, "Parent URL": null}