{"Source": "Adaderana", "Timestamp": "January 6, 2014 01:51 pm", "Headline": "හලාල් සහතිකය වෙනත් ආයතනයකින්", "News Content": "හලාල් සහතික නිකුත් කිරීම දෙසැම්බර් මස 31 වන දින සිට ක්‍රියාත්මක වන පරිදි නතර කිරීමට ජමියතුල් උලමා සංවිධානය තීරණය කර තිබේ. නිවේදනයක් නිකුත් කරමින් ඔවුන් මේ බව පවසයි. මෙම සහතික නිකුත් කිරීම ජනවාරි මස 01 වනදා සිට මෙරට ඉහළ පිළිගැනීමක් සහිත වෘත්තියවේදින්ගෙන් සැදුම්ලත් වෙනමම ආයතනයක් මඟින් සිදු කෙරෙන බව එම නිවේදනයේ සඳහන්ය. දැනට මාස කිහිපයකට පෙර මේ සම්බන්ධයෙන් මහජන අදහස් හා යෝජනා ලබා ගැනීමට කළ ඉල්ලීමේ ප්‍රතිඵලයක් ලෙස ශ්‍රී ලාංකීය සමාජීය එකමුතුව හා ජාතික ආර්ථික වර්ධනයට ප්‍රමුඛතාවක් ලබාදෙමින් ජමියතුල් උලමා සංවිධානය අදාළ තීරණය ගෙන ඇත.", "URL": "https://sinhala.adaderana.lk/news.php?nid=40134", "Category": null, "Parent URL": null}