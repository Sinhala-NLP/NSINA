{"Source": "Adaderana", "Timestamp": "May 15, 2016 01:14 pm", "Headline": "මළදරු උපත් තවමත් අභියෝගයක්", "News Content": "මළදරු උපත් මෙරට සෞඛ්‍ය සේවයට තවමත් අභියෝගයක්ව පවතින බව සෞඛ්‍ය අමාත්‍ය රාජිත සේනාරත්න මහතා පවසයි.කෙසේ වෙතත් මෙරට සෞඛ්‍ය සේවයට මාතෘ සහ ළදරු මරණ ඉතා අඩු අගයක පවත්වාගෙන යාමට හැකිවී ඇති බව අමාත්‍යවරයා පෙන්වාදෙයි.මළදරු උපත්වලින් සියයට 70ක් පමණ පළමු දින 28ට තුළ සිදු වන බවට සොයාගෙන ඇති බව රාජිත සේනාරත්න අමාත්‍යවරයා පවසයි.මෙම තත්ත්වය තුරන් කිරිම සඳහා ගුණාත්මක සෞඛ්‍ය සේවයක මැදිහත්වීම අත්‍යාවශය බව අමාත්‍යවරයා සඳහන් කරයි.යුනිසෙෆ් සංවිධානය විසින් පවත්වන ලද දකුණු ආසියානු කලාපිය ළමා රෝග විශේෂඥ වෛද්‍යවරුන්ගේ වැඩමුළුවේ සමාප්ති උත්සවයට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කර තිබේ.", "URL": "https://sinhala.adaderana.lk/news.php?nid=60163", "Category": null, "Parent URL": null}