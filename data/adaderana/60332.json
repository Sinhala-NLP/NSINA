{"Source": "Adaderana", "Timestamp": "May 21, 2016 09:03 am", "Headline": " ආධාර රැගත් ගුවන් යානා 2ක් දිවයිනට", "News Content": "ගංවතුරෙන් සහ නායයෑමෙන් පීඩාවට පත්වූවන්ට ආධාර රැගත් ගුවන් යානා දෙකක් පැමිණ තිබේ.එක් ගුවන් යානයක් ඉන්දියාවේ සිට පැමිණ ඇති අතර අනෙක් ගුවන් යානය ජපානයේ සිට ඇමිණ ඇති බව සඳහන්ය.ජපානයේ සිට පැමිණි ගුවන් යානයේ විදුලි ජනක යන්ත්‍ර, ජලය පිරිසිදු කරන යන්ත්‍ර ආදිය එම ගුවන් යානයේ රැගෙන විත් ඇති බව සඳහන්.ඊයේ රාත්‍රී 8.35ට පමණ එමිරේට්ස් ඊ.කේ.650 දරණ ගුවන්යානයෙන් මෙම භාණ්ඩ තොගය ජපානයේ සිට රැගෙන විත් ඇති බව සඳහන්ය.ඊට අමතරව අද අළුයම 4.45 ට පමණ ඉන්දියාවේ සිට ආධාර රැගත් විශේෂ ගුවන් යානයක් දිවයිනට පැමිණ තිබේ.මේ අතර ඉන්දියාවෙන් ලබාදුන් ආධාර රැගත් නෞකාවක් ද අද උදෑසන වන විට දිවයිනට පැමිණීමට නියමිතව තිබේ.", "URL": "https://sinhala.adaderana.lk/news.php?nid=60332", "Category": null, "Parent URL": null}