{"Source": "Adaderana", "Timestamp": "July 6, 2018 03:09 pm", "Headline": "නව ජනාධිපති ලේකම්වරයෙක් පත්කරයි", "News Content": "නව ජනාධිපති ලේකම් ලෙස හිටපු ජ්‍යෙෂ්ඨ නිලධාරියෙකු වූ උදය ආර්. සෙනෙවිරත්න මහතා පත් කර තිබේ. ඒ මහතා අද (06) පෙරවරුවේ ජනාධිපති මෛත්‍රීපාල සිරිසේන මහතා අතින් සිය පත්විම් ලිපිය භාරගත් බව ජනාධිපති මාධ්‍ය අංශය සඳහන් කළේය. විද්‍යා, තාක්ෂණ හා පර්යේෂණ අමාත්‍යංශයේ ලේකම්වරයා වශයෙන් කටයුතු කළ උදය ආර්. සෙනෙවිරත්න මහතා මිට මාස කිහිපයකට පෙර එම ධූරයෙන් වි‍ශ්‍රාමගෙන තිබේ. කැළණි විශ්වවිද්‍යාලයේ විද්‍යාවේදී උපාධිධාරියෙකු වන උදය ආර්. සෙනෙවිරත්න මහතා එම විශ්වවිද්‍යාලයේ ජනසන්නිවේදනය පිළිබඳ විද්‍යාපති උපාධිය ලබා ඇති අයෙකු වේ.", "URL": "https://sinhala.adaderana.lk/news.php?nid=92094", "Category": null, "Parent URL": null}