{"Source": "Adaderana", "Timestamp": "August 4, 2011 06:04 pm", "Headline": " හම්බන්තොටට තද සුළං-නිවාස 50 ට හානි", "News Content": "හම්බන්තොට ප්‍රදේශයේ ඇති වූ තද සුළං තත්ත්වයක් හේතුවෙන් නිවාස 50 කට පමණ හානි සිදුව තිබේ. අද පෙරවරුවේ මෙම සුළං තත්ත්වය හටගෙන ඇති බව ආපදා කළමනාකරණ මධ්‍යස්ථානයේ හම්බන්තොට දිස්ත්‍රික් සම්බන්ධීකාරක එම්.ජී.ඒ.නන්දන මහතා කියා සිටියේය. මේ හේතුවෙන් සිරිබෝපුර ග්‍රාම නිලධාරී කොට්ඨාශයට අයත් කෙයා ගම්මානයේ නිවාස 35ක්, සිංහ ගම්මානයේ නිවාස 3ක්, ස්වර්ණ ප්‍රදීප නිවාස සංකීර්ණයේ නිවාස 9 ක් සහ ඇප්ලස් ගම්මානයේ නිවාස 7 ක් හානියට පත්ව තිබේ. කෙසේ වෙතත් හානි සිදුවූ අදාළ නිවාස පිළිබඳ සොයාබලා එම නිවාස හිමියන්ට කඩිනමින් සහන ලබාදීමට පියවර ගන්නා බව දිස්ත්‍රික් සම්බන්ධීකාරක එම්.ජී.ඒ.නන්දන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17854", "Category": null, "Parent URL": null}