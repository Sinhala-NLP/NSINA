{"Source": "Adaderana", "Timestamp": "June 30, 2018 02:50 pm", "Headline": "දෙරණ පොසොන් කලාපය හෙටින් අවසන්", "News Content": "පොසොන් පොහෝ දිනට සමගාමීව අනුරාධපුර පුදබිම කේන්ද්‍රකරගනිමින් දෙරණ මාධ්‍ය ජාලය ක්‍රියාක්මක කරන පොසොන් කලාපය හෙටින් අවසන් වේ. ඊයේ (01) දිනයේත් අනුරාධපුර සඳහිරු සෑය සහ සාරානන්ද පිරිවෙන අභියසදී වැඩසටහන් රැසක් ක්‍රියාත්මක කෙරිණි. අනුරාධපුර සඳහිරු සෑය සහ සාරානන්ද පිරිවෙන ඇතුළු අනුරාධපුර පුදබිම කේන්ද්‍ර කරගනිමින් දෙරණ මාධ්‍ය ජාලය ක්‍රියාත්මක කරන පොසොන් කලාපය ඇරඹුණේ පසුගිය 27 වැනිදායි. ඒ අනූව වලාහස්ස ජාතක කථාව තේමාකරගත් තොරණ සඳහිරු සෑය අභියසදී රාජ්‍ය ආරක්ෂක අමාත්‍යාංශයේ මෙහෙයවීමෙන් ඊයේ දිනයේත් ප්‍රදර්ශනය කෙරුණි. එමෙන්ම අනුරපුර පොසොන් කලාපයට සමගාමීව පහන් කූඩු ප්‍රදර්ශන සහ දන්සැල්ද ක්‍රියාත්මකය. අනුරපුර පුදබිම කේන්ද්‍ර කරගනිමින් ක්‍රියාත්මක කළ පොසොන් කලාපය හෙටින් අවසන් වීමට නියමිතය.", "URL": "https://sinhala.adaderana.lk/news.php?nid=91743", "Category": null, "Parent URL": null}