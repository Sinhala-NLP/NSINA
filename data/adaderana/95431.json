{"Source": "Adaderana", "Timestamp": "September 2, 2018 05:51 pm", "Headline": "ශ්‍රී ලංකා නිදහස් පක්ෂයෙන් අපිව එලෙව්වා", "News Content": "ජන බලය කොළඹට උද්ඝෝෂණය වත්මන් ආණ්ඩුව ඉවත් කිරීමේ පළමු පියවර බව හිටපු ජනාධිපති මහින්ද රාජපක්ෂ මහතා පවසයි. අද (02) පැවති හමුවකට එක් වෙමින් හිටපු ජනාධිපතිවරයා මේ බව ප්‍රකාශ කළේය. ශ්‍රී ලංකා නිදහස් පක්ෂයේ 67 වන සංවත්සරය අදට යෙදී ඇති බවත් තමා පක්ෂය වෙනුවෙන් කැපවී සිටිය බවද හිටපු ජනාධිපතිවරයා පැවසීය. ශ්‍රී ලංකා නිදහස් පක්ෂයේ ශක්තිමත්ම අවදිය අපගේ කාලයේ බවත් එවැනි ශක්තිමත් ශ්‍රී ලංකා නිදහස් පක්ෂය වත්මන් ශ්‍රී ලංකා නිදහස් පක්ෂ පාලනයට බාරදුන් බවද හිටපු ජනාධිපතිවරයා පැවසීය. අපව ශ්‍රී ලංකා නිදහස් පක්ෂයෙන් එලවූ බවත් ඉන් පසුව ශ්‍රී ලංකා පොදු ජන පෙරමුණ බිහිවූ බව හිටපු ජනාධිපති මහින්ද රාජපක්ෂ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95431", "Category": null, "Parent URL": null}