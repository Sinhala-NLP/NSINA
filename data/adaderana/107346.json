{"Source": "Adaderana", "Timestamp": "April 4, 2019 10:56 am", "Headline": "ඇෆ්ගන් ආරක්ෂක මෙහෙයුම්වලින් සටන්කාමීන් 76ක් ජිවිතක්ෂයට", "News Content": "පැය 24ක කාලයක් තුළ ඇෆ්ගන් ආරක්ෂක අංශ සිදු කළ මෙහෙයුම්වලදී සටන්කාමීන් 76 දෙනෙකු ජිවිතක්ෂයට පත්ව ඇති බව විදෙස් වාර්තා පවසා සිටියි. එම මෙහෙයුම්වලදී තවත් පුද්ගලයින් 24 දෙනෙකු තුවාල ලබා ඇති බව ද වාර්තා වෙයි. ඇෆ්ගන් ජාතික පොලීසිය, ජාතික ආරක්ෂක හමුදාව සහ තවත් හමුදා කණ්ඩායමක් එක්ව මෙම මෙහෙයුම සිදු කර ඇත. ගස්නි, උරුස්ගාන්, නග්ගහාර්, කපියා, කුනාර්, නිම්රෝස් යන ප්‍රදේශ ආශ්‍රිතව මෙම මෙහෙයුම් සිදු කර ඇති බව විදෙස් වාර්තා සඳහන් කළේය. මෙම මෙහෙයුමවලදී තවත් සටන්කාමීන් 10 දෙනෙකු ඇෆ්ගනිස්ථාන හමුදාව විසින් අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=107346", "Category": null, "Parent URL": null}