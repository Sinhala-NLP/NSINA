{"Source": "Adaderana", "Timestamp": "August 4, 2016 02:27 pm", "Headline": "විභාග වංචා 1911ට කියන්න", "News Content": "මෙවර අධ්‍යයන පොදු සහතික පත්‍ර උසස්පෙළ විභාගයේදී අපේක්ෂකයන් සිදුකරන වංචනික ක්‍රියා සහ ඒවාට සහය වන පුද්ගලයන් සම්බන්ධයෙන් ලැබෙන සෑම පැමිණිල්ලක් පිළිබඳවම සොයාබලන බව විභාග දෙපාර්තමේන්තුව පවසයි.විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේ එවැනි පැමිණිලි ඉදිරිපත් කිරීමට 24 පැය පුරා ක්‍රියාත්මක විශේෂ දුරකථන අංක හඳුන්වා දී ඇති බවයි.1911 විභාග දෙපාර්තමේන්තුවේ ක්ෂනික ඇමතුම් අංකයට මෙන්ම පාසල් විභාග ශාඛාවේ 0112 784 208, 0112 784 537 , 0113 188 350 සහ 0113 140 314 යන දුරකථන අංකවලටද එම පැමිණිලි ඉදිරිපත් කළ හැකි බව විභාග කොමසාරිස්වරයා සඳහන් කළේය.අපේක්ෂකයින් විසින් සිදුකරන විභාග වංචා සහ එවැනි ක්‍රියාවන්ට සහය දක්වන පුද්ගලයන් සම්බන්ධයෙන් මෙන්ම විභාග ශාලාවල සිදුවන විවිධ අක්‍රමිකතා පිළිබඳවද එම දුරකථන අංක ඔස්සේ දැනුම්දිය හැකි බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා පැවසුවේය.", "URL": "https://sinhala.adaderana.lk/news.php?nid=62755", "Category": null, "Parent URL": null}