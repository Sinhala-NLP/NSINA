{"Source": "Adaderana", "Timestamp": "September 4, 2016 08:22 pm", "Headline": " අධිවේගයේ අනතුරින් 36ක් මරුට-25ට තුවාල", "News Content": "ඇෆ්ගනිස්ථානයේ අධිවේගී මාර්ගයක සිදු වූ රිය අනතුරකින් පුද්ගලයින් 36දෙනෙකු මියගොස් තිබේඉන්ධන ප්‍රවාහනය කරමින් තිබූ බවුසරයක් සහ මගී බස් රථයක් ගැටීමෙන් අනතුර සිදුව ඇති බව විදෙස් මාධ්‍ය වාර්තා කළේය.අනතුරට ලක්ව ඇත්තේ කන්දහාර් සිට කාබුල් බලා ධාවනය වූ බස් රථයක් බව සඳහන්ය.අනතුරෙන් තවත් 25 දෙනෙකු පමණ තුවාල ලබා තිබේ.පසුගිය මැයි මාසයේ ද ඇෆ්ගනිස්ථානයේ අධිවේගී මාර්ගයක දී බස් රථ දෙකක් සහ ඉන්ධන ප්‍රවාහන බවුසරයක් ගැටීමෙන් පුද්ගලයින් 73 දෙනෙකු මියගියේය.", "URL": "https://sinhala.adaderana.lk/news.php?nid=63787", "Category": null, "Parent URL": null}