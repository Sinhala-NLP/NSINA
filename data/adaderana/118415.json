{"Source": "Adaderana", "Timestamp": "September 6, 2019 10:08 am", "Headline": "ඉරාන නෞකාවේ කපිතාන්ට කප්පම් දීමේ තැතක්", "News Content": "රාජ්‍ය තාන්ත්‍රික අර්බුදයකට මැදිව තිබෙන ඉරාන නෞකාවේ කපිතාන්ට මුදල් දීමට සූදානම් වූ බව ඇමරිකාව තහවුරු කළේය. ඒ සම්බන්ධයෙන් ඔවුන් නෞකාවේ කපිතාන්වරයා වෙත ඊමේල් පණිවුඩයක් යවා ඇත. රාජ්‍ය තාන්ත්‍රික අර්බුදයකට මැදිව තිබෙන ඉරාන ඉන්ධන ප්‍රවාහන නෞකාවේ කපිතාන්වරයාට ඩොලර් මිලියන ගණනක මුදලක් පිරිනැමීමට යෝජනා කළ බව එක්සත් ජනපද රාජ්‍ය දෙපාර්තමේන්තුව තහවුරු කළේය. ඉරානය සම්බන්ධ ඇමරිකාවේ ප්‍රතිපත්ති පිළිබඳ කටයුතු කරන රාජ්‍ය දෙපාර්තමේන්තුව යටතේ ක්‍රියාත්මක 'Iran Action Group'හි ප්‍රධානියා වන බ්‍රයන් හුක්, 'අඩ්‍රියාන් දරියා 1' නෞකාවේ කපිතාන්වරයා වෙත ඊමේල් පණිවුඩයක් යවා ඇත. ඒ අදාළ නෞකාව එක්සත් ජනපදය භාරයට ගනු ලැබීමට ඉඩ සැලසෙන කලාපයකට යාත්‍රා කරවීම සම්බන්ධයෙන් බවට සඳහන්. එම නෞකාව සිරියාව වෙත ඉන්ධන රැගෙන යන බවට සැක කෙරුණු අතර එක්සත් රාජධානිය යටතේ පවතින ජිබ්රාල්ටාර් හි බලධාරීන් විසින් පසුගිය ජුලි මාසයේදී එය තාවකාලිකව රඳවා ගනු ලැබුවේය. නෞකාවේ ගමනාන්තය සම්බන්ධයෙන් ඉරානය සහතිකයක් ලබා දීමෙන් අනතුරුව එය නිදහස් කිරීමට පියවර ගැනුණි. නෞකාව නිදහස් කරනු ලැබීම අත්හිටුවීමට උත්සහ කළ එක්සත් ජනපද අධිකරණ දෙපාර්තමේන්තුව පසුව එය සිය භාරයට ගැනීම සඳහා වරෙන්තුවක් නිකුත් කළේය. කපිතාන්වරයාට මුදලක් ලබා දීමට ඉදිරිපත් වීම සම්බන්ධ වාර්තා පළමුව 'ෆයිනෑන්ෂල් ටයිම්ස්' පුවත්පතේ පළ වූයේ පසුගිය බදාදායි. එම වාර්තා එක්සත් ජනපද රාජ්‍ය දෙපාර්තමේන්තුව විසින් තහවුරු කරනු ලැබ ඇත. රාජ්‍ය තාන්ත්‍රික අර්බුදයකට මැදිව තිබෙන ඉරාන ඉන්ධන ප්‍රවාහන නෞකාවේ කපිතාන්වරයාට ඩොලර් මිලියන ගණනක මුදලක් පිරිනැමීමට යෝජනා කළ බව එක්සත් ජනපද රාජ්‍ය දෙපාර්තමේන්තුව තහවුරු කළේය. ඉරානය සම්බන්ධ ඇමරිකාවේ ප්‍රතිපත්ති පිළිබඳ කටයුතු කරන රාජ්‍ය දෙපාර්තමේන්තුව යටතේ ක්‍රියාත්මක 'Iran Action Group'හි ප්‍රධානියා වන බ්‍රයන් හුක්, 'අඩ්‍රියාන් දරියා 1' නෞකාවේ කපිතාන්වරයා වෙත ඊමේල් පණිවුඩයක් යවා ඇත. ඒ අදාළ නෞකාව එක්සත් ජනපදය භාරයට ගනු ලැබීමට ඉඩ සැලසෙන කලාපයකට යාත්‍රා කරවීම සම්බන්ධයෙන් බවට සඳහන්. එම නෞකාව සිරියාව වෙත ඉන්ධන රැගෙන යන බවට සැක කෙරුණු අතර එක්සත් රාජධානිය යටතේ පවතින ජිබ්රාල්ටාර් හි බලධාරීන් විසින් පසුගිය ජුලි මාසයේදී එය තාවකාලිකව රඳවා ගනු ලැබුවේය. නෞකාවේ ගමනාන්තය සම්බන්ධයෙන් ඉරානය සහතිකයක් ලබා දීමෙන් අනතුරුව එය නිදහස් කිරීමට පියවර ගැනුණි. නෞකාව නිදහස් කරනු ලැබීම අත්හිටුවීමට උත්සහ කළ එක්සත් ජනපද අධිකරණ දෙපාර්තමේන්තුව පසුව එය සිය භාරයට ගැනීම සඳහා වරෙන්තුවක් නිකුත් කළේය. කපිතාන්වරයාට මුදලක් ලබා දීමට ඉදිරිපත් වීම සම්බන්ධ වාර්තා පළමුව 'ෆයිනෑන්ෂල් ටයිම්ස්' පුවත්පතේ පළ වූයේ පසුගිය බදාදායි. එම වාර්තා එක්සත් ජනපද රාජ්‍ය දෙපාර්තමේන්තුව විසින් තහවුරු කරනු ලැබ ඇත.", "URL": "https://sinhala.adaderana.lk/news.php?nid=118415", "Category": null, "Parent URL": null}