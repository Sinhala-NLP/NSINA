{"Source": "Adaderana", "Timestamp": "March 1, 2010 08:24 am", "Headline": "හංවැල්ල වෙළඳසැළක හදිසි ගින්නක්", "News Content": "හංවැල්ල වනහගොඩ ප්‍රදේශයේ බිස්කට් සහ අයිස්ක්‍රිම් බෙදා හැරීමේ වෙළඳසැළක් තුළ හදිසි ගින්නක් හටගෙන තිබේ. ඊයේ සවස හටගත් මෙම ගින්න කොට්ටේ නගර සභාවේ ගිනි නිවන ඒකකය සහ ප්‍රදේශවාසීන් මැඩපවත්වා ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. ගින්නෙන් එම වෙළඳසල සම්පූර්ණයෙන් විනාශ වී ඇති අතර කිසිදු ජිවිත හානීයක් ‍සිදුවී නොමැති බව මාධ්‍ය ප්‍රකාශකවරයා සඳහන් කළේය. වෙළඳසැල තුළ සිදුවු විදුලි කාන්දුවක් හේතුවෙන් ගින්න හටගෙන ඇති බව වාර්තා වේ.", "URL": "https://sinhala.adaderana.lk/news.php?nid=7000", "Category": null, "Parent URL": null}