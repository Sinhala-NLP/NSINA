{"Source": "Adaderana", "Timestamp": "February 26, 2018 09:29 am", "Headline": "අහංගම ගොඩනැගිල්ලක ගින්නක්", "News Content": "අහංගම, කරන්දුගොඩ ප්‍රදේශයේ පිහිටි ගොඩනැගිල්ලක හටගත් ගින්න මැඩපවත්වා ඇත. ඊයේ (25) රාත්‍රී 10.45 අදාල ගොඩනැගිල්ලේ පිහිටි විදුලි උපකරණ අලෙවි සැලක ගින්න හටගත් බව පොලීසිය පවසයි. තොරතුර ලද වහා ක්‍රීයාත්මක වූ පොලිසිය ප්‍රදේශවාසීන්ගේ ද සහය ඇතිව ගින්න සම්පූර්ණයෙන් මැඩපවත්ව තිබේ. ගින්නෙන් කිසිදු ජිවිත හානියක් සිදුව නොමැති අතර සිදුවූ අලාභය පිළිබඳ මෙතෙක් තක්සේරු කර නොමැත. ගින්නට හේතුව මෙතෙක් අනාවරණය වී නොමැති බව අහංගම පොලීසිය සඳහන් කළේය.", "URL": "https://sinhala.adaderana.lk/news.php?nid=84839", "Category": null, "Parent URL": null}