{"Source": "Adaderana", "Timestamp": "August 9, 2019 12:21 pm", "Headline": "වෛද්‍ය ෂාෆිට එරෙහි නඩුව සිව්වන දිනටත් විභාගයට", "News Content": "කුරුණෑගල ශික්ෂණ රෝහලේ වෛද්‍ය මොහොමඩ් ෂාෆිට එරෙහි නඩුව මේවනවිට කුරුණෑගල මහේස්ත්‍රාත් අධිකරණයේදී විභාගයට ගැණෙන බව අද දෙරණ වාර්තාකරු පවසයි. අයථා ලෙස මුදල් ඉපැයීම, ත්‍රස්තවාදයට ආධාර අනුබල දීම සහ වඳ සැත්කම් සිදුකිරීම යන චෝදනා යටතේ කුරුණෑගල ශික්ෂණ රෝහලේ වෛද්‍ය මොහොමඩ් ෂාෆිට එරෙහි පැවරූ නඩුව අද(09) සිව්වන දිනට කුරුණෑගල මහේස්ත්‍රාත් අධිකරණයේදී මේවන විට නඩු විභාගය ආරම්භ වි ඇති බවයි. වෛද්‍ය මොහොමඩ් ෂාෆි අද පෙරවුරු 10.00ට පමණ අධිකරණ සංකීර්ණය වෙත පැමිණි බව අප වාර්තාකරු සඳහන් කළේය. පසුගිය 25 වැනිදා මෙම නඩුව කැඳවු අවස්ථාවේදි රුපියල් දෙලක්ෂ පනස් දහසක මුදල් ඇපයක් හා ලක්ෂ 25 ක ශරීර ඇප 4ක් මත රක්ෂිත බන්ධනාගාර ගත කර සිටි වෛද්‍යවරයා නිදහස් කිරීමට අධිකරණය නියෝග කළේය.", "URL": "https://sinhala.adaderana.lk/news.php?nid=116153", "Category": null, "Parent URL": null}