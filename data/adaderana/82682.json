{"Source": "Adaderana", "Timestamp": "January 8, 2018 03:40 pm", "Headline": "  ද්විත්ව ඝාතනයක් සම්බන්ධයෙන් ඇප මත මුදාහැරි අයෙක් පන්නලදී ඝාතනය කරයි", "News Content": "පන්නල, පල්ලම ප්‍රදේශයේ දී සිදුවු වෙඩි තැබීමකින් ජීප් රථයක ගමන් ගත් පුද්ගලයෙකු මිය ගොස් ඇති බව පොලිස් මාධ්‍ය ප්‍රකාශකවරයා පවසයි. අද(08) දහවල් පන්නල පොලිස් වසමේ කුරුණෑගල-මීගමුව ප්‍රධාන මාර්ගයේ මෙම සිදුවීම සිදුව ඇත. එහිදී වෙඩි වැඳුණු පුද්ගලයා පෞද්ගලික රෝහලක් වෙත ඇතුළත් කර ඇති අතර එම අවස්ථාවේ දී ඔහු මිය ගිය බව ද පොලිස් මාධ්‍ය ප්‍රකාශකවරයා කියා සිටියේය. කෙසේ වෙතත් මෙලෙස මිය ගොස් ඇත්තේ පන්නල ප්‍රදේශයේ මීට පෙර සිදුවු ද්විත්ව ඝාතනයක් සම්බන්ධයෙන් ඇප මත මුදා හැර සිටි අයෙක් බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=82682", "Category": null, "Parent URL": null}