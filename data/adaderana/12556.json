{"Source": "Adaderana", "Timestamp": "December 2, 2010 06:14 pm", "Headline": "ඇමරිකාව ලෝකයෙන්ම සමාව ගත යුතුයි-හෙළ උරුමය කියයි", "News Content": "රට රටවල ස්වාධීනත්වය උල්ලංඝණය කරමින් ඇමරිකාව විසින් කරනු ලැබූ ත්‍රස්තවාදී ඔත්තු බැලීම වෙනුවෙන් ඇමරිකාව මුළු ලෝකයෙන්ම සමාව ගත යුතු බව ජාතික හෙළ උරුමය පවසයි. ජාතික හෙළ උරුමයේ මාධ්‍ය හා ප්‍රචාරක ලේකම් නිශාන්ත ශ්‍රී වර්ණසිංහ මහතාගේ අත්සනින් යුතුව නිකුත් කර ඇති නිවේදනයක මේ බව සඳහන් වන අතර සම්පූර්ණ නිවේදනය පහත පරිදිය. ලොවපුරා සිටින ඇමරිකානු තානාපති නිළධාරීන් ඇමරිකාවේ රාජ්‍ය දෙපාර්තමේන්තුවට එවූ කේබල් පණිවිඩ වල අඩංගු රහස් වාර්තා මිලියන ගණනින්\" විකීලික්ස්öවෙබ් අඩවිය මගින් අනාවරණය කර ඇත. එම අනාවරණ කිරිම් වලට අනුව ඇමරිකානු රාජ්‍ය ලේකම් හිලරි ක්ලින්ටන් රට රටවල සිටින තානාපති නියෝජිතවරුන් ලවා ඒ ඒ රටවල රාජ්‍ය නායකයින්ගේ හා ප‍්‍රධානීන්ගේ ඔත්තු බැලීමේ කටයුතු වල නිරත වූ බව මෙයින් වැඩි දුරටත් අනාවරණය කර ඇත. එක්සත් ජාතීන්ගේ මහලේකම්වරයාගේ සිට ජර්මන් චාන්ස්ලර් ඇන්ජලා මාර්කල් මහත්මිය ඇතුළු ලෝකයේ සියලූ රටවල රාජ්‍ය නායකයින්ගේ තොරතුරු සෙවීම ඇමරිකානු තානාපති කාර්යාල හරහා සිදු කර ඇති අතර ඒවා ඇමරිකානු රාජ්‍ය දෙපාර්තමේන්තුවට වාර්තා කර ඇත. මෙම හෙළිදරව් කිරීම් වලට අනුව ශී‍්‍ර ලංකාවේ ඇමරිකානු තානාපතිනි පැට්ටී‍්‍රෂියා බි‍්‍රටනීස් ද ඇමරිකානු රාජ්‍ය දෙපාර්තමේන්තුවට ශී‍්‍ර ලංකාවේ ජනාධිපතිවරයා පිළිබඳවත්, ආරක්‍ෂක ලේකම් හා හිටපු හමුදාපතිවරයා පිළිබඳවත් රහස් වාර්තා සපයා ඇත. එමගින් ශී‍්‍ර ලංකාවේ ජනාධිපතිවරයා ඇතුළු ප‍්‍රධානීන් යුද අපරාධකරුවන් ලෙස නම් කර ඇත. එමෙන්ම මහාබි‍්‍රතාන්‍යයේ හිටපු අගමැති ගෝඩන්බ‍්‍රවුන් එල්.ටී.ටී සංවිධානය වෙනුවෙන් පෙනි සිටීමට හේතු වූ කාරණයද විකීලික්ස් වෙබ් අඩවිය අනාවරණය කර ඇති අතර ඔහු තම ඡන්ද පදනම සාදා ගැනීම සඳහා දෙමළ ජනයාගේ දුක්ගැනවිලි සහ ඊළම වෙනුවෙන් පෙනී සිටි බවට ද මෙමගින් අනාවරණය කර ඇත. හිලරි ක්ලින්ටන්ගේ මෙහෙයවීම මත මෙම ඔත්තු බැලීම සිදු කර ඇති බවද පැහැදිලිය. විකීලික්ස් වෙබ් අඩවියේ මේ සියලු අනාවරණ කිරීම් තුළින් ඇමරිකා එක්සත් ජනපදය නිරුවත් වී ඇතුවා පමණක් නොව සියලූ සදාචාරාත්මක රාජ්‍ය තාන්ති‍්‍රක නීති රිති හා ජාත්‍යන්තර සම්මුතීන් උල්ලංඝනය කරමින් කර ඇති මේ නොහොබිනා පහත් කි‍්‍රයාව පිළිකුලින් යුතුව අපි හෙළාදකිමු. සියලූ රටවල ස්වාධීනත්වය හා ස්වෛරීත්වය උල්ලංඝණය කරමින් කර ඇති මේ මහා ත‍්‍රස්තවාදී ඔත්තු බැලීමේ කි‍්‍රයාදාමයට අප දැඩි විරෝධය පළ කර සිටින අතර ඇමරිකා එක්සත් ජනපදය ලෝකය පුරා ත‍්‍රස්තවාදයට අනුබල දුන් ආකාරයද දැන් පැහැදිලි වී ඇත. මෙම හෙළිදරව් කිරීම් වලට අනුව ඇමරිකා එක්සත් ජනපදය මුළු ලෝකයෙන්ම සමාව ගත යුතු අතර ඇමරිකානු රාජ්‍ය ලේකම්වරිය ඇතුළු මීට අදාළව කටයුතු කළ සියලුදෙනා ඉල්ලා අස්විය යුතුය. එහෙත් එවැන්නක් කිරීමට තරම් ඇමරිකා එක්සත් ජනපදයට සදාචාරයක් නොමැති බව තම කැත ඉතිහාසය පුරාම ඔප්පු කර ඇත. අවසාන වශයෙන් ඇමරිකාවේ මෙම පහත් දෙබිඩි පිළිවෙතට එරෙහිව ලෝක ජනමතයක් ගොඩනැගීම සඳහා සාමය අගයන ප‍්‍රජාතන්ත‍්‍රවාදය, නිදහස හා ස්වෛරීත්වය අගයන සියලු රටවල් නැඟී සිටිය යුතුය. පෙළ ගැසිය යුතුය.", "URL": "https://sinhala.adaderana.lk/news.php?nid=12556", "Category": null, "Parent URL": null}