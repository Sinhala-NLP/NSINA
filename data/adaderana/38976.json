{"Source": "Adaderana", "Timestamp": "November 20, 2013 11:07 am", "Headline": "කන්ටේනර් රථයක ත්‍රීරෝද රථයක් ගැටී අයෙක් මරුදකියි ", "News Content": "දඹුල්ල - කණ්ඩලම මාර්ගයේ සිදුව ත්‍රීරෝද රථ අනතුරකින් පුද්ගලයෙකු මියගොස් තිබේ. දඹුල්ලේ සිට කණ්ඩලම දෙසට ධාවනය වු ත්‍රී රෝද රථයක් ඉදිරිපසින් ගමන් ගත් කන්ටේනරයක ගැටීමෙන් මෙම අනතුර සිදුව ඇති බව පොලීසිය සඳහන් කරයි. අනතුරින් ත්‍රී රෝද රථයේ රියදුරු බරපතළ තුවාල ලබා දඹුල්ල රෝහලට ඇතුළත් කිරීමේ දී මියගොස් තිබේ. මෙලෙස මියගොස් ඇත්තේ 40 හැවිරිදි දඹුල්ල, ඉහළ ඇරූවල ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් කන්ටේනර් රථයේ රියදුරු අත්අඩංගුවට ගෙන ඇති අතර ඔහු අද(20) දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38976", "Category": null, "Parent URL": null}