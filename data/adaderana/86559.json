{"Source": "Adaderana", "Timestamp": "March 29, 2018 11:16 am", "Headline": "කිලිනොච්චියේ දෙමහල් නිවසක් ගිනි ගනියි", "News Content": "කිලිනොච්චිය, කරඩිපෝක්කු මංසන්ධිය ප්‍රදේශයේ දෙමහල් නිවසක් ඊයේ (28) රාත්‍රියේ ගිනිගෙන විනාශ වි ඇති බව කිලිනොච්චිය පොලිසිය පවසයි. පොලිසිය පැවසූවේ ගෙහිමියන් නිදා සිටි අවස්ථාවක ගින්න හටගෙන ඇති අතර, ගින්න හට ගැනීමත් සමඟ ගෙහිමියන් නිවසින් පිටතට පැමිණ ඇති බවයි. ගින්න දෙමහල් නිවසේ උඩු ම‍හළේ හටගෙන ඇති අතර, ගින්න හේතුවෙන් නිවසේ උඩුමහළේ පැවති භාණ්ඩ විනාශ වි ඇති බවද පොලිසිය සදහන් කළේය. පොලිසිය පැවසූවේ ගින්නෙන් පුද්ගලයින් කිසිවෙකුටත් හානියක් සිදුවි නොමැති අතර,කිලිනොච්චිය පොලිසිය, යුධ හමුදා නිලධාරීන්, ප්‍රදේශවාසීන් එක්ව දැඩි පරිශ්‍රමයක් යොදා ගින්න නිවා දැමු බවයි. විදුලි කාන්දුවක් ගින්නට හේතුවි ඇති බවට පොලිසිය සැක පළ කරන අතර, ගින්නෙන් නිවසේ උඩු මහළේ පැවති රුපියල් ලක්ෂ ගණනක දේපල විනාශ වි ගොස් ඇති බවස පොලිසිය පැවසීය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86559", "Category": null, "Parent URL": null}