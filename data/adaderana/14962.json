{"Source": "Adaderana", "Timestamp": "March 20, 2011 02:44 pm", "Headline": "පළමුව පන්දුවට පහරදීමට දෝනි තීරණය කරයි ", "News Content": "2011 ලෝක කුසලාන ක්‍රිකට් තරගාවලියේ අද(20) පැවැත්වෙන ඉන්දියාව හා බටහිර ඉන්දීය කොදෙව් කණ්ඩායම අතර තරගයේ කාසිය වාසිය දිනාගැනීමට ඉන්දීය කණ්ඩායම සමත්විය. ඒ අනුව ප්‍රථමයෙන් පන්දුවට පහරදීමට ඉන්දීය කණ්ඩායමේ නායක මහේන්ද්‍ර සිං දෝනි තීරණය කරනු ලැබීය. ලෝක කුසලාන තරගාවලියේ පළමු වටයේ අවසන් තරගය වන බී කාණ්ඩයේ මෙම තරගය චෙන්නයිහි චිදම්බරම් ක්‍රීඩාංගණයේදී පැවැත්වේ. පන්දුවට පහරදෙන ඉන්දීය කණ්ඩායම මේ වනවිට පන්දුවාර 03 ක් තුළ එක් කඩුල්ලක් දැවී ලකුණු 17 ක් රැස්කරගෙන සිටියි.", "URL": "https://sinhala.adaderana.lk/news.php?nid=14962", "Category": null, "Parent URL": null}