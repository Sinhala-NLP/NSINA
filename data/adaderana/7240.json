{"Source": "Adaderana", "Timestamp": "March 13, 2010 09:39 am", "Headline": "ප්‍රථම‍ තරගයේ ජය නයිට්රයිඩර්ස් කණ්ඩායමට", "News Content": "ඉන්දීය ප්‍රිමියර් ලීග් තරගාවලියේ ප්‍රථම‍ තරගයෙන් ඩෙකෑන් චාර්ජර්ස් කණ්ඩායම පරදවා ලකුණු 11 ක ජයක් හිමිකරගැනීමට කොල්කටා නයිට්රයිඩර්ස් කණ්ඩායම ඊයේ සමත් විය. තරගයේ කාසියේ වාසිය දිනාගත් ඩෙකෑන් චාර්ජර්ස් කණ්ඩායම ප්‍රථමයෙන් පන්දුවට පහරදීමේ වාරය කොල්කටා නයිට්රයිඩර්ස් කණ්ඩායමට ලබාදුන්නේය. සිය පන්දුවාර 20 අවසානයේ දී කොල්කටා නයිට්රයිඩර්ස් කණ්ඩායම කඩුළු 4 ක් දැවී ලකුණු 161 ක් ලබාගත්තේය. ඇන්ජලෝ මැතිව්ස් ලකුණු 65 ක් ද ඕවේ ෂා ලකුණු 58 ක් ද රැස් කළේය. පන්දු යැවීමේ දී ඩෙකෑන් චාර්ජර්ස් කණ්ඩායම වෙනුවෙන් චමින්ද වාස් කඩුළු 2 ක් ලබාගැනීමට සමත්විය. එම කණ්ඩායම පිළිතුරු ඉනිම සඳහා පන්දුවාර 20 අවසානයේ කඩුළු 7ක් දැවී ලබාගත්තේ ලකුණු 150ක් පමණි. ඇඩම් ගිල්ක්‍රිස්ට් ලකුණු 54 ක් හිමිකර ගත්තේය. තරගයේ වීරයා සම්මානය ඇන්ජලෝ මැතිව්ස්ට හිමිවිය.", "URL": "https://sinhala.adaderana.lk/news.php?nid=7240", "Category": null, "Parent URL": null}