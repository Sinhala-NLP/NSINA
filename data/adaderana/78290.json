{"Source": "Adaderana", "Timestamp": "October 3, 2017 10:59 am", "Headline": "  පා පැදියෙන් මාරයා එයි", "News Content": "‍යාපනය - මහනුවර මාර්ගයේ මාන්කුලම් ප්‍රදේශයේදී සිදුවූ අනතුරකින් තරුණයෙකු මියගොස් තිබේ.වව්නියාව දෙසට ධාවනය වූ ටිපර් රථයක් ඊට ඉදිරියෙන් ගමන් කළ පා පැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පා පැදිකරු ප්‍රතිකාර සඳහා කිලිනොච්චිය රෝහලට ඇතුළත් කිරීමේදී මියගොස් තිබේ.මියගොස් ඇත්තේ මාන්කුලම්, කෙලවන්කුලම් ප්‍රදේශයේ පදිංචිව සිටි 28 හැවිරිදි තරුණයෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර මාන්කුලම් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78290", "Category": null, "Parent URL": null}