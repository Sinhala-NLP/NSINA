{"Source": "Adaderana", "Timestamp": "November 21, 2018 03:58 am", "Headline": "බොර දියේ මාළු බාන්න එපා", "News Content": "ජනාධිපතිවරයාට අයත් අමාත්‍යාංශවල කටයුතු ජනාධිපතිවරයාගේ අනු දැනුමකින් තොරව සිදුවන්නේ නම් එය බරපතල ගැටලුවක් බව දක්ෂිණ ලංකාවේ ප්‍රධාන සංඝනායක ආචාර්ය පූජ්‍ය ඕමල්පෙ සෝභිත හිමි පවසයි.‍ කෙසේ වෙතත් එම භික්ෂුන්වහන්ස්ලාගේ ගැටළු සඳහා ප්‍රතිචාර දැක්වීට පොරොන්දු වීම ගැන සතුටු වන බවද උන් වහන්සේ ප්‍රකාශ කළෝය. ජනාධිපති කාර්යාලය ආසන්නයේ විරෝධතාවක නිරත භික්ෂූන් පිරිසකට කදුළු ගෑස් හා අධි පීඩන ජල ප්‍රහාර එල්ල කිරීම සම්බන්ධයෙන් අදහස් දක්වමින් ආචාර්ය පූජ්‍ය ඕමල්පේ සෝභිත හිමි මෙම අදහස් පල කළෝය. මේ අතර බෞද්ධ තොරතුරු කේන්ද්‍රය මිරිහාන ප්‍රදේශයේ කැදවා තිබු මාධ්‍ය හමුවකට එක්වෙමින් සිංහලේ ජාතික පෙරමුණේ ලේකම් පුජ්‍ය මැඩිල්ලේ පඤ්ඤාලෝක හිමි පසුගියදා භික්ෂූන් පිරිසකට පහරදීම සම්බන්ධයෙන් මෙලෙස අදහස් පල කළේය. එහිදි උන්වහන්සේ පැවසුවේ එක්සත් ජාතික පක්ෂයේ ඇතැම් පිරිස් මෙම ජල ප්‍රහාරය ගැට කිඹුල් කඳුළු හෙළන බවයි. පසු ගිය යහපාලනය කාලයේ භික්ෂුන් වහන්සේලා 150ක් පමණ සිරගත කළ බවත් බෞද්ධාගමට තිබේන ස්ථානය නැති කිරිමට කටයුතු කළ බවත් උන්වන්සේ පවසයි. එබැවීවින් ඔවුන් බොර දියේ මාළු බැමට උත්සහ කරන බවත් එවැන්නක් අවශ්‍ය නොවන බවත් උන්වහන්සේ වැඩිදුරටත් පැවසුවහ.", "URL": "https://sinhala.adaderana.lk/news.php?nid=99510", "Category": null, "Parent URL": null}