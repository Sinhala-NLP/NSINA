{"Source": "Adaderana", "Timestamp": "December 23, 2017 11:45 am", "Headline": "ගිනි අවියක් සමඟ පුද්ගලයෙකු අත්අඩංගුවට", "News Content": "ඌරගස්මන්හංදිය ප්‍රදේශයේදී ගිනි අවියක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා සංවිධානාත්මක අපරාධ මර්දන ඒකකයේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී මෙරට නිෂ්පාදන ගිනි අවියක් සහ එම උණ්ඩ 04 පොලිස් විශේෂ කාර්යය බලකා නිළධාරින් විසින් සොයාගෙන තිබේ. සැකකරු හිපන්කන්ද, නවදගල ප්රසදේශයේ පදිංචිව 30 හැවිරිදි පුද්ගලයෙකි. අත්අඩංගුවට ගත් සැකකරු ඇල්පිටිය මහේස්ත්‍රාත් අධිකරණයට ඉදිරිපත් කිරිමෙන් පසු ජනවාරි 03 වනදා දක්වා රක්ෂිත බන්ධනාගාර ගත කළ බවයි පොලිසිය පැවසුවේ.", "URL": "https://sinhala.adaderana.lk/news.php?nid=81972", "Category": null, "Parent URL": null}