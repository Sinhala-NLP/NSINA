{"Source": "Adaderana", "Timestamp": "September 9, 2011 04:22 pm", "Headline": "අනවශ්‍ය නීති පනවා ජනතාව අපහසුතාවයට පත්කිරීමට අවශ්‍ය නෑ", "News Content": "අනවශ්‍ය නීතිරීති පනවා ජනතාව අපහසුතාවයට පත්කිරීමට රජය කිසිදු අවශ්‍යතාවක් නොමැති බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. හදිසි නීතිය ඉවත් කිරීම මගින් එතෙක් නොතිබූ නිදහසක් ජනතාවට හිමිව ඇති බව ඔහු සඳහන් කරයි. කෙසේවෙතත් රට අනාරක්ෂිත තත්ත්වයට පත්වන්නේ නම් ඒ සඳහා පියවර ගැනීමට රජය සූදානම් බව ද ලක්ෂ්මන් යාපා අබේවර්ධන නියෝජ්‍ය අමාත්‍යවරයා කියා සිටියි. අද(09) පෙරවරුවේ පැවති කැබිනට් තීරණ දැනුම් දීමේ මාධ්‍ය හමුවට සහභාගී වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=18623", "Category": null, "Parent URL": null}