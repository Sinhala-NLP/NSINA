{"Source": "Adaderana", "Timestamp": "October 2, 2011 09:31 am", "Headline": "දැරණියගල ඩිපෝ සේවකයින් වර්ජනයක් අරඹයි", "News Content": "දැරණියගල ලංගම ඩිපෝවේ සේවකයින් වර්ජනයක් ආරම්භ කර තිබේ. අවිස්සාවේල්ල - දැරණියගල මාර්ගයේ දිගන මංසන්දිය ප්‍රදේශයේ දී බස් රථයක කොන්දොස්තර‍වරයෙකුට මගීන් පිරිසක් විසින් පහරදීමට විරෝධය පළකිරීම වර්ජනයේ අරමුණ බව ඩීපෝවේ ප්‍රකාශකයෙකු සඳහන් කළේය. පහරකෑමට ලක්වූ බස් කොන්දොස්තරවරයා අවිස්සාවේල්ල රෝහලේ ප්‍රතිකාර ලබමින් සිටියි. අද(02) ඉරිදා පොළ පැවැත්වෙන බැවින් බස් රථ වර්ජනය හේතුවෙන් ප්‍රදේශවාසීන් දැඩි දුෂ්කරතාවට පත්ව සිටින බව වාර්තා වේ. කෙසේ වුව ද පහරදීමට සම්බන්ධ පුද්ගලයන් අත්අඩංගුවට ගන්නා තෙක් වර්ජනය ක්‍රියාත්මක කරන බව බස් රථ සේවකයින් පවසයි.", "URL": "https://sinhala.adaderana.lk/news.php?nid=19087", "Category": null, "Parent URL": null}