{"Source": "Adaderana", "Timestamp": "May 21, 2017 01:32 pm", "Headline": "  ව්‍යාජ නෝට්ටු සමඟ 1ක් මාට්ටු", "News Content": "ව්‍යාජ මුදල් නෝට්ටු තොගයක් සමඟ අපරාධ රැසකට සම්බන්ධ පුද්ගලයෙකු කොල්ලුපිටිය ප්‍රදේශයේ රාත්‍රී සමාජ ශාලාවකදී අත්අඩංගුවට ගෙන තිබේ.එම සාමාජ ශාලාවේ කළමනාකරු විසින් සිදුකරන ලද පැමිණිල්ලකට අනුව කැසිනෝ ක්‍රීඩාව සඳහා පැමිණ සිටියදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අදාළ පුද්ගලයා රුපියල් දහසේ මුදල් නෝට්ටු 75ක් ලබා දී කැසිනෝ ක්‍රීඩා කිරීමට යාමේ දී ඒ සම්බන්ධයෙන් ඇති වූ සැකයක් මත කළමනාකරු පොලීසියට පැමිණිලි කර තිබේ. ඒ අනුව අත්අඩංගුවට ගත් සැකකරු සතුව තිබූ මුදල් නෝට්ටු ව්‍යාජ ඒවා බවට තහවුරු වී ඇති අතර සිදුකළ විමර්ශනවලදී ඔහු අපරාධ රැසකට සම්බන්ධ පුද්ගලයෙකු බවට ද අනාවරණය වූ බව පොලීසිය සඳහන් කළේය.වැල්ලවත්ත ප්‍රදේශයේ වාහන සොරකම් කිරීම් දෙකක් සහ ක්‍රෙඩිට් කාඩ් පත් මගින් මුදල් වංචා කිරීම් ඇතුළු අපරාධ ගණනාවක් සම්බන්ධයෙන් මොහුට එරෙහිව නඩු පවරා ඇති බව සඳහන්ය.අත්අඩංගුවට ගත් සැකකරු පස්සර ප්‍රදේශයේ පදිංචි 38 හැවිරිදි පුද්ගලයෙකු වන අතර ඔහු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත භාරදීමට නියමිත බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=73377", "Category": null, "Parent URL": null}