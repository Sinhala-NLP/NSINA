{"Source": "Adaderana", "Timestamp": "March 28, 2015 06:39 am", "Headline": "ජනපති සොහොයුරා අභාවප්‍රාප්තවෙයි - අවසන් කටයුතු එළඹෙන සඳුදා!", "News Content": "අභාවප්‍රාප්ත ජනාධිපති මෛත්‍රීපාල සිරිසේන මහතාගේ සොහොයුරෙකු වු ප්‍රියන්ත සිරිසේන මහතාගේ දේහය පිළිබඳ අවසන් කටයුතු ලබන සඳුදා සිදු කිරිමට නියමිතයව තිබේ.දේහය පිළිබඳ අවසන් කටයුතු පස්වරු 3.00ට පොළොන්නරු ව පොදු සුසාන භුමියෙදී සිදුකෙරන බව අවමංග්‍යාධාර කමිටුව සඳහන් කළේය.1972 වර්ෂයේ දෙසැම්බර් මස 12 වන දින උපත ලද ප්‍රියන්ත සිරිසේන මහතා ජනාධිපතිවරයාගේ බාල සොහොයුරා වෙයි.මියයන විට 43 වන වියෙහි පසුවු ඒ මහතා ප්‍රකට ව්‍යපාරිකයෙක් මෙන්ම ප්‍රබල සමාජ සේවකයෙක්ද වුණි.පොළොන්නරුව ලක්ෂ උයන කනිෂ්ඨ විද්‍යාලයෙන් මුලික අධ්‍යාපනය හැදෑරු ඒ මහතා ගම්පහ උඩුපිල මහා විද්‍යාලය, ගම්පහ ගලහිටියාව මධ්‍ය මහා විද්‍යාලය සහ පොළොන්නරුව තෝපා වැව මහා විද්‍යාලයෙන් අධ්‍යාපනය හදාරා තිබේ. එසේම පොළොන්නරු රජරට බිල්ඩර්ස් සමාගම සහ රජරට සහල් පුද්ගලික සමාගමේ හිමිකරුවෙකුද වෙයි.පොරොවකින් පහරදීම නිසා බරපතළ තුවාල ලැබූ ජනපති සොහොයුරු ප්‍රියන්ත සිරිසේන මහතා (40) කොළඹ පෞද්ගලික රෝහලක ප්‍රතිකාර ලබමින් සිටියදී අද අලුයම 3.50ට පමණ මියගොස් තිබුණි.පෙරේදා සවස 7ට පමණ එල්ල වූ මෙම ප්‍රහාරයෙන් බරපතළ තුවාල ලැබූ ඒ මහතා එදිනම කොළඹට රැගෙනවිත් පෞද්ගලික රෝහලකට ඇතුළත් කෙරිණි.ඒ මහතාට පැය කිහිපයක ශල්‍ය කර්මයක්ද එහිදී සිදු කර තිබුණි.එහෙත් අද අලුයම ඒ මහතා අභාවප්‍රාප්ත වූ බව පොලිස් මාධ්‍ය ප්‍රකාශක කාර්යාලය නිකුත් කළ නිවේදනයක දැක්වුණිමෙම සිද්ධිය සම්බන්ධයෙන් අත්අඩංගුවට ගත් සැකකරු ලබන මස 8 වැනිදා තෙක් රිමාන්ඩ් කිරීමට පොළොන්නරුව මහේස්ත්‍රාත් අධිකරණය ඊයේ නියෝග කරන ලදී.", "URL": "https://sinhala.adaderana.lk/news.php?nid=50277", "Category": null, "Parent URL": null}