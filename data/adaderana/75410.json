{"Source": "Adaderana", "Timestamp": "July 19, 2017 11:15 am", "Headline": "හම්බන්තොට වෙඩි තැබීමක් - 1 ක් තුවාලයි", "News Content": "හම්බන්තොට දී යතුරු පැදියකින් පැමිණි පුද්ගලයින් දෙදෙනෙකු විසින් සිදුකල වෙඩි තැබීමකින් පුද්ගලයෙකු තුවාල ලබා හම්බන්තොට රෝහලට ඇතුළත් කර ඇති බව පොලීසිය පවසයි. අද(19) උදෑසන 8.30 පමණ හම්බන්තොට වියළ කලාප උද්භිත උද්‍යානය අසල ඇති පාලම මත දී මෙම වෙඩි තැබීම සිදුව තිබේ. තුවාලකරු සුරියවැව ප්‍රදේශයේ පදිංචි අවුරුදු 41 ක් වන පුද්ගලයෙකු බව හඳුනාගෙන ඇත. වෙඩි තැබීම සිදු කළ පුද්ගලයා මෙතෙක් හඳුනාගෙන නොමැති අතර සැකකරුවන් අත්අඩංගුවට ගැනීමට හම්බන්තොට පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=75410", "Category": null, "Parent URL": null}