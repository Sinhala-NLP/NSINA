{"Source": "Adaderana", "Timestamp": "September 30, 2016 09:05 am", "Headline": " ශ්‍රී ලංකා සංචිතය නම් කරයි", "News Content": "එළඹෙන බටහිර ඉන්දීය කොදෙව් තරගාවලිය සඳහා ශ්‍රී ලංකා “ඒ “ කණ්ඩායමේ නායකයා ලෙස දිමුත් කරුණාරත්න නම් කර තිබේ.ඒ අනුව බටහිර ඉන්දිය කොදෙව් කණ්ඩායම සමග පැවැත්වීමට නියමිත පළමු සිව්දින තරග දෙකෙහි නායකත්වය සඳහා ඔහු නම් කර ඇති බව වාර්තා වෙයි.කණ්ඩායම් උපනායකත්වය කුසල් පෙරේරා විසින් දරනු ලබයි.මේ අතර මෙම සංචිතය සඳහා ලහිරු තිරිමාන්න ද නම් කර තිබේ.තිරිමාන්න පසුගිය ජූනි මස සිට ඔහු කිසිදු ජාත්‍යන්තර තරගයකට සහභාවුයේ නැත.මීට අමතරව ශ්‍රී ලංකා සංචිතය සඳහා රොෂේන් සිල්වා, චරිත් අසලන්ක, නිරෝෂන් දික්වැල්ල, අසේල ගුණරත්න, අවිශ්ක ප්‍රනාන්දු, අනුක් ප්‍රනාන්දු, විමුක්ති පෙරේරා, ප්‍රභාත් ජයසූරිය, ලක්ෂාන් සඳකැන්, අසිත ප්‍රනාන්දු, ලහිරු කුමාර සහ කසුන් මදුසංක ඇතුළත් වෙයි.ශ්‍රී ලංකාව සහ බටහිර ඉන්දීය කොදෙව් කණ්ඩායම සමග පළමු තරගය ඔක්තෝබර් 4 වන දින කොළඹ ආර්.ප්‍රේමදාස ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=64563", "Category": null, "Parent URL": null}