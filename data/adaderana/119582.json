{"Source": "Adaderana", "Timestamp": "September 20, 2019 01:47 pm", "Headline": "CCTV කැමරාවේ සටහන් වු අනතුර", "News Content": "නිට්ටඹුව, හොරගොල්ල ප්‍රදේශයේදී ප්‍රධාන මාර්ගයට අවතීරණ කරමින් තිබූ ලොරි රථයක බස් රථයක් ගැටී අනතුරක් සිදුව ඇති බව අද දෙරණ වාර්තාකරු පවසයි. ඊයේ(19) දහවල් මෙම අනතුර සිදුව ඇති බව වාර්තා වෙයි. මෙම අනතුරින් අදාළ බස් රථයේ රියදුරුට සුළු තුවාල සිදුව ඇති අතර බස් රථයේ ගමන් කළ කිසිදු මගියෙකුට තුවාල සිදුවී නොමැති බව අප වාර්තාකරු පවසයි. මෙම අනතුර සිදුවන ආකාරය අසල සවිකර තිබූ ආරක්ෂක කැමරාවකද සටහන් වී තිබුණි. අදාළ අනතුර සම්බන්ධයෙන් වැඩිදුර විමර්ශන නිට්ටඹුව පොලීසිය විසින් සිදු කරයි.", "URL": "https://sinhala.adaderana.lk/news.php?nid=119582", "Category": null, "Parent URL": null}