{"Source": "Adaderana", "Timestamp": "November 18, 2014 12:25 pm", "Headline": "ජනපති සටනට අපෙන් ජාතික නායකයෙක් - හෙළ උරුමය සාධාරණයි", "News Content": "ජනාධිපතිවරණය සඳහා තම සංවිධානය ද පොදු අපේක්ෂකයෙකු ඉදිරිපත් කරන බව බොදුබල සේනා සංවිධානය කියයි. ජනාධිපතිවරණය ප්‍රකාශයට පත් කළ පසු අපේක්ෂකයෙකු නම් කරන බව කොළඹදී අද (18) පැවැති මාධ්‍ය හමුවකදී එහි විධායක නිලධාරි ඩිලන්ත විතානගේ මහතා මේ බව පැවසීය. එහිදී බොදුබලසේනා සංවිධානයේ මහලේකම් ගලබොඩඅත්තේ ඥානසාර හිමියන් කියා සිටියේ ජනාධිපතිවරණයට තම සංවිධානය ඉදිරිපත් කරන්නේ පොදු අ‍ෙප්ක්ෂ‍කයෙකු නොව ජාතික නායකයෙකු බවයි. රනිල් වික්‍රමසිංහ මහතා එක්සත් ජාතික පක්ෂයෙන් ජනාධිපතිවරණයට ඉදිරිපත්වීම වෙලාවකට සුදුසු යැයි හිතෙන බව ද උන්වහන්සේ සඳහන් කළේය. ජාතික හෙළ උරුමයේ යෝජනා සාධාරණ බවත්, ආණ්ඩුව කරන්නේ පක්ෂ කඩන සූත්‍ර දැමීම යැයිද ඥානසාර හිමියන් පැවසීය. කෙසේ වුවද හෙළ උරුමය සමග සාකච්ඡා කිරීමට බලාපොරොත්තුවෙන් සිටින බවද උන්වහන්සේ එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=47460", "Category": null, "Parent URL": null}