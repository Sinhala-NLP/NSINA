{"Source": "Adaderana", "Timestamp": "November 18, 2018 10:19 am", "Headline": "පහසු ක්‍රමයට හෙරොයින් වික්ක ලොක්කා පොලිස් දැලේ පැටලෙයි", "News Content": "පහසු මුදුල් හුවමාරු ක්‍රමයට දඹුල්ලේ මත් කුඩු බෙදාහරින සහ මත්කුඩු සඟවන ප්‍රනධානියා බවට සැකකරන පුද්ගලයෙක් සැකපිට අත්අඩංගුවට ගෙන තිබේ. සැකකරු අත්අඩංගුවට ගැනීමත් සමඟ ඔහු සඟවා තිබූ හෙරොයින් පැකට් දාසයක් සහ හෙරොයින් අලෙවි කළ පුද්ගලයන් අට දෙනෙකුද සැකපිට දඹුල්ල පොලීසිය විසින් අත්අඩංගුවට ගෙන තිබේ. මෝටර් රථයකින් මත් කුඩු ප්‍රවාහනය කරන බවට ලද තොරතුරක් මත මෙම සැකකරු අත්අඩංගුවට ගෙන තිබේ. ඔහු සතුව තිබී මත්කුඩු පැකට් කිහිපයක් සහ පහසු මුදුල් හුවමාරු ක්‍රමයට මත්කුඩු සැඟ වූ ස්ථාන සහිත පොත් දෙකක් සොයාගෙන තිබේ. පසුව සැකකරුගෙන් කළ ප්‍රශ්න කිරීම්වලදී දඹුල්ල, ගලේවෙල, ඉනාමළුව, සීගිරිය, ආදී ප්‍රදේශවල ප්‍රධාන මාර්ග ආසන්නයේ සහ ගම්මානවල විදුලි පහන් කණු වල සහ බියර් බෝතල් වල සඟවා තිබූ රුපියල් 2000 ක් වටිනා කුඩු පැකට් දාසයක් සොයාගැනීමට හැකිවූ බව දඹුල්ල පොලිසිය පවසයි. සැකකරු දඹුල්ල රත්මල්ගහඇල පෙදෙසේ පදිංචි කරුවෙකු බවත් ඔහුගේ පොත් දෙකේ සටහන්වල තිබූ ආසන්නයේම මත්කුඩු පහසු මුදුල් හුවමාරු ක්‍රමයට අලෙවි කළ පුද්ගලයන් අට දෙනෙකු ද පොලිස් වැටලීමක දී අත්අඩංගුවට ගෙන තිබේ. ඔවුන් සතුව ද කුඩු පැකැට්ටුව බැගින් සොයාගත් බව පොලීසිය කියයි. මෙසේ අත්අඩංගුවට ගත් සැකකරුවන් අටදෙනා අතර දඹුල්ල ප්‍රදේශයේ ම රක්ෂණ සමාගමක ඉහළ නිලධාරියකු ද වන බව පොලිසිය කියයි.", "URL": "https://sinhala.adaderana.lk/news.php?nid=99389", "Category": null, "Parent URL": null}