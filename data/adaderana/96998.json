{"Source": "Adaderana", "Timestamp": "October 1, 2018 02:13 pm", "Headline": "එංගලන්ත ක්‍රිකට් කණ්ඩායම දිවයිනට", "News Content": "එංගලන්ත එක්දින සහ 20යි 20 ක්‍රිකට් කණ්ඩායම ශ්‍රී ලංකාවේ තරග සංචාරයකට සහභාගි වීම සඳහා අද(01) අළුයම දිවයිනට පැමිණියේය. 16 දෙනෙකුගෙන් සමන්විත එංගලන්ත සංචිතයේ නායකත්වය දරන්නේ ඔයින් මෝගන් විසිනි. එංගලන්ත කණ්ඩායමේ ශ්‍රී ලංකා සංචාරයේදී එක්දින තරග 5ක් පැවැත්වීමට නියමිතයි. දෙරට අතර එක්දින තරගාවලිය මේ මස 10 වැනිදා ආරම්භ වෙයි. ඉන් අනතුරුව ශ්‍රී ලංකාව සහ එංගලන්තය අතර එක් 20යි 20 තරගයක් පැවැත්වීමට නියමිත අතර දෙරට අතර ටෙස්ට් තරගාවලිය නොවැම්බර් 6 වැනිදා ආරම්භ වීමට නියමිතයි. ටෙස්ට් තරගාවලියට ඇතුළත් තරග සංඛ්‍යාව 3ක්.", "URL": "https://sinhala.adaderana.lk/news.php?nid=96998", "Category": null, "Parent URL": null}