{"Source": "Adaderana", "Timestamp": "July 3, 2012 10:45 am", "Headline": "වීසා බලපත්‍ර තොගයක් සමග ඉන්දීය ජාතිකයෙකු කොටුවෙයි", "News Content": "වීසා බලපත්‍ර තොගයක් සමග ඉන්දීය ජාතිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ. ඊයේ(02) ‍රාත්‍රියේ මෙම සැකකරු අත්අඩංගුවට ගෙන ඇති බව පොලිසිය සඳහන් කරයි. අත්අඩංගුවට ගන්නා අවස්ථාවේ දී ඉතාලි වීසා 16 ක්, ඕස්ට්‍රේලියා වීසා 01 ක් සහ ඉන්දීය විදේශ ගමන් බලපත්‍ර තුනක් මොහු සතුව තිබී පොලිසිය භාරයට ගෙන ඇත. සැකකරු 42 හැවිරිදි ඉන්දියාවේ තමිල්නාඩු ප්‍රදේශයේ පදිංචිකරුවෙකු බව සඳහන්ය. සැකකරු අද(03) දින මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය. අපරාධ පරීක්ෂණ දෙපාර්තමේන්තුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25492", "Category": null, "Parent URL": null}