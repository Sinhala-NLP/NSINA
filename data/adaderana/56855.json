{"Source": "Adaderana", "Timestamp": "February 2, 2016 07:48 am", "Headline": " ශ්‍රී ලංකාවට එරෙහිව ජයලලිතා යළිත් ගතු කියයි", "News Content": "ශ්‍රී ලංකා අත්අඩංගුවේ සිටින ඉන්දීය ධීවරයින් සහ ඔවුන්ගේ යාත්‍රා නිදහස් කර ගැනීමට ඉන්දීය අග්‍රාමාත්‍යවරයා කඩිනමින් මැදිහත් විය යුතු බව තමිල්නාඩු ප්‍රධාන අමාත්‍ය ජයලලිතා ජයරාම් මිය පවසයි. ඉන්දීය අග්‍රාමාත්‍යවරයා වෙත ලිපියක් යොමුකරමින් තමිල්නාඩු ප්‍රධාන අමාත්‍යවරිය පෙන්වා දෙන්නේ මෙම ගැටළුව සඳහා ඉන්දීය අග්‍රාමාත්‍යවරයා පෞද්ගලිකව මැදිහත් විය යුතු බවයි. මේ වන විට ශ්‍රී ලංකා අත්අඩංගුවේ ඉන්දීය ධීවරයින් 15 දෙනෙකු සිටින අතර යාත්‍රා 69ක් ද පවතින බව වාර්තා වේ. අදාළ ධීවරයින් සහ යාත්‍රා වහාම නිදහස් කරන ලෙස ශ්‍රී ලංකා රජයට දැනුම්දිය යුතු බව තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාට දැනුම් දී තිබේ.", "URL": "https://sinhala.adaderana.lk/news.php?nid=56855", "Category": null, "Parent URL": null}