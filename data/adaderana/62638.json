{"Source": "Adaderana", "Timestamp": "August 1, 2016 11:09 am", "Headline": "විරෝධයෙන් රිමාන්ඩ් කළ 32ට ඇප ලැබෙයි", "News Content": "පානීය ජලය ඉල්ලා පසුගිය 25දා අම්බලන්තොට නගරයේ තිස්ස - මාතර ප්‍රධාන මාර්ගය අවහිර කරමින් විරෝධතාවයේ නියැළුණු භික්ෂුන් වහන්සේ නමක් ඇතුළු 32ට අද(01)අධිකරණය විසින් ඇප ලබාදී තිබේ.අත්අඩංගුවට ගැනුණු මෙම පිරිස ඉකුත් 28 දින අත්අඩංගුවට ගෙන අධිකරණයට ඉදිරිපත් කිරීමෙන් පසු අද(01)දින දක්වා රක්ෂිත බන්ධනාගාර ගත කර තිබුණි.කෙසේ වෙතත් මෙම සැකකරුවන් පිරිස අද දිනයේ යළි අධිකරණයට ඉදිරිපත් කරනු ලදුව එක් අයෙකුට රු.ලක්ෂ දෙක බැගින් වන ශරීර ඇප මත නිදහස් කරන ලෙස හම්බන්තොට මහේස්ත්‍රාත් මංජුල කරුණාරත්න මහතා නියෝග කළේය.දෙසැම්බර් 01 වන දින අදාළ නඩුව යළි කැඳවීමට නියමිතය.", "URL": "https://sinhala.adaderana.lk/news.php?nid=62638", "Category": null, "Parent URL": null}