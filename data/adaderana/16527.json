{"Source": "Adaderana", "Timestamp": "June 3, 2011 04:10 pm", "Headline": "බස් සේවකයාට පහරදුන් ලංගම සේවකයින් තවමත් අත්අඩංගුවට ගෙන නෑ ", "News Content": "පෞද්ගලික බස් ‍රථ සේවකයෙකුට පහරදීම සම්බන්ධයෙන් සැකකෙරෙන ලංකා ගමනාගමන මණ්ඩලයේ සේවකයින් දෙදෙනා මෙතෙක් අත්අඩංගුවට ගෙන නොමැති බව පොලිසිය පවසයි. ඔවුන් දෙදෙනා අත්අඩංගුවට ගැනීම සඳහා විශේෂ පොලිස් කණ්ඩායමක් මේ වන විට යොදවා ඇති බව ගල්කිස්ස ප්‍රදේශය භාර උසස් පොලිස් නිලධාරියෙකු අද දෙරණට සඳහන් කළේය. රත්මලාන ඩිපෝවේ සේවය කරන අදාළ සැකකරුවන් අත්අඩංගුවට ගැනීම සඳහා ඩිපෝ බලධාරීන්ගේ සහය ප්‍රමාණවත් නොවන බව පොලිසිය සඳහන් කරයි. කෙසේ වෙතත් මෙම පහරදීමට විරෝධය පළ කරමින් පානදුරින් ගමන් ගන්නා සියලුම පෞද්ගලික බස් රථ සේවකයින් වර්ජනයක නිරතව සිටියි. ඊට අමතරව කළුතර, මතුගම, මොරටුව, අලුත්ගම සිට කොළඹ දක්වා ධාවනය කෙරෙන බස් රථ සේවකයින් ද ඊයේ(02) සිට වර්ජනයක නිරත වෙයි. අද(03) උදෑසන සිට මාර්ග අංක 154 , 176 , 163 , මාර්ගවල ධාවනය කෙරෙන බස් රථ සේවකයින් ද වර්ජනයට එක්විය.", "URL": "https://sinhala.adaderana.lk/news.php?nid=16527", "Category": null, "Parent URL": null}