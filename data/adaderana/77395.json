{"Source": "Adaderana", "Timestamp": "September 11, 2017 12:25 pm", "Headline": " සිව්වන මහලෙන් පැන අවසන් ගමන් යයි ", "News Content": "අනුරාධපුර ශික්ෂණ රෝහලේ ගොඩනැගිල්ලක සිව් වන මහලෙන් පැන අද(11) අළුයම පුද්ගලයෙකු මියගොස් තිබේ.උදරාබාධයක් සඳහා නේවාසිකව ප්‍රතිකාර ලබා ගැනීමට පැමිණි රෝගියෙකු මෙලෙස මියගොස් ඇති බව පොලීසිය පැවසුවේය.ඔහු ගොඩනැගිල්ලෙන් බිම වැටී සිටින අකාරය රෝහල් කාර්යය මණ්ඩලයේ සේවකයෙකු විසින් දැක ඇති බව වාර්තා වෙයි.අනතුරුව බරපතළ තුවාල ලබා සිටි අදාළ රෝගීයා ප්‍රතිකාර සඳහා නැවත රෝහල වෙත රැගෙනයාමේදී මියගොස් ඇති බවට තහවුරු වී තිබේ.මියගොස් ඇත්තේ මිනුවන්ගොඩ, කලහගොඩ ප්‍රදේශයේ පදිංචිව සිටි 57 හැවිරිදි පුද්ගලයෙකි.ඔහු සියදිවි හානි කර ගැනීමට හේතුව අනාවරණය කර ගැනීම සඳහා අනුරාධපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77395", "Category": null, "Parent URL": null}