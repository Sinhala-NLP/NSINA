{"Source": "Adaderana", "Timestamp": "November 2, 2012 02:24 pm", "Headline": "වැලිගොව්වන්ගේ අවසානය ද?", "News Content": "ගල්ගමුව, සියඹලාණ්ඩුව ජලාශයේ වැලිගොව්වා නම් මත්ස්‍ය විශේෂය සීඝ්‍ර ලෙස මිය යමින් පවතින බව වාර්තා වේ. ඒ අනුව මසුන් 2000 ට වැඩි සංඛ්‍යාවක් මිය යාමේ තර්ජනයට ලක්ව ඇති බව ධීවරයින් පවසයි. මියගිය මසුන් විශාල සංඛ්‍යාවක් ජලාශයේ ඉවුරට ගොඩගසා ඇති බව ඔවුන් සඳහන් ක‍රයි. වැව් පතුලේ මඩ ආශ්‍රිතව ජීවත් වන මෙම මත්ස්‍ය විශේෂය පවතින ශීත කාලගුණය හේතුවෙන් මෙසේ මිය යන්නට ඇති බවට විශ්වාස කෙරෙයි. කෙසේ වෙතත් ජලාශයේ වෙසෙන සෙසු මසුන් මෙම අවදානමට ගොදුරු වී නොමැති බව ද වාර්තා වේ.", "URL": "https://sinhala.adaderana.lk/news.php?nid=28831", "Category": null, "Parent URL": null}