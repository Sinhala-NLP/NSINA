{"Source": "Adaderana", "Timestamp": "February 11, 2017 03:21 pm", "Headline": " මහවැලි ගඟේ ගසාගෙන ගිය 2ක් බේරා ගනියි ", "News Content": "පුලතිසිපුර ප්‍රදේශයේ දී මහවැලි ගඟේ දියනෑමට ගොස් අනතුරට ලක්වූ පුද්ගලයින් දෙදෙනෙකු බේරාගෙන තිබේ. සෝමාවතිය පුදබිමේ වන්දනා චාරිකාවක පැමිණි පුද්ගලයින් පිරිසක් මහවැලි ගඟේ දියනාමින් සිටියදී ඔවුන්ගෙන් දෙදෙනෙකු දියේ ගිළී ඇති බව පොලීසිය සඳහන් කළේය. එහිදී එම අවස්ථාවේ රාජකාරීයේ නිරතව සිටි ජීවිතාරක්ෂක නිලධාරීන් විසින් අදාළ පුද්ගලයින් දෙදෙනා බේරාගෙන තිබේ. අනතුරට ලක්වූ පුද්ගලයින් මාතර ප්‍රදේශයේ පදිංචිකරුවන් බව පොලීසිය සඳහන් කළේය.", "URL": "https://sinhala.adaderana.lk/news.php?nid=69458", "Category": null, "Parent URL": null}