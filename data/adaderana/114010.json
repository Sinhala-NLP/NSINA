{"Source": "Adaderana", "Timestamp": "July 12, 2019 07:30 pm", "Headline": "පෝරකයේ එල්ලුණු එජාපය", "News Content": "මරණ දණ්ඩනය අහෝසි කිරීම සඳහා එක්සත් ජාතික පක්ෂ පාර්ලිමේන්තු මන්ත්‍රී බන්දුලාල් බණ්ඩාරිගොඩ මහතා ඉදිරිපත් කළ පනත් කෙටුම්පත අද(12) පාර්ලිමේන්තුවේ සභාගත කරනු ලැබුවේය. කෙසේ වෙතත් මරණ දඬුවම සම්බන්ධයෙන් එක්සත් ජාතික පක්ෂය තුළ පරස්පර අදහස් මතුවන අයුරු අවස්ථා කිහිපයකදී දක්නට ලැබුණි. මරණ දණ්ඩනය අහෝසි කිරීමේ පනත නමින් එක්සත් ජාතික පක්ෂ පාර්ලිමේන්තු මන්ත්‍රී බන්දුලාල් බණ්ඩාරිගොඩ මහතා ඉදිරිපත් කළ මෙම පෞද්ගලික මන්ත්‍රී පනත් කෙටුම්පත සභානායක අමාත්‍ය ලක්ෂ්මන් කිරිඇල්ල මහතා විසින් අද සභාගත කරනු ලැබුවේය. ‍ෙමෙම පනත් කෙටුම්පතට අනුව කිසියම් පනතක මරණ දණ්ඩනය නියම කිරීම හෝ මරණ දඬුවමින් දඬුවම් කිරීම සම්බන්ධයෙන් කර ඇති සඳහනක් මෙම පනත ක්‍රියාත්මක වීම සමග හා ඉන් පසුව ජීවිතාන්තය තෙක් සිර දඬුවමින් දඬුවම් කිරීම ලෙස සංශෝධනය විය යුතුයි.", "URL": "https://sinhala.adaderana.lk/news.php?nid=114010", "Category": null, "Parent URL": null}