{"Source": "Adaderana", "Timestamp": "July 22, 2019 11:36 pm", "Headline": "බොරලුගොඩ මාර්ගයේ කාපට් ඇතිරිල්ල ඉබි ගමනේ", "News Content": "බදුරලිය, නෙලුව 13 කණුව යා කරන බොරලුගොඩ මාර්ගය ඉතා අබලන් තත්ත්වයේ තිබියදී ආසියානු සංවර්ධන අරමුදල යටතේ ක්‍රියාත්මක රුපියල් මිලියන 117.99ක වියදමින් කාපට් අතුරා 2016-09-28 වර්ෂයේ පිළිසකර කිරීම් ආරම්භ කර ඇති මාර්ගය 2018-09- 28 අවසන් කිරීමට නියමිත තිබුණද මේ වන තෙක් අවසන් කර නැත. අවස්ථා කීපයකදි ඉදි කිරීම් කටයුතු ඇණ හිටීම් නිසා බොරලුගොඩ, අතලේ, සුදුවැලිපත යන ගම්වල ජනතාව උත්ඝෝෂන කල අතර ඒ අවස්ථාවලදී මාර්ග සංවර්ධනය නිලධාරින් පැමිණ සංවර්ධන කටයුතු කිරීමට ආරම්භ කරන ලෙස අදාල මාර්ගය පිළිසකර කරන කොන්ත්‍රාත්කරුවා වෙත දැනුම් දුන්නද සංවර්ධනය කළ යුතු මාර්ගයේ මේ වන විට කිලෝමීටර් 03ක දුර ඉදිකිරිම් අතරමග නවතා ඇත. කලුතර දිස්ත්‍රික්කයත් ගාල්ල දිස්ත්‍රික්කයත් යා කරණ මේ බොරලුගොඩ මාර්ගය ගම්මාන තුන හතරක පවුල් 1000ක් විතර ජීවත් වෙයි. මේ සම්බන්ධයෙන් විරෝධය දැක්වීමට ගම්වාසීන් උපවාසයක් ද සිදු කර ඇත. බදුරලිය පොලිස් නිලධාරින් සමඟ පැමිණී මාර්ග සංවර්ධන අධිකාරියේ ඉංජීනේරුවකු වන මාධව සිරිතුංග මහතා උපවාසකරුවා හා ගම්වාසීන් වෙත කරුණු පැහැදිලි කිරිමෙන් පසු මෙම මාර්ගය සංවර්ධනය සඳහා ඉදිරියේ දී වෙනත් කොන්ත්‍රාත්කරුවකු වෙත ඉදි කීරිම භාර දෙන බවත් ඉදිරි මාස 06කට පෙර මාර්ගය ඉදිකිරිමට බලාපොරොත්තු වන බවත් පැවසීමෙන් පසු මාරාන්තික උපවාසේ නියුතු පිරිස් උපවාසය අත්හැර ඇත.", "URL": "https://sinhala.adaderana.lk/news.php?nid=114761", "Category": null, "Parent URL": null}