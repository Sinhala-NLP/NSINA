{"Source": "Adaderana", "Timestamp": "April 30, 2018 08:37 am", "Headline": "එප්පාවල කාන්තාවන්ට පහරදුන් පොලිස් නිලධාරීන්ට විනය ක්‍රියා මාර්ග", "News Content": "එප්පාවල ප්‍රදේශයේ විහාරස්ථානයකදි කාන්තාවන් පිරිසකට පහරදුන් බව කියන පොලිස් නිළධාරීන්ට එරෙහිව විනය ක්‍රියාමාර්ග ගන්නා ලෙස පොලිස්පති පූජිත් ජයසුන්දර මහතා නියෝග කර තිබේ. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ උතුරු මැද පළාත් භාර ජ්‍යෙෂ්ඨ නියෝජ්‍ය පොලිස්පතිවරයා වෙත පොලිස්පතිවරයා ඊයේ‍(29) දිනයේ අදාළ උපදෙස් ලබාදුන් බවය. පසුගිය දිනයේ එප්පාවල නල්ලමුදාව ප්‍රදේශයේ විහාරස්ථානයක ප්‍රදේශවාසීන් පිරිසක් විරෝධතාවයක නිරතවූ ඒ එම විහාරස්ථායේ වැඩ වාසය කරන හිමි නමකට එරෙහිවයි. මෙහිදී පොලිස් නිළධාරීන් විරෝධතාකරුවන් විසුරුවාහැරීමට උත්සහ කිරීමේදී කිසියම් නොසන්සුන්කාරි තත්ත්වයත් හටගෙන තිබේ. ඒ අනුව පොලිස් නිළධාරීන් එම අවස්ථාවේදී කාන්තාවන් පිරිසකට පහරදී ඇති බව වාර්තා වෙයි.", "URL": "https://sinhala.adaderana.lk/news.php?nid=88276", "Category": null, "Parent URL": null}