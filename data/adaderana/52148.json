{"Source": "Adaderana", "Timestamp": "June 21, 2015 03:19 pm", "Headline": "කොල්ලකරුවන් පිරිසක් වව්නියාවේදී කොටු", "News Content": "වව්නියාව ප්‍රදේශයේ සිදුවූ මුදල් හා රන් භාණ්ඩ කොල්ලකෑමේ සිද්ධි රැසකට සම්බන්ධ බව කියන පුද්ගලයන් තිදෙනෙකු අත්අඩංගුවට ගෙන තිබේ.මාතර, දික්වැල්ල ප්‍රදේශයේ සැඟව සිටියදී වව්නියාව කොට්ඨාශ නොවිසදනු අපරාධ විමර්ශන ඒකකයේ නිලධාරීන් විසින් සැකකරුවන් අත්අඩංගුවට ගෙන ඇති බව පොලිසිය සඳහන් කළේය.සැකකරුවන් සතුව තිබී ජීව අත්බෝම්බයක්ද පොලිසිය භාරයට ගෙන තිබේ.සොරා ගන්නා ලද පවුම් 08ක රත්‍රං, ජංගම දුරකතනයක් සහ කොල්ලකෑම සඳහා යොදාගත් යතුරුපැදියක් ද පොලිසිය විසින් සොයගෙන ඇති බව සඳහන්ය.සැකකරුවන් වව්නියාව අධිකරණයට ඉදිරිපත් කිරිමෙන් අනතුරුව ලබන මස 03 වනදා දක්වා රක්ෂිත බන්ධානාගාර ගත කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=52148", "Category": null, "Parent URL": null}