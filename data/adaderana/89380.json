{"Source": "Adaderana", "Timestamp": "May 19, 2018 11:02 am", "Headline": "බිරිදගේ පහරදීමෙන් සැමියා මරුට", "News Content": "අරණායක, දෙබත්ගම ප්‍රදේශයේදී බිරිඳ සිදුකළ පහරදීමකින් සැමියා මියගොස් තිබේ. ඊයේ රාත්‍රියේ පෞද්ගලික ආරවුලක් දුරදිග යාමෙන් සැමියා විසින් බිරිඳට ඇසිඩ් ප්‍රහාරයක් එල්ල කිරීමට යාමේදී ඇසිඩ් ඔහුගේ ශරීරයට වැටී ඇති බව පොලීසිය පැවසුවේය. එහිදී බිරිඳ විසින් සැමියාට තියුණු ආයුධවලින් පහර දී ඇති තිබේ. සිද්ධිය වූ ස්ථානයට පැමිණි පොලිස් නිලධාරීන් විසින් බරපතළ තත්ත්වයේ පසු වූ එම පුද්ගලයා දිප්පිටිය රෝහලට ඇතුළත් කිරීමේදී මියගොස් ඇති බව පොලීසිය පැවසුවේය. මියගොස් ඇත්තේ අරණායක, දෙබත්ගම ප්‍රදේශයේ පදිංචිව සිටි 37 හැවිරිදි පුද්ගලයෙකි. මළ සිරුර සමබන්ධයෙන් මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද සිදු කිරීමට නියමිතය. සිද්ධිය සම්බන්ධයෙන් අරණායක පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89380", "Category": null, "Parent URL": null}