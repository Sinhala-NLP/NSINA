{"Source": "Adaderana", "Timestamp": "December 7, 2011 04:04 pm", "Headline": "මත් උවදුරෙන් බේරෙන්න නීති පද්ධතියේ වෙනසකුත් ඕනෑ", "News Content": "මත් උවදුර සමාජයෙන් තුරන් කිරීමට රාජ්‍ය ආයතන මෙන්ම සිවිල් සමාජය ද එක්ව කටයුතු කළ යුතු යැයි අධිකරණ අමාත්‍ය රවුෆ් හකීම් මහතා පවසයි. මත් උවදුරින් ජනතාව බේරාගැනීම සඳහා රජයෙන් ලැබෙන ප්‍රතිපාදන නිසි ලෙස යෙදවිය යුතු බව ඔහු පෙන්වාදෙයි. මත් ද්‍රව්‍ය‍යට යොමුව සිටින පුද්ගලයින් පුනරුත්ථාපනය කිරීම පිළිබඳ දැනුවත් කිරීමේ වැඩසටහනකට අද එක්වෙමින් අමාත්‍යවරයා මේ අදහස් පළ කළේය. මත් උවදුර හේතුවෙන් විශාල පිරිසක් සිරගතව සිටින බවත්, මෙම උවදුරින් ජනතාව බේරාගැනීමේ දී නීති පද්ධතියේ ද වෙනස්කම් සිදුවිය යුතු බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20526", "Category": null, "Parent URL": null}