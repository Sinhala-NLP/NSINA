{"Source": "Adaderana", "Timestamp": "October 10, 2018 12:35 pm", "Headline": "නිව්වැලිගම ඉරිතැලීම් තවත් වැඩි වෙයි", "News Content": "නිව්වැලිගම ප්‍රදේශයේ නායයෑමේ අවධානම් ස්ථානයේ පදිංචි කරුවන් විකල්ප ස්ථානයක පදිංචි කළ යුතු බවත් ඔවුන් තව දුරටත් රැදි සිටිම දැඩි අවධානම් බවත් අඹගමුව කෝරළය ප්‍රාදේශිය ලේකම් ටි.පි සුමනසේකර මහතා පවසයි. හැටන් - බගවන්තලාව, මස්කෙලිය ප්‍රධාන මාර්ගය හා ස්ථිර නිවාස පහක් ගිලා බැසීමේ අවධානමක් ඇතිවි ඇති අතර එම නිවාස බිත්ති හා මහා මාර්ගයයේ වු ඉරි තැලීම් ක්‍රමයෙන් වර්ධනය විමේ තත්ත්වයක්ද දක්නට ලැබෙන බව වාර්තා වෙයි. ඊයේ(09) පස්වරුවේ ජාතික ගොඩනැඟිලි ඉදිකිරීම් හා පර්යේෂණ සංවිධානයේ භූවිද්‍යාඥයින් හ ප්‍රාදේශිය ලේකම්වරයා විසින් එම ස්ථානය පරික්ෂා කිරීමෙන් අනතුරුව ඔවුන්ට නැවත තම නිවාසවලට නොයෙන ලෙසට උපදෙස් දෙන ලදී. මෙම ප්‍රදේශය ඉකුත් අගෝස්තු 17 වන දා පළමු පිපුරුම සිදුවි ඇති අයුරු දක්නට ලැබුන බව නිවාස හිමියන් පවසයි. මධ්‍යම කඳුකරයේ බටහිර බෑවුම් ප්‍රදේශයට දින කීපයකට ඉහතදී සිට වර්ෂාව ඇද හැලිමත් සමඟ නිවාස පහක බිත්ති පුපුරායාම සක්‍රීය වී එහි රැදි සිටිම දැඩි අවදානම් තත්ත්වයකට පත්විය. ඒ අනුව පවුල් පහක පුද්ගලයින් 23ක් ආරක්ෂිත ඥාතින්ගේ නිවාසවල දැනට තාවකාලකව නවානැන් ගෙන තිබේ. ඔවුන්ට පිසු ආහාර හා වෙනත් සුබසාධන සේවාවන් සපයා දීමට අඹගමුව ප්‍රාදේශිය ලේකම් කාර්යාලය පියවර ගෙන තිබේ. එමෙන්ම ඔවුන්ට විකල්ප ආරක්ෂත ස්ථානයකින් ඉඩම් ලබා දිය යුතු බව අවධාරණය කරන ප්‍රාදේශිය ලේකම්වරයා මෙලෙසම දැඩි අවධානම් ස්ථානයක පදිංචිව සිටින හැටන් සමනලගම ප්‍රදේශයේ පවුල් 12ක් සඳහා දියසිරිගම ප්‍රදේශයේ ඉඩම් ලබා ගැනීමට කටයුතු කළ බවත් එවා අත්පත් කර ගැනීමට ආසන්න අවස්ථාවේදී වතු සමාගම විසින් අධිකරණයේ නඩු පැවරීම නිසා එහි තීරණය ලැබෙන තුරු බලා සිටින බවත් සඳහන් කළේය. එම පවුල් 17 සඳහා විකල්ප ස්ථානයකින් ඉඩම් ලබා දීමට ඉදිරියේ දී කටයුතු කරන බව හා එතෙක් මෙම පිරිසට රජය මඟින් ලබාදෙන සහන සැලසීමට කටයුතු කරන ලෙස ග්‍රාම නිලධාරිවරයාට උපදෙස් ලබා දී තිබේ. (ඡායාරූප-චන්දන ජයවීර)", "URL": "https://sinhala.adaderana.lk/news.php?nid=97471", "Category": null, "Parent URL": null}