{"Source": "Adaderana", "Timestamp": "May 24, 2019 12:19 pm", "Headline": "සිරියානු ජනපති ආර්යාව හමා නගරයේ සංචාරයක", "News Content": "සිරියානු ජනාධිපති ආර්යාව හමා නගරයේ හමුදා වෛද්‍ය මධ්‍යස්තානයක සංචාරයකට එක්වුණි. සිරියාවේ ජනාධිපති ආර්යා අස්මා අල් අසාද්, දරුණු ගැටුම් පැවැති හමා නගරයේ සංචාරයක නිතරව ඇත. එහිදී ඇය හමුදා වෛද්‍ය මධ්‍යස්ථානයකද සංචාරය කළේය. පැවති ගැටුම්වලින් තුවාල ලැබූ පිරිස් සහ වෛද්‍යවරුන් හමුවී පිළිසදරක නිරතවීමට ඇය අමතක කළේ නැත. මෙවැනි හමුදා වෛද්‍ය මධ්‍යස්ථාන කිහිපයක් සිරියාවේ ඩමස්කස්, ටාරටස් සහ ලතාකියා ඇතුලු නගර කිහිපයක පිහිටුවා ඇත. දිගුකාලීන සිවිල් යුද්ධයකින් පීඩා විදිමින් සිටින සිරියාවේ හමුදා නිලධාරීන්ගේ සුබසාධනය මෙහිදී අපේක්ෂා කෙරෙයි. හිටපු බැංකු ආයෝජිකාවක් වූ අස්මා අල් අසාද් ලන්ඩනයේ උපන් තැනැත්තියකි. 2000 වසරේදී සිරියාවේ වත්මන් ජනාධිපති බෂාර් අල් අසාද් සමඟින් විවාහ වූ ඇය සිරියාවට සංක්‍රමණය වූ අතර එරට කාන්තාවන් අතර ඇය ඉතාමත් ජනප්‍රිය බව පැවසෙයි.", "URL": "https://sinhala.adaderana.lk/news.php?nid=110578", "Category": null, "Parent URL": null}