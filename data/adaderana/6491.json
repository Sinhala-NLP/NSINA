{"Source": "Adaderana", "Timestamp": "February 5, 2010 01:01 pm", "Headline": "අදත් ලංකාවට බලා‍පොරොත්තු කිහිපයක්", "News Content": "11 වන දකුණු ආසියානු ක්‍රීඩා උළෙලේ අද දිනය තුළ ශ්‍රී ලංකා ක්‍රීඩකයින් සහභාගී වන ක්‍රීඩා ඉසව් කිහිපයක් පැවැත්වේ. ශ්‍රී ලංකාව හා පාකිස්ථානය අතර 20/20 ක්‍රිකට් තරගයක් අද පැවැත්වීමට නියමිතය. ඊට අමතරව ශ්‍රී ලංකා ක්‍රීඩකයින් සහභාගී වන වෙඩි තැබීමේ හා වුෂූ තරග ද අද පැවැත්වේ. මේ අතර තරගාවලියේ බොහෝ දෙනාගේ අවධානය ‍යොමුවන පිහිනුම් තරග හෙට ආරම්භ වීමට නියමිතය. තරගාවලියේ ඊයේ දිනය නිමාවන විට ශ්‍රී ලංකා කණ්ඩායම පදක්කම් 20 ක් ලබාගනිමින් පදක්කම් සටහනේ සිව්වැනි ස්ථානයේ පසුවෙයි. ඊට රන් පදක්කම් 3ක්, රිදී පදක්කම් 11ක් සහ‍ ලෝකඩ පදක්කම් 6 ක් ඇතුළත් වේ. රන් පදක්කම් 20ක්, රිදී පදක්කම් 6ක් සහ ලෝකඩ පදක්කම් 8 ක් ලබා‍ සිටින ඉන්දියාව මේ වන විට පදක්කම් 34ක් ලබාගනිමින් සටහනේ පෙරමුණ ගෙන සිටී. දෙවන ස්ථානයේ පසුවන පාකිස්ථානය රන් පදක්කම් 6ක්, රිදී පදක්කම් 11 ක් සහ ලෝකඩ පදක්කම් 4ක් සමගින් පදක්කම් 21 ක් හිමිකරගෙන තිබේ. බංග්ලාදේශය පදක්කම් 22 ක් හිමිකරගනිමින් තුන්වන ස්ථාන‍ෙය් පසුවෙයි. ඊට රන් පදක්කම් 4 ක්, රිදී පදක්කම් 5ක් සහ ලෝකඩ පදක්කම් 13 ක් අයත් වේ.", "URL": "https://sinhala.adaderana.lk/news.php?nid=6491", "Category": null, "Parent URL": null}