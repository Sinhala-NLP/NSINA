{"Source": "Adaderana", "Timestamp": "January 6, 2018 09:59 am", "Headline": " 16 හැවිරිදි තරුණයා 17 හැවිරිදි තරුණයාව තියුණු ආයුධවලින් කොටලා මරලා ", "News Content": "හික්කඩුව, කාස්ලන්ඩ් වත්ත ප්‍රදේශයේදී තියුණු ආයුධයකින් පහරදී තරුණයෙකු ඝාතනය කර තිබේ. පහරකෑමෙන් බරපතළ තත්ත්වයේ පසු වූ අදාළ තරුණයා ආරච්චිකන්ද රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කරාපිටිය රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ හැරිස්ලන්ඩ් වත්ත, ගෝනපීනුවල ප්‍රදේශයේ පදිංචිව සිටි 17 හැවිරිදි තරුණයෙකි. ඝාතනය සිදු කළ එම ප්‍රදේශයේම පදිංචි 16 හැවිරිදි සැකකරු පොලීසිය විසින් අත්අඩංගුවට ගෙන තිබේ. හික්කඩුව පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82579", "Category": null, "Parent URL": null}