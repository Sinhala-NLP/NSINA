{"Source": "Adaderana", "Timestamp": "October 2, 2013 10:00 pm", "Headline": " සබරේ සිසුන් 20ට තාවකාලික පංති තහනමක්", "News Content": "සබරගමුව විශ්ව විද්‍යාලයේ සිසුන් විසි දෙනෙකුට තාවකාලිකව පංති තහනමක් පැනවීමට විශ්ව විද්‍යාල පාලනාධිකාරිය විසින් පියවර ගෙන තිබේ. නවක සිසුන්ට නවක වදය ලබාදුන් බවට එල්ලවුණු චෝදනා අනුව මූලික පරීක්ෂණයකින් පසුව මෙම ක්‍රියාමාර්ගය ගෙන ඇති බව විශ්ව විද්‍යාල ආරංචි මාර්ග සඳහන් කරයි. මෙලෙස පංති තහනමට ලක්ව ඇත්තේ සමාජ විද්‍යා හා භාෂා විද්‍යා පීඨයේ දෙවන වසර සිසුන් විසි දෙනෙකි. මොවුන්ට එරෙහිව විනය පරීක්ෂණයක් පැවැත්වීමටත්,එහි ප්‍රතිඵල අනුව ඉදිරි ක්‍රියාමාර්ග ගැනීමටත් විශ්ව විද්‍යාල පාලනාධිකාරිය විසින් කටයුතු කරනු ඇති බව කියැවෙයි.", "URL": "https://sinhala.adaderana.lk/news.php?nid=37870", "Category": null, "Parent URL": null}