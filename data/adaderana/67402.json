{"Source": "Adaderana", "Timestamp": "December 27, 2016 08:37 am", "Headline": "බදුල්ල තැපැල් දුම්රියේ ගමන ප්‍රමාදවෙයි", "News Content": "බදුල්ල රාත්‍රී තැපැල් දුම්රිය කොටුව දුම්රිය ස්ථානයෙන් පිටත්වීම පැය කිහිපයකින් ප්‍රමාදයකට ලක්ව තිබේ.ඊයේ රාත්‍රී 8.00ට පමණ කොටුව දුම්රිය ස්ථානයෙන් පිටත්වීමට නියමිතව තිබු එම දුම්රිය සම්බන්ධයෙන් කොටුව පොලීසියට ලැබුණු දුරකථන ඇමතුමක් මත එම දුම්රිය පරික්ෂාවට ලක් කළ බව පොලිස් මාධ්‍ය ප්‍රකාශක කාර්යාලය පැවසුවේය.ඒ සඳහා පොලිස් විශේෂ කාර්යය බලකාය සහ පොලිස් නිල සුනඛ අංශය ද යොදාගෙන ඇත.පරික්ෂාවෙන් අනතුරුව පැය දෙකක පමණ ප්‍රමාදයකින් පසු දුම්රිය බදුල්ල බලා පිටත් වු බව දුම්රිය පාලක මැදිරිය සඳහන් කළේය. අදාළ දුම්රිය අද පෙරවරු 7.10ට පමණ බදුල්ල දුම්රිය ස්ථානයට ළඟා වීමට නියමිතව තිබුණ ද එය පෙරවරු 9.00ට පමණ එම දුම්රිය ස්ථානයට ළඟා වීමට නියමිත බව බදුල්ල දුම්රිය ස්ථාන ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=67402", "Category": null, "Parent URL": null}