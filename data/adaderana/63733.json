{"Source": "Adaderana", "Timestamp": "September 3, 2016 11:25 am", "Headline": " කොහු මෝල ගිනි ගනියි", "News Content": "අම්බලන්තොට, දෙහිගහලන්ද ප්‍රදේශයේ පිහිටි කොහු මෝලක් ගිනි ගෙන විනාශ වී තිබේ.කොහු මෝල පිහිටි ස්ථානයේ තිබූ සියලුම කොහු ගින්නට හසු වී ඇති අතර කොහු මෝල පිහිටි ස්ථානයේ නතර කර තිබූ කුඩා ලොරි රථයක් ද ගින්නෙන් මුළු මනින්ම විනාශ වී ඇති බව පොලීසිය පවසයි.කොහු මෝලේ විදුලි මෝටර් හා කොහු අඹරණ යන්ත්‍ර රැසක්ද ගිනි ගෙන ඇති බව කොහුමෝලේ අයිතිකරු වන ජයවික්‍රම මහතා සඳහන් කරයි.සිද්ධිය සම්බන්ධයෙන් අම්බලන්තොට පොලීසිය පරීක්ෂණ සිදු කරයි.", "URL": "https://sinhala.adaderana.lk/news.php?nid=63733", "Category": null, "Parent URL": null}