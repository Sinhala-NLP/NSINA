{"Source": "Adaderana", "Timestamp": "August 10, 2010 03:38 pm", "Headline": "මහා සම්මේලනය පවත්වන දිනය ගැන අවසන් තීරණය හෙට", "News Content": "හෙට පැවැත්වෙන කෘත්‍යාධිකාරී මණ්ඩල රැස්වීමේ දී එක්සත් ජාතික පක්ෂයේ මහා සම්මේලනය පවත්වන්නේ කවදාද යන්න පිළිබඳව අවසන් තීරණයකට එළඹෙන බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසයි. මීට අමතරව පක්ෂයේ ප්‍රතිසංවිධාන කටයුතු සම්බන්ධයෙන් එහිදී තීරණ රැසක් ගැනීමට ද නියමිත බව ඔහු සඳහන් කළේය. විශේෂයෙන්ම පක්ෂයේ නව තනතුරුවලට නිලධාරීන් පත්කර ගත යුතු ආකාරය පිළිබඳ අවසන් තීරණයකට එළඹීමට ද නියමිත බව ගයන්ත කරුණාතිලක මහතා ප්‍රකාශ ක‍ළේය. එහිදී පොදු එකඟතාවයකින් නිලධාරීන් පත්කරගැනීමට නොහැකි වුවහොත් රහස් ඡන්දයක් පැවැත්වීම කෙරෙහි අවධානය ‍යොමු කරන බව ඔහු පැවසීය. ප්‍රාදේශීය සභා මන්ත්‍රීවරුන්ට ද ඡන්ද අයිතිය ලබාදීමට කෙරෙහි හෙට පැවැත්වෙන කෘත්‍යාධිකාරී මණ්ඩල රැස්‍වීමේ දී සාකච්ඡාවට යොමු කරන බව මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=10145", "Category": null, "Parent URL": null}