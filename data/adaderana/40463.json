{"Source": "Adaderana", "Timestamp": "January 19, 2014 02:21 pm", "Headline": "අරලගංවිලෙන් පිළිස්සුණු අස්ථි කොටස් ", "News Content": "අරලගංවිල, ගල්තලාව ප්‍රදේශයේ තිබී පිළිස්සුණු අස්ථි කොටස් කිහිපයක් සොයාගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පොලිසියට ලැබුණු තොරතුරකට අනුව මෙම අස්ථි කොටස් සොයාගෙන ඇති බවයි. අදාළ අස්ථි කොටස් සම්බන්ධයෙන් අරලගංවිල පොලිසිය පරීක්ෂණ ආරම්භ කර ඇත. අදාළ අස්ථි කොටස් මිනිස් අස්ථි කොටස් ද එසේත් නැත්නම් සත්වයෙකුගේ අස්ථි කොටස් ද යන්න තහවුරු කළ නොහැකි බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=40463", "Category": null, "Parent URL": null}