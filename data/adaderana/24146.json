{"Source": "Adaderana", "Timestamp": "May 10, 2012 12:12 pm", "Headline": "ප්‍රවාහන දීමනාව නොදුන්නොත් වෛද්‍යවරුන් වර්ජනයේ", "News Content": "තමාට හිමි ප්‍රවාහන වියදම් දීමනාව ලබානොදෙන්නේනම් හෙට සිට දිවයින පුරා බලපැවැත්වෙන පරිදි වෘත්තීය ක්‍රියාමාර්ගයකට එළඹෙන බව රජයේ වෛද්‍යවරුන්ගේ සංගමය පවසයි. 2008 වසරේ සිට මෙම දීමනාව ලබාදෙන බවට එකඟවී ඇතත් එය ලබාදීමට බලධාරීන් විසින් මෙතෙක් කටයුතු නොකළ බව රජයේ වෛද්‍ය නිලධාරීන්ගේ සංගය කියා සිටියි. අදාළ ගැටලුව විසඳීම සඳහා බලධාරීන්ට දින 10 ක කාලයක් ලබාදුන් බවත්,මේ වන විට එකී දින ගණන් ගතවෙමින් ඇතත් සිය ගැටලුව විසඳීම සඳහා මෙතෙක් කිසිදු ක්‍රියාමාර්ගයක් ගෙන නොමැති බවත් එහි ලේකම් වෛද්‍ය චන්දික එපිටකඩුව මහතා පෙන්වාදුන්නේය. වෛද්‍යවරුන්ට සාමාන්‍ය කටයුතු පවත්වාගෙන යා නොහැකි තරම් මෙම ප්‍රවාහන දීමනාව සම්බන්ධව ගැටලුව දැඩි ගැටලුවක් බවට පත්ව ඇති බව හෙතෙම සඳහන් කළේය.", "URL": "https://sinhala.adaderana.lk/news.php?nid=24146", "Category": null, "Parent URL": null}