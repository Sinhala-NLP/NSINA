{"Source": "Adaderana", "Timestamp": "July 19, 2015 09:28 am", "Headline": "නිල ඡන්ද පත්‍රිකා 29දා තැපෑලට බාරදෙයි ", "News Content": "මහ මැතිවරණයට අදාළ නිල ඡන්ද දැන්වීම් පත්‍රිකා ඡන්ද දායකයින් වෙත ලබාදීම සඳහා මේ මස 29 වැනිදා තැපැල් දෙපාර්තමේන්තුවට බාරදෙන බව මැතිවරණ මහලේකම් කාර්යාලය පවසයි. එම නිල ඡන්ද දැන්වීම් පත්‍රිකා තැපැල් දෙපාර්තමේන්තුව මගින් බෙදාහැරීමේ විශේෂ දිනයක් ලෙස අගෝස්තු මස 02 වැනි ඉරිදා සහ නව වන ඉරිදා නම් කර ඇති බව වාර්තා වෙයි. අගෝස්තු මස 10 වැනිදා වන විට සියලු නිල ඡන්ද දැන්වීම් පත්‍රිකා බෙදාහැරීම අවසන් කිරිමට නියමිතය. මේ අතර නිල ඡන්ද දැන්වීම් පත්‍රිකා මුද්‍රණය කිරීම රජයේ මුද්‍රණ දෙපාර්තමේන්තුව මගින් දැනටමත් ආරම්භ කර තිබේ.මෙවර දිගම නිල ඡන්ද දැන්වීම් පත්‍රිකාව මඩකලපුව දිස්ත්‍රික්කය සඳහා ද ඊළඟ දිගම ඡන්ද පත්‍රිකාව කොළඹ දිස්ත්‍රික්කය සඳහා ද මුද්‍රණය කිරීමට සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=52712", "Category": null, "Parent URL": null}