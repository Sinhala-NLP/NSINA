{"Source": "Adaderana", "Timestamp": "December 18, 2018 01:11 pm", "Headline": "කිරිඇල්ලට සභා නායකත්වය-ගයන්තට ප්‍රධාන සංවිධායකධූරය", "News Content": "පාර්ලිමේන්තුව අද(18) පස්වරු 1.00ට කථානායක කරූ ජයසූරිය මහතාගේ ප්‍රධානත්වයෙන් රැස්විය. එහිදී සභාව අමතමින් කථානායක කරූ ජයසූරිය මහතා කියා සිටියේ, සභා නායක ධූරය පාර්ලිමේන්තු මන්ත්‍රී ලක්ෂ්මන් කිරිඇල්ල මහතාට ලබා දීමට තීරණය කළ බවයි. එමෙන්ම පාර්ලිමේන්තු මන්ත්‍රී ගයන්ත කරුණාතිලක මහතාට ප්‍රධාන සංවිධායක ධූරය ලබා දීමට ද ආණ්ඩු පක්ෂය තීරණය කළ බවයි. කෙසේ වෙතත් රනිල් වික්‍රමසිංහ මහතා නැවතත් අග්‍රාමාත්‍ය ධුරයේ දිවුරුම්දීමෙන් පසු පාර්ලිමේන්තුව රැස්වන පළමු අවස්ථාව මෙය යි. පාර්ලිමේන්තු සැසිවාර කිහිපයක් වර්ජනය කළ එක්සත් ජනතා නිදහස් සන්ධාන මන්ත්‍රී කණ්ඩායම ද අද දිනයේ පාර්ලිමේන්තු සැසිවාරයට සහභාගී වී තිබේ.", "URL": "https://sinhala.adaderana.lk/news.php?nid=100929", "Category": null, "Parent URL": null}