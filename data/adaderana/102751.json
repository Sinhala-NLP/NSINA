{"Source": "Adaderana", "Timestamp": "January 21, 2019 11:12 am", "Headline": "කෙටුම්පතක් නෙවෙයි වාර්තාවක් පමණයි", "News Content": "නව ආණ්ඩුකම ව්‍යවස්ථාව සම්බන්ධයෙන් ඉදිරිපත් කර ඇත්තේ කෙටුම්පතක් බවට ඇතමුන් කරන ප්‍රකාශ අසත්‍ය බව නව ආණ්ඩුක්‍රම ව්‍යවස්ථා ප්‍රතිසංස්කරණ කමිටුවේ සභාපති ලාල් විජේනායක මහතා පවසයි. මහනුවර පැවති මාධ්‍ය හමුවකට එක් වෙමින් ඒ මහතා මේබව සඳහන් කළේය. ව්‍යවස්තාව සම්බන්දයෙන් පත් කර ඇති විශේෂඥ කමිටුව විසින් ඒ පිලිබඳව මෙහෙයුම් කාරක සභාවට ඉදිරිපත් කළ වාර්තාව පමනක් මේ වන විට පාර්ලිමේන්තුවට ඉදිරිපත් කර ඇති බවත් එය කිසි විටෙකත් කෙටුම්පතක් නොවන බවද ඒ මහතා පැවසීය. මෙම වාර්තාව ඉදිරිපත් කර ඇත්තේ පර්ලිමේන්තුවේ සහ මහජනතාවගේ මත විමසීමට පමණක් බවත් ඉන් අනතුරුව ව්‍යවස්තා කමිටුව මගින් සංශෝදන සහිතව කෙටුම්පතක් ඉදිරිපත් කළ යුතු බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=102751", "Category": null, "Parent URL": null}