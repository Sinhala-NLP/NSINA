{"Source": "Adaderana", "Timestamp": "April 18, 2011 06:31 pm", "Headline": "ජනපතිට බංග්ලාදේශයෙන් මහත් හරසර", "News Content": "තෙදින නිල සංචාරයක් සදහා බංග්ලාදේශය බලා පිටත්ව ගිය ජනාධිපති මහින්ද රාජපක්ෂ මහතා ඇතුළු දූත පිරිස එරට ජනාධිපතිවරයාගේ ප්‍රධානත්වයෙන් මහත් හරසරින් පිළිගෙන තිබේ. ඩකා නුවර පිහිටි හස්රට් ෂාජලාල් ගුවන් තොටුපලේ දී රතු පලස් මතින් ජනාධිපතිවරයා පිළිගැනීමෙන් අනතුරුව වෙඩි මුර 21කින් සමන්විත පූර්ණ හමුදා උත්තමාචාර පෙළපාලියක් ද එතුමා වෙනුවෙන් පවත්වා ඇති බව ජනාධිපති මාධ්‍ය අංශය සඳහන් කරයි. ජනාධිපතිවරයා බංග්ලාදේශ අගමැතිනි ෂීක් හෂීනා මැතිණිය සමඟ අද ද්වීපාර්ශවික සාකච්ඡා පැවැත්වීමට ද නියමිතව තිබේ. මීට අමතරව දෙරටට වැදගත් වන ද්වීපාර්ශවික ගිවිසුම් සහ අවබෝධතා ගිවිසුම් කිහිපයකට ද එහි දී අත්සන් තැබීමට ද නියමිතව ඇති බව සඳහන් වේ. අනතුරු ෂීක් හෂීන් අගමැතිවරිය විසින් පිරිනමනු ලබන රාත්‍රී භෝජන සංග්‍රහයකට ජනාධිපති මහින්ද රාජපක්ෂ මහතා සහභාගී වීමට නියමිතව ඇති බව ජනාධිපති මාධ්‍ය අංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=15547", "Category": null, "Parent URL": null}