{"Source": "Adaderana", "Timestamp": "July 4, 2016 08:25 pm", "Headline": "  විගණන පනත දුර්වල කරන්න තරග කරනවා", "News Content": "යහපාලන ආණ්ඩුව යටතේ ස්ථාපිත කෙරුණු ජාතික විගණන සේවා කොමිසන් සභාව අකර්මන්‍ය වී ඇති බව විගණකාධිපති දෙපාර්තමේන්තුවේ ඒකාබද්ධ වෘත්තීය සමිති එකමුතුව පවසයි.එම කොමිසන් සභාව සඳහා අවශ්‍ය නෛතික බලය ලබාදීමට අදාළ විගණන පනත් කෙටුම්පත සම්මත නොකිරීම මෙම තත්ත්වයට හේතු වී ඇති බව ඒකාබද්ධ වෘත්තීය සමිති එකමුතුව පෙන්වා දෙයි.මේ අතර අද(04) පැවැති මාධ්‍ය හමුවකදී මේ සම්බන්ධයෙන් අදහස් දැක්වූ මහාචාර්ය සරත් විජේසූරිය මහතා ප්‍රකාශ කළේ විගණන පනත දුර්වල කිරීමට දේශපාලනඥයින් සහ රාජ්‍ය නිලධාරීන් තරගයක යෙදී සිටින බවයි.එමෙන්ම යෝජිත පනත් කෙටුම්පතේ වගන්ති කිහිපයක් ඉවත් කිරීමේ සූදානමක් පවතින බව ට්‍රාන්ස්පේරන්සි ඉන්ටර්නැෂනල් ආයතනයේ ජ්‍යෙෂ්ඨ කළමණාකරු ශාන් විජේතුංග මහතා ප්‍රකාශ කළේය.මේ අතර නව රේගු පනත සම්බන්ධයෙන් මුදල් අමාත්‍යාංශ ලේකම්වරයා සමග පැවැති සාකච්ඡා සාර්ථක නොවූ බව රේගුව සුරැකීමේ සංවිධානය ප්‍රකාශ කළේය.", "URL": "https://sinhala.adaderana.lk/news.php?nid=61763", "Category": null, "Parent URL": null}