{"Source": "Adaderana", "Timestamp": "December 5, 2015 02:41 pm", "Headline": "චෙන්නායිහී අසරණ වී සිටින ලාංකිකයින්ට සරණක් වෙන්න  ශ්‍රී ලංකන් හෙට පිටත්වෙයි  ", "News Content": "ඉන්දියාවේ චෙන්නායි දක්වා ඉදිරි දින කිහිපය තුළ ගමන් කිරිමට නියමිත ගුවන් ගමන් වාර 09 ක් අවංගු කර ඇති බව ශ්‍රී ලංකන් ගුවන් සමාගම පවසයි.එහි ප්‍රකාශකයෙකු සඳහන් කළේ හෙට සිට ලබන 08 වනදා දක්වා චෙන්නායි වෙත යාමට නියමිතව තිබූ ගුවන් ගමන් වාර 09 ක් මෙලෙස අවලංගු කර ඇති බවයි.ඒ අනුව ශ්‍රී ලන්කන් ගුවන් සමාගමේ සහ මිහින්ලංකා ගුවන් සමාගමේ ගුවන් ගමන් වාර මෙලෙස අවලංගු කර තිබේ. ඉන්දියාවට බලපා ඇති ජල ගැලිම් තත්ත්වය හේතුවෙන් පසුගිය 02 වනදා සිට චෙන්නායි ගුවන් තොටුපල තාවකාලිකව වසා දැමුණි.මේ අතර ඉන්දියාවේ චෙන්නායි නුවර බලා ගොස් මෙරටට පැමිණීමට නොහැකි වී සිටින ශ්‍රී ලාංකික වන්දනාකරුවන් 120 දෙනෙකු රැගෙන ඒම සඳහා ඉන්දියාවේ ගයා ගුවන් තොටුපොළ වෙත මෙරටින් විශේෂ ගුවන් යානයක් පිටත්කර හරින බව ශ්‍රී ලංකන් ගුවන් ‍සමාගමේ ප්‍රධාන විධායක නිලධාරීවරයා පවසයි.ඒ අනුව අදාළ ගුවන් යානය හෙට දිනයේ ඉන්දියාවේ ගයා ගුවන් තොටුපොළ වෙත ගුවන්ගත කරන බවද ඒ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=55533", "Category": null, "Parent URL": null}