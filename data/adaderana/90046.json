{"Source": "Adaderana", "Timestamp": "May 30, 2018 07:10 am", "Headline": "‍දකුණේ පළාතේ සහ ගම්පහ ප්‍රදේශය වසා දැමුණු පාසල් අද යළි ඇරෙයි", "News Content": "උණ රෝගී තත්ත්වයක් හේතුවෙන් දකුණු පලාතේ කලාප කිහිපයක වසා දමා තිබූ පාසල් අද(30) යළි විවෘත කරන බව දකුණු පළාත් අධ්‍යාපන අමාත්‍ය චන්දිමා රාසපුත්‍ර මහතා පවසයි. ඔහු පවසන්නේ තාවකාලිකව වසා දැමූ පෙර පාසල් ද ලබන සඳුදා දින විවෘත කරන බවයි. මේ අතර අහයපත් කාලගුණ තත්ත්වය සැලකිල්ලට ගනිමින් ගම්පහ ප්‍රදේශයේ වසා දැමූ පාසල් ද අද දින නැවත ආරම්භ වන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා සඳහන් කළේය. එමෙන්ම ගංවතුරෙන් පීඩාවට පත් ජනතාව සනීපාරක්ෂාව සම්බන්ධයෙන් දැඩි අවධානයක් යොමු කළ යුතු බව රජයේ පවුල් සෞඛ්‍ය සේවා සංගමයේ සභාපති දේවිකා කොඩිතුවක්කු මහත්මිය පවසයි.", "URL": "https://sinhala.adaderana.lk/news.php?nid=90046", "Category": null, "Parent URL": null}