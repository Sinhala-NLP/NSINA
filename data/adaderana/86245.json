{"Source": "Adaderana", "Timestamp": "March 24, 2018 10:54 am", "Headline": "විදුලිසැර වැදී වන අලියෙකු මරුට", "News Content": "වැල්ලවාය රන්දෙණිය ප්‍රදේශයේ දී අද (24) අලුයම විදුලිසැර වැදීමෙන් වන අලියෙකු ජීවිතක්ෂයට පත් වී ඇත. මෙම වන අලියා තවත් වන අලියෙකු සමග විශාල ප්‍රමාණයෙ කිතුල් ගසක් කඩා ඇති අතර එම කිතුල් ගස අධි බලැති විදුලි රැහැන් වලට පතිත වී කඩා වැටීමෙන් වන අලියාට විදුලිය වැදී ඇත. මිය ගිය වන අලියා වයස අවුරුදු පහලොවත් විසිපහත් අතර වයසක පසුවන බව වනජීවි නිලධාරීන් පවසනවා. කිරිදි ගගට ඉහලින් මෙම විදුලි රැහැන් පද්දතිය ඇද තිබී ඇති අතර විදුලිය කාන්දු වීම නිසා දිය බල්ලෙක් සහ කිරිදි ඔයේ මත්ස්‍යයන් රැසක් ද මියගොස් තිබේ. වන අලියාගේ සිරුර සම්බන්ධයෙන් පශ්චාත් මරන පරීක්ෂණය අද (24) සිදු කිරීමට නියමිත මේ සිද්ධිය සම්බන්ධයෙන් ඉදිරි විමර්ශන වැල්ලවාය පොලිසිය සහ වැල්ලවාය අඩවි වනජීවි කාර්යාලයේ නිලධාරීන් සිදු කරයි.", "URL": "https://sinhala.adaderana.lk/news.php?nid=86245", "Category": null, "Parent URL": null}