{"Source": "Adaderana", "Timestamp": "April 14, 2018 07:31 am", "Headline": "ජනතාව අතර සංහිදියාවක් ගොඩනැගීම සඳහා එක්ව කටයුතු කරන්න ", "News Content": "ජනතාව අතර සැබෑ සාමයක්, වාර්ගික සමගියක් හා සංහිදියාවක් ගොඩනැගීම සඳහා එක්ව කටයුතු කරන ලෙස සියලුම ජනතාවගෙන් ඉල්ලා සිටින බව විපක්ෂ නායක දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්දන් මහතා පවසයි. ඔහු පවසන්නේ රටක සංවර්ධනය හා අනෙකුත් ක්ෂේත්‍රවල ප්‍රගතියක් ඇති කිරිම සඳහා ස්ථීර සාමයක් හා සමගියක් පැවතීම අත්‍යාවශ්‍ය බවයි. සිංහල හින්දු අලුත් අවුරුද්ද වෙනුවෙන් සුබපැතුම් පණිවුඩයක් නිකුත් කරමින් ආර්. සම්බන්දන් මහතා මේ බව කියා සිටියේය. ජාතික ගැටළුවට ස්ථිර විසදුමක් ගෙනදීමට මංපෙත් විවර කෙරෙන නව ආණ්ඩුක්‍රම ව්‍යවස්ථාවක් සම්පාදනය සඳහා ඇති සියලු බාධාක අභියෝග ජයගෙන්නා නව වසරක් වේවායි ඔහු සිය සුබපැතුමින් පවසයි. ජනතාවට ආත්ම අභිමානයේ හා ගෞරවයකින් යුතුව ජිවත්විමේ අයිතියක් ලබාදිමට නව වසර තුළදී හැකිවේවා යැයිද ආර් සම්බන්ධන් මහතා ඉන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=87420", "Category": null, "Parent URL": null}