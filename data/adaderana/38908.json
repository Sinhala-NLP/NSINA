{"Source": "Adaderana", "Timestamp": "November 17, 2013 10:41 am", "Headline": " අම්බලන්තොට නිවාස රැසක් ජලයෙන් යටවේ - ජන ජීවිතයට දැඩි බාධා", "News Content": "නිවාස ජලයෙන් යටවී ඇති අයුරු ඉහත දැක්වේ. (ඡායා රූ - රාහුල් සමන්ත) ඊයේ රාත්‍රී ඇද හැළුණු මහ වරුෂාව හේතුවෙන් වලව ගඟ ජල මට්ටම ඉහළ යාම නිසා අම්බලන්තොට, වාදුරුප්ප ප්‍රදේශයේ නිවාස 100ට ආසන්න සංඛ්‍යාවක් ජලයෙන් යටවි තිබේ. මේ නිසා එම ප්‍රදේශයේ ජනතාව දැඩි දුෂ්කරතාවට පත්ව සිටින බව අද දෙරණ වාර්තාකරු පවසයි. වලව ගඟ මෝය හරස් වීම ගංවතුර තත්ත්වය ඇතිවීමට හේතුවී ඇති බව හම්බන්තොට ආපදා කළමනාකරණ මධ්‍යස්ථායෙන් කළ විමසීමකදී එහි සහකාර අධ්‍යක්ෂක බලගණ නායක හර්ෂ රවින්ද්‍ර මහතා පැවසුවේ යැයි ද අප වාර්තාකරු පැවසීය. ඒ අනූව එය කඩිනමින් විවර කිරීමට කටයුතු යොදන බවද ඔහු පවසා තිබේ. ආපදාවට ලක්වූවන් පිළිබඳ සොයා බැලීම සඳහා අම්බලන්තොට ප්‍රාදේශීය ලේකම් කාර්යාලයේ පරිපාලන ග්‍රාම නිලධාරී සී.කේ ජයසූරිය මහතා ඇතුළු පිරිසක් ප්‍රදේශයට පැමිණ ඇති අතර ඒ මහතා පවසා ඇත්තේ ගං වතුර තත්ත්වය පාලනය කිරීම සඳහා මෝය කට විවර කිරීමට කඩිනමින් පියවර ගත් බවය.", "URL": "https://sinhala.adaderana.lk/news.php?nid=38908", "Category": null, "Parent URL": null}