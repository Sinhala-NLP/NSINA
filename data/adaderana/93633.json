{"Source": "Adaderana", "Timestamp": "August 1, 2018 05:00 pm", "Headline": " දුම්රිය අනතුරින් පුද්ගලයින් 23කට තුවාල", "News Content": "පේරු රාජ්‍යයේ මචු පිචු ප්‍රදේශයේ සිදුවූ දුම්රිය අනතුරකින් පුද්ගලයින් කිහිප දෙනෙකු තුවාල ලබා තිබේ. දුම්රිය දෙකක් එකිනෙක ගැටීමෙන් අනතුර සිදුව ඇති බව වාර්තා වෙයි. පේරු රාජ්‍යයේ ඓතිහාසික වශයෙන් වැදගත් ප්‍රදේශයක් වන මචුපිචු හිදී දුම්රිය දෙකක් එකිනෙක ගැටීමෙන් අනතුරක් සිදුව තිබේ. ඉන් විදෙස් සංචාරකයින් 23 දෙනෙකු තුවාල ලබා ඇති එරට වාර්තා සඳහන් කළේය. ඒ අතරින් කිහිප දෙනෙකු බරපතළ තත්ත්වයෙන් පසුවන බව රෝහල් වාර්තාවල දැක්වෙයි. අනතුරින් දුම්රිය දෙකටද දැඩි ලෙස හානි සිදුව තිබුණි. සිදුවීම සම්බන්ධයෙන් වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=93633", "Category": null, "Parent URL": null}