{"Source": "Adaderana", "Timestamp": "August 30, 2019 11:45 am", "Headline": "තහනම් දැල්වලින් මාළු ඇල්ලූ 8ක් නාවික හමුදා බාරයට", "News Content": "නාවික හමුදාව විසින් අද (30) අළුයම ත්‍රිකුණාමලය, කෝකිලායි ප්‍රදේශයේදී තහනම් දැල් භාවිතා කරමින් ධිවර කටයුතු වල නිරත වු පුද්ගලයින් අට දෙනෙකු නාවික හමුදා බාරයට ගෙන ඇත. නැගෙනහිර නාවික විධානය විසින් ත්‍රිකුණාමලය, කෝකිලායි ප්‍රදේශය ආශ්‍රිතව සිදු කළ මුර සංචාරයක් අතරතුරදී නීතිවිරෝධී ධීවර දැල් භාවිතා කරමින් මසුන් ඇල්ලූ පුද්ගලයන් අටදෙනෙකු (8) නාවික හමුදා බාරයට ගෙන ඇත. එහිදි ඔවුන් සතුව තිබී සොයා ගන්නා ලද තහනම් දැලක්, ඩිංගි යාත්‍රාවක් සහ ධීවර ආම්පන්න ඉදිරි නීතිමය කටයුතු සඳහා කුච්චවේලි පොලීසිය වෙත භාර දීමට නියමිතව ඇත.", "URL": "https://sinhala.adaderana.lk/news.php?nid=117848", "Category": null, "Parent URL": null}