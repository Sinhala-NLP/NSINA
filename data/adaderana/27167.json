{"Source": "Adaderana", "Timestamp": "September 5, 2012 10:08 pm", "Headline": "වෙලේ සුදාගේ දේපළ තහනම් කෙරෙයි", "News Content": "මත්ද්‍රව්‍ය ජාවාරම්කරුවෙකු ලෙස කටයුතු කර දැනට විදේශගතව සිටින සමන්ත කුමාර නොහොත් වෙලේ සුදා, ඔහුගේ බිරිද වන ගයානි ප‍්‍රියදර්ශනි නොහොත් සුජි සහ සහෝදරියක වන වසන්ති වසුන්දරා හෙවත් නදී යන අයට විරුද්ධව අපරාධ පරීක්ෂණ දෙපාර්තමේන්තුව විසින් කරන ලද පරීක්ෂණයකින් අනතුරුව අද (05) දින කොළඹ මහාධිකරණයේ දී නඩු පවරා ඇත. අධිකරණය විසින් මුදල් විශුද්ධි කරන වැළැක්වීමේ පනතේ 7 වන වගන්තිය යටතේ ඉහත සැකකරු සහ සැකකාරියන් නීතිවිරෝධී ක‍්‍රම මඟින් උපයාගෙන ඇති රුපියල් ලක්ෂ එක්දහස් අටසියපනහක් වටිනා දේපළ තහනම් කර තිබේ. මෙම දේපල අතර නැදිමාල, දෙහිවල, කොළඹ විජයරාම මාවත, බගතලේ පාර, රාජගිරිය ප‍්‍රදේශවල පිහිටි සුපිරි නිවාස 5ක් විවිධ බැංකුවල තැන්පත් කර තිබු රුපියල් කෝටි ගණනක් වටිනා ස්වර්ණාභරණ, බී.එම්.ඩබ්ලිව්. කාර් රථයක්, ප‍්‍රාඩෝ ජීප් රථයක් සහ රේන්ජ් රෝවර් රථයක්ද එම දේපළවලට වේ.", "URL": "https://sinhala.adaderana.lk/news.php?nid=27167", "Category": null, "Parent URL": null}