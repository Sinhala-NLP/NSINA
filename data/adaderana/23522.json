{"Source": "Adaderana", "Timestamp": "April 15, 2012 12:01 pm", "Headline": "යුද උපකරණ සමග තිදෙනෙකු කොටුවෙයි", "News Content": "ගිනි අවි ඇතුළු යුද උපකරණ කිහිපයක් ළඟ තබාගත් පුද්ගලයින් තිදෙනෙකු මීගමුව ප්‍රදේශයේ දි අත්අඩංගුවට ගෙන තිබේ. අත්අඩංගුවට ගත් පුද්ගලයින් සතුව තිබි විදේශ රටක නිෂ්පාදිත මිලිමීටර් 38 වර්ගයේ රිවෝල්වර දෙකක් එම උණ්ඩ 12 ක් සහ විදේශ රටක නිෂ්පාදිත ජීව අත්බෝම්බයක් සොයා ගත් බව මීගමුව පොලිසිය ප්‍රකාශ කරයි. මොවුන් කටාන, චීන වරාය හා කන්තලේ යන ප්‍රදේශවල පදිංචිකරුවන් බව පොලිසිය පවසයි. එම සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර මීගමුව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23522", "Category": null, "Parent URL": null}