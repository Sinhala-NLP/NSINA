{"Source": "Adaderana", "Timestamp": "March 1, 2019 04:24 pm", "Headline": "ඉන්දියානු මහ කොමසාරිස් මහින්ද හමුවෙයි", "News Content": "ඉන්දියානු මහ කොමසාරිස් තරන්ජින් සිං මහතා විපක්ෂ නායක මහින්ද රාජපක්ෂ මහතා අද(01) පෙරවරුවේ විජේරාම මාවතේ නිල නිවසේදී හමුවිය. එම හමුවේ මූලික අරමුණ වූයේ වර්ථමානයේ ඉන්දියාව හා පකිස්ථානයේ අතර ඇති වී තිබෙන අර්බුදය පිළිබඳ විපක්ෂ නායකවරයා වෙත කරුණු පැහැදිලි කිරීමයි. ඉන්දියාව, පකිස්ථානය සමඟ දේශපාලනමය හෝ ආර්ථික වශයෙන් හෝ කිසිඳු ගැටලුවක් නොමැති බවත් ඉන්දියානු මහ කොමසාරිස් තරන්ජින් සිං මහතා විපක්ෂ නායකවරයා සමඟ පැවසීය. තම පාලන සමය තුළ ඉන්දීය රජය විසින් ලක් රජය වෙත සාම්පුර් ගල් අඟුරු බලාගාරයක් අනුමත කිරීම පිළිබඳ තම ප්‍රසාදය ඉන්දීය රජය වෙත ප්‍රකාශ කළ විපක්ෂ නායකවරයා වත්මන් ආණ්ඩුව විසිකන් එම ව්‍යාපෘතිය අතහැර දැමීම ගැන තමා කණගාටුවන බවද ප්‍රකාශ කළේය.", "URL": "https://sinhala.adaderana.lk/news.php?nid=105292", "Category": null, "Parent URL": null}