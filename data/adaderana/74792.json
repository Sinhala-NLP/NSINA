{"Source": "Adaderana", "Timestamp": "July 2, 2017 11:52 am", "Headline": " අනතුරු 3යි-මරණ 3යි ", "News Content": "දිවයිනේ ප්‍රදේශ කිහිපයක සිදුවු රිය අනතුරු වලින් කුඩා දැරියන් දෙදෙනෙකු ඇතුළු තිදෙනෙකු මියගොස් තිබේ.වත්තේගම යටවර ප්‍රදේශයේ දී‍ සිදුවු අනතුරකින් වයස අවුරුදු දෙකක දැරියක් මියගොස් ඇති බව පොලීසිය සඳහන් කළේය.සිය මව සමග ලොරි රථයක පිටුපස ගමන් කරමින් සිටියදී ලොරි රථයේ දොර විවෘත වී මාර්ගයට ඇද වැටීමෙන් දැරිය මියගොස් තිබේ.අනතුර සම්බන්ධයෙන් ලොරි රථයේ රියදුරු අත්අඩංගුවට ගත් බව පොලීසිය පැවසුවේය.මේ අතර මඩොල්සිම, අමුණුදෝව ප්‍රදේශයේ දී ලොරි රථයකට යටවීමෙන් වයස අවුරුදු දෙකයි මාස හයක් වන දැරියක් මියගොස් තිබේ.සිය නිවස ආසන්නයේ දී පියා ධාවනය කළ ලොරි රථයට දැරිය යටවී ඇති අතර පස්සර රෝහලට ඇතුළත් කිරීමෙන් අනතුරුව මියගොස් ඇති බව වාර්තා වෙයි.සිද්ධියට අදාළ ලොරි රථයේ රියදුරු මඩොල්සිම පොලීසිය විසින් අත්අඩංගුවට ගෙන තිබේ. මේ අතර කොඩිකාමම් ප්‍රදේශයේ දී සිදුවු රිය අනතුරකින් 58 හැවිරිදි පුද්ගලයෙකු මියගොස් ඇති බව පොලීසිය සඳහන් කළේය. මාර්ගය හරහා පාපැදියකින් ගමන් කරමින් සිටි පුද්ගලයෙකු කැබ් රථයක ගැටීමෙන් මියගොස් ඇති අතර අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=74792", "Category": null, "Parent URL": null}