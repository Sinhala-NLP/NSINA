{"Source": "Adaderana", "Timestamp": "November 15, 2015 09:44 pm", "Headline": " රාජ්‍ය ආයතන 6ක නිලධාරීන් 13ක් වහා තනතුරුවලින් ඉවතට!", "News Content": "වංචා හා දූෂණ හෙළි කර ගැනීමට බාධාවක් වී ඇති රාජ්‍ය ආයතන 6ක නිලධාරීන් 13 දෙනෙකු වහා එම තනතුරුවලින් ඉවත් කරන්නැයි බරපතළ වංචා හා දූෂණ විමර්ශනය කිරීමේ ජනාධිපති කොමිසම අදාළ ආයතනවලට දැනුම්දී තිබේ.ඔවුන් එම තනතුරුවලින් ඉවත් කිරීමට නිර්දේශ කරමින් එකී කොමිසම විසින් අදාළ ආයතනවල වගකිව යුතු නිලධාරීන් වෙත ලිඛිතව දැනුම්දී ඇත.පහත දැක්වෙන්නේ එසේ තනතුරුවලින් ඉවත්කරන ලෙසට දැනුම්දී ඇති අදාළ ආයතන 6ක තනතුරු දරන්නන්ය.1-අධිකරණ අමාත්‍යාංශය - අතිරේක ලේකම්වරයෙක්2-රාජ්‍ය පරිපාලන අමාත්‍යාංශය - ප්‍රාදේශීය ලේකම්වරයෙක් 3-පොල් පර්යේෂණ ආයතනය - අධ්‍යක්ෂවරයෙක්4-ලංකා ධීවර - වරාය නීතිගත සංස්ථාව - සාමාන්‍යාධිකාරිවරයෙක්5-සමූපකාර තොග වෙළඳ සංස්ථාව - නිලධාරීන් හය දෙනෙක්,6-ස්වාධීන රූපවාහිනී සේවය - සාමාන්‍යාධිකාරිවරයෙක්, නියෝජ්‍ය සාමාන්‍යාධිකාරිවරයෙක් හා සහකාර සාමාන්‍යාධිකාරිවරයෙක්රාජකාරී සමයේදී සිදුකර ඇතැයි කියන දූෂණ වංචා සම්බන්ධයෙන් කොමිසමට ලැබුණු පැමිණිලි වලට අදාළව එම නිලධාරීන් පරීක්ෂණ සඳහා සහය නොදීම ඔවුන් තනතුරුවලින් ඉවත් කිරීමට හේතුව බව ජනාධිපති පරීක්ෂණ කොමිසම වැඩිදුරටත් පවසයි.", "URL": "https://sinhala.adaderana.lk/news.php?nid=55110", "Category": null, "Parent URL": null}