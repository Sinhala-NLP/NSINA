{"Source": "Adaderana", "Timestamp": "May 26, 2016 04:40 pm", "Headline": "පිළිකා රෝහලට PET scan යන්ත්‍රය ගන්න පිංවතෙකුගෙන් කෝටි 3 හමාරක්!", "News Content": "(PET scan) පෙට් ස්කෑන් යන්ත්‍රයක් මිලදී ගැනීම සඳහා මහරගම පිළිකා රෝහල මහජනතාවගේ සහය පැතීමට තීරණය කළ පසු ඊට මනුසත් දෙරණේද සහය ලැබීමත් සමග ඇරඹී උදාර ක්‍රියාන්විතයට දසදෙසින් උණුසුම් ප්‍රතිචාර ලැබෙමින් තිබියදී තවත් පිංවතෙකු විසින් රුපියල් කෝටි 3 හමාරක මුදලක් ඒ සඳහා පරිත්‍යාග කර තිබේ.නම හෙළිකිරීමට අකමැති එම පිංවතා විසින් මහරගම පිළි‍කා රෝහලේ ගිණුමට එකී මුදල මීට දින කිහිපයකට ඉහත බැර කර ඇත.ඒ අනූව අදාළ අරමුදල සඳහා මේවන විට එකතු වී ඇති මුදල රුපියල් කෝටි 11 ඉක්මවා තිබේ. ( දළ වශයෙන් එකළොස් කෝටි දහහත් ලක්ෂයකි).මහරගම පිළිකා රෝහලට ඇතුළත් කෙරෙන රෝගීන්ගේ පිළිකාවේ ස්වභාවය හඳුනා ගැනීමට හා පසුවිපරම් කිරීමට අත්‍යවශ්‍ය පෙට් ස්කෑන් යන්ත්‍රයක් ගැනීම සඳහා මහජනතාවගේ සහය පැතීමට එම රෝහල තීන්දු කළ අතර ඒ සමග අත්වැල් බැඳ ගැනීමට මනුසත් දෙරණ ද තීරණය කළේය.ඒ අනූව මහරගම පිළි‍කා රෝහල සඳහා පෙට් ස්කෑන් යන්ත්‍රයක් මිලදී ගැනීමේ උදාර අරමුණ වෙනුවෙන් මනුසත් දෙරණ ක්‍රියාන්විතයද උපරිම සහය ලබාදෙන අතර ඒ සඳහා ඕනෑම අයෙකුට සිය මූල්‍ය පරිත්‍යාගයන් ලබාදිය හැකිය.මේ ගැන වැඩි විස්තර 077 070 10 10 යන දුරකථන අංකයෙන්ද ඔබගේ මූල්‍ය පරිත්‍යාගයන් පහත සඳහන් මහරගම පිළිකා රෝහලේ බැංකු ගිණුමට ද බැර කළ හැකිය.Account Name - National Cancer Institute MaharagamaAccount Number - 71275069Bank - BOC MaharagamaSwift Code - BCEYLKLX", "URL": "https://sinhala.adaderana.lk/news.php?nid=60512", "Category": null, "Parent URL": null}