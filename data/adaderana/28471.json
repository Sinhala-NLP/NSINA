{"Source": "Adaderana", "Timestamp": "October 21, 2012 07:56 am", "Headline": "නීතිය ක්‍රියාත්මකවීම ගැටලු සහගතයි", "News Content": "අපරාධ සම්බන්ධයෙන් මෙරට තුළ නීතිය ක්‍රියාත්මක වන ආකාරය පිළිබඳ ගැටලු පවතින බව කොළඹ දකුණ දිශාව භාර ජ්‍යෙෂ්ඨ පොලිස් අධිකාරී ප්‍රේමලාල් රණගල මහතා පවසයි. අපරාධකරුවන් , ඔවුන්ට ලැබෙන දඬුවම් පිළිබඳ සැහැල්ලුවෙන් සිතන බැවින් අපරාධ ඉහළ ගොස් ඇති බව ඔහු පෙන්වා දෙයි. අපරාධ මර්දනයට මහජන සහයෝගය ලබාගැනීම සම්බන්ධයෙන් පොල්හේන්ගොඩ , කිරුළපන ඇලන්මැතිනියාරාම පුරාණ විහාරස්ථානයේ පැවති දැනුවත් කිරීමේ වැඩසටහනකට එක්වෙමින් ඔහු මේ අදහස් පළ කළේය. භික්ෂුන් වහන්සේලා,පූජකතුමන් ඇතුළු විවිධ ආගම් නියෝජනය කරමින් විශාල පිරිසක් මේ සඳහා සහභාගී වූහ. එහිදි අදහස් දැක්වු පුජ්‍ය උඩුවේ ධම්මාලෝක හිමියන් සඳහන් කළේ නීතිය ක්‍රියාත්මක කිරීමේ දී දේශපාලන මැදිහත් වීම් තිබේ නම් ඒ පිළිබඳ කටයුතු කිරීමට සූදානම් බවයි.", "URL": "https://sinhala.adaderana.lk/news.php?nid=28471", "Category": null, "Parent URL": null}