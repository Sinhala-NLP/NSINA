{"Source": "Adaderana", "Timestamp": "April 2, 2019 09:28 am", "Headline": "රිදීමාලියද්ද ඌව වත්ත කඳුවැටිය ගිනි ගනී-අක්කර 20ක් විනාශයි", "News Content": "කිසියම් පිරිසක් සිදුකළ ගිනි තැබීමක් හේතුවෙන් අද (02) අලුයම රිදීමාලියද්ද ඌව වත්ත කඳුවැටිය ගිනි ගනිමින් තිබේ. වන සතුන් දඩයමේ ගිය පිරිසක් විසින් ඊයේ (01) රාත්‍රියේ මෙම ගින්න තබන්නට ඇති බව ප්‍රදේශවාසීහු පවසති. රාත්‍රි කාලයේ ආරම්භ වූ ගින්න අද අලුයම වන විටත් පැතිර යමින් තිබූ අතර රක්ෂීතයේ අක්කර 20 ක් පමණ ගිනිගෙන විනාශයට පත්ව ඇති බව වාර්තා වේ. රක්ෂීතයට පහළින් පිහිටි ගම්මානවලට මෙන්ම දික්යාය ඔයට දියවර සැපයෙන ජල පෝෂක රැසක් මෙන්ම ඖෂධීය වටිනාකමින් යුත් ගහකොළ රැසක්ද මෙම රක්ෂිතය තුළ තිබෙන බව සඳහන් වේ. වසරක් පාසාම මෙම කඳුවැටිය විවිධ පිරිස් ගිනි තැබීම් සිදු කරන අතර මෙම ගිනි තබන්නන් අත්අඩංගුවට ගෙන දඬුවම් පැමිණවීමමට මේ වනතුරුත් කිසිවෙකුගේ අවධානය යොමුවී නොමැති වීම නිසා ගිනි තැබීම් දිනෙන් දිනම ඉහළ යමින් පවතින බව ද රක්ෂිතය අවට ගම්මානවල ජනතාව චෝදනා කළ බව අද දෙරණ වාර්තාකරු පවසයි. අතලොස්සක් වූ පිරිසක් විසින් සිදුකරනු ලබන මෙම ගිනි තැබීම් හේතුවෙන් ප්‍රදේශය තුළ විශාල පරිසර හානියක් සිදුවතැයිද ජනතාව පවසති.", "URL": "https://sinhala.adaderana.lk/news.php?nid=107188", "Category": null, "Parent URL": null}