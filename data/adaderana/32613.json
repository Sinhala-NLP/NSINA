{"Source": "Adaderana", "Timestamp": "March 21, 2013 02:42 pm", "Headline": "සේමිණි දමිතාගෙන් මිලියන 500ක වන්දියක් ඉල්ලයි", "News Content": "චිත්‍රපට හා ටෙලි නාට්‍ය නිළි සේමිණි ඉද්දමල්ගොඩ විසින් නිළි දමිතා අබේරත්නගෙන් රුපියල් මිලියන 500ක වන්දියක් ඉල්ලා කොළඹ දිසා අධිකරණයේදී අද (21) නඩුවක් පවරන ලදී. ඒ පෞද්ගලික ගුවන් විදුලි නාලිකාවක සම්මුඛ සාකච්ඡාවකදී තමාට සිදුවු බව අපහාසාත්මක ප්‍රකාශයක් මුල්කර ගනිමින්ය. 2013 ජනවාරී 13 වැනිදා දමිතා අබේරත්න සහභාගී වූ එකී සම්මුඛ සාකච්ඡාවකදී සිදුකළැයි කියන ප්‍රකාශයක් නිසා තමාගේ චරිතයට වූ හානිය වෙනුවෙන් අදාළ වන්දිය ඉල්ලා ඇත. නයෝමි රණවක මහත්මිය මගින් මෙම නඩුව පැවරූ බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=32613", "Category": null, "Parent URL": null}