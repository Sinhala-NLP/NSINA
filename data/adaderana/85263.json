{"Source": "Adaderana", "Timestamp": "March 6, 2018 06:46 pm", "Headline": "හුසේන් කුමරුගේ ක්‍රියා කලාපය මානව හිමිකම් කවුන්සලයේ අභියෝගයට", "News Content": "එක්සත් ජාතීන්ගේ මානව හිමිකම් කොමිසම ශ්‍රී ලංකාව සම්බන්ධයෙන් අනුගමනය කරනු ලබන ක්‍රියාපිළිවෙත මෙවර සැසිවාරයේදී අභියෝගයට ලක් කිරීමට බලාපොරොත්තු වන බව දේශප්‍රේමී වෘත්තිකයින්ගේ සංසදය පවසයි. අද(06) කොළඹදී පැවැති මාධ්‍ය හමුවකට එක්වෙමින් එම සංසදයේ නියොජීතයින් මේ බව ප්‍රකාශ කළේය. අද වන විට රජයට හෝ ජනතාවට අවශ්‍ය පරිදි නොව විදේශිකයන්ට අවශ්‍ය ලෙස හැසිරීම නිසා රූකඩයන් ලෙස පාලනය ගෙන යෑමට සිදුව ඇති බව ද දේශප්‍රේමි වෘත්තිකයන්ගේ සංසඳයේ සමාජික රියාර් අද්මිරාල් සරත් වීරසේකර මහතා පැවසීය. අතුරුදන්වූවන් සොයා ගැනීම සඳහා යාන්ත්‍රණයක් ලංකාවේ ක්‍රියාත්මක වන බව ද පැවසු වීරසේකර මහතා සෙයිද් අල් හුසේන් කුමරුගේ ක්‍රියා කලාපය මානව හිමිකම් කවුන්සලය තුළ අභියෝගයට ලක් කරන බවත් ඒ සම්බන්ධයෙන් මේ වන විට කීර්තිමත් යුද විශේෂඥයෙකුගේ උපදෙස් ලැබී ඇති බව ද ඔහු සඳහන් කළේය.", "URL": "https://sinhala.adaderana.lk/news.php?nid=85263", "Category": null, "Parent URL": null}