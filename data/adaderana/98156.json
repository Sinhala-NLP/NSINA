{"Source": "Adaderana", "Timestamp": "October 24, 2018 04:33 pm", "Headline": "ඔස්ට්‍රේලියාව සහ පාකිස්ථාන අතර 20-20 අරඹයි", "News Content": "සංචාරක ඔස්ට්‍රේලියානු කණ්ඩායම සහ පාකිස්ථාන කණ්ඩායම අතර තරඟ 03 කින් සමන්විත පන්දුවාර විස්සයි විස්ස ක්‍රිකට් තරඟාවලිය අදින් (25) ආරම්භ වේ. තරඟාවලිය ආරම්භ කරමින් පළමු තරඟය අබුඩාබි හිදී පැවැත්වීමට නියමිතයි. ඔස්ට්‍රේලියානු කණ්ඩායම සහ පාකිස්ථාන කණ්ඩායම අතර ක්‍රිකට් තරඟාවලිය ටෙස්ට් තරඟ දෙකකින් සහ විස්සයි විස්ස තරඟ 03 කින් සමන්විත වන අතර ටෙස්ට් තරඟාවලිය එකට බින්දුවක් ලෙස ජය ගැනීමට පාකිස්ථාන කණ්ඩායම සමත් විය. මේ අතර සංචාරක බටහිර ඉන්දීය කොදෙව් කණ්ඩායම සහ ඉන්දීය කණ්ඩායම අතර දෙවන එක්දින තරඟය ද අද ඉන්දියාවේ, විශාඛාපට්නම් හිදී පැවැත් වෙයි. දෙරට අතර පළමු තරඟය කඩුලු 08 කින් ජය ගැනීමට ඉන්දීය කණ්ඩායම සමත් විය.", "URL": "https://sinhala.adaderana.lk/news.php?nid=98156", "Category": null, "Parent URL": null}