{"Source": "Adaderana", "Timestamp": "March 13, 2010 08:32 am", "Headline": "හෙරොයින් සමග පාකිස්තාන ජාතිකයෙක් අල්ලයි", "News Content": "හෙරොයින් ළඟ තබාගත් පාකිස්තාන ජාතිකයෙකු කටුනායක ගුවන්තොටුපලේ දී අත්අඩංගුවට ගෙන තිබේ. මොහු සතුව තිබී හෙරොයින් ග්‍රෑම් 560 ක ප්‍රමාණයක් සොයාගත් බව පොලිසිය පවසයි. ‍රේගු නිලධාරීන් විසින් අත්අඩංගුවට ගත් මෙම පුද්ගලයා පොලිස් මත්ද්‍රව්‍ය කාර්යාංශය වෙත භාරදීමෙන් අනතුරුව අධිකරණය හමුවට ඉදිරිපත් කෙරුණි. අදාළ පුද්ගලයා ලබන 16 වැනිදා දක්වා රක්ෂිත බන්ධනාගාර ගත කිරීමට මීගමුව මහේස්ත්‍රාත් අධිකරණය නියෝග කළ බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය.", "URL": "https://sinhala.adaderana.lk/news.php?nid=7236", "Category": null, "Parent URL": null}