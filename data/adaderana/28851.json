{"Source": "Adaderana", "Timestamp": "November 3, 2012 09:48 am", "Headline": "ගජමුතු බව කියන කොටස් 3 ක් සමග අයෙක් දැලේ", "News Content": "යාපනය ප‍්‍රදේශයේ දී ගජමුතු බවට සැකකෙරෙන කොටස් 3 ක් සමග පුද්ගලයෙකු අත්අඩංගුවට ගෙන තිබේ. අදාළ සැකකරු සතුව තිබී ඇත් දළවලින් සකස් කරන ලද මංජුසාවක් ද සොයා ගත් බව පොලීසිය පැවසුවේය. සැකකරු යාපනය යාල පාර ප‍්‍රදේශයේ පදිංචිකරුවෙකු බව පොලීසිය පවසයි. යාපනය පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. සැකකරු නීතිමය පියවර ගැනීම සඳහා යාපනය පොලීසියට භාරදීමෙන් අනතුරුව යාපනය මහේස්ත‍්‍රාත් අධිකරණය වෙත ඉදිරිපත් කර තිබේ.", "URL": "https://sinhala.adaderana.lk/news.php?nid=28851", "Category": null, "Parent URL": null}