{"Source": "Adaderana", "Timestamp": "May 18, 2013 11:01 am", "Headline": "කෑමක් නොදී යන්න දෙන්නේ නෑලූ!", "News Content": "ආහාර ඉල්ලා මාර්ගයට පැමිණෙන අලි නිසා කතරගම - බුත්තල මාර්ගයේ ගමන් කරන වාහන රියදුරන් දැඩි අපහසුතාවකට ලක්ව තිබේ. අලි මාර්ගයේ මැදට පැමිණ කුමන හෝ ආහාරයක් ලබාදෙන තෙක් මාර්ගය හරස් කරමින් සිටින බව වන්දනාකරුවන් පවසයි. මෙම වන අලින් විසින් මේ වන විට පුද්ගලයින් සිව්දෙනෙකුට පමණ පහර දී ඇති අතර ත්‍රීරෝද රථ ඇතුළු රථවාහන රැසකට ද පහරදී ඇති බව අද දෙරණ වාර්තාකරු සඳහන් කළේය. මෙම මාර්ගය වන සතුන්ට අයත් කලාපයක් බැවින් ඔවුන්ට අහාර දීමෙන් වළකින ලෙස ඌව පළාත් වන ජීවී සහකාර අධ්‍යක්ෂ සිසිර කුමාර මහතා මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=34188", "Category": null, "Parent URL": null}