{"Source": "Adaderana", "Timestamp": "August 13, 2018 11:14 am", "Headline": "ශ්‍රී ලංකා දකුණු අප්‍රිකා 20 යි 20 තරඟය හෙට", "News Content": "ශ්‍රී ලංකාව සහ දකුණු අප්‍රිකාව අතර පන්දුවාර 20 යි 20 ක්‍රිකට් තරඟය හෙට (14) කොළඹ ආර්. ප්‍රේමදාස ක්‍රීඩාංගණයේදී පැවැත්වේ. හෙට රාත්‍රී 07.00 ට තරඟය ආරම්භවිමට නියමිතය. දකුණු අප්‍රිකානු කණ්ඩායමේ නායකත්වය ජේ.පී ඩුමිනිට හිමිව ඇති අතර ශ්‍රී ලංකා කණ්ඩායම ඇන්ජලෝ මැතිව්ස් විසින් මෙහෙයවනු ලබයි. පසුගිය දෙසැම්බර් මාසයෙන් පසු මැතිව්ස්ට පන්දුවාර 20 යි 20 තරඟාවලි දෙකක් ක්‍රීඩා කිරිමට අවස්ථාව හිමි වූයේ නැහැ. හෙට පැවැත්වෙන තරඟය සදහා නිරෝෂන් දික්වැල්ල වෙනුවට දිනේෂ් චන්දිමාල් කැඳවා තිබේ. ශ්‍රී ලංකාව සහ දකුණු අප්‍රිකාව අතර පන්දුවාර 20යි 20 තරඟ 09ක් පවත්වා ඇති අතර ඉන් ශ්‍රී ලංකාව තරඟ 04ක් සහ දකුණු අප්‍රිකාව තරඟ 05ක් ජයගෙන තිබේ.", "URL": "https://sinhala.adaderana.lk/news.php?nid=94327", "Category": null, "Parent URL": null}