{"Source": "Adaderana", "Timestamp": "February 3, 2010 11:40 am", "Headline": "හක්ගෙඩිය බුලත් කොළේ එතෙයි", "News Content": "ඉදිරි මහ මැතිවරණයේදී එක්සත් ජනතා නිදහස් සන්ධානය යටතේම තරග කිරිමට ජාතික හෙළ උරුමය තීරණය කර තිබේ. ඊයේ රැස්වු පක්ෂ මධ්‍යම කාරක සභාවේදී මෙම තීරණයට එළඹි බව එම පක්ෂයේ නීති උපදේශක පළාත් සභා මන්ත්‍රී උදය ගම්මන්පිල මහතා පවසයි. ඒ අනුව කොළඹ , ගම්පහ , කළුතර , මහනුවර සහ කුරුණෑගල යන දිස්ත්‍රික්ක සදහා අනිවාර්යයෙන් ම අපේක්ෂකයින් ඉදිරිපත් කිරීමට එහිදි තීරණය වු බව ගම්මන්පිල මහතා කියා සිටියේය. සෙසු දිස්ත්‍රික්ක කෙරෙහි පසුව අවධානය යොමු කරන බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=6444", "Category": null, "Parent URL": null}