{"Source": "Adaderana", "Timestamp": "January 11, 2018 10:32 pm", "Headline": "ඌව පළාත් සභාව උණුසුම් වෙයි", "News Content": "ඌව පළාත් සභාවේ මාසික රැස්වීම අද (11) සභාපති ඒ.එම්. බුද්ධදාස මහතාගේ ප්‍රධානත්වයෙන් පැවැත්විය. පළාත් සභා රැස්වීම් ශාලාවේදී රැස්වීම ආරම්භවීමත් සමග ප්‍රධාන ඇමති චාමර සම්පත් දසනායක මහතා ගුරුවරියක් දනගැස්සුවා යයි කියන චෝදනාවක් මාධ්‍යයේ ප්‍රචාරය වී තිබීම නිසා සභාව උණුසුම් විය. ජනතා විමුක්ති පෙරමුණේ මන්ත්‍රී සමන්ත විද්‍යාරත්න මන්ත්‍රීවරයා මැතිවරණ වේදිකාවක ප්‍රධාන අමාත්‍යවරයා විදුහල්පතිනියක් දනගස්සා ඇති බවට කල චෝදනාවක් මාධ්‍යයේ ප්‍රචාරයවී තිබිණි. එතැනදී විදුහල්පතිනියට ප්‍රධාන අමාත්‍යවරයාගෙන් කිසිදු වරදක් සිදු නොවූ බවත් ජනතා විමුක්ති පෙරමුණේ මන්ත්‍රී සමන්ත විද්‍යාරත්න නිතර මාධ්‍යට අසත්‍ය ප්‍රකාශ කරන බවට ප්‍රධාන අමාත්‍යවරයා සභා රැස්වීමේදී චෝදනා නැගූහ.", "URL": "https://sinhala.adaderana.lk/news.php?nid=82831", "Category": null, "Parent URL": null}