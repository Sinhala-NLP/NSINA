{"Source": "Adaderana", "Timestamp": "October 14, 2011 01:25 pm", "Headline": "ජන සංගණනය දෙසැම්බරයේදී ", "News Content": "දෙසැම්බර් මාසයේ දි ජන සංගණනය පැවැත්වීමට සැලසුම් කර ඇති බව ජනලේඛන හා සංඛ්‍යාලේඛන දෙපාර්තමේන්තුව පවසයි. මේ වන විට ඊට අදාළ නිවාස හා ගොඩනැගිලි සංගණනය පිළිබඳ වාර්තාව සැකසීමේ කටයුතු අවසන් කර තිබේ. සති තුනක කාලයක් ජන සංගණනය පැවැත්වීමට සැලසුම් කර ඇති බව ජනලේඛන හා සංඛ්‍යාලේඛන දෙපාර්තමේන්තුව ප්‍රකාශ කරයි. එහිදි සිදුකරන සංගණන කටයුතු පසුව දින 3ක කාලයක් තුළ නැවත සලකා බැලිමට නියමිතය. උතුරු සහ නැගෙනහිර පළාත් ද ඇතුළුව මෙවර ජන සංගණනය පැවැත්වීමට නියමිතව ඇති අතර 2001 වසරේ දී අවසන් ‍වරට මෙරට ජනසංගණනයක් සිදුකර ඇත.", "URL": "https://sinhala.adaderana.lk/news.php?nid=19356", "Category": null, "Parent URL": null}