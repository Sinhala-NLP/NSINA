{"Source": "Adaderana", "Timestamp": "November 8, 2016 10:07 am", "Headline": "හක්මන අනතුරින් යතුරුපැදිකරු මරුට", "News Content": "මාතර - හක්මන ප්‍රධාන මාර්ගයේ හක්මන ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. පුද්ගලික බස් රථයක් ඊට ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු කිරින්ද රෝහලට ඇතුළත් කිරීමේ දී මියගොස් තිබේ.මියගොස් ඇත්තේ මෝරකන්දගොඩ, වළස්මුල්ල ප්‍රදේශයේ පදිංචිව සිටි 26 හැවිරිදි අයෙකි.අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර හක්මන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65833", "Category": null, "Parent URL": null}