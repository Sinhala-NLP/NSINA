{"Source": "Adaderana", "Timestamp": "November 23, 2018 03:42 pm", "Headline": "ඔස්ට්‍රේලියාව සහ එංගලන්තය ලෝක කුසලාන අවසන් වටයට", "News Content": "අයි.සී.සී ලෝක කුසලාන පන්දුවාර 20යි 20 කාන්තා තරගාවලියේ අවසන් මහ තරගයට සුදුසුකම් ලබා ගැනීමට ඔස්ට්‍රේලියා සහ එංගලන්ත කණ්ඩායම් සමත්ව ඇත. ඒ ඊයේ පැවැති අවසන් පූර්ව වටයේ තරගවලදී බටහිර ඉන්දීය කොදෙව් කණ්ඩායම සහ ඉන්දීය කණ්ඩායම පරාජයට පත් කරමිනි . අවසන් පූර්ව වටයේ පළමු තරගය ඔස්ට්‍රේලියානු සහ කොදෙව් කාන්තා කණ්ඩායම් අතර පැවැත්වුණි. එම තරගයෙන් ඔස්ට්‍රේලියානු කාන්තා කණ්ඩායම ලකුණු 71ක ජයක් හිමිකර ගනු ලැබීය. ඉන්දීය කාන්තා කණ්ඩායම සහ එංගලන්ත කාන්තා කණ්ඩායම අතර පැවැති අවසන් පූර්ව වටයේ දෙවන තරගයෙන් එංගලන්ත කණ්ඩායමට කඩුලු 08ක ජයක් හිමි වුණි. තරගාවලියේ අවසන් මහ තරගය ලබන 25 වනදා පැවැත්විමට නියමිතය.", "URL": "https://sinhala.adaderana.lk/news.php?nid=99665", "Category": null, "Parent URL": null}