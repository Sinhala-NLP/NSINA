{"Source": "Adaderana", "Timestamp": "April 24, 2010 10:21 am", "Headline": "වියට්නාමයෙන් ලක් රජයට සුබ පැතුම්", "News Content": "වියට්නාමය ශ්‍රී ලංකා රජයට සුබ පතා තිබේ. පාර්ලිමේන්තු මැතිවරණය ජයග්‍රහණය කිරීම වෙනුවෙන් මෙම සුබපැතුම් එක් කර ඇති බව සඳහන්ය. එරට විදේශ අමාත්‍යවරයා මාධ්‍ය හමුවකදී ශ්‍රී ලංකා රජයට මෙසේ සුබ පතා ඇති බව වාර්තා වේ. ශ්‍රී ලංකාව සමග තවදුරටත් සබඳතා පුළුල් කරගැනීම පිළිබඳව මෙහිදී විදේශ අමාත්‍යවරයා කරුණු පැහැදිලි කර තිබේ.", "URL": "https://sinhala.adaderana.lk/news.php?nid=7976", "Category": null, "Parent URL": null}