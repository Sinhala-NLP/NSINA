{"Source": "Adaderana", "Timestamp": "October 10, 2017 02:24 pm", "Headline": " රාජ්‍ය සේවකයින් 5න් 1ක් මානසික ආතතියෙන් පෙළෙනවා ", "News Content": "මෙරට රාජ්‍ය සේවකයින් පස් දෙනෙකුගෙන් එක් අයෙකු මානසික ආතතියෙන් පෙළෙන බවට අනාවරණය වී ඇති බව සෞඛ්‍ය අමාත්‍ය රාජිත සේනාරත්න මහතා පවසයි. සෞඛ්‍ය අමාත්‍යංශයේ මානසික සෞඛ්‍යය සඳහා ස්ථාපිත කර ඇති ඒකකයේ සංඛ්‍යාලේඛනවලට අනුව මේ බව අනාවරණය වී ඇති බව සෞඛ්‍ය අමාත්‍යවරයා පවසයි. විශේෂ අවශ්‍යතා සහිත දරුවන් සඳහා අළුත්ගම මොරගල්ල ප්‍රදේශයේ ඉදි කරන ලද ළමා මාර්ගෝපදේශක මධ්‍යස්ථානය විවෘත කිරීමේ අවස්ථාවට එක්වෙමින් සෞඛ්‍ය අමාත්‍ය රාජිත සේනාරත්න මහතා මේ බව ප්‍රකාශ කළේය. රැකියා ස්ථානයේ ගැටළු, නිවසේ ගැටළු මෙම මානසික ආතතිය සඳහා හේතු වී ඇති බවට අනාවරණය වී තිබේ. ඒ අනුව මේ වන විට මානසික ආතතිය සඳහා ප්‍රතිකාර ලබා ගන්නා සංඛ්‍යා වද වර්ධනය වී ඇති බව අමාත්‍යවරයා පවසයි.", "URL": "https://sinhala.adaderana.lk/news.php?nid=78556", "Category": null, "Parent URL": null}