{"Source": "Adaderana", "Timestamp": "August 28, 2013 12:56 pm", "Headline": "ෆොන්ටේරා යළි වැඩ අරඹයි", "News Content": "ඩී.සී.ඩී සම්බන්ධව මතුවු ගැටලුකාරී වාතාවරණය මත ශ්‍රී ලංකාව තුළ තාවකාලිකව අත්හිටුවා තිබූ මෙහෙයුම් කටයුතු ෆොන්ටේරා සමාගම යළි ආරම්භ කර තිබේ. අදාළ ගැටලුව සම්බන්ධයෙන් ශ්‍රී ලංකාව තුළ අස්ථාවර තත්ත්වයක් හටගත් බැවින් සිය මෙහෙයුම් කටයුතු නතර කළ බව ෆොන්ටේරා සමාගම පසුගිය 23 වැනිදා ප්‍රකාශ කළේය. ආනයනික කිරිපිටි වර්ග කිහිපයක ඩී.සී.ඩී. රසායනික අඩංගු නොවන බවට සෞඛ්‍ය අමාත්‍යංශය තහවුරු කළේය. එසේම ෆොන්ටේරා සමාගමට මෙරට තුළ සිය නිෂ්පාදන අලෙවිය, ප්‍රචාරණය හා බෙදාහැරීම වළකමින් පනවා තිබූ වාරණ නියෝගයක් ද පසුව ඉවත් කෙරිණ.", "URL": "https://sinhala.adaderana.lk/news.php?nid=36957", "Category": null, "Parent URL": null}