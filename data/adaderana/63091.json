{"Source": "Adaderana", "Timestamp": "August 16, 2016 09:35 am", "Headline": "  ජපන් අගමැති ජනපති හමුවෙයි", "News Content": "දිවයිනට පැමිණ සිටින හිටපු ජපාන අග්‍රාමාත්‍ය යෂෝ ෆුකූඩා මහතා ජනාධිපති මෛත්‍රිපාල සිරිසේන මහතා හමුවී තිබේ. ජනාධිපති ලේකම් කාර්යාලයේ දී ඊයේ(15) පස්වරුවේ මෙම හමුව සිදුවූ බව ජනාධිපති මාධ්‍ය අංශය සඳහන් කළේය. සංචාරයක් සඳහා හිටපු ජපාන අග්‍රාමාත්‍යවරයා පසුගිය ඉරිදා පස්වරුවේ දිවයිනට පැමිණියේය.මෙහිදී රටේ වත්මන් ආර්ථික තත්ත්වය පිළිබඳව සහ ජපානය සහ ශ්‍රී ලංකාව අතර පවතින සබඳතා පිළිබඳව දීර්ඝ වශයෙන් සාකච්ඡා වී ඇති බව වාර්තා වෙයි.මෙම සාකච්ඡාවට විදේශ කටයුතු අමාත්‍යාංශ ලේකම් ඇසල වීරකෝන්, ජපානයේ ශ්‍රී ලංකා තානාපති ධම්මික ගංගානාත් දිසානායක, ශ්‍රී ලංකාවේ ජපාන තානාපතිවරයා ඇතුළු පිරිසක් එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=63091", "Category": null, "Parent URL": null}