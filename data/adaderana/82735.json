{"Source": "Adaderana", "Timestamp": "January 9, 2018 10:11 pm", "Headline": " බෝර දොළහේ ගිනි අවියක් එක්ක 3ක් පොලිස් දැලේ", "News Content": "වවුනියාව - ඕමන්ත ප්‍රදේශයේදී බලපත්‍රයක් රහිතව බෝර දොළහේ ගිනි අවියක් ළඟ තබාගෙන සිටි පුද්ගලයින් තිදෙනෙකු 9 දා ඕමන්ත පොලීසිය මඟින් අත්අඩංගුවට ගෙන තිබේ. මේ තිදෙනා පොලීසිය මඟින් අත්අඩංගුවට ගෙන ඇත්තේ ඔවුන් තිදෙනා එම තුවක්කුවත් රැගෙන වවුනියාව ඕමන්තට නුදුරුන් පිහිටි පාලමෝට්ටේ කැලයේ දඩයමේ යමින් සිටියදීය. අත්අඩංගුවට ගත් සැකකරුවන් වයස අවුරුදු 41,45 හා 65 යන වයස්වල පසුවන්නන් වන අතර පොලීසියට ලැබුණු තොරතුරක් මත මේ තිදෙනා අත් අඩංගුවට ගෙන තිබේ. සැකකරුවන් තුන්දෙනා වවුනියාව අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=82735", "Category": null, "Parent URL": null}