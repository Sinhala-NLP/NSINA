{"Source": "Adaderana", "Timestamp": "November 18, 2016 11:01 am", "Headline": " ඉන්ධන ප්‍රවාහන රථය පිපුරුමෙන් 73ක් මරුට", "News Content": "මොසැම්බික් රජ්‍යයේ මලාවි දේශසීමාව ආසන්නයේදී ඉන්ධන ප්‍රවාහන රථයක් පුපුරායාමෙන් පුද්ගලයින් 73 දෙනෙකු ජීවිතක්ෂයට පත්ව තිබේ.අනතුරෙන් තවත් පුද්ගලයින් සියයට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය.කාර්මික දෝෂයකට ලක්වූ ඉන්ධන ප්‍රවාහන රථයෙන් ප්‍රදේශවාසීන් පිරිසක් ඉන්ධන ලබා ගනිමින් සිටියදී එය පුපුරාගොස් ඇති බව වාර්තා වෙයි.කෙසේ වෙතත් ප්‍රදේශවාසීන් විසින් ඉන්ධන ලබා ගැනීමේ අරමුණින් එම රථය රදවාගෙන සිටියදී පුපුරාගියේද යන්න පිළිබඳ විමර්ශන සිදු කරන බව මොසැම්බික් රජයේ තොරතුරු අමාත්‍යංශ ප්‍රධානීයා ප්‍රකාශ කර තිබේ.මිලියන 24ක ජනගහණයක් සහිත මොසැම්බික් රජ්‍ය ලොව දුප්පත්ම රටවල් අතරින් එකක් ලෙස සැලකෙයි.මොසැම්බික් රාජ්‍යය 1975 වසරේ පෘතුගාලයෙන් නිදහස්ව ස්වාධීන රාජ්‍යක් බවට පත් වුවද 1992 වසර දක්වා පැවැති වසර 16ක සිවිල් යුද්ධයෙන් ඇති වූ බලපෑමෙන් ඔවුන් මේ වන විටත් පීඩාවට පත්ව සිටියි.", "URL": "https://sinhala.adaderana.lk/news.php?nid=66144", "Category": null, "Parent URL": null}