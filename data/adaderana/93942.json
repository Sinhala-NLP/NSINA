{"Source": "Adaderana", "Timestamp": "August 6, 2018 05:12 pm", "Headline": "2018 ක්‍රීඩා සැණකෙළිය උත්සවාකාරයෙන් පැරිස් නුවරදී", "News Content": "2018 වර්ෂය සඳහා නියමිත සමරිසි ක්‍රීඩා සැණකෙළිය මෙම මස 04 වැනිදා සිට 12 වැනිදා දක්වා ප්‍රංශයේ පැරිස් නුවරදී උත්සවාකාරයෙන් පැවැත් වෙයි. ලොව පුරා රටවල් රැසක් නියෝජනය කරමින් ක්‍රීඩකයින් මේ සඳහා සහභාගී වෙයි. 2018 වර්ෂය සඳහා නියමිත සමරිසි ක්‍රීඩා සැණකෙළිය ප්‍රංශයේ පැරිස් නුවරදී පසුගියදා උත්සවාකාරයෙන් ආරම්භ විය. දසවන වරට පවත්වන මෙම ක්‍රීඩා තරඟ සැණකෙළියට ලොව පුරා විසිරී සිටින සමරිසි පුරුෂයින්, කාන්තාවන්, සංක්‍රාන්ති සමාජභාවීය කාන්තාවන් හා පුරුෂයින් හා අන්තර් ලිංගික පුද්ගලයින් සහභාගී වෙයි. පසුගියදා ආරම්භ වූ මෙම සැණකෙළියට ලොව රටවල් 91 ක් නියෝජනය කරමින් ක්‍රීඩක ක්‍රීඩිකාවන් සහභාගී වන අතර, එම රටවල් 91 අතර ඊජිප්තුව, නයිජීරියාව, සෞදි අරාබියාව වැනි දැඩි ලෙස සමරිසිභාවය මර්දනය කර ඇති රටවල් මෙන්ම ශ්‍රී ලංකාව, ඉන්දියාව වැනි සමරිසිභාවය අපරාධයක් ලෙස සලකන රටවල ක්‍රීඩක ක්‍රීඩිකාවන්ද සහභාගී වනු ඇති. ඉතිහාසයේ ප්‍රථම වරට චීනය සමරිසි ක්‍රීඩක ක්‍රීඩිකාවන් කණ්ඩායමක්ම තරඟයට සහභාගී කර ඇති අතර, 2022 දී පළමු වරට ආසියාවේ පැවැත්වීමට නියමිත මෙම තරඟාවලිය සඳහා සත්කාරකත්වය සපයන හොංකොං දේශයට සහයෝගය ලබාදීමට බලාපොරොත්තුවෙන් පසු ඔලිම්පික් උළෙල වසර හතරකට වතාවක් පවත්වනවාක් මෙන් සමරිසි ක්‍රීඩා උළෙලද පවත්වන්නේ වසර හතරකට වතාවක් බව සඳහන්. 1992 දී ප්‍රථම වරට අමෙරිකාවේ කැලිෆෝනියාවේදී ඉතා සුළු ආකාරයෙන් ආරම්භ වූ සමරිසි ක්‍රීඩා සැණකෙළිය වර්තමානය වන විට ලෝක‍යේ විවිධත්වය හා බහුවිධතාවය උපරිමයෙන්ම අගය කරන විශාලතම ක්‍රීඩා උළෙල බවට පත්ව තිබේ.", "URL": "https://sinhala.adaderana.lk/news.php?nid=93942", "Category": null, "Parent URL": null}