{"Source": "Adaderana", "Timestamp": "May 16, 2013 01:52 pm", "Headline": "නිර්මාංශ ආහාරවලට ප්‍රමිතියක්", "News Content": "නිර්මාංශ ආහාරපාන සඳහා ප්‍රමිති හඳුන්වා දීමට ශ්‍රී ලංකා ප්‍රමිති ආයතනය තීරණය කර තිබේ. පිළිගත් ප්‍රමිතියකට අනුව නිර්මාංශ ආහාර පිළියෙල කිරීම, වෙළඳපළට නිකුත් කිරීම, ආහාර සැකසීම හා පිළිගැන්වීම යන කරුණු නිසියාකාරව ක්‍රියාත්මක නොවීම හේතුවෙන් නිර්මාංශ ආහාර ගන්නා ජනතාවගේ සැබෑ අරමුණ ඉටු නොවන බව ශ්‍රී ලංකා ප්‍රමිති ආයතනය පවසයි. මේ හේතුවෙන් නිර්මාංශ ආහාරපාන සඳහා ප්‍රමිති හඳුන්වා දීමට තීරණය කර ඇති අතර නිර්මාංශ ආහාර හඳුන්වාදීමේ දී අනුගමනය කළ යුතු මාර්ගෝපදේශ සඳහා විශේෂ කෙටුම්පතක් මේ වන විට ඉදිරිපත් කර ඇති බව ශ්‍රී ලංකා ප්‍රමිති ආයතනය සඳහන් කරයි. එම කෙටුම්පත පිළිබඳව මහජන අදහස් ලබා ගැනීමට ද තීරණය කර ඇති බව වාර්තා වේ.", "URL": "https://sinhala.adaderana.lk/news.php?nid=34141", "Category": null, "Parent URL": null}