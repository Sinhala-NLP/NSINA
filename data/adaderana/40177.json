{"Source": "Adaderana", "Timestamp": "January 8, 2014 07:22 am", "Headline": "මහින්ද පැහැර ගත්තාලු !- නෑ ඒ බොරුලු?", "News Content": "කොළඹ නාගරික මන්ත්‍රී මහින්ද කහදගමගේ මහතාට එරෙහිව කාන්තාවක පැහැරගැනීමක් සම්බන්ධයෙන් පැමිණිල්ලක් ඉදිරිපත් වී තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා කියා සිටියේ අදාළ කාන්තාව විසින් මෙම පැමිණිල්ල ඉදිරිපත් කර ඇති බවයි. පසුගිය මැයි මාසයේ දි කඩවත ප්‍රදේශයේ දි තමා පැහැර ගැනීමට ලක්වු බව ඇය සිය පැමිණිල්ල මඟින් ප්‍රකාශ කර ඇති බව සඳහන්ය. පසුව තමා අනුරාධපුර ප්‍රදේශයේ දමා ගිය බව අදාළ කාන්තාව ප්‍රකාශ කර ඇත. පොලිස් ළමා හා කාන්තා කාර්යංශය වෙත සිද්ධි ෆාතිමා නැමති කාන්තාවක විසින් මෙම පැමිණිල්ල කර ඇති බව අජිත් රෝහණ මහතා පැවසුවේය. තමා පිටකොටුව පදික වෙළදාමේ යෙදි සිටියදි ඇති වු ගැටළුවක් හේතුවෙන් ස්වයං රැකියා නියුක්තිකයින්ගේ ප්‍රධානත්වය ද උසුලන මහින්ද කහදගමගේ මහතාගේ අනුදැනුම මත මෙම පැහැරගැනීම සිදුව ඇති බව අදාළ කාන්තාව සිදුකළ පැමිණිල්ලේ සඳහන්වේ. මේ පිළිබඳ අද දෙරණ මහින්ද කහඳගමගේ මහතාගෙන් විමසීමේදී ඔහු කියා සිටියේ තමාට එල්ලවන චෝදා අසත්‍යය බවයි. එමෙන්ම තමාට එරෙහිව අභූත චෝදනා එල්ල කොට අපහාස කිරීමට අදාළව නීතිමය පියවර ගන්නා බවද ඔහු සඳහන් කළේය.", "URL": "https://sinhala.adaderana.lk/news.php?nid=40177", "Category": null, "Parent URL": null}