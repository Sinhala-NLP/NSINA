{"Source": "Adaderana", "Timestamp": "December 29, 2015 09:16 am", "Headline": " ජල සේවකයෝ අදත් වැඩවරති ", "News Content": "අද දිනයේත් පැය තුනක කාලයක් වර්ජනයක නිරත වන බව ජල සම්පාදන වෘත්තීය සමිති ඒකාබද්ධ සන්ධානය පවසයි.එහි කැඳවුම්කරු උපාලි රත්නායක මහතා සඳහන් කළේ මෙම වසරට අදාළ ප්‍රසාද දීමනාව කප්පාදු කිරීමට විරෝධය පලකරමින් පසුගිය 26 වන දින සිට අඛණ්ඩව වෘත්තීය සමිති ක්‍රියාමාර්ගවල නිරත වන බවයි.එහෙත් මෙතෙක් සිය ගැටලුවට ස්ථිර විසඳුමක් ලැබී නොමැති බැවින් අද පෙරවරු 9.00 සිට දහවල් 12.00 දක්වා සිය සේවකයින් වැඩවර්ජනයක නිරත වන බව උපාලි රත්නායක මහතා පැවසුවේය.", "URL": "https://sinhala.adaderana.lk/news.php?nid=56002", "Category": null, "Parent URL": null}