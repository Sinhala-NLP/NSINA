{"Source": "Adaderana", "Timestamp": "July 5, 2011 09:41 am", "Headline": "දකුණු අධිවේගී පාරේ අනතුරකින් දෙදෙනෙකු මරුට", "News Content": "දක්ෂිණ අධිවේගී මාර්ගයේ වැලිපැන්න, මූනමල්වත්ත ප්‍රදේශයේ සිදු වූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්වී තිබේ. ත්‍රී රෝද රථයක් සහ බවුසරයක් ගැටීමෙන් මෙම අනතුර සිදු වී ඇති බව වැලිපැන්න පොලිසිය ප්‍රකාශ කරයි. අනතුරින් තුවාල ලැබූ තවත් පුද්ගලයින් තිදෙනෙකු ප්‍රතිකාර සඳහා නාගොඩ රෝහලට ඇතුළත් කර ඇත. දක්ෂිණ අධිවේගී මාර්ගයේ අනවසරයෙන් ධාවනය වූ ත්‍රිරෝද රථයක් මෙසේ අනතුරට පත්ව ඇති බව වැලිපැන්න පොලිසිය පැවසීය. මෙම අනතුර සම්බන්ධයෙන් වැලිපැන්න පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17198", "Category": null, "Parent URL": null}