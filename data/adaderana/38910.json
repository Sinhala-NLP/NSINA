{"Source": "Adaderana", "Timestamp": "November 17, 2013 12:30 pm", "Headline": "2015 චොගම් මෝල්ටාවේ", "News Content": "මීළඟ පොදුරාජ්‍ය මණ්ඩලයීය රාජ්‍ය නායක සමුළුව මෝල්ටාවේ පැවැත්වීමට තීරණය කර තිබේ. අද පෙරවරුවේ රැස්වු පොදුරාජ්‍ය මණ්ඩලයීය රාජ්‍ය නායකයින් විසින් මෙම තීරණය ගෙන ඇති බව වාර්තා වේ. 2015 වසරේ පොදුරාජ්‍ය මණ්ඩලයීය රාජ්‍ය නායක සමුළුව මීට පෙර මුරුසි රාජ්‍ය පැවැත්වීමට තීරණය කර තිබුණි. එහෙත් මෙවර ශ්‍රි ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුවට එහි අග්‍රාමාත්‍යවරයා සහභාගී නොවීම හේතුවෙන් ඔවුන්ට එහි සත්කාරකත්වය අහිමි වී ඇත. පසුගිය 15 වන දින ආරම්භ වු විසි තුන්වන පොදුරාජ්‍ය මණ්ඩලයීය රාජ්‍ය නායක සමුළුවේ පළමු සහ දෙවන සැසිවාර ඊයේ දිනයේ පැවැත්වුණි. අද දිනයේ සැසිවාරයෙන් අනතුරුව ජනාධිපති මහින්ද රාජපක්ෂ මහතා සහ පොදුරාජ්‍ය මණ්ඩලයේ මහලේකම් කමලේෂ් ශර්මා මහතාගේ ප්‍රධානත්වයෙන් මාධ්‍ය හමුවක් පැවැත්වීමට නියමිතය.", "URL": "https://sinhala.adaderana.lk/news.php?nid=38910", "Category": null, "Parent URL": null}