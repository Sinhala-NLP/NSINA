{"Source": "Adaderana", "Timestamp": "May 6, 2011 05:05 pm", "Headline": "ආරක්ෂාව තහවුරු කරනවා නම් තරග පාවාදුන් අය ගැන කියන්නම් ", "News Content": "ඇසින් දුටු සාක්ෂිකරුවෙකු ලෙස ක්‍රිකට් තරග මුදලට පාවාදීම් සම්බන්ධව වගකිවයුතු පුද්ගලයින් පිළිබඳව හෙළිකිරීමට සූදානම් බව හිටපු ටෙස්ට් ක්‍රිකට් නායක සහ බස්නාහිර පළාත් සභා මන්ත්‍රී හෂාන් තිලකරත්න මහතා රහස් පොලිසිය වෙත ප්‍රකාශ කර තිබේ. නමුත් එසේ කරුණු හෙළිදරව් කිරීමේදී තම ආරක්ෂාව පිළිබඳව තහවුරු කළ යුතු බව රහස් පොලිසිය වෙත දැන්වූ බව ඔහු අද දෙරණ වෙත අදහස් දක්වමින් සඳහන් කළේය. 1992 වසරේ සිට ශ්‍රි ලංකා ක්‍රිකට් කණ්ඩායමේ ක්‍රීඩකයින් මුදලට තරග පාවාදුන් බවට හෂාන් තිලකරත්න මහතා පසුගියදා ප්‍රකාශයක් කර තිබුණි. එම ප්‍රකාශය සම්බන්ධයෙන් හෂාන් තිලකරත්න මහතා අද(06) රහස් පොලිසිය වෙත කැඳවනු ලැබීය. තිලකරත්න මහතාගේ ප්‍රකාශය සම්බන්ධ පරීක්ෂණයක් අරඹන ලෙස ක්‍රීඩා අමාත්‍යවරයා කළ ඉල්ලීමකට අනුව රහස් පොලිසිය පසුගිය 3 වැනිදා ද තිලකරත්න මහතාගෙන් ප්‍රකාශයක් ලබාගෙන තිබේ.", "URL": "https://sinhala.adaderana.lk/news.php?nid=15932", "Category": null, "Parent URL": null}