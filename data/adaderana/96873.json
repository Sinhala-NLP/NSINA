{"Source": "Adaderana", "Timestamp": "September 28, 2018 07:58 pm", "Headline": "ඔස්ට්‍රේලියාවේදී නිදහස ලැබූ තරුණයා ලාංකීකයෙක් වීම ගැන ආඩම්බරයෙන්", "News Content": "ත්‍රස්තවාදයට සහයෝගය දැක්වීමේ චෝදනා මත ඔස්ට්‍රේලියාවේදී අත්අඩංගුවට ගැනුණු මොහොමඩ් නිෂාම්ඩීන් නැමැති ශ්‍රී ලාංකික සරසවි සිසුවා එරට අධිකරණයෙන් ඇප මත මුදාහැර තිබේ. ඔස්ට්‍රේලියාවේදී නිව් සවුත් වේල්ස් සරසවියේ අධ්‍යාපනය ලබමින් සිටි මොහොමඩ් නිෂාම්ඩීන් නැමැති ශ්‍රී ලාංකික තරුණයා එරටදී අත්අඩංගුවට ගැනුණේ ත්‍රස්තවාදයට සහයෝගය දැක්වීම සඳහා තොරතුරු රැස්කිරීමේ චෝදනාව මතයි. අද(28) ඇප ලැබීමෙන් පසු ඔහු අද දෙරණ වෙත විශේෂ ප්‍රකාශයක් කළේය. එම ප්‍රකාශය පහතින් දැක්වෙයි. “ඔබ සියලු දෙනා දන්නා පරිදි මට ඇප ලැබුණා දැන් මම නිදහස් කෙනෙක්. ශ්‍රී ලංකිකයින්ට බොහෝම ස්තුතියි. දෙරණ ඇතුළු ශ්‍රී ලංකාවේ මාධ්‍ය ආයතනවලට බොහෝම ස්තුතියි. නිවැරදි තොරතුරු වාර්තා කළාට. මට ලැබුණු සහයෝගය දැක්කට පස්සේ මට පෙරටත් වඩා ශ්‍රී ලංකිකයෙක් වීම ගැන ආඩම්බර වෙනවා“", "URL": "https://sinhala.adaderana.lk/news.php?nid=96873", "Category": null, "Parent URL": null}