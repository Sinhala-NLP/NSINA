{"Source": "Adaderana", "Timestamp": "December 28, 2017 11:57 am", "Headline": "ක්‍රීඩා පිටිය නිසා පූජා කටයුතුවලට බාධාවක්", "News Content": "දෙනියාය ඉහළ කොටසේ ශ්‍රී මුත්තු මාරි අම්මාන් කෝවිල අසල ක්‍රීඩා පිටිය හේතුවෙන් පුජා කටයුතු සඳහා බාධාවක් බව පවසමින් එය ඉවත් කර දෙන මෙන් ඉල්ලා දෙනියාය වත්ත ඉහළ සහ පහළ කොටස පිරිසක් විසින් ක්‍රිඩා පිවිසුම ආසන්නයේ විරෙධතා පුවරු අතැතිව සහ ටයර් පුළුස්සා උද්ගෝෂණයක නිරත විය. එම ස්ථානයට පැමිණි කොටපොල ප්‍රදේශීය සභා විපක්ෂ නායක ආනන්ද කුමාර මහතා විරෝදතකරුවන් සඳහා කඩිනමින් විසදුමක් ලබා දෙන බව පැවසීමෙන් අනතුරුව පිරිස විසිර ගිය අතර දෙනියාය අකුරැස්ස මාර්ගයේ ගමනා ගමනයටද බාදාවක් එල්ල වුනු අතර ඔවුන් පැය දෙකක පමණ කාලයක් උද්ගොෂණයේ නිරත විය.", "URL": "https://sinhala.adaderana.lk/news.php?nid=82188", "Category": null, "Parent URL": null}