{"Source": "Adaderana", "Timestamp": "October 22, 2011 08:57 am", "Headline": "අසැබි වීඩියෝ පට තොගයක් දැලේ", "News Content": "අම්පාර ප්‍රදේශයේ වෙළඳසැලක තිබී අසභ්‍ය දර්ශන ඇතුළත් වීඩියෝ පට තොගයක් පොලිසිය භාරයට ගෙන තිබේ. අම්පාර ඩී.එස්. සේනානායක වීදි‍යේ පිහිටි අන්තර්ජාල හා දුරකතන පහසුකම් සැපයෙන වෙළඳසැලක තිබී මෙම අසභ්‍ය වීඩියෝ පට සොයාගෙන ඇති බව සඳහන්වේ. එහිදී වීඩියෝ දර්ශන පිටපත් කිරීම සඳහා යොදාගත් පරිගණකයක් ද පොලිසිය භාරයට ගෙන තිබේ. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඔහු අද අධිකරණයට ඉදිරිපත් කිරීමට නියමිත බව පොලීසිය පවසයි.", "URL": "https://sinhala.adaderana.lk/news.php?nid=19516", "Category": null, "Parent URL": null}