{"Source": "Adaderana", "Timestamp": "February 9, 2011 07:57 am", "Headline": "උසස් පෙළ අයදුම් පත්‍ර බාර ගැනීමේ අවසන් දින කල්යයි", "News Content": "2011 වසරේ අධ්‍යයන පොදු සහතික පත්‍ර උසස් පෙළ විභාගය සඳහා අයදුම්පත් භාර ගන්නා අවසාන දිනය කල් දමා තිබේ. ඒ අනුව අධ්‍යයන පොදු සහතික පත්‍ර උසස් පෙළ විභාගය සඳහා අයදුම්පත්‍ර භාර ගැනීම පෙබරවාරී මස 28 වැනිදා දක්වා සිදු කෙරෙන බව විභාග දෙපාර්තමේන්තුව පවසයි. දිව‍යිනේ පැවති අයහපත් කාලගුණය හේතුවෙන් මෙම තීරණය ගත් බව විභාග දෙපාර්තමේන්තුව සඳහන් කරයි. උසස් පෙළ විභාගයට පැරණි විෂය නිර්දේශය යටතේ පෙනී සිටින අපේක්ෂකයින් හට අදාළ දිනය දක්වා අයදුම්පත් යොමු කිරීමේ හැකියාව පවතින බව එම දෙපාර්තමේන්තුව තවදුරටත් පවසයි.", "URL": "https://sinhala.adaderana.lk/news.php?nid=14093", "Category": null, "Parent URL": null}