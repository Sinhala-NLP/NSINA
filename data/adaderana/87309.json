{"Source": "Adaderana", "Timestamp": "April 11, 2018 05:46 pm", "Headline": "පොලිස් භාරයේ සිටි සැමියාට ගංජා පැකට්ටුවක් ගෙන ගිය බිරිදට වැඩ වරදී", "News Content": "ඉඩම් ආරවුලක් සම්බන්ධයෙන් සැක පිට අත්අඩංගුවට ගෙන පොලිස් භාරයේ සිටි තම සැමියාට ගංජා පැකට්ටුවක් ඇදුම් මත සගවා ගෙන රැගෙන විත් දුන් සැකකරුගේ බිරිද හැටන් පොලීසිය මඟින් අද (11) අත්අඩංගුවට ගෙන ඇත. සැකකරුට ඇදුම් ලබාදීමට අවශ්‍යය බව රාජකාරියේ යෙදී සිටි පොලිස් නිලධාරීයාට සැකකාරිනිය දැනුම් දිමෙන් පසු පොලිස් නිලධාරීන් එම ඇඳුම් පරික්ෂා කිරීමේදී ගංජා පැකට්ටුවක් තිබි සොයා ගත් බව හැටන් පොලීසියේ නිලධාරීන් පවසයි. පසුව හැටන් වත්තේ සැකකාරින්යගේ නිව‍සේ හැටන් පොලිස් කොට්ඨාශ සුනඛ අංශයේ කෝරා සුනඛයා ලවා පරික්ෂා කළ ‍පොලිස් නිලධාරීන් එම නිවසේ සගවා තිබු ගංජා මිලි ග්‍රෑරැම් 35.6 ක් සොයා ගත් බව හැටන් පොලීසිය සඳහන් කළේය. තිදරු මවක් වන සැකකාරිනිය හැටන් මහෙස්ත්‍රාත් අධිකරණය‍ට ඉදිරිපත් කරන බව හැටන් පොලීසිය පැවසීය.", "URL": "https://sinhala.adaderana.lk/news.php?nid=87309", "Category": null, "Parent URL": null}