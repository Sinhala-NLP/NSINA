{"Source": "Adaderana", "Timestamp": "December 22, 2016 03:44 pm", "Headline": " අලි ඇතුන් තියාගත්තාට හිරේ නොදා දඩයක් ගැහුවානම් හොඳයි", "News Content": "නීත්‍යානූකූල නොවන අයුරින් අලි ඇතුන් ළඟ තබාගෙන සිටින පුද්ගලයින් සිරගත නොකළ යුතු බවත්, ඔවුන්ට ඒ සඳහා දඬුවමක් ලෙස දඩයක් පැනවීම වැනි ක්‍රියාමාර්ගයක් සුදුසු බවත්, මහචාර්ය බෙල්ලන්විල විමලරතන හිමියන් පවසයි.2016 ඇසළ පෙරහැර සාර්ථක කර ගැනීම සඳහා උපකාර කළ අයට උපහාර පිදීම නිමිත්තෙන් ඊයේ දෙහිවල පැවැති හමුවකදී උන්වහන්සේ මේ බව සඳහන් කළේය.පෙරහැර සංස්කෘතියේදී අලි ඇතුන් යොදාගැනීම යන කාරණය ගැන විවිධාකාරයෙන් වාද විවාද කළ හැකි බවත්, එහෙත් වසර ගණනාවක් තිස්සේ පවත්නා සංස්කෘතියක් යළි වෙනස් කළ නොහැකි බවත්, උන්වහන්සේ එහිදී පැවසුවේය.බුද්ධාගමේ අලි ඇතුන් පෙරහැරට යොදාගැනීම ගැන කියා නැතැයි උගතුන්ට වාද විවාද කළ හැකි නමුත් සංස්කෘතිය යන කාරණා පහසුවෙන් වෙනස් කළ නොහැකි බවත්, පැවසූ උන්වහන්සේ පෙරහැර වැනි සංස්කෘතික වැඩසටහනක් සඳහා ඔවුන් සත පහකින්වත් ආධාරයක් කර නැතැයිද පෙන්වාදුන්නේය.එහිදී උන්වහන්සේ වැඩිදුරටත් මෙසේද කියා සිටියේය.\" අනවසර අලි ඇතුන් ළඟ තබා ගැනීම ප්‍රශ්නයක් කර ගන්න අවශ්‍ය නැහැ. අලි ඇතුන් කියන්නේ අපේ ජාතික වස්තුවක්, ඒ වගේ දේවල් සිද්ධ වෙලා තියෙනවා නම් ඒ අයට දඬුවම් කරන්න. ඒකෙන් කියන්නේ ඒ අයව හිරේ දාන්න කියන එක නෙවෙයි. ඒ අයට දඬුවම් දීලා ඒ සතුන්ව ඒ අයට බාරදෙන්න. අත්අඩංගුවට ගත්ත අලි ඇතුන් මියගිය අවස්ථාත් තියෙනවා. ඒ වගේ දේවල්වලට අලි ඇතුන් අත්අංඩගුවට ගත් අය වගකියන්න ඕන. අලි ඇතුන් රාජ්‍ය වස්තුවක්. ඔවුන් රැක ගන්න එක රජයේ වගකීමක්. එකිනෙකා දෙපැත්තේ ඉඳලා වාද විවාද කරන්න පුළුවන්. අත්අඩංගුවට ගන්න ගියාම අලි මැරිලා තියෙනවා. වගකියන්න ඕන අත්අඩංගුවට ගත්ත අය. හාම්පුතුන් ළඟ හිටියා නම් එහෙම වෙන්නේ නෑ. පෙරහැර සංස්කෘතිය වෙනස් කරන්න බෑ අලි ඇතුන්ගේ ප්‍රශ්න තිබුණා කියා. තර්ක විතරක් ඕන කෙනෙකුට ඉදිරිපත් කරන්න පුළුවන්. අලි නැතිව පෙරහැර කරන්න බැරිද? බුද්ධාගමේ කොහේද කියලා තියෙන්නේ. කතා කරන කිසි කෙනෙක් පෙරහැරක් වෙනුවෙන් සත 5ක් දීලා නෑ. වනජීවි කියන අය උගත්තු සත 5ක් දීලා නෑ.\"", "URL": "https://sinhala.adaderana.lk/news.php?nid=67255", "Category": null, "Parent URL": null}