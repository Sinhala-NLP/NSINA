{"Source": "Adaderana", "Timestamp": "November 19, 2012 12:29 pm", "Headline": "අයියා වෙනුවට මන්ද මානසික රෝගයෙන් පීඩා විඳි මල්ලි මරලා", "News Content": "ත්‍රීරෝද රථයක් සම්බන්ධ ආරවුලකට බොරලැස්ගමුව ප්‍රදේශයේ තරුණයෙකු ඝාතනය කිරීමට පැමිණි පුද්ගලයින් මරාදමා ඇත්තේ මන්ද මානසික රෝගයකින් පීඩා විඳි එම තරුණයාගේ මල්ලි බව පොලීසිය පවසයි. බොරලැස්ගමුව, දිවුලපිටිය පන්සල පාර ප්‍රදේශයේදී අද අලුයම 1.00ට පමණ තියුණු ආයුධයකින් පහරදී අවුරුදු 22 ක තරුණයෙකු ඝාතනය කර තිබුණි. එම ඝාතනය සම්බන්ධයෙන් ප්‍රධාන සැකකරු ඇතුළු සිව්දෙනෙකු බොරලැස්ගමුව පොලීසිය විසින් අද උදෑසන 6.00‍ටත් පෙර අත්අඩංගුවට ගෙන තිබේ. ඝාතකයින් පැමිණ ඇත්තේ මියගිය පුද්ගලයාගේ අයියා මැරීමට නමුත් රාත්‍රී නිදියහනේදී ඔවුන් විසින් හඳුනා ගැනීමට නොහැකිව මරා දමා ඇත්තේ මන්ද මානසික රෝගයෙන් පීඩාවිඳි මල්ලි යැයි පොලීසිය සැකකරුවන්ගෙන් කළ ප්‍රශ්න කිරීමේදී අනාවරණය කරගෙන ඇත. අත්අඩංගුවට ගත් සැකකරුවන් ද ත්‍රීරෝද රථ රියදුරන් වන අතර ඝාතනය සඳහා යොදා ගත් උල් පිහියක් ද පොලීසිය විසින් සොයාගෙන ඇත.", "URL": "https://sinhala.adaderana.lk/news.php?nid=29316", "Category": null, "Parent URL": null}