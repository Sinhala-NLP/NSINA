{"Source": "Adaderana", "Timestamp": "April 30, 2011 09:35 am", "Headline": "වෑන් රිය පෙරළී අතුරුදන් වූ සිව්දෙනෙකුගේ මළසිරුරු හමුවෙයි", "News Content": "පොළොන්නරුව, මනම්පිටිය කොටලිය පාලම අසල දී වෑන් රථයක් අනතුරට ලක්වීමෙන් අතුරුදන්ව සිටි පුද්ගලයින් හයදෙනාගෙන් සිව්දෙනෙකුගේ මළසිරුරු සොයා‍ගෙන තිබේ. ඊයේ(29) රාත්‍රී මඩකළපුව සිට පොළොන්නරුව බලා ධාවනය වූ වෑන් රථයක් කොටලිය පාලම අසල දී ගඟට පෙරළීමෙන් මෙම අනතුර සිදුවිය. අනතුරින් අතුරුදන්වූ සෙසු පුද්ගලයින් දෙදෙනා සෙවීම සඳහා කිමිදුම්කරුවන් යොදවා ඇති බව පොලිසිය පවසයි. මරදමුනේ, 03 ප්‍රදේශයේ පදිංචිකරුවන් පිරිසක් ගමන් ගත් වෑන් රථයක් මෙලෙස අනතුරට ලක්විය. අනතුරින් වෑන් රථයේ රියදුරු දිවි බේරාගෙන ඇති අතර ඔහු මේ වන විට පොළොන්නරුව රෝහලේ ප්‍රතිකාර ලබමින් සිටින බව පොලිසිය පැවසුවේය.", "URL": "https://sinhala.adaderana.lk/news.php?nid=15786", "Category": null, "Parent URL": null}