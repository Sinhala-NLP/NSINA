{"Source": "Adaderana", "Timestamp": "December 10, 2011 02:09 pm", "Headline": "රටේ නීතිය හරිහැටි නැත්නම් ජාත්‍යන්තරයෙන් හෝ ඉටුකර ගන්නවා", "News Content": "රට තුළ නීතිය නිසි පරිදි ක්‍රියාත්මක නොවන්නේ නම් එය ජාත්‍යන්තරය තුළින් හෝ ඉටුකර ගැනීමට කටයුතු කරන බව විපක්ෂ නායක රනිල් වික්‍රමසිංහ මහතා පවසයි. යුධ ජයග්‍රහණය වෙනුවෙන් උරදී කටයුතු කළ සරත් ෆොන්සේකා මහතාට අද අත්ව ඇති ඉරණම කිසිසේත් අනුමත කළ නොහැකි බව විපක්ෂ නායකවරයා ‍සඳහන් කරයි. සරත් ෆොන්සේකා මහතා නිදහස් කරගැනීම වෙනුවෙන් කොළඹ නව නගර සභා ශාලාවේ පැවති ජනතා පෙත්සම අත්සන් කිරීමේ අවස්ථාවට අද(10) එක්වෙමින් රනිල් වික්‍රමසිංහ මහතා මෙම අදහස් පළ කළේය. අත්සන් දස ලක්ෂයක් ලබාගැනීමේ එම අවස්ථාවට විපක්ෂයේ මන්ත්‍රීවරුන් ඇතුළු බොහෝ පිරිසක් සහභාගී වී සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=20586", "Category": null, "Parent URL": null}