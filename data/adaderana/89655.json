{"Source": "Adaderana", "Timestamp": "May 23, 2018 10:39 am", "Headline": "පුත්තලම-කොළඹ දුම්රිය ධාවනය තවමත් ලුණුවිල දක්වා පමණයි", "News Content": "පුත්තලම දුම්රිය මාර්ගයේ ධාවන කටයුතු අද(23) සිදු වන්නේද කොටුව - ලුණුවිල දුම්රිය ස්ථාන අතර පමණක් බව දුම්රිය පාලක මැදිරිය සඳහන් කළේය. නාත්තන්ඩිය - තුම්මෝදර දුම්රිය ස්ථාන අතර මාර්ගය හැමිල්ටන් ඇළ පිටාර ගැලීම හේතුවෙන් ජලයෙන් යටවී තිබීම ඊට හේතුවයි. ඒ අනුව ලුණුවිල දුම්රිය ස්ථානයෙන් ආරම්භ වන කාර්යාල දුම්රියන් සාමාන්‍ය වේලාවට කොටුව දුම්රිය ස්ථානයට ළගා වීමට නියමිත බවද, කොටුව දුම්රිය ස්ථානයෙන් ආරම්භ වන දුම්රිය ලුණුවිල දුම්රිය ස්ථානයෙන් ගමන් අවසන් කරන බවද දුම්රිය පාලක මැදිරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=89655", "Category": null, "Parent URL": null}