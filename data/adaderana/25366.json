{"Source": "Adaderana", "Timestamp": "June 27, 2012 04:55 pm", "Headline": "බිබිලේ ව්‍යාපාරිකයින් මාරාන්තික උපවාසයක් අරඹයි", "News Content": "බිබිල නගරයේ ව්‍යාපාරිකයින් පිරිසක් මාරාන්තික උපවාසයක් ආරම්භ කර තිබේ. ව්‍යාපාරිකයන් 25 දෙනෙකු පමණ මෙම උපවාසයට එක්ව ඇති බව සඳහන්ය. 2005 වසරේ දී බිබිල බස්නැවතුම්පළ ඉදිකිරීම සඳහා නගරයේ තිබූ කඩකාමර ඉවත් කර ඇති අතර වසර 07 ක් ගතවී ඇතත් ඉවත් කළ කඩ කාමර සඳහා වෙනත් කඩ කාමර ලබා නොදීමට විරෝධය පළකරමින් මොවුන් මෙම උපවාසය ආරම්භ කර ඇත. තමන්ට කඩ කාමර 38 ක ඔප්පු ලබාදී ඇතත් කඩ කාමර ලබාදී නොමැති බව උපවාසකරුවන් පවසයි. තමන්ට හිමි කඩ කාමර ලබාදෙන තෙක් මෙම මාරාන්තික උපවාසය අත් නොහරින බව ද එම ව්‍යාපාරිකයින් සඳහන් කරයි.", "URL": "https://sinhala.adaderana.lk/news.php?nid=25366", "Category": null, "Parent URL": null}