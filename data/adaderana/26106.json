{"Source": "Adaderana", "Timestamp": "July 27, 2012 10:24 am", "Headline": "ජවිපෙ ජන පෙළගැස්ම ඇරඹෙයි", "News Content": "ජනතා විමුක්ති පෙරමුණ සංවිධානය කරන \"ජන පෙළගැස්ම\" රථ පෙරහැර දෙවුන්දරින් මේ වන විට ගමන් අරම්භ කර තිබේ. එම රථ පෙරහැර අගෝස්තු මස පළමුවැනි දින දක්වා පැවැත්වෙන අතර පේදුරුතුඩුවෙන් එය අවසන් වීමට නියමිතය. ර‍ට මුහුණ දී තිබෙන අර්බූද සම්බන්ධයෙන් රථ පෙරහැර අතරවාරයේදී ජනතාව දැනුවත් කිරීමට පියවර ගන්නා බව ජනතා විමුක්ති පෙරමුණේ දේශපාලන මණ්ඩල සභික අනුර කුමාර දිසානායක මහතා කියා සිටියේය. දෙවුන්දරතුඩුවෙන් ආරම්භ වූ රථ පෙරහැර සඳහා එම පක්ෂයේ නායක සෝමවංශ අමරසිංහ මහතා ඇතුළු විශාල පිරිසක් සහභාගී වී සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=26106", "Category": null, "Parent URL": null}