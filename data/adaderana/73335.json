{"Source": "Adaderana", "Timestamp": "May 20, 2017 09:27 am", "Headline": "සෞඛ්‍ය සේවා නිලධාරිනියට හිරිහැර කිරීම හෙළාදකිනවා", "News Content": "පිළියන්දල සෞඛ්‍ය වෛද්‍ය නිලධාරී කාර්යාලයට අයත් ඇරැව්වල ක්ෂේත්‍ර පවුල් සෞඛ්‍ය සේවා නිලධාරිනියකට සිය රාජකාරී ස්ථානයේ සිටියදී කිසියම් පුද්ගලයෙකු විසින් හිරිහැර කිරීමට තැත් කිරීම දැඩි ලෙස හෙළා දකින බව රජයේ පවුල් සෞඛ්‍ය සේවා සංගමය පවසයි.අදාළ පවුල් සෞඛ්‍ය නිලධාරිනිය මෙම සිද්ධිය හේතුවෙන් දැඩි කම්පනයකට පත්ව සිටින බව එම සංගමයේ සභාපති දේවිකා කොඩිතුවක්කු මහත්මිය පවසා සිටියාය.දේවිකා කොඩිතුවක්කු මහත්මිය පැවසුවේ අදාළ පුද්ගලයා හට උපරිම දඬුවම් ලබාදිය යුතු බව හා හිරිහැරයට ලක්වූ පවුල් සෞඛ්‍ය සේවා නිලධාරිනියට උපරිම සාධාරණයක් ඉටු කරන ලෙස සෞඛ්‍ය බලධාරීන්ගෙන් ඉල්ලා සිටින බවය.", "URL": "https://sinhala.adaderana.lk/news.php?nid=73335", "Category": null, "Parent URL": null}