{"Source": "Adaderana", "Timestamp": "September 4, 2018 12:47 pm", "Headline": "ඒකාබද්ධයට උපායන් නෑ-උපක්‍රමත් නෑ", "News Content": "ඒකාබද්ධ විපක්ෂයට කිසිදු උපායක් නොමැති බව පූජ්‍ය බෙන්ගමුවේ නාලක හිමියන් පවසයි. කොළඹ පැවති මාධ්‍ය හමුවකට එක්වෙමින් උන්වහන්සේ මෙම අදහස් පළ කර සිටියේය. හෙට(05) දිනයේ දී කොළඹ දී පැවැත් වීමට නියමිතව තිබෙන ජනබලය උද්ඝෝෂණය තුළින් ආණ්ඩුව පෙරළන බවට ප්‍රසිද්ධියේ තර්ජනය කිරීමෙන් කිසිදු ප්‍රතිඵලයක් ලබා ගත නොහැකි බවත්, එසේ පැවසීමෙන් එය වැළැක්වීමට අවශ්‍ය ආණ්ඩුව විසින් ගනු ලබන බව ද උන්වහන්සේ වැඩිදුරටත් පැවසීය. තමන් වැනි අයට ආචාර්ය උපාධි නොමැති බවත් එනිසා කියන කිසිවක් ඒකාබද්ධය විසින් පිළිනොගන්නා බවත් පැවසු නාලක හිමියන් 2015 ජනාධිපතිවරණයේ දී ක්‍රමන්ත්‍රණ සිදු කළ පිරිස තවමත් ඒකාබද්ධය සමඟ සිටින බව ද කියා සිටියේය. උපාය හා උපක්‍රම නොදන්නාකමින් ඒකාබද්ධය නිරන්තරයෙන් කුමන්ත්‍රණකරුවන්ට හසුවෙන බව ද නාලක හිමියන් සඳහන් කළේය.", "URL": "https://sinhala.adaderana.lk/news.php?nid=95516", "Category": null, "Parent URL": null}