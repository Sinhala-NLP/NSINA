{"Source": "Adaderana", "Timestamp": "January 7, 2013 12:05 pm", "Headline": "හොර සල්ලි අච්චු ගැසූ 3ක් දැලේ", "News Content": "ව්‍යාජ මුදල් නෝට්ටු මුද්‍රණය කිරීම සහ ළඟ තබා ගැනීමේ චෝදනා මත පාසැල් සිසුවෙකු ඇතුළු සැකකරුවන් තිදෙනෙකු අත්අඩංගුවට ගෙන තිබේ. බිබිල දොඩංගොල්ල ප‍්‍රදේශයේ දී රුපියල් 500 ව්‍යාජ නෝට්ටු 23ක් සමග සැකකරුවෙකු බිබිල පොලීසිය විසින් අත්අඩංගුවට ගන්නා ලදී. ඔහු ගෙන් සිදුකළ ප‍්‍රශ්න කිරීම්වලදී තණමල්විල, ගාමිණීපුර ප‍්‍රදේශයේදී තවත් සැකකරුවන් දෙදෙනෙකු අත්අඩංගුවට ගෙන ඇත. ඔවුන් සතුව තිබී රුපියල් 500 ව්‍යාජ මුදල් නෝට්ටු 42 ක්, මුද්‍රණ කටයුතු සඳහා යොදාගත් පරිගණකයක් ඇතුළු උපකරණ කිහිපයක් ද පොලිස් භාරයට ගෙන තිබේ. සැකකරුවන් බිබිල මහේස්ත‍්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30558", "Category": null, "Parent URL": null}