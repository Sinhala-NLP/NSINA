{"Source": "Adaderana", "Timestamp": "July 12, 2015 10:10 pm", "Headline": "සිරුරට ගිනි තබාගත් පොලිස් කත මරුට", "News Content": "සිය පෙම්වතා සමග ඇති වූ ආරවුලක් හේතුවෙන් සිරුරට පෙට්‍රල් දමා ගිනි තබාගත් කාන්තා පොලිස් නිලධාරිණියක මියගොස් තිබේ.මෙලෙස මියගොස් ඇත්තේ වව්නියාව මූලස්ථාන පොලීසියට අනුයුක්තව සේවය කළ 26 හැවිරිදි නිලධාරිණියකි.එම කාන්තාව ඊයේ උදෑසන සිය පෙම්වතාගේ යාපනය, අච්චුවේලි හි පිහිටි නිවසට ගොස් මෙම අපරාධය සිදුකර ගෙන ඇති අතර ඒ සමග ඇයගේ පෙම්වතා බව කියන පුද්ගලයා පිළිස්සුම් තුවාල ලැබූ කාන්තාව රෝහල් ගත කර ඇත.කෙසේ වෙතත් අද පෙරවරුවේ එම කාන්තාව මියගොස් ඇති බව පොලිසීය කියයි.", "URL": "https://sinhala.adaderana.lk/news.php?nid=52600", "Category": null, "Parent URL": null}