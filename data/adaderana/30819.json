{"Source": "Adaderana", "Timestamp": "January 17, 2013 07:42 am", "Headline": "පස් කන්දට යටවී අයෙක් මරුට", "News Content": "ගොඩකවෙල ප්‍රදේශයේ පතලක පස් කන්දක් කඩා වැටීමෙන් සිදුවූ අනතුරකින් පුද්ගලයෙකු මියගොස් තිබේ. මෙලෙස මියගොස් ඇත්තේ 23 හැවිරිදි බලවින්න ප්‍රදේශයේ පදිංචිකරුවෙක් බව ගොඩකවෙල පොලීසිය සඳහන් කළේය. මළසිරුර පල්ලෙබැද්ද රෝහලේ මෘත ශරීරාගාරයේ තබා ඇති අතර පශ්චාත් මරණ පරික්ෂණය අද (17) සිදු කිරීමට නියමිතය. ගොඩකවෙල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30819", "Category": null, "Parent URL": null}