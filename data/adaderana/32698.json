{"Source": "Adaderana", "Timestamp": "March 24, 2013 03:27 pm", "Headline": "  ඒෂියන් පේන්ට්ස් ලංකාවට “ඒපෙක්ස් රූෆ්ගාඩ්” හඳුන්වාදෙයි", "News Content": "සිය නිෂ්පාදනවලින් ලබාදෙන ආරක්ෂාව නව තලයකට ඔසවමින් ඒෂියන් පේන්ට්ස් සමාගම ආරක්ෂා කිරීමට ඉතාමත් අපහසු මතු පිටක් ලෙසින් සැලකෙන වහලවල් සඳහා නව තීන්ත වර්ගයක් හඳුන්වා දී ඇත. වහලවල් වර්ණ ගැන්වීම සහ ආරක්ෂා කිරීම සඳහා නිර්මාණය කර ඇති “ඒපෙක්ස් රූෆ්ගාඩ්” නැමති ඉහළ අනර්ඝත්වයකින් යුක්ත මෙම නව තීත්ත නිෂ්පාදනය හඳුන්වාදීමට පෙර මාස 18 කට වැඩි කාලයක් පුරා පරීක්ෂාවට ලක් කරන ලදැයි සමාගම පවසයි. විශේෂිත “ඇක‍්‍රිලික්” වර්ගයක් පදනම් කරගත් ජලයේ දිය කළ හැකි වර්ණ ගැන්වූ මෙම තීන්ත විශේෂයෙන්ම නිපදවා තිබෙන්නේ උළු සහ ඇස්බැස්ටෝස් සෙවිලි තහඩු සඳහායි. “ඒපෙක්ස් රූෆ්ගාඩ්” නැමති මෙම තීන්ත සිත් ගන්නා සුළු වර්ණ 7කින් සහ ලීටරය, ලීටර් හතර, ලීටර් දහය සහ ලීටර් විස්ස යන ඇසුරුම් ප‍්‍රමාණවලින් මිලදී ගත හැක. ඒෂියන් පේන්ට්ස් ලංකා සමාගමේ අධ්‍යක්ෂ සහ සාමාන්‍යාධිකාරී ජෝසෆ් එල්. පුලිකොට්ටිල් මහතා පැවසුවේ ඉතාමත් ඉහළ ඇලෙන සුළු ගුණයක් තිබෙන, ඇල්ගී සහ දීලීර වලට ඔරොත්තු දීමේ ගුණයෙන්ද පොහොසත් ගිනි නොගන්නා මෙම තීන්ත ගොඩනැගිලිවල අලංකරණය සඳහා දායක වෙමින් එහි වහලවල් දිගු කාලයක් ආරක්ෂා කරන බවයි. “ඒපෙක්ස් රූෆ්ගාඩ් ශ‍්‍රී ලංකාව තුළ අපි අලෙවි කරන ඉතාමත් පුළුල් නිෂ්පාදන පෙළට සිදුකළ සිත් ගන්නා සුළු මෙන්ම කැපී පෙනෙන හඳුන්වා දීමක්,” යැයි ඔහු සඳහන් කළේය. “බොහෝ ප‍්‍රදේශවල වහලවල් දැවෙන හිරු රශ්මියට මෙන්ම තද වැසිවලට නිරාවරණය වෙනවා. මේ නිසා වහලවල් අව පැහැ ගැන්වෙන අතර ඒවා දුර්වල වීමද සිදුවෙනවා. මෙම නිෂ්පාදනය භාවිතා කිරීම මගින් වහලවල් දිගු කාලයක් දීප්තිමත්ව තැබීමට හැකියි.” පුලිකොට්ටිල් මහතා අනාවරණය කළේ මෙරට ප‍්‍රධාන ඇස්බැස්ටෝස් සෙවිලි තහඩු නිෂ්පාදනය කරන සමාගම් දෙකක් සඳහා දැනටමත් තීන්ත සැපයීමේ එකම සමාගම ලෙස ඒෂියන් පේන්ට්ස් තෝරාගෙන තිබෙන බවයි. ඒපෙක්ස් රූෆ්ගාඩ් තීන්ත, ටයිල් රතු, කොළ, “කැස්කේඩ් ට්වයිලයිට්”, රතු, නිල්, හැරිස් රතු සහ දුඹුරු යන වර්ණ වලින් මිලදීගත හැකි අතර වැඩි ප‍්‍රතිඵල සහ මුදල් ඉතිරි කර ගැනීම සඳහා මෙම තීන්ත අනිවාර්යෙන්ම අලේප කළ යුත්තේ ඒෂියන් පේන්ට්ස් හි, පිටතට අලේප කරන සීලර් වරක් ආලේප කිරීමෙන් පසුවය. ඉන්දියාවේ මහත් පිළිගැනීමකට ලක් වූ බහු ජාතික සමාගමක් වන ඒෂියන්ස් පේන්ට්ස් ප‍්‍රථම විදේශීය ඒකකය ලෙස ඒෂියන්ස් පේන්ට්ස් ලංකා සමාගම පිහිටු වනු ලද අතර සමාගම රටවල් 24 ක මෙහෙයුම් කටයුතු පවත්වා ගෙන යයි. ශ‍්‍රී ලංකාව තුළ නිෂ්පාදනය සහ අලෙවියේ පුළුල් පරාසයක විහිදුනු ඒෂියන් පේන්ට්ස් ලිරොයාල්, ලික්ලැසික්, සහිප‍්‍රීමියම්, ඉන්ටීරියර්, ඉමල්ෂන් තීන්ත, රොයාල් ප්ලේ සහ රොයාල් ප්ලේ මෙටැලික්ස්, බාහිර බිත්ති මත ආලේප කරන APEX, APEX අල්ටිමා, පිරිමැසුම්දායක ඉමල්ෂන් තීන්ත වර්ගයක් වනිඩෙකෝරා ඉකොනොමි එමල්ෂන් තීන්ත, පොලියුරතීන් වාර්නිෂ්, දැව නිමැවුම් ආලේපන, එනැමල් තීන්ත, තිනර්, කාර්මික තීන්ත, ලැකර්, ෆිලර් සහ වෝල් පුටි නිෂ්පාදනය කර අලෙවි කරයි.", "URL": "https://sinhala.adaderana.lk/news.php?nid=32698", "Category": null, "Parent URL": null}