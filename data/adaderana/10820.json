{"Source": "Adaderana", "Timestamp": "September 13, 2010 08:33 am", "Headline": "එල්.ටී.ටී.ඊ සැකකරුවන් 7500 ක් තවමත් සිරගතව ඉන්නවා", "News Content": "එල්.ටී.ටී.ඊ සංවිධානය‍ට සහය දැක්වීමේ චෝදනා මත 7,500 ක පමණ පිරිසක් තවදුරටත් බන්ධනාගාර ගතව සිටින බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය ඩීව් ගුණසේකර මහතා පවසයි. එල්.ටී.ටී.ඊ නායකයන් සහ යුද්ධය මෙහෙය වූ පුද්ගලයින් 700 ක් පමණ ද මෙම පිරිස අතර වන බව අමාත්‍යවරයා සඳහන් කරයි. ඉදිරියේ දී පුනරුත්ථාපනයට ලක් කළ තවත් දෙදහසක් පමණ නිදහස් කිරීමට පියවර ගන්නා බව ඊයේ කොළඹ පදනම් ආයතනයේ පැවති සිරකරු දින ජාතික උත්සවයට එක්වෙමින් අමාත්‍ය ඩීව් ගුණසේකර මහතා ප්‍රකාශ කළේය. එමෙන්ම බන්ධනාගාර රැඳවියන් වෙනුවෙන් මහජන මුදල් විශාල ප්‍රමාණයක් නිකරුණේ වැය කිරීමට සිදුව ඇතැයි අග්‍රාමාත්‍ය දි.මු. ජයරත්න මහතා පවසයි. බන්ධනාගාර ගතවූවන්ගෙන් ඵලදායී ප්‍රයෝජන ලබාගැනීම සඳහා කඩිනම් වැඩපිළිවෙළක් සකස් කළ යුතු බව අග්‍රාමාත්‍යවරයා පෙන්වාදෙයි. ඊයේ පදනම් ආයතනයේ පැවති උත්සවයට එක්වෙමින් අග්‍රමාත්‍ය දි.මු.ජයරත්න මහතා මේ අදහස් පළ කළේය.", "URL": "https://sinhala.adaderana.lk/news.php?nid=10820", "Category": null, "Parent URL": null}