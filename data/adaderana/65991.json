{"Source": "Adaderana", "Timestamp": "November 13, 2016 11:06 am", "Headline": " ඉන්දුනීසියාව සමඟ බුද්ධි අංශ හුවමාරුව පිළිබඳ සාකච්ඡාවක්", "News Content": "අපරාධ මර්දනය සඳහා බුද්ධි අංශ හුවමාරුව පිළිබඳ ඉන්දුනීසියාව සහ ශ්‍රී ලංකාව අතර සාකච්ඡා පවත්වා තිබේ.පොලිස්පති පූජිත් ජයසුන්දර මහතා සහ ඉන්දුනිසියා ජ්‍යෙෂ්ඨ පොලිස් නිලධාරීන් සමඟ අදාළ සාකච්ඡා පැවති බව වාර්තා වේ.ඉන්දුනීසියාවේ බාලිහිදී පැවති 85 වැනි අපරාධ පොලිස් සංවිධානය හෙවත් ඉන්ටර්පෝල් සංවිධානයේ වාර්ෂික සම්මේලනයට සමගාමීව මෙම හමුව සිදුවී තිබේ.මීට අමතරව මූල්‍ය අපරාධ, මුදල් විශුද්ධිකරණය, මිනිස් ජාවාරම් වැළැක්වීම සම්බන්ධයෙන් බුද්ධි තොරතුරු හුවමාරු කරගැනීමට අවශ්‍ය යාන්ත්‍රණයක් ගොඩනැගීම සම්බන්ධයෙන් ද එහිදී සාකච්ඡා වූ බව වාර්තා වේ.", "URL": "https://sinhala.adaderana.lk/news.php?nid=65991", "Category": null, "Parent URL": null}