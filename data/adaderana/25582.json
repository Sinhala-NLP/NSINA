{"Source": "Adaderana", "Timestamp": "July 7, 2012 12:29 pm", "Headline": "මෙරට සරණාගතයින් රැගත් තවත් යාත්‍රාවක් ඕස්ට්‍රේලියාවට යයි", "News Content": "ශ්‍රී ලාංකික සරණාගතයින් පිරිසක් රැගත් තවත් යාත්‍රාවක් ඕස්ට්‍රේලියාවේ ක්‍රිස්මස් දූපත වෙත ළඟා වී ඇති බව එරට මාධ්‍ය වාර්තා කරයි. පුද්ගලයින් 31 දෙනෙකු හා එක් තරුණියක මෙම සරණාගතයින් පිරිස අතර වන බව එම මාධ්‍ය වාර්තා පෙන්වාදෙයි. සරණාගතයින් පිරිස රැගත් යාත්‍රාව ඊයේ ඕස්ට්‍රේලියානු බලධාරීන් විසින් සිය භාරයට ගෙන ඇති අතර අද පෙරවරුවේ ඔවුන් එම යාත්‍රාවේ සිට ක්‍රිස්මස් දූපත වෙත රැගෙන විත් තිබේ. මෑතකාලීනව නීති විරෝධී ලෙස ඕස්ට්‍රේලියාවට සරණාගතයින් පැමිණීමේ වර්ධනයක් දක්නට ලැබෙන අතර එසේ පැමිණි නවතම සරණාගතයින් පිරිස මෙම ශ්‍රී ලාංකිකයින් බව ද ඕස්ට්‍රේලියානු මාධ්‍ය වාර්තා පවසයි. මෙම යාත්‍රාවත් සමග පසුගිය ජූනි 08 වන දින සිට සරණාගතයින් රැගත් යාත්‍රා 25 ක් ඕස්ට්‍රේලියාව වෙත පැමිණි ඇති බව ද එම මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=25582", "Category": null, "Parent URL": null}