{"Source": "Adaderana", "Timestamp": "June 15, 2014 07:51 am", "Headline": "විශ්‍රාමික පාරිතෝෂික  දිමනාව පෙර පරිදි ගෙවන්න ", "News Content": "ගැටලුකාරි තත්ත්වයකට මුහුණ දී සිටින විශ්‍රාමික පාරිතෝෂික දීමනා ගෙවීම සම්බන්ධයෙන් වන වැඩපිළිවෙළ වෙනස් කිරීමකින් තොරව පෙර පරිදිම ක්‍රියාත්මක කරන ලෙස ජනාධිපති මහින්ද රාජපක්ෂ මහතා මුදල් අමාත්‍යාංශය ලේකම්වරයාට උපදෙස් ලබා දී තිබේ. විශ්‍රාම යන රාජ්‍ය සේවකයෙකුට ඔහුගේ කැමැත්ත මත හිමිවන පාරිතෝෂික දීමනාව ක්‍රමවේද දෙකක් යටතේ ලබාගැනීමට රජය යෝජනා කර තිබුණි. පැරණි ක්‍රමය යටතේ විශ්‍රාම වැටුප් දෙපාර්තමේන්තුවෙන් පාරිතෝෂිකය ලබාගැනීමේ අවස්ථාව ලබාදී තිබු අතර නව ක්‍රමය යටතේ එය රාජ්‍ය බැංකු හරහා ණය මුදලක් ලෙස ලබාගත යුතු වෙයි. මීට පෙර විශ්‍රාම වැටුප් දෙපාර්තමේන්තුව පාරිතෝෂිකය නැවත අය කරගනු ලබන්නේ 60% ක මුදලක් පමණක් වෙයි. එහෙත් බැංකු මගින් ණය මුදලක් වශයෙන් පාරිතෝෂිකය ලබාගැනීමේ දී 100% නැවත ගෙවීමට සිදුවීමෙන් විශ්‍රාමිකයන්ට අසාධාරණයක් සිදුවන බවට විරෝධතා එල්ල වුණි. දැනට විදෙස් ගතව සිටින ජනාධිපති මහින්ද රාජපක්ෂ මහතා විසින් එම කරුණු සලකා බලා එය වෙනස් නොකරන ලෙසට ජනාධිපති ලේකම් ලලිත් වීරතුංග මහතා වෙත උපදෙස් ලබා දී ඇති බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=43970", "Category": null, "Parent URL": null}