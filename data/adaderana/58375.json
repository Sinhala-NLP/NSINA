{"Source": "Adaderana", "Timestamp": "March 19, 2016 12:09 pm", "Headline": "විදුලිය බිඳ වැටීම හොයන්න විදේශ විශේෂඥ සහයත් ", "News Content": "විදුලිය බිඳ වැටීම සම්බන්ධයෙන් විදේශිය විශේෂඥයින්ගේ සහාය ඇතිව මහජන උපයෝගිතා කොමිසම විසින් සම්පුර්ණ පරීක්ෂණයක් සිදු කර තිබේ.පසුගිය සැප්තැම්බර් මස 27 වනදා සිදු වූ දීපව්‍යාප්ත හදිසි විදුලිය බිදවැටීම සම්බන්ධයෙන් එම පරීක්ෂණය සිදු කර ඇති බව සඳහන්ය.එම පරීක්ෂණයේ වාර්තාව මේ වන විට මහජන උපයෝගිතා කොමිසමේ නිල වෙබ් අඩවියේ පළ කර තිබේ.අදාළ පරීක්ෂණයේදී අනාවරණය වූ කරුණු පිළිබඳ ලංකා විදුලිබල මණ්ඩලය දැනුවත් කිරීමට මහජන උපයෝගිතා කොමිසම පියවර ගත් බව එම කොමිසමේ අධ්‍යක්ෂ ජනරාල් දමිත කුමාරසිංහ මහතා සඳහන් කළේය.මුළු දිවයිනටම බලපාන පරිදි සිදුවන මෙවැනි හදිසි විදුලිය බිදවැටීම් තුළින් විදුලිය සම්ප්‍රේෂණ බලපත්‍ර කොන්දේසී උල්ලංඝණය වීමක් සිදු වන බව ද අධ්‍යක්ෂ ජනරාල්වරයා කියා සිටියේය.එවැනි අවස්ථාවකදී නෛතික ක්‍රියාමාර්ග ගත හැකි වුවද මෙතෙක් කොමිසම එවැනි තීරණයකට එළඹ නොමැති බව මහජන උපයෝගිතා කොමිසමේ අධක්ෂ ජනරාල් දමිත කුමාරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=58375", "Category": null, "Parent URL": null}