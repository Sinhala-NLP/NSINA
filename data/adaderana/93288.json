{"Source": "Adaderana", "Timestamp": "July 27, 2018 11:22 am", "Headline": "පහරදීමකට විරෝධය දක්වා හලාවත කොළඹ පුද්ගලික බස් රථ සේවකයන් වර්ජනයක", "News Content": "හලාවත කොළඹ පුද්ගලික බස් රථ සේවකයන් අද (27 ) පෙරවරුවේ වැඩ වර්ජනයක් ආරම්භ කර තිබේ. හලාවත කොළඹ බස් රථ රියදුරෙකු හට කොළඹ දී ප්‍රහාරයක් එල්ල කිරීම මෙයට හේතුව බව හලාවත කොළඹ පුද්ගලික බස් රථ හිමියන්ගේ සංගමයේ සභාපති චමින්ද හංසා මහතා පැවසිය. ඊයේ (26 )රාත්‍රී 11.00 ට පමණ කොළඹ දී මේ ප්‍රහාරය එල්ල වී ඇති අතර මේ ප්‍රහාරය සදහා යාපනය කොළඹ පුද්ගලික බස් රථ සේවාවක කළමණාකරුවෙකු රියෙදුරෙකු ඇතුළු හතළිහකට ආසන්න පිරිසක් පැමිණි බව අදාළ බස් රථයේ රියදුරු චන්දන ප්‍රනාන්දු පැවසිය. මේ රියදුරු මේ වන විට හලාවත මහා රෝහලේ 04 වන වාට්ටුවේ ප්‍රතිකාර ලබන අතර මේ පහර දීම සම්බන්ධයෙන් මරදාන පොලිසියේ පැමිණිල්ලක් කර ඇත . මේ පිලිබදව බලධාරින් ඉක්මන් විසදුමක් නොදුනහොත් මෙය හලාවතින් ආරම්භ කරන සියලු බස් රථ සේවා දක්වා ව්‍යාප්තකරන බව හලාවත බස් රථ සේවකයන් පිරිසක් පැවසුහ.", "URL": "https://sinhala.adaderana.lk/news.php?nid=93288", "Category": null, "Parent URL": null}