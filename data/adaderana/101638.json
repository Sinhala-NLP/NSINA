{"Source": "Adaderana", "Timestamp": "January 1, 2019 02:25 pm", "Headline": "නව වසරේ පළමු කැබිනට් රැස්වීම හෙට", "News Content": "නව වසරේ පළමු කැබිනට් රැස්වීම හෙට(02) පැවැත්වීමට නියමිතයි. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කැබිනට් රැස්වීම ජනාධිපති ලේකම් කාර්යාලයේදී හෙට පෙරවරුවේදී පැවැත්වෙනු ඇත. පසුගිය 20 වනදා අමාත්‍ය මණ්ඩලය දිවුරුම්දීමෙන් අනතුරුව කෙටි කැබිනට් රැස්වීමක් පැවැත්වුණි. එහෙත් ඒ වන විට අමාත්‍යවරුන්ගේ විෂය පථයන් ගැසට් කිරීමක් සිදුකර නොතිබුණු අතර විෂය පථයන් ගැසට් කිරීමෙන් අනතුරුව පැවැත්වෙන පළමු කැබිනට් රැස්වීම ද මෙය වෙයි.", "URL": "https://sinhala.adaderana.lk/news.php?nid=101638", "Category": null, "Parent URL": null}