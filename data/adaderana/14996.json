{"Source": "Adaderana", "Timestamp": "March 22, 2011 10:13 am", "Headline": "සිඟිත්තාට වස දුන් මව්පියන් අත්අඩංගුවේ", "News Content": "දින දෙකක් වයසැති තම සිඟිති දරුවාට කිරි සමඟ මුසු කර වස දීමට උත්සහ කළ බව කියන මවක් සහ එම දරුවාගේ පියා හලාවත පොලිසිය විසින් අත්අඩංගුවට ගෙන තිබේ. මෙම දරුවා ඉපදී හලාවත මහරෝහලේ ප්‍රතිකාර ලබමින් සිටිය දී මෙසේ වස මිශ්‍ර කර කිරි ලබා දීමට උත්සහ දරා ඇති බව පොලිසිය පවසයි. දරුවාගේ පියාගේ බලකිරීමට මෙසේ වස මිශ්‍ර කර කිරි ලබා දීමට තමා පෙළඹුණු බව දරුවාගේ මව පොලිසියට පවසා තිබේ. දරුවා සහ මව මේ වන විට පොලිස් ආරක්ෂාව යටතේ හලාවත රෝහලේ ප්‍රතිකාර ලබමින් සිටින බව හලාවත පොලිසිය සඳහන් කරයි. මෙම යුවළ විවාහ වී නොමැති බැවින් පියා විසින් දරුවාට මෙසේ වස ලබා දීමට ක්‍රියා කර ඇති බවට පොලිසිය සිදු කළ පරීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=14996", "Category": null, "Parent URL": null}