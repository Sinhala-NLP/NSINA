{"Source": "Adaderana", "Timestamp": "October 20, 2012 09:03 am", "Headline": "ඇන්ටනාව කරකවමින් සිටි මවට විදුලිසැර වදී ", "News Content": "කොච්චිකඬේ, පෝරුතොට ප‍්‍රදේශයේ දී කාන්තාවක් විදුලිසැර වැදීමෙන් ජීවිතක්ෂයට පත්ව තිබේ. අදාළ කාන්තාව තම දියණියන් දෙදෙනා සමග රූපවාහිනී ඇන්ටනාව කරකවමින් සිටිය දී එය අසල විදුලි රැහැනක ගැටීමෙන් ඔවුන්ට විදුලි සැර වැදී ඇති බව සඳහන්ය. ඔවුන් තිදෙනා මීගමුව රෝහලට ඇතුළත් කර ඇති අතර පසුව විදුලිසැර වැදුණු මව මිය ගොස් තිබේ. මියගොස් ඇත්තේ කොච්චිකඬේ පෝරුතොට ප‍්‍රදේශයේ පදිංචි 43 හැවිරිදි මවකි. දියණියන් දෙදෙනා මේවන විටත් මීගමුව රෝහලේ ප‍්‍රතිකාර ලබමින් පසුවන බව පොලීසිය පවසයි.", "URL": "https://sinhala.adaderana.lk/news.php?nid=28447", "Category": null, "Parent URL": null}