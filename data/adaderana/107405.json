{"Source": "Adaderana", "Timestamp": "April 4, 2019 11:06 pm", "Headline": "මහදවල් සිදුකළ මංකොල්ලය", "News Content": "ගිනි අවි රැගෙන, සම්පූර්ණයෙන්ම මුහුණ ආවරණයකළ හිස් වැසුම් පැළඳ පැමිණි යතුරුපැදිකරුවන් දෙදෙනකු විසින් රන් භාණ්ඩ අලෙවිසැලක් කොල්ලකා තිබේ. අද(04) දහවල් නවගමුව පොලිස් වසමේ කඩුවෙල නගර මධ්‍යයේ පිහිටි රන් භාණ්ඩ අලෙවිසැලක් මෙලෙස කොල්ල කොල්ලකා ඇති බව පොලීසිය පවසයි. එම මංකොල්ලය සිදුවන ආකාරය රන් භාණ්ඩ අලෙවිසැලේ පිහිටි සී.සී ටී.වී කැමරාවල මෙලෙස සටහන්ව තිබුණි. කොල්ලය සිදුවන අවස්ථාවේ රන් භාණ්ඩ අලෙවිසැල තුළ සේවකයින් තිදෙනෙකු සිට ඇති බව වාර්තා වෙයි. කොල්ලකන ලද රන් භාණ්ඩවල වාටිනාකම මෙතෙක් අනාවරණය වී නොමැති බව පොලීසිය පවසයි. සිද්ධිය සම්බන්ධයෙන් නවගමුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107405", "Category": null, "Parent URL": null}