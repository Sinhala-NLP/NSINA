{"Source": "Adaderana", "Timestamp": "July 19, 2013 11:04 am", "Headline": "හොර නෝට්ටු ගැසූ තිප්පොළක් වටලයි", "News Content": "ගාල්ල , පෝද්දල ප්‍රදේශයේ පවත්වාගෙන යනු ලැබූ ව්‍යාජ මුදල් නෝට්ටු මුද්‍රණය කරන ස්ථානයක් පිළිබඳ තොරතුරු අනාවරණය කර ගැනීමට පෝද්දල පොලීසිය සමත්ව තිබේ. පොලීසියට ලැබුණු තොරතුරකට අනුව සිදුකළ වැටලීමකදී ප්‍රදේශයේ නිවසක පවත්වාගෙන යනු ලැබූ එම ස්ථානය සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එම ස්ථානයේ තිබී රුපියල් 1000 ව්‍යාජ නෝට්ටු 9 ක් සහ රුපියල් 500යේ ව්‍යාජ නෝට්ටු 8 ක් සහ මුදල් නෝට්ටු මුද්‍රණයට යොදාගත් පරිගණකයක් ඇතුළු උපකරණ කිහිපයක් සොයා ගෙන ඇත. එහිදී එම නිවසේ සිටි කාන්තාවන් දෙදෙනෙකු කුඩා ළමුන් තිදෙනෙකු ඇතුළු පුද්ගලයින් 6 දෙනෙකු අත්අඩංගුවට ගෙන ඇති අතර සිද්ධිය සම්බන්ධයෙන් සිදුකළ දීර්ඝ විමර්ශනයේදී තවත් සැකකරුවන් දෙදෙනෙකු අත්අඩංගුවට ගත් බව පොලීසිය පැවසුවේය.", "URL": "https://sinhala.adaderana.lk/news.php?nid=35917", "Category": null, "Parent URL": null}