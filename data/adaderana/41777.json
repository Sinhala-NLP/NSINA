{"Source": "Adaderana", "Timestamp": "March 13, 2014 04:48 pm", "Headline": "හැටන් කැලි කසළ කෝච්චි පාර දෙපැත්තේ - පරිසරයට දැඩි හානි", "News Content": "හැටන් දුම්රිය ස්ථානයේ සිට බදුල්ල දෙසට සිංහමලේ බිංගෙය දක්වා දුම්රිය මාර්ගය අසල පිහිටි නිවෙස් හිමියන් විසින් දුම්රිය මාර්ගයට හා දුම්රිය දෙපාර්තමේන්තුවට අයත් ඉඩම්වලට කැලි කසළ මුදා හැරීම නිසා උඩරට දුම්රිය මාර්ගය ආශ්‍රිතව විශාල පරිසර හානියක් සිදුවී තිබේ. දුම්රිය මාර්ග දෙපස පදිංචිකරුවන් විසින් රාතී‍්‍ර කාලයේදී ඉතා සූක්‍ෂම ලෙස කැලි කසළ ගෙනවිත් දමන බව හැටන් දුම්රිය ස්ථානයේ සේවකයින් පවසයි. මේ පිළිබඳව එම නිවෙස් හිමියන්ව කොතෙක් දැනුවත් කළද ඉන් කිසිදු ඵලක් නොවූ බව එම සේවකයින් කියයි. මෙම දුම්රිය මාර්ගය හරහා දිනකට පාසල් ළමුන් ඇතුළු විශාල පිරිසක් ගමන් කරන අතර, කැලි කසල හේතුවෙන් දැඩි දුගඳක් ද වහනය වන බව ඔවුන් පවසයි. සටහන හා ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=41777", "Category": null, "Parent URL": null}