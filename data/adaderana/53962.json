{"Source": "Adaderana", "Timestamp": "September 20, 2015 09:57 am", "Headline": "රග්බි ඉතිහාසයේ පෙරළියක් - ද.අප්‍රිකාව පරදා ජපානය ජයගනී ", "News Content": "රග්බි ලෝක කුසලාන ඉතිහාසයේ පෙරළියක් සිදුකරමින් ප්‍රබල දකුණු අප්‍රිකානු කණ්ඩායම පරාජය කිරිමට ජපාන කණ්ඩායම සමත්වුණි.ඊයේ පැවති තරගය අවසානයේ දී 34 -32ක් වශයෙන් ජපාන කණ්ඩායම ජය අත්කර ගන්නා ලදී.1991 වසරෙන් පසු ජපාන රග්බි කණ්ඩායමක් ලෝක කුසලාන තරගයක් ජයගත් පළමු අවස්ථාව මෙය බව වාර්තා වෙයි. දකුණු අප්‍රිකානු කණ්ඩායම 1995දී සහ 2007 වසර වල දී රග්බි ලෝක ශූරයන් බවට පත්ව තිබේ. මේ අතර ටොන්ගා කණ්ඩායම සමග පැවති තරගයෙන් 17 - 10ක් ලෙස ජෝර්ජියා කණ්ඩායම ජයගන්නා ලදී.අයර්ලන්ත කණ්ඩායම 50 - 07ක් ලෙස කැනඩාව පහසුවෙන් පරාජයට පත් කළ අතර ප්‍රංශය හමුවේ ඉතාලිය 32 - 10ක් ලෙස පරාජයට පත්වුණි.තරගවලිය යටතේ අද වෙල්සය සහ උරුගුවේ කණ්ඩායම් අතර තරගයත් සැමෝවා සහ අමෙරිකාව අතර තරගයත්, නවසීලන්තය සහ ආර්ජන්ටිනාව අතර තරගයත් පැවැත්වීමට නියමිතය.", "URL": "https://sinhala.adaderana.lk/news.php?nid=53962", "Category": null, "Parent URL": null}