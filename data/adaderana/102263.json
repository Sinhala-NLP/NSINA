{"Source": "Adaderana", "Timestamp": "January 13, 2019 01:10 pm", "Headline": "මැණික් සෙවූ 7ක් නීතියේ රැහැනට හසු වෙයි", "News Content": "බලපත්‍රයක් නොමැතිව පරිසර විනාශයක් සිදු කරමින් අනවසරෙන් මැණික් ගැරීමක නිරතව සිටි හත් දෙනෙක් ඊයේ (12) රාත්‍රියේ හැටන් පොලිස් කොට්ඨාශ දුෂණ මර්දන ඒකකයේ නිලධාරින් විසින් සැකපිට අත්අඩංගුවට ගෙන තිබේ. මහවැලි ගඟට හැටන් සිට ප්‍රධාන වශයෙන් ජලය ගල බසිනා හැටන් ඔයේ ස්ටැඩන් වත්ත ප්‍රදේශයේ මෙම අනවසර මැණික් ගැරීම සිදු කල බවයි මෙම වැටලීම සිදු කල නිලධාරින් කියා සිටියේ. විශාල පරිසර හානියක් සිදු කරමින් මෙම සැකකරුවන් අනවසරෙන් මැණික් ගැරීමේ නිරතව සිටි බවත්, සැකකරුවන් එම වතුයායේම පදිංචිකරුවන් බව වැටලීම සිදු කල නිලධාරින් කියා සිටියේය. මැණික් ගැරීමට උපයෝගි කරගත් උපකරණ රැසක්ද පොලිස් භාරයට ගෙන ඇති අතර අත්අඩංගුවට ගත් සැකකරුවන් හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=102263", "Category": null, "Parent URL": null}