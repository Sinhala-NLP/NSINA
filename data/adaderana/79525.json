{"Source": "Adaderana", "Timestamp": "November 5, 2017 11:09 am", "Headline": "එකාබද්ධ විපක්ෂයෙන් අන්තර් පාර්ලිමේන්තු සංගමයට පැමිණිල්ලක්", "News Content": "ඒකාබද්ධ විපක්ෂය විසින් ස්විස්ටර්ලන්තයේ ජිනීවා නුවර පිහිටි ලෝක අන්තර් පාර්ලිමේන්තු සංගමයේ ප්‍රධාන කාර්යාලයට පැමිණිල්ලක් ඉදිරිපත් කර තිබේ. අන්තර් පාර්ලීමේන්තුවේ ප්‍රධානියා ලෙස කටයුතු කරන මාර්ටින් චුන්ගොන් මහතා හමුවී ලංකාවේ පාර්ලිමේන්තු මන්ත්‍රීවරුන්ට සිදුවී ඇති අසාධාරණ සම්බන්ධයෙන් මෙම පැමිණිල්ල ඉදිරිපත් කර ඇත. මීට සති 02 කට පෙර ඒකාබද්ධ විපක්ෂයේ නායක දිනේෂ් ගුණවර්ධන මහතා අන්තර් පාර්ලිමේන්තුවේ ඉදිරිපත් කර ඇති පැමිණිල්ලකට අනුව ඊයේ දින මෙම මන්ත්‍රී කණ්ඩායම ප්‍රධාන ලේකම් හමුවී පැමිණිල්ල විභාග කිරිම සඳහා අවස්ථාව ලබා දී ඇත. එහිදී ප්‍රධාන කරුණු 04 ක් අවධානය යොමු කර ඇති බව සඳහන්ය. දින නියමයක් නොමැතිව මැතිවරණ කල් දැමීම, ව්‍යාජ චෝදනා නිර්මාණය කරමින් පාර්ලිමේන්තු මන්ත්‍රීවරුන් අත්අඩංගුවට ගැනීම , පාර්ලිමේන්තු මන්ත්‍රීවරුන්ගේ ගමන් බලපත්‍ර රඳවා තබා ගැනීම හා ඉතා හදිසියේ අන පනත් සම්මත කර ගැනීම ආදි කරුණු රැසක් මෙහිදී පැමිණිල්ලක් ලෙස ඉදිරිපත් කර තිබේ. මේ සඳහා පාර්ලිමේන්තු මන්ත්‍රීවරුන් වන ඩලස් අලහප්පෙරුමල, වාසුදේව නානායක්කාර, ගාමිණි ලොකුගේ හා ඒකාබද්ධ විපක්ෂය නියෝජන කරන පාර්ලිමේන්තු මන්ත්‍රීවරුන් සහභාගී වී ඇත.", "URL": "https://sinhala.adaderana.lk/news.php?nid=79525", "Category": null, "Parent URL": null}