{"Source": "Adaderana", "Timestamp": "August 13, 2018 09:01 am", "Headline": "වැලිකඩ වහලට නැගි කාන්තා රැඳවියන් 10 ක් විරෝධතාවයක", "News Content": "කාන්තා රැදවියන් පිරිසක් වැලිකඩ බන්ධනාගාරයේ වහලය මත නැගී විරෝධතාවක නිරතව සිටියි. අද (13) උදෑසන සිට මොවුන් විරෝධතාවයේ නිරතව සිටින බව වාර්තා වේ. කාන්තා රැදවියන් 10 දෙනෙකු මෙලෙස බන්ධනාගාරයේ වහලය මත නැගී විරෝධතාවයේ නිරතව සිටින අතර ඔවුන් පවසන්නේ තමන්ට එරෙහිව පවතින නඩු කඩිනමින් විභාගයට ගන්නා ලෙසයි. මත්ද්‍රව්‍ය සම්බන්ධ චෝදනා එල්ල වී සිටින අදාළ විරෝධතාකරුවන් පවසන්නේ තමන්ට එරෙහිව පවතින නඩු කඩිනමින් විභාගයට ගන්නා ලෙසයි. පසුගිය සිකුරාදා දිනයේදී ද එම රැඳවූවන් විරෝධතාවක නිරත වී ඇති අතර පසුව එය අවසන් කර තිබිණි. මේ අතර පසුගියදා විසුරුවාහැරි බන්ධනාගාර බුද්ධි අංශය වෙනුවට වෙනත් අංශ ස්ථාපිත කිරිම සදහා වැඩපිළිවෙලක් ක්‍රියාත්මක වන බව රාජ්‍ය අමාත්‍ය අජිත් පී. පෙරේරා මහතා ප්‍රකාශ කළේය.", "URL": "https://sinhala.adaderana.lk/news.php?nid=94320", "Category": null, "Parent URL": null}