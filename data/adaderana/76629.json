{"Source": "Adaderana", "Timestamp": "August 24, 2017 11:25 am", "Headline": "“හැටෝ“ චීනය කළඹයි", "News Content": "චීනයේ දකුණු දිග ප්‍රදේශය හරහා හමාගිය “හැටෝ“ සුළි කුණාටුව හේතුවෙන් පුද්ගලයින් 12 දෙනෙකු මියගොස් තිබේ. එහිදි තවත් පුද්ගලයින් 100 දෙනෙකු පමණ තුවාල ලබා ඇති බව විදෙස් මාධ්‍ය වාර්තා කළේය. ගැන්ග්ඩොන්ග් කලාපයේ සුහායි ප්‍රදේශයට කුණාටු තත්ත්වයෙන් දැඩි බලපැම් සිදුව ඇති බව සදහන්වේ. මේ වන විට එම ප්‍රදේශයේ පුද්ගලයින් 27,000කට ආසන්න පිරිසක් ආරක්ෂක ස්ථාන කරා යොමු කිරීමට බලධාරීන් පියවර ගෙන ඇති බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=76629", "Category": null, "Parent URL": null}