{"Source": "Adaderana", "Timestamp": "March 19, 2019 02:28 pm", "Headline": "ජවිපෙ රටේ ප්‍රධාන දේශපාලන පක්ෂයක කොන්ත්‍රාත්තුවක් ඉටු කරනවා", "News Content": "ජනතා විමුක්ති පෙරමුණ රටේ ප්‍රධාන දේශපාලන පක්ෂයක කොන්ත්‍රාත්තුවක් ඉටු කරමින් සිටින බව මධ්‍යම පලාත් ආණ්ඩුකාර මෛත්‍රි ගුණරත්න මහතා පැවසිය. මෛත්‍රි ගුණරත්න මහතා මේ කියා සිටියේ ඊයේ (18) පස්වරුවේ හැටන් වටවල ප්‍රාදේශිය රෝහලේ නිරික්ෂණ චාරිකාවකට එක්විමෙන් අනතුරුව මාධ්‍යයට අදහස් දක්වමිණි. මෙහිදි වැඩි දුරටත් අදහස් දැක් වු මධ්‍යම පලාත් ආණ්ඩුකාරවරයා කියා සිටියේ ජනතා විමුක්ති පෙරමුණට මේ රටේ ඉරණම විසදිමේ කාලය අවසන් වි ඇති බවයි. එක්තරා යුගයක ජනතා විමුත්කි පෙරමුණ ආණ්ඩුවක් පාලනය කිරිමට රිමොට් කොන්ට්‍රොලයක් අතතිව සිටින බවට පවසා එම රිමොටයෙන් සිදු කළේ වෙනත් දේවල් බව ආණ්ඩුකාරවරයා කියා සිටියේය. ජනතා විමුක්ති පෙරමුණේ නායකයින්ට මේ වන විට දුෂණ වංචා සම්බන්ධයෙන් චෝදනා නැගි ඇති නිසා මේ රටේ ජනතාවට ජනතා විමුක්ති පෙරමුණ පිරිහි ඇති බවද ආණ්ඩුකාරවරයා ප්‍රකාශ කළේය. ඉදිරියේදි පැවැත්වෙන ජනාධිපතිවරණය සදහා ඉදිරිපත් වන අපේක්ෂකයන් 50% වඩා ඡන්ද ප්‍රතිශතයක් ලබා ගැනිමට නම් රටේ ජනතාවට දැනෙන විදිහේ වැඩ කොටසක් සිදුකල යුතු බව ආණ්ඩුකාරවරයා කියා සිටියේය. ඇතැම් දේශපාලන නායකයින් එම ඡන්ද ප්‍රතිශතය එම අපෙක්ෂකයන්ට එම ඡන්ද ප්‍රතිශතය ලබා නොදිමට කටයුතු කරමින් සිටින බව ආණ්ඩුකාරවරයා පවසයි. වටවල ප්‍රාදේශිය රෝහලේ තිබෙන ආඩුපාඩුකම් කඩිනමින් සපුරාලිමට කටයුතු කරන බවද ආණ්ඩුකාරවරයා එහිදි පැවසීය.", "URL": "https://sinhala.adaderana.lk/news.php?nid=106358", "Category": null, "Parent URL": null}