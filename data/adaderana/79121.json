{"Source": "Adaderana", "Timestamp": "October 25, 2017 11:41 am", "Headline": "ගංජා සමඟ නාවික හමුදා සෙබලෙක් අත්අඩංගුවට", "News Content": "ති‍්‍රකුණාමලය නාවික හමුදාවේ සෙබලෙක් කේරළ ගංජා ප‍්‍රවාහනය කරමින් සිටියදි පොලිස් විශේෂ කාර්යය බලකායේ නිළධාරින් විසින් අරුගම්බේ නගරයේදි වැන් රථයක් සමඟින් අත්අඩංගුවට ගෙන ඇත. පොලිස් විශේෂ කාර්යය බලකායට ලැබුන තොරතුරක් මත ඊයේ(24) වෙනි දින රාත්‍රී මෙම අත්අඩංගුවට ගෙන තිබේ. පොලිස් විශේෂ කාර්යය බලකායේ නිලධාරින් වෑන් රථය පරීක්ෂා කිරිමේදී එහි සඟවා තිබු කේරළ ගංජා ග‍්‍රෑමි 453 හමුවි තිබේ. මෙම සැකකරු වසර ගනනාවක සිට මෙලෙස ගංජා ප‍්‍රවාහනය කර තිබේ. පසුව සැකකරු සහ වෑන් රථය අත්අඩංගුවට ගෙන අධිකරණ කටයුතු සඳහා පොතුවිල් පොලිස් ස්ථානයට භාර දි ඇත. මෙලෙස අත් අඩංගුවට පත්වුයේ එචි.පි.ජී.අයි.අනුරුද්ධ නැමැති නාවික සෙබලෙක් බව පොලිස් විශේෂ කාර්යය බලකාය පවසයි. පොතුවිල් පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79121", "Category": null, "Parent URL": null}