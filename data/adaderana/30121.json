{"Source": "Adaderana", "Timestamp": "December 21, 2012 08:52 am", "Headline": "අගවිනිසුරුවරියගේ පෙත්සමේ තීන්දුව අද ", "News Content": "අගවිනිසුරු ආචාර්ය ශිරාණි බණ්ඩාරනායක මහත්මිය විසින් අභියාචනාධිකරණය වෙත ඉදිරිපත් කළ පෙත්සම පිළිබඳ තීන්දුව අද (21) ප්‍රකාශයට පත් කිරීමට නියමිතය. විශේෂ පාර්ලිමේන්තු තේරීම් කාරක සභාවේ වාර්තාව අභියෝගයට ලක් කරමින් අගවිනිසුරුවරිය විසින් ගොනු කළ පෙත්සම ඊයේ විභාගයට ගැණිනි. ඒ අනුව දෝශාභියෝගය විභාග කළ විශේෂ තේරීම් කාරක සභාවේ වාර්තාව සම්බන්ධයෙන් තහනම් නියෝගයක් නිකුත් කරන්නේ ද නැද්ද යන්න පිළිබඳ අද තීරණයක් ලබාදෙනු ඇත. අභියාචනාධිකරණයේ සභාපති විනිසුරු එස්. ස්කන්දරාජා, අනිල් ගුණරත්න, ඒ.ඩබ්ලිව්.ඒ සලාම් යන ත්‍රිපුද්ගල විනිසුරුවරුන් හමුවේ අදාළ පෙත්සම විභාගයට ගැණිනි. අදාළ තේරීම් කාරක සභා‍වේ දී සාධාරණ විමර්ශනයක් සඳහා ඉඩ නොලැබුණු බව අගවිනිසුරුවරිය වෙනුවෙන් අධිකරණය හමුවේ කරුණු දැක්වූ ජනාධිපති නීතීඥ රෝමේෂ් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=30121", "Category": null, "Parent URL": null}