{"Source": "Adaderana", "Timestamp": "January 30, 2018 08:44 pm", "Headline": "කුළුබඩු අපනයනය ආශ්‍රිත නියමු ව්‍යාපෘතියක්", "News Content": "ශ්‍රී ලංකාවේ කුළුබඩුවල කීර්තිනාමය වැඩි දියුණු කරමින් ඉහළටම ගෙන යාම සඳහා කුළුබඩු අපනයනය ආශ්‍රිත නියමු ව්‍යාපෘතියක් ආරම්භ කරන බව කර්මාන්ත හා වානිජ කටයුතු අමාත්‍ය රිෂාඩ් බද්යුඩීන් මහතා පවසයි. ඒ මඟින් \"සිලෝන් ගම්මිරිස්\" කීර්තිනාමය තව තවත් ඉහළට නංවමින්, කුළුබඩු අපනයනකරුවන්ට අමාත්‍යාංශය හා ආයතන හරහා සහාය ලබා දීමට පියවර ගන්නා බව ඒ මහතා කියා සිටියේය. එහි පළමු පියවර ලෙස සති 1 -2 ක් ගතවන අපනයන නිෂ්කාශන කටයුතු කඩිනම් කිරීමට, පියවර ගන්නා බවද ඒ මහතා පැවසීය. “ ඒ අනුව මම වාණිජ දෙපාර්තමේන්තුවට කියනවා, පැය 48 කටත් අඩු කාලයකින් අපනයන නිෂ්කාශන කටයුතු ඉටු කරන ලෙසට නියම කරනවා. ඒ වගේම ඔබට බලපාන සෑම බාධකයක්ම ඉවත් කර ඔබගේ අපනයන දෙගුණයක් දක්වා වැඩි කිරීමට මේ වසරේදී අපේ අමාත්‍යාංශය ඔස්සේ සහයෝගය ලබා දෙනවා යැයි ද අමාත්‍යවරයා පවසයි. අමාත්‍යවරයා මේ බව සඳහන් කළේ, කර්මාන්ත අමාත්‍යාංශයේ දී කුළුබඩු නිෂ්පාදකයන් සමඟ පැවැති සාකච්ඡාවකදීය.", "URL": "https://sinhala.adaderana.lk/news.php?nid=83803", "Category": null, "Parent URL": null}