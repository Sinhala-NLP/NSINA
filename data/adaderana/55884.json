{"Source": "Adaderana", "Timestamp": "December 22, 2015 03:55 pm", "Headline": "දළ ඇතයි - අලි පැටවයි මරාදමලා", "News Content": "අනුරාධපුර - තිරප්පනේ සහ මිහින්තලය - ඉහළගම යන ප්‍රදේශවල දී ඇතෙකු සහ අලි පැටවෙකු ඝාතනය කර ඇති බව වනජීවි දෙපාර්තමේන්තුව පවසයි.තිරප්පනේ ප්‍රදේශයේ බඩඉරිඟු හේනක් අසළ දී විදුලිසැර වැදීමට සලස්වා දළ ඇතා ඝාතනය කර ඇති අතර ඉහළගම වෙල්යායක් අසල දී අලි පැටවා වෙඩි තබා ඝාතනය කර ඇති බව එම දෙපාර්තමේන්තුව සඳහන් කළේය. විදුලිසැර වැදීම හේතුවෙන් මියගිය ඇතා අවුරුදු 35ක් පමණ වයසේ පසුවන බව පශ්චාත් මරණ පරීක්ෂණය සිදුකළ වයඹ වනජීවි කලාපය භාර පශු වෛද්‍ය චන්දන ජයසිංහ මහතා සඳහන් කර ඇත.මෙම සිද්ධීන්වලට සම්බන්ධ පුද්ගලයින් අත්අඩංගුවට ගෙන අධිකරණයට ඉදිරිපත් කිරීමට කටයුතු කරන බව වනජීවි දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=55884", "Category": null, "Parent URL": null}