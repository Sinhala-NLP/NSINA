{"Source": "Adaderana", "Timestamp": "February 4, 2015 02:41 pm", "Headline": "බටුවත්තේ දුම්රිය අනතුරක් - 4ක් එතනමයි -  2ක් රෝහලේ ", "News Content": "රාගම, බටුවත්ත ප්‍රදේශයේදී කැබ් රථයක් දුම්රියක ගැටීමෙන් සිදුවු අනතුරකින් පුද්ගලයින් සිව් දෙනෙකු මියගොස් තවත් දෙදෙනෙකු තුවාල ලබා තිබේ. මීට ටික වේලාවකට පෙර මෙම අනතුර සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. අදාළ කැබ් රථය දුම්රිය හරස්මාර්ගයකදී මාතර සිට වව්නියාව බලා ධාවනය වු දුම්රියක ගැටීමෙන් අනතුර සිදුව තිබේ. අනතුරෙන් තුවාල ලැබු දෙදෙනා ප්‍රතිකාර සඳහා රාගම ශික්ෂණ රෝහල වෙත ඇතුළත් කර ඇති බව සඳහන්ය.", "URL": "https://sinhala.adaderana.lk/news.php?nid=49143", "Category": null, "Parent URL": null}