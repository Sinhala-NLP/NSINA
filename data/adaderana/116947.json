{"Source": "Adaderana", "Timestamp": "August 19, 2019 06:40 pm", "Headline": "කන්ජිපානි සමඟ සම්බන්ධතා පැවැත්වු උප පොලිස් පරීක්ෂකවරු තිදෙනාට ස්ථාන මාරු", "News Content": "පාතාල කණ්ඩායම් සමාජික කන්ජිපානි ඉම්රාන් සමඟ සම්බන්ධතා ඇති බවට චෝදනා ඉල්ලා වූ කොළඹ අපරාධ විමර්ශන කොට්ඨාශයේ උප පොලිස් පරීක්ෂකවරු තිදෙනෙකුට ස්ථාන මාරුවීම් ලබාදී තිබේ. ඒ අනුව එම නිලධාරින් යාපනය, මුලතිව් හා මන්නාරම යන පොලිස් ස්ථාන වෙත මාරුකර යවා ඇති බව පොලිස් මාධ්‍ය අංශය ප්‍රකාශ කළේය. රැඳවුම් නියෝග මත සිටින මත්ද්‍රව්‍ය ජාවාරම්කරු කංජිපානි ඉම්රාන් කොළඹ අපරාධ කොට්ඨාස නිලධාරීන් සමඟ එක්ව උපන්දිනය සැමරූ බව එම නිලධාරින් චෝදනා එල්ල වී ඇත. එම සිද්ධිය සම්බන්ධයෙන් පොලිස් මූලස්ථානය ආරම්භ කර ඇති විමර්ශනය බාධාවකින් තොරව සිදුකිරීම සඳහා චෝදනා එල්ල වී ඇති උප පොලිස් පරීක්ෂකවරුන් තිදෙනෙකු මෙලෙස ස්ථානමාරු කර තිබේ.", "URL": "https://sinhala.adaderana.lk/news.php?nid=116947", "Category": null, "Parent URL": null}