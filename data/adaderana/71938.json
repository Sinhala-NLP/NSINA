{"Source": "Adaderana", "Timestamp": "April 10, 2017 02:38 pm", "Headline": "අලුත් සහල් මංගල්‍යය ජනපති ප්‍රධානත්වයෙන් ", "News Content": "ඓතිහාසික පොළොන්නරුව ගල්විහාර පුදබිමේ අලුත් සහල් මංගල්‍ය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.ඓතිහාසික ගල්විහාර පුදබිමට පැමිණි ජනාධිපතිවරයා ආගමික වතාවත්වල නිරතවීමෙන් අනතුරුව පරාක්‍රම සමුද්‍රය ව්‍යාපාරයේ ලක්ෂ උයන ගම්මානයේ තම කුඹුරෙන් නෙලා ගන්නා ලද අස්වැන්නේ අග්‍ර කොටස පූජා කළ බව ජනාධිපති මාධ්‍ය අංශය සඳහන් කළේය.එහිදී ජනාධිපති මෛත්‍රීපාල සිරිසේන මහතා අලුත් සහල් මංගල්‍යට එක්ව සිටි ගොවීන් සමඟ ද සුහද කතාබහක නිරත වී තිබේ.මෙම අවස්ථාවට සොලොස්මස්ථානාධිපති අති පූජ්‍ය වෙඩරුවේ උපාලි අනුනායක හිමිපානන් ප්‍රමුඛ මහා සංඝරත්නය සහ උතුරු මැද පළාත් කෘෂිකර්ම අමාත්‍ය පුංචිබණ්ඩාර රත්නායක මහතා ඇතුලු මැති ඇමතිවරුන් පිරිසක් ද එක්ව සිටි බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=71938", "Category": null, "Parent URL": null}