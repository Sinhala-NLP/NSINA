{"Source": "Adaderana", "Timestamp": "November 26, 2010 02:47 pm", "Headline": "ජල ගැලීම් නිසා මඩු ප්‍රදේශයේ පවුල් 2,933 ක් අවතැන් ", "News Content": "අයහපත් කාලගුණ තත්ත්වයත් සමග ඇතිවූ ජල ගැලීම් හේතුවෙන් මන්නාරම, මඩු ප්‍රදේශයේ පවුල් 2,933 ක් අවතැන්ව සිටින බව ආපදා කළමනාකරණ මධ්‍යස්ථානය පවසයි. ඔවුන් සඳහා අවශ්‍ය පහසුකම් සැලසීමට මේ වන විටත් පියවර ගෙන ඇති බව එහි සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. පසුගිය දිනවල ඇදහැලුණු අධික වර්ෂාපතනය හේතුවෙන් අවතැන්වූ පිරිසක් තවදුරටත් සඳහා කොළඹ ප්‍රදේශයේ පිහිටවන ලද එක් කඳවුරක රැදී සිටින බව ද ප්‍රදීප් කොඩිප්පිලි මහතා ප්‍රකාශ කළේය. මේ අතර අද(26) අලුයම් කාලයේ නුවරඑළිය, ආගරපතන ප්‍රදේ‍ශයේ ඇල්බියන් වතුයායේ පස්කන්දක් කඩාවැටීමෙන් වතු නිවාස 5කට හානි සිදුව තිබේ සිද්ධියෙන් එක් පුද්ගලයෙකු සුළු තුවාල ලබා ඇති බව පොලිසිය පවසයි. අදාළ නිවාසවල රැදී සිටි පිරිස් ඇල්බියන් වතු යායේ ළමා සුරැකුම් මධ්‍යස්ථානයේ තාවකාලිකව රඳවා ඇත.", "URL": "https://sinhala.adaderana.lk/news.php?nid=12417", "Category": null, "Parent URL": null}