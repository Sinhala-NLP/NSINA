{"Source": "Adaderana", "Timestamp": "February 21, 2011 09:01 am", "Headline": "විලියම් කුමරුගේ මංගල්‍යයට 1,900 දෙනෙකුට ඇරයුම්", "News Content": "බ්‍රිතාන්‍යයේ විලියම් කුමරුගේ මංගල උත්සවයට සහභාගී වීම සඳහා පුද්ගලයන් 1,900 දෙනෙකුට ආරාධනා කිරීමට නියමිතව තිබේ. කෙසේ වෙතත් එම මංගල උත්සවයට සහභාගී වන විශේෂිත පුද්ගලයින්ගේ නම් කිසිවක් අනාවරණය නොකිරීමට මංගල උත්සවයේ සංවිධායක කමිටුව පියවර‍ගෙන ඇති බව සඳහන්ය. මංගල උත්සවයට සහභාගී වීම සඳහා ආරාධනා පත් ලැබෙන බොහෝ පිරිස රාජකීය පවුලේ සාමාජිකයින් සහ සමීපතම හිතවතුන් බව පැවසෙයි. මීට අමතරව දෙස් විදෙස් දේශපාලනඥයින්ට සහ ජනප්‍රිය පුද්ගලයින්ට මංගල උත්සවය සඳහා ආරාධනා කෙරෙණු ඇති බව වාර්තා වේ. විලියම් කුමරු සහ කේට් මිඩ්ල්ටන්ගේ විවාහ උත්සවය ලබන අප්‍රේල් 29 වැනිදා බ්‍රිතාන්‍යයේ වෙස්ට්මිනිස්ටර්හි පැවැත්වීමට නියමිතය.", "URL": "https://sinhala.adaderana.lk/news.php?nid=14366", "Category": null, "Parent URL": null}