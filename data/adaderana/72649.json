{"Source": "Adaderana", "Timestamp": "April 30, 2017 12:36 pm", "Headline": "ඉන්දීය ප්‍රීමියර් ලීග් ක්‍රිකට් තවත් තරඟ දෙකක් අද පැවැත්වෙයි ", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ තවත් තරඟ දෙකක් අද(30) පැවැත්වේ. කින්ග්ස් ලෙවන් පන්ජාබ් සහ දිල්ලි ඩෙයාර් ඩෙවිල්ස් කණ්ඩායම් අතර තරඟය මොහාලි හිදී පැවත්වීමට නියමිත අතර සන් රයිසස් හයිද්‍රාබාද් සහ කොල්කටා නයිට් රයිඩර්ස් කණ්ඩායම් අතර තරඟය හයිද්‍රා බාද් හිදී පැවැත්වීමට නියමිතය. තරඟ 56කින් සමන්විත තරඟාවලියේ මේ දක්වා තරඟ 35ක් පවත්වා තිබේ. ප්‍රසාද ලකුණු සටහනට අනුව මේ වන විට පෙරමුණ ගෙන ඇත්තේ සහභාගී වූ තරග 09න් 07ත් ජයගත් ගවුතම් ගාම්භීර්ගේ නායකත්වයෙන් යුත් කොල්කටා නයිට් රයිඩර්ස් කණ්ඩායමයි. රෝහිත් ෂර්මාගේ නායකත්වයෙන් යුත් මුම්බායි ඉන්දියන්ස් කණ්ඩායම දෙවන ස්ථානයේ පසුවන අතර ඩේවිඩ් වෝනර්ගේ නායකත්වයෙන් යුතු සන්රයිසස් හයිද්‍රාබාද් කණ්ඩායම තෙවන ස්ථානයට පත්ව සිටියි.", "URL": "https://sinhala.adaderana.lk/news.php?nid=72649", "Category": null, "Parent URL": null}