{"Source": "Adaderana", "Timestamp": "January 5, 2019 08:02 am", "Headline": "තලංගම ටයර් වෙළඳසැලක ගින්නක්", "News Content": "තලංගම, හීනටිකුඹුර ප්‍රදේශයේ පිහිටි ටයර් වෙළඳසැලක හදිසි ගින්නක් හටගෙන තිබේ. ඊයේ රාත්‍රී 11.45ට පමණ මෙම ගින්න හටගෙන ඇති බව පොලීසිය පැවසීය. ප්‍රදේශවාසීන් සහ පොලීසිය එක්ව ගින්න මැඩපවත්වා ඇති බව වාර්තා වෙයි. පොලීසිය සඳහන් කළේ ගින්න ඇති වීමට හේතුව මෙතෙක් අනාවරණය වී නොමැති අතර ගින්නෙන් කිසිදු ජිවිත හානියක් සිදුව නොමැති බවයි. තංගලම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101824", "Category": null, "Parent URL": null}