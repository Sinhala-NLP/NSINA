{"Source": "Adaderana", "Timestamp": "December 13, 2013 04:23 pm", "Headline": "කාන්තාවන්ට ණය ලබාදීමේ වැඩසටහන කඩිනම් කරයි", "News Content": "අයවැය යෝජනාවක් වන කාන්තා ව්‍යවසායිකාවන්ට ඇප හා පොලී රහිතව ණය ලබාදීමේ වැඩසටහන කඩිනමින් ක්‍රියාත්මක කිරීමට මුදල් හා ක්‍රමසම්පාදන අමාත්‍යාංශය පියවර ගෙන තිබේ. ඒ සඳහා මුදල් අමාත්‍යාංශ ලේකම් පී.බී.ජයසුන්දර මහතා විසින් ප්‍රාදේශීය සංවර්ධන බැංකුවට සහ ලංකා පුත්‍ර සංවර්ධන බැංකුවට උපදෙස් ලබාදී ඇති බව සඳහන් වෙයි. ව්‍යවසාය සංවර්ධනය වෙනුවෙන් ණය මුදලක් ලබාගැනීමට අපේක්ෂා කරන සියලුම කාන්තාවන් සඳහා පොලී හා ඇප රහිතව රුපියල් දෙලක්ෂ 50,000ක ණය මුදලක් ලබාදීමට පසුගියදා ජනාධිපති මහින්ද රාජපක්ෂ මහතා අයවැය යෝජනාවක් ඉදිරිපත් කරන ලදී. ඒ අනුව කාන්තා ව්‍යවසායකයින් හඳුනාගනිමින් අදාළ ණය ලබාදීම නිශ්චිත ක්‍රමවේදයක් හරහා සිදුකරන ලෙස ප්‍රාදේශීය සංවර්ධන බැංකු සහ ලංකා පුත්‍ර බැංකු නියෝජිතයින් සමඟ පැවති සාකච්ඡාවකදී පි.බි.ජයසුන්දර මහතා උපදෙස් ලබාදී තිබේ.", "URL": "https://sinhala.adaderana.lk/news.php?nid=39565", "Category": null, "Parent URL": null}