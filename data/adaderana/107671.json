{"Source": "Adaderana", "Timestamp": "April 9, 2019 09:36 am", "Headline": "පාපුවරුවෙන් වැටී පුද්ගලයෙකු අවසන් ගමන් යයි", "News Content": "තංගල්ල පොලිස් වසමේ තංගල්ල-තිස්ස මාර්ගයේ වේල්ල ප්‍රදේශයේදී පුද්ගලයෙකු බස් රථයක පාපුවරුවෙන් බිම ඇඳ වැටී සිදුවූ අනතුරකින් අදාළ පුද්ගලයා ජීවිතක්ෂයට පත්ව තිබේ. ඊයේ(08) උදෑසන මෙම අනතුර සිදුව ඇති බව පොලීසිය පවසයි. තිස්ස දෙස සිට ධාවනය වූ පුද්ගලික බස් රථයක ඉදිරි පාපුවරුවේ ගමන් ගත් පුද්ගලයෙකු මෙලස බිම ඇඳ වැටී එම බස් රථයේ ඉදිරි රෝධයට යටවීමෙන් මෙම අනතුර සිදුව ඇති බව වාර්තා වෙයි. අනතුරෙන් බරපතළ තුවාල ලැබූ පුද්ගලයා තංගල්ල රෝහලට ඇතුළත් කිරීමෙන් පසුව මියගොස් ඇති බව පොලීසිය පැවසුවේය. මෙලෙස මිය ගොස් ඇත්තේ හම්බන්තොට, කෑලියපුර ප්‍රදේහයේ පදිංචි ප්‍රදීප් මනෝජ් වැන්දබෝනා නැමති 29 හැවිරිදි පුද්ගලයෙකි. අදාළ අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=107671", "Category": null, "Parent URL": null}