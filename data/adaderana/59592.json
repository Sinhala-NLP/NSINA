{"Source": "Adaderana", "Timestamp": "April 28, 2016 10:36 am", "Headline": "පාපුවරුවෙන් වැටී මැරිලා", "News Content": "ගාල්ල, ගිංතොට ප්‍රදේශයේදී ධාවනය වෙමින් තිබූ බස් රථයකින් ඇදවැටීමෙන් සිදුවූ අනතුරකින් පුද්ගලයෙකු මියගොස් තිබේ.අම්බලන්ගොඩ සිට ගාල්ල දෙසට ධාවනය වූ ලංගම බස් රථයක ගමන් කළ පුද්ගලයෙකු මෙලෙස අනතුරට ලක්ව ඇති බව පොලීසිය සඳහන් කළේය.අදාළ පුද්ගලයා බස් රථයේ දොරටුව අසළට පැමිණ ඇති අතර එහිදී ඔහුව දොරටුවෙන් ඉවතට විසිවී ඇත.අනතුරෙන් බරපතළ තුවාල ලැබූ පුද්ගලයා කරාපිටිය රෝහලට ඇතුළත් කිරීමෙන් පසුව මියගොස් ඇති බව පොලීසිය පැවසුවේය.මියගොස් ඇත්තේ ගිංතොට, දෙල්ගහවත්ත ප්‍රදේශයේ පදිංචිව සිටි 72 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=59592", "Category": null, "Parent URL": null}