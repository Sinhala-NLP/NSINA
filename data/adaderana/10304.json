{"Source": "Adaderana", "Timestamp": "August 18, 2010 11:19 am", "Headline": "එල්.ටී.ටී.ඊයට සහය වූ 6 ට ඉන්දීය අධිකරණයෙන් දඬුවම්", "News Content": "එල්.ටී.ටී.ඊ සංවිධානයට පක්ෂපාතීත්වයක් දැක් වූ පුද්ගලයින් 6 දෙනෙකුට ඉන්දීය අධිකරණයක් වසරක සිර දඬුවම් නියම කර තිබේ. 2007 වසරේ දී ඉන්දීය කියුබ්‍රාන්ච් පොලිසිය වෙත ලැබුණු පැමිණිල්ලක් විභාග කිරීමෙන් අනතුරුව මෙම දඬුවම ලබා දී ඇති බව සඳහන් වේ. එල්.ටී.ටී.ඊ සංවිධානයේ අවශ්‍යතා වෙනුවෙන් මෙම පුද්ගලයින් පිරිස බෝට්ටු ජාවාරම් වල නිරත වී ඇති බවට චෝදනා කරමින් කියුබ්‍රාන්ච් පොලිසිය මෙම පිරිස අත්අඩංගුවට ගෙන තිබුණි. 2007 වසරේ මොවුන් අත්අඩංගුවට ගන්නා අවස්ථාවේ අදාළ කටයුතු වෙනුවෙන් ඔවුන් ලබා ගෙන තිබූ ඉන්දීය රුපියල් ලක්ෂ 4 කට වැඩි මුදලක් ද සොයා ගැනීමට හැකි වූ බව පොලිසිය එරට අධිකරණය හමුවේ දැනුම් දී තිබේ.", "URL": "https://sinhala.adaderana.lk/news.php?nid=10304", "Category": null, "Parent URL": null}