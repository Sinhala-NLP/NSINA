{"Source": "Adaderana", "Timestamp": "May 27, 2018 03:32 pm", "Headline": "නායයාමෙන් විනාශ වු වතු නිවාස වෙනුවට සති දෙකක් ඇතුළත අළුතින්  නිවාස ඉදි කිරිමට පියවර ගන්නවා", "News Content": "මේ දිනවල පවතින දැඩි අයහපත් කාලගුණය හේතුවෙන් නායයාමේ අවධානමෙන් ,නායයාමෙන් සහ ගිලා බැස ඇතිවතු නිවාස වෙනුවෙන් සති දෙකක් ඇතුලත සුදුසු ඉඩම්වල අළුතින් නව නිවාස ඉදිරිකිරිමට පියවර ගන්නා බව කඳුරට නව ගම්මාන වතු යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් මහතා පැවසිය. අමාත්‍යවරයා ඒ බැව් පැවසුවේ නුවරඑළිය දිස්ත්‍රික්කයේ නායයාමෙන් අවතැන් වු වතු කම්කරුවන්ගේ සුව දුක් විමසා බැලිමට අද (27) හැටන් නොර්වුඩ් , මස්කෙලිය සහ තලවකැලේ යන ප්‍රදේශවල සංචාරයක නියැලිමෙන් අනතුරුව මාධ්‍යට අදහස් දක්වමිනි. මෙහිදි වැඩි දුරටත් අදහස් දැක්වු අමාත්‍යයවරයා කියා සිටියේ දිවයින පුරා වතු කම්කරුවන් වෙසෙන දිස්ත්‍රික්ක වල විනාශ වි ඇති නිවාස සම්බන්ධයෙන් වර්තාවක් ලබගෙන කඩිනමින් එම නිවාස ඉදි කිරිමට පියවර ගන්නා බවයි. තවද අවතැන් කදවුරුවල සිටින අවතැන් වුවන් වෙනුවෙන් අවශ්‍ය පහසුකම් සැලසිමට අවශ්‍ය පියවර ගන්නා බවද අමාත්‍යවරයා මෙහිදි පවසා සිටිහ. මෙම අවස්ථාවට ගිනිගත්හේන ප්‍රාදේශිය ලේකම් ආර්.ටි.බි සුමනසේකර මහතාද සහභාගි විය.", "URL": "https://sinhala.adaderana.lk/news.php?nid=89906", "Category": null, "Parent URL": null}