{"Source": "Adaderana", "Timestamp": "July 11, 2018 03:38 pm", "Headline": "සිංහරාජයේ සද්ධන්තයින් ගැන බලධාරීන් ගත් තීරණයට පරිසර වේදින්ගෙන් විරෝධය", "News Content": "සිංහරාජ රක්ෂිතයේ සද්ධන්තයින් කොටු කිරීම සම්බන්ධව පරිසර වේදින්ගෙන් දැඩි විරෝධයක් එල්ල වී තිබේ. ඔවුන් පෙන්වා දෙන්නේ අලි මිනිස් ගැටුම සම්බන්ධව ඇතිව ඇති ගැටඵ සඳහා විසඳුම් ලබා දීමට බලධාරීන් මීට වඩා ප්‍රායෝගික විසදුම් සඳහා යොමු වියයුතු බවයි. සිංහරාජ රක්ෂිතය හෙක්ටයාර් 11,189ක භූමී ප්‍රදේශයක විහිදි පවතියි. මෙම රක්ෂිතයේ සැරිසරණ අලි දෙදෙනා අක්කර 50ක් වැනි කුඩා බිම් ප්‍රමාණයකට කොටුකර විදුලි වැටක් සැකසීම සම්බන්ධයෙන් බලධාරීන් ගෙන ඇති ක්‍රියාමාර්ගය පිළිබඳ පරිසර සංවිධානවල දැඩි විරෝධයක් එල්ල වී තිබේ. ඔවුන් පෙන්වා දෙන්නේ අදාළ බලධාරීන් මීට වඩා ප්‍රායෝගික විසඳුම්වලට පැමිණ අලි මිනිස් ගැටුමට විසඳුම් සෙවිය යුතු බවයි.", "URL": "https://sinhala.adaderana.lk/news.php?nid=92370", "Category": null, "Parent URL": null}