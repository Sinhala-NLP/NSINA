{"Source": "Adaderana", "Timestamp": "January 4, 2017 08:46 am", "Headline": "  පරිභෝජනයට නුසුදුසු  සහල් සොයා වැටලීම් අරඹයි", "News Content": "මිනිස් පරිභෝජනයට නුසුදුසු සහල් අලෙවි කරන වෙළෙඳසැල් සොයා පාරිභෝගික කටයුතු පිළිබඳ අධිකාරිය විශේෂ වැටලීම් ආරම්භ කර තිබේ. පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතාගේ උපදෙස් මත එම විශේෂ වැටලීම් සිදුකරන බව සඳහන්ය.මිනිස් පරිභෝජනයට නුසුදුසු ආනයනික සහල් වෙළඳපොළේ ඇති බවට පසුගියදා මාධ්‍යය මගින් අනාවරණය කරනු ලැබීය.ඒ අනුව වැටලීම් ක්‍රියාත්මක කළ පාරිභෝගික කටයුතු පිළිබඳ අධිකාරිය එවැනි මිනිස් පරිභෝජනයට නුසුදුසු ආනයනික සහල් අලෙවි කරන්නන් සොයා කොළඹ - පිටකොටුව ප්‍රදේශයේ විශේෂ වැටලීමක් සිදුකර තිබේ.පිටකොටුව - 04 වන හරස්වීදිය, 05 වන හරස්වීදිය සහ පරණ යෝර්ක් වීදිය යන ප්‍රදේශ වලින් මිනිස් පරිභෝජනයට නුසුදුසු බවට සැකකෙරරෙන සහල් තොග සොයාගැනීමට හැකි වූ බව පාරිභෝගික කටයුතු පිළිබඳ අධිකාරිය සඳහන් කළේය.එම සහල් තොග සාම්පල පරීක්ෂණ සඳහා රසායනාගාර වෙත යොමු කිරීමට නියමිත බවද එම අධිකාරිය සඳහන් කර තිබේ.", "URL": "https://sinhala.adaderana.lk/news.php?nid=67683", "Category": null, "Parent URL": null}