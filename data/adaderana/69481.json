{"Source": "Adaderana", "Timestamp": "February 12, 2017 09:49 am", "Headline": " අනතුරින් 1ක් මරු දකියි ", "News Content": "දඹුල්ල - කුරුණෑගල මාර්ගයේ තලකිරියාගම තෙන්නකෝන්පුර ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. ලොරි රථයක් මාර්ගය හරහා ගමන්ගත් පුද්ගලයෙකුගේ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු පුද්ගලයා ගලේවෙල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ තලකිරියාගම ප්‍රදේශයේ පදිංචිව සිටි 50 හැවිරිදි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ගලේවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69481", "Category": null, "Parent URL": null}