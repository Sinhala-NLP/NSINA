{"Source": "Adaderana", "Timestamp": "April 3, 2018 11:52 am", "Headline": "කටුනායක ගුවන් තොටුපොළ රත්වෙයි", "News Content": "UPDATE 12.55 PM සේවක විරෝධතාවක් හේතුවෙන් කටුනායක බණ්ඩාරනායක ජාත්‍යන්තර ගුවන් තොටුපොළේ උණුසුම්කාරී තත්ත්වයක හටගෙන ඇති අතර විරෝධතාකරුවන් මේ වන විට කටුනායක බණ්ඩාරනායක ජාත්‍යන්තර ගුවන් තොටුපොළේ ප්‍රභුන් ඇතුල් වන පර්යන්තයද අවහිර කරමින් විරෝධතාවයේ නියලෙමින් සිටින බව අද දෙරණ වාර්තාකරු පැවසීය. ----------------------------------------------------------------------------------------------------- සේවක විරෝධතාවක් හේතුවෙන් කටුනායක බණ්ඩාරනායක ජාත්‍යන්තර ගුවන් තොටුපොළේ උණුසුම්කාරී තත්ත්වයක හටගෙන ඇති බව අද දෙරණ වාර්තාකරු පවසයි. මෙම වසරේ ක්‍රියාත්මක විමට නියමිත වැටුප් වැඩිවිම සිදුකිරීමට බලධාරීන් අපොහොසත් වීම හේතුවෙන් අද(03) පස්වරු 01.00 සිට අඛණ්ඩ වැඩි වර්ජනයක් ක්‍රියාත්මක කිරීමට ගුවන් තොටුපල වෘත්තීය සමිති තීරණය කර තිබේ. රුපියල් 10,000ක වැටුප් වැඩිවීමක් සිදු කරන ලෙස විෂයභාර අමාත්‍යවරයාට සිදු කළ ලිඛිත ඉල්ලීම ප්‍රසිද්ධියේ ඉවත දැමිමට විරෝධය පල කරමින් ඊයේ(02) දහවල් ගුවන් තොටුපල වෘත්තීය සමිති සේවකයින් ගුවන් තොටුපල තුළ විරෝධතාවයකද නිරත විය. කෙසේවෙතත් සිය ඉල්ලීම් ඉටු කිරීම සඳහා බලධාරින්ට අද දහවල් වන තෙක් කාලය ලබා දෙමින් එම විරෝධතාව ඊයේ අවසන් කිරීමට ගුවන් තොටුපල වෘත්තිය සමිති තීරණය කළේය. ඒ අනුව අද පෙරවරුවේ ගුවන් තොටුපල වෘත්තිය සමිති සහ බලධාරීන් අතර සාකච්ඡාවක් පැවති අතර එම සාකච්ඡා අසාර්ථක වීම හේතුවෙන් පස්වරු 01.00 සිට වර්ජනයක් ආරම්භ කිරීමට වෘත්තිය සමිති තීරණය කර තිබේ.", "URL": "https://sinhala.adaderana.lk/news.php?nid=86820", "Category": null, "Parent URL": null}