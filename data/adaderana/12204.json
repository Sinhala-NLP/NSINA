{"Source": "Adaderana", "Timestamp": "November 17, 2010 07:40 am", "Headline": "නිදහස වෙනුවෙන් විශේෂ රථ වාහන සැලසුමක්", "News Content": "අද සිට ලබන 21 වැනිදා දක්වා කොළඹ නිදහස් චතුරශ්‍රය ආශ්‍රිත මාර්ග වල විශේෂ රථ වාහන ධාවන සැලැස්මක් ක්‍රියාත්මක වන බව පොලිසිය පවසයි. ඒ අනුව අද පෙරවරු 8.00 සිට ලබන 21 වැනිදා පෙරවරු 6.00 දක්වා රාජ්‍ය පරිපාලන හා ස්වදේශ කටයුතු අමාත්‍යංශ හන්දියෙන් නිදහස් මාවතට වාහන ඇතුළු කිරීම සම්පූර්ණයෙන්ම නවතා දැමෙන බව පොලිසිය සඳහන් කරයි. මේට්ලන්ඩ් ක්‍රසන්ට් සහ මේට්ලන්ඩ් මාර්ගයෙන් දෙපසටම වාහන ගමන් කිරීමට හැකි පරිදි එම මාර්ග විවෘතව තබන බව පොලිස් මූලස්ථානය කියා සිටියි. කොළඹ නිදහස් චතුරශ්‍ර පරිශ්‍රයේ පැවැත්වෙන නිදහස ප්‍රදර්ශනය මෙම රථ වාහන සැලැස්ම ක්‍රියාත්මක කිරීමට හේතු වන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=12204", "Category": null, "Parent URL": null}