{"Source": "Adaderana", "Timestamp": "July 16, 2018 09:38 am", "Headline": "තියුණු ආයුධයකින් පහර දිමෙන් සංවර්ධන නිලධාරියෙක් මරුට ", "News Content": "අඟුරුවාතොට, යාලහංදිය, වේරවත්ත ප්‍රදේශයේදී සංවර්ධන නිළධාරියෙකු තියුණු ආයුධයකින් පහර දී ඝාතනය කර ඇත. පොලිසිය පැවසුවේ අද(16) අළුයම 03.50ට පමණ නාදුනන පිරිසක් විසින් අදාල ඝාතනය සිදු කර ඇති බවය. මෙලෙස මියගොස් ඇත්තේ දොඩම්ගොඩ ප්‍රාදේශිය ලේකම් කාර්යාලයට අනුයුක්තව සේවය කළ 35 හැවිරිදි සංවර්ධන නිලධාරියෙකු බව සඳහන් විය. මෘත ශරිරය මේ වන විට හොරණ රෝහලේ මෘත ශරිරාගාරයේ තැන්පත් කර තිබේ. ඝාතනයට හේතුව හෝ ඝාතනය සිදු කළ සැකකරුවන් සම්බන්ධයෙන් කිසිදු තොරතුරක් මෙතෙක් අනාවරණය වී නොමැති බව පොලිසිය සඳහන් කළේය. අගුරුවාතොට පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනු ඇති.", "URL": "https://sinhala.adaderana.lk/news.php?nid=92642", "Category": null, "Parent URL": null}