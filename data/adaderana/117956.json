{"Source": "Adaderana", "Timestamp": "August 31, 2019 07:02 pm", "Headline": "ඔස්ට්‍රේලියාවෙන් පිටුවහල් කළ ශ්‍රී ලාංකික සම්භවයක් සහිත පවුලකට ගුවනේදී යළි කැඳවීමක්", "News Content": "ඔස්ට්‍රේලියානු බලධාරීන් විසින් පිටුවහල් කරනු ලැබු ශ්‍රී ලාංකික සම්භවයක් සහිත දමිළ පවුලක් ගමනාන්තයට පෙර යළි ඔස්ට්‍රේලියාවට කැඳවා ගැනීමේ පුවතක් විදෙස් මාධ්‍ය වාර්තා කළේය. ඒ, අදාළ පවුලේ සාමාජිකයින් ශ්‍රී ලංකාවට පැමිණෙමින් සිටින අතරතුරදී ලබාගන්නා ලද අධිකරණ තීන්දුවක් මතයි. අදාළ ගුවන් යානය සැතපුම් 3000ක් පියාසර කිරීමෙන් පසුව අදාළ නියෝගය නිකුත් කර තිබුණි. 2012 - 2013ත් අතර කාලයේදී බෝට්ටුවකින් ඔස්ට්‍රේලියාවට ගොස් සිටි මේ පවුලේ දෙමාපියන් ජීවත්ව සිට ඇත්තේ, ක්වීන්ස්ලන්ඩ් ප්‍රාන්තයේ බිලෝලා නම් කුඩා ගම්මානයකයි. කෙසේ වෙතත්, පසුගිය මාර්තු මස දිනක ඔවුන්ගේ නිවසට කඩාවැදුණු ඔස්ට්‍රේලියානු බලධාරීන් මොවුන් රැඳවුම් මධ්‍යස්ථානයකට ගෙනයනු ලබන්නේ රට තුළ නීති විරෝධීව රැදී සිටින බවට චෝදනා කරමින්. ඒ අනුව නඩේසලිංගම්ගේ පවුල ඔස්ට්‍රේලියාවේන් පිටුවහල් කිරීමට එරට බලධාරීන් පසුගියදා පියවර ගනු ලැබුවේය. මෙහිදි නඩේසලිංගම්, ඔහුගේ බිරිද සහ ද මෙල්බර්න් ගුවන් තොටුපළට රැගෙන එන්නේ වෑන් රථ දෙකකින්. අදාළ පවුලේ සාමාජිකයින් ගුවන් තොටුපලේදී පාලනය කිරීමට යාමේදී ඇතිවන්නේ නොසන්සුන් තත්ත්වයක්. කෙසේ වෙතත් අවසානයේ නඩේසලිංගම් සහ ඔහුගේ දරුදෙදෙනා ගුවන් යානය තුළට රැගෙන ආවත් මව ඊට ගොඩවන්නේ නැත. පසුව ඇය ගුවන් යානය තුළට ගෙනඑන්නේ බලහත්කාරයෙන්. ඒ අනුව මෙල්බර්න් නුවරින් අලුයම 4.45 ට පමණ කොළඹ දක්වා පියාසර කළ ගුවන් යානය කිලෝමීටර් 3000ක් පමණ පියාසර කිරීමෙන් පසුව ඩාර්වින් ගුවන් තොටුපළට හදිසියේ ගොඩ බස්වනු ලබයි. ඒ පිටුවහල් කිරීමට විරෝධය පළකරමින් සමාජ ක්‍රියාකාරීන් විසින් ඉදිරිපත් කළ පෙත්සමකට ලැබුණු අධිකරණ නියෝගය හේතුවෙන්. ඔස්ට්‍රේලියානු ෆෙඩරල් අධිකරණය නිකුත් කළ නියෝගයේ සඳහන් වන්නේ, මේ පවුලේ බාලම දරුවා වන 'ධරුනිගා' පිටුවහල් කිරීම තහනම් බවයි. කෙසේ වෙතත් එහි අවසන් තීන්දුව ලබන බ්‍රහස්පතින්දා ගනු ඇති බව විදෙස් මාධ්‍ය වාර්තා කළේය. මෙරට පිටුවහල් කිරීමට මුහුණ පෑ නඩේසලිංගම් සහ ඔහුගේ බිරිද වන ප්‍රියා මෙරට යුද සමයේදී ඔස්ට්‍රේලියාවට සංක්‍රමණය වී ඇති අතර එහිදි විවාහ දිවියට පත්ව ඇති අතර ඔවුන්ගේ සිව් හැවිරිදි දියණිය වන ගෝපිකා සහ දෙහැවිරිදි දියණිය වන ධරුනිගා සමඟ ඔස්ට්‍රේලියාවේ ක්ව්නිස්ලන්ඩ් ප්‍රාන්තයේ බිලෝලා නම් කුඩා නගරයක ජිවත්ව ඇත. පසුගිය මාර්තු මාසයේදී නිවසට කඩාවැදුණු බලධාරීන් පිරිසක් ඔවුන් බලහත්කාරයෙන් රැඳවුම් මධ්‍යස්ථානයකට ගෙනයනු ලැබීමත් සමඟ ඔස්ට්‍රේලියාව තුළ මේ දරු පවුලේ අනාගත ඉරණම ගැන දැඩි කතාබහකට ලක්වුණි. ඔවුන් 'රැඳවුම් මධ්‍යස්ථානයෙන්' ආපසු ගෙනෙන මෙන් ඉල්ලමින් ඉදිරිපත් කෙරුණ මහජන පෙත්සමකට එක් ලක්ෂ විසි දහසකට අධික අත්සන් ප්‍රමාණයක් එක්ව ඇති බවද වාර්තා වෙයි. මාර්තු මාසයේ එම පවුලට ඔස්ට්‍රේලියාවෙන් පිටවීම සඳහා සූදානම් වීමට එරට බලධාරීන් විසින් දී ඇත්තේ විනාඩි දහයක කාලයක් බවයි එරට මාධ්‍ය වාර්තා කරයි. නඩේසලිංගම්ලේ පවුල ඔස්ට්‍රේලියාවේන් පිටුවහල් කිරීමේ අවස්ථාව සිදුවන්නේ ඊයේ අළුයම කාලයේදී. මෙහිදි නඩේසලිංගම්, ඔහුගේ බිරිද සහ දරුවන් දෙදෙනා රාත්‍රී 7.30 ට පමණ මෙල්බර්න් ගුවන්තොටුපල වෙත වෑන් රථ දෙකකට වෙන්කර දමා ගෙන එනු ලබන්නේ විශේෂිත ගුවන්යානයකින් මෙරටට පිටුවහල් කිරිමටයි. මේ සිදුවීම කනවැටුණු සමාජ ක්‍රියාකාරින් පිරිසක් පිටුවහලට විරෝධය පා බ්‍රහස්පතින්දා රාත්‍රියේ මෙල්බර්න් ගුවන් තොටුපොළට එක්ව සිටියේය. මෙහිදි ප්‍රියා ව ඇයගේ දරුපවුලෙන් නැවත වෙන්කර තැබිමට නිලධාරීන් කටයුතු කරයි. නඩේසලිංගම් සහ ඔහුගේ දරුදෙදෙනා ගුවන් යානය තුළට රැගෙන යන අතර නමුත් ප්‍රියා ගුවන්යානයට නැගීමට මෙහිදි දැඩි අකමැත්ත පල කරයි. පසුව ආරක්ෂක අංශ නිලධාරීන් ප්‍රියා ව ගුවන්යානය තුලට බලහත්කාරයෙන් රැගෙන යාමට කටයුතු කරයි. ගුවන්යානය මෙල්බර්න් නුවරින් අලුයම 4.45 ට පමණ කොළඹ දක්වා පිටත්විමට ගුවන් ගමන් ආරම්භ කරන අතර මෙම පවුල නැවත ඔස්ට්‍රේලියාවට ආපසු කැඳවීමේ නියෝගයක් ලබා ගැනීමට අවසාන මොහොතේදි එම පිටුවහල් කරනු ලැබීමට එරෙහි ක්‍රියාධාරයන් සහ නීතිඥයින් පිරිසක් සමත්ව ඇත. මේ අනුව 'නඩේසලිංගම්' පවුලේ බාලම දරුවා වන 'ධරුනිගා' පිටුවහල් කරනු ලැබීම තහනම් කරමින් ආණ්ඩුවට පනවා තිබුණ තහනම් ආඥාව ලබන බදාදා වන තෙක් දීර්ඝ කිරීමට ඔස්ට්‍රේලියානු ෆෙඩරල් අධිකරණයක් බ්‍රහස්පතින්දා තීන්දු කිරීමත් සමඟ කිලෝමීටර් තුන්දහසක් තරම් දුරක් පියාසර කරමින් සිටියදී ගුවන්යානය ඔස්ට්‍රේලියාවේ ඩාර්වින් ගුවන් තොටුපලට ගොඩබස්වනු ලබන්නේ මේ නියෝගය මතයි. කෙසේවෙතත් අධිකරණ නියෝගය 'ධරුනිගා'ගේ පවුලේ සෙසු සාමාජිකයන්ටත් අදාළ කරනු ලැබීමට ඔස්ට්‍රේලියානු ආණ්ඩුව ඉඩක් දෙනු ඇද්ද යන්න තවමත් පැහැදිලි වී නැත.", "URL": "https://sinhala.adaderana.lk/news.php?nid=117956", "Category": null, "Parent URL": null}