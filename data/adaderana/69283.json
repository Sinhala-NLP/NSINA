{"Source": "Adaderana", "Timestamp": "February 7, 2017 09:09 pm", "Headline": "ශ්‍රී ලංකාවට ලකුණු 368 ක ඉලක්කයක් ", "News Content": "දකුණු අප්‍රිකාවට එරෙහි 4 වන එක්දින තරගය ජය ගැනීමට ශ්‍රී ලංකාවට 368 ක ඉලක්කයක් හිමිව තිබේ.කාසියේ වාසිය දිනා පළමුවෙන් පන්දුවට පහරදුන් දකුණු අප්‍රිකාව නියමිත පන්දුවාර 50 අවසානයේ කඩුලු 5ක් දැවී ලබාගත් ලකුණු සංඛ්‍යාව 367 කි.සුපිරි ඉනිමක් ක්‍රීඩා කල පෆ් ඩු ප්ලෙසි ලකුණු 185යි. පන්දු 141 කින් ඔහු ලබාගත් එම ලකුණු 185 ට හතරේ පහර16 ක් සහ හයේ පහර 3 ක් ඇතුළත් විය.ක්වින්ටන් ඩි කොක් ලකුණු 55 යි. ඒ බී ඩිවිලියස් ලකුණු 64 ක් රැස් කළේය. පන්දු යැවීමේදී ලහිරු කුමාර කඩුලු දෙකක් සහ සචිත් පතිරණ කඩුලු 2 ක් බිඳහෙලුවේය. ලහිරු මදුෂංක එක් කඩුල්ලයි. කේප්ටවුන්හිදී පැවැත්වෙන මෙම තරගයේ ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතය.", "URL": "https://sinhala.adaderana.lk/news.php?nid=69283", "Category": null, "Parent URL": null}