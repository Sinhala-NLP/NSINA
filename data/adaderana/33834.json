{"Source": "Adaderana", "Timestamp": "May 5, 2013 05:12 pm", "Headline": "මහ බැංකුවේ රත්‍රං දෙනවා කියා සල්ලි ගැරූ 11ක් මාට්ටු- හිටපු ක්‍රිකට් ක්‍රීඩකයෙකුගේ බිරියත් ඒ අතර", "News Content": "මහ බැංකුව සතු රත්‍රං ලබාදෙන බව පවසා මුදල් වංචා කිරිමේ ජාවාරමක නිරත වූ හිටපු ප්‍රවීණ ක්‍රිකට් ක්‍රීඩකයෙකුගේ බිරිඳක්, නාවික හමුදාවේ සාමාජිකයින් දෙදෙනෙකු, හිටපු පොලිස් අධිකාරීවරයෙකු ඇතුළු 11 දෙනෙකු පොලීසිය විසින් අත්අඩංගුවට ගෙන තිබේ. නියෝජ්‍ය පොලිස්පති වාස් ගුණවර්ධන මහතාගේ මෙහෙයවීම යටතේ බස්නාහිර පළාත් උතුර විශේෂ අපරාධ කොට්ඨාසයේ නිලධාරීන් පිරිසක් සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් අතර කාන්තාවන් දෙදෙනෙකු සිටින අතර එක් කාන්තාවක් හිටපු ප්‍රවීණ ක්‍රිකට් ක්‍රීඩකයෙකු වූ රෝයි ඩයස් මහතාගේ බිරිඳ බව අනාවරණය වී තිබේ. උපාය දූතයෙකු මාර්ගයෙන් රුපියල් ලක්ෂ 50 ක මුදලක් ලබාදීමට සලස්වා කොළඹ ප්‍රදේශයක හෝටලයක දී මෙම ජාවාරමේ තොරතුරු අනාවරණය කරගෙන ඇත. ඉන් අනතුරුව මෙම සැකකරුවන් 11 දෙනා අත්අඩංගුවට ගෙන ඇති අතර ඔවුන් අධිකරණයට ඉදිරිපත් කිරීමෙන් අනතුරුව රිමාන්ඩ් බන්ධනාගාර ගත කළ බව පොලීසිය සඳහන් කළේය.", "URL": "https://sinhala.adaderana.lk/news.php?nid=33834", "Category": null, "Parent URL": null}