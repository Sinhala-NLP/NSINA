{"Source": "Adaderana", "Timestamp": "November 13, 2017 04:50 pm", "Headline": " සැප්තැම්බරයේ නිෂ්පාදන ධාරිතාව සියයට 6කින් ඉහළ නගී", "News Content": "මෙම වසරේ සැප්තැම්බර් මාසයේ නිෂ්පාදන කර්මාන්ත අංශයේ හි නිෂ්පාදන ධාරිතාව සියයට 06කින් වර්ධනය වී ඇති බව ජනලේඛන හා සංඛ්‍යා ලේඛණ දෙපාර්තමේන්තුව පවසයි. සැප්තැම්බර් මාසයට අදාළ කාර්මික නිෂ්පාදන දර්ශකය නිකුත් කිරීමේ නිල නිවේදනය ප්‍රකාශයට පත් කරමින් එම දෙපාර්තමේන්තුවේ අධ්‍යක්ෂ ජනරාල් ඒ.ජේ සතරසිංහ මහතා මේ බව ප්‍රකාශ කළේය. එමෙන්ම පසුගිය වසරට සාපේක්ෂව නිෂ්පාදන කර්මාන්ත අංශයේ හි නිෂ්පාදන ධාරිතාව සියයට 6.1කින් වර්ධනය වී ඇති බව එම දෙපාර්තමේන්තුව සඳහන් කළේය. ලෝහ නිෂ්පාදනය, මුද්‍රණය සහ පටිගත කරන ලද මාධ්‍ය නිෂ්පාදනවල කැපී පෙනෙන වර්ධනයක් සැප්තැම්බර් මාසයේ කාර්මික නිෂ්පාදන දර්ශකයට අනුව වාර්තා වී තිබේ. එමෙන්ම ආහාර නිෂ්පාදනයේ ද සියයට 7.3ක වර්ධනයක් වාර්තා වී ඇති බව එම දෙපාර්තමේන්තුව සඳහන් කළේය. කෙසේ වෙතත් ගෘහ භාණ්ඩ නිෂ්පාදන, බීම වර්ග නිෂ්පාදන සහ වෙනත් නිෂ්පාදනවල අඩුවීමක් වාර්තා වී ඇති බව ජන ලේඛන හා සංඛ්‍යා ලේඛණ දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79845", "Category": null, "Parent URL": null}