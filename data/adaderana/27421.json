{"Source": "Adaderana", "Timestamp": "September 15, 2012 07:50 am", "Headline": "යකඩයකාට අලියෙක් හරස්වෙයි", "News Content": "දුම්රිය පීලිපැනීමක් හේතුවෙන් කොළඹ - ත‍්‍රිකුණාමලය මාර්ගයේ දුම්රිය ගමනාගමනයට බාධා පැමිණ තිබේ. කැකිරාව ගල්ඔය ප‍්‍රදේශයේ දී වන අලියෙකු ඊයේ රාත‍්‍රියේ දුම්රියක ගැටීමෙන් එම දුම්රිය පීලි පැනීමට ලක්ව ඇති බව දුම්රිය දෙපාර්තමේන්තුව පවසයි. මඩකළපුවේ සිට ත‍්‍රිකුණාමලය හරහා කොළඹ බලා ධාවන වෙමින් තිබූ දුම්රියක් අනතුරට ලක්ව ඇති බව සඳහන්ය. තව පැය කීපයක් අතරතුර එම මාර්ගයේ දුම්රිය ගමනාගමනය යථා තත්ත්වයට පත් කර හැකි වනු ඇති බව දුම්රිය දෙපාර්තමේන්තුව කියා සිටියි. මේ හේතුවෙන් කොළඹ සිට ත‍්‍රිකුණාමලය බලා ධාවනය කෙරෙන දුම්රිය ගල්ඔය දක්වාද, ත‍්‍රිකුණාමලය ප‍්‍රදේශයේ සිට කොළඹ බලා ධාවනය කෙරෙන දුම්රිය පළුගස්වැව දක්වාද සීමා කර ඇති බව සඳහන්ය.", "URL": "https://sinhala.adaderana.lk/news.php?nid=27421", "Category": null, "Parent URL": null}