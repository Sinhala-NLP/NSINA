{"Source": "Adaderana", "Timestamp": "September 23, 2018 04:24 pm", "Headline": "ගෝඨාභය කියන කිසිදු ප්‍රකාශයක සත්‍යතාවයක් නෑ", "News Content": "හිටපු ආරක්ෂ ලේකම් ගෝඨාභය රාජපක්ෂ මහතා විවිධ ස්ථානවල සම්මන්ත්‍රන පවත්වමින් රජය විවේචනය කරමින් සිටින බව රාජ්‍ය අමාත්‍ය ජේ.සී අලවතුවල මහතා පවසයි. ගෝඨාභය රාජපක්ෂ මහතාට කිසිඳු දැක්මක් හෝ වැඩපිළිවෙලක් නොමැති බැවින් මෙලෙස සිදු කරන ප්‍රකාශවල සත්‍යයක් නොමැති බවත් අමාත්‍යවරයා ප්‍රකාශ කළේය. ගෝඨාභය රාජපක්ෂ මහතා සහ ඔහුගේ සහයකයන් සම්මන්ත්‍රන සහ රැස්වීම් නිදහසේ පවත්වන්නේ වත්මන් ආණ්ඩුව විසින් ලබා දුන් නිදහස නිසා බවත් අමාත්‍යවරයා පවසයි. අද (23) පෙරවරුවේ මල්වතු පාර්ශවයේ මහනායක අතිපුජ්‍ය තිබ්බටුවාවේ ශ්‍රි සිද්ඨාර්ත සුමංගල මහනායක හිමියන් බැහැදැකිමේන් අනතුරුව මාධ්‍යවේදින් නැගු ප්‍රශ්න වලට පිළිතුරු ලබා දෙමින් අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=96593", "Category": null, "Parent URL": null}