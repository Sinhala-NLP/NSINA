{"Source": "Adaderana", "Timestamp": "November 16, 2015 11:19 am", "Headline": "හයකෝටියක් මත්තලින් පන්නන්න බැරිවෙයි", "News Content": "රුපියල් කෝටි 06 ට අධික වටිනාකමකින් යුත් විදේශ මුදල් තොගයක් ඩුබායි වෙත රැගෙන යාමට තැත්කළ පුද්ගලයෙකු අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණි මහතා පැවසුවේ අද උදෑසන මත්තල ගුවන් තොටුපළේ පිටවීමේ පර්යන්තයේදී මොහු අත්අඩංගුවට ගෙන ඇති බවයි.ඔහු සතුව තිබී රුපියල් හය කෝටි හැට ලක්ෂ 76,213 ක වටිනාකමින් යුත් විදේශ මුදල් තොගයක් රේගු භාරයට ගෙන ඇත.එම විදේශ මුදල් අතර අමෙරිකානු ඩොලර් 184,750 ක්, යුරෝ 183,400ක්, බ්‍රිතාන්‍ය පවුම් 16,000ක්, එක්සත් අරාබිඑමීර් ඩිරාම් 11,900ක්, ඩෙන්මාර්ක් ක්‍රොන් 67,000ක්, සුවිස් ෆ්‍රෑන්ක් 1200ක්, ඕමාන් රියාල් 1125ක් එම විදේශ මුදල් අතර වන බව සඳහන්ය.අත්අඩංගුවට ගෙන ඇති සැකකරු වැලිගම ප්‍රදේශයේ පදිංචි 35 හැවිරිදි පුද්ගලයෙකු බව රේගු මාධ්‍ය ප්‍රකාශක ලෙස්ලි ගාමිණි මහතා පැවසුවේය.", "URL": "https://sinhala.adaderana.lk/news.php?nid=55120", "Category": null, "Parent URL": null}