{"Source": "Adaderana", "Timestamp": "January 25, 2017 09:14 am", "Headline": "අයවැයෙන් අධිවේගයට දුන් සහනය දැනිලා නැහැ", "News Content": "අධිවේගී මාර්ගයේ වාහන ධාවනයේ වර්ධන වේගය මෙම වසර තුළදී 10% - 12% ත් අතර ප‍්‍රමාණයකින් වැඩි වෙතැයි අපේක්‍ෂා කරන බව අධිවේගී මාර්ග නඩත්තු හා කළමණාකරණ අධ්‍යක්‍ෂ ඕපනායක මහතා ප‍්‍රකාශ කරයි. පසුගිය අයවැයෙන් රජය මඟින් රාත‍්‍රී 9 සිට උදෑසන 6 දක්වා අධිවේගී මාර්ග පිවිසුම් ගාස්තු රුපියල් 50 කින් පහත දැමුවේය. එයට සාපේක්‍ෂව මසක් තුළ රාත‍්‍රී කාලයේ සැළකිය යුතු වාහන වර්ධනයක් අපේක්‍ෂා කළ නොහැකි වුවත් මද වශයෙන් කෙටි දුර අධිවේගී මාර්ග පරිහරණය කරන ප‍්‍රමාණයේ වර්ධනයක් ඇති බව ද අධ්‍යක්‍ෂවරයා මෙහිදී ප‍්‍රකාශ කළේය. නමුත් මහජනතාව කියා සිටින්නේ මෙය රාත‍්‍රී කාලයේ සිදුකළ ගාස්තු සංශෝධනයක් නිසා එහි ප‍්‍රතිඵලයක් තමන්ට ලබා ගැනීම අසීරු බවයි. උදෑසන හා සවස් කාලයේ අධිවේගී මාර්ග පරිහරණය ඉහළ අගයක් ගනියි. කෙසේ වෙතත් ඉදිරියේ දී අලුතින් එක්වන වාහන ප‍්‍රමාණය අනුව මෙම වසරේ අවසන් කාර්තුව තුළ මෙම වර්ධනය දැක ගත හැකිවේ යැයි අපේක්‍ෂා කෙරෙයි.", "URL": "https://sinhala.adaderana.lk/news.php?nid=68532", "Category": null, "Parent URL": null}