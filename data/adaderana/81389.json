{"Source": "Adaderana", "Timestamp": "December 12, 2017 12:22 pm", "Headline": "උතුරේ අයවැය වාර්තාව පළාත් සභාවට", "News Content": "උතුරු පළාත් සභාවේ 2018 වර්ෂයේ අයවැය උතුරු පළාත් ප‍්‍රධාන අමාත්‍ය, පළාත් මුදල් හා ක‍්‍රමසම්පාදන අමාත්‍ය සි.වි.විග්නේශ්වරන් මහතා විසින් අද (12) පළාත් සභාවට ඉදිරිපත් කිරීම ආරම්භ කරනු ලැබීය. යාපනය කයිතඩි පළාත් සභා සංකීර්ණයේදී පළාත් සභා 112 වන සැසි වාරයේදී එළැඹෙන වර්ෂයට අදාළ අයවැය ඉදිරිපත් කිරීම ආරම්භ කෙරිණි. පළාත් සභා අයවැය විවාදය හෙට (13) හා අනිද්දා (14) දිනයන්හිදි පැවැත්වීමට නියමිත බව පළාත් සභා සභාපති සි.වි.කේ.ශිවඥානම් මහතා පැවසීය. උතුරු පළාත් සභාවේ 05 වන පළාත් සභා අයවැය පළාත් සභාව වෙත ඉදිරිපත් කරමින් විග්නේශ්වරන් මහතා පැවසූවේ එළැඹෙන වර්ෂය වෙනුවෙන් රුපියල් මිලියන 25,000 ක මුදලක් පළාත් සභා සංවර්ධන කටයුතු වෙනුවෙන් වෙන්ව පවතින බවයි. පළාත් සභා පක්ෂ විපක්ෂ මන්ත‍්‍රීවරුන් සියළු දෙනා අයවැය විවාදය වෙනුවෙන් සහභාගි වී සිටියහ.", "URL": "https://sinhala.adaderana.lk/news.php?nid=81389", "Category": null, "Parent URL": null}