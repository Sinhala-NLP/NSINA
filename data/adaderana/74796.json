{"Source": "Adaderana", "Timestamp": "July 2, 2017 01:03 pm", "Headline": "ශ්‍රී ලංකාවට ලකුණු 156ක ඉලක්කයක්", "News Content": "සංචාරක සිම්බාබ්වේ කණ්ඩායමට එරෙහි දෙවන එක්දින ක්‍රිකට් තරගය ජය ගැනීමට ශ්‍රී ලංකාවට ලකුණු 156 ක ඉලක්කයක් හිමිව තිබේ. ගාල්ල ජාත්‍යන්තර ක්‍රීඩාංගණයේ පැවැත්වෙන තරඟයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් සිම්බාබ්වේ කණ්ඩායමට පන්දුවාර 33 යි පන්දු 4 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 155 ක් පමණි.මැල්කම් වෝලර් 38 යි. හැමිල්ටන් මසකඩ්සා ලකුණු 41 ක් ලබාගත්තේය. පන්දු යැවීමේදී ලක්ෂාන් සඳකැන් කඩුලු 4 ක් බිඳහෙලීය. වනිඳු හසරංග කඩුලු 3 යි.අද එක්දින තරග බිමට පිවිසි ඔහු ලබාගත් මෙම කඩුලු ත්‍රිත්වය ඉතිහාසයට එක්වන්නේ එක්දින තරග බිමට පිවිසි පළමු දිනයේදීම කඩුලු ත්‍රිත්වයක් ලබාගත් තුන්වැන්නා ලෙසටය.මීට පෙර එක්දින තරග බිමට පිවිසි පළමු දිනයේදීම කඩුලු ත්‍රිත්වයක් ලබාගෙන ඇති ක්‍රීඩකයන් දෙදෙනා වන්නේ තයිජුල් ඉස්ලාම් සහ කගිසෝ රබාඩා යන දෙදෙනායි.වනිදු හසරංග අද දවාගත් කඩුලු ත්‍රිත්වය වුයේ ඩොනල්ඩ් ටි‍්‍රපානෝ / ටෙන්ඩි චටාරා සහ මැල්කම් වෝලර් යන පිතිකරුවන් තිදෙනාය.", "URL": "https://sinhala.adaderana.lk/news.php?nid=74796", "Category": null, "Parent URL": null}