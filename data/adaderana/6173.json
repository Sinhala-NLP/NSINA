{"Source": "Adaderana", "Timestamp": "January 22, 2010 08:36 am", "Headline": "දේශද්‍රෝහී කුමන්ත්‍රණ පරදවනවා-ජනපති", "News Content": "ප්‍රභාකරන් සමග මියැදුණු එල්.ටී.ටී.ඊ ත්‍රස්තවාදයේ අරමුණ ජයග්‍රහණය කරවීම සඳහා ඇතැම් පුද්ගලයන්ට මෙරට පාවාදීම එතරම් අපහසු කරුණක් නොවන බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ සියලු දේශද්‍රෝහී කුමන්ත්‍රණ පරාජය කරමින් රජය රට ගොඩනැඟීමේ වැඩපිළිවෙළ ආරම්භ කර ඇති බවයි. කෑගල්ල මහජන ක්‍රීඩාංගණයේ ඊයේ පස්වරුවේ පැවති මැතිවරණ ප්‍රචාරක රැළියක් අමතමින් ජනාධිපති මහින්ද රාජපක්ෂ මහතා මෙම අදහස් පළ කළේය.‍‍ මේ අතර ඊයේ පස්වරුවේ නිට්ටඹුව ප්‍රදේශයේ පැවති ජනරැළියක් අමතමින් ජනාධිපතිවරයා සඳහන් කළේ විපක්ෂයට ලබාදෙන සෑම ඡන්දයකින්ම රට බෙදීමට පක්ෂව සිටින පිරිස පිළිබඳව පණිවුඩයක් ලබාදෙන බවයි.", "URL": "https://sinhala.adaderana.lk/news.php?nid=6173", "Category": null, "Parent URL": null}