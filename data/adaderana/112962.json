{"Source": "Adaderana", "Timestamp": "June 28, 2019 06:55 pm", "Headline": "රජය මෙරට ආරක්ෂාව නොසලකා හැරලා", "News Content": "අයි.එස් ත්‍රස්තවාදී ප්‍රහාරයක් සිදු විය හැකි බවට ලැබුණු බුද්ධි තොරතුරුවලට අනුව ඉන්දියාව එරට මුහුදු කලාපයේ ආරක්ෂාව තර කරන විට ශ්‍රී ලංකා රජය මෙරට ආරක්ෂාව නොසලකා හැර ඇති බව ඒකාබද්ධ විපක්ෂය පවසයි. ඒකාබද්ධ විපක්ෂයේ නියෝජිතයින් පෙන්වා දුන්නේ හදිසි නීතිය මසකින් දීර්ඝ කිරීමේ විවාදයට ආණ්ඩුවේ වගකිව යුතු පාර්ශ්ව සහභාගී නොවීමෙන් එම තත්ත්වය පැහැදිලි වෙන බවයි. හදිසි නීතිය මසකින් දීර්ඝ කිරීමේ විවාදය සඳහා මැති ඇමතිවරු කිසිවෙක් ඊයේ පාර්ලිමේන්තු විවාදයේ සහභාගී නොවූ බව එක්සත් ජනතා නිදහස් සන්ධානය පාර්ලිමේන්තු මන්ත්‍රී ඩී.වී චානක මහතා පවසයි. පොදුජන පෙරමු‍ණේ ජනාධිපති අපේක්ෂයා ලෙස ගෝඨාභය රාජපක්ෂ මහත්තයා ඉදිරිපත් වුවහොත් පාර්ලිමේන්තු කුමාර වෙල්ගම මන්ත්‍රීතුමා සහය නොදීම එතුමාගේ තිරණයක් බව ඒ මහතා සඳහන් කළේය. එහෙත් ඒකාබද්ධ විසින් ගෝඨාභය රාජපක්ෂ මහතාය මහත්තයාට සහයෝගය දෙන්න තීරණය කර ඇති බව වැඩිදුරටත් පැවසීය.", "URL": "https://sinhala.adaderana.lk/news.php?nid=112962", "Category": null, "Parent URL": null}