{"Source": "Adaderana", "Timestamp": "April 12, 2018 08:20 am", "Headline": "අද දිනයේත් පළාත් කිහිපයකට වැසි", "News Content": "‍ පවතින වැසි සහිත කාලගුණ තත්ත්වය අද(12) දිනයේත් දිවයිනේ බොහෝ ප්‍රදේශවලට බලාපොරොත්තු වියහැකි බව කාලගුණ විද්‍යා දෙපාර්තමේන්තුව පවසයි. විශේෂයෙන් පස්වරු 2.00 න් පසු වැසි තත්ත්වයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පෙන්වාදී තිබේ. නැගෙනහිර, දකුණ සහ ඌව පළාත්වල උදෑසන කාලයේ ද වැසි ඇතිවීමේ හැකියාව පවතින බව සඳහන්ය. බස්නාහිර, සබරගමුව, දකුණ, මධ්‍යම, නැගෙනහිර සහ ඌව පළාත් වලට මිලිමීටර් 100ට වැඩි වර්ෂාපතනයක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. උදෑසන කාලයේ මධ්‍යම සහ සබරගමුව පළාත්වල ඇතැම් ප්‍රදේශවලට දැඩි මීදුම් සහිත කාලගුණ තත්ත්වයක් අපේක්ෂා කරන බව ද කාලගුණ විද්‍යා දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=87328", "Category": null, "Parent URL": null}