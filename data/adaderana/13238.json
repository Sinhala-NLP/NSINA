{"Source": "Adaderana", "Timestamp": "January 3, 2011 12:39 pm", "Headline": "මුළු රටම අධ්‍යාත්මික සහ ආර්ථික සංග්‍රාමයකට පෙළ ගැසෙනවා", "News Content": "රටට නිසි නායකත්වයක් ලැබී ඇති හෙයින් ඉතිහාසයේ නොවූ විරූ දැවැන්ත අධ්‍යාත්මික සහ ආර්ථික සංග්‍රාමයකට මුළු රටම දැන් පෙළ ගැසෙමින් ඇතැයි සබරගමු පළාත් ආණ්ඩුකාර වි. ජ. මු ලොකුබණ්ඩාර මහතා පවසයි. ශ්‍රී සම්බුද්ධ ජයන්ති මංගල්‍යය යෙදී ඇති මේ වසරේ වඩාත් අධ්‍යාත්මික දියුණුවක් ලබා ගැනීම වෙනුවෙන් සියලු දෙනා කටයුතු කළ යුතු බව ඔහු සඳහන් කළේය. නව වසරේ රාජකාරී කටයුතු අරඹමින් වි. ජ. මු. ලොකුබණ්ඩාර මහතා අද(03) පෙරවරුවේ මේ බව සඳහන් කළේය. ශ්‍රී සම්බුද්ධ ජයන්ති මංගල්‍යය යෙදී ඇති‍ මේ වසරේ සෑම පළාත් රාජ්‍ය‍ සේවකයෙකු අතට තුන් සූත්‍රය සහිත පිරිත් පොත් ලබාදීමට රජය කටයුතු සූදානම් කර ඇති බව ඔහු එහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13238", "Category": null, "Parent URL": null}