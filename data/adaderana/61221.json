{"Source": "Adaderana", "Timestamp": "June 18, 2016 01:50 pm", "Headline": "පාසල් නිමවී නිවසට නොආ සිසුවියගේ මළ සිරුර ඇළක!", "News Content": "මහියංගණය, රිදිමාලියද්ද ප්‍රදේශයේ ඇළක තිබී පාසල් සිසුවියකගේ මළ සිරුරක් හමුවී තිබේ.අදාළ සිසුවිය ඊයේ පාසල නිමවි නිවසට නොපැමිණි බවට ඇයගේ මව්පියන් විසින් කළ පැමිණිල්ලකට අනුව සිදු කළ සෝදිසියකදි මළ සිරුර සොයා ගැනිමට හැකි වූ බව පොලිසිය පැවසුවේය.එම සිසුවියගේ නිවසට කිලෝමිටර් එක හමාරක් පමණ දුරින් පිහිටි ඇළක තිබී මළ සිරුර සොයාගෙන ඇති බව සඳහන්ය.මියගොස් ඇත්තේ වයස අවුරුදු 09ක පාසල් සිසුවියක් බව වාර්තා වෙයි.ඇය මියගියේ කෙසේ ද යන්න සම්බන්ධයෙන් මෙතෙක් තොරතුරු අනාවරණය වී නොමැති අතර මහියංගණය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61221", "Category": null, "Parent URL": null}