{"Source": "Adaderana", "Timestamp": "July 12, 2019 11:32 am", "Headline": "ජර්මනියට ප්‍රහාරයක් පිළිබඳ අනතුරු ඇඟවීමක්-දේවස්ථාන 03කින් පිරිස් ඉවත් කරයි", "News Content": "බෝම්බ ප්‍රහාර එල්ල වන බවට ලද අනතුරු ඇඟවීමක් හේතුවෙන් ජර්මනියේ ඉස්ලාම් දේවස්ථාන 03ක රැඳී සිටි පුද්ගලයින් ඉවත් කිරීමට ආරක්ෂක අංශ පියවර ගෙන ඇත. ඉස්ලාම් බැතිමතුන් ඉලක්ක කරගනිමින් බෝම්බ ප්‍රහාරයක් එල්ල වන බවට අදාළ දේවස්ථාන වෙත ඊයේ දිනයේ විද්‍යුත් තැපෑල මඟින් අනතුරු ඇඟවීම් සිදුකර ඇති බවයි වාර්තා වෙයි. මේ හේතුවෙන් එම දේවස්ථානවල සිටි බැතිමතුන් සහ එහි කාර්ය මණ්ඩල කඩිනමින් ඉවත් කිරීමට පොලීසිය පියවර ගෙන ඇත. අනතුරුව අදාළ දේවස්ථාන පරීක්ෂාවට ලක් කර ඒවායේ ආරක්ෂාව තර කිරිමට එරට පොලීසිය කටයුතු කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=113978", "Category": null, "Parent URL": null}