{"Source": "Adaderana", "Timestamp": "June 22, 2013 02:11 pm", "Headline": "කොටුව දුම්රියපළ ඉදිරිපිට බි‍ළි‍ඳෙක් දමාගිහින්!", "News Content": "කොළඹ කොටුව දුම්රිය ස්ථානය ආසන්නයේ දී දමා ගොස් සිටි බිළිඳියක පොලීසිය විසින් සොයාගෙන තිබේ. අද (22) උදෑසන පොලිස් හදිසි ඇමතුම් අංශයට ලද තොරතුරකට අනුව මෙම බිළිඳිය සොයාගෙන ඇත. මෙලෙස සොයාගත් බිළිඳියගේ වයස මාස 05 ක් පමණ වන බව පොලීසිය සඳහන් කළේය. බිළිඳිය මේ වන විට ප්‍රතිකාර සඳහා කොළඹ රිජ්වේ ආර්යා ළමා රෝහලට ඇතුළත් කර ඇත. කොටුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35149", "Category": null, "Parent URL": null}