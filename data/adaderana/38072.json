{"Source": "Adaderana", "Timestamp": "October 11, 2013 04:20 pm", "Headline": "තවත් කොල්ලකරුවන් 2ක් දැලේ ", "News Content": "මීටියාගොඩ සහ බටපොළ යන ප්‍රදේශවල දේපළ කොල්ල කෑමේ නිරත වූ පුද්ගලයින් දෙදෙනෙකු මීටියාගොඩ පොලීසිය විසින් අත්අඩංගුවට ගෙන තිබේ. දීර්ඝ කාලයක සිට මෙම සැකකරුවන් විසින් ප්‍රදේශයේ නිවෙස් වල දේපළ කොල්ලකෑමේ නිරතව සිට ඇති බව සඳහන් වෙයි. මේ සම්බන්ධයෙන් ලැබුණු තොරතුරකට අනුව සිදු කළ වැටලීමකදි සැකකරුවන් අත්අඩංගුවට ගැනීමට හැකි වී ඇත. ඔවුන් සතුව තිබී රුපියල් ලක්ෂ 10ක පමණ වටිනාකමින් යුතු දේපළ සොයා ගෙන ඇති අතර සැකකරුවන් බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර පෞද්ගලික සමාගමක නියෝජිතයන් බව පවසා නිවසකට පැමිණි පුද්ගලයින් පිරිසක් නිවෙස් හිමි කාන්තාවකගේ රන් මාලය සහ මුදල් කොල්ලකා පළායමින් සිටි සැකකරුවන් සිව් දෙනෙකු යටවත්ත ප්‍රදේශයේ දී පොලීසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=38072", "Category": null, "Parent URL": null}