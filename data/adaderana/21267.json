{"Source": "Adaderana", "Timestamp": "January 9, 2012 03:24 pm", "Headline": "පුරහල ප්‍රදේශයේ දැඩි රථ වාහන තදබදයක්", "News Content": "ජන අරගල ව්‍යාපාරය මගින් මෙහෙයවන විරෝධතා පා ගමනක් නිසා පුරහල ප්‍රදේශයේ දැඩි රථ වාහන තදබදයක් පවතින බව අද දෙරණ වාර්තාකරු පවසයි. හයිඩ් පාර්ක් සිට ආරම්භ වූ මෙම විරෝධතා පාගමන නව නගර ශාලව දක්වා ගමන් කරමින් සිටියි. අතුරුදහන්ව සිටින ලලිත් කුමාර් වීරරාජ් සහ කුගන් නිදහස් කරන ලෙස ඉල්ලීම ඇතුළු තවත් ඉල්ලීම් කිහිපයක් මුල්කරගනිමින් මෙම විරෝධතා ව්‍යාපාරය සංවිධානය කර තිබේ.", "URL": "https://sinhala.adaderana.lk/news.php?nid=21267", "Category": null, "Parent URL": null}