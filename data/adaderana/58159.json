{"Source": "Adaderana", "Timestamp": "March 13, 2016 09:49 am", "Headline": "පාකිස්ථාන-ලංකා පුහුණු තරගයක් අද", "News Content": "පාකිස්ථාන ක්‍රිකට් කණ්ඩායම සහ ශ්‍රී ලංකා කණ්ඩායම අතර අයි.සි.සි. පන්දුවාර 20/20 ලෝක කුසලාන ක්‍රිකට් තරගාවලියට අදාළ පුහුණු තරගයක් අද(13) පැවැත්වීමට තීරණය කර තිබේ.ඉන්දියාවේ ක්‍රීඩා කිරීම සම්බන්ධයෙන් පාකිස්ථාන ක්‍රිකට් කණ්ඩායමේ ආරක්ෂාව තහවුරු කිරීමට ඉන්දීය රජය සහ ප්‍රාන්ත රජයන් එකඟවීමෙන් අනතුරුව තරගාවලියට සහභාගී වීමට පාකිස්ථානය තීරණය කර ඇති බව වාර්තා වෙයි.ඒ අනුව ඊයේ රාත්‍රී ඔවුන් කල්කටා වෙත පැමිණීමට නියමිතව තිබුණි.ඊයේ පාකිස්ථානය බෙංගාල කණ්ඩායම සමඟ පැවැත්වීමට නියමිතව තිබු පුහුණු තරගය අවලංගු කර තිබු අතර ඒ වෙනුවට ශ්‍රී ලංකා කණ්ඩායම සමඟ අද පුහුණු තරගයක් සැළසුම් කර ඇති බව ඉන්දීය මාධ්‍ය වාර්තා කර ඇත.මේ අතර අයි.සි.සි. පන්දුවාර 20 යි 20 ලෝක කුසලාන ක්‍රිකට් තරඟාවලියේ ඊයේ පැවති තරගයකින් සිම්බාබ්වේ කණ්ඩායම පරදා ලකුණු 59ක ජයක් හිමිකර ගැනීමට ඇෆ්ගනිස්ථාන කණ්ඩායම සමත් වුණි.හොංකොං කණ්ඩායම සමඟ පැවති තරගයෙන් ඩක්වත් සහ ලුවිස් න්‍යායට අනුව ස්කොට්ලන්ත කණ්ඩායම කඩුලු 8ක ජයක් අත්කර ගෙන තිබේ.", "URL": "https://sinhala.adaderana.lk/news.php?nid=58159", "Category": null, "Parent URL": null}