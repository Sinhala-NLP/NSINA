{"Source": "Adaderana", "Timestamp": "July 3, 2015 09:47 am", "Headline": "ඉබ්බන් ගුවනින් ගෙනියන්න බැරිවෙයි", "News Content": "නීති විරෝධී අයුරින් ඉබ්බන් තොගයක් මෙරටින් රැගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.අදාළ පුද්ගලයා අද අළුයම 1.10ට පමණ මලයාසියානු ගුවන් සේවයට අයත් එම්.එච්. 178 දරන ගුවන් යානයෙන් මලයාසියාවේ, ක්වාලාලම්පූර් බලා යෑමට පැමිණ ඇත.එහිදී ගුවන්තොටුපළ රේගුව අදාළ පුද්ගලයාගේ ගමන් මළු පරීක්ෂා කිරීමේදී මෙම ඉබ්බන් තොගය සොයාගැනීමට හැකිව තිබේ.එහි ඉබ්බන් 124ක් සිටි බව ගුවන්තොටුපළ රේගුව සඳහන් කළේය.එම ඉබ්බන් ජෛව විවිධත්ව සංරක්ෂණ සංස්කෘතික හා ජාතික උරුමයන් පිළිබඳ ඒකකයට භාර දී ඇත.අත්අඩංගුවට ගත් පුද්ගලයා මීගමුව ප්‍රදේශයේ පදිංචි 38 හැවිරිදි පුද්ගලයෙකි.ගුවන්තොටුපළ රේගුව සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52408", "Category": null, "Parent URL": null}