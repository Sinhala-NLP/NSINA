{"Source": "Adaderana", "Timestamp": "December 19, 2012 11:13 am", "Headline": "ආපදා තත්ත්වයක දී වෘත්තීය ක්‍රියාමාර්ගවලට යොමුවීම හෙළාදකියි", "News Content": "දිවයිනට ආපදා තත්ත්වයක් බලපා තිබියදීත් ඇතැම් සෞඛ්‍ය වෘත්තීය සමිති ගෙන යන වෘත්තීය සමිති ක‍්‍රියාමාර්ගය සෞඛ්‍ය අමාත්‍යංශය තරයේ හෙළාදකියි. මේ දිනවල ඇදහැළෙන අධික වර්ෂාව සමග මේ වන විට පුද්ගලයින් 16 දෙනෙකු ජීවිතක්ෂයට පත්වී ඇති අතර තවත් පුද්ගලයින් 80,000 ක් පමණ අවතැන් වී තිබේ. මෙම තත්ත්වය තුළ සෞඛ්‍ය වෘත්තීය සමිති කිහිපයක් අද (19) උදෑසන සිට පැය 24 ක වෘත්තීය සමිති ක‍්‍රියාමාර්ගයක නිරත වේ. මෙවැනි ආපදා තත්ත්වයක දී රෝහල්වල රෝගී සත්කාරක සේවාවන් සිදුනොකර වෘත්තීය සමිති ක‍්‍රියාමාර්ගවල නිරතවීම අසාධාරණ බව සෞඛ්‍ය අමාත්‍යංශය සඳහන් කළේය. මේ වනවිටත් අදාළ වෘත්තීය සමිතිවල ඉල්ලීම් ලබාදීමට රජය එකඟතාව පළකර ඇති බව ද සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=30077", "Category": null, "Parent URL": null}