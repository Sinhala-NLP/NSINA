{"Source": "Adaderana", "Timestamp": "February 22, 2017 01:41 pm", "Headline": "මොරගහකන්දේ බේරාගත් සතුන් සංඛ්‍යාව 2500ක්", "News Content": "මොරගහකන්ද ජලාශයට ජලය පිරවීමේ දී එම ප්‍රදේශයේ සිරවී සිටි සතුන් 2500ක් පමණ සංඛ්‍යාවක් මේ වන විට බේරාගැනීමට හැකියාව ලැබී ඇති බව මොරගහකන්ද කළුගඟ ව්‍යාපෘතියේ නියෝජ්‍ය ව්‍යාපෘති අධ්‍යක්ෂ උපාලි නන්දසේන මහතා පවසයි.සතුන් බේරාගැනීම සදහා ක්‍රියාත්මක කළ වැඩසටහනේ පළමු අදියරේ දී මෙම සතුන් බේරාගැනීමට හැකිව ඇති අතර වැඩසටහනේ දෙවන අදියර කඩිනමින් ආරම්භ කරන බව අද දෙරණ කළ විමසීමකදී උපාලි නන්දසේන මහතා සඳහන් කළේය.", "URL": "https://sinhala.adaderana.lk/news.php?nid=69963", "Category": null, "Parent URL": null}