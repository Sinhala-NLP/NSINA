{"Source": "Adaderana", "Timestamp": "December 2, 2012 09:20 am", "Headline": "  ගාල්ල බන්ධනාගාරයට කුඩු ඇද්ද කතක් මාට්ටු", "News Content": "ගාල්ල බන්ධනාගාරයේ සිටින රැඳවියෙකුට ලබාදීම සඳහා හෙරොයින් මත්කුඩු රැගෙන පැමිණි කාන්තාවක් අත්අඩංගුවට ගෙන තිබේ. අදාළ සැකකාරිය විසින් බන්ධනාගාරයේ සිටි රැඳවියෙකු බැලීමට පැමිණි අවස්ථාවේ දී හෙරොයින් රැගෙන පැමිණ ඇති බව බන්ධනාගාර නිලධාරීන් පැවසුවේය. සැකකාරිය සතුව තිබී හෙරොයින් ග්‍රෑම් එකයි මිලිග්‍රෑම් 670ක් සොයාගෙන තිබේ. ගාල්ල පොලීසිය විසින් සැකකාරිය ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29647", "Category": null, "Parent URL": null}