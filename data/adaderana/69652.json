{"Source": "Adaderana", "Timestamp": "February 15, 2017 09:42 am", "Headline": " කිම් ජොන් අං ගේ සොහොයුරා ඝාතනය කරයි", "News Content": "උතුරු කොරියානු නායක කිම් ජොන් අං ගේ සොහොයුරෙකු මලයාසියාවේදී ඝාතනය කර තිබේ. විදෙස් මාධ්‍ය වාර්තා කළේ මලයාසියාවේ ක්වාලාලම්පූර් ගුවන්තොටුපොළේදී මෙම ඝාතනය සිදුව ඇති බවයි. උතුරු කොරියානු නායක කිම් ජොන් අං ගේ සොහොයුරෙකු වන කිම් ජොන් නම්, මෙලෙස ඝාතනයට ලක්ව ඇති බව සඳහන්ය. ඔහු චීනයේ මැකාවු බලා පිටත්වයාමට ක්වාලාලම්පූර් ගුවන්තොටුපො‍ළේ රැදී සිටියදී මෙලෙස ඝාතනයට ලක්ව ඇති බව විදෙස් මාධ්‍ය වාර්තා කළේය. මුහුණු ආවරණය කරගත් කාන්තාවක විසින් මෙම ඝාතනය සිදුකර ඇති බවට අනාවරණය වී තිබේ.", "URL": "https://sinhala.adaderana.lk/news.php?nid=69652", "Category": null, "Parent URL": null}