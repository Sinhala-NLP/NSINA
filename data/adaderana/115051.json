{"Source": "Adaderana", "Timestamp": "July 26, 2019 10:33 am", "Headline": "බ්‍රසීල තොටුපලක දී මිලියන ගණනක රත්‍රං මංකොල්ලයක්", "News Content": "බ්‍රසීල ගුවන් තොටුපළකට ඇතුළු වු තුවක්කුකරුවන් පිරිසක් විසින් අමෙරිකානු ඩොලර් මිලියන 40 ක පමණ වටිනාකමින් යුත් රත්‍රං තොගයක් කොල්ලකා පලා ගොස් ඇත. එරට ගුවාරුලෝස් ගුවන් තොටුපළට ඇතුළු වු මුහුණු ආවරණය කරගත් කණ්ඩායමක් විසින් කිලෝග්‍රැම් 750 බරින් යුත් රත්‍රං තොගයක් මෙලෙස කොල්ලකා ඇති බව විදෙස් මාධ්‍ය වාර්තා කළේය. ගුවන් තොටුපළ සේවකයින් දෙදෙනෙකු සිය භාරයට ගැනීමෙන් අනතුරුව අදාල පිරිස කොල්ලකෑම සිදුකර ඇත. සිද්ධිය අදාළ සැකකරුවන් අත්අඩංගුවට ගැනීම සඳහා එරට පොලීසිය විමර්ශනයක් ආරම්භ කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=115051", "Category": null, "Parent URL": null}