{"Source": "Adaderana", "Timestamp": "November 28, 2017 08:50 pm", "Headline": "කුඩුත් එක්ක 3ක් අල්ලයි", "News Content": "හෙරොයින් ළඟ තබාගෙන සිටි සැකකරුවන් තිදෙනෙකු කැළණිය, මෝදර සහ ගල්කිස්ස යන ප්‍රදේශවලදී අත්අඩංගුවට ගෙන තිබේ. කැළණිය ප්‍රදේශයේදී පෑලිගොඩ දිසා අපරාධ කොට්ඨාසය විසින් අත්අඩංගුවට ගත් සැකකරු සතුව තිබී හෙරොයින් ග්‍රෑම් 307 යි මිලි ග්‍රෑම් 38 ක් සොයාගෙන ඇති බව සඳහන්ය. මේ අතර හෙරොයින් ග්‍රෑම් 07 ක් සමඟ සැකකරුවෙකු ගල්කිස්ස, සොයිසාපුර ප්‍රදේශයේදී අත්අඩංගුවට ගෙන තිබේ. කොළඹ අපරාධ කොට්ඨාසය මඟින් මෝදර ප්‍රදේශයේදී තවත් සැකකරුවෙකු අත්අඩංගුවට ගෙන ඇති අතර ඔහු සතුව තිබී හෙරොයින් ග්‍රෑම් 06 යි මිලි ග්‍රෑම් 50 ක් සොයාගෙන ඇති බව වාර්තා වෙයි. අත්අඩංගුවට ගත් සැකකරුවන් කැළණිය, බගවන්තලාව සහ බණ්ඩාරගම යන ප්‍රදේශවල පදිංචිකරුවන් බව පොලීසිය සඳහන් කරයි.", "URL": "https://sinhala.adaderana.lk/news.php?nid=80691", "Category": null, "Parent URL": null}