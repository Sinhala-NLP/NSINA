{"Source": "Adaderana", "Timestamp": "August 16, 2016 04:56 pm", "Headline": " නාමල්ට එරෙහි නඩුවේ තවත් අයෙක් රිමාන්ඩ්", "News Content": "එන්. ආර් කන්සල්ටන්ස් හා ගවර්ස් කෝපරේෂන් හි රුපියල් මිලියන 45ක මූල්‍ය අක්‍රමිකතාවක් සම්බන්ධයෙන් එහි අධ්‍යක්ෂවරිය බව කියන නිත්‍යා සේනානි සමරනායක ලබන 22 දක්වා රිමාන්ඩ් කිරීමට උසාවිය නියෝග කර තිබේ.පොලිස් මූල්‍ය අපරාධ කොට්ඨාසය විසින් ඇය උසාවියට ඉදිරිපත් කිරීමෙන් පසු කොටුව මහේස්ත්‍රාත් ලංකා ජයරත්න මෙනවිය එම නි‍යෝගය ලබාදුන් බව අප වාර්තාකරු පැවසීය.ඉහත චෝදනාවට අදාළව පා.ම නාමල් රාජපක්ෂ හා සුදර්ශන බණ්ඩාර ගනේගොඩ නැමැති අය ද ලබන 22 තෙක් රිමාන්ඩ් කිරීමට උසාවිය ඊයේ නියෝග කළේය.", "URL": "https://sinhala.adaderana.lk/news.php?nid=63119", "Category": null, "Parent URL": null}