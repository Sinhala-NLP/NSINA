{"Source": "Adaderana", "Timestamp": "February 7, 2018 04:46 pm", "Headline": "අතවරයෙන් බේරෙන්න පොරවෙන් කෙටු කාන්තාව පොලිස් බාරයට ", "News Content": "ගලෙන්බිඳුණුවැව-දුටුවැව 9 කොටස ප්‍රදේශයේ නිවසක පොරවකින් පහර දී පුද්ගලයෙකු ඝාතනය කර ඇති බවට ලද තොරතුරක් මත ගලෙන්බිඳුණුවැව ‍පොලීසිය විමර්ශන අරඹා තිබේ. මුලික විමර්ශනයේ දී අනාවරණය වී ඇත්තේ මරුණකරු මෙම නිවසට බීමත්ව අයුතු ලෙස ඇතුළුවී නිවස තුළ තනිව පදිංචිව සිටි කාන්තාවකට ලිංගික අතවර සිදුකිරීමට තැත්කිරීමේ දී එයින් බේරීම සඳහා කාන්තාව පොරවකින් පහර දීම සිදු කර ඇති බවය. මෙසේ මිය ගොස් ඇත්තේ වයස අවුරුදු 39 ක් වු අංක 738, 10 කොටස දුටුවැව ලිපිනයේ පදිංචි ටෙනිසන් කුමාර යන පුද්ගලයෙක් බව අනාවරණය වී ඇත. ඔහුගේ මෘත ශරීරය අනුරාධපුරය රෝහලේ මෘත ශරීරාගාරයේ තබා තිබේ. පශ්චාත් මරණ පරීක්ෂණය අද සිදුකිරීමට නියමිත බව ද පොලීසිය පවසයි. මෙම ඝාතනය සිදු කළ ඇත්තේ අවුරුදු 55 ක් වු ගෙහිමි කාන්තාව මේ වන විට ගලෙන්බිඳුනුවැව පොලීසිය විසින් අත්අඩංගුවට ගෙන පරීක්ෂණ පවත්වනු ඇත.", "URL": "https://sinhala.adaderana.lk/news.php?nid=84085", "Category": null, "Parent URL": null}