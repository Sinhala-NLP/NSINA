{"Source": "Adaderana", "Timestamp": "September 2, 2016 06:47 am", "Headline": " අනතුරකින් ජීවිත 4ක් අහිමිවෙයි", "News Content": "ගලේවෙල, කොළඹුගොල්ල, යටිගල්පොත්ත ප්‍රදේශයේදී බස් රථයක් සහ වෑන් රථයක් එකිනෙක ගැටීමෙන් සිදු වූ අනතුරකින් පුද්ගලයින් තිදෙනෙකු මියගොස් තිබේ.තුවාල ලැබූ තවත් පුද්ගලයින් 08 දෙනෙකු දඹුල්ල මූලික රෝහලට ඇතුළත් කර ඇති බව ගලේවෙල පොලීසිය පැවසුවේය.මියගිය පුද්ගලයින් තිදෙනාගේ මළ සිරුරු ද රෝහල වෙත රැගෙනවිත් ඇති බව දඹුල්ල රෝහල් පොලීසිය සඳහන් කරයි.අද(02) අළුයම 04.30ට පමණ අනතුර සිදුව ඇති අතර මියගිය සහ තුවාල ලැබූවන් වෑන් රථයේ ගමන් කළ අය වන බව අද දෙරණ වාර්තාකරු පැවසුවේය.මියගිය පුද්ගලයින් අතර වෑන් රථයේ රියදුරු, කාන්තාවක සහ කුඩා ළමයෙකු ද වෙයි.අනතුරට සම්බන්ධ බස් රථය දඹුල්ල ලංගම ඩිපෝවට අයත් බස් රථයක් බව පොලීසිය පැවසුවේය.", "URL": "https://sinhala.adaderana.lk/news.php?nid=63683", "Category": null, "Parent URL": null}