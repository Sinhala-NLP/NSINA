{"Source": "Adaderana", "Timestamp": "May 4, 2019 10:00 pm", "Headline": "වෝර්කි ටෝකි-හමුදා නිල ඇඳුමක් සමඟ දෙදෙනෙක් අත්අඩංගුවට", "News Content": "හම්බන්තොට සිදු කළ විශේෂ සෝදිසි මෙහෙයුමකින් අධි සංවේදී වෝර්කි ටෝකි යන්ත්‍ර දෙකක් හා යුද හමුදාවේ නිල ඇඳුමට සමාන ඇඳුමක් සමඟ සැකකරුවන් දෙදෙනකු අත්අඩංගුවට ගෙන ඇත. හම්බන්තොට නිවසක තිබී යුද හමුදාවේ නිල ඇඳුමට සමාන ඇඳුමක් සහ කිලෝමීටර 9ක් පමණ දුරට සංවේදී ජංගම ගමන් කථන (වෝකි ටෝකි) 02ක් සමඟ සැකකරුවන් දෙදෙනෙකු අත්තඩංගුවට ගැනීමට හැකි වී තිබේ. හම්බන්තොට මූලස්ථාන පොලිස් බල ප්‍රදේශයේ ඊයේ (3) රාත්‍රී සිට අද (4) අලුයම දක්වා ත්‍රිවිධ හමුදාව සහ පොලීසියේ නිලධාරීන් 361කගේ සහභාගිත්වයෙන් යුතුව සිදුකළ විශේෂ මෙහෙයුමකින් මෙම අත්අඩංගුවට ගැනීම සිදු කර ඇත. අදාළ සැකකරුවන් අධිකරණයට ඉදිරිපත් කිරීමට නියමිතය. හම්බන්තොට මූලස්ථාන පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=109256", "Category": null, "Parent URL": null}