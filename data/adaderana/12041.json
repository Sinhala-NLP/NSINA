{"Source": "Adaderana", "Timestamp": "November 10, 2010 08:40 am", "Headline": "සූදු කෙටුම්පත අද පාර්ලිමේන්තුවට", "News Content": "විශේෂ සූදු විධිවිධාන පනත් කෙටුම්පත අද(10) පාර්ලිමේන්තුවට ඉදිරිපත් කිරීමට නියමිතව තිබේ. ඊයේ පස්වරුවේ කතානායක චමල් රාජපක්ෂ මහතාගේ ප්‍රධානත්වයෙන් පැවති පක්ෂ නායක රැස්වීමේ දී අදාළ පනත් කෙටුම්පත අද විවාදයට ගැනීමට තීරණය කෙරුණි. එක්සත් ජාතික පක්ෂ මහලේකම් තිස්ස අත්තනායක මහතා කියා සිටියේ බදු වලට අමතරව ආදායම් උපයන මාර්ගයක් බවට මෙම පනත උපයෝගී කර ගැනීමට ආණ්ඩුව උත්සහ දරන බවයි. මෙම සූදූ පනත මගින් සූදූව එක්තරා කලාපයන්ට පමණක් සීමා කිරීම අරමුණු කෙරෙන බව ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා පැවසුවේය.", "URL": "https://sinhala.adaderana.lk/news.php?nid=12041", "Category": null, "Parent URL": null}