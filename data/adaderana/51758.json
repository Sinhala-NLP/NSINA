{"Source": "Adaderana", "Timestamp": "June 3, 2015 06:17 pm", "Headline": "පුද්ගලයෙක් ඝාතනය කළාට 4ට මරණ දඬුවම් නියමවෙයි ", "News Content": "පුද්ගල ඝාතනයකට අදාළව වරදකරුවන් වු පුද්ගලයින් සිව් දෙනෙකුට මාතර මහාධිකරණය විසින් මරණ දඞුවම් නියම කර තිබේ.මාතර මහාධිකරණ විනිසුරු ධමිත් තොටවත්ත මහතා විසින් මෙලෙස මරණීය දඬුවම් නියම කර ඇත්තේ ගන්දර ප්‍රදේශයේ පදිංචිකරුවන් සිව්දෙනෙකුටය.2001 වසරේ ගන්දර ප්‍රදේශයේ දී හැත්තෑ හැවිරිදි පුද්ගලයෙකු තියුණු ආයුධවලින් කපා කොටා ඝාතනය කිරීම සම්බන්ධයෙන් ඔවුන්ට එරෙහිව මාතර මහාධිකරණය හමුවේ අධිචෝදනා ගොනුකර තිබුණි.මේ අතර බ්‍රිතාන්‍ය ජාතික කුරාම් ෂෙයික් ඝාතනය සම්බන්ධයෙන් තංගල්ල ප්‍රදේශීය සභාවේ හිටපු සභාපති සම්පත් විදානපතිරණ ඇතුළු විත්තිකරුවන් තිදෙනා විසින් ඉදිරිපත් කළ අභියාචනා ඔත්තෝබර් මස 22 වන දින කැඳවීමට අභියාචනාධිකරණය තීරණය කර තිබේ.", "URL": "https://sinhala.adaderana.lk/news.php?nid=51758", "Category": null, "Parent URL": null}