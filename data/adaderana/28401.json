{"Source": "Adaderana", "Timestamp": "October 18, 2012 05:43 pm", "Headline": "අළුගෝසු තනතුරට අයදුම්පත් 78 යි-දෙදෙනකුට ඉඩ තියෙයි", "News Content": "වදක තනතුර සඳහා පුද්ගලයින් දෙදෙනෙකු තෝරා ගැනීම නුදුරේදී සිදු කරන බව බන්ධනාගාර කොමසාරිස් ජෙනරාල් පී.ඩබිලිව් .කොඩිප්පිලි මහතා පවසයි. අදාළ තනතුර සඳහා 178 දෙනෙකුගෙන් අයදුම්පත් ඉදිරිපත්වූ බව ඔහු කියා සිටියි . ඔවුන් අතුරෙන් 65 දෙනෙකු සම්මුඛ පරීක්ෂණ සඳහා පෙනීසිට තිබේ. සම්මුඛ පරීක්ෂණයෙන් පස් දෙනෙකු තෝරා ගැනුණු අතර ඔවුන් මානසික වෛද්‍ය පරීක්ෂණයකට යොමු කෙරෙන බව පී.ඩබිලිව් කොඩිප්පිලි මහතා පැවසුවේය. එමගින් දෙදෙනෙකු ‍පුරප්පාඩුව පවතින වදක තනතුරු සඳහා තෝරා ගන්නා බව හෙතෙම කියා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=28401", "Category": null, "Parent URL": null}