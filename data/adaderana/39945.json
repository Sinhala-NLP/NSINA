{"Source": "Adaderana", "Timestamp": "December 30, 2013 07:00 am", "Headline": " ව්‍යාපාරිකයෙක් පහරදුන් බවට මන්ත්‍රීගෙන් පැමිණිල්ලක්", "News Content": "ව්‍යාපාරිකයෙකු විසින් තමන්ට පහර දුන් බව වයඹ පළාතේ සභා මන්ත්‍රී චින්තක අමල් මායදුන්න මහතා (පො.එ.පෙ) පුත්තලම පොලීසියට පැමිණිළි කරමින් පවසා තිබේ. ඉකුත් 29 වැනි දින රාත්‍රීයේදී පුත්තලම නගරයේදී මෙම පහර දීම සිදු කළ බව පළාත් සභා මන්ත්‍රීවරයා විසින් කර ඇති පැමිණිල්ලේ සඳහන් වන බව පොලීසිය පවසයි. කොට්ටුකච්චිය - වඩත්තේපදිංචි මෙම ව්‍යාපාරිකයා තමන්ට පහර දී පලාගිය බව මන්ත්‍රීවරයා විසින් කර ඇති පැමිණිල්ලේ සඳහන් වන නමුත් පහර දීමට හේතුවක් එහි නොදැක්වෙන බව සඳහන්ය. කිසිවෙකුත් අත්අඩංගුවට ගෙන නැත. සිද්ධිය සම්බන්ධයෙන් පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39945", "Category": null, "Parent URL": null}