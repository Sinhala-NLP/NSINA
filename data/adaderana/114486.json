{"Source": "Adaderana", "Timestamp": "July 19, 2019 11:23 am", "Headline": "ඉන්දීය නියෝජ්‍ය‍ මහ කොමසාරිස්-යාපනය නව ආඥාපති හමුවක", "News Content": "යාපනය නව ආරක්ෂක සේනා ආඥාපති ලෙස පත්වු මේජර් ජෙනරල් රුවන් වනිගසූරිය මහතා සහ යාපනය පිහිටි ඉන්දීය මහ ‍කොමසාරිස් කාර්යාල නියෝජ්‍ය මහ කොමසාරිස් එස්.බාලචන්ද්‍රන් මහතා අතර සාකච්ජාවක් පවත්වා ඇත. ඒ ඊයේ (18) යාපනය පිහිටි ඉන්දීය නියෝජ්‍ය මහ ‍කොමසාරිස් කාර්යාලයේදී ය. යාපනය ප්‍රදේශයේ ආරක්ෂක තත්ත්වය හා උතුරු පළාතේ සිවිල් ජනතාවගේ ජීවන තත්වයන් නඟා සිටුවීම, උතුරු පළාතේ ඉන්දීය රජයේ ආධාර මත සිදුවන සංවර්ධන කටයුතුවල තත්ත්වය සම්බන්ධයෙන් එහිදී සාකච්ජා පවත්වා ඇත. ඉන්දීය නියෝජ්‍ය මහ කොමසාරිස්වරයා එහිදී ඉල්ලීම් කරනු ලැබුවේ යාපනය සිවිල් ජනතාවගේ ජන ජීවිතයට නඟා සිටුවීමේ කටයුතු වෙනුවෙන් යුධ හමුදා දායකත්වය ලබාදෙන ලෙසයි. යාපනය නව ආඥාපති ලෙස පත්වු රුවන් වනිගසූරිය මහතා ඉන්දීය දූත නියෝජිතයින් එලෙස පළමු වරට හමුවිණ. සාකච්ජාවන් වෙනුවෙන් යාපනය ආරක්ෂක සේනා මූලස්ථාන නිලධාරීන් හා ඉන්දීය මහ කොමසාරිස් කාර්යාල නිලධාරීන් පිරිසක්ද එක්ව සිටියහ.", "URL": "https://sinhala.adaderana.lk/news.php?nid=114486", "Category": null, "Parent URL": null}