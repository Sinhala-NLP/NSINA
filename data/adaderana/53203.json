{"Source": "Adaderana", "Timestamp": "August 12, 2015 03:56 pm", "Headline": " මහබැංකු අධිපතිට හා බෑනාට නොතීසි!", "News Content": "මහ බැංකුවේ බැඳුම්කර ගැටලුව සම්බන්ධයෙන් කරුණු දැක්වීමට ඔක්තෝබර් 30දා අධිකරණය හමුවේ පෙනී සිටින්නැයි දන්වා මහබැංකු අධිපති අර්ජුන මහේන්ද්‍රන් මහතාට හා ඔහුගේ බෑනා වන අර්ජුන් ඇලෝසියස් යන අයට නොතීසි නිකුත් කර තිබේ.බස්නාහිර පළාත් සභාවේ සන්ධාන මන්ත්‍රී රේණුක පෙරේරා මහතා විසින් ඉදිරිපත් කර තිබූ පෙත්සමක් සැලකිල්ලට ගෙන කොළඹ අතිරේක මහේස්ත්‍රාත් චන්දිම ලියනගේ මහතා මෙම නියෝගය නිකුත් කර ඇත.පරීක්ෂණය අවසන් වන තුරු ඔවුන් දෙපළට විදේශ ගමන් තහනම් කරන ලෙසද පෙත්සමෙන් ඉල්ලා ඇති අතර ම‍ෙහ්ස්ත්‍රාත්වරයා පවසා ඇත්තේ විත්තිකරුවන්ගේ විදෙස් ගමන් බලපත්‍ර අංක අධිකරණයට නිකුත් කර නැති නිසා එවැනි නියෝගයක් නිකුත් කළ නොහැකි බවය.කෙසේ වුවද මහබැංකු අධිපතිවරයා වෙනුවෙන් පෙනී සිටි නීතිඥයින් එම නියෝගය සම්බන්ධයෙන් විරෝධය පළ කර ඇති අතර ඒ පිළිබඳව කරුණු දැක්වීමට අවශ්‍ය නම් විත්තිකරු අධිකරණයට ඉදිරිපත් කර කරුණු දක්වන ලෙස එහිදී මහේස්ත්‍රාත්වරයා දැනුම්දී තිබේ.එසේම මන්ගේ නියෝගය සම්බන්ධයෙන් සෑහිමට පත්නොවන්නේ නම් සුදුසු අධිකරණයකට ගොස් අවශ්‍ය නියෝග ලබාගන්නා ලෙසද මහේස්ත්‍රාත්වරයා පවසා ඇත.වැඩිදුර විමසිම ඔක්තෝබර් 30 වැනිදාට කල්තැබිණ.", "URL": "https://sinhala.adaderana.lk/news.php?nid=53203", "Category": null, "Parent URL": null}