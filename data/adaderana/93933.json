{"Source": "Adaderana", "Timestamp": "August 6, 2018 03:33 pm", "Headline": "රජයේ   මුද්‍රණාල සේවකයින් වැඩ වර්ජනයක", "News Content": "දේශපාලන පලිගැනීම්වලට ලක්වූවන් බව පවසමින් නව පත්වීම් ලබාදීමට විරෝධය පල කිරිම ඇතුළු ඉල්ලීම් කිහිපයක් මුල් කර ගනිමින් රජයේ මුද්‍රණාල සේවකයින් වර්ජනයක් ආරම්භ කර ඇත. රජයේ මුද්‍රණාල වෘත්තිය සමිති එකමුතුවේ කැඳවුම්කරු සරත් ලාල් මහතා සඳහන් කළේ අද (06) සහ හෙට (07) යන දෙදින තුළ වර්ජනය ක්‍රියාත්මක කරන බවය. අදාල ගැටළු සම්බන්ධයෙන් නිසි විසදුම් නොලැබුණහොත් අඛණ්ඩව වර්ජනය ක්‍රියාත්මක කරන බව සරත් ලාල් මහතා සදඳහන් කළේය. මේ සම්බන්ධයෙන් කළ විමසීමකදී මුද්‍රණාලාධිපතිනි ගංඟානි කල්පනා ලියනගේ මහත්මිය සඳහන් කළේ සේවකයින්ගේ ගැටළු සම්බන්ධයෙන් ආයතනික මට්ටමින් විසදුම් ලබාදීමට නොහැකි බවය.", "URL": "https://sinhala.adaderana.lk/news.php?nid=93933", "Category": null, "Parent URL": null}