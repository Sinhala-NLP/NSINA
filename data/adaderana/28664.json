{"Source": "Adaderana", "Timestamp": "October 27, 2012 02:29 pm", "Headline": "කුමන්ත්‍රණකරුවන් ගැටුම් ඇති කරන්න උත්සහ කරනවා", "News Content": "විශ්ව විද්‍යාල ආචාර්යවරුන්, වෛද්‍යවරුන් යොදා ගනිමින් රජය පෙරළීමට උත්සාහ කළ කුමන්ත්‍රණකරුවන් ව්‍යවස්ථාදායකය, විධායකය හා අධිකරණය අතර ගැටුම් ඇති කිරීමට උත්සහ දරමින් සිටින බව උසස් අධ්‍යාපන අමාත්‍ය එස්.බී. දිසානායක මහතා පවසයි. අධිකරණය හා රජය අතර විශාල ගැටුමක් ඇති කිරීමට මෙම කුමන්ත්‍රණකරුවන් උත්සහ දරමින් සිටින බව අමාත්‍යවරයා පෙන්වාදෙයි. කුමන කුමන්ත්‍රණ ක්‍රියාත්මක කළ ද වත්මන් ආණ්ඩුව පරාජය කිරීමට ඔවුන්ට නොහැකි බව එස්.බී. දිසානායක අමාත්‍යවරයා පවසයි. උඩුනුවර ප්‍රදේශයේ පැවති දිවි නැඟුම තෙවන අධියරේ සමාරම්භක උත්සවයට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=28664", "Category": null, "Parent URL": null}