{"Source": "Adaderana", "Timestamp": "May 10, 2013 03:18 pm", "Headline": "ඉන්ෆ්ලුවෙන්සා වෛරසය ආසාදිතයින්ගේ වර්ධනයක්", "News Content": "ඉන්ෆ්ලුවෙන්සා වෛරසය ආසාදනය වූ පුද්ගලයින් සංඛ්‍යාව පසුගිය වසරේ මාර්තු අප්‍රේල් මාසවලට වඩා මෙම වසරේ මාර්තු අප්‍රේල් මාසවල ඉහළයාමක් පෙන්නුම් කරන බව සෞඛ්‍ය අමාත්‍යංශය පවසයි. ඉන්ෆ්ලුවෙන්සා ඒ සහ බී කාණ්ඩවලට අයත් වෛරස මගින් මෙම අසාදනය සිදුවන බවට පරීක්ෂණවලින් ආනාවරණය වී ඇති බව එම අමාත්‍යංශය පෙන්වාදෙයි. අප්‍රේල් මාසය තුළදී පුද්ගලයින්ගේ සාම්පල 538ක් ඉන්ෆ්ලුවෙන්සා වෛරස පරීක්ෂණය සඳහා වෛද්‍ය පර්යේෂණ ආයතනයට යොමු කර ඇති අතර ඉන් 108කගේ සාම්පලවල ඉන්ෆ්ලුවෙන්සා වෛරසය අන්තර්ගත වන බවට හෙළිවී ඇති බව සඳහන්ය. එමෙන්ම ගැබිණි මව්වරුන් 44 දෙනෙකුගේ සාම්පලවලින් 13 දෙනෙකුට රෝගය වැළඳී ඇති බවට අනාවරණය වී ඇති බව තහවුරු වූ බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=33974", "Category": null, "Parent URL": null}