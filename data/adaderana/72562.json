{"Source": "Adaderana", "Timestamp": "April 28, 2017 08:38 am", "Headline": "මැසිඩෝනියානු විරෝධතාකරුවන් මන්ත්‍රීවරුන්ට පහර දෙයි", "News Content": "මැසිඩෝනියානු පාර්ලිමේන්තුවට විරෝධතාකරුවන් කඩාවැදි මන්ත්‍රිවරුන් ඇතුළු පුද්ගලයින්ට පහරදී තිබේ.ඇල්බෙනියානු ජාතිකයෙකු කථානායකවරා ලෙස තෝරා ගැනිමට විරෝධය පල කරමින් අදාල පිරිස පාර්ලිමේන්තුවට කඩාවැදී ඇති බව විදෙස් වාර්තා පවසයි.පහරදිම්වලින් එරට සමාජ ප්‍රජාතන්ත්‍රවාදි පක්ෂයේ නායක සොරාන් සායිව් ඇතුළු පුද්ගලයින් 10 දෙනෙකු පමණ තුවාල ලබා තිබේ.පසුගිය දෙසැම්බර් මාසයේදී පැවැති මැතිවරණයෙන් පසු සොරාන් සායිව්ගේ නායකත්වයෙන් යුතුව සන්ධානයක් ගොඩනැගුණු අතර ඔහුගේ එම සන්ධානයට ජනතා විරෝධය ද එල්ල විය.හිටපු අග්‍රාමාත්‍යය නිකොලා ගෘවෙස්කිට සහය පළ කරන විරෝධතාකරුවන් පවසන්නේ නැවැත මැතිවරණයක් පැවැත්විය යුතු බවයි. මේ අතර මැසිඩෝනියානු පාර්ලිමේන්තුවට එල්ල වූ ප්‍රහාරය එරට අමෙරිකානු තානාපති කාර්යාලය නේටෝ සංවිධානයේ මහ ලේකම්වරයා සහ යුරෝපා සංගම් කොමසාරිස්වරයා විසින් හෙලා දැක තිබේ.", "URL": "https://sinhala.adaderana.lk/news.php?nid=72562", "Category": null, "Parent URL": null}