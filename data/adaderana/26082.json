{"Source": "Adaderana", "Timestamp": "July 26, 2012 11:50 am", "Headline": "මහවැලි එච් කලාපයේ රොන්මඩ ඉවත්කරයි", "News Content": "ජලය සිදීගිය මහවැලි එච් කලාපයේ කුඩා හා මධ්‍ය ප්‍රමාණයේ වැව්වල රොන්මඩ ඉවත් කිරීමේ කටයුතු ආරම්භ කර තිබේ. ගොවිජන සංවර්ධන දෙපාර්තුමේන්තුව හා මහවැලි අධිකාරිය එක්ව මෙම වැඩ පිළීවෙළ ක්‍රියාත්මක කරයි. බොහෝ කාලයක සිට රොන් මඩ තැන්පත්වීම නිසා මෙම වැව් ගොඩවී ඒවායේ රැඳෙන ජල ධාරිතාවය අඩුවී තිබේ. මේ හේතුව නිසා මෙම වැව් ආශ්‍රිතව කරන වගාවන් විනාශවන බවට ගොවීන් චෝදනා කර තිබිණි. ඒ අනුව වැව් වල රොන්මඩ ඉවත් කිරීමේ කටයුතු ආරම්භ කර ඇති අතර ගොවිජන සේවා හා වනජීවී අමාත්‍ය එස්.එම් චන්ද්‍රසේන මහතා ඊයේ (25) දිනයේ දී එම වැඩපිළිවෙළ නිරීක්ෂණය කිරීමේ අවස්ථාවකට ද එක් විය.", "URL": "https://sinhala.adaderana.lk/news.php?nid=26082", "Category": null, "Parent URL": null}