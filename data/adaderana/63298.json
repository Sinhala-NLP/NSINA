{"Source": "Adaderana", "Timestamp": "August 21, 2016 12:50 pm", "Headline": "   කම්කරු කොංග්‍රසය විරෝධය පළ කරයි", "News Content": "හැටන්, කොටගල ප්‍රදේශයේ හින්දු කෝවිලක පූජකවරයෙකු ප්‍රශ්න කිරීම සඳහා දිඹුල පොලීසියට කැඳවීම පිළිබඳ විරෝධය පළ කරන බව ලංකා කම්කරු කොංග්‍රසය පවසයි.ඒ තුළින් අදාළ පූජකවරයාට අපහාස වූ බව ලංකා කම්කරු කොංග්‍රසයේ උප සභාපති ඒ.සත්‍යවේල් මහතා සඳහන් කළේය. ඒ අනුව ඊයේ(20) දිනයේ තමන් ඇතුළු පිරිසක් දිඹුල පොලිස් ස්ථානය වෙත ගොස් ගැටළුව නිරාකරණය කිරීමට කටයුතු කළ බව ඔහු කියා සිටියේය.මෙවැනි සිදුවීමක් සිදුවූයේ ද යන්න පිළිබඳ අද දෙරණ දිඹුල පොලිස් ස්ථානයේ ස්ථානාධිපතිවරයාගෙන් විමසීමක් කළ අතර එහිදී ඔහු සඳහන් කළේ එවැනි කිසිඳු සිදුවීමක් සිය පොලිස් ස්ථානය තුළ සිදුනොවූ බවයි.", "URL": "https://sinhala.adaderana.lk/news.php?nid=63298", "Category": null, "Parent URL": null}