{"Source": "Adaderana", "Timestamp": "July 20, 2011 02:41 pm", "Headline": " මැතිවරණ ප්‍රචාරණයේ ගිය ආධාරකරුවන්ට ප්‍රහාරයක්", "News Content": "මහනුවර - අකුරණ ප්‍ර‍දේශයේ මැතිවරණ ප්‍රචාරක කටයුතුවල නිරතවෙමින් සිටි පිරිසකට ප්‍රහාරයක් එල්ල වී තිබේ. ඉදිරි පළාත් පාලන මැතිවරණය වෙනුවෙන් ප්‍රචාරක කටයුතුවල නිරතවෙමින් සිටි එක්සත් ජනතා නිදහස් සන්ධාන නියෝජිතයින් පිරිසකට මෙම ප්‍රහාරය එල්ල වී ඇති බව තාක්ෂණ හා පර්යේෂණ පිළිබඳ නියෝජ්‍ය අමාත්‍ය ෆයිසර් මුස්තාපා මහතා සඳහන් කළේය. එක්සත් ජාතික පක්ෂයට සම්බන්ධ පිරිසක් ප්‍රහාරය එල්ල කරන්නට ඇති බවට සැක කරන බව නියෝජ්‍ය අමාත්‍යවරයා කියා සිටියේය. මේ සම්බන්ධයෙන් පොලිසියට පැමිණිලි කිරීමට කටයුතු කර ඇති අතර ගැටුම දුරදිග නොයාම සඳහා ද මැදිහත් වී කටයුතු කළ බව ෆයිසර් මුස්තාපා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17525", "Category": null, "Parent URL": null}