{"Source": "Adaderana", "Timestamp": "September 21, 2019 07:11 am", "Headline": "නෙළුම් කුලුනට ලැබුණු මුදල ගැන ඇලිට් සමාගමෙන් නිවේදනයක්", "News Content": "නෙළුම් කුලුන ව්‍යාපෘතිය සඳහා ලැබුණූ අත්තිකාරම් මුදල සම්පූර්ණ වශයෙන් යොදවනු ලැබුවේ අදාල ව්‍යාපෘති කටයුතු සඳහා පමණක් බව ඇලිට් සමාගම පවසයි. එම සමාගම නිවේදනයක් නිකුත් කරමින් මේ බව ප්‍රකාශ කර ඇත. එම නිවේදනයේ තවදුරටත් සදහන් වන්නේ කොළඹ නොලුම් කුළුණ ව්‍යාපෘතියේදී තම සමාගම සී.ඊ.අයි.ඊ.සි සමාගම සමග 2012 වසරේ හවුල්කාරි ගිවිසුමකට එළඹුණු බවයි. පසුව එම සී.ඊ.අයි.ඊ.සි සමාගමට නෙලුම් කුළුණ ව්‍යාපෘතිය සම්බන්ධයෙන් තනිව කටයුතු කිරිමට අවකාශ ලබාදුන් බව ඇලිට් සමාගම නිකුත් කළ නිවේදනයේ තවදුරටත් සඳහන්. අදාල ව්‍යාපෘතිය සදහා විදුලි සංදේශ නියාමන කොමිසන් සභාව විසින් ඩොලර් එක්කෝටි පනස් හය ලක්ෂ 44,980ක මුදලක් 2012 වසරේදී සී.ඊ.අයි.ඊ.සි සමාගමේ ගිණුමට අත්තිකාරම් මුදලක් ලෙස ගෙවා තිබූ බවයි එම නිවේදනයේ සඳහන් වන්නේ. එම මුදල පූර්ණ වශයෙන්ම නෙලුම් කුළුණ ව්‍යාපෘතිය සඳහා පමණක් යෙදවූ බව ඇලිට් සමාගම නිවේදන කරයි.", "URL": "https://sinhala.adaderana.lk/news.php?nid=119623", "Category": null, "Parent URL": null}