{"Source": "Adaderana", "Timestamp": "May 17, 2016 11:40 am", "Headline": "පේසාලේ ධීවර යාත්‍රා රැසක් විනාශයි", "News Content": "අයහපත් කාලගුණ තත්ත්වය හේතුවෙන් මන්නාරම, පේසාලේ ප්‍රදේශයේ ධීවර යාත්‍රා රැසක් විනාශ වී තිබේ.මුහුද රළු වීම හේතුවෙන් අදාළ යාත්‍රා වෙරළට ගසාගෙන ගොස් ඇති අතර ධීවර යාත්‍රා 40කට පමණ හානී සිදුව ඇති බව ප්‍රදේශයේ ධීවර ජනතාව පවසයි.පේසාලේ මුහුදු ප්‍රදේශයේ පවතින දැඩි සුළං තත්ත්වය හේතුවෙන් සිය රැකියා කටයුතු වලින් වැළකී සිටීමට ද ධීවර ජනතාවට සිදුව ඇති බව සඳහන්ය.හානියට පත් වු තම ධීවර යාත්‍රා අලුත්වැඩියා කරගැනීම සඳහා සහය ලබාදෙන ලෙස පේසාලේ ධීවර බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=60221", "Category": null, "Parent URL": null}