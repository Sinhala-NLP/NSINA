{"Source": "Adaderana", "Timestamp": "August 19, 2014 12:06 pm", "Headline": "සුඛෝපභෝගී රිය පෙරළී 4ක් රෝහලේ ", "News Content": "ඡායා රූ - මාධව කුලසූරිය අධි සුඛෝපභෝගී ජිප් රථයක් වවුනියාව, කුඩාකච්චකොඩිය ප‍්‍රදේශයේ දී අනතුරකට ලක්වීමෙන් පුද්ගලයින් සිව් දෙනෙකු තුවාල ලබා රෝහල් ගතකර තිබේ. වවුනියාව පොලිසිය පැවසූවේ ත‍්‍රිකුණාමලයේ සිට වවුනියා දක්වා අධික වේගයෙන් පැමිණි ජීප් රථයට වේගය පාලනය කරගැනීමට නොහැකිවීමෙන් අධි වෝල්ටීය තාවයෙන් යුත් විදුලි කණුවක ගැටී පෙරළීම හේතුවෙන් අනතුර සිදුවී ඇති බවයි. අනතුර හේතුවෙන් ජීප් රථයේ ගමන්ගත් පිරිමි පුද්ගලයකු කාන්තාවක හා කුඩා දරුවන් දෙදෙනෙකු තුවාල ලබා ඇති බවද වවුනියාව පොලිසිය සඳහන් කළේය. වවුනියාව පොලීසිය පැවසූයේ තුවාලකරුවන් වවුනියාව රෝහලට ඇතුළත් කර ඇති අතර ඔවුන්ගේ තත්ත්වය තරමක් බරපතළ වන බවයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=45456", "Category": null, "Parent URL": null}