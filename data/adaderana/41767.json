{"Source": "Adaderana", "Timestamp": "March 13, 2014 12:31 pm", "Headline": "අලියා හොඬවැලෙන් කාන්තාව ඔසවා විසිකරයි", "News Content": "ගල්ගමුව, ගල්ලෑව, ඉහළගම ප්‍රදේශයේ පදිංචි 60 හැවිරිදි කතකට අලියෙකු පහරදී තිබේ. අද (13) පෙරවරු 7.30ට පමණ මෙය සිදුව ඇති බව අප වාර්තාකරු පැවසීය. ප්‍රහාරයෙන් තුවාල ලැබූ කාන්තාව ගල්ගමුව ‍මූලික රෝහලට ඇතුළත් කිරීමෙන් පසු කුරුණෑගල ශික්ෂණ රෝහලට මාරු කර යවා ඇත. අදාළ කාන්තාව වැසිකිළියට යමින් සිටියදී අලියා සිය හොඬවැලෙන් ඇය ඔසවා විසිකර ඇතැයි අප වාර්තාකරු කීවේය. එම ප්‍රහාරයෙන් කාන්තාවට බරපතළ තුවාල සිදුව ඇත. එසේම මෙම සිද්ධියත් සමග ප්‍රදේශවාසීන් ද දැඩිසේ කලබලයට පත්ව තිබේ. සිද්ධියට අදාළ ඡායා රූ - සංජීව රත්නායක", "URL": "https://sinhala.adaderana.lk/news.php?nid=41767", "Category": null, "Parent URL": null}