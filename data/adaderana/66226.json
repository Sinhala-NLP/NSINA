{"Source": "Adaderana", "Timestamp": "November 20, 2016 05:27 pm", "Headline": " බාහිර උපාධිය අහිමි කීරීමට එරෙහිව විරෝධය පායි", "News Content": "තමන්ට බාහිර උපාධිය හැදෑරීමට ඇති අයිතිය ඉල්ලා කෑගල්ල නගරයේ දී තරුණ තරුණියන් පිරිසක් විරෝධතාවයක නිරත වී තිබේ.උසස් පෙළ සමත් එහෙත් විශ්වවිද්‍යාල වරම් නොලැබූ තරුණ තරුණියන් 350ක පමණ පිරිසක් මෙලෙස විරෝධතාවයේ නිරත වූ බව අද දෙරණ වාර්තාකරු පැවසුවේය.පසුගියදා රජය නිකුත් කළ චක්‍රලේඛයක් මඟින් තමන්ට බාහිර උපාධිය ලබාගැනීමට ඇති අයිතිය අහිමි වී ඇති බව පවසන විරෝධතාකරුවන් අදාළ චක්‍ර ලේඛය අවලංගු කරන ලෙස ඉල්ලා විරෝධතාවයේ නිරත වී ඇති බව සඳහන් වේ.රජය මෙම ඉල්ලීම පිළිබඳව අවධානය යොමුකරන තෙක් අඛණ්ඩව දිවයින පුරා උද්ඝෝෂණ ව්‍යාපාර ක්‍රියාත්මක කරන බව ඔවුන් වැඩිදුරටත් පැවසීය.", "URL": "https://sinhala.adaderana.lk/news.php?nid=66226", "Category": null, "Parent URL": null}