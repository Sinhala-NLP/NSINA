{"Source": "Adaderana", "Timestamp": "May 27, 2010 08:44 am", "Headline": "පොදු යහපත වෙනුවෙන් කටයුතු කරන්නැයි බැංකි ඉල්ලයි", "News Content": "බුදු දහමේ අන්තර්ගත උතුම් සාරධර්ම මෙනෙහි කරමින් පොදු යහපත පිණිස කටයුතු කරන මෙන් ජගත් මහලේකම් බෑන්කී මූන් මහතා ලෝක නායකයින් ගෙන් ඉල්ලා සිටියි. වෙසක් දිනය සහනශීලි, දයානුකම්පාව, පරාර්ථය යන උතුම් සාරධර්ම බුදුහමින් පිළිඹිබු කරන බව වෙසක් දිනය වෙනුවෙන් නිවේදනයක් නිකුත් කරමින් ඔහු කියා සි‍ටියි. සියලු ස්ත්‍රී පුරුෂයන්ට සාමයෙන්, සමෘද්ධියෙන්, අභිමානයෙන් විසිය හැකි ලෝකයක් අරමුණු කොටගත් එක්සත් ජාතීන්ගේ ප්‍රඥප්තිය ද බුදු දහමේ වටිනාකම් ගැබ් කොට ගෙන ඇති බව බෑන්කී මූන් මහතා පෙන්වා දෙයි. මෙවර වෙසක් දිනයේ තේමා පාඨය ලෙසද ජගත් සංවිධානය ‍නම් කර ඇත්තේ \"ගෝලීය පුනරුදය බෞද්ධ පර්යාලෝකය \"යන්නය. ආර්ථික හා මූල්‍ය අර්බුද හටගත් විට වඩාත්ම පීඩාවට පත්වන්නේ දිළින්ඳන් බැවින් ඔවුන්ට යළි නැගී සිටීමට වැඩි කාලයක් ගත වන බව ජගත් මහලේකම්වරයා සිය නිවේදනයෙන් පෙන්වා දෙයි. ඒ බැවින් ලෝක නායකයින් ඒකාබද්ධව ප්‍රතිචාර දැක්වීමෙන් දරුණු අර්බුද ඇතිවීම වළක්වා ගත හැකි බව ජගත් මහලේකම් බෑන්කී මූන් මහතා වැඩිදුරටත් පවසයි.", "URL": "https://sinhala.adaderana.lk/news.php?nid=8649", "Category": null, "Parent URL": null}