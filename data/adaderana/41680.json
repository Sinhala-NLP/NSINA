{"Source": "Adaderana", "Timestamp": "March 10, 2014 12:02 pm", "Headline": " මාර්තු 29 දා පඩිපිට නිවාඩුයි", "News Content": "බස්නාහිර හා දකුණු පළාත් සභා මැතිවරණය පැවැත්වෙන මාර්තු 29 දින රජයේ හා පුද්ගලික අංශයේ සේවයේ නියුතු උදවියට වැටුප් සහිත නිවාඩු හිමිවන බව මැතිවරණ දෙපාර්තමේන්තුව නිවේදනය කරයි. එසේම සියලුම පුද්ගලික හා රජයේ ආයතන බලධාරීන් පළාත් සභා ඡන්ද පනතට අනුකූලව එකී ක්‍රියා කළ යුතු බවද දෙපාර්තමේන්තුව කියා සිටියි. බස්නාහිර හා දකුණු පළාත් සභා මැතිවරණය සඳහා මේවන විට සියලු කටයුතු සූදානම්ව ඇති අතර මැතිවරණ නීතිය උල්ලංඝණයවීමේ සිදුවීම්වල වර්ධනයක්ද දක්නට ලැබෙයි. මාර්තු මස 10 වන දින වනවිට මැතිවරණය ආශ්‍රිත සිදුවීම් 654 ක් වාර්තාවී ඇති බවත්, එයින් මැතිවරණ නීතිය උල්ලංඝණයවීම් 625ක්ද, මැතිවරණ ප්‍රචණ්ඩ ක්‍රියා 29 ක්ද වාර්තාවී ඇති බව කැෆේ සංවිධානය පවසයි.", "URL": "https://sinhala.adaderana.lk/news.php?nid=41680", "Category": null, "Parent URL": null}