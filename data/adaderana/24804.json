{"Source": "Adaderana", "Timestamp": "June 6, 2012 12:34 pm", "Headline": "කහවත්ත ද්විත්ව ඝාතනයේ ප්‍රධාන සැකකරු අද අධිකරණයට", "News Content": "කහවත්ත ද්විත්ව ඝාතනයේ ප්‍රධාන සැකකරු අද (06) අධිකරණයට ඉදිරිපත් කිරීමට නියමිත බව පොලිසිය පවසයි. කහවත්ත, වරාපිටිය ප්‍රදේශයේ එකම පවුලේ සහෝදරියන් දෙදෙනෙකු පසුගියදා ඝාතනය කොට තිබුණි. මෙම සිද්ධිය සම්බන්ධයෙන් කහවත්ත පොලිසියත් අපරාධ පරීක්ෂණ දෙපාර්තමේන්තුවත් ඒකාබද්ධ පුළුල් විමර්ශන සිදු කළෝය. එහිදි අනාවරණය වු කරුණුමත මෙම ඝාතනයට සම්බන්ධ ප්‍රධාන සැකකරු ඊයේ (05) දිනයේ දී අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් විසින් අත්අඩංගුවට ගත් බව පොලිස් මාධ්‍ය ප්‍රකාශකවරයා සඳහන් කරයි. ඒ අනුව මෙම ප්‍රධාන සැකකරු අද (06) පැල්මඩුල්ල අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24804", "Category": null, "Parent URL": null}