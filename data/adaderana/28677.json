{"Source": "Adaderana", "Timestamp": "October 28, 2012 08:32 am", "Headline": "අකුණු සැර වැදී 44 ක් මරුට", "News Content": "මේ වසරේ ගත වු කාලසීමාව තුළ අකුණු සැර වැදීම හේතුවෙන් පුද්ගලයින් 44 දෙනෙකු මියගොස් තිබේ. අකුණු සැර වැදීම හේතුවෙන් තුවාල ලැබු පිරිස් ද ප්‍රතිකාර සඳහා රෝහල් ගත කර ඇති බව කාලගුණ විද්‍යා දෙපාර්තමේන්තුව සඳහන් කළේය. මෙම මාසය තුළ පමණක් පුද්ගලයින් නව දෙනෙකු අකුණු සැර වැදීමෙන් ජීවිතක්ෂයට පත්ව තිබේ. අකුණු සැර වැදීම හේතුවෙන් වැඩිම පිරිසක් මියගොස් ඇත්තේ අප්‍රේල් මාසයේ දී වන අතර එම සංඛ්‍යාව 20 ක් බව සඳහන්ය. පවතින අයහපත් කාලගුණික තත්ත්වයත් සමග නිරන්තරයෙන් අකුණු ගැසීම් සිදුවිය හැකි බැවින් ඒ පිළිබඳව වඩාත් කල්පනාකාරී වන ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=28677", "Category": null, "Parent URL": null}