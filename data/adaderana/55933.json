{"Source": "Adaderana", "Timestamp": "December 25, 2015 08:53 am", "Headline": " නත්තල් සුබපැතුම්!", "News Content": "අසල්වැසියන් සහ අවශේෂ සමාජය කෙරෙහි ප්‍රේමයද, අන්‍යෝන්‍ය ලැබැඳියාව ද, සහජීවනයෙන් ප්‍රභාමත් කරනු ලබන සංහිඳියාව ද නත්තල තුළින් දකින විශ්ව ලකුණක් බව ජනාධිපති මෛත්‍රීපාල සිරිසේන මහතා පවසයි.එය කවර රටක් වුවද කවර ජාතියක් වුවද වඩ වඩාත් පෝෂණය කළ යුතු ගුණාංගයක් බව නත්තල් දින සුභ පැතුම් පණිවුඩයක් එක් කරමින් ජනාධිපතිවරයා කියයි.ජේසුස් වහන්සේ ආගමික නායකයෙකු ලෙස අප්‍රමාණ මැතිමතුන්ගේ භක්තියට සහ වන්දනාවට පාත්‍ර වන්නේ මනුෂත්වය සම්බන්ධයෙන් උන්වහන්සේ තුළ පැවැති පුළුල් දැක්ම හේතුවෙන් බව ද ජනාධිපති මෛත්‍රීපාල සිරිසේන මහතා පෙන්වාදෙයි.මේ අතර ජාති ආගම් භේද නොසලකන සාමය, සතුට පිරුණු දේවත්වය සහ මනුෂත්වය අත්වැල් බැඳගත් යහපත් පරිසරයක් ගොඩනගා ගැනීමෙන් නත්තල් දිනය අර්ථවත් කර ගත හැකි බව අග්‍රාමාත්‍ය රනිල් වික්‍රමසිංහ මහතා නත්තල් සුභ පැතුම් මගින් සඳහන් කරයි.නීතිය, සාමය සහ යුක්තිය රජයන යහපත් දේශයක් වෙනුවෙන් එක්සත්ව එක්සිත්ව කටයුතු කිරීම සියල්ලන්ගේ යුතුකම බව අග්‍රාමාත්‍යවරයා වැඩිදුරටත් පෙන්වාදෙයි.මේ අතර ලෝක සාමය ක්‍රමයෙන් ඈත් වෙමින් පවතින ලකුණු පහල වී ඇති යුගයක නත්තලෙ හි සැබෑ අරුථ සියලු හදවත් තුළට සමීප වන්නේ නම් අපගේ ලෝකය ජිවත්වීමට වඩාත් සුවදායක එකක් වනු ඇති බව නත්තල් සුභ පැතුම් පණිවුඩයක් යොමු කරමින් කථානායක කරූ ජයසූරිය මහතා පවසයි.උදාවන නත්තල් සමයේ සියලු සිත් ආගමට නැඹුරුවී ලෝවැසි සැමට සාමය, සතුට, සහජීවනය සහ සෞභාග්‍ය උදාවේවායි කථානායකවරයා සුභාශිංසන එක් කර තිබේ.මේ අතර සැබෑවටම නත්තල සැමරීමට අයිතියක් ඇත්තේ වෛරයෙන් ක්‍රෝධයෙන් තොර, සියල්ලන්ටම සමාව දෙන, සියල්ලටම ප්‍රේමකරන පිරිස්වලට පමණක් බව හිටපු ජනාධිපති මහින්ද රාජපක්ෂ මහතා පවසයි.නත්තල් දිනය වෙනුවෙන් සුභ පැතුම් එක් කරමින් හිටපු ජනාධිපතිවරයා පෙන්වාදෙන්නේ දරුවන් හරිමඟට යොමු කිරීමට, කුසගින්නේ සිටින අයෙකුගේ කුසගිනි නිවීමට නත්තල් දිනය යොදා ගත යුතු බවයි.", "URL": "https://sinhala.adaderana.lk/news.php?nid=55933", "Category": null, "Parent URL": null}