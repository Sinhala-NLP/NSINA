{"Source": "Adaderana", "Timestamp": "July 2, 2017 10:42 am", "Headline": " වෛද්‍ය ආනන්ද සමරසේකර SLMC ලියාපදිංචියෙන් ඉවත් කරයි", "News Content": "කොළඹ හිටපු ප්‍රධාන අධිකරණ වෛද්‍ය නිලධාරී ආනන්ද සමරසේකර මහතා මාස 6ක කාලයක් සඳහා ශ්‍රී ලංකා වෛද්‍ය සභාවේ ( SLMC) ලියාපදිංචියෙන් ඉවත් කිරීමට තීරණය කර තිබේ.ශ්‍රී ලංකා වෛද්‍ය සභාවේ ජ්‍යේෂ්ඨ ප්‍රකාශකයෙකු සඳහන් කළේ ඔහුගේ වෛද්‍ය බලපත්‍රය ද ඒ අනුව මාස හයකට තහනම් වන බවයි.හිටපු රගර් ක්‍රීඩක වසීම් තාජුඩීන්ගේ අස්ථි කොටස් අස්ථානාගත වීම සම්බන්ධයෙන් වෛද්‍ය ආනන්ද සමරසේකර මහතා වරදකරුවීම හේතුවෙන් මෙම තහනම පනවා ඇති බව වාර්තා වෙයි. වසීම් තාජුඩීන්ගේ අස්ථි කොටස් අස්ථානගතවීම සම්බන්ධයෙන් කොළඹ මහේස්ත්‍රාත් අධිකරණය ලබාදුන් නියෝගයකට අනුව ශ්‍රී ලංකා වෛද්‍ය සභාව විසින් විශේෂ පරීක්ෂණයක් සිදුකරනු ලබයි.කරුණු පහක් යටතේ අදාළ පරීක්ෂණය සිදුකර ඇති අතර ඉන් කරුණු තුනකට වෛද්‍ය ආනන්ද සමරසේකර මහතා වරදකරු වී ඇති බව වාර්තා වෙයි.", "URL": "https://sinhala.adaderana.lk/news.php?nid=74781", "Category": null, "Parent URL": null}