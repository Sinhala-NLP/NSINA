{"Source": "Adaderana", "Timestamp": "August 1, 2017 12:21 pm", "Headline": " සුවිස්කුමාර්ට පනින්න උදව් කළ SIගේ වැඩ තහනම්!", "News Content": "යාපනය- කයිට්ස් පුංකුඩිතිව් ප්‍රදේශයේදී දුෂණය කර ඝාතතනයට ලක්වූ විද්‍යා දැරියගේ ඝාතකයින් වෙත පලායාමට සහයෝගය දුන් උප පොලිස් පරීක්ෂක ශ්‍රිගජන් නමැති නිලධාරියාගේ සේවය අත්හිටුවා ඇති බව පොලිස්පති පූජිත ජයසුන්දර මහතා පවසයි.පොලිස්පතිවරයා ඊයේ (31) යාපනය ප්‍රදේශයේ සිදුකළ සංචාරයේදී විද්‍යා දැරියගේ ඝාතනය සම්බන්ධයෙන් මාධ්‍යවේදීන් සිදුකළ තොරතුරු විමසීමේදී මේ බව කියා සිටියේය.දැරියගේ ඝාතනයට සම්බන්ධ ස්විස් කුමාර් නමැත්තාට පලායාමට හිටපු ජ්‍යේෂ්ඨ නියෝජ්‍ය පොලිස්පති ලලිත් ජයසිංහ මහතාගේ උපදෙස් පරිදි ශ්‍රිගජන් නිලධාරියා උපකාර කර ඇති බව සාක්ෂිකරුවන් අධිකරණය හමුවේ පවසා තිබේ.අදාළ නිලධාරියා සම්බන්ධයෙන් තොරතුරු අධිකරණය හමුවේ ඉදිරිපත්වීමෙන් අනතුරුව ඔහු විදේශ ගතවීමටද උත්සහගෙන තිබූ බවද ආරක්ෂක අංශ පවසයි.", "URL": "https://sinhala.adaderana.lk/news.php?nid=75857", "Category": null, "Parent URL": null}