{"Source": "Adaderana", "Timestamp": "July 30, 2018 10:13 am", "Headline": "තියුණු ආයුධයකින් පහරදීමෙන් තරුණයෙක් මරුට", "News Content": "කිරිබත්ගොඩ, හුණුපිටිය, ඩිංගියාවත්ත ක්‍රීඩාංගනයේදී තියුණු ආයුධයකින් පහරදී තරුණයෙකු ඝාතනය කර තිබේ. ඊයේ(29) රාත්‍රී පැවැති සංගීත සංදර්ශනයක් අතරතුර දෙපිරිසක් අතර ඇති වූ බහින්බස්විමක් දුරදිගයාමෙන් ඝාතනය සිදුව ඇති බව පොලිසිය පැවසුවේය. පහරකෑමෙන් බරපතල තුවාල ලැබූ අදාල තරුණයා කිරිබත්ගොඩ රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ කඩවත ප්‍රදේශයේ පදිංචිව සිටි 22 හැවිරිදි තරුණයෙක්. සිද්ධියට සම්බන්ධ සැකකරු අත්අඩංගුවට ගෙන ඇති අතර කිරිබත්ගොඩ පොලිසිය මේ පිළිබඳ වැඩිදුර විමර්ශන සිදු කරණු ඇති.", "URL": "https://sinhala.adaderana.lk/news.php?nid=93446", "Category": null, "Parent URL": null}