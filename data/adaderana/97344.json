{"Source": "Adaderana", "Timestamp": "October 8, 2018 11:26 am", "Headline": "කරන්දෙණිය උණුසුම්", "News Content": "ගාල්ල දිස්ත්‍රික්කයේ, කරන්දෙණිය ප්‍රාදේශීය සම්බන්ධීකරණ කමිටුව අද(08) රැස්වූ අවස්ථාවේදී උණුසුම් තත්ත්වයක් ඇති වුණි. ඒ ප්‍රාදේශීය සභා කමිටු රැස්වීමට සහභාගී වන මන්ත්‍රීවරුන් ගණන සීමා කරමින් රජය නිකුත් කළ නව චක්‍රලේඛනයට කරන්දෙණිය ප්‍රාදේශිය සභාවේ පොදුජන පෙරමුණේ සභපතිවරයා හා මන්ත්‍රීවරුන් 8ක් හා මන්ත්‍රීවරියන් දෙදෙනෙකු විරෝධය පළ කිරීම හේතුවෙන්ය. අදාළ මන්ත්‍රීවරුන්ට ප්‍රාදේශීය සම්බන්ධීකරණ කමිටු රැස්වීම සඳහා ආරධන නොකිරීම හේතුවෙන් එම මන්ත්‍රීවරුන් කමිටු රැස්වයීමට පැමිණ බිම වාඩිවී විරෝධය පළ කර බව අද දෙරණ වාර්තාකරු පවසයි. එහිදී ප්‍රාදේශීය සම්බන්ධීකරණ කමිටුවේ සම සභාපති වශයෙන් කටයුතු කරන එක්සත් ජාතික පක්ෂ පළාත් සභා මන්ත්‍රී ජයයන්ත ජයවීර මහතා සහ කරණ්දෙනිය ශ්‍රී ලංකා නිදහස් පක්ෂ සංවිධායක එස්.එල් ජයවීර මහත්වරුන් අතර අදාළ මන්ත්‍රීවරුන් උණුසුම් තත්වයක් ඇති වුණි. ප්‍රාදේශීය සම්බන්ධීකරණ කමිටු රැස්වීම ආරම්භ කළ නමුත් පොදුජන පෙරමුණේ මන්ත්‍රීවරුන් රැස්වීමේ කටයුතු වලට බාධා කර ඇති අතර පැය බාගයක පමණ කාලයක් එය පැවති බව වාර්තා වෙයි. (ඡායාරූප-දීපල් ද සිල්වා)", "URL": "https://sinhala.adaderana.lk/news.php?nid=97344", "Category": null, "Parent URL": null}