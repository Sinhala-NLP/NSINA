{"Source": "Adaderana", "Timestamp": "February 16, 2019 06:55 am", "Headline": "කිතුල් කර්මාන්තය නගා සිටුවීමේ වැඩපිළිවෙලක්", "News Content": "කිතුල් කර්මාන්තය නගා සිටුවීම සදහා ඉදිරියේ දී වැඩපිළිවෙල රැසක් ක්‍රියාත්මක කරන බව සබරගමුව පළාත් ආණ්ඩුකාර ධම්ම දිසානායක මහතා පවසයි. ඔහු පවසන්නේ එම ක්ෂේත්‍රයේ නියැලී සිටින පිරිස් රක්ෂණය කිරීමේ වැඩපිළිවෙලක් ද ඉදිරියේ දී ක්‍රියාත්මක කිරීමට කටයුතු කරන බවයි. සබරගමුව පළාත් සභාව විසින් දිවයිනේ ප්‍රථම කිතුල් සංවර්ධන අධිකාරිය පිහිටුවීමේ සමාරම්භයට එක්වෙමින් පළාත් ආණ්ඩුකාර ධම්ම දිසානායක මහතා මෙම අදහස් පල කළේය.", "URL": "https://sinhala.adaderana.lk/news.php?nid=104430", "Category": null, "Parent URL": null}