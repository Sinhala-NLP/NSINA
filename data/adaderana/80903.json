{"Source": "Adaderana", "Timestamp": "December 2, 2017 11:47 am", "Headline": "රස්සා ඉල්ලා උතුරේ උපාධිධාරීන් උද්ඝෝෂණයක ", "News Content": "උතුරු පළාත් රැකියා විරහිත උපාධීධාරීන් ස්ථිර රැකියා ලබාදෙන ලෙස ඉල්ලා වවුනියාව බස් නැවතුම්පොළ ඉදිරිපිට අද (02) විරෝධතාවයක නිරත වී තිබේ. උතුරු පළාත් රැකියා විරහිත උපාධීධාරීන් පැවසූවේ තමන් වෙත ස්ථිර රැුකියා ලබාදෙන ලෙසට තමන් දින 143 ක් උපවාසයක් පැවැත්වුවද බළධාරීන් තම ගැට`ථව කෙරෙහි නිසි අවධානයක් යොමුකොට නොමැති බවයි. උතුරු පළාත තුළ රැකියා විරහිත උපාධීධාරීන් 3000 ක් පමණ සිටින බව රැකියා විරහිත උපාධීධාරින් ප්‍රකාශ කළේය. තමන් මධ්‍යම රජයේ හා පළාත් සභාවේ වගකිව යුතු සියලු දෙනාගෙන් තම ගැටළුවට විසදුම් ලබාදෙන ලෙස ඉල්ලා සිටියද අදාළ බළධාරීන් සියළුදෙනා නිහඩ ප‍්‍රතිපත්තියක් අනුගමනය කරන බැව්ද රැකියා විරහිත උපාධීධාරීන් පැවසූහ. රැකියා විරහිතව සිටින උපාධීධාරීන් වෙනුවෙන් රැකියා ලබාදීමට නිසි වැඩපිළිවෙලක් නොමැතිවීම කණගාටුවට කරුණක් බැව්ද ඔවූහු පැවසූහ. තමන් වෙත ස්ථිර රැකියා ලබාදෙන ලෙස ජනාධිපතිවරයාගෙන්,අගමැතිවරයාගෙන්, උතුරු පළාත් ප‍්‍රධාන අමාත්‍යවරයාගෙන්, උතුරු පළාත් ආණ්ඩුකාරවරයාගෙන් ඉල්ලීම් කරනු ලැබුවද,අදාළ ඉල්ලීම් වෙනුවෙන් සාධාරණය ඉටු නොමැති බවද රැකියා විරහිත උපාධිධාරීන් පැවසූහ. රජය විසින් පළාත් පාලන මැතිවරණයට පෙර තම ගැටළුවට විසදුම් ලබාදිය යුතු බව අදාළ පිරිස ඉල්ලීම් කරනු ලැබීය.", "URL": "https://sinhala.adaderana.lk/news.php?nid=80903", "Category": null, "Parent URL": null}