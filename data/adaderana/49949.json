{"Source": "Adaderana", "Timestamp": "March 13, 2015 04:50 pm", "Headline": "අප වෙන්ව සිටින්නේ කුඩා මුහුදු තීරයකින් පමණයි", "News Content": "ශ්‍රී ලංකාවේ සාර්ථකත්වය ඉන්දියාවට ශක්තියක් බව ඉන්දීය අග්‍රාමාත්‍ය නරේන්ද්‍ර මෝඩි මහතා පවසයි.අද (13) පස්වරුවේ ශ්‍රී ලංකා පාර්ලිමේන්තුවට පැමිණි ඉන්දීය අග්‍රාමාත්‍යවරයා, එය අමතා මේ බව පැවසීය.පාර්ලිමේන්තුවට පැමිණි ඉන්දීය අගමැතිවරයා කතානායකවරයා සහ පාර්ලිමේන්තු මහලේකම්වරයා විසින් පිළිගෙන පාර්ලිමේන්තු මන්දිරයට කැඳවාගෙන යන ලදී.අනතුරුව ඉන්දීය අග්‍රමාත්‍යවරයා පිළිගැනීමේ කතාව සිදුකරනු ලැබුවේ කතානායක චමල් රාජපක්ෂ මහතා විසින් සිදුකළේය.ඉන් අනතුරුව ඉන්දීය අගමැතිවරයා පාර්ලිමේන්තුව අමතනු ලැබීය.ඉන්දීය අග්‍රාමාත්‍යවරයා ලෙස ශ්‍රී ලංකාවට පැමිණීම ගැන තමා ඉතාම සතුටු වන බව එහිදී ඔහු පැවසීය.එ‍ෙස්ම ශ්‍රී ලංකා පාර්ලිමේන්තුව තමාට ආරාධනා කිරීම ගෞරවයක් ලෙස සලකන බවද හෙතෙම කීවේය.ශ්‍රී ලංකාව ප්‍රජාතන්ත්‍රවාදී හඬ හොඳින් කැපී පෙනෙන රටක් බවත්, අප දෙරට අතර තිබෙන උරුමය තුළින් තමා මෙලෙස ආමන්ත්‍රණය කරන බවත්, ඔහු ප්‍රකාශ කළේය.දෙරටේ අන්තර් සබැඳියාවන්, ඉතිහාසයේ උරුමකම්, ඇති බවද, ශ්‍රී ලංකාව දකුණු ආසියාවේ සහයෝගිතාව වර්ධනය කරන නියමුවෙක් බවද, ඒ මහතා පෙන්වාදුන්නේය.ශ්‍රී ලංකාවේ සාර්ථකත්වය ඉන්දියාවට ශක්තියක් බවත්, තම රටේ ජනතාව සම්පූර්ණ සහයෝගය ශ්‍රී ලංකාවේ ජනතාවට ලබා දෙන බවත්, ඔහු කියා සිටියේය. තම රටේ ජනතාවගේ සහයෝගය ශ්‍රී ලංකාව සමග පවතින බවත්, එකිනෙකා ජාතියක් හැටියට නිර්වචනය කර ගැනීම ගැටලුවක් බවත්, ඉන්දීය අගමැතිවරයා පෙන්වාදුන්නේය.ජනාධිපති මෛත්‍රිපාල සිරිසේන මහතා ඉන්දියාවට පැමිණ තමාගේ පළමු අමුත්තා වීම සතුටට කරුණක් බවද, දෙරට අතර සංස්කෘතික,ආර්ථික සබඳතාවන් තරකරගත යුතු යැයිද ඒ මහතා කියා සිටියේය.අප දෙරට අතර ආරක්ෂාව සෑම විටම අවශ්‍යය බවත්, අප වෙන්ව සිටින්නේ කුඩා මුහුදු තීරයකින් පමණක් බවත්, හෙතෙම පෙන්වාදුන්නේය.ත්‍රස්තවාදය ගෝලීයකරණය වී ඇතැයිද, ඉන්දීය කලාපය හැටියට දෙරටේ ආරක්ෂාව තරකරගැනීම ඉතාම අවශ්‍යය බවද, එය ජයගත හැක්කේ අප ඒකාබද්ධවීමෙන් යැයි ද ඉන්දීය අග්‍රාමාත්‍යවරයා පාර්ලිමේන්තුව අමතා වැඩිදුරටත් පැවසීය.", "URL": "https://sinhala.adaderana.lk/news.php?nid=49949", "Category": null, "Parent URL": null}