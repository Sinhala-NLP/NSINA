{"Source": "Adaderana", "Timestamp": "June 26, 2019 11:59 am", "Headline": "ජීවමානව සිටිය දී අමෙරිකානු ගෞරව සම්මානයෙන් පිදුම් ලැබූ හමුදා නිලධාරියෙක්", "News Content": "ජීවමානව සිටියදී අමෙරිකානු ගෞරව සම්මාන ලැබූ පළමු අමෙරිකානු හමුදා නිලධාරියා වෙත එය පිරිනැමීම පසුගියදා ධවල මන්දිරයේදී සිදුකෙරුණි. ඒ අමෙරිකානු ජනාධිපතිවරයාගේ ප්‍රධානත්වයෙන්. ඉරාක යුද්ධයේදී ඉටුකළ සේවය වෙනුවෙන් ජිවත්ව සිටියදී ගෞරව සම්මානයට පාත්‍ර වූ පළමු අමෙරිකානු හමුදා නිලධාරියා බවට පත්වීමට යුද හමුදාවේ ස්ටාෆ් සාජන්ට් ඩේවිඩ් බෙලාවියා සමත් විය. ඒ ධවල මන්දිරයේ පැවැති උත්සවයක් අතරතුරයි. බෙලාවියාට සම්මාන පුදකිරීම පැවැත්වුණේ අමෙරිකානු ජනාධිපති ඩොනල්ඩ් ට්‍රම්ප්ගේ ප්‍රධානත්වයෙන්. 2004 වසරේදී ඉරාකයේ ෆුජෙයිරා හි පැවැති ගැටුමක් අතරතුර සිය සගයන්ගේ දිවිගලවාගැනීම සදහා ජීවිතය පරදුවට තබමින් සිදුකළ සේවය ඇගයීම වෙනුවෙන් මෙම සම්මානය පුදකෙරුණි. සම්මානය ලබාදීමෙන් අනතුරව සභාව ඇමතූ අමෙරිකානු ජනාධිපතිවරයා යුද්ධය අතරතුර බෙලාවියා පෙන්වු දස්කම් ඇගයීමට අමතක කළේ නැහැ. අමෙරිකානු ගෞරව සම්මානය පුදකෙරෙන්නේ රටේ සහ රටවැසියගේ අරක්ෂාව වෙනුවෙන් නිර්භීත සහ ගෞරවණීය සේවාවක් කළ පිරිස් ඇගයීම සඳහායි. මේ වනවිට ඉරාකයේ සේවය කළ හමුදා නිලධාරීන් පස්දෙනෙකු වෙනුවෙන් මෙලෙස ගෞරව සම්මාන පුදකර තිබේ. කෙසේ වෙතත් ඔවුන් සේවයේදී නිර්භීත ලෙස මියගිය සෙබලුන් වීම එහි ඇති විශේෂත්වයයි.", "URL": "https://sinhala.adaderana.lk/news.php?nid=112786", "Category": null, "Parent URL": null}