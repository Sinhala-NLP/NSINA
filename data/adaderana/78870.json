{"Source": "Adaderana", "Timestamp": "October 18, 2017 05:46 pm", "Headline": "මුලතිව් මුහුදේ ගිලී 2ක් අතුරුදන්-2ක් බේරා ගනියි", "News Content": "-update- මුලතිව්, මුහුදේ දිය නෑමට ගොස් අතුරුදහන්වු තරුණයින් දෙදෙනාගෙන් එක් තරුණයෙකුගේ මළ සිරුරක් අද සවස සොයාගත් බව මුලතිව් මූලස්ථාන පොලිසිය පවසයි. මුලතිව්, මුහුදේ දිය නෑමට ගිය තරුණයින් දෙදෙනෙකු මුලතිව් මුහුදේ ගිලී අතුරුදහන්ව ඇති බව අද දෙරණ වාර්තාකරු පවසයි. දීපවාලි නිවාඩුව වෙනුවෙන් මුලතිව් මුහුදේ දිය නෑමට ගිය තරුණයින් සිව් දෙනෙකු අතරින් දෙදෙනෙකු දියේ ගිලී මෙලෙස අතුරුදහන්ව ඇති අතර අනෙක් තරුණයින් දෙදෙනා බේරා ගැනීමට සමත්ව ඇත. මුලතිව් ප‍්‍රදේශයේ පදිංචි 18 හැවිරිදි තරුණයින් දෙදෙනෙකු මෙලෙස අතුරුදහන්ව ඇති බව සඳහන් වෙයි. අතුරුදහන් වු තරුණයින් සොයා නාවික හමුදාව, පොලීසිය හා ප‍්‍රදේශවාසීන් පරීක්ෂණ ආරම්භ කොට ඇති බවද අප වාර්තාකරු පවසයි. අදාළ ස්ථානයට විශාල පිරිසක් එක්ව සිටින බවද සඳහන් වෙයි.", "URL": "https://sinhala.adaderana.lk/news.php?nid=78870", "Category": null, "Parent URL": null}