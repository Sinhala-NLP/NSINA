{"Source": "Adaderana", "Timestamp": "September 16, 2018 05:39 pm", "Headline": "සාසනයට සෙනසුරා පහත් වෙලාද කියලා හිතෙනවා", "News Content": "බුදුදහම විකුර්ති කිරීම පිටුපස මහාසංඝරත්නයද ඇති බව මල්වතු පාර්ශවයේ අනු නායක පූජ්‍ය දිඹුල් කුඹුරේ ශ්‍රී සරණංකර නාහිමියන් පවසයි. අද (16) ඔත්තපත්තව රජමහා විහාරාධිපති ජූජ්‍ය පහළගම ජිනරතන හිමියන්ට උතුරු මැද පළාත් විලච්චිය කෝරළයේ ප්‍රධාන සංඝ නායක පදවිය හිමිවීම නිමිත්තෙන් පැවති පිළිගැනීමේ උත්සවයට එක් වෙමිනි. උත්සවයේ මුලසුන දැරුවේ මල්වතු පාර්ශවයේ අනු නායක පූජ්‍ය දිඹුල් කුඹුරේ ශ්‍රී සරණංකර නාහිමියන් විසිනි. බුදු රජානන් වහන්සේ ඉපදුනේ ලංකාවේ බව පැවසීමත් බුදු රජානන් වහන්සේ බුදුවූයේ ශ්‍රී ලංකාවේ බව පැවසීමත් හා තවත් කරුණු ගණනාවක් හේතුවෙන් වර්තමානයේ සාසනයට සෙනසුරා පහත්වී ඇත්දැයි සිතෙන බවද උන්වහන්සේ ප්‍රකාශ කළේය. මෙලෙස ධර්මය විකුර්ති කරන්නේ මිනිසුන් නොව ස්වාමීන්වහන්සේලා විසින්ම බවද උන්වහන්සේ ප්‍රකාශ කළේය. ධර්මය කණපිට පෙරලන්නේ බඩවියත රැක ගැනීමට බවත් මල්වතු පාර්ශවයේ නායක ස්වාමීන් වහන්සේ නමක්ද මේ පිටුපස ගමන් කරන බව උන්වහන්සේ පැවසීය. මේවා සම්බන්ධයෙන් නිහඬව සිටීම ගැන විවිධ දෝශාරෝපන එල්ල වන බවද උන්වහන්සේ වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96183", "Category": null, "Parent URL": null}