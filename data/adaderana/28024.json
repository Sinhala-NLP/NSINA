{"Source": "Adaderana", "Timestamp": "October 5, 2012 10:00 am", "Headline": "ග්‍රාම සේවා 13 ක රාජකාරී කටයුතු අලවතුගොඩට එකතුවෙයි", "News Content": "අකුරණ ප්‍රාදේශීය ලේකම් කාර්යාලයට අයත් ග්‍රාම සේවා වසම් 13 ක පොලිස් රාජකාරී කටයුතු අලවතුගොඩ පොලිස් ස්ථානයට පවරා තිබේ. එම ප්‍රදේශ මීට පෙර කටුගස්තොට පොලිස් වසමට අනුයුක්ත කර තිබිණි. මෙතෙක් අලවතුගොඩ පොලිස් ස්ථානය යටතේ තිබූ පූජාපිටිය ප්‍රාදේශීය ලේකම් කාර්යාලයට අයත් වටගොඩ, ඕවිස්ස උතුර සහ ඕවිස්ස දකුණ යන ග්‍රාම නිලධාරී කොට්ඨාශවල පොලිස් රාජකාරී කටයුතු කටුගස්තොට පොලීසිය යටතට පවරා ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මේ මස 4 වන දින සිට ක්‍රියාත්මක වන පරිදි අදාළ වෙනස්කම් සිදුකර ඇති බව ද පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=28024", "Category": null, "Parent URL": null}