{"Source": "Adaderana", "Timestamp": "May 30, 2017 06:58 pm", "Headline": "අහුංගල්ලේ වෙඩි තැබීමක්- 1ක් මිය යයි", "News Content": "අහුංගල්ල, මිද්දරමුල්ල ප්‍රදේශයේ පුද්ගලයෙකුට වෙඩි තබා ඝාතනය කර ඇති බව වාර්තාවේ.අද(30) පස්වරු 6.15ට පමණ මෙම වෙඩි තැබීම සිදුකර ඇති බව අප වාර්තාකරු පවසයි.වෙඩි ප්‍රහාරයට ලක් වූ පුද්ගලයා රෝහල වෙත රැගෙන එන අවස්ථාවේ මිය ගොස් තිබේ.මෙලෙස මියගොස් ඇත්තේ වයස අවුරුදු 26ක් පමණ වන අහුන්ගල්ල මාකුඹුර ප්‍රදේශයේ පදිංචිකරුවෙක් වන අතර ඔහු මිතුරෙකුගේ නිවසකට පැමිණ සිටියදී වෙඩි ප්‍රහාරයට ලක්ව ඇති බව සඳහන්වේ.වෙඩි තැබු පුද්ගලයන් පිළිබඳ මෙතෙක් අනාවරණ වී නොමැති අතර සැකකරුවන් සොයා අහුන්ගල්ල පොලීසිය විමර්ශන ආරම්භ කර තිබේ", "URL": "https://sinhala.adaderana.lk/news.php?nid=73757", "Category": null, "Parent URL": null}