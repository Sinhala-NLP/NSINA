{"Source": "Adaderana", "Timestamp": "May 27, 2018 11:16 am", "Headline": "කළුබෝවිල පෞද්ගලික බැංකුවක ගින්නක්", "News Content": "කළුබෝවිල ප්‍රදේශයේ පිහිටි පෞද්ගලික බැංකුවක ගින්නක් හටගෙන තිබේ. අද (27) අළුයම 4.00ට පමණ මෙම ගින්න හටගෙන ඇති අතර හදිසි ඇමතුම් අංකයට ලද තොරතුරක් මත කොහුවල පොලීසිය සහ දෙහිවල ගල්කිස්ස මහ නගර සභාවේ ගිනි නිවීම් ඒකකය එක්ව ගින්න මැඩපවත්වා ඇති බව සඳහන්ය. ගින්නෙන් බැංකුවේ ඉදිරිපස කොටසට සහ ඒ.ටී.එම්.යන්ත්‍රයට හානී සිදුව ඇති බව පොලීසිය පැවසුවේය. ගින්නට හේතුව මෙතෙක් අනාවරණය වී නොමැති අතර සිදුව ඇති හානිය ද මෙතෙක් තක්සේරු කර නැත. සිද්ධිය සම්බන්ධයෙන් කොහුවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89894", "Category": null, "Parent URL": null}