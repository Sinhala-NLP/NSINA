{"Source": "Adaderana", "Timestamp": "August 3, 2018 03:47 pm", "Headline": "වෛද්‍යවරුන්ට විරෝධතාවය අමතක වෙයි-ඇසුරුම් කළ පානීය ජල බෝතල් ගැන හෙළිදරව්වක්", "News Content": "විදුලි සන්දේශ ඩිජිටල් යටිතල පහසුකම් හා විදේශ රැකියා අමාත්‍ය හරින් ප්‍රනාන්දු මහතා රජයේ වෛද්‍ය සංගමය හා එහි සභාපති වෛද්‍ය පාදෙනිය මහතා ට එරෙහිව ජනමාධ්‍යවලට ලබාදුන් ප්‍රකාශයකට විරෝධය පා රජයේ වෛද්‍ය නිලධාරි සංගමයේ බදුල්ල ශාඛාව සංවිධානයකල විරෝධතාවක් බදුල්ලේදී (3) දා පැවැත්විණ. පාගමනේ පැමිණි වෛද්‍යවරුන්ගේ පිපාසය නිවිම සදහා හරින් ප්‍රනාන්දු මහතාගේ කාර්යේ පානිය ජල බෝතල් සංග්‍රහයක් සුදානම් කර තිබු නමුත් එය ස්තුති පුර්වකව ප්‍රතික්ශේප කළ වෛද්‍යවරු පානීය බෝතල් ජලය පානයෙන් සිදුවිය හැකි ආදීනව මෙහිදි පැහැදිළි කළේය. එහිදී අදහස් දැක්වූ වෛද්‍යවරයෙක් සඳහන් කළේ බෝතලයේ පිටුපස ලාංඡන 5 ක් ඇති බවත් ජල බෝතලය එක වරකට වඩා අවුවට නිරාවරණය වූ විට ජල බෝතලයෙන් කාන්තා හෝමෝන නිකුත් වන බවද ඒ මහතා පැවසීය. බෝ නොවන රෝග වර්ධනය වීම සඳහාද මෙය බෙහෙවින් බලපාන බව එම වෛද්‍යවරුන් ප්‍රකාශ කළේය. බදුල්ල මහ රෝහලේ සිට පාමගනකින් මිනිස් දම්වැලක් සේ සැදී මෙම වෛද්‍යවරු මෙම විරෝධතා සන්දේශය බාරදිම සදහා හරින් ප්‍රනාන්දු මහතාගේ බදුල්ල රත්වත්ත මාවතේ පිහිටි පක්ෂ කාර්යාලයට ගියහ . හරේන් ප්‍රනාන්දු මහතා වෙනත් ප්‍රෙද්ශයකට ගොස් සිටි බැවින් ඔහු ට බාරදීම සදහා සන්දේශය රජයේ වෛද්‍යනිලධාරින්ගේ සංගමයේ බදුල්ල ශාඛා ලේකම් , මධ්‍යම කමිටු සාමාජික හා ඌවපළාත් සම්බන්ධිකාරක පාලිත රාජපක්ෂ මහතා විසින් බදුල්ල මහ නගර සභාවේ විපක්ෂ නායක අමරසිරි හේමචන්ද්‍ර මහතාට එහිදි බාරදුන්නේය .ඊට අමතරව ආමාත්‍ය වරයාට බාරදීම සදහා සිංගප්පූරු ගිවිසුමෙන් වන හානිය පිළිබදව ලියැවුන පොත් දෙකක් ද බාරදුන්නේය.", "URL": "https://sinhala.adaderana.lk/news.php?nid=93752", "Category": null, "Parent URL": null}