{"Source": "Adaderana", "Timestamp": "August 5, 2011 03:38 pm", "Headline": "මතුගම මාර්ග 2 ක පුද්ගලික බස් වර්ජනයක්", "News Content": "මතුගම ප්‍රදේශයේ මාර්ග ‍ දෙකක පෞද්ගලික බස් රථ සේවකයින් වර්ජනයක් දියත් කර තිබේ. බස් රථ දෙකකට නව බලපත්‍ර ලබාදීමේ සිද්ධියකට විරෝධය පළ කරමින් අදාළ සේවකයින් මෙම වර්ජනය ආරම්භ කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. ඒ අනුව හොරණ සිට මතුගම දක්වා පිවිසීමට ඇති නෑබඩ සහ කලවැල්ලාව මාර්ගවල පෞද්ගලික බස් රථ සේවකයින් අද(05) දිනයේ ධාවනයෙන් ඉවත්ව සිටියි. අතරමැදි බලපත්‍ර ලබාදීම මගින් සෙසු බස් රථවලට ගැටලු මතු වන බව ලංකා පෞද්ගලික බස් හිමියන්ගේ සංගමය සඳහන් කරයි.", "URL": "https://sinhala.adaderana.lk/news.php?nid=17870", "Category": null, "Parent URL": null}