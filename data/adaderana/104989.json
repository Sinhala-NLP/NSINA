{"Source": "Adaderana", "Timestamp": "February 25, 2019 11:09 am", "Headline": "පොලිස් ජීප් රථයක් ඇළට යයි-3ක් රෝහලට", "News Content": "ආණමඩුව පොලීසියට අයත් ජීප් රථය හදිසි රාජකාරියකට ගොස් ආපසු පොලිස්ථානය වෙත පැමිණෙමින් සිටියදී අද(25) අළුයම අනතුරට ලක්ව ඇති බව අද දෙරණ වාර්තාකරු පවසයි. අදාළ ජීප් රථය උප්පලවත්ත ප්‍රදේශයේදි මාර්ගයෙන් ඉවතට පැන බොක්කුවකින් පහලට පෙරළීයාමේන් තිදෙනෙකු තුවාල ලබා ආණමඩුව රෝහලට ඇතුළත් කර තිබේ. පොලිස් 119 හදිසි ඇමතුමකට ආඩිගම ප්‍රදේශයට ගොස් ආපසු පොලිස්ථානය වෙත පැමිණෙමින් තිබියදි මෙම අනතුර සිදුව තිබු බව වාර්තා වෙයි. අනතුරින් ජීප් රථයේ ගමන් කරමින් සිටි පොලිස් නිලධාරින් තිදෙනෙකු තුවාල ලබා ආණමඩුව මුලික රෝහලට ඇතුළත් කිරීමේන් පසුව බරපතළ තත්ත්වයේ පසුවු එක් අයකු පුත්තලම මූලික රෝහලට ඇතුළත් කළ බව ආණමඩුව පොලීසිය පැවසීය.", "URL": "https://sinhala.adaderana.lk/news.php?nid=104989", "Category": null, "Parent URL": null}