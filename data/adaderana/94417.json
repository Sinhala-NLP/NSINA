{"Source": "Adaderana", "Timestamp": "August 14, 2018 09:29 pm", "Headline": "වැලිකඩ වහලට නැගි කාන්තා රැඳවියන් බිමට බසියි", "News Content": "විරෝධතාවයේ නිරතව සිටි වැලිකඩ බන්ධනාගාරයේ කාන්තා රැඳවියන් සිය විරෝධතාව අවසන් කර තිබේ. අද සවස අමාත්‍යංශ නිලධාරීන් සමඟ පැවති සාකච්ඡාවකින් අනතුරුව ඔවුන් මෙම තීරණය ගෙන තිබේ. බන්ධනාගාරය තුළ නිසි පහසුකම් නොලැබෙන බව සහ නඩු කටයුතු කඩිනම් කරන ලෙස ඉල්ලමින් ඊයේ (13) පෙරවරුවේ සිට කාන්තා රැදවියන් පිරිසක් වැලිකඩ බන්ධනාගාරයේ වහලය මතට නැග මෙම විරෝධතාවයේ නිරත වී සිටියි. ඊයේ පස්වරුවේ රැඳවියන් දෙපිරිසක් අතර ඇති වූ ගැටුමකින් රැදවියන් සිව් දෙනෙකු ද තුවාල ලබා ඇති බව වාර්තා වේ.", "URL": "https://sinhala.adaderana.lk/news.php?nid=94417", "Category": null, "Parent URL": null}