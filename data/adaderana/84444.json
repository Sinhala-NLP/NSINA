{"Source": "Adaderana", "Timestamp": "February 17, 2018 11:02 am", "Headline": " රිච්ටර් මාපකයේ ඒකක 7.2ක ප්‍රබල භූ කම්පනයක්-ගොඩනැගිලි කඩා වැටෙයි", "News Content": "රිච්ටර් මාපකයේ ඒකක 7.2ක ප්‍රබල භූ කම්පනයක් හටගෙන තිබේ. නිරිත දිග මෙක්සිකෝවේ මෙම ප්‍රබල භූ කම්පනයක් හටගෙන ඇති බව විදෙස් වාර්තා පවසයි. රිච්ටර් මාපකයේ ඒකක 7.2ක් ලෙස එය සටහන්ව ඇති බව අමෙරිකනු භූ විද්‍යා සමීක්ෂණ ආයතනය පවසයි. ලොව අභ්‍යන්තරයේ කිලෝ මීටර 24.6ක ගැඹුරකින් භූ කම්පනය හටගෙන තිබේ. කම්පනය හේතුවෙන් මෙක්සිකෝ අගනුවරට ද බලපෑම් එල්ල වී ඇති බව වාර්තා වෙයි. මෙම භූකම්පනයත් සමඟ නිරිතදිග මෙක්සිකෝවේ, ඔහාකා ප්‍රදේශයේ ගොඩනැගිලි කඩා වැටී ඇති බව ද විදෙස් වාර්තා සඳහන් කළේය. කෙසේවෙතත් එමඟින් කිසිඳු ජීවිත හානියක් සිදුව නොමැති බව සඳහන්ය. මේ අතර මෙම භූ කම්පනය හේතුවෙන් සුනාමි තත්ත්වයක් හටගෙන නොමැති බව ද පැසිපික් සුනාමි අනතුරු ඇගවීම් මධ්‍යස්ථානය ප්‍රකාශ කර තිබේ.", "URL": "https://sinhala.adaderana.lk/news.php?nid=84444", "Category": null, "Parent URL": null}