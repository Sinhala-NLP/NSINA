{"Source": "Adaderana", "Timestamp": "February 13, 2013 12:02 pm", "Headline": "ගවයින් හොරකම් කළ දෙදෙනෙක් දැලේ", "News Content": "වීරකැටිය, මැදමුලන ප‍්‍රදේශයේ ගවයින් සොරකම් කිරීමේ සිද්ධියක් සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. තංගල්ල කොට්ඨාශ දූෂණ මර්ධන අංශයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් යග්ගස්මුල්ල සහ හම්බන්තොට යන ප‍්‍රදේශවල පදිංචිකරුවන් බව පොලීසිය පවසයි. ඔවුන් වලස්මුල්ල මහේස්ත‍්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31596", "Category": null, "Parent URL": null}