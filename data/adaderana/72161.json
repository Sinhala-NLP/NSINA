{"Source": "Adaderana", "Timestamp": "April 17, 2017 04:44 pm", "Headline": " කසළ බැහැර කිරීමේ ක්‍රමවේදය මාධ්‍යයට විවෘත නෑලු", "News Content": "කොළඹ නගරයේ කසළ බැහැර කිරීමේ කටයුතු පෙර පරිදි අඛණ්ඩව සිදු කරන බව නාගරික කොමසාරිස් වී. කේ. ඒ. අනුර මහතා පවසයි.අද දෙරණට අදහස් දක්වමින් ඒ මහතා කියා සිටියේ කොළඹ නගරයෙන් දිනකට කසළ ටොන් 800ක් පමණ එකතු වන බවයි.නමුත් අවුරුදු නිවාඩුවත් සමඟින් මේ දිනවල කොළඹ නගරයේ වෙළෙඳ සංකීර්ණයන් හා සෙසු ස්ථාන තවමත් වසා දමා ඇති හෙයින් මේ දිනයන්හි දිනකට කසළ ටොන් 200ක පමණ ප්‍රමාණයක් පමණක් එකතුවන බවද ඒ මහතා පැවසීය.කෙසේ වුවුද මීතොටමුල්ල සිද්ධියත් සමඟින් ඇතිවී ඇති උණුසුම්කාරී වාතාවරණය හේතුවෙන් කසළ බැහැර කිරීමේ ක්‍රියාවලිය මාධ්‍යයට විවෘත නොවන බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=72161", "Category": null, "Parent URL": null}