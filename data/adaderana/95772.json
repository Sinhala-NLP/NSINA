{"Source": "Adaderana", "Timestamp": "September 8, 2018 02:08 pm", "Headline": "රිය අනතුරකින් පොලිස් නිලධාරියෙකුට තුවාල", "News Content": "වත්තල, මාබෝල පාලම අසල ප්‍රදේශයේදී සිදු වූ රිය අනතුරකින් පොලිස් නිලධාරියෙකු තුවාල ලබා තිබේ. ටිපර් රථයක් නවතා තිබූ රථ වාහන රාජකාරි සඳහා යොදාගත් පොලිස් මෝටර් රථයක ගැටීමෙන් අනතුර සිදුව ඇති බව පොලීසිය පැවසීය. අනතුරින් මෝටර් රථය අසල සිටි පොලිස් නිළධාරියා බරපතළ තුවාල ලබා රාගම රෝහලට ඇතුළත් කර තිබේ. අනතුර සිදු කළ ටිපර් රථයේ රියදුරු අත්අඩංගුවට ගෙන ඇති අතර වත්තල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95772", "Category": null, "Parent URL": null}