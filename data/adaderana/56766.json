{"Source": "Adaderana", "Timestamp": "January 29, 2016 04:44 pm", "Headline": "භික්ෂූණ් වහන්සේ අර්ථ නිරූපණය කෙරෙන තවත් පනතක්!", "News Content": "බෞද්ධ විහාරගම්, දේවාලගම් ආඥා පනත සංශෝධනය සඳහා වූ පනත් කෙටුම්පතක් පාර්ලිමේන්තුවට ඉදිරිපත් කර තිබේ.සභානායක අමාත්‍ය ලක්ෂ්මන් කිරිඇල්ල මහතා විසින් මෙම කෙටුම්පත පාර්ලිමේන්තුවට ඉදිරිපත් කළ බව අප වාර්තාකරු පැවසීය.එම පනත් කෙටුම්පතට අනූව අනූව විහාර, දේවාල හා නිලමේ තනතුරු සම්බන්ධව භික්ෂුන් වහන්සේලාට හා ගිහි පුද්ගලයින්ට අදාළ නීති සංශෝධනය කෙරේ.එසේම මෙහි භික්ෂූන් වහන්සේ පිළිබඳ අර්ථ නිරූපණයක් ද ඇතුළත්ය.එය පහත පරිදිය.“භික්ෂූණ් වහන්සේ යන්නෙන් පිළිගත්, ථේරවාදී, සම්ප්‍රදයානුගත, උපසම්පන්න භික්ෂූණ් වහන්සේ නමක් හෝ සාමණේරයන් වහන්සේ නමක් යන්න ඉන් අදහස් වෙයි”.මීට අමතරව එම පනත් කෙටුම්පතේ ඇතුළත් කරුණු පහත පරිදිය.සෑම දිස්ත්‍රීක්කයකම, සෑම විහාරස්ථානයක්ම, දේවාලයක්ම කෝවිලක්ම බෞද්ධ කටයුතු කොමසාරිස් දේපාර්තමේන්තුවේ ලියපාදංදි කරන්න ඕනැදියවඩන නිලමේ තනතුර දරණ තැනැත්තා එම තනතුර දරණ කාලය ඇතුළත වෙනත් දේවාලයක බස්නායක නිලමේ තනතුරක් දැරිය නොහැකිය.දියවඩන නිලමේ ධූර කාලසීමාව වසර 5ට සීමාවේ.වාර 3ක් දියවඩන නිලමේ ධූරය දැරිය හැකිය.එසේම දියවඩන නිලමේවරයෙකු ඉවත් කළ හැකි අයුරුද එම පනතේ සඳහන් කර ඇත.“දියවඩන නිලමේවරයෙකු මේ ආඥා පනතේ විධිවිධානවලට අනූව සිය බලතල කාර්යය හා කර්තව්‍ය ක්‍රියාත්මක කිරීම පැහැර හරින්නේ නම් හෝ බෞද්ධ ශාසනයට හෝ දළදා මාළිගාවට අපකීර්තියක් වන ආකාරයට කටයුතු කරන්නේ නම් බෞද්ධ කටයුතු කොමසාරිස් ජනරාල්වරයාට, පවත්වනු ලබන පරීක්ෂණයකින් පසු එම තැනැත්තා දියවඩන නිලමේ ධූරයෙන් ඉවත් කළ යුතුය.”", "URL": "https://sinhala.adaderana.lk/news.php?nid=56766", "Category": null, "Parent URL": null}