{"Source": "Adaderana", "Timestamp": "December 29, 2013 08:18 am", "Headline": "ජනපති ඊශ්‍රායලයේ හ‍ා පලස්තීනයේ සංචාරයකට සුදානම්", "News Content": "ඊශ්‍රායලය සහ පලස්තීනය අතර සබඳතා වර්ධනය කරගැනීමේ අරමුණින් ජනාධිපති මහින්ද රාජපක්ෂ මහතා ලබන මාසයේ දී දෙරටේ සිව්දින සංචාරයක නිරතවීමට නියමිතව තිබේ. දින දෙකක් ඊශ්‍රායලයේ සංචාරයේ නිරත වන ජනාධිපතිවරයා එරට ජනාධිපති ෂෙමොන් පෙරෙස් මහතා සමඟ ද්වීපාර්ශවික සාකච්ඡා පැවැත්වීමට නියමිතය. ඊශ්‍රායලය සහ ශ්‍රී ලංකාව අතර දැනටමත් ආරක්ෂක කටයුතු ඇතුළු ක්ෂේත්‍ර කිහිපයක සහයෝගීතාවයන් ක්‍රියාත්මක වේ. පලස්තීන නායක මොහොමඩ් අබ්බාස් සමග ද ජනාධිපතිවරයා සාකච්ඡා පැවැත්වීමට නියමිතය.", "URL": "https://sinhala.adaderana.lk/news.php?nid=39921", "Category": null, "Parent URL": null}