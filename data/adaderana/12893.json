{"Source": "Adaderana", "Timestamp": "December 16, 2010 12:38 pm", "Headline": "ඌව පළාතේ වෙද වර්ජනයක් ", "News Content": "ඌව පළාතේ රජයේ රෝහල් බොහෝමයක වෛද්‍යවරුන් වර්ජනයක නිරතව සිටින බව වාර්තා වේ. වෛද්‍ය පරිපාලන පත්වීම් පිරිනැමීමේදී මධ්‍යම රජයේ තීරණ හා සෞඛ්‍ය ලේකම්වරයාගේ නියෝග නොසලකා හරිමින් ක්‍රියා කිරීමට එරෙහිව මෙම වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය ඩිමන්ත ගුණසේකර මහතා පැවසුවේය. මෙම වර්ජනයට පළාත් රෝහල් වෛද්‍යවරුන් මෙන්ම සෞඛ්‍ය මධ්‍යස්ථානවල සේවයේ නිරතව සිටින වෛද්‍යවරුන් ද එක්ව සිටින බව හෙතෙම කියා සිටියේය. වෛද්‍ය වර්ජනය හේතුවෙන් රෝහල් බොහෝමයක ප්‍රතිකාර ලබා ගැනීමට පැමිණ සිටින රෝගීන් විශාල පිරිසක් අපහසුතාවට පත්ව සිටින බව අද දෙරණ බදුල්ල ප්‍රාදේශීය වාර්තාකරු පැවසුවේය.", "URL": "https://sinhala.adaderana.lk/news.php?nid=12893", "Category": null, "Parent URL": null}