{"Source": "Adaderana", "Timestamp": "February 22, 2018 11:08 am", "Headline": "ගමක් භීතියට පත්කළ වව්නියාවේ නිවසට පැමිණි අමුත්තා", "News Content": "වව්නියාව, තාණ්ඩිකුලම ප්‍රදේශයේ ගෙවත්තකට පැමිණි හැළ කිඹුලෙකු අද(22) උදැසන අල්ලාගත් බව වව්නියාව වනජිවි කාර්යාල නිලධාරීන් පවසයි. වව්නියාව වනජීවි කාර්යාල නිලධාරීන් පැවසූවේ අඩි දහයක් පමණ දිග හැල කිඹුලෙකු එලෙස තාණ්ඩිකුලම ප්‍රදේශයේ ගෙවත්තකට පැමිණ සිටියදි අල්ලාගත් බවයි. පවතින වියළි කාළගුණ තත්වය හමුවේ කිඹුලා ආහාර සොයාගෙන අදාළ ප්‍රදේශයට පැමිණෙන්නට ඇති බවට වනජිවී නිළධාරීන් සැක පළ කරති. ප්‍රදේශවාසීන් බියවි කිඹුලාට පහරදී ඇති අතර පහරදීම හේතුවෙන් කිඹුලාට සුළු තුවාල සිදුවි ඇති බවද වනජිවි නිළධාරීන් පැවසූහ. අල්ලාගත් කිඹුලා ජල රක්ෂිතයට මුදාහැරීමට නියමිත බවද වනජිවි කාර්යාල නිළධාරීන් පැවසූහ.", "URL": "https://sinhala.adaderana.lk/news.php?nid=84666", "Category": null, "Parent URL": null}