{"Source": "Adaderana", "Timestamp": "May 10, 2010 04:09 pm", "Headline": "කිලිනොච්චියට උසාවියක් ", "News Content": "කිලිනොච්චි නගරයේ අද දිස්ත්‍රික් උසාවියක් විවෘත කෙරුණි. දශක තුනක් පුරා කිලිනොච්චි නගරයේ අඩපණ වී තිබු අධිකරණ කටයුතු යළි ඇරඹීමට එය පිටිවහලක් වී ඇති බව වාර්තා වේ. කිලිනොච්චි දිස්ත්‍රික් අධිකරණයේ සේවය කිරීමට අවශ්‍ය කාර්යය මණ්ඩලය යාපනය සහ චාවකච්චේරි අධිකරණ මගින් මාරු කර එවා තිබේ. දැනට තාවකාලික ගොඩනැගිල්ලක පවත්වාගෙන යන මෙම දිස්ත්‍රික් අධිකරණය වෙනුවෙන් නව ගොඩනැගිල්ලක් ඉදිකිරීමට නියමිතය. ඒ සඳහා ආසියානු සංවර්ධන බැංකුව අධාර සපයන බව සඳහන්ය.", "URL": "https://sinhala.adaderana.lk/news.php?nid=8309", "Category": null, "Parent URL": null}