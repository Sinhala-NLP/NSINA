{"Source": "Adaderana", "Timestamp": "February 27, 2016 02:52 pm", "Headline": "ජ්‍යේෂ්ඨ මාධ්‍යවේදී අාචාර්ය අජන්තා රණසිංහ මහතා අභාවප්‍රාප්ත වෙයි", "News Content": "ප්‍රවීන ගීත රචක හා ජ්‍යේෂ්ඨ මාධ්‍යවේදී අචාර්ය අජන්තා රණසිංහ මහතා අභාවප්‍රාප්ත වී තිබේ.කොළඹ ජාතික රෝහලේ ප්‍රතිකාර ලබමින් සිටියදී අද (27) ඒ මහතා මිය ගිය බව පවුලේ ඥාතීන් පැවසුවේය.මිය යන විට ඒ මහතා 75 වන වියේ පසු වුණි.පසුගියදා නිවසේදී සිදුවූ හදිසි අනතුරකින් ඔහු රෝහල්ගත කෙරුණි. ලේක් හවුස් ආයතනයේ උපකර්තෘවරයකු ලෙසත්, ගුවන්විදුලි උපදේශකවරයෙකු ලෙසත් ඒ මහතා කටයුතු කර තිබේ.අජන්තා රණසිංහ මහතා සිංහල ගීත කලාවට එකතු කළ ජනප්‍රිය ගීත අතර කුරුම්බැට්ටි මැෂිමේ, විකසිත පෙම් පොකුරු පියුම්, රන් කෙන්ඳෙන් බැඳ, පුංචි දවස්වල නින්දට යද්දී, රෑ පැල් රකින, රෑ දුරු රට, සිරිමා බෝ මැද ආදී ගීත රැසක් අදටත් රසික සිත් සතන් අතර අමරණීයව පවතී.විවිධ කෘති රැසක් ද ලියා පළ කළ අජන්තා රණසිංහයන් ගේ කෘති අතර මට ළඳුනි වරම් නැත, වින්කල් බාස්, ක්‍රිස්තුනි කරුණාකළ මැනව වැනි නවකථා හා සොල්දාදුවා පෙරළා පැමිණියේද කෙටිකතාව ද සුවිශේෂී ස්ථානයක් ගනී.", "URL": "https://sinhala.adaderana.lk/news.php?nid=57655", "Category": null, "Parent URL": null}