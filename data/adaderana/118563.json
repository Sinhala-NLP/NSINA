{"Source": "Adaderana", "Timestamp": "September 8, 2019 08:17 am", "Headline": "පාර්ලිමේන්තු විශේෂ කාරක සභාවේ කාලය දීර්ඝ කරන්න තීරණයක්", "News Content": "පාර්ලිමේන්තු විශේෂ කාරක සභාවේ කාලය තවත් සති 2කින් පමණ දීර්ඝ කර ගැනීමට තීරණය කර ඇත. අදාළ කාරක සභාවේ කාලය සැප්තැම්බර් මස 30 වන දින දක්වා පසුගියදා දීර්ඝ කරගනු ලැබු අතර වාර්තාව සකස් කිරීමේ කටයුතු ආරම්භ කර ඇතත් 30 වන දිනට පෙර එය අවසන් කිරීමට හැකියාවක් නොමැති බව නියෝජ්‍ය කථානායක ආනන්ද කුමාරසිරි මහතා සඳහන් කළේය. එම නිසා තවත් සති දෙකකින් පමණ පාර්ලිමේන්තු විශේෂ කාරක සභාවේ කාලය දීර්ඝ කරගැනීම සඳහා වූ යෝජනාව කථානායකවරයාට ඉදිරිපත් කිරීමට සැලසුම් කර ඇත. අදාළ ඉල්ලීම ලබන පාර්ලිමේන්තු සැසිවාරයේදී සිදුකිරීමට බලාපොරොත්තු වන බව ආනන්ද කුමාරසිරි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=118563", "Category": null, "Parent URL": null}