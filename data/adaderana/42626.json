{"Source": "Adaderana", "Timestamp": "April 18, 2014 10:52 am", "Headline": "කණිෂ්ඨ දැල් පන්දු සංචිතයක් පිහිටුවයි", "News Content": "ජාතික කණිෂ්ඨ දැල් පන්දු පුහුණු සංචිතයක් පිහිටුවීමට තීරණය කර තිබේ. ශ්‍රී ලංකා දැල් පන්දු අතුරුපාලක කමිටුව මගින් මෙම තීරණය ගෙන ඇති බව සඳහන්ය. උසින් වැඩි ලාබාල දක්ෂ ක්‍රිඩිකාවන් තෝරාගෙන මෙම පුහුණු සංචිතය පිහිටුවීමට තීරණය කර ඇත. ලබන වසරේ පැවැත්වීමට නියමිත ආසියානු කණිෂ්ඨ දැල් පන්දු තරඟාවලියට කණ්ඩායමක් සූදනාම් කිරීමේ අරමුණින් මෙම පුහුණු සංචිතය පිහිටුවන බව දැල් පන්දු අතුරු කමිටුව පවසයි. මේ සඳහා ක්‍රීඩිකාවන් තෝරාගැනීම මැයි මාසයේ සිදුකිරීමට අපේක්ෂා කරන බව එම කමිටුව කියයි.", "URL": "https://sinhala.adaderana.lk/news.php?nid=42626", "Category": null, "Parent URL": null}