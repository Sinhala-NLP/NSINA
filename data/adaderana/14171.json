{"Source": "Adaderana", "Timestamp": "February 12, 2011 03:47 pm", "Headline": "දකුණු ආසියාවේ ගැටලු විසඳීමට ශක්තිමත් වැඩපිළිවෙළක් අවශ්‍යයි", "News Content": "දකුණු ආසියානු කලාපීය රටවල පවතින ගැටලු විසඳා ගැනීම සඳහා පුළුල් හා ශක්තිමත් වැඩපිළිවෙළකට යාම කාලෝචිතයැයි අග්‍රාමාත්‍ය දී.මු ජයරත්න මහතා පවසයි. ඇති නැති පරතරය අවම කිරීම, අනාගතය සඳහා රැකියා සුරක්ෂිතතාවය, කාන්තා හා ළමා අයිතිවාසිකම් ආරක්ෂා කිරීම ඇතුළු සමාජ වගකීම් රැසක් කලාපීය රටවල නියෝජිතයින්ට පැවරී ඇති බව ඔහු සඳහන් කළේය. කොළඹ දී අද(12) ආරම්භ වූ දකුණු ආසියානු කලාපීය පොදු රාජ්‍ය මණ්ඩලයීය පාර්ලිමේන්තු සංගමයේ තෙවන සමුළුව ආරම්භ කරමින් අග්‍රාමාත්‍යවරයා මෙම අදහස් පළ කළේය. ස්වාභාවික විපත් සමඟ ආර්ථිකයට එල්ල වන බලපෑම් හමුවේ ඊට විසඳුම් ළඟා කර ගැනීම ද පොදු රාජ්‍ය මණ්ඩලයීය රටවලට ඇති තවත් වගකීමක් බව එහි දී ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14171", "Category": null, "Parent URL": null}