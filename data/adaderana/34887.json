{"Source": "Adaderana", "Timestamp": "June 13, 2013 12:43 pm", "Headline": "දේවස්ථානයේ පෙරහැර නිසා පාර වසයි", "News Content": "කොටහේන ශාන්ත අන්තෝනි දේවස්ථානයේ වාර්ෂිකව පවත්වනු ලබන පෙරහැර හේතුවෙන් ඒ අවට මාර්ග කිහිපයක් අද(13) පස්වරු 5 සිට වසා තැබෙන බව පොලිසිය පවසයි. ඒ අනුව හෙට්ටියාවීදිය හන්දියේ සිට රාමනාදන් මාවතට ඇතුළු වීම සහ ඛාන් ඔරලෝසු කනුව සිට රෙක්ලමේෂන් පාර , ශාන්ත අන්තෝනි මාවත යන මාර්ගයෙන් ශාන්ත අන්තෝනි දේවස්ථානයට ඇතුළු වන මාර්ගය වසා තැබෙන බව පොලීසිය දැනුම්දෙයි. එමෙන්ම ජෝර්ජ් ආර් ද සිල්වා මාවතෙන් ක්‍රිස්ටි පෙරේරා වටරවුමෙන් කොටහේන , කොච්චිකඩේ පල්ලිය දෙසට ඇතුළුවීමේ මාර්ගය ද වසා තැබෙන බව පොලිසිය නිවේදනය කරයි. මේ සඳහා විකල්ප මාර්ග භාවිත කරන ලෙස පොලිසිය ජනතාවට දැනුම්දෙයි.", "URL": "https://sinhala.adaderana.lk/news.php?nid=34887", "Category": null, "Parent URL": null}