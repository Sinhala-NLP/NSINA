{"Source": "Adaderana", "Timestamp": "December 28, 2018 02:46 pm", "Headline": "දන්නවනම් කියන්න", "News Content": "ජෝර්දානයෙහි රැකියාව සඳහා පිටත්ව ගොස් ඉන් අනතුරුව කිසිඳු තොරතුරක් නොමැති වු ශ්‍රි ලාංකික කාන්තාවක පිළිබඳව තොරතුරු සොයාගැනීම සඳහා ශ්‍රී ලංකා විදේශ සේවා නියුක්ති කාර්යාංශය මහජන සහාය පතයි. මෙසේ තොරතුරු අවශ්‍යව ඇත්තේ බලංගොඩ, රාස්සගල ප්‍රදේශයේ පදිංචිව සිටි රාමසාමි සවරියනන් ෆ්ලෝරි ජසින්තා නම් සේවක මහත්මිය සම්බන්ධව විස්තර වේ. ජසින්තා මහත්මිය 2009.11.12 දින ජෝර්දානය බලා පිටත්ව ගොස් ඇති අතර, ඇය පිළිබදව කිසිදු තොරතුරක් මේ වන විට සොයාගත නොහැකි වී තිබේ. මෙම කාන්තාව පිළිබදව තොරතුරු දන්නා අයෙක් වේ නම් විදේශ සේවා නියුක්ති කාර්යාංශයේ සමථ III අංශයේ 0112- 864136 යන දුරකතන අංකය වෙත දැනුම් දෙන ලෙස විදේශ සේවා නියුක්ති කාර්යාංශ ඉල්ලා සිටියි.", "URL": "https://sinhala.adaderana.lk/news.php?nid=101437", "Category": null, "Parent URL": null}