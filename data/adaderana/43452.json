{"Source": "Adaderana", "Timestamp": "May 25, 2014 11:37 am", "Headline": "පළමු වන අලි සංරක්ෂණ මධ්‍යස්ථානය ළඟදීම වීවෘත කෙරෙයි", "News Content": "පළමු වන අලි සංරක්ෂණ මධ්‍යස්ථානය ඉදිරි මාසය තුළ විවෘත කිරීමට බලාපොරොත්තු වන බව වනජීවි දෙපාර්තමේන්තුව පවසයි. හොරොව්පතාන ප්‍රදේශයේ ඉදිකරනු ලබන මෙම අලි සංරක්ෂණ මධ්‍යස්ථානයේ ඉදිකිරීම් කටයුතු මේ දිනවල සිදුවෙමින් පවතියි. හෙක්ටයාර 1000ක භූමි ප්‍රදේශයක ඉදිකරනු ලබන මෙම ස්වභාවික අලි සංරක්ෂණ මධ්‍යස්ථානය තුළ වන අලින්ට අවශ්‍ය ආහාර සහ ජලය ලබාදීම සඳහා ද ක්‍රියාමාර්ග ගෙන ඇති බව වනජීවි දෙපාර්තමේන්තුව සඳහන් කළේය. දිවයින පුරා වන අලි සංරක්ෂණ මධ්‍යස්ථාන 4ක් මෙලෙස ඉදිකිරීමට සැලසුම් කර තිබේ. අලි මිනිස් ගැටුම පාලනය කිරීම සහ වන අලින්ට ආහාර සුලබ කිරීමේ අරමුණින් මෙම සංරක්ෂණ මධ්‍යස්ථාන ඇති කරන බව වන ජීවි දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=43452", "Category": null, "Parent URL": null}