{"Source": "Adaderana", "Timestamp": "June 17, 2018 08:15 am", "Headline": "‍මහින්ද අගමැති කරන්න 16 කණ්ඩායමේ සහයෝගය අවශ්‍ය නෑ", "News Content": "මහින්ද රාජපක්ෂ මහතා අග්‍රාමාත්‍යවරයා බවට පත් කිරීමට 16 දෙනාගේ කණ්ඩායමේ සහයෝගය අවශ්‍ය නොවන බව පාර්ලිමේන්තු මන්ත්‍රී කුමාර වෙල්ගම මහතා පවසයි. ඔහු පෙන්වාදෙන්නේ එසේ කිරීමට අවශ්‍ය නම් මහින්ද රාජපක්ෂ මහතා කඩිනමින් අග්‍රාමාත්‍යවරයා බවට පත් කළ යුතු බවයි. 16 දෙනාගේ කණ්ඩායම විපක්ෂයට පැමිණියත් ඔවුන් ශ්‍රී ලංකා නිදහස් පක්ෂයේ නිලතල දරමින් සිටින බව ඒ මහතා පවසයි. 16 දෙනාගේ කණ්ඩායමේ වැඩි දෙනෙකුගේ කැමැත්ත මීලඟ ජනාධිපති වරනයේදී වර්තමාන ජනාධිපති මෛත්‍රීපාල සිරිසේන මහතා ඉදිරිපත් වීම බව පාර්ලිමේන්තු මන්ත්‍රී කුමාර වෙල්ගම මහතා පෙන්වා දෙයි. ඔවුන්ගේ එම ව්‍යාපාරය සාර්ථක නොවන එකක් බවත් පොදු ජන පෙරමුණත් සමඟ එක් වන්නේනම් හිටපු ජනාධිපති මහින්ද රාජපක්ෂ මහතා ඉදිරිපත්කරන අපේක්ෂකයෙකුට සහය දිය යුතු බව පැවසීය.", "URL": "https://sinhala.adaderana.lk/news.php?nid=91001", "Category": null, "Parent URL": null}