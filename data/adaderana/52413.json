{"Source": "Adaderana", "Timestamp": "July 3, 2015 02:02 pm", "Headline": "අතුරුපාලක කමිටුවට තහනම් නියෝගයක්", "News Content": "අධ්‍යාපන සමූපකාර සමිතියේ අරමුදල් නීති විරෝධී ආකාරයට පරිහරණය කිරීම වළක්වාලමින් අභියාචානධිකරණය එහි අතුරුපාලක කමිටුවට තහනම් නියෝගයක් නිකුත් කර තිබේ.ලංකා ගුරු සංගමය ඉදිරිපත් කළ පෙත්සමක් විභාග කිරීමෙන් අනතුරුව අභියාචනාධිකරණය මෙම නියෝගය නිකුත් කළ බව අද දෙරණ අධිකරණ වාර්තාකරු සඳහන් කළේය.අධ්‍යාපන සමුපකාර සමිතියේ අතුරුපාලක කමිටුව විසින් නීතියට පටහැනි ආකාරයට එහි අරමුදල් භාවිත කරන බව පෙත්සම්කාර පාර්ශවය අධිකරණය හමුවේ කියා සිටියේය.ඒ තුළින් සමුපකාර සමිතියේ සමාජිකත්වයට බරපතළ හානි සිදුව ඇති බව සඳහන් කළ පෙත්සම්කාර පාර්ශවය එම නීති විරෝධී මුදල් අවභාවිතය වැළැක්වීමේ අතුරු නියෝගයක් නිකුත් කරන ලෙස අභියාචානාධිකරණයෙන් ඉල්ලා තිබේ.ඉදිරිපත් වූ කරුණු සළකා බැලූ අභියාචනාධිකරණය එම අතුරු තහනම් නියෝගය නිකුත් කළ අතර, මීට අදාළව ලබන 15 වනදා අධිකරණය හමුවේ පෙනී සිටින ලෙස පෙත්සමේ වග උත්තරකරුවන් ලෙස නම් කර ඇති අතුරු පාලක කමිටුවේ සාමාජිකයින්ට සහ සමූපකාර සංවර්ධන කොමසාරිස්වරයාට නොතිසි නිකුත් කර ඇත.", "URL": "https://sinhala.adaderana.lk/news.php?nid=52413", "Category": null, "Parent URL": null}