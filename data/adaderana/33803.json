{"Source": "Adaderana", "Timestamp": "May 4, 2013 01:51 pm", "Headline": "රුහුණේ 6ට පන්ති තහනම්", "News Content": "රුහුණු විශ්ව විද්‍යාලයේ සිසුන් 06 දෙනෙකුට පන්ති තහනමක් පනවා තිබේ. නවකවදය ලබාදීමේ සිද්ධියක් සම්බන්ධයෙන් අදාළ සිසුන් පන්ති තහනමට ලක් කළ බව රුහුණු විශ්ව විද්‍යාලයේ උපකුලපති මහාචාර්ය ගාමිණි සේනානායක මහතා සදහන් කළේය. මානව ශාස්ත්‍ර පීඨයේ සිසුන් 05 දෙනෙකු සහ කළමනාකරණ මූල්‍ය පීඨයේ එක් සිසුවෙකු මෙලෙස පන්ති තහනමට ලක් කර ඇති අතර ඔවුන් අතර සිසුවියන් දෙදෙනෙකු ද වන බව උපකුලපතිවරයා පැවසුවේය. අදාළ සිසුන් සම්බන්ධයෙන් ලැබුණු පැමිණිලි මත විශ්ව විද්‍යාලයීය පාලනාධිකාරිය මගින් සිදු කළ විමර්ශනයකින් අනතුරුව මෙම පන්ති තහනම පැනවූ බව උපකුලපති මහාචාර්ය ගාමිණී සේනානායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33803", "Category": null, "Parent URL": null}