{"Source": "Adaderana", "Timestamp": "November 9, 2015 04:27 pm", "Headline": "බලු කූඩුවක දමා සිටියදී සොයාගත් පියා මියයයි", "News Content": "මහනුවර,බලගොල්ල, කෙන්ගල්ල ප්‍රදේශයේ නිවසක සුනඛ කූඩුවක රඳවා සිටියදී සොයා ගනු ලැබූ වයස් ගත පුද්ගලයා මිය ගොස් තිබේ.මහනුවර මහ රෝහලේ නේවාසික ප්‍රතිකාර ලබමින් සිටියදි එම පුද්ගලයා මියගොස් ඇති බව සඳහන්ය.සිය දියණිය විසින් සුනඛ කූඩුවක රඳවා තිබූ 73 හැවිරිදි මෙම පියා පසුගියදා පොලිසිය විසින් සොයා ගන්නා ලදී.සිද්ධියට අදාළව අත්අඩංගුවට ගත් දියණිය රක්ෂිත බන්ධනාගාර ගත කිරිමෙන් අනතුරුව පසුගියදා ඇප මුදා හැරුණි.පොලිස් භාරයට ගැනුණු වයස්ගත පුද්ගලයා වැඩිහිටි නිවාසයක රඳවා තැබීමට පියවර ගත් අතර එහිදී ආහාර නොගැනීම හේතුවෙන් ඔහු රෝගී වූ බව සඳහන්ය. ඒ අනුව එම පුද්ගලයා ප්‍රතිකාර සඳහා යළි මහනුවර මහ රෝහලට ඇතුළත් කිරීමට බලධාරින් පියවර ගෙන තිබිණ.", "URL": "https://sinhala.adaderana.lk/news.php?nid=54986", "Category": null, "Parent URL": null}