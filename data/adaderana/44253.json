{"Source": "Adaderana", "Timestamp": "June 27, 2014 08:54 am", "Headline": "ලංකාවේදී රෙදි වික්ක ඉන්දියානුවන් මාට්ටු", "News Content": "නීති විරෝධි ලෙස මෙරට රැඳී සිටිමින් රෙදි වෙළඳාමේ නිරතව සිටි ඉන්දීය ජාතිකයින් දෙදෙනෙකු අත්අඩංගුවට ගෙන තිබේ. ඇල්ල, දෙමෝදර ප්‍රදේශයේදී ඊයේ රාත්‍රී සැකකරුවන් අත්අඩංගුවට ගත් බව ඇල්ල පොලීසිය සඳහන් කළේය. ඔවුන් සංචාරක වීසා මත මෙරටට පැමිණි පුද්ගලයින් බවට අනාවරණය වී ඇත. අත්අඩංගුවට ගත් සැකකරුවන් 49 හැවිරිදි සහ 40 හැවිරිදි පුද්ගලයින් දෙදෙනෙකු වන අතර ඔවුන් අද බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44253", "Category": null, "Parent URL": null}