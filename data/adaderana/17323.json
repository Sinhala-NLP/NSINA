{"Source": "Adaderana", "Timestamp": "July 11, 2011 09:45 am", "Headline": "මඩකළපුව මහාධිකරණ විනිසුරුවරියගේ රථය අනතුරට ලක්වෙයි", "News Content": "මඩකළපුව මහාධිකරණ විනිසුරු කේ.සිවපාක්‍ය සුන්දරම් මහත්මිය ගමන් කරමින් සිටි මෝටර් රථය හලාවත මහ රෝහල අසලදී අනතුරකට ලක්ව තිබේ. ඊයේ(10) රාත්‍රී 10.30ට පමණ අනතුර සිදුව ඇති බව හලාවත පොලිසිය පැවසීය. හලාවත නගරයේ සිට කොරයාපුර ප්‍රදේශය බලා විනිසුරුවරිය ගමන් කරමින් සිටි මෝටර් රථ‍ය පිටුපස වව්නියාවේ සිට කොළඹ බලා ධාවනය වෙමින් තිබු පෞද්ගලික බස් රථයක් ගැටී ඇත. අනතුරින් මෝටර් රථයට බරපතල හානි සිදුවී ඇති අතර එහි ගමන්ගත් විනිසුරුවරියට හෝ ඇයගේ රියදුරුට කිසිදු හානියක් සිදුව නොමැති බව පොලිසිය සඳහන් කරයි. සිද්ධිය සම්බන්ධයෙන් පෞද්ගලික බස් රථයේ රියදුරු පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=17323", "Category": null, "Parent URL": null}