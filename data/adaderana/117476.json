{"Source": "Adaderana", "Timestamp": "August 26, 2019 08:26 am", "Headline": "නවසීලන්ත-ශ්‍රී ලංකා දෙවන ටෙස්ට් තරගයේ අවසන් දිනය අදයි", "News Content": "සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරගය , අවසන් දිනය අදයි. ඊයේ දිනයට තරගය නතර කරන විට සිය පළමු ඉනිම ක්‍රීඩා කරන නවසීලන්තය කඩුළු 5 ක් දැවි රැස් කරගෙන සිටි ලකුණු සංඛ්‍යාව 382 ක්. තරගය ඊයේ(25) පෙරවරු 9.45ට ආරම්භ වීමට නියමිතව තිබුණත් වර්ෂාවෙන් බාධා එල්ල වීම නිසා ආරම්භ වුණේ පස්වරු 1.40 ටයි. ශ්‍රී ලංකා කණ්ඩායමේ නිත්‍ය කඩුළු රකින ක්‍රීඩක නිරෝෂන් දික්වැල්ල ආබාධයකට ලක්වීම නිසා දිනේෂ් චන්දිමාල් කඩුළු රකින ක්‍රීඩකයා ලෙස කටයුතු කළ අතර ශ්‍රී ලංකා නිත්‍ය නායක දිමුත් කරුණාරත්න ආබාධයකට ලක්වීම නිසා වැඩබලන නායකයා ලෙස ඇන්ජලෝ මැතිව්ස් කටයුතු කළේය. ටොම් ලේතම් ලකුණු 154ක් රැස් කළ අතර ඔහු දැවී ගිය පසු පිටියට එක් වූ කොලින් ඩී ග්‍රෑන්ඩ්හෝම්,වොට්ලින් සමඟ එක්ව නවසීලන්තය ප්‍රබල ස්ථානයකට රැගෙන යාමට කටයුතු කළේය. ග්‍රෑන්ඩ්හෝම් නොදැවී ලකුණු 83 ක් සහ වොට්ලින්නොදැවී ලකුණු 81 ක් රැස් කරගෙන සිටියි.", "URL": "https://sinhala.adaderana.lk/news.php?nid=117476", "Category": null, "Parent URL": null}