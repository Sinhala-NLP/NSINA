{"Source": "Adaderana", "Timestamp": "September 7, 2011 09:28 am", "Headline": "පොදු රාජ්‍ය මණ්ඩල යොවුන් ක්‍රීඩා උළෙල ඇරඹෙයි", "News Content": "පොදු රාජ්‍ය මණ්ඩලයීය රටවල් අතර පැවැත්වෙන යොවුන් ක්‍රීඩා උළෙල අද(07) ආරම්භ වේ. තරගාවලිය සඳහා සහභාගී වන ශ්‍රී ලංකා කණ්ඩායම ඊයේ(06) දිවයිනෙන් පිටත්ව ගියේය. පොදු රාජ්‍ය මණ්ඩලයීය යොවුන් ක්‍රීඩා තරගාවලිය එංගලන්තයේ දී ලබන 13 වැනිදා දක්වා පැවැත්වීමට නියමිතය. ක්‍රීඩා ඉසව් 7 න් සමන්විත මෙම ක්‍රීඩා උළෙලේ ක්‍රීඩා ඉසව් 5 ක් සඳහා ශ්‍රී ලාංකික ක්‍රීඩකයින් සහභාගී වනු ඇත. ක්‍රීඩකයින් 20 දෙනෙක් ද ක්‍රීඩිකාවන් 7 දෙනෙක් ද තරගාවලිය සඳහා ශ්‍රී ලංකාව නියෝජනය කරමින් ඉදිරිපත් වේ. මලල ක්‍රීඩා, බැඩ්මින්ටන්, ජිම්නාස්ටික්, පිහිනුම් සහ රගර් තරග ඉසව් සඳහා මෙම ක්‍රීඩකයින් ඉදිරිපත් වීමට නියමිතය.", "URL": "https://sinhala.adaderana.lk/news.php?nid=18565", "Category": null, "Parent URL": null}