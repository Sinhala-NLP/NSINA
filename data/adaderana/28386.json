{"Source": "Adaderana", "Timestamp": "October 18, 2012 11:34 am", "Headline": "අලි කරදරෙන් පාසලත් වැසෙයි", "News Content": "අම්පාර, මල්වත්ත තිස්සපුර විද්‍යාලයට අද (18) උදෑසන වන අලි පැමිණීම නිසා එහි දෛනික කටයුතු පවත්වාගෙන යාමට බාධා එල්ල වී තිබේ. ඒ අනුව ආරක්ෂක පියවරක් ලෙස පාසල වසා දැමීමට තීරණය කර ඇති බව සඳහන්ය. පාසලේ විදුහල්පතිවරයා විසින් සිදුවීම පිළිබඳ උහන කොට්ඨාස අධ්‍යාපන කාර්යාලය දැනුවත් කිරීමෙන් පසු එහි උපදෙස් මත පාසල වසාදැමීමට කටයුතු කර තිබේ. අම්පාර වනජීවී කාර්යාලය හා අම්පාර පොලීසිය එක්ව මේවන විට අලි පළවාහැරීම සඳහා දැඩි පරිශ්‍රමයක යෙදෙන බව වාර්තා වේ.", "URL": "https://sinhala.adaderana.lk/news.php?nid=28386", "Category": null, "Parent URL": null}