{"Source": "Adaderana", "Timestamp": "April 12, 2015 10:17 am", "Headline": "සංචාරක වීසාවෙන් මහනුවර වෙළඳාම් කළ ඉන්දියානුවන් 3ක් දැලේ", "News Content": "ආගමන විගමන නීති උල්ලංඝණය කරමින් වෙළෙඳාමේ යෙදී සිටි ඉන්දීය ජාතිකයින් තිදෙනෙකු මහනුවර කටුකැලේ ප්‍රදේශයේ දී අත්අඩංගුවට ගෙන තිබේ. මහනුවර දිසා බුද්ධි ඒකකයේ නිලධාරීන්ට ලද තොරතුරක් මත මොවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් ඉන්දීය ජාතිකයින් සංචාරක වීසා මෙත මෙරටට පැමිණ ඇති බව වාර්තා වේ. සැකකරුවන් මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=50608", "Category": null, "Parent URL": null}