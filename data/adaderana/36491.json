{"Source": "Adaderana", "Timestamp": "August 9, 2013 06:38 am", "Headline": "හෙරොයින් එක්ක සෙබලා දැලේ ", "News Content": "හෙරෝයින් මිලි ග්රෑම් 60 ක් සමග යුධ හමුදා සෙබළෙකුව අත්අඩංගුවට ගෙන ඇති බව දංකොටුව පොලීසිය කියයි. ඉකුත් 08 වැනිදා වෙන්නප්පුව - තෝප්පුව ප්‍රදේශයේදී සැකකරු පොලීසිය විසින් අත්අඩංගුවට ගෙන ඇත. අත්අඩංගුවට ගෙන ඇත්තේ කුරුණෑගල - බෝයගනේ කදවුරේ සේවය කරන කුලියාපිටියේ පදිංචි අයෙකි. තෝප්පුව මංසන්ධියේ සිටින අයෙකු සතුව හෙරෝයින් තිබෙන බවට පොලිස් හදිසි ඇමතුම් අංශයට ලද තොරතුරක් අනුව මෙම වැටලීම සිදු කර ඇත. සැකකරු අධික ලෙස හෙරෝයින් පානයට ඇබ්බැහිවී සිටින අයෙකු බව පොලීසිය කියයි. සැකකරු මාරවිල දිසා අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36491", "Category": null, "Parent URL": null}