{"Source": "Adaderana", "Timestamp": "July 25, 2011 01:44 pm", "Headline": "නුවරඑළියේ පවුල් 40 ක් අනාථයි", "News Content": "නුවරඑළිය දිස්ත්‍රික්කයේ නුවරඑළිය ප්‍රාදේශීය ලේකම් කොට්ඨාසයට ඇද හැළෙන අධික වර්ෂාපතනය හේතුවෙන් මේ වන විට පවුල් 40ක් පමණ පීඩාවට පත්ව තිබේ. ආපදා කළමනාකරණ මධ්‍යස්ථානයේ නුවරඑලිය දිස්ත්‍රික් සම්බන්ධීකාරක එරන්දන හේමවර්ධන මහතා කියා සිටියේ පීඩාවට පත් වූවන්ට අවශ්‍ය සියලු පහසුකම් සපයා ඇති බවයි. නුවරඑළිය දිස්ත්‍රික් ලේකම් කාර්යාලය,ආපදා කළමනාකරණ මධ්‍යස්ථානය හා ජාත්‍යන්තර රතු කුරුස සංවිධානය එක්ව ආපදාවට පත් ජනයාට සහන සැලසීම සිදුකරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17623", "Category": null, "Parent URL": null}