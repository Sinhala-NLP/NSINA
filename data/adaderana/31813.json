{"Source": "Adaderana", "Timestamp": "February 21, 2013 09:17 am", "Headline": "වාහන හොරු 6 ක් මාට්ටු", "News Content": "දිවයිනේ ප්‍රදේශ රැසක වාහන සොරකම් කළ පුද්ගලයින් 6 දෙනෙකු මිරිහාන විශේෂ අපරාධ මෙහෙයුම් ඒකකය විසින් අත්අඩංගුවට ගෙන තිබේ. බැද්දගාන ප්‍රදේශයේ වෑන් රථ සොරකමක් සම්බන්ධයෙන් ලැබුණු තොරතුරකට අනුව සිදුකළ පරීක්ෂණවලින් අනතුරුව මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් පානදුර, ගාල්ල, බණ්ඩාරගම, මහනුවර ප්‍රදේශවල පදිංචිකරුවන් බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන් සොරා ගන්නා ලද වෑන් රථ 7 ක් ඒ සඳහා යොදා ගත් යතුරුපැදි 8 ක් සහ ජීව අත්බෝම්බයක් පොලීසිය විසින් සොයා ගෙන තිබේ. මිරිහාන විශේෂ මෙහෙයුම් ඒකකය මේ සම්බන්ධයෙන් වැඩිදුර පරීක්ෂණ පවත්වන අතර සැකකරුවන් අද (20) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31813", "Category": null, "Parent URL": null}