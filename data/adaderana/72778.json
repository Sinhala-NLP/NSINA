{"Source": "Adaderana", "Timestamp": "May 3, 2017 03:27 pm", "Headline": "දාෂ්ටි නැව සුහද සංචාරයක් සඳහා දිවයිනට ඇවිත්", "News Content": "පාකිස්ථානු නාවික හමුදාවට අයත් “දාෂ්ටි“ නෞකාව සුහද සංචාරයක් සඳහා කොළඹ වරායට පැමිණ තිබේ. නාවික සම්ප්‍රදායන්ට අනුව නාවික හමුදාව විසින් එම නෞකාව පිලිගත් බව නාවික හමුදාව සඳහන් කළේය. එහි නැව් මුළුව නාවික හමුදාව විසින් සංවිධානය කරනු ලබන වැඩසටහන් රැසකට සහභාගී වීමට නියමිතය. එමෙන්ම නාවික හමුදා ක්‍රීඩා කණ්ඩායම් සමඟ වැලිසර නාවික කඳවු රේදී අත්පන්දු සහ පැසිපන්දු තරඟ කිහිපයකටද එහි නැව් මුළුව සහභාගී වීමට නියමිත බව නාවික හමුදාව සඳහන් කළේය. “දාෂ්ටි“ නෞකාව ලබන 6 වන දා මෙරටින් පිටත්ව යාමට නියමිත බවද නාවික හමුදාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=72778", "Category": null, "Parent URL": null}