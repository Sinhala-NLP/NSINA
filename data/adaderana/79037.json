{"Source": "Adaderana", "Timestamp": "October 23, 2017 01:07 pm", "Headline": " සුව ක්ෂේත්‍රයේ වෘත්තීය සමිති 18ක්  වැඩ වර්ජනයකට සැරසෙයි", "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කරගනිමින් සංඛේත වැඩ වර්ජනයක නිරත වීමට සෞඛ්‍ය ක්ෂේත්‍රයේ වෘත්තීය සමිති 18ක් තීරණය කර තිබේ. ලබන 26 වන දින මෙම වැඩ වර්ජනය ක්‍රියාත්මක කරන බව සෞඛ්‍ය වෘත්තීයවේදීන්ගේ ඒකාබද්ධ බල මණ්ඩලයේ කැඳවුම්කරු සමන් රත්නප්‍රිය මහතා සඳහන් කළේය. මේ අතර සයිටම් ආයතනය තුළ වෛද්‍ය උපාධි ලබාදීම අනිවාර්යයෙන් අහෝසි කළ යුතු බව රජයේ වෛද්‍ය පීඨ ශිෂ්‍ය දෙමාපිය සංසදය පවසයි. එහි මාධ්‍ය ප්‍රකාශක වෛද්‍ය නිමල් කරුණාසිරි මහතා සඳහන් කළේ අදාළ විසඳුම ලබාදීමට රජය පියවර නොගතහොත් මාරාන්ති උපවාසයක නිරත වීමට දෙමාපියන් සූදානම් බවයි. කොළඹ ඊයේ පැවති මාධ්‍ය හමුවකට එක්වෙමින් නිමල් කරුණාසිරි මහතා මෙම අදහස් පළ කළේය.", "URL": "https://sinhala.adaderana.lk/news.php?nid=79037", "Category": null, "Parent URL": null}