{"Source": "Adaderana", "Timestamp": "June 15, 2016 12:27 pm", "Headline": "පුද්ගල ඝාතකයෙකුට මරණ දඩුවම්", "News Content": "පුද්ගල ඝාතනයකට වරදකරු වූ විත්තිකරුවෙකුට අනුරාධපුර මහාධිකරණය විසින් මරණ දඞුවම නියම කර තිබේ.මුගුරකින් පහර දී පුද්ගලයෙකු ඝාතනය කළ බවට චෝදනා එල්ල වී තිබූ ගල්නෑව, සියඹලාගස්වැව ප්‍රදේශයේ පදිංචි පුද්ගලයෙකුට මෙලෙස මරණ දඞුවම නියම වී ඇති බව අද දෙරණ වාර්තාකරු සඳහන් කළේය.2013 වසරේ දෙසැම්බර් මස 12 වන දින ගල්නෑව ප්‍රදේශයේ දී අදාළ ඝාතනය සිදුව තිබුණි.මේ සම්බන්ධයෙන් විත්තිකරුට එරෙහිව නීතිපතිවරයා විසින් අනුරාධපුර මහාධිකරණය හමුවේ අධි චෝදනා ගොනුකර තිබූ අතර නඩුවේ තීන්දුව ප්‍රකාශයට පත් කරමින් මහාධිකරණ විනිසුරු ධම්මික ගනේපොළ මහතා විත්තිකරුට මරණ දඞුවම නියම කර ඇති බව සඳහන්ය.මේ අතර හෙරොයින් ළඟ තබා ගැනීමේ චෝදනාවකට වරදකරු වූ පුද්ගලයෙකුට බරපතළ වැඩ සහිත ජීවිතාන්තය දක්වා සිරදඞුවමක් අනුරාධපුර මහාධිකරණය නියම කර තිබේ.හෙරොයින් ග්‍රෑම් 3යි මිලිග්‍රෑම් 83ක් ළඟ තබාගත් බවට චෝදනා එල්ල වී තිබූ කටුකැලියාව පුබ්බෝගම ප්‍රදේශයේ පදිංචිකරුවෙකුට මෙලෙස දඞුවම් නියම වූ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=61119", "Category": null, "Parent URL": null}