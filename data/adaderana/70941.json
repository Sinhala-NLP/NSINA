{"Source": "Adaderana", "Timestamp": "March 16, 2017 10:07 am", "Headline": "අනතුරු 2යි-මරණ 2යි", "News Content": "කොස්ගොඩ, කයිකාවල ප්‍රදේශයේ සිදුවූ රිය අනතුරකින් කාන්තාවක මියගොස් ඇති බව වාර්තා වෙයි. ධාවනය වෙමින් පැවති ටිපර් රථයක පිටුපස කොටසේ දොරක අගුල ගැලවීප්‍රතිවිරුද්ධ දෙසින් පැමිණි පාපැදියක ගමන් කළ කාන්තාවකගේ ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ කාන්තාව බෙන්තර රෝහලට ඇතුළත් කිරීමේදී මියගොස් තිබේ. මියගොස් ඇත්තේ දොම්පේ ප්‍රදේශයේ පදිංචිව සිටි 31 හැවිරිදි කාන්තාවක් බව අනාවරණ වී ඇත. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ. මේ අතර මුත්තෙට්ටුගල - හිරිපිටිය මාර්ගයේ - තුරුලියගම ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ. ටිපර් රථයක පාපැදියක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ පාපැදිකරු කුරුණෑගල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ වැල්ලව, තුරුලියගම ප්‍රදේශයේ පදිංචිව සිටි 72 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=70941", "Category": null, "Parent URL": null}