{"Source": "Adaderana", "Timestamp": "July 7, 2018 08:15 am", "Headline": "ධීවර කටයුතුවලට ගිය පුද්ගලයින් 7 ක් අතුරුදහන් වෙලා", "News Content": "ධීවර කටයුතු සඳහා පිටත්ව ගිය බහුදින ධීවර යාත්‍රාවක් සමඟ පුද්ගලයින් 07 දෙනෙකු අතුරුදන්ව තිබේ. පසුගිය මස 14 වනදා ඔවුන් ගාල්ල ධීවර වරායෙන් මුහුදු ගොස් ඇති අතර ඔවුන් නැවත නොපැමිණිම සම්බන්ධයෙන් මීටියාගොඩ පොලීසියට පැමිණිල්ලක් ඉදිරිපත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අතුරුදන්ව ඇත්තේ හික්කඩුව, තෙල්වත්ත, තොටගමුව යන ප්‍රදේහවල පදිංචිකරුවන් 07 දෙනෙකු වන බව සඳහන්ය. ඔවුන් පසුගිය මස 29 වන දින තෙක් ගොඩබිම සමඟ සන්නිවේදන කටයුතු සිදුකර ඇති අතර පසුව ඔවුන් පිළිබඳ තොරතුරක් ලැබී නොමැති බව පොලීසිය පැවසීය. මීටියාගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=92122", "Category": null, "Parent URL": null}