{"Source": "Adaderana", "Timestamp": "May 9, 2017 10:24 pm", "Headline": "පිළියන්දල වෙඩි තැබීමක්-පොලිස් නිලධාරියෙක් මරුට-5 ක් තුවාලයි", "News Content": "පිළියන්දල ප‍්‍රදේශයේ මීට සුළු වේලාවකට පෙර සිදුව ඇති වෙඩි තැබීමකින් පොලිස් මත්ද‍්‍රව්‍ය නාශක කාර්යංශයේ පොලිස් කොස්තාපල්වරයෙක් මිය ගොස් තවත් පුද්ගලයින් 5 ක් තුවාල ලබා ඇති බව අද දෙරණ වාර්තාකරු පවසයි. යතුරු පැදියකින් පැමිණි පිරිසක් මෙලෙස වෙඩි තබා පළා ගොස් ඇති අතර පොලිස් ජිප් රථය පැද වු පොලිස් නිලධාරියා මෙලෙස එම ස්ථානයේ දීම වෙඩි පහරින් මිය ගොස් ඇත. වෙඩි වැදීමෙන් තවත් පොලිස් නිලධාරියෙකු හා පොලිස් කොස්තාපල්වරයෙකු තුවාල ලබා තිබේ.එමෙන්ම වෙඩි තැබීම සිදුවන අවස්ථාවේ අසල සිටි කුඩා දරුවන් දෙනෙකු සහ පුද්ගලයෙකු තුවාල ලබා ඇති බව පොලීසිය පවසයි.", "URL": "https://sinhala.adaderana.lk/news.php?nid=73011", "Category": null, "Parent URL": null}