{"Source": "Adaderana", "Timestamp": "November 13, 2012 02:41 pm", "Headline": "මෙරට ආයුර්වේද වෛද්‍ය ක්‍රමය බටහිර වෛද්‍ය විද්‍යාවට සමානවෙලා", "News Content": "මේවන විට බටහිර වෛද්‍ය සේවාව හා සමානවම දේශිය ආයුර්වේදයත් දියුණු වී ඇති බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. එම නිසා විශාල රෝග සංඛ්‍යාවක් ආයර්වේද ප්‍රතිකාර මගින් සුවකර ගැනීමට හැකියාව ලැබෙන බව ද අමාත්‍යවරයා සඳහන් කරයි. විදේශිකයින් ආයුර්වේද ප්‍රතිකාර පිළිබඳව විශේෂ උනන්දුවක් දක්වන අතර වාර්ෂිකව විශාල විදේශිකයන් සංඛ්‍යාවක් දේශිය වෛද්‍ය සේවාව ලබා ගැනීමට මෙරටට පැමිණෙන බව අමාත්‍යවරයා පවසයි. මේ හේතුව නිසා මෙරටට විදේශ විනිමය ලබා ගැනීමට හැකියාව ලැබෙන අතර එමගින් ආයුර්වේද වෛද්‍යවරයාට ද වි‍ශාල සේවාවක් අත්ව තිබේ. අමාත්‍ය බැසිල් රාජපක්ෂ මහතා රජයේ ආයුර්වේද වෛද්‍ය නිලධාරින්ගේ සංගමයේ 14 වන සැසිවාරයට‍ සහභාගී වෙමින් මෙම අදහස් පළකරන ලදී.", "URL": "https://sinhala.adaderana.lk/news.php?nid=29155", "Category": null, "Parent URL": null}