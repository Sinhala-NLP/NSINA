{"Source": "Adaderana", "Timestamp": "January 11, 2012 12:07 pm", "Headline": "තංගල්ලේ පරීක්ෂණවලට දේශපාලන ඇඟිලිගැසීම් නෑ", "News Content": "තංගල්ල, වෑමැඩිල්ල ප්‍රදේශයේ හෝටලයකදී විදේශීය ජාතිකයෙකු ඝාතනය කිරීමේ සිදුවීමට අදාළ පරීක්ෂණ කටයුතු කිසිදු දේශපාලන ඇඟිලිගැසීමකින් තොරව පැවැත්වෙන බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. රජය විසින් එහි පරීක්ෂණ කටයුතු ස්වාධීනව පැවැත්වීම හා නීතිය ක්‍රියාත්මක කිරීම සම්බන්ධයෙන් බ්‍රිතාන්‍ය හා රුසියාව සිය ප්‍රසදාය පළකර ඇතැයි හෙතෙම කියා සිටියේය. අද රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවේදී මාධ්‍යවේදියකු විසින් අසන ලද ප්‍රශ්නයකට පිළිතුරු දෙමින් නියෝජ්‍ය අමාත්‍යවරයා මේ බව සඳහන් කළේය. 2011 වසරේ සංචාරකයින්ගේ පැමිණීම ලක්ෂ හත හමාරක් පමණ අපේක්ෂා කළද අටලක්ෂ පනස් පන් දහසක පිරිසක් පැමිණ ඇති බවත්,එය 38.08% ක වර්ධනයක් බවත් ඔහු පෙන්වා දුන්නේය. වසර ගණනාවක් පාඩු ලැබූ තරු පංතියේ ප්‍රධාන පෙළේ සංචාරක හෝටල් 2011 වසරේ ලාභ ලබා ඇති බවත්,ඇතැම් තරු පහේ හෝටල් එක දිගට වසර 10 ක් පමණ පාඩු ලබමින් පැවති ඒවා බවත් නියෝජ්‍ය අමාත්‍යවරයා සිහිපත් කළේය.", "URL": "https://sinhala.adaderana.lk/news.php?nid=21309", "Category": null, "Parent URL": null}