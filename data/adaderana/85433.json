{"Source": "Adaderana", "Timestamp": "March 9, 2018 08:39 pm", "Headline": "ජෙෆ්රි ෆෙල්ට්මන් ජනපති හමුවෙයි", "News Content": "ශ‍්‍රී ලංකාව සහ එක්සත් ජාතින්ගේ සංවිධානය අතර සම්බන්ධතා තහවුරු කිරීම පිණිස වාර්ෂිකව සිදුකරන සංචාරයක් ලෙසින් 4 වන වරට ද මෙරටට පැමිණ සිටින එක්සත් ජාතින්ගේ සංවිධානයේ දේශපාලන කටයුතු පිළිබ`ද සහකාර මහලේකම් ජෙෆ්රි ෆෙල්ට්මන් මහතා අද (09) පෙරවරුවේ ජනාධිපති නිල නිවසේදී ජනාධිපතිවරයා හමුවී තිබේ. ශ‍්‍රී ලංකාවේ ප‍්‍රජාතන්ත‍්‍රවාදය සාමය සහ සංහිඳියාව ගොඩනැගීමට ජනාධිපතිවරයා ගෙනයන වැඩපිළිවෙළ මෙහිදී අගය කළ ජෙෆ්රි ෆෙල්ට්මන් මහතා, ඒ වෙනුවෙන් රජයේ කැපකිරීම් පිළිබඳ සිය ප‍්‍රශංසාව පළ කළේය. මෙහිදී ප‍්‍රතිචාර දක්වමින්, එක්සත් ජාතීන්ගේ සංවිධානය ශ‍්‍රී ලංකා රජය වෙත ලබාදෙන ආධාර, මග පෙන්වීම් ඇතුඑ සහයෝගය පිළිබඳ තම කෘතඥතාවය පළ කළ ජනාධිපතිවරයා ඉදිරියේදීත් ලංකාවේ සංවර්ධන කටයුතු වෙනුවෙන් එක්සත් ජාතීන්ගේ සංවිධානයේ සහය අපේක්ෂා කරන බව සඳහන් කළේය. එමෙන්ම ශ‍්‍රී ලංකාව ලොව සියලූ රටවල් සමග පවත්වාගෙන යන මිත‍්‍රශීලී විදේශ ප‍්‍රතිපත්තිය පිළිබඳව සඳහන් කළ ජනාධිපතිවරයා අනාගතයේ දී ද එම ප‍්‍රතිපත්තිය අනුව යමින් ජාත්‍යන්තර සංවිධාන සහ සියලූ රටවල් සමග කටයුතු කරන බව ප‍්‍රකාශ කළේය. මෙහිදී අදහස් දැක්වූ ජෙෆ්රි ෆෙල්ට්මන් මහතා රජයේ සංහිඳියා ක‍්‍රියාදාමය වෙත ද සංවර්ධන උත්සාහයට ද එක්සත් ජාතීන්ගේ සංවිධානයේ උපරිම සහාය අනාගතයේදීත් හිමිවන බව සඳහන් කළේය.", "URL": "https://sinhala.adaderana.lk/news.php?nid=85433", "Category": null, "Parent URL": null}