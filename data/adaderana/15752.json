{"Source": "Adaderana", "Timestamp": "April 28, 2011 09:32 am", "Headline": "රාජකීය විවාහ උත්සවයට සියලු කටයුතු සූදානම්", "News Content": "විලියම් කුමරු සහ කේට් මිඩ්ල්ටන් අතර පැවැත්වෙන රාජකීය විවාහ උත්සවයට අවශ්‍ය සියලු කටයුතු මේ වන විට සූදානම් කර තිබේ. විවාහ මංගල උත්සවයට පෙර සූදානම් වීම් කටයුතු චෙස්මිනිස්ටර් දේවස්ථානයේ දී මේ වන විටත් පවත්වා අවසන් බව විදෙස් වාර්තා සඳහන් කරනු ලැබීය. ඒ සඳහා විලියම් කුමරු සහ කේට් මිඩ්ල්ටන් මෙන්ම ආරක්ෂක අංශ සහ සංගීතවේදීන් සහභාගී වී ඇත. විවාහ මංගල උත්සවය පැවැත්වෙන හෙට(29) දිනයේ බ්‍රිතාන්‍යයට නිවාඩු දිනයක් වශයෙන් ද ප්‍රකාශයට පත්කර ඇති බව සඳහන්ය. මෙම රාජකීය මංගල උත්සවය රූපවාහිනිය ඔස්සේ බිලියන දෙකක පමණ ජනතාවක් හෙට නැරඹීමට ද නියමිතව තිබේ.", "URL": "https://sinhala.adaderana.lk/news.php?nid=15752", "Category": null, "Parent URL": null}