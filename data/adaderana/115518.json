{"Source": "Adaderana", "Timestamp": "August 1, 2019 03:29 pm", "Headline": "පළමු කැබිනට් පත්‍රිකාවෙන් ෆෝමලින් ඒකාධිකාරය රජයට ගත්තා-බුද්ධික", "News Content": "මළ සිරුරු කල්තබා ගැනීමට යොදා ගන්නා ෆෝමලින් නැමැති රාසායනික ද්‍රව්‍ය ලංකාවේ කරවල සහ මාළුවර්ග කල් තබා ගැනීමට යොදා ගන්නා බවත් වත්මන් පාලනය එය නැවැත්වීමට කටයුතු කළ බවත් රාජ්‍ය අමාත්‍ය බුද්ධික පතිරණ මහතා පවසයි. අරලියගහ මන්දිරයේ අග්‍රාමාත්‍ය කාර්යාලයේ සංවර්ධන සන්නිවේදනය ඒකකයේ පැවති අද (01) පෙරවරුවේ පැවති මාධ්‍ය හමුවකදී ඒ මහතා මේ බව පැවසීය. තමන් වැඩබලන අමාත්‍යවරයා ලෙස ඉදිරිපත් කළ පළමු කැබිනට් පත්‍රිකාවෙන් ෆෝමලින් ඒකාධිකාරය රජයට ගත් බවද අමාත්‍යවරයා එහිදි ප්‍රකාශ කළේය. ෆෝමලින් නැමැති රාසායනික ද්‍රව්‍ය විවිධ කර්මාන්තවලට ලබා දෙන නමුත් එය සිදු කරන්නේ පරික්ෂාවකින් අනතුරුව බවද අමාත්‍යවරයා පැහැදිලි කළේය. එම නිසා මෙතෙක් සිදු වු විශාල හානියක් වැළකුණු බවද අමාත්‍යවරයා පෙන්වා දෙයි. සමුපකාර ක්ෂේත්‍රයේ ප්‍රවර්ධනය සඳහා ජාතික ප්‍රතිපත්තිකයක් වසර 71 කට පසු වත්මන් ආණ්ඩුවට සකස්කරන්න හැකි වු බවත් මෙරට පොඩි ව්‍යාපාරිකයාගේ ව්‍යාපාරය වන සමුපකාර කේෂ්ත්‍රයේ සිදුකර ඇති කාර්යභාරය පිළිබඳව සවිස්තර කරුණු දැක්වීය.", "URL": "https://sinhala.adaderana.lk/news.php?nid=115518", "Category": null, "Parent URL": null}