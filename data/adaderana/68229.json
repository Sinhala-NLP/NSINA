{"Source": "Adaderana", "Timestamp": "January 18, 2017 09:29 am", "Headline": " වෙඩි වැදී 1ක් මරු දකියි ", "News Content": "වස්ගමුව ජාතික වනෝද්‍යානයට අනවසරයෙන් ඇතුළු වූ පිරිසක් සහ වනජීවී නිලධාරීන් අතර ඇතිවූ වෙඩි හුවමාරුවකින් පුද්ගලයෙකු මියගොස් තිබේ.විල්ගමුව ප්‍රදේශයෙන් වස්ගමුව ජාතික වනෝද්‍යානයට අදාළ පිරිස ඊයේ(17) රාත්‍රියේ අනවසරයෙන් ඇතුළු වී ඇති බව සඳහන්ය.එහිදී වනජීවී නිලධාරීන් විසින් ඔවුන් පරීක්ෂාවට ලක් කිරීමට යාමේදී වනජීවී නිලධාරීන්ට එම පිරිස වෙඩි තබා ඇති බවපොලීසිය සිදුකරන ලද මූලික විමර්ශන වලදී අනාවරණය වී ඇත.අනතුරුව දෙපාර්ශවය අතර වෙඩි හුවමාරුවක් සිදුව ඇති අතර අනවසරයෙන් වස්ගමුව ජාතික වනෝද්‍යානයට ඇතුළු වූ පිරිසෙහි සිටි පුද්ගලයෙකු වෙඩි ප්‍රාහාරයකට ලක්ව තිබේ.විල්ගමුව රෝහලට ඇතුළත් කර වැඩිදුර ප්‍රතිකාර සඳහා මහියංගණය රෝහලට මාරු කර යැවීමේදී ඔහු මියගොස් ඇති බව පොලීස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේය.මියගොස් ඇත්තේ දුනුවිලපිටිය, මැදකන්ද ප්‍රදේශයේ පදිංචිව සිටි 38 හැවිරිදි අයෙකි.මියගිය පුද්ගලයා ළඟ තිබී බෝර 12 වර්ගයේ ගිනි අවියක් ද සොයාගෙන ඇති අතර මේ පිළිබඳ වැඩිදුර විමර්ශන විල්ගමුව පොලීසිය විසින් ආරම්භ කර තිබේ.", "URL": "https://sinhala.adaderana.lk/news.php?nid=68229", "Category": null, "Parent URL": null}