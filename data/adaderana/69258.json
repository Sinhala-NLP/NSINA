{"Source": "Adaderana", "Timestamp": "February 7, 2017 12:58 pm", "Headline": " අධිකරණයට බාධා කළාට අත්හිටවූ සිරදඬුවමක්", "News Content": "ජාතික නිදහස් පෙරමුණේ නායක විමල් වීරවංශ හා රාජ්‍ය ඉංජිනේරු සංස්ථාවේ හිටපු නියෝජ්‍ය සාමාන්‍යාධිකාරී සමන්ත ලොකු හැන්නදිගේ යන අය රිමාන්ඩ් භාරයට පැමිණවූ අවස්ථාවේ අධිකරණයට අපහාසවන ලෙස හැසිරුණු සුදේශ් ෆොන්සේකාට අත්හිටවූ සිරදඬුවමක් නියම කර තිබේ.අදාළ නඩුව අද(07) කැඳවූ අවස්ථාවේදී ඔහුට එරෙහිව වසර එක හමාරක සිර දඩුවම් නියම කර එය වසර 7ට අත්හිටුවීමට හා රුපියල් 1000ක දඩයක්ද නියම කිරීමට කොටුව මහේස්ත්‍රාත් ලංකා ජයරත්න මෙනෙවිය නියෝග කර තිබේ.වීරවංශ හා හැන්නදිගේ යන අය පසුගියදා (24) අධිකරණයට ඉදිරිපත් කළ අවස්ථාවේදී සුදේශ් ප්‍රේමලාල් ෆොන්සේකා නමැති මොහු මහේස්ත්‍රාත් දෙසට අත දිගු කොට කෑ කෝ ගසමින් කලහකාරී ලෙස හැසිරුණු අවස්ථාවේදී මහේස්ත්‍රාත්වරියගේ නියෝගය මත අත්අඩංගුවට ගැනුණි.", "URL": "https://sinhala.adaderana.lk/news.php?nid=69258", "Category": null, "Parent URL": null}