{"Source": "Adaderana", "Timestamp": "January 17, 2018 04:33 pm", "Headline": "පෞද්ගලික රෝහල් පෙබරවාරියේ සිට නියාමනය වෙයි", "News Content": "පෞද්ගලික රෝහල් නියාමනය කිරීම පෙබරවාරි මස පළමු වනදා සිට ක්‍රියාත්මක කරන බව සෞඛ්‍ය අමාත්‍ය රාජිත සේනාරත්න මහතා පවසයි. අද පෙරවරුවේ අමාත්‍ය මණ්ඩල තීරණ දැනුම්දීමේ මාධ්‍ය හමුවට එක්වෙමින් අමාත්‍ය රාජිත සේනාරත්න මහතා මෙම අදහස් පළ කර තිබේ. ජාත්‍යන්තර ආයතනයක් විසින් දිවයින පුරා සියලුම පෞද්ගලික රෝහල්වල සේවාවන් සඳහා අය කරනු ලබන මිලගණන් එකතු කර වාර්තාවක් සකස් කර ඇති බව අමාත්‍යවරයා සඳහන් කළේය. එම වාර්තාව අධ්‍යයනය කිරීමේ කටයුතුවලින් අනතුරුව පෞද්ගලික රෝහල් නියාමනය කිරීම පෙබරවාරි මස පළමු වනදා සිට ක්‍රියාත්මක කරන බව සෞඛ්‍ය අමාත්‍ය රාජිත සේනාරත්න මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=83122", "Category": null, "Parent URL": null}