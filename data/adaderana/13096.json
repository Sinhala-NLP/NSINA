{"Source": "Adaderana", "Timestamp": "December 26, 2010 02:56 pm", "Headline": "මධ්‍යම පළාතේ ජාතික ප්‍රවාහන ආයතනයේ පුරප්පාඩු -පුද්ගලයින්ට දැඩි අසීරුතා", "News Content": "මධ්‍යම පළාත තුළ පිහිටි ජාතික ප්‍රවාහන වෛද්‍ය ආයතනයේ සේවක පුරප්පාඩු හේතුවෙන් ශාරීරික හා මානසික යෝග්‍යතා සහතික ලබා ගැනීම සඳහා පැමිණෙන පුද්ගලයින් දැඩි අසීරූතාවයකට පත්ව තිබේ. ප්‍රවාහන අමාත්‍යාංශයට අයත් මධ්‍යම පළාත තුළ පිහිටි මෙම වෛද්‍ය ආයතනයේ පවතින සේවක පුරප්පාඩු හේතුවෙන් දිනකට වෛද්‍ය සහතික පත් 100ත් 150ත් අතර ප්‍රමාණයක් ලබාදීමට සිදුව ඇති බව වාර්තා වේ. එහෙත් දිනකට 250ත් 300ත් අතර පිරිසක් ශාරීරික හා මානසිය යෝග්‍යතා සහතික ලබා ගැනීමට මෙ‍ම වෛද්‍ය ආයතනය වෙත පැමිණෙන බව සඳහන් වේ. මහනුවර , පේරාදෙනිය , කෑගල්ල ඇතුළු දිස්ත්‍රික් රැසක රියදුරන් සිය වෛද්‍ය සහතික ලබා ගැනීම සඳහා පැමිණෙන්නේ මෙම වෛද්‍ය ආයතනය වෙතයි. පවතින සේවක පුරප්පාඩුව හේතුවෙන් එම ආයතනයට දෛනිකව සිදුවන පාඩුව ද විශාල බව වාර්තා වේ.", "URL": "https://sinhala.adaderana.lk/news.php?nid=13096", "Category": null, "Parent URL": null}