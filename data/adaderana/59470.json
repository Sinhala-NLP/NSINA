{"Source": "Adaderana", "Timestamp": "April 25, 2016 11:55 am", "Headline": "රාම් නැවතත් ත්‍රස්ත විමර්ශන කොට්ඨාශයේ රඳවයි", "News Content": "හිටපු එල්.ටී.ටී.ඊ නායකයෙකු බව කියන පුනරුත්ථාපනය වූ ඉදිමලසංගම් අරිචන්ද්‍රන් හෙවත් රාම් නමැති පුද්ගලයා යළි ත්‍රස්ත විමර්ශන කොට්ඨාශය විසින් රඳවාගෙන තිබේ.‍මොහු ඊයේ දිනයේ තිරුක්කෝවිල් ප්‍රදේශයේ සිටියදී පොලීසිය විසින් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි.හිටපු එල්.ටී.ටී.ඊ සාමාජිකයෙකු වන මොහු කලක් පුනරුත්ථාපන කඳවුරක පුනරුත්ථාපනයවීමෙන් අනතුරුව නිදහස ලබා පැමිණ පවුලේ උදවිය සමග කෘෂිකාර්මික කටයුතුවල නිරතවෙමින් සිටි බව වාර්තා වේ.කෙසේ වෙතත් ඊයේ දිනයේ වෑන් රථයකින් පැමිණි පොලිස් නිල ඇඳුමට සමාන ඇඳුමෙන් සැරසුණු පිරිසක් තම සැමියා පැහැරගත් බවට රාම්ගේ බිරිඳ විසින් තිරුක්කෝවිල් පොලීසියට පැමිණිලි කර තිබුණි.කෙසේ වෙතත් මේවන විට ඔහු ත්‍රස්ත විමර්ශන කොට්ඨාසය බාරයේ සිටින බව පමණක් පොලිස් මාධ්‍ය ප්‍රකාශක කාර්යාලය තහවුරු කර සිටියි.", "URL": "https://sinhala.adaderana.lk/news.php?nid=59470", "Category": null, "Parent URL": null}