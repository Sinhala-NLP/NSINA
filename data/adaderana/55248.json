{"Source": "Adaderana", "Timestamp": "November 22, 2015 12:08 pm", "Headline": "කෝටියකට අධික රට සල්ලි තොගයක් අදත් හමුවෙයි ", "News Content": "රුපියල් එක්කෝටි පහලොස් ලක්ෂයකට අධික වටිනාකමින් යුත් විදේශීය මුදල් තොගයක් සමඟ පුද්ගලයෙකු කටුනායක ගුවන්තොටුපලේ පැමිණීමේ පර්යන්තයේ දී අත්අඩංගුවට ගෙන තිබේ. ගුවන්තොටුපල රේගුව විසින් සැක කටයුතු පුද්ගලයෙකු පරීක්ෂා කළ අවස්ථාවේ සැකකරු අත්අඩංගුවට ගෙන ඇති බව අද දෙරණ ගුවන්තොටුපල වාර්තාකරු සඳහන් කළේය. මෙලෙස අත්අඩංගුවට ගෙන ඇත්තේ ගුවන්තොටුපලේ තීරුබදු රහිත සාප්පු සංකීර්ණයක සේවයේ නියුතු පුද්ගලයෙකි.ඔහු සතුව තිබී අමෙරිකානු , ඔස්ට්‍රේලියානු , සිංගප්පූරු ඩොලර් සහ යුරෝ මුදල් තොගයක් රේගු නිලධාරින් බාරයට ගෙන තිබේ.එම මුදල් තොගයේ මුළු වටිනාකම රුපියල් එක්කෝටි පහලොස් ලක්ෂ 27,397ක් ලෙස තක්සේරු කර ඇති බව වාර්තා වෙයි.අත්අඩංගුවටගත් සැකකරු නාත්තන්ඩිය ප්‍රදේශයේ පදිංචි 58 හැවිරිදි පුද්ගලයෙක් වන අතර ඔහු රඳවා තබාගෙන ගුවන්තොටුපල රේගුව වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=55248", "Category": null, "Parent URL": null}