{"Source": "Adaderana", "Timestamp": "June 26, 2018 07:15 pm", "Headline": "ව්‍යාජ මුදල් නෝට්ටු ජාවාරමක් උකුසු ඇසට හසුවෙයි", "News Content": "ව්‍යාජ මුදල් නෝට්ටු ජාවාරමක් නීතියේ රැහැනට හසුකර දිමට අද දෙරණ උකුස්සා පසුගියදා සමත් විය. අද අනාවරණය ඒ පිළිබඳවයි. කඳාන පරණ ඩී.අර්.ඕ පාරේ පදිංචි පුද්ගලයෙකු විසින් කලක පටන් ව්‍යාජ මුදල් නෝට්ටු ලබා දෙන පවසමින් පුද්ගලයින්ගෙන් මුදල් වංචා කරන ජාවාරමක් සම්බන්ධයෙන් ලද තොරතුරකට අනුව අද දෙරණ උකුස්සා ද සමඟින් එක්ව වලාන දූෂණ මර්දන ප්‍රහාරක ඒකකය රහසිගත මෙහෙයුමක් ආරම්භ කළේය. එහි අධ්‍යක්ෂ සහකාර පොලිස් අධිකාරී හේමාල් ප්‍රශාන්ත මහතාගේ සෘජු අධීක්ෂණය යටතේ සිදු කළ සොයා බැලීමේදි පළමුව අනාවරණ වුණේ අදාල ජාවාරම්කරු පුවත්පත් දැන්වීම් මගින් සාමාන්‍ය පුද්ගලයින් හඳුනාගෙන ඔවුන් සමඟ හිතවත්කමක් ගොඩනගා ගන්නා බවයි. ඒ අනුව ඔහුව සූක්ෂ්මව දුරකථනය ඔස්සේ සම්බන්ධ කරගත් උකුස්සා ඔහු සමඟ හිතවත්කමක් ගොඩනගාගැනීමට සමත්විය. ඉන් පසුව උකුස්සා පොලිස් උපාය දූතයෙකු සමඟින් කඳානේ පිහටි ජාවාරම්කරුගේ නිවසට ගියේය. ඉන්පසු සිදුවූයේ කුමක්ද? ඒ පිළිබඳ තොරතුරු හෙට(27) බලාපොරොත්තුවන්න.", "URL": "https://sinhala.adaderana.lk/news.php?nid=91543", "Category": null, "Parent URL": null}