{"Source": "Adaderana", "Timestamp": "April 27, 2015 07:06 am", "Headline": " නේපාලයට සහන දෙන්න ගිය යානයේ කාර්මික දෝෂයක්! ", "News Content": "නේපාලය සඳහා මෙරටින් භාණ්ඩ රැගෙන ගිය ගුවන්යානය කාර්මික දෝෂයකට ලක්ව තිබේ.ඒ අනුව අදාළ ගුවන්යානය මේ වන විට කත්මණ්ඩු ගුවන්තොටුපළේ නවතා ඇති බව වාර්තාවෙයි.නේපාලයට බලපෑ භූ කම්නයෙන් විපතට පත් ජනතාවට අවශ්‍ය භාණ්ඩ රැගෙන මෙම ගුවන්යානය ඊයේ උදෑසන 5.20ට පමණ දිවයිනෙන් පිටත්ව ගියේය.එම ගුවන් යානය තුළ ශ්‍රී ලංකා යුද හමුදාවේ නිලධාරින් 44 දෙනෙකු සහ විශේඥ වෛද්‍යවරුන් සිව් දෙනෙකු සිට තිබේ.කෙසේවෙතත් අදාළ ගුවන්යානය ඊයේ රාත්‍රී දිවයිනට පැමිණිමට නියමිතව තිබු අතර එය මේ දක්වාත් දිවයිනට පැමිණ නොමැති බව සඳහන්ය.මේ සම්බන්ධයෙන් අද දෙරණ ගුවන් හමුදා මාධ්‍ය ප්‍රකාශකවරයාගෙන් විමසීමක් කළ අතර එහිදි ඔහු සදහන් කළේ අදාළ ගුවන්යානය සුළු කාර්මික දෝෂයකට ලක්ව ඇති බවත්, එය සකස් කිරිම සඳහා මේ වනවිට අවශ්‍ය පියවර රැගෙන ඇති බවත්ය. ඒ අනුව අද පස්වරුවේදී ගුවන්යානය මෙරටට පැමිණිමට නියමිත බව ගුවන් හමුදා මාධ්‍ය ප්‍රකාශක වින් කමාන්ඩර් ගිහාන් සෙනෙවිරත්න මහතා සඳහන් කළේය.නේපාලයේ සිටියදී බේරා ගැණුනු ශ්‍රී ලාංකිකයින්ද මෙම ගුවන් යානයේ මෙරටට පැමිණිමට නියමිතය.", "URL": "https://sinhala.adaderana.lk/news.php?nid=50915", "Category": null, "Parent URL": null}