{"Source": "Adaderana", "Timestamp": "June 6, 2018 01:00 pm", "Headline": "තර්ස්ටන් විද්‍යාලයට ස්ථිර විදුහල්පතිවරයෙක් ඉල්ලා ආදි සිසුන් දෙමව්පියන් විරෝධතාවයක", "News Content": "කොළඹ තර්ස්ටන් විද්‍යාලය සඳහා ස්ථිර විදුහල්පතිවරයෙකු ලබාදෙන ලෙස ඉල්ලා එම විද්‍යාලයේ ආදි ශිෂ්‍යයින් සහ මව්පියන් එක්ව විරෝධතාවක් පවත්වා තිබේ. අද (06) පෙරවරුවේ තර්ස්ටන් විද්‍යාලය ඉදිරිපිටදී එම විරෝධතාව පැවැත්වුණු බව අද දෙරණ වාර්තාකරු සඳහන් කළේය. දේශපාලන මැදිහත්වීම් හේතුවෙන් තම පාසලට ස්ථිර විදුහල්පතිවරයෙකු ලබාදීමට බලධාරීන් කටයුතු නොකරන බවට විරෝධතාවයේ නිරත මව්පියන් සහ ආදි ශිෂ්‍යයින් චෝදනා කරයි. මේ සම්බන්ධයෙන් විමසීමට අධ්‍යාපන අමාත්‍ය අකිල විරාජ් කාරියවසම් මහතා සම්බන්ධ කර ගැනීමට අද දෙරණ අවස්ථා කිහිපයකදී උත්සාහ ගත්තද එය ව්‍යර්ථ විය.", "URL": "https://sinhala.adaderana.lk/news.php?nid=90442", "Category": null, "Parent URL": null}