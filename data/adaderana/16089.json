{"Source": "Adaderana", "Timestamp": "May 14, 2011 09:25 am", "Headline": "රජය හා ටී. එන්. ඒ සාකච්ඡාවලට සර්ව පාක්ෂික යෝජනා ප්‍රයෝජනවත් විය හැකියි", "News Content": "රජය සහ දෙමළ ජාතික සන්ධානය අතර පවතින සාකච්ඡාවලට සර්ව පාක්ෂික යෝජනාවලිය ද ප්‍රයෝජනයට ගත යුතු බව විද්‍යා කටයුතු පිළිබඳ ජ්‍යෙෂ්ඨ අමාත්‍ය තිස්ස විතාරණ මහතා පවසයි. පක්ෂ 13 ක සහභාගීත්වයෙන් යුත් සර්ව පාක්ෂික සමුළුව විසින් සකස් කළ යෝජනාවලිය ඉදිරි සාකච්ඡා වට සඳහා ප්‍රයෝජනවත් විය හැකි බව අමාත්‍යවරයා පෙන්වා‍දෙයි. සාකච්ඡා සඳහා සහභාගි වන නියෝජිතයින් වෙත සර්ව පාක්ෂික සමුළුවේදී ඇතිකරගත් එකඟත්වයන් සම්බන්ධව අදහස් ඉදිරිපත් කළ බව ඒ පිළිබඳව අද දෙරණට අදහස් දැක්වූ අමාත්‍ය තිස්ස විතාරණ මහතා කියා සිටියේය. සර්ව පාක්ෂික සමුළු යෝජනාවලිය පිළිබඳව අවධානය යොමුකරන ලෙස ඉල්ලීමක් කළ බව ද අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=16089", "Category": null, "Parent URL": null}