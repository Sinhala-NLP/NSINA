{"Source": "Adaderana", "Timestamp": "April 29, 2019 02:21 pm", "Headline": "සියෝන් දේවස්ථානයට මරාගෙන මැරෙන ප්‍රහාර එල්ල කරන්න පැමිණි යතුරුපැදියක් තිහාරියෙන් අල්ලයි", "News Content": "ගම්පහ ජ්‍යෙෂ්ඨ පොලිස් අධිකාරී කාර්යාලයට ලද බුද්ධි තොරතුරක් අනුව නිට්ටඹුව විශේෂ පොලිස් ඒකකය විසින් සෝදිසි මෙහෙයුමක් සිදු කර තිබේ. ඊයේ(28) පස්වරුවේ තිහාරිය ප්‍රදේශයේ සිදුකළ මෙහෙයුමකදී නිවසක් තුළ රහසිගතව සඟවාගෙන තිබූ යතුරුපැදියක් සොයා ගෙන ඇත. එමෙන්ම නිවසේ අධි ශීතකරණයේ තිබී එම යතුරුපැදියට අදාළ අංක තහඩු කැබලි කර තිබියදී හමු වී තිබේ. මෙම යතුරුපැදිය පසුගියදා මඩකලපුව සියෝන් දේවස්ථානයට මරාගෙන මැරෙන බෝම්බ ප්‍රහාර එල්ල කිරීමට ‍පැමිණි යතුරුපැදි දෙකෙන් එකක් බවට පොලිසිය අනාවරණය කරගෙන තිබේ.", "URL": "https://sinhala.adaderana.lk/news.php?nid=108900", "Category": null, "Parent URL": null}