{"Source": "Adaderana", "Timestamp": "December 24, 2017 07:34 pm", "Headline": "පස්කන්දට යටවී පෙදරේරුවා අවසන් ගමන් යයි", "News Content": "නාවලපිටිය පොලිස් වසමට අයත් පල්ලේගම ප‍්‍රදේශයේ නිවසක තාප්පයක් ඉදිකිරිමට කපා තිබු වලක බැස මැනිම් කටයුතු සිදුකරමින් සිටි පෙදරේරුවෙක් පස් කන්දකට යටවි මියගොස් ඇති බව නාවලපිටිය පොලිසිය පවසයි. අද (24) උදෑසන 11.30 ට පමණ කැපු අත්තිවාරම් වලේ කමිබි එලිම සඳහා මැනිම් කටයුතු වලට බැස ඇති පෙදරේරුවා පස්කන්දට යටවි තිබේ. ඒ අසල සිටි තවත් පෙදරේරුවන් දෙදෙනෙක් සිටි ඇති අතර ඔහුන් ඉන් දිවි ගලවාගෙන තිබේ. පස්කන්දට යටවි සිටි පෙදරේරු කොන්ත‍්‍රාත්කරු නාවලපිටිය පොලිසිය මගින් බැකෝ යන්ත‍්‍රයක් උපයෝගි කර ගනිමින් ගොඩ ගෙන නාවලපිටිය රෝහල වෙත ඇතුලත් කළ අවස්ථාවේ මියගොස් ඇති බව නාවලපිටිය මුලික රෝහලේ අධ්‍යක්‍ෂක නිහාල් විරසුරිය මහතා පැවසීය. මෙම අනතුරෙන් මියගොස් ඇත්තේ නාවලපිටිය මාපකන්ද ප‍්‍රදේශයේ පදිංචි ගාමිණී ෆොන්සේකා නැමැති තිදරු පියෙකි. කොන්ත‍්‍රාත්කරුගේ හා නිවැස් හිමියාගේ නොසැලකිලිමත්කම හේතුවෙන් මෙම අනතුර සිදුවි ඇති බව නාවලපිටිය පොලිසියේ ස්ථානාධීපති ප‍්‍රධාන පොලිස් පරික්‍ෂක ආනන්ද රාජපක්‍ෂ මහතා පැවසීය. සිද්ධිය පිළිඳව නාවලපිටිය පොලිසිය පරික්‍ෂණ පවත්වයි.", "URL": "https://sinhala.adaderana.lk/news.php?nid=82030", "Category": null, "Parent URL": null}