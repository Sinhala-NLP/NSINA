{"Source": "Adaderana", "Timestamp": "March 16, 2012 11:17 am", "Headline": "මත්කුඩු ජාවාරමකට වරදකරු වූ අයෙකුට මරණ දඬුවම්", "News Content": "මත්කුඩු ජාවාරම් කිරීමේ චෝදනාවට වරදකරුවෙකු වූ පුද්ගලයෙකුට කොළඹ මහාධිකරණය මරණ දඩුවම් නියම කර තිබේ. පෑලියගොඩ ප්‍රදේශයේ පදිංචිකරුවෙකුට මෙසේ‍ මරණ දඩුවම් නියම වී ඇත. මත්ද්‍රව්‍ය නාශක කාර්යාංශය සිදුකළ වැටලීමක දී අදාළ සැකකරු හෙරොයින් ග්‍රෑම් 7 ක් සමග අත්අඩංගුවට ගෙන තිබුණි. විත්තිකරුට එල්ල වී ඇති චෝදනා සාධාරණ සැකයකින් තොරව ඔප්පු වී ඇති බව දීර්ඝ නඩු විභාගයකින් අනතුරුව මහාධිකරණ විනිසුරු පී.සූරසේන මහතා තීන්දු කළේය. ඒ අනුව ඔහුට මරණ දඩුවම නියම කරන බව විනිසුරුවරයා දැනුම් දුන්නේය. මෙම නඩු විභාගයේ දී ව්‍යාජ සාක්ෂි ලබාදුන් පුද්ගලයෙකුට ද වසර 20 ට අත්හිටවූ වසර 2 ක සිරදඬුවමක් සහ රුපියල් 150,000ක දඩයක් ද විනිසුරුවරයා නියෝග කළේය.", "URL": "https://sinhala.adaderana.lk/news.php?nid=22836", "Category": null, "Parent URL": null}