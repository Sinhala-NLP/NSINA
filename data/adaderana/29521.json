{"Source": "Adaderana", "Timestamp": "November 27, 2012 10:46 am", "Headline": "  මහවිරු පෝස්ටර් සමග 5ක් හමුදාවට මාට්ටු", "News Content": "එල්.ටි.ටි.ඊ සංවිධානයේ මහවිරු දිනය ගැන කරුණු ඇතුළත් පත්‍රිකා 2ක් සමග ත්‍රීරෝද රථයකින් ගමන් ගත් පුද්ගලයින් 5 දෙනෙකු හමුදාව විසින් අත්අඩංගුවට ගෙන අක්කරෙයිපත්තු පොලීසියට භාරදී තිබේ. අක්කරෙයිපත්තුව ප්‍රදේශයේදී ඊයේ (26) රාත්‍රී එම පුද්ගලයින් 5 දෙනා අත්අඩංගුවට ගෙන ඇති අතර ඔවුන්ගෙන් සිව්දෙනෙකුම වයස අවුරුදු 20ත් 26ත් අතර පසුවන්නන් බව පොලීසිය කියයි. සැකකරුවන් අම්පාර අලේඅඩිවේම්බු ප්‍රදේශයේ පදිංචිකරුවන් වන අතර ඔවුන් අධිකරණයට ඉදිරිපත් කිරීමට කටයුතු යොදා ඇතැයි ද පොලීසිය පවසයි. එල්.ටි.ටි.ඊ සංවිධානයේ නායක වේළුපිල්ලේ ප්‍රභාකරන්ගේ උපන්දිනය යෙදී තිබු ඊයේ (26) දිනයේ ඔහුගේ රුව ඇතුළත් පෝසටර් මෙන්ම මහවිරු දිනය යෙදී ඇති අද (27) දිනයේ පෝස්ටර් ත්‍රීකුණාලමලයේ හා මඩකළපුවේ අලවා තිබියදී ආරක්ෂක අංශ විසින් සොයා ගන්නා ලදී.", "URL": "https://sinhala.adaderana.lk/news.php?nid=29521", "Category": null, "Parent URL": null}