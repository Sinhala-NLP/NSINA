{"Source": "Adaderana", "Timestamp": "October 23, 2018 06:59 pm", "Headline": "සමහරුන්ට ඕනේ අගමැති අවුට් කරලා රාජපක්ෂ ඉදිරියට ගේන්න", "News Content": "රටේ ආර්ථික අර්බුදයක් ඇති බවට ඒකාබද්ධ විපක්ෂය බොරු ප්‍රචාර සිදු කරන විට ආණ්ඩුවේ ඇතැමුන් නිහඬව බලා සිටින බව එක්සත් ජාතික පක්ෂය පවසයි. අද(23) එම පක්ෂ මුලස්ථානයේ පැවති මාධ්‍ය හමුකදි ෆීල්ඩ් මාර්ෂල් අමාත්‍ය සරත් ෆොන්සේකා මහතා මේ පිළිබඳ කරුණු පැහැදිලි කළේය. ඒකාබද්ධය මෙවැනි චෝදනා සිදු කරන විට ආණ්ඩුවේ ඇතැමුන් නිහඩ වී සිටින බව ද පැවසූ සරත් ෆොන්සේකා මහතා, අදත් සමහරු භාරකාර ආණ්ඩුවක් නිර්මාණය කිරීමට කථා කරන බව ද පැවසීය. එසේ සිදු කිරීමට වන්නේ ඒකාබද්ධ විපක්ෂයේ අයියලා එක්ක බවත්, එයට ජනතා විමුක්ති පෙරමුණ ඇතුළු අනෙකුත් පක්ෂවල එකඟතාවය හිමි වෙනු ඇතැයි තමා විශ්වාස නොකරන බව ද කියා සිටියේය. කෙසේ වෙතත් අගමැතිවරයා අවුට් කර රාජපක්ෂ ආණ්ඩුවක් නැවතත් ගෙන ඒමට බොහෝ අය උත්සහ ගන්නා බවත් අමාත්‍යවරයා සඳහන් කළේය. එමෙන්ම යහපාලන ආණ්ඩුව විසින් ලබා දුන් නිදහසේ බොහෝ ගැටළු ඇති බවත්, ඒ නිසාම ඇතැම් දූෂීතයින් හිල්වලින් රිංගා යන බවත් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=98118", "Category": null, "Parent URL": null}