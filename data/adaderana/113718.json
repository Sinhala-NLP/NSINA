{"Source": "Adaderana", "Timestamp": "July 9, 2019 12:36 pm", "Headline": "සියලු දේවාල පෙරහැර ඔක්තෝබර් පළමු සතිය වන විට අවසන් කිරීමට තීරණයක්", "News Content": "මෙරට සියලු දේවාලවල පෙරහැර ඔක්තෝබර් පළමු සතිය වන විට පවත්වා අවසන් කිරීමට සියළු බස්නායක නිලමේවරුන් එකඟතාවකට පැමිණ තිබේ. සමස්ත ලංකා බස්නායක නිලමේවරුන්ගේ මහා සභා රැස්වීම අද (09) පෙරවරුවේ පවත්වා ඇති අතර එහිදි මෙම තීරණය ගෙන ඇති බව සදහන්. මේ සම්බන්ධයෙන් කරුණු පැහැදිලි කරන සමස්ත ලංකා බස්නායක නිලමේවරුන්ගේ සංගමයේ සභාපති ගයාන් හීන්කෙන්ද මහතා පැවසුවේ මෙවර සියලු පෙරහැරවල් අති උත්කර්ෂවත් අන්දමින් පැවැත්වීමට කටයුතු කරන බවයි. අද පැවති සමස්ත ලංකා බස්නායක නිලමේවරුන්ගේ මහා සභා රැස්වීට ආරක්ෂ අමාත්‍යාංශයේ නියෝජිතයෙකුද පැමිණි බව පැවසු ගයාන් හීන්කෙන්ද මහතා පැවසුවේ සියලු පෙරහැරවල්වල ආරක්ෂාව තහවුරු කිරීමට ඔවුන් කටයුතු කරන බවයි. ඒ සඳහා සියලු රටවැසිනයන්ගේ සහයෝගය අවශ්‍ය බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113718", "Category": null, "Parent URL": null}