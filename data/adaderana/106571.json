{"Source": "Adaderana", "Timestamp": "March 22, 2019 06:23 pm", "Headline": "LTTE යේ ආයුධ පාතාලයට වික්ක සැකකරුවන් රඳවා ගෙන ප්‍රශ්න කරන්න අධිකරණයෙන් අවසර", "News Content": "එල්.ටී.ටී.ඊ සංවිධානය උතුරු නැගෙනහිර වල දමා තිබු අවි ආයුධ පාතාල කල්ලි සමාජිකයින්ට අලෙවි කිරීම ඇතුළු චෝදනා එල්ල වු සැකකරුවන් පිරිසක් තවදුරටත් රඳවාගෙන ප්‍රශ්න කිරීමට අධිකරණය අවසර දී තිබේ. කොළඹ ප්‍රධාන මහේස්ත්‍රාත් අධිකරණය විසින් කොළඹ අපරාධ කොට්ඨාශයට මෙම අවසරය ලබා දී ඇති බව සඳහන් වෙයි. පාතාල කල්ලී සමාජිකයින් ඇතුළු එම සැකකරුවන් 12 දෙනාගෙන් මීට පෙර රඳවාගෙන ප්‍රශ්න කර තිබු අතර ඔවුන් අද(22) අධිකරණයට ඉදිරිපත් කළේය. සැකකරුවන් නැවත නිරීක්ෂණය සඳහා ලබන 26 වනදා අධිකරණයට ඉදිරිපත් කරන ලෙස කොලඹ ප්‍රධාන මහේස්ත්‍රාත් ලංකා ජයරත්න මෙනවිය නියෝග කළ බවයි අද දෙරණ වාර්තාකරු පැවසුවේය. ලද රහසිගත තොරතුරක් අනුව නීතිපතිවරයාගේ නියෝග මත සිදුකළ විමර්ශනයකදී සැකකරුවෙකුගේ කිළිනොච්චිය ප්‍රදේශයේ නිවසක් ආසන්නයේ වළදමා තිබු ක්ලෝමෝ බෝම්බයක් සිය භාරයට ගත් බව කොළඹ අපරාධ කොට්ඨාශය අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=106571", "Category": null, "Parent URL": null}