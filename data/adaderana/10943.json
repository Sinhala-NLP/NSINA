{"Source": "Adaderana", "Timestamp": "September 18, 2010 03:17 pm", "Headline": "ප්‍රතිසංවිධාන යෝජනා දින  10 න් සම්මතයි", "News Content": "පක්ෂ ප්‍රතිසංවිධාන කටයුතු පිළිබඳ අද පැවති කෘත්‍යාධිකාරී මණ්ඩල රැස්වීමේ දී දීර්ඝ ව‍ශයෙන් සාකච්ඡා නොකෙරුණු බව එක්සත් ජාතික පක්ෂ මහලේකම් තිස්ස අත්තනායක මහතා පවසයි. කෙසේවෙතත් පක්ෂ ප්‍රතිසංවිධානය පිළිබඳ වාර්තාව පක්ෂ ව්‍යවස්ථාවට සකස් කිරීම පිළිබඳ ප්‍රගති වාර්තාවක් අද දිනයේ තිලක් මාරපන මහතා විසින් ඉදිරිපත් කළ බව අත්තනායක මහතා සඳහන් කළේය. ප්‍රතිසංවිධාන කටයුතු පිළිබඳ වාර්තාව ඉදිරි දින 10 ඇතුළත නීතියෙන් සම්මත කරගන්නා තුරු ඒ සඳහා අවශ්‍ය අනෙකුත් කටයුතු ආරම්භ කිරීමට අද පැවති කෘත්‍යාධිකාරී මණ්ඩල රැස්වීමේ දී එකඟ වී තිබේ.. එම කටයුතු අවසන් වූ පසු පක්ෂ මහා සම්මේලනය පැවැත්වීමට තීරණය කෙරුණු බව තිස්ස අත්තනායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10943", "Category": null, "Parent URL": null}