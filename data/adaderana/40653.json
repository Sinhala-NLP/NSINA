{"Source": "Adaderana", "Timestamp": "January 26, 2014 10:56 am", "Headline": "මා ඔයේ මිනිස් හිස් කබල් හා ඇට කටු පාවෙයි", "News Content": "පොල්ගහවෙල, පුහුරිය ප්‍රදේශයේදී මා ඔයේ පාවෙමින් තිබූ මිනිස් හිස් කබල් 3ක් හා මිනිස් ඇට කැබලි කිහිපයක් පොලීසිය විසින් සොයාගෙන තිබේ. පොල්ගහවෙල පොලීසියට ඊයේ පස්වරුවේ මේ පිළිබඳව තොරතුරක් ලැබී ඇත‍. ඒ අනූව සොයා බැලීමේදී පැරණි මිනිස් හිස් කබල් 3ක් හා මිනිස් ඇට කැබලි සොයාගෙන ඇති අතර එම ස්ථානයට පොලිස් ආරක්ෂාව ද යොදා තිබේ. අද දිනයේ මහේස්ත්‍රාත් පරීක්ෂණය පැවැත්වීමට නියමිත බව පොලීසිය කියයි.", "URL": "https://sinhala.adaderana.lk/news.php?nid=40653", "Category": null, "Parent URL": null}