{"Source": "Adaderana", "Timestamp": "February 6, 2016 09:20 am", "Headline": "වකුගඩු ජාවාරමට අදාළ ඉදිරි ක්‍රියාමාර්ග අපරාධ පරීක්ෂණ දෙපාර්තමේන්තුවට ", "News Content": "වකුගඩු ජාවාරමට අදාළ ඉදිරි ක්‍රියාමාර්ග අපරාධ පරීක්ෂණ දෙපාර්තමේන්තුව හරහා සිදුකෙරෙන බව සෞඛ්‍ය අමාත්‍ය රාජිත සේනාරත්න මහතා පවසයි.වකුගඩු ජාවාරම පිළිබඳ සොයාබැලීම සඳහා පත්කෙරුණු පංච පුද්ගල කමිටු වාර්තාව භාරගැනීමෙන් අනතුරුව මාධ්‍ය හමුවකට සහභාගී වෙමින් රාජිත සේනාරත්න අමාත්‍යවරයා මේ බව පවසා තිබේ.එම මාධ්‍ය හමුවේදී මාධ්‍යවේදීන් සිදුකළ විමසුමකදී පංච පුද්ගල කමිටුවේ සභාපති දන්ත වෛද්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩා මහතා ප්‍රකාශකර සිටියේ සිදුකළ විමර්ශනයට අනුව, වකුගඩු ජාවාරමට අදාළව නම් සඳහන් වූ ඇතැම් වෛද්‍යවරුන් පිළිබඳව අනාවරණය වී ඇති බවයි.", "URL": "https://sinhala.adaderana.lk/news.php?nid=56956", "Category": null, "Parent URL": null}