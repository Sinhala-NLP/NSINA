{"Source": "Adaderana", "Timestamp": "May 27, 2012 09:20 am", "Headline": " හොර නෝට්ටු ළඟ තබාගත් තිදෙනෙක් රිමාන්ඩ්", "News Content": "ව්‍යාජ රුපියල් දහසේ නෝට්ටු ළඟ තබාගෙන සිටි බවට චෝදනා මත අත්අඩංගුවට ගත් සැකකරුවන් තිදෙනෙකු රක්ෂිත බන්ධනාගාර ගත කර තිබේ. හෙට්ටිපොල පොලිසියේ නිලධාරීන් කණ්ඩායමක් විසින් ත්‍රීරෝද රථයක් පරික්ෂා කිරිමේ දී එහි ගමන් කළ සැකකරුවන් සතුව තිබු ව්‍යාජ රුපියල් දහසේ නෝට්ටු සොයාගෙන තිබේ. ඔවුන් හෙට්ටිපොල මහේස්ත්‍රාත් අධිකරණයට ඉදිරිපත් කිරීමෙන් පසු හෙට දිනය දක්වා රක්ෂිත බන්ධනාගාර ගත කර ඇති බව වාර්තා වේ. හෙට්ටිපොල පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=24545", "Category": null, "Parent URL": null}