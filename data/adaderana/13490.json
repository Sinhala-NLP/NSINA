{"Source": "Adaderana", "Timestamp": "January 14, 2011 10:01 am", "Headline": "ජනපතිගේ ප්‍රධානත්වයෙන් ජාතික පෝෂණ කවුන්සිලය පිහිටුවයි", "News Content": "ජාතික පෝෂණ කවුන්සිලය පිහිටුවීම ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(14) අරලියගහ මන්දිරයේ දී සිදුකෙරෙයි. සෞඛ්‍ය අමාත්‍ය මෛත්‍රීපාල සිරිසේන මහතාගේ සංකල්පයකට අනුව මෙය ක්‍රියාත්මකය. ගැබිණි මව්වරුන් සහ දරුවන් වෙනුවෙන් මෙරට ක්‍රියාත්මක වූ පෝෂණ තත්ත්වයන් නංවාලීමේ වැඩසටහන් අපේක්ෂිත ප්‍රතිඵල අත්කර ‍නොගැනීම හේතුවෙන් මෙවැනි කවුන්සිලයක් පිහිටුවන බව සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කළේය. මෙරට ගැබිණි මව්වරුන්ගේ සහ දරුවන්ගේ පෝෂණ තත්ත්වයන් නංවාලීමේ අරමුණින් මෙවැනි කවුන්සිලයක් ශ්‍රී ලංකාවේ පිහිටුවන්නේ ප්‍රථම වරටය. අධ්‍යාපන, කෘෂිකර්ම, පරිසර සහ වෙළඳ යන අමාත්‍යාංශ කිහිපයක සහයෝගයෙන් ජාතික පෝෂණ කවුන්සිලය පිහිටුවීමට අපේක්ෂිතය.", "URL": "https://sinhala.adaderana.lk/news.php?nid=13490", "Category": null, "Parent URL": null}