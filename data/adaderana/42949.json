{"Source": "Adaderana", "Timestamp": "May 3, 2014 10:37 am", "Headline": "අත්බෝම්බ ප්‍රහාරයෙන් 5ක් රෝහලේ - 4ක් අත්අඩංගුවේ", "News Content": "ඇල්පිටිය, බටුවන්හේන. අක්කර 16 ප‍්‍රදේශයේ හමුදා සෙබළෙකුගේ නිවසක ඊයේ රාත්‍රී පැවැති සාදයක් අතරතුර එල්ල වූ අත්බෝම්බ ප්‍රහාරයකින් හමුදා සෙබළුන් තිදෙනෙකු ඇතුළු 5ස් දෙනෙකු තුවාල ලබා ඇති අතර සිද්ධිය සම්බන්ධයෙන් සැකපිට පුද්ගලයින් සිව්දෙනෙකු පොලීසිය විසින් අද උදෑසන අත්අඩංගුවට‍ ගෙන තිබේ. එම අත්බෝම්බ ප්‍රහාරයෙන් තුවාල ලැබූ යුද හමුදා සෙබළුන් තිදෙනා එකම හමුදා කඳවුරක සේවය කරන්නන් වන අතර තුවාල ලැබූ අනෙක් දෙදෙනා අසල්වැසියන් ‍බව පොලීසිය පවසයි. පෞද්ගලික ආරවුලක් හේතුවෙන් මෙම ප්‍රහාරය එල්ල වී ඇති බවට පොලීසිය සැක කරන අතර ප්‍රහාරයෙන් තුවාල ලැබූවන් ඇල්පිටිය මූලික රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරුකර යවා ඇති බවද පොලීසිය කියයි.", "URL": "https://sinhala.adaderana.lk/news.php?nid=42949", "Category": null, "Parent URL": null}