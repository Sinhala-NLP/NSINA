{"Source": "Adaderana", "Timestamp": "March 6, 2017 01:43 pm", "Headline": " ලබන සතියේ සිට සංවහන වැසි", "News Content": "මෙම සතිය අවසානය වනවිට සංවහන වැසි ලැබීම ආරම්භවිය හැකි බව කාලගුණ විද්‍යා දෙපාර්තමේන්තුව පවසයි. එහි අධ්‍යක්‍ෂ ජනරාල් ලලිත් චන්ද්‍රපාල මහතා කියා සිටියේ මේ මස 10 සහ 11 යන දිනවලදී දිවයින පුරා වැසි ඇතිවිය හැකි බවයි. ඔහු මේ බව කියා සිටියේ පවතින නියං තත්ත්වය පිළිබඳව දැනුවත් කිරීම සඳහා කොළඹ අද(06) පැවති මාධ්‍ය හමුවකට එක්වෙමිනි. ආපදා කළමනාකරණ අමාත්‍ය අනුර ප්‍රියදර්ශන යාපාගේ ප්‍රධානත්වයෙන් මෙම මාධ්‍ය හමුව කැඳවා තිබුණි. එහිදී අදහස් දැක්වූ අමාත්‍යවරයා කියා සිටියේ නියං තත්ත්වය දිස්ත්‍රික් රැසකට බලපෑම් එල්ල කර ඇති බවයි. දිවයිනට බලපා ඇති නියං තත්ත්වය හේතුවෙන් නළ ළිං ඉදිකිරීමේ වැඩි ප්‍රවණතාවක් ද දක්නට ලැබෙන බව අමාත්‍යවරයා එහිදී වැඩිදුරටත් අදහස් දක්වමින් කියා සිටියේය.", "URL": "https://sinhala.adaderana.lk/news.php?nid=70498", "Category": null, "Parent URL": null}