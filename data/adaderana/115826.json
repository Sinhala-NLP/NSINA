{"Source": "Adaderana", "Timestamp": "August 5, 2019 07:27 pm", "Headline": "ජනවරමත් සමඟ රට තුළ කර්මාන්ත විප්ලවයක් ඇති කරනවා-සජිත්", "News Content": "නොවැම්බර් මාසයේ ලබාගන්නා ජනවරමත් සමඟ තමන් රට තුළ කර්මාන්ත විප්ලවයක් ඇති කරන බව නිවාස ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. අමාත්‍යවරයා මේ බව ප්‍රකාශ කළේ මඩකලපුව දිස්ත්‍රික්කයේ ඉදි කෙරුණු උදාගම්මාන දෙකක් ජනතා අයිතියට පැවරීමේ අවස්ථාවට එක්වෙමින්. මඩකලපුව කේරළපත්තු බටහිර ප්‍රදේශයේ ඉදිකෙරුණු ගාන්ධි නගර් සහ මුහයිදීන් අබ්දුල් කාදර් ග්‍රාමම් උදා ගම්මාන දෙක ජනතා අයිතියට පැවරීම පසුගියදා විෂය භාර අමාත්‍ය සජිත් ප්‍රේමදාස මහතාගේ ප්‍රධානත්වයෙන් සිදු කෙරුණි. මේ සඳහා ශ්‍රී ලංකා ඉන්දීය මහ කොමසාරිස් තරංජිත් සිං සන්දු මහතා ද එක්ව සිටි අතර එහිදී ඔවුන්ට උණුසුම් පිළිගැනීමක් හිමි විය. මේ අතර එඩේරමුල්ල ගොන්ගිතොට ශ්‍රී විජයාරාම විහාරස්ථානයේ දහම්පාසල් ගොඩනැගිල්ලට මුල්ගල තැබීමේ උත්සවය සඳහා සජිත් ප්‍රේමදාස අමාත්‍යවරයා අද (05) එක්වූ අතර එහිදී අමාත්‍යවරයාට උණුසුම් පිළිගැනීමක් හිමි විය.", "URL": "https://sinhala.adaderana.lk/news.php?nid=115826", "Category": null, "Parent URL": null}