{"Source": "Adaderana", "Timestamp": "April 23, 2019 08:53 am", "Headline": "නීති විරෝධී ලෙස මෙරට රැදී සිටි පකිස්ථානුවන් 6ක් අත්අඩංගුවට", "News Content": "මීගමුව පොලිස් වසමේ ඇඩ්නිවුස් පාර ප්‍රදේශයේදී සහ පෙරියමුලල් ප්‍රදේශයේදී ආගමන විගමන නීති උල්ලංඝනය කරමින් මෙරට රැදී සිටි පකිස්ථානු ජාතිකයින් 6දෙනෙකු අත්අඩංගුවට ගෙන තිබේ. මීගමුව පොලීසස් ස්ථානයේ නිලධාරීන්ට ලද තොරතුක් මත මෙම පුද්ගලයින් අත්අඩංගුවට ගෙන ඇති බව පොලීසිය පවසයි. අදාළ පුද්ගලයින් ඊයේ(22) අත්අඩංගුවට ගෙන ඇති බව වාර්තා වෙයි. මෙලෙස අත්අඩංගුවට ගත් සැකකරුවන් 18, 23, 25, 24 වයස්වල පසුවන පකිස්ථානු ජාතිකයින් බව පොලීසිය සඳහන් කරයි. අදාළ සැකකරුවන් අද(23) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් මීගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=108497", "Category": null, "Parent URL": null}