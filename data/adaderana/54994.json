{"Source": "Adaderana", "Timestamp": "November 10, 2015 08:50 am", "Headline": "යාලට අලුතින් වේග සීමා!", "News Content": "යාල වනෝද්‍යානයට පිවිසෙන මාර්ගයේ ධාවනය වන වාහනවල වේගය පාලනය කිරීම සඳහා විධිමත් වැඩපිළිවෙළක් ක්‍රියාත්මක කරන බව වනජීවි දෙපාර්තමේන්තුව පවසයි.පලටුපාන හා කිරින්ද හංදිය අසළ මාර්ගයේ මෙලෙස වාහන වේගයෙන් ධාවනය වීම නිසා වන සතුන් මරණයට පත්වන බව වන ජීවි අධ්‍යක්ෂ ජනරාල් එච්.ඩී.රත්නායක මහතා සඳහන් කළේය.යාල වනෝද්‍යානය තුළ මාර්ගවල වාහනවල උපරිම ධාවන වේගය පැයට කිලෝමීටර් 25 දක්වා සීමා පනවා ඇති අතර මෙම පිවිසුම් මාර්ගයේ ද වේග සීමා පැනවීමේ අවශ්‍යතාවක් පවතින බව එච්.ඩී.රත්නායක මහතා පැවසීය.", "URL": "https://sinhala.adaderana.lk/news.php?nid=54994", "Category": null, "Parent URL": null}