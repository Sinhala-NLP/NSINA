{"Source": "Adaderana", "Timestamp": "November 29, 2013 08:37 am", "Headline": "හෙද වර්ජනය අවසන් ", "News Content": "සෞඛ්‍ය වෘත්තීය සමිති කිහිපයක් ආරම්භ කර තිබු වර්ජනය අද(29) පෙරවරු 7.00 ට අවසන් විය. දින දෙකක් පුරා පැවති වර්ජනය හේතුවෙන් රෝහල් රැසක කටයුතු අඩාල වී තිබු අතර වර්ජනය අත්හිටුවීම සඳහා අධිකරණ නියෝගයක් ද නිකුත් කර තිබුණි. කෙසේ වුව ද සෞඛ්‍ය අමාත්‍යාංශයෙන් තම වැටුප් විෂමතාව සඳහා පිළිතුරු ලබාගැනීමේ අපේක්ෂාවෙන් වර්ජනය අත්හිටුවන බව හෙද පරිපූරක අතුරු වෛද්‍ය වෘත්තීය සේවා ඒකාබද්ධ බල මණ්ඩලයේ කැඳවුම්කරු සමන් රත්නප්‍රිය මහතා පවසා තිබුණි. මේ අතර වර්ජනය වැළැක්වීම සඳහා රජය ගෙන යන වැඩපිළිවෙළට සිය පක්ෂය විරෝධය පළ කරන බවද පාර්ලිමේන්තු මන්ත්‍රී කබීර් හෂීම් මහතා ඊයේ(29) පාර්ලිමේන්තුවේ දී ප්‍රකාශ කරන ලදී.", "URL": "https://sinhala.adaderana.lk/news.php?nid=39181", "Category": null, "Parent URL": null}