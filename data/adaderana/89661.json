{"Source": "Adaderana", "Timestamp": "May 23, 2018 11:23 am", "Headline": "තොග හා සිල්ලරට විදෙස් දුම්වැටි විකුණන තැනක් වටලයි-දුම්වැටි හා ප්‍රධාන සැකකරු අත්අඩංගුවට", "News Content": "කළුතර දිසා අපරාධ ඒකකයට ලැබුණු තොරතුරකට අනුව කළුතර වස්කඩුව ප්‍රදේශයේ අලෙවි කරමින් තිබූ විදේශීය දුම්වැටි තොගයක් සොයාගෙන තිබේ. කළුතර දිසා අපරාධ ඒකකයට ලැබුණු තොරතුරකට අනුව කළුතර වස්කඩුව ප්‍රදේශයේ නිවසක නීති විරෝධි ලෙස තොග සහ සිල්ලරට අලෙවි කරමින් තිබූ විදේශීය දුම්වැටි තොගයක් පොලිස් භාරයට ගෙන ඇති බව අප වාර්ථාකරු සඳහන් කළේය. මෙහිදී එක් සැකකරුවෙකු අත්අඩංගුවට ගෙන ඇති අතර ඔහුගේ ප්‍රශ්න කිරීමේන් අනතුරුව කළුතර ප්‍රදේශයේ සිටින ප්‍රධාන ජාවාරම්කරුව අත්අඩංගුවට ගෙන තිබේ. අත්අඩංගුවට ගත් සැකකරුවන් දෙදෙනා සහ රුපියල් ලක්ෂ 5ක් පමණ වටිනා විදේශීය දුම්වැටි තොගය අද(23) දින කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=89661", "Category": null, "Parent URL": null}