{"Source": "Adaderana", "Timestamp": "May 6, 2011 08:46 am", "Headline": "ඔබාමා ග්‍රවුන්ඩ් සීරෝ වෙත යයි", "News Content": "අමෙරිකානු ජනාධිපති බැරක් ඔබාමා, 9/11 ත්‍රස්ත ප්‍රහාරයෙන් මියගිය පුද්ගලයින් අනුස්මරණය කිරීම සඳහා මියගිය පුද්ගලයින්ගේ සොහොන් බිම පිහිටා ඇති \"ග්‍රවුන්ඩ් සීරෝ\" ප්‍රදේශය වෙත ගොස් තිබේ. ඔසාමා බින් ලාඩ්න් ඝාතනය කර දින 04 ක් ගතවීමෙන් අමෙරිකානු ජනාධිපතිවරයා මෙම පියවර ගැනීම විශේෂත්වයකි. 3,000 ට පමණ මරු කැඳවූ 9/11 ප්‍රහාරයේ ප්‍රධාන මෙහෙයුම්කරු ලෙස සැලකෙන්නේ ඔසාමා බින් ලාඩ්න්ය. ඝාතනය කළ බින් ලාඩ්න්ගේ ඡායාරූප ප්‍රසිද්ධ නොකිරීමට බැරක් ඔබාමා තීරණය කර ඇත. එහෙත් ඊට අමෙරිකාව තුළම ඇතැම් කණ්ඩායම් විසින් විරෝධය පළ කර ඇති බව ද වාර්තා වේ. මේ අතර ඔසාමා බින් ලාඩ්න් වසර 05 ක් තිස්සේ ඔහු ඝාතනයට ලක්වන විට සිටි නිවසේ රැදී සිටි බව ඔහුගේ බිරිඳක ප්‍රකාශ කර තිබේ. බින්ලාඩ්න්ට බිරින්දෑවරුන් තිදෙනෙකු සිට ඇති අතර ඉන් එක් අයෙකු මේ වන විට පාකිස්ථාන හමුදා අත්අඩංගුවට පත්ව සිටියි.", "URL": "https://sinhala.adaderana.lk/news.php?nid=15916", "Category": null, "Parent URL": null}