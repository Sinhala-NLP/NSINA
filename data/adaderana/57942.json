{"Source": "Adaderana", "Timestamp": "March 6, 2016 05:32 pm", "Headline": "  බලංගොඩ හෙල්ලෙයි!", "News Content": "බලංගොඩ ප්‍රදේශය ආශ්‍රිතව සුළු භූ කම්පන තත්ත්වයක් හටගෙන තිබේ.භූ විද්‍යා සහ පතල් කැනීම් කාර්යාංශය සඳහන් කළේ පල්ලේකැලේ පිහිටි භූ කම්පන මධ්‍යස්ථානයේ මෙම කම්පන තත්ත්වය සටහන්ව ඇති බවයි.අද අළුයම 02.50ට පමණ එක් කම්පනයක් වාර්තා වී ඇති අතර දහවල් 02.20ට පමණ පසු කම්පනයක් ද වාර්තා වී ඇති බව එම මධ්‍යස්ථානය පැවසුවේය.බලංගොඩ, ඉඹුල්පේ, මහවලතැන, වැලිගෙපොල ප්‍රදේශවලට මෙම භූ කම්පන තත්ත්වය දැනී ඇති බව සඳහන්ය.", "URL": "https://sinhala.adaderana.lk/news.php?nid=57942", "Category": null, "Parent URL": null}