{"Source": "Adaderana", "Timestamp": "April 14, 2019 07:07 am", "Headline": "  ලාංකික කතකට ඩුබායිහිදී මාස 06ක සිරදඬුවමක්", "News Content": "ශ්‍රී ලාංකික ගෘහ සේවිකාවකට ඩුබායි අධිකරණයක් මඟින් මාස 06ක සිරදඬුවමක් ලබාදී තිබේ. අදාළ ගෘහ සේවිකාව සේවය කළ නිවසේ ස්වාමියාගේ බිරිඳට අයත් මෝටර් රථයක් ගිනි ගැනීමේ සිද්ධිය සම්බන්ධයෙන් වරදකාරිය වූ ඇයට මෙම දඞුවම ලබා දී ඇති බව විදෙස් මාධ්‍ය වාර්තා කළේය. මෝටර් රථය ගිනිගැනීමේ සිද්ධිය සම්බන්ධයෙන් තමන් වරදකරු නොවන බව ශ්‍රී ලාංකික ගෘහ සේවිකාව අධිකරණය හමුවේ ප්‍රකාශ කර තිබේ. මෝටර් රථයෙන් දුමක් පිටවනු තමන් දුටු බවත් එය නිවා දැමීමට උත්සාහ කළ ද උත්සාහය අසාර්ථක වූ බවත් ඇය අධිකරණය හමුවේ ප්‍රකාශ කර තිබේ. කෙසේවෙතත් අදාළ සිද්ධිය සම්බන්ධයෙන් වරදකාරිය වීම හේතුවෙන් ශ්‍රී ලාංකික ගෘහ සේවිකාවට මාස 06ක සිරදඞුවමක් නියම වී ඇති අතර ඩිරාම් 5000ක දඩ මුදලක් ද ගෙවන ලෙසයි නියෝග කර ඇති බව වාර්තා වෙයි. අදාළ සිරදඞුවම අවසන් වීමෙන් අනතුරුව ඇය ශ්‍රී ලංකාවට පිටුවහල් කරන ලෙසට ද අධිකරණය නියෝග කර තිබේ.", "URL": "https://sinhala.adaderana.lk/news.php?nid=107942", "Category": null, "Parent URL": null}