{"Source": "Adaderana", "Timestamp": "February 26, 2010 03:00 am", "Headline": "නව අධිකරණ 50 ක් ", "News Content": "දිවයින පුරා නව අධිකරණ 50 ක් පිහිටුවීමේ වැඩපිළිවෙලක් ආරම්භ කර ඇති බව අධිකරණ හා නීතී ප්‍රතිසංස්කරණ අමාත්‍යංශය පවසයි. මේ සඳහා වෙන් කර ඇති මුදල රුපියල් මිලියන 500 කි. මේ යටතේ මහ අධිකරණ 3 ක්, දිස්ත්‍රික්ක අධිකරණ 16 ක්, මහේස්ත්‍රාත් අධිකරණ 19 ක් සහ සංචාරක අධිකරණ 12 ක් පිහිටුවීමට නියමිතය. අධිකරණ බලසීමා නිර්ණය සඳහා පත්කළ විශේෂ කමිටුවේ නිර්දේශය මත මෙම වැඩපිළිවෙල ආරම්භ කර තිබේ. මේ අතර පසුගිය වසර 4 තුළ දිවයින පුරා පළාත් බද සිවිල් අභියාචන මහාධිකරණ 17 ක් ස්ථාපිත කර ඇතැයි ද අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=6937", "Category": null, "Parent URL": null}