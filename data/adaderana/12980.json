{"Source": "Adaderana", "Timestamp": "December 20, 2010 02:06 pm", "Headline": "උත්සව සමයේදී සහන සැලසීමට උපරිම ක්‍රියාමාර්ග ගෙන තිබෙනවා", "News Content": "උත්සව සමය වෙනුවෙන් ජනතාවට සහන සැලසීම සඳහා අවශ්‍ය උපරිම ක්‍රියාමාර්ග ගෙන ඇතැයි සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. සහන මිලට භාණ්ඩ අලෙවි කරන වෙළඳසැල් රැසක් මේ වන විට රජයේ මැදිහත් වීමෙන් ආරම්භ කර ඇති බව එම අමාත්‍යංශයේ ලේකම් සුනිල් එස්. සිරිසේන මහතා සඳහන් කළේය. අත්‍යවශ්‍ය පාරිභෝගික භාණ්ඩ වල මිල සාධාරණ මට්ටමක පවත්වාගෙන යාමට උත්සාහ දරන බවත්, භාණ්ඩ මිල අනවශ්‍ය ලෙස ඉහළ දැමීමමට ඉඩ නොදෙන බවත් ඒ සම්බන්ධයෙන් වැඩිදුරටත් පැහැදිලි කළ සුනිල් එස්. සිරිසේන මහතා ප්‍රකාශ කළේය. අත්‍යවශ්‍ය පාරිභෝගික භාණ්ඩ මිල එක් මට්ටමක පවත්වාගෙන යාමට අවශ්‍ය සෑම ක්‍රියාමාර්ගයක්ම ගන්නා බව සුනිල් එස්. සිරිසේන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12980", "Category": null, "Parent URL": null}