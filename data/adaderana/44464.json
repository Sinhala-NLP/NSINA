{"Source": "Adaderana", "Timestamp": "July 6, 2014 03:23 pm", "Headline": "පරසන්ගස්වැව ප්‍රදේශයේ තවත් දුම්රියක් පීලිපනියි ", "News Content": "කොළඹ කොටුව සිට පලෙයි බලා ධාවනය වෙමින් තිබු ශීඝ්‍රගාමී දුම්රිය පීලිපැනීමට ලක්ව තිබේ. අනුරාධපුර, පරසන්ගස්වැව ප්‍රදේශයේ දී දුම්රිය පීලිපැනීමට ලක්ව ඇති බව වාර්තා වෙයි. මේ හේතුවෙන් උතුරු දුම්රිය මාර්ගයේ අනුරාධපුරයේ සිට වව්නියාව දක්වා දුම්රිය ධාවන කටයුතු තාවකාලිකව නවතා ඇති බව දුම්රිය ප්‍රධාන පාලක මැදිරිය සඳහන් කළේය. කෙසේ වෙතත් දුම්රිය පීලිගත කිරීමේ කටයුතු මේ වන විටත් ආරම්භ කර ඇති බව දුම්රිය ප්‍රධාන පාලක මැදිරිය පවසයි.", "URL": "https://sinhala.adaderana.lk/news.php?nid=44464", "Category": null, "Parent URL": null}