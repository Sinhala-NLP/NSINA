{"Source": "Adaderana", "Timestamp": "October 29, 2013 02:21 pm", "Headline": "බියගම ආයෝජන ප්‍රවර්ධන කලාපයේ ගින්නක්", "News Content": "බියගම, ආයෝජන ප්‍රවර්ධන කලාපයේ කර්මාන්ත ශාලාවක ගින්නක් හටගෙන තිබේ. මීට වසර දෙකකට පමණ පෙර වසා දමන ලද කර්මාන්ත ශාලාවක අද දහවල් මෙම ගින්න හටගත් බව පොලිස් මාධ්‍ය ප්‍රකාශක කාර්යාලය සඳහන් කළේය. කෙසේ වෙතත් මේ වන විට බියගම පොලීසිය සහ ආයෝජන කලාපයේ ගිනි නිවීමේ ඒකකය එක්ව ගින්න මැඩපවත්වා ඇති බව එම කාර්යාලය පැවසීය. ගින්නෙන් කිසිවෙකුටත් හානී සිදුව නොමැති අතර බියගම පොලීසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=38467", "Category": null, "Parent URL": null}