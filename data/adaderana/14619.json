{"Source": "Adaderana", "Timestamp": "March 5, 2011 08:32 am", "Headline": "අද ශ්‍රී ලංකාව හා ඕස්ට්‍රේලියාව ගැටෙයි", "News Content": "ලෝක කුසලාන ක්‍රිකට් තරගාවලියේ ඒ කාණ්ඩයේ තියුණු තරගයක් ශ්‍රී ලංකාව සහ ඕස්ට්‍රේලියාව අතර අද(05) පැවැත්වෙයි. කොළඹ ආර්. ප්‍රේමදාස ක්‍රීඩාංගණයේ දී පැවැත්වෙන එම තරගය පස්වරු 2.30 ට ආරම්භ වීමට නියමිතව ඇත. මේ අතර තරගාවලියේ ඒ කාණ්ඩය යටතේ මේ වන විට පෙරමුණ ගැනීමට පාකිස්ථාන කණ්ඩායම සමත් ව තිබේ. තරග 3 ට සහභාගී වී එම තරග 3 ම ජයගනිමින් ඔවුන් හිමිකරගෙන ඇති ප්‍රසාද ලකුණු සංඛ්‍යාව 6 කි. දෙවන ස්ථානයේ පසුවන ශ්‍රී ලංකාව තරග 3 ට සහභාගී වී ඉන් තරග 2ක ජය හිමිකරගෙන ඇති අතර ඔවුන්ට ප්‍රසාද ලකුණු 4 ක් හිමිව තිබේ. තරග 2 කට සහභාගී වී එම තරග දෙකම ජයගනිමින් ඒ කාණ්ඩයේ තෙවන ස්ථානය ඕස්ට්‍රේලියාව හිමිකරගෙන ඇත. ඔවුන්ට හිමිව ඇති ප්‍රසාද ලකුණු සංඛ්‍යාව 4 කි.", "URL": "https://sinhala.adaderana.lk/news.php?nid=14619", "Category": null, "Parent URL": null}