{"Source": "Adaderana", "Timestamp": "April 6, 2017 09:44 am", "Headline": "මහාධිකරණ විනිසුරුධූරය ගැන නීතීඥ සංගමයෙන් තීරණයක්", "News Content": "රාමනාදන් කණ්නන් මහතා මහාධිකරණ විනිසුරුධූරයෙන් ඉවත් කිරීමේ ක්‍රියාවලියට මැදිහත් නොවීමට ශ්‍රී ලංකා නීතිඥ සංගමය තීරණය කර තිබේ. එම සංගමයේ ලේකම් නීතීඥ අමල් රණ්දෙනිය මහතා සඳහන් කලේ ඊයේ (05) රැස් වූ ශ්‍රී ලංකා නීතීඥ සංගමයේ විධායක සභාව අදාළ තීරණයට එළඹි බවයි. රාමනාදන් කණ්නන් මහතා මහාධිකරණ විනිසුරුවරයෙකු ලෙස පත් කිරීමේ ක්‍රියාවලියට මැදිහත්වීමක් සිදු කර නොමැති බැවින් ඔහු ඉවත් කිරීමේ ක්‍රියාවලියටද මැදිහත් නොවීමට ශ්‍රී ලංකා නීතිඥ සංගමය තීරණය කර ඇත. කෙසේවෙතත් අධිකරණ සේවා සංගමය විසින් ඉදිරිපත් කර ඇති යෝජනා සම්බන්ධයෙන් ඔවුන් සමඟ සාකච්ඡා කිරීමට විධායක සභාවේදී තීරණය කල බව නීතීඥ අමල් රන්දෙණිය මහතා සඳහන් කළේය.", "URL": "https://sinhala.adaderana.lk/news.php?nid=71781", "Category": null, "Parent URL": null}