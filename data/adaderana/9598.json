{"Source": "Adaderana", "Timestamp": "July 14, 2010 10:30 am", "Headline": "වයඹ විශ්ව විද්‍යාල විද්‍යාර්ථීන්ට\"සීටීඒ ෂාෆ්ටර්\"සම්මාන", "News Content": "ඡායාරූපයේ (දකුණේ සිට වමට)ඞී.ජී. රසික (කථිකාචාර්ය- වයඹ විශ්ව විද්‍යාලය)එස්. කේ. ගමගේ (ජ්‍යෙෂ්ඨ කථිකාචාර්ය) එම්.එච්.එම්.සී.බණ්ඩාර (රිදී පදක්කම්ලාභියා) එස්. සිවකුමාර් (රන්පදක්කම්ලාභියා) ප‍්‍රකාශ් ෂාෆ්ටර් (කළමනාකාර අධ්‍යක්‍ෂ / ජනශක්ති ඉන්ෂුවරන්ස්)ගාමිණී පීරිස් (සාමාන්‍යාධිකාරි / මානව සම්පත් සහ පාලන) ලලිත් මුණසිංහ (සහකාර සාමාන්‍යාධිකාරි / මානව සම්පත් සංවර්ධන) ආර්. ජ’. අයි’ එස්. ගමගේ (ලෝකඩ පදක්කම්ලාභියා) පැමිණ සිටියේ නැත. නොබෝදා වයඹ විශ්ව විද්‍යාලයේ උපාධි ප‍්‍රදානෝත්සවයේදි\"සීටීඒ ෂාෆ්ටර් සම්මාන 2010\"රන්පදක්කම සහ මුදල් ත්‍යාගය එස්. සිවකුමාර් සහ රිදී පදක්කම එම්.එච්. එම්.සී. බණ්ඩාර විසින් දිනා ගන්නා ලදී. \"සීටීඒ ෂාෆ්ටර් සම්මානය\"රක්‍ෂණ සහ තක්සේරුකරණයේ බී.එස්සී (විශේෂ)උපාධිය හැදෑරීමේදී විශිෂ්ට දක්‍ෂතා දක්වන ප‍්‍රමුඛ සිසුන් තිදෙනෙකුට වාර්ෂිකව වයඹ විශ්ව විද්‍යාලයේ දී පිරිනමනු ලැබේ. ශ‍්‍රී ලංකාවේ රක්‍ෂණ සහ තක්සේරුකරණ ක්‍ෂේත‍්‍රයේ පිරිපුන් වෘත්තිකයන් බිහිකිරීමේ දී මෙම උපාධි වැඩසටහන බෙහෙවින් උපකාරිවෙයි. මෙම පාඨමාලාවෙන් රක්‍ෂණ සහ තක්සේරුකරණයේ සැම අංශයක්ම පුළුල් ලෙස ආවරණය කරන අතර වාර්ෂිකව එවැනි සිසුන් 25 දෙනෙක් පමණ උපාධිලාභීහු වෙති. සී.ටී.ඒ. ෂාෆ්ටර් මහතාගෙන් ශ‍්‍රී ලංකාවේ රක්‍ෂණ කේෂේත්‍රයට සහ වසර 16 කට පෙර ඔහු විසින් පිහිටුවන ලද ජනශක්ති ඉන්ෂුවරන්ස් සමාගමට සිදුවු අමිල දායකත්වය පිළිගැනීමට ලක්කරමින් මෙම සමාගමේ කළමනාකාරිත්වය ශ‍්‍රී ලංකා වයඹ විශ්ව විද්‍යාලය සමඟ එක්ව මෙම සම්මාන ප‍්‍රදාන වැඩපිළිවෙළ මීට වසර තුනකට පෙර අරඹන ලදී. හොඳම ශිෂ්‍යයාට රන් පදක්කම සහ මුදල් ත්‍යාගය ලැබෙන අතර හොඳම දෙවැනි සහ තෙවැනි ශිෂ්‍යයන්ට පිළිවෙළින් රිදී සහ ලෝකඩ පදක්කම් සහ මුදල් ත්‍යාග හිමිවෙයි. ජනශක්ති සමාගමේ මානව සම්පත් සංවර්ධන සහකාර සාමාන්‍යාධිකාරි ලලිත් මුණසිංහ මහතා පැවසුවේ\"මෙම වැඩසටහන දියත් කොට ගත වූ වසර තුන තුළ මෙම සම්මාන ප‍්‍රදානය සහ රක්‍ෂණ අංශයට උපාධි අපේක්‍ෂක සිසුන් පෙළඹවීමේදී ලබා ඇති සාර්ථකත්වය ගැන සමාගම සතුටට පත්වී සිටින බවයි.\"අපගේ ක‍්‍රියා පිළිවෙත අනුව අප ව්‍යාපාරික මෙහෙයුම්වල නිරතව සිටින සමාජයටද ආපසු ප‍්‍රතිලාභ ලබාදීම කෙරෙහි අපි ඉහළ දායකත්වයක් දක්වමු. මෙම සම්මානය එවැනි එක් උදාහරණයකි. එමගින් මුදලින් ප‍්‍රතිලාභ සහ පිළිගැනීමක් ලබාදීම පමණක් නොව ජයග‍්‍රාහයන් පිරිපුන් රක්‍ෂණ වෘත්තිකයන් ලෙස සවිබලගන්වමින් ඔවුනට උසස් සේවානියුක්තිකභාවයක් ලබාදෙයි.\"", "URL": "https://sinhala.adaderana.lk/news.php?nid=9598", "Category": null, "Parent URL": null}