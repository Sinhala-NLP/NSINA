{"Source": "Adaderana", "Timestamp": "September 1, 2018 08:23 pm", "Headline": "පොලිස් නිලධාරිනියගේ බෙල්ල කපා ගිනි තැබූ බවට සාක්ෂි-පෙම්වතා අත්අඩංගුවට", "News Content": "පානදුර වලාන දූෂණ මර්ධන අංශ‍යට අනුයුක්තව සේවය කරන 23 හැවිරිදි කාන්තා පොලිස් කොස්තාපල්වරියක් හාලි ඇල ජගුල්ල පිහිටි සිය නිවස තුළදීම පිහියකින් ගෙල කපා ඝාතනය කර සිරුරට ගිනි තබා ඇති බව පැවසෙයි. මෙසේ ඝතනය කර ඇත්තේ ඇත්තේ චන්දිමා ප්‍රියදර්ශනී චන්ද්‍රසේකර නමැත්තියකි. මෙම මරණය පිළිබඳව සැකපිට ඇගේ පෙම්වතා බව කියන 27 හැවිරිදි තරුණයෙක් හාලිඇල පොලීසිය විසින් අත්අඩංගුවට ගෙන ඇති අතර ඔහු පාපෝච්චාරණ කල බව පොලීසිය පවසයි. සැකකරු මරණකාරියගේ නිවාසට නුදුරු ඌව කැටවල තේ වත්තේ ක්ෂෙත්‍ර නිලධාරියෙකි. මරණකාරිය නිවාඩු ලබා ගෙදර පැමිණ සිටියදී අසල්වැසි ඥාති නිවසක දානයකට සහභාගි වී ඇති අතර ඇය තම පෙම්වතාට යැයි පවසා දාන ගෙදරින් කෑම පාර්සල්යක් රැගෙන අද(01) දවල් 1.30ට පමණ ගෙදර ගොස් තිබේ. නිවස තුළින් ගින්නක් පැතිර යනු දුටු අසල්වැසියන් සොය බැලීමේදි මෙම විපත දැක පොලීසියට දැනුම් දී තිබේ. අද සවස මහේස්ත්‍රාත් පරික්ෂණය පැවැත් වෙන විට ලේ තැවරුණ පිහිය ඇඳ යට තිබී සොයා ගනු ලැබීය. එහිදී ගෙල කපා ඇති බවද හෙළි වී තිබේ. ගින්නෙන් නිවසේ සිවිලමට හා බඩු භාහිරාදියට ද හානි සිදුව තිබේ. හාලිඇල පොලීසිය විමර්ශන සිදුකරයි. ඡායාරූප - පාලිත ආරියවංශ", "URL": "https://sinhala.adaderana.lk/news.php?nid=95384", "Category": null, "Parent URL": null}