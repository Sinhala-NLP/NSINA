{"Source": "Adaderana", "Timestamp": "July 23, 2012 02:03 pm", "Headline": "ඉසෙඩ් සංශෝධනයෙන් සිසුන් රැසකට සරසවි වරම් අහිමියි", "News Content": "විශ්ව විද්‍යාලයට තේරීපත්ව සිටින සියලු සිසුන් විශ්ව විද්‍යාලයට ඇතුළත් කර ගත යුතු බව සමාජවාදී ශිෂ්‍ය සංගමය පවසයි. පසුගියවර සහ ඊයේ (22) සංශෝධනය කර ඉදිරිපත් කළ ඉසෙඩ් ලකුණූ අගය මත සිසුන් විශාල පිරිසකට විශ්ව විද්‍යාල වරම් අහිමි වී ගොස් ඇති බව එම සංගමය ‍පෙන්වා දෙයි. ලබන මස 6 වනදා ආරම්භවන අධ්‍යන පොදු සහතික පත්‍ර උසස්පෙළ විභාගය සඳහා විශ්ව විද්‍යාලවරම් අහිමි වූ සිසුන්ට සූදානම් වීමට කාලයක් නොමැති බව සමාජවාදී ශිෂ්‍ය සංගමය සඳහන් කරයි. එම තත්ත්වය හේතුවෙන් පළමුවර විශ්ව විද්‍යාලවලට තේරී පත්වූ සහ ඉසෙඩ් ස්කෝර් ලකුණු සංශෝධනයෙන් අනතුරුව සුදුසුකම් ලැබූ සියළු සිසුන් විශ්වවිද්‍යාල සඳහා බඳවා ගත යුතු බව එම සංගමය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=25992", "Category": null, "Parent URL": null}