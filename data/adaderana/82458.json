{"Source": "Adaderana", "Timestamp": "January 3, 2018 03:25 pm", "Headline": "දිවි නොතකා කරන දිවි මෙහෙයුම", "News Content": "හැටන් පොලිස් වසමට අයත් පන්මුර් වතුයායේ වතුකම්කරුවන් හත්දෙනෙකුට ඊයේ (02) පහර දි තුවාල සිදුකළ කොටියා අල්ලා ගැනිමට උඩවලව සහ නල්ලතන්නිය වනජිවි කාර්යාලයේ නිලධාරින් හැටන් පොලිසියේ නිලධාරින් සහ වතුකම්කරුවන් අද (03) දවස පුරා එම වතුයායේ මෙහෙයුමක් දියත් කළේය. උඩවලව වනජිවි පශු වෛද්‍ය කාර්යාලයේ පශු වෛද්‍ය විජිත පෙරේරා මහතාගේ අධික්‍ෂණය යටතේ මෙම මෙහෙයුම දියත් කර තිබේ. මෙම දිවියා අල්ලා එම වතුයායෙන් ඉවත් කිරිමට ප‍්‍රමාද විම සම්බන්ධයෙන් වතුකම්කරුවන් සහ වනජිවි නිලධාරින් අතර දැඩි උණුසුම් තත්ත්වයක්ද ඇති විය. අද (03) දවස පුරා සිදුකළ මෙම මෙහෙයුමේදි කොටියා සොයා ගැනිමට මෙහෙයුම් කණ්ඩායම් වලට නොහැකි වු නිසා එම දිවියා අල්ලා ගැනිමට විශේෂ ආරක්‍ෂිත කුඩුවක උගුලක් ඇටවිම කෙරෙහි වනජිවි නිළධාරින්ගේ අවධානය යොමු වි තිබේ. තේ වතු ආශ්‍රිතව ශ්‍රී ලංකාවට පමණක් ආවේණීක වදවිමේ තර්ජනයකට ලක්වී ඇති මෙවැනි දිවියා වාසය කරන බවත් එවැනි දිවියන් කිහිපදෙනෙකු වතුකම්කරුවන් විසින් මරඋගුල් හා වස මිශ‍්‍ර ආහාර ලබා දිමෙන් ඉකුත් වසරේ ඝාතනය කර ඇති බවද වනජිවි නිළධාරින් කියා සිටියහ. තේ වතු ආශ්‍රිතව සැරි සරන මෙවැනි කොටින් රක්‍ෂීත වලට පලවාහැරිමේ විශේෂ මෙහෙයුමක්ද වනජිවි නිළධාරින් විසින් පසුගියදා සිදුකරනු ලැබුවේය.", "URL": "https://sinhala.adaderana.lk/news.php?nid=82458", "Category": null, "Parent URL": null}