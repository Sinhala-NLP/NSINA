{"Source": "Adaderana", "Timestamp": "January 14, 2013 08:55 am", "Headline": "ගංජා ඇද්ද අයෙක් දැලේ", "News Content": "ගංජා ප‍්‍රවාහනය කරමින් සිටි පුද්ගලයෙකු කටුවන ප‍්‍රදේශයේ දී අත්අඩංගුවට ගෙන තිබේ. පොලීසියට ලද තොරතුරක් අනුව බස් රථයක ගමන් කරමින් සිටිය දී අදාළ සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගංජා කිලෝ ග‍්‍රෑම් 05 ට අධික ප‍්‍රමාණයක් පොලීසිය භාරයට ගෙන තිබේ. අත්අඩංගුවට ගත් සැකකරු අද (14) වලස්මුල්ල මහේස්ත‍්‍රාත් අධිකරණයට ඉදරිපත් කිරීමට නියමිතය. කටුවන පොලීසිය මෙම සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30745", "Category": null, "Parent URL": null}