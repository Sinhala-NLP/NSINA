{"Source": "Adaderana", "Timestamp": "September 23, 2013 10:57 am", "Headline": "  මන්ත්‍රී බෑනාත් පරදී", "News Content": "පාසල් ගුරුවරියක් දණ ගැස්වීමේ සිද්ධියක් සම්බන්ධයෙන් චෝදනා ලැබ සිටින වයඹ පළාත් සභාවේ ආනන්ද සරත් කුමාර හිටපු මන්ත්‍රීවරයා වෙනුවට ඉදිරිපත් කළ මන්ත්‍රී බෑනා මෙවර මැතිවණයේදී පරාජයට පත්ව තිබේ. පාසල් ගුරුවරියක දණ ගැස්වීම සම්බන්ධයෙන් චෝදනා ලැබ සිටිනේ වයඹ පළාත් සභාවේ හිටපු මන්ත්‍රීවරයෙකු වන ආනන්ද සරත් කුමාර මහතාය. ඔහුට මෙවර මැතිවරණයේදී අපේක්ෂක ධූරය නොලැබුණි. ඒ වෙනුවට මැතිවරණයට තරග කිරීමට අවස්ථාව ලැබුණේ නිලන්ත විමලවීර මහතාටය. ඔහු ආනන්ද සරත් කුමාර මහතාගේ අක්කාගේ පුතාය. නිලන්ත විමලවීර මහතා මෙවර මැතිවරණයේදී මනාප ඡන්ද 11,728 ක් ලබා ගෙන ලැයිස්තුවේ 15 වැනි තැන ලබා ගත්තේය. මෙවර පළාත් සභාවට තේරී පත්වුයේ එක්සත් ජනතා නිදහස් සන්ධානයෙන් මන්ත්‍රීවරුන් 09 දෙනෙකු පමණි. 2009 වසරේ පැවති වයඹ පළාත් සභා මැතිවරණයේදී ආනන්ද සරත් කුමාර මහතා මනාප ඡන්ද 13,605 ක් ලබා ගෙන 12 වැනි ස්ථානයට පත් විය. එම මැතිවරණයේදී තෝරා ගනු ලැබුයේ මන්ත්‍රීවරුන් 11 දෙනෙකි. නමුත් බෝනස් මන්ත්‍රී ධූරය ආනන්ද සරත් කුමාර මහතාට හිමි විය.", "URL": "https://sinhala.adaderana.lk/news.php?nid=37624", "Category": null, "Parent URL": null}