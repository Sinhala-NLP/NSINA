{"Source": "Adaderana", "Timestamp": "October 1, 2012 10:52 am", "Headline": "හොර නෝට්ටු සමඟ 2 ක් දැලේ", "News Content": "ව්‍යාජ මුදල් නෝට්ටු ළග තබා ගත් පුද්ගලයින් දෙදෙනෙකු සපුගස්කන්ද මාකොළ ප‍්‍රදේශයේ දී පොලීසිය විසින් අත්අඩංගුවට ගෙන තිබේ. ඔවුන් සතුව තිබී රුපියල් දහසේ ව්‍යාජ මුදල් නෝට්ටු 17 ක් සොයා ගත් බව සපුගස්කන්ද පොලීසිය සඳහන් කළේය. අත්අඩංගුවට ගත් සැකකරුවන්ගෙන් හෙළි වූ තොරතුරු මත එම මුදල් නෝට්ටු මුද්‍රණය කිරීම සඳහා යොදා ගත් මුද්‍රණ යන්ත‍්‍රය සහ උපකරණ කොටුගොඩ ප‍්‍රදේශයේ නිවසක සඟවා තිබිය දී පොලීසිය විසින් සොයාගෙන තිබේ. මේ වනවිට මෙම සැකකරුවන් රුපියල් දහසේ ව්‍යාජ මුදල් නෝට්ටු 500 ක් පමණ මාරු කර ඇති බව සිදුකළ පරීක්ෂණවලින් අනාවරණය වූ බව සපුගස්කන්ද පොලීසිය සඳහන් කළේය.", "URL": "https://sinhala.adaderana.lk/news.php?nid=27895", "Category": null, "Parent URL": null}