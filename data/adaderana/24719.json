{"Source": "Adaderana", "Timestamp": "June 3, 2012 08:16 am", "Headline": "කේරල ගංජා ගෙනා උදවිය ගැන රැඳවුම් නියෝග මත විමර්ශන ක්‍රියාත්මකයි", "News Content": "ගමන් බෑගවල තිබී කේරල ගංජා පාර්සල 45 ක් සොයාගැනීම සම්බන්ධයෙන් සැකපිට අත්අඩංගුවට ගත් පුද්ගලයින් සම්බන්ධයෙන් රැඳවුම් නියෝග මත විමර්ශන සිදුකරන බව පොලිසිය පවසයි. කල්පිටිය, කුච්චමුණිය දූපතට පැමිණ සිටියදී අදාළ පුද්ගලයින් තිදෙනා විජය නාවික හමුදා කඳවුරේ නිලධාරීන් කණ්ඩායමක් විසින් පරීක්ෂාවට ලක්කිරීමේ දී එම ගංජා තොගය සොයාගෙන තිබුණි. මේ අතර වෙන්නප්පුව , ජාඩිය ප්‍රදේශයේ දී කුඩා ලොරි රථයක රඳවා තිබූ ගංජා කිලෝග්‍රෑම් 7 ක් පොලිස් භාරයට ගෙන තිබේ. ඒ සම්බන්ධයෙන් තලවිල, කොලණිය ප්‍රදේශයේ පදිංචිකරවෙකු ද අත්අඩංගුවට ගත් බව වෙන්නප්පුව පොලිසිය සඳහන් කරයි.", "URL": "https://sinhala.adaderana.lk/news.php?nid=24719", "Category": null, "Parent URL": null}