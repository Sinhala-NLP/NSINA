{"Source": "Adaderana", "Timestamp": "April 30, 2010 09:18 am", "Headline": "ප්‍රභාගේ මවට ඉන්දියාවට පැමිණීමට අවසර ඉල්ලයි", "News Content": "එල්.ටී.ටී.ඊ හිටපු නායක වේලුපිල්ලෙයි ප්‍රභාකරන්ගේ මවට ප්‍රතිකාර ලබා ගැනීම සඳහා ඉන්දියාවට පැමිණීමට අවසර ලබා දෙන ලෙස ඉල්ලා එරට අධිකරණයක් වෙත පෙත්සමක් ඉදිරිපත් කර තිබේ. මැලේසියාවේ ක්වාලාලම්පූර් වෙත විශේෂ ගුවන් යානයක් පිටත් කර ඇය ඉන්දියාවට ගෙන්වා ගත යුතු බව එම පෙත්සමෙන් ඉල්ලා ඇත. පසුගිය 16 වනදා අදාළ කාන්තාව ඉන්දියාවට පැමිණි අතර එරට බලධාරින් විසින් ඇය ආපසු හරවා යැවීමට පියවර ගෙන තිබුණි. මැලේසියවේ ඉන්දීය මහ කොමසාරිස් කාර්යාලය නිකුත් කළ නිත්‍යානූකූල වීසා බලපත්‍රයක් තිබිය දී එවැනි ක්‍රියාමාර්ගයක් අනුගමනය කිරීම වැරදි සහගත බව පෙත්සම්කරුවන් සිය පෙත්සමෙන් දක්වා ඇත. මෙය එක්සත් ජාතීන්ගේ සංවිධානයේ මානව හිමිකම් ප්‍රඥප්තිය උල්ලංඝණය කිරීමක් බව ද පෙත්සම්කරුවන් අධිකරණය හමුවේ දන්වා තිබේ.", "URL": "https://sinhala.adaderana.lk/news.php?nid=8094", "Category": null, "Parent URL": null}