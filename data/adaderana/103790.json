{"Source": "Adaderana", "Timestamp": "February 6, 2019 01:34 pm", "Headline": "රෝහල් දැඩිසත්කාර ඒකකය වසා දමා සති 3යි-තවම විසඳුම් නෑ", "News Content": "නියමිත වෛද්‍යවරුන් සංඛ්‍යාව නොමැතිවීම හේතුවෙන් බලංගොඩ මුලික රෝහලේ දැඩිසත්කාර ඒකකය වසා දමා මේ වන විට සති 03කට ආසන්න කාලයක් ගතවී ඇත. රෝගීන්ගේ සුවසෙත සඳහා බලංගොඩ මුලික රෝහලට දැඩිසත්කාර ඒකකයක් ස්ථාපිත කෙරුණේ 2011 වසරේදීය. වෛද්‍යවරුන් 10 දෙනෙකුගෙන් සමන්විත දැඩිසත්කාර ඒකකය හරහා රෝගීන් රැසකගේ දිවි රැක ගැනීමට හැකියාව ලැබී ඇත. එහෙත් රෝහල් ආරංචි මාර්ග සඳහන් කරනනේ දැනට සති 03ක පමණ කාලයක සිට මෙම දැඩිසත්කාර ඒකකය වසා දමා ඇති බවය. අද දෙරණ කළ සොයා බැලීමකදී අනාවරණ වූයේ දැඩිසත්කාර ඒකකයේ සේවය කළ වෛද්‍යවරුන් 4 දෙනෙකුගේ ස්ථානමාරුවීම ඊට හේතු වී ඇති බවය. කෙසේ වෙතත් සබරගමු පළාත් සෞඛ්‍ය සංවිධානයේ රජයේ හෙද නිලධාරීන්ගේ සංමගයේ සභාපතිවරයා පවසන්නේ සබරගමු පළාත් සෞඛ්‍ය බලධාරීන් මේ සම්බන්ධයෙන් දැනුවත් කළද ඔවුන් මේ වන තෙක් ඊට කිසිදු ක්‍රියාමාර්ගයක් ගෙන නොමැති බවය.", "URL": "https://sinhala.adaderana.lk/news.php?nid=103790", "Category": null, "Parent URL": null}