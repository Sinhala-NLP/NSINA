{"Source": "Adaderana", "Timestamp": "July 4, 2012 10:00 pm", "Headline": "පළාත් සභා සඳහා ජවිපෙ කණ්ඩායම් නායකයින් පත්කෙරේ", "News Content": "ඉදිරියේදී පැවැත්වීමට නියමිත පළාත් සභා මැතිවරණයේ පළාත් සභා 03 සඳහා ජනතා විමුක්ති පෙරමුණේ කණ්ඩායම් නායකයින් පත්කර ති‍‍බේ. දේශපාලන මණ්ඩල සභික විජිත හේරත්, අනුර දිසානායක, ලාල්කාන්ත සහ මධ්‍යම කාරක සභික රාමලංගම් චන්ද්‍රසේකර් සහෝදරවරුන්ගෙන් සමන්විත නාමයෝජනා කමිටුව විසින් කණ්ඩායම් නායකයින් පත්කළ යුතු බවට පක්ෂයට යෝජනා කර තිබුණු බව පක්ෂයේ මාධ්‍ය ඒකකය නිවේදනය කරයි. එම කමිටුව විසින් නිර්දේශ කොට පක්ෂයේ මධ්‍යම කාරක සභාව විසින් අනුමත කරන ලද කණ්ඩායම් නායකයින් පහත සඳහන් වේ. උතුරු මැද පළාත් සභාව - හිටපු පා.ම. වසන්ත සමරසිංහ සබරගමුව පළාත් සභාව - හිටපු පා.ම. ගාමිණී රත්නායක නැගෙනහිර පළාත් සභාව - හිටපු පා.ම. වසන්ත පියතිස්ස", "URL": "https://sinhala.adaderana.lk/news.php?nid=25523", "Category": null, "Parent URL": null}