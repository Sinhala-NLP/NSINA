{"Source": "Adaderana", "Timestamp": "May 11, 2016 08:05 am", "Headline": " හිටපු ජනපති උගණ්ඩාවට", "News Content": "හිටපු ජනාධිපති මහින්ද රාජපක්ෂ මහතා උගණ්ඩාව බලා පිටත්ව ගොස් තිබේ.අද දෙරණ ගුවන්තොටුපොළ වාර්තාකරු පැවසුවේ අද(11) අළුයම මහින්ද රාජපක්ෂ මහතා උගන්ඩාවේ සංචාරයක් සඳහා පිටත්ව ගිය බවයි.උගණ්ඩා රජයෙන් කළ නිල ආරාධානයකට අනුව මෙම සංචාරයේ නිරත වන බව මහින්ද රාජපක්ෂ මහතාගේ මාධ්‍ය ඒකකය නිකුත් කළ නිවේදනයක සඳහන්ය.උගන්ඩාවේ ජනාධිපති යොවේරි කජුටා මුසවෙනි මහතාගේ 06 වෙනි ජනාධිපති පදවි ප්‍රාප්ති ජාතික උත්සවයේ ප්‍රධාන ආරාධිත අමුත්තකු වශයෙන් මහින්ද රාජපක්ෂ මහතා සහභාගී වනු ඇත.උගන්ඩාවේ දෙවනි නිදහස් අරගලයේ පුරෝගාමියෙකු වූ මුසවේනි මහතා පසුගියදා පැවති ජනාධිපතිවරණයෙන් සියයට 61ක ඡන්ද ප්‍රතිශතයක් ලබා 06 වන වරටත් එරට මහජන ඡන්දයෙන් ජනාධිපතිධූරයට තේරී පත් වී තිබේ.පසුගිය රජය නොබැඳි ජාතීන් සමඟ පැවැත්වූ සුහඳ සම්බන්ධතාවල ප්‍රතිඵලයක් ලෙස මෙම ආරාධනාව මහින්ද රාජපක්ෂ මහතා වෙත ලැබී ඇති බව සඳහන්ය.", "URL": "https://sinhala.adaderana.lk/news.php?nid=60025", "Category": null, "Parent URL": null}