{"Source": "Adaderana", "Timestamp": "October 25, 2012 05:27 pm", "Headline": "නවසීලන්ත සංචාරයට මහේල සහ මාලිංග නෑ", "News Content": "නවසීලන්ත කණ්ඩායම සමඟ පැවැත්වෙන විස්සයි විස්ස තරගාවලියට මහේල ජයවර්ධන හා ලසිත් මාලිංග සහභාගී නොවන බව ක්‍රිකට් ආයතනය පවසයි. ඉදිරි වසර සඳහා ශ්‍රී ලංකා විස්සයි විස්ස ක්‍රිකට් කණ්ඩායමේ නායකත්වය සඳහා ඇන්ජලෝ මැතිවුස් ද උප නායකත්වය සඳහා ලසිත් මාලිංග ද පත්කර තිබේ. මේ අතර එළඹෙන නවසීලන්ත ක්‍රිකට් තරගාවලිය සඳහා වන කණ්ඩායම ද නම් කර ඇති බව ශ්‍රී ලංකා ක්‍රිකට් ආයතනය පවසයි. නවසීලන්ත ක්‍රීකට් කණ්ඩායමේ ශ්‍රී ලංකා සංචාරයේ තරඟ වදීන ශ්‍රී ලංකා විස්සයි විස්ස කණ්ඩායමේ නායකත්වය ඇන්ජිලෝ මැතිවුස් විසින් දරන අතර උප නායකත්වය නුවන් කුලසේකර විසින් දරනු ඇත. ආබාධයක් හේතුවෙන් අජන්ත මෙන්ඩිස් ද එම තරගාවලියට සහභාගී නොවන බව ශ්‍රී ලංකා ක්‍රිකට් ආයතනය පවසයි. නවසීලන්ත කණ්ඩායම සමඟ පැවැත්වෙන එක්දින තරගාවලියේ නායකත්වය මහේල ජයවර්ධන විසින් දරන අතර උප නායකත්වය ඇන්ජිලෝ මැතිවුස් විසින් දරනු ඇත.", "URL": "https://sinhala.adaderana.lk/news.php?nid=28617", "Category": null, "Parent URL": null}