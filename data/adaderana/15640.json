{"Source": "Adaderana", "Timestamp": "April 22, 2011 05:02 pm", "Headline": "රුහුණු සරසවි සිසුවාගේ මරණය ගැන වාර්තාව ජනපති අතට ", "News Content": "රුහුණු විශ්ව විද්‍යාලයේ ශිෂ්‍යයෙකු වු සුසන්ත අරුණ බණ්ඩාරගේ මරණය සම්බන්ධයෙන් ජනාධිපති විමර්ශන කොමිෂන් වාර්තාව ජනාධිපතිවරයා වෙත බාරදී තිබේ. අදාළ වාර්තාව එම විමර්ශන කොමසමේ සභාපති විනිසුරු ඩි.ජේ. ද එස්. බාලපටබැඳි මහතා විසින් ජනාධිපතිවරයා වෙත බාර කළ බව ජනාධිපති මාධ්‍ය අධ්‍යක්ෂ ජනරාල් බන්දුල ජයසේකර මහතා සඳහන් කළේය. පසුගිය වසරේ සිදුවූ අදාළ සිසුවාගේ මරණය සම්බන්ධයෙන් ආන්දෝලනාත්මක තත්ත්වයක් පැවතුණි. ඒ අනුව ඒ පිළිබඳ පරීක්ෂණයක් පැවැත්වීම සඳහා ජනාධිපති මහින්ද රාජපක්ෂ මහතා විසින් විමර්ශන කොමිසමක් පත් කරනු ලැබීය. එම කොමිසම සිදුකළ විමර්ශනවල වාර්තාව ඊයේ(21) දිනයේ ජනාධිපතිවරයා වෙත බාරදී ඇත.", "URL": "https://sinhala.adaderana.lk/news.php?nid=15640", "Category": null, "Parent URL": null}