{"Source": "Adaderana", "Timestamp": "July 11, 2016 10:53 am", "Headline": "හල්පේ අක්කර 2000ක් විනාශයි", "News Content": "ඇල්ල,හල්පේ ප්‍රදේශයේ මහමෙව්නා අසපුව පිහිටි කන්දේ හටගත් ගින්නෙන් අක්කර 2000ක් විනාශ වී ඇති බව පොලීසිය පවසයි.ඊයේ(10) පස්වරුවේ හටගත් ගින්න අද(11) අළුයම 02.00 පමණ වන විට සම්පුර්ණයෙන්ම මැඩපැවැත්වීමට හැකි වූ බව බදුල්ල දිස්ත්‍රික් ආපදා කළමනාකරණ ඒකකය සඳහන් කළේය.ඇල්ල පොලීසිය, බදුල්ල සහ බණ්ඩාරවෙල නගර සභාවන්හි ගිනි නිවන ඒකක, යුධ හමුදාව සහ ගුවන් හමුදාව ගින්න මැඩපැවැත්වීම සඳහා සහය වී තිබේ.කිසියම් පුද්ගලයෙකු විසින් මහමෙව්නා අසපුව අවට කැළයේ සිදු කළ ගිනි තැබීමක් හේතුවෙන් මෙම ගින්න හට ගන්නට ඇති බවට සැක පළ කරන බව පොලීසිය පැවසුවේය.", "URL": "https://sinhala.adaderana.lk/news.php?nid=61959", "Category": null, "Parent URL": null}