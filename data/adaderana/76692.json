{"Source": "Adaderana", "Timestamp": "August 25, 2017 01:58 pm", "Headline": "දකුණු ආසියාවේ මිලියන 41කට බලපෑම්", "News Content": "දකුණු ආසියාවේ රටවල් කිහිපයකට බලපෑ ආපදා තත්වය හේතුවෙන් මේ වන විට පුද්ගලයින් මිලියන 41කට වැඩි පිරිසකට බලපෑම් එල්ලවී ඇති බව එක්සත් ජාතීන්ගේ සංවිධානය පවසයි. ඉන්දියාව, බංගලාදේශය, නේපාලය ඇතුළු රටවල් කිහිපයකට මෙම ආපදා තත්වයෙන් බලපෑම් එල්ල වී ඇති බව එම සංවිධානය පෙන්වායි. එම රටවල සිදු වූ ගංවතුර හා නායයෑම් හේතුවෙන් පුද්ගලයින් දහසකට ආසන්න පිරිසක් මියගොස් ඇති බව පවසන එක්සත් ජාතීන්ගේ සංවිධානය නිවාස, පාසල්, රෝහල් දසදහසක පමණ සංඛ්‍යාවක් විනාශ වී ඇති බව ද සඳහන් කරයි. ආපදා තත්වයෙන් පීඩාවට පත් එම රටවල ජනතාවට අවශ්‍ය සහන සැළසීම සඳහා කටයුතු කරමින් සිටින බව එම සංවිධානය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=76692", "Category": null, "Parent URL": null}