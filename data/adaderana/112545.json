{"Source": "Adaderana", "Timestamp": "June 22, 2019 01:54 pm", "Headline": "අමරපුර මහා නිකාය-රාමඤ්ඤ මහා නිකාය එක් නිකායක් කරන්න සාකච්ඡා", "News Content": "ශ්‍රී ලංකා අමරපුර මහා නිකාය සහ ශ්‍රී ලංකා රාමඤ්ඤ මහා නිකාය එක් නිකායක් බවට පත්කිරීමට සාකච්ඡා සිදු කරමින් පවතින බව ශ්‍රී ලංකා අමරපුර මහා නිකායේ මහානායක අතිපුජ්‍ය කොටුගොඩ ධම්මාවාස හිමියන් පවසයි. අමරපුර අරියවංශ සද්ධම්මයුක්තික පාර්ශ්වයේ 42 වැනි උපසම්පදා මහෝත්සවයට එක් වෙමින් උන්වහන්සේ මේ බව සඳහන් කළේය. ශ්‍රී ලංකා අමරපුර මහා නිකායේ අමරපුර අරියවංශ සද්ධම්මයුක්තික පාර්ශවයේ 42 වැනි උපසම්පදා මහෝත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ (21) පස්වරුවේ ගල්ලෑල්ල පුලතිසි විද්‍යාපීඨයේ දි පැවැත්වුණි. ඉන් අනතුරුව මනම්පිටිය පාලම අසළ පිහිටි පුලතිසිපුර මහා වාලුකා නදීතෙර උදකුක්බේප සීමා මාලකය වෙත පැමිණි ජනාධිපති මෛත්‍රීපාල සිරිසේන මහතා සාධාතුක කරඬුව තැන්පත් කර පුෂ්පෝපහාර දක්වනු ලැබුවේය.", "URL": "https://sinhala.adaderana.lk/news.php?nid=112545", "Category": null, "Parent URL": null}