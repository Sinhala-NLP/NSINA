{"Source": "Adaderana", "Timestamp": "July 1, 2019 12:32 pm", "Headline": "උපයාගත් වත්කමට සාපේක්ෂව කෝටි දොළොස් ලක්ෂයක් ගෙවිය යුතුයි-ජවිපෙ", "News Content": "උපයාගත් වත්කම් ප්‍රමාණයට සාපේක්ෂව කෝටි දොළොස් ලක්ෂයක ණය ප්‍රමාණයක් ගෙවීමට මෙරටට සිදුව ඇතැයි ජනතා විමුක්ති පෙරමුණේ දකුණු පලාත් සභා මන්ත්‍රී නලින් හේවගේ මහතා පවසයි. පාතදුම්බර මැතිවරණ කොට්ඨාසයේ ආසන බලමණ්ඩල රැස්වීම අමතමින් ඔහු මෙම අදහස් පල කළේය. වසර 72ක් පුරා සිටි පාලකයන් රට දැඩි ආගාධයකට රැගෙන යන බවද මන්ත්‍රීවරයා පවසයි. පසුගිය කාලයේ සිදු කළ සංවර්ධන ව්‍යාපෘති වලින් ලබා ගත් වත්කම් ප්‍රමාණය කොටි දෙලක්ෂයක් බවත් නමුත් ඒ වෙනුවෙන් ගෙවීමට ඇති ණය එම වටිනාකම මෙන් 6ක් ගුණයක් බවත් මන්ත්‍රීවරයා එහිදි පැහැදි කළේය.", "URL": "https://sinhala.adaderana.lk/news.php?nid=113127", "Category": null, "Parent URL": null}