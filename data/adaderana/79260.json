{"Source": "Adaderana", "Timestamp": "October 29, 2017 01:06 pm", "Headline": "TNA විශේෂ සාකච්ඡාවක් ", "News Content": "දෙමළ ජාතික සන්ධානයේ පාර්ලිමේන්තු මන්ත්‍රී කණ්ඩායමේ විශේෂ සාකච්ඡාවක් ඊයේ(28) පස්වරුවේ පවත්වා තිබේ. විපක්ෂ නායක ආර්.සම්බන්ධන් මහතාගේ ප්‍රධානත්වයෙන් විපක්ෂ නායක කාර්යාලයේ දී මෙම සාකච්ඡාව පවත්වා ඇති බව වාර්තා වේ. නව ආණ්ඩුක්‍රම ව්‍යවස්ථාව සම්බන්ධයෙන් මෙහිදී දීර්ඝ වශයෙන් සාකච්ඡා වී තිබේ. ආණ්ඩුක්‍රම ව්‍යවස්ථාවේ අතුරු වාර්තාව පිළිබඳ ඉදිරි දිනවල දී සිදුකරන පාර්ලිමේන්තු විවාදයේ දී දෙමළ ජාතික සන්ධානය කටයුතු කරන ආකාරය සම්බන්ධයෙන් එකඟතාවයකට පැමිණි බව දෙමළ ජාතික සන්ධානයේ ප්‍රකාශකයෙකු සඳහන් කළේය. අතුරු වාර්තාවේ ඇති අඩුපාඩු මෙන්ම අනුමත කළ හැකි කරුණු පිළිබඳව ද මෙහිදී සාකච්ඡා වී ඇත. මෙම සාකච්ඡාව සඳහා දෙමළ ජාතික සන්ධානය නියෝජනය කරන සියලු පක්ෂවල මන්ත්‍රීවරුන් සහභාගී වී තිබේ.", "URL": "https://sinhala.adaderana.lk/news.php?nid=79260", "Category": null, "Parent URL": null}