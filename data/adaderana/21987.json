{"Source": "Adaderana", "Timestamp": "February 9, 2012 02:42 pm", "Headline": "විදුලිබිල ස්ථාවර කරන්න යෝජනා කළා", "News Content": "දැනට පවත්නා විදුලි බිල ස්ථාවරව පවත්වා‍ගෙන යාම සඳහා මහජන උපයෝගිතා කොමිසමට යෝජනා කර ඇති බව විදුලිබල හා බලශක්ති නියෝජ්‍ය අමාත්‍ය ප්‍රේමලාල් ජයසේකර මහතා පවසයි. විදුලි බිල ඉදිරියේදී වැඩිවන බවට මාධ්‍යයේ පළවන පුවත්වල යම් සත්‍යතාවක් ඇත්දැයි එ.ජා.ප පාර්ලිමේන්තු මන්ත්‍රී රවී කරුණානායක මහතා අද පාර්ලිමේන්තුවේදී අසන ලද ප්‍රශ්නයකට පිළිතුරු ලබාදෙමින් නියෝජ්‍ය අමාත්‍යවරයා මේ බව සඳහන් කළේය. ජලාශවල ජලය සිඳී ගියද විදුලිය ස්ථාවරව ලබාදීම සඳහා වගබලා ගන්නා බව ජයසේකර අමාත්‍යවරයා එහිදී පෙන්වා දුන්නේය.", "URL": "https://sinhala.adaderana.lk/news.php?nid=21987", "Category": null, "Parent URL": null}