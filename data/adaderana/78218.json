{"Source": "Adaderana", "Timestamp": "October 1, 2017 01:43 pm", "Headline": "විදුලි සැර වැදී විදේශිකයා අවසන් ගමන් යයි ", "News Content": "නෞකාවක දී විදුලි සැර වැදීමෙන් අනතුරට ලක්ව සිටි විදේශිකයෙකු හම්බන්තොට රෝහලට ඇතුළත් කිරීමෙන් පසු මියගොස් තිබේ.ඉරානයේ සිට ඉන්දියාව බලා ගමන් කළ පැනමා රාජ්‍යයට අයත් නෞකාවක සිටි විදේශීකයෙකුට විදුලි සැර වැදී ඇති බවට නාවික හමුදාවට තොරතුරක් ලැබී තිබුණි.ඒ අනුව නාවික හමුදාව මැදිහත්ව එම පුද්ගලයා ගොඩබිමට රැගෙනවිත් හම්බන්තොට රෝහලට ඇතුළත් කර ඇති අතර ඔහු මියගොස් ඇති බවට වෛද්‍යවරයා විසින් ප්‍රකාශ කර තිබේ.මෙලෙස මියගොස් ඇත්තේ 24 හැවිරිදි තුර්කි ජාතිකයෙකු බව පොලීසිය පැවසුවේය.මළ සිරුර හම්බන්තොට රෝහලේ මෘත ශරීරාගාරයේ තබා ඇති අතර හම්බන්තොට පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78218", "Category": null, "Parent URL": null}