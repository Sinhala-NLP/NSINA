{"Source": "Adaderana", "Timestamp": "December 18, 2017 07:39 pm", "Headline": "  රුසියාවේ තේ තහනම ඉවත් කර ගන්න විශේෂඥයින් පිරිසක් රුසියා යන්න සැරසෙයි", "News Content": "අද සිට ක්‍රියාත්මක වන පරිදි රුසියාව විසින් පනවා ඇති මෙරට තේ ආනයන තහනම ඉවත් කර ගැනීම සඳහා ලබන සතියේදී මෙරට විශේෂඥයින් පිරිසක් රුසියාවට පැමිණීමට නියමිත බව රුසියාවේ ශ්‍රී ලංකා තානාපති වෛද්‍ය සමන් වීරසිංහ මහතා පවසයි. අද දෙරණට ඔහු ප්‍රකාශ කළේ මීට පෙර රුසියාවේ ඉරිගු වගාවට හානි සිදු කළ කෘමි විශේෂයක් පසුගියදා මෙරටින් යැවූ තේ තොගයක ද සිටීම හේතුවෙන් අදාළ තහනම තාවකාලිකව පනවා ඇති බවයි. මේ අතර අද පැවැති මාධ්‍ය හමුවකදී ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා ප්‍රකාශ කළේ ජනාධිපතිවරයා මැදිහත් වී ගැටළුවට කඩිනම් විසඳුමක් ලබාගත යුතු බවයි.", "URL": "https://sinhala.adaderana.lk/news.php?nid=81736", "Category": null, "Parent URL": null}