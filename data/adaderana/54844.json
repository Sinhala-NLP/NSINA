{"Source": "Adaderana", "Timestamp": "November 3, 2015 01:54 pm", "Headline": "මාලදිවයින ජනපතිගේ සිද්ධියට දෙහිවලින් ඇල්ලු සැකකරු රිමාන්ඩ්! ", "News Content": "මාලදිවයින් ජනාධිපති අබ්දුල්ලා යමින් ඝාතනය කිරිමට තැත් කිරිමේ සිද්ධිය සම්බන්ධයෙන් ශ්‍රී ලංකාවේ දී අත්අඩංගුවටගත් සැකකරු රක්ෂිත බන්ධනාගාර ගත කර තිබේ. මාලදිවයින් අපරාධ අධිකරණය හමුවට ඊයේ(02) ඉදිරිපත් කළ අහමඩ් අශ්රෆ් නමැති 18 හැවිරිදි මෙම සැකකරු දින 15ක කාලයක් රක්ෂිත බන්ධනාගාර ගත කර ඇති බව එරට මාධ්‍ය වාර්තා කළේය.දෙහිවල නැදිමාල ප්‍රදේශයේ නිවසක සැඟව සිටියදී පසුගිය ඉරිදා පස්වරුවේ පොලීසිය විසින් සැකකරු අත්අඩංගුවට ගනු ලැබුණි.ඊයේ පෙරවරුවේ මාලදිවයිනට රැගෙන ගිය සැකකරු එරට පොලිස් භාරයේ රඳවාගෙන ප්‍රශ්න කිරීමෙන් අනතුරුව අධිකරණයට ඉදිරිපත් කෙරුණු බවයි මාලදිවයින් බලධාරීන් පැවසුවේය.මෙම සැකකරු සිද්ධිය සම්බන්ධයෙන් පසුගියදා අත්අඩංගුවට ගැණුනු මාලදිවයින් උප ජනාධිපතිවරයාගේ ප්‍රබල ආධාරකරුවෙකු බව ද සඳහන්ය.", "URL": "https://sinhala.adaderana.lk/news.php?nid=54844", "Category": null, "Parent URL": null}