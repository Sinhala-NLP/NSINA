{"Source": "Adaderana", "Timestamp": "September 10, 2012 02:06 pm", "Headline": "දියතලාව හමුදා කඳවුරේ සෙබලුන් 6ක් පස්බැම්මකට දිවි පුදයි", "News Content": "පස් බැම්මක් කඩා වැටී ඊට යටවීමෙන් දියතලාව යුද හමුදා කඳවුරේ සෙබලුන් 6 දෙනෙකු මියගොස් තිබේ. දියතලාව හමුදා කඳවුර අභ්‍යන්තරයේ සංවර්ධන කටයුත්තක නියැලෙමින් සිටි හමුදා සෙබලුන් පිරිසක් මෙම අනතුරට මුහුණ පා තිබේ. මෙම අනතුරින් තුවාල ලැබු තවත් දෙදෙනෙකු ‍එම රෝහලේ ප්‍රතිකාර ලබන බව රෝහල් ප්‍රකාශිකාවක් පැවසුවාය. අද (10) දහවල් මෙම අනතුර සිදුව ඇති බව අප කළ විමසීමකදී හමුදා මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=27288", "Category": null, "Parent URL": null}