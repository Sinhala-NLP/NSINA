{"Source": "Adaderana", "Timestamp": "January 11, 2012 04:01 pm", "Headline": " ආණ්ඩුවෙන් හකුළාගත් පනත ආයෙමත් ගේනවා", "News Content": "ආණ්ඩුව විසින් හකුළා ගත් පෞද්ගලික අංශ සේවකයින්ගේ විශ්‍රාම වැටුප් පනත් කෙටුම්පත වෙනත් මුහුණුවරකින් ඉදිරිපත් කිරීමට කටයුතු කර ඇති බව එක්සත් ජාතික පක්ෂයේ පාර්ලිමේන්තු මන්ත්‍රී ජයලත් ජයවර්ධන මහතා පවසයි. අදාළ පනත් කෙටුම්පත මේ වන විටත් පාර්ලිමේන්තු න්‍යාය පුස්තකයට ඇතුළත් කර ඇති බව මන්ත්‍රීවරයා සඳහන් කළේය . ඒ අනුව ලබන 18 වැනිදා අදාළ ‍පනත් කෙටුම්පත විවාදයට ගැනීමට නියමිත බව ජයලත් ජයවර්ධන මහතා පවසයි. පනත හරහා පෞද්ගලික අංශ සේවකයින්ට විශ්‍රාම වැටුප් ක්‍රමයක් හඳුන්වා නොදෙන බව කම්කරු අමාත්‍යවරයා ප්‍රකාශ කළ ද පනත් කෙටුම්පතට ඒ පිළිබඳ වගන්තියක් ඇතුළත්ව තිබෙන බව අද පැවති මාධ්‍ය හමුවක දි ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21316", "Category": null, "Parent URL": null}