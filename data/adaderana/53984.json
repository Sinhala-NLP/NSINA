{"Source": "Adaderana", "Timestamp": "September 21, 2015 02:41 pm", "Headline": "ඌවේ හා සබරගමුවේ හිස් පුටුවලට මන්ත්‍රීන් දිවුරයි", "News Content": "ඌව පළාත් සභාව සඳහා නවක මන්ත්‍රීවරුන් තිදෙනෙකු දිවුරුම්දී තිබේ.අද පෙරවරුවේ පළාත් ආණ්ඩුකාර එම්.පී ජයසිංහ මහතා ඉදිරියේ ඔවුන් දිවුරුම් දුන් බව වාර්තා වේ.එක්සත් ජනතා නිදහස් සන්ධානය නියෝජනය කරමින් සුමිත් සමයදාස, චන්දන වැලිවිට සහ හේවා වඩුගේ රෝයි කාලින්ද යන මහත්වරුන් මෙලෙස ඌව පළත් සභා මන්ත්‍රීවරුන් ලෙස දිවුරුම් දී ඇත.පළාත් සභා මන්ත්‍රීවරුන් කිහිප දෙනෙකු පසුගිය දා පාර්ලිමේන්තුවට තේරි පත්වීමත් සමග ඌව පළාත් සභාවේ මන්ත්‍රීධුර 05 ක් පුරප්පාඩු වූණි.ඒ අනුව තවත් මන්ත්‍රීවරුන් දෙදෙනෙකුගේ පුරප්පාඩුව පවතින අතර ඔවුන් එක්සත් ජාතික පක්ෂය නියෝජනය කරමින් නම් කළ යුතුය.මේ අතර සබරගමු පළාත් සභාව සඳහා නවක මන්ත්‍රීවරයෙකු ලෙස අජිත් ශාමින්ද මහතා දිවුරුම්දී තිබේ.අද පෙරවරුවේ පළාත් ආණ්ඩුකාර ජනාධිපති නීතිඥ මාර්ෂල් පෙරේරා මහතා ඉදිරියේ ඔහු දිවුරුම් දුන් බව සබරගමු පළාත් ආණ්ඩුකාර කාර්යාලය සඳහන් කළේය.සබරගමුව පළාත් සභාවේ මන්ත්‍රීවරුන් 07 දෙනෙකු පසුගිය මහ මැතිවරණයෙන් පාර්ලිමේන්තුවට තේරිපත් වීමත් සමග පළාත් සභා මන්ත්‍රීධුර 07 ක් පුරප්පාඩු වුණි.එක්සත් ජනතා නිදහස් සන්ධානයෙන් පුරප්පාඩු වූ එක් මන්ත්‍රීධුරයක් සඳහා අජිත් ශාමින්ද මහතා පත් කර ඇති අතර කෑගල්ල දිස්ත්‍රික්කයෙන් එක්සත් ජනතා නිදහස් සන්ධානයේ තවත් එක් පළාත් සභා මන්ත්‍රීධුරයක පුරප්පාඩු පවතින බව වාර්තා වේ.එක්සත් ජාතික පක්ෂයෙන් පුරප්පාඩු වූ මන්ත්‍රීධුර 05 සදහා පත් කළ නවක මන්ත්‍රීවරු මිට පෙර දිවුරුම් දුන් බව සබරගමුව පළාත් ආණ්ඩුකාර කාර්යාලය සඳහන් කළේය.", "URL": "https://sinhala.adaderana.lk/news.php?nid=53984", "Category": null, "Parent URL": null}