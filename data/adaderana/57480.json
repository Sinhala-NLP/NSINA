{"Source": "Adaderana", "Timestamp": "February 22, 2016 11:23 am", "Headline": "නීලගිරි මහා සෑයෙන් හමුවූ සර්වඥ ධාතු ප්‍රදර්ශනය අදින් අවසන්", "News Content": "අම්පාර නීලගිරි මහා සෑයෙන් හමුවූ සර්වඥ ධාතූන් වහන්සේ ප්‍රදර්ශනය කෑගල්ල රංවල පුරාණ රජ මහා විහාරස්ථානයේදී පැවැත්වෙයි.අද(22) මධ්‍යම රාත්‍රිය දක්වා සර්වඥ ධාතූන් වහන්සේ වැදපුදා ගැනීමට බැතිමතුන්ට අවස්ථාව ලබා දෙන බව රංවල පුරාණ රජ මහා විහාරස්ථානයේ විහාරධිපති ඉඹුල්ගල ශ්‍රී සුමංගල හිමියන් සඳහන් කළේය.පසුගිය 19 වනදා ආරම්භ වූ මෙම සර්වඥ ධාතු ප්‍රදර්ශනය අදින් අවසන්වීමට නියමිතව ඇත.පසුගිය දින කිහිපය තුළ අම්පාර නීලගිරි මහා සෑයෙන් හමුවූ සර්වඥ ධාතූන් වහන්සේ වැදපුදා ගැනීමට දහස් ගණනක බෞද්ධ බැතිමතුන් පිරිසක් පැමිණි බවද විහාරධිපති හිමියන් සඳහන් කර ඇත.", "URL": "https://sinhala.adaderana.lk/news.php?nid=57480", "Category": null, "Parent URL": null}