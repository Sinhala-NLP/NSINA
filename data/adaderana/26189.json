{"Source": "Adaderana", "Timestamp": "July 30, 2012 02:57 pm", "Headline": "මීගමුවෙන් රට පනින්න ගිය තවත් දෙදෙනෙක් මාට්ටු", "News Content": "මීගමුව , කම්මල්තොට මුහුදු ප්‍රදේශයෙන් නීතී විරෝධී ලෙස විදේශ ගතවීමට තැත් කළ පුද්ගලයින් දෙදෙනෙකු මීගමුව පොලිසිය විසින් අත්අඩංගුවට ගෙන තිබේ. අදාළ පුද්ගලයින් විදේශ ගත කරවීම සඳහා කටයුතු කළ පුද්ගලයින් තිදෙනෙකු ද අත්අඩංගුවට ගෙන ඇති බව පොලිසිය සඳහන් කරයි. අත්අඩංගුවට ගත් පුද්ගලයින් සතුව තිබී රුපියල් හය ලක්ෂ අනූ අට දහසක් පමණ ද සොයා ගෙන තිබේ. බෝට්ටු මාර්ගයෙන් තවත් පුද්ගලයින් කිහිප දෙනෙකු මෙලෙස විදේශ ගත වී ඇති බවට තොරතුරු අනාවරණය වී ඇති බව මීගමුව පොලිසිය සඳහන් කරයි. ඒ සම්බන්ධයෙන් නාවික හමුදාවට තොරතුරු ලබා දී ඇති බව මීගමුව පොලිසිය පොලිසිය කියා සිටියි. මෙලෙස පුද්ගලයින් විදේශ ගත කරවීමට කටයුතු කළ පුද්ගලයින් මීගමුව ප්‍රදේශයේ පදිංචිකරුවන් වන අතර විදේශ ගත වීම සඳහා සූදානම් වී සිටි පුද්ගලයින් දෙදෙනා මීගමුව සහ මන්නාරම ප්‍රදේශ වල පදිංචිකරුවන් බව අනාවරණය වී තිබේ.. සැකකරුවන් අද දිනයේ මීගමුව මහේස්ත්‍රාත් අධීකරණයට ඉදිරිපත් කිරීමට කටයුතු කරන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=26189", "Category": null, "Parent URL": null}