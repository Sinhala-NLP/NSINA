{"Source": "Adaderana", "Timestamp": "August 14, 2019 10:02 am", "Headline": "පළමු ටෙස්ට් තරඟයේ කාසියේ වාසිය නවසීලන්තයට", "News Content": "ලෝක කුසලාන ටෙස්ට් ශූරතාවලියේ ශ්‍රී ලංකා කණ්ඩායම සහ නවසීලන්ත කණ්ඩායම සහභාගී වන පළමු තරඟය මේ වන විට ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත් වේ. තරඟයේ කාසියේ වාසිය දිනූ නවසීලන්ත කණ්ඩායමේ නායක කේන් විලියම්සන් ප්‍රථමයෙන් පන්දුවට පහරදීමට තීරණය කළේය. අද (14) තරඟය සදහා සහභාගී වන දිමුත් කරුණාරත්නගේ නායකත්වයෙන් යුත් ශ්‍රී ලංකා කණ්ඩායමට ලහිරු තිරිමාන්න, කුසල් මෙන්ඩිස්, ඇන්ජලෝ මැතිව්ස්, කුසල් ජනිත් පෙරේරා, ධනංජය ද සිල්වා, නිරෝෂන් දික්වැල්ල, සුරංග ලක්මාල්, අකිල ධනංජය, ලසිත් ඇඹුල්දෙණිය සහ ලහිරු කුමාර ඇතුලත්. කෙසේවෙතත් 15 දෙනාගෙන් සමන්විත සංචිතයට නම් කර තිබූ දිනේෂ් චන්දිමාල් අද තරඟයට කැදවා නැත.", "URL": "https://sinhala.adaderana.lk/news.php?nid=116492", "Category": null, "Parent URL": null}