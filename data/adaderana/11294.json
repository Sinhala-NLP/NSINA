{"Source": "Adaderana", "Timestamp": "October 5, 2010 10:43 am", "Headline": "නීතී විරෝධීව රැඳී සිටි විදේශිකයින් 30 ක් රැඳවුම් භාරයේ", "News Content": "නීතී විරෝධී ලෙස මෙරට රැඳී සිටි විදේශිකයින් 30 දෙනෙකු පමණ මේ වන විට රඳවා තබාගෙන සිටින බව ආගමන විගමන දෙපාර්තමේන්තුව පවසයි. සංචාරක වීසා ලබා ගෙන මෙරට රැඳී සිටීම හේතුවෙන් මොවුන් අත්අඩංගුවට ගෙන ඇති බව වාර්තා වේ. ඒ අතර ඉන්දීය, පකිස්ථානු, චීන සහ කැනඩානු ජාතිකයින් සිටින බව ආගමන විගමන දෙපාර්තමේන්තුව ප්‍රකාශ කරනු ලැබීය. පසුගිය සතිය තුළ ද විදේශිකයින් 11 දෙනෙකු අත්අඩංගුවට ගැනීමට කටයුතු කළ බව ආගමන විගමන දෙපාර්තමේන්තුව සඳහන් කරනු ලැබීය. ඔවුන් මෙරට රන් ආභරණ වෙළඳසැල්වල් සහ ප්ලාස්ටික් නිපදවන වෙළඳසැල් වල සිටිය දී අත්අඩංගුවට ගෙන තිබේ. මෙම සියලු දෙනාම මෙරටින් පිටුවහල් කිරීමට කටයුතු කරන බව ආගමන විගමන දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=11294", "Category": null, "Parent URL": null}