{"Source": "Adaderana", "Timestamp": "July 31, 2017 08:31 am", "Headline": "වන්නි ආරක්ෂා සේනා ආඥාපති වැඩබාර ගනියි", "News Content": "නව වන්නි ආරක්ෂක සේනා ආඥාපති ලෙස මේජර් ජෙනරාල් කුමුදු පෙරේරා මහතා වැඩබාරගෙන තිබේ. වන්නි ආඥාපති ලෙස කටයුතු කළ මේජර් ජෙනරාල් රුවන් කුලතුංග මහතා මාණ්ඩලික නිළධාරින් පුහුණු කිරිමේ විද්‍යාලයේ සේනාවිධායක ලෙස පත් කිරිමෙන් පසු පුරප්පාඩු වූ වන්නි ආඥාපති තනතුර සඳහා කුමුදු පෙරේරා පත් කර ඇති බව වාර්තා වෙයි. ඒ අනුව සිය ධුරයේ වැඩ බාර ගනිමින් මේජර් ජෙනරාල් කුමුදු පෙරේරා මහතා ප්‍රකාශ කර ඇත්තේ වන්නි කලාපයේ සහ උතුරේ ආරක්ෂාව වෙනුවෙන් කැපවී කටයුතු කරන බවයි. එම අවස්ථාව සඳහා වන්නි ආරක්ෂක සේනා මූලස්ථාන උසස් නිළධාරින් සියලු දෙනා එක්ව තිබේ.", "URL": "https://sinhala.adaderana.lk/news.php?nid=75789", "Category": null, "Parent URL": null}