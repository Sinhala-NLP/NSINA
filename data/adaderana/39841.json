{"Source": "Adaderana", "Timestamp": "December 25, 2013 08:41 am", "Headline": "තවත් හොර නෝට්ටු කළුතරින් මතුවෙයි", "News Content": "ව්‍යාජ මුදල් නෝට්ටු ළඟ තබාගත් පුද්ගලයෙකු දකුණු කළුතර පොලීසියේ නිලධාරින් කණ්ඩායමක් විසින් අත්අඩංගුවට ගෙන තිබේ. සැකකරු සතුව තිබී ව්‍යාජ රුපියල් 500 මුදල් නෝට්ටු 24 ක් සොයාගෙන ඇති බව සඳහන් වෙයි. ඔහුගෙන් සිදුකළ වැඩිදුර ප්‍රශ්න කිරීම් වලදී ව්‍යාජ රුපියල් 500 නෝට්ටු 137 ක්ද, ව්‍යාජ රුපියල් 1000 මුදල් නෝට්ටු 5 ක් ඇතුළු ම්‍රද්‍රණය සඳහා යොදාගත් කඩදාසි සහ පරිඝණකයක් ද පොලීසිය විසින් සොයාගෙන තිබේ. සැකකරු මොල්ලිගොඩ - වාද්දුව ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=39841", "Category": null, "Parent URL": null}