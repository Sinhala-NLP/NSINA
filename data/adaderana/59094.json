{"Source": "Adaderana", "Timestamp": "April 11, 2016 01:35 pm", "Headline": "වරාය සේවකයින්ගේ උපවාසය අහවරයි", "News Content": "අලුත් අවුරුදු දීමනාව ලබා නොදීම ඇතුළු ඉල්ලීම් කිහිපයක් මූලික කරගනිමින් වරාය ඒකාබද්ධ වෘත්තීය සමිති එකමුතුව නියෝජනය කරමින් වරාය සේවකයින් විසින් ආරම්භ කළ මාරාන්තික උපවාසය හා වර්ජනය අවසන් කර තිබේ.අග්‍රමාත්‍ය රනිල් වික්‍රමසිංහ මහතා සමඟ පැවති සාකඡ්චාවකින් අනතුරුව පැමිණි එකඟතාවක් මත මෙම තීරණය ගත් බව වෘත්තීය සමිති එකමුතුව නිවේදනය කර ඇත.සිය ගැටලු පිළිබඳ සාකච්ඡා කිරීම සඳහා වරාය වෘත්තීය සමිති එකමුතුව අද(11) පෙරවරුවේ අග්‍රාමාත්‍ය රනිල් වික්‍රමසිංහ මහතා සමඟ සාකච්ඡාවක් පවත්වා තිබේ.අරලියගහ මන්දිරයේදී පෙරවරු 9.30ට පමණ මෙම සාකච්ඡාව ආරම්භ වූ බව එහි සම කැඳවුම්කරු ලාල් බංගමුවගේ මහතා සඳහන් කළේය.අදාළ සාකච්ඡා වලදී කප්පාදු කරන ලද අලුත් අවුරුදු ප්‍රසාද දීමනාව ලබාදීමට එකඟතාව පළ වූ බව ඔහු සඳහන් කළේය.මෙම සාකච්ඡාවේදී පැමිණි එකඟතා පහත පරිදි වෙයි,01. ශ්‍රී ලංකා වරාය අධිකාරියේ සියලු සේවකයින්ට විශේෂ අවුරුදු දීමනාවක් ලබා දීම.02. ඵලදායිතාව අනුව දෙසැම්බර් මාසයේදීද විශේෂ දීමනාවක් ලබා දීම.03. ශ්‍රී ලංකා වරාය අධිකාරියේ ජයබහළු පර්යන්තයේ දිරි දීමනාව සම්බන්ධයෙන් ඉදිරිපත්ව ඇති යෝජනා සාකච්ඡා කර වාර්තාවක් ඉදිරිපත් කිරීම සඳහා කමිටුවක් පත් කිරීම.වෘත්තීය සමිති නියෝජිතයන් සමඟ පැවැති මෙම සාකච්ඡාවට වරාය සහ නාවික අමාත්‍ය අර්ජුන රණතුංග, අමාත්‍ය මලික් සමරවික්‍රම, අමාත්‍ය නිමල් සිරිපාල ද සිල්වා යන අමාත්‍යවරුන් මෙන්ම ජාතික සේවක සංගමයේ උපසභාපති මාධ්‍ය ලේකම් සුනිල් සිල්වා මහතාද සහභාගී වූහ.", "URL": "https://sinhala.adaderana.lk/news.php?nid=59094", "Category": null, "Parent URL": null}