{"Source": "Adaderana", "Timestamp": "October 24, 2016 03:54 pm", "Headline": "  ඖෂධ මිල අඩු කිරීමේ වැඩපිළිවෙළට පූර්ණ සහය දෙනවා", "News Content": "ඖෂධ මිල අඩු කිරීමේ වැඩපිළිවෙළට පූර්ණ සහය ලබා දෙන බව සමස්ත ලංකා පෞද්ගලික ඖෂධසැල් හිමියන්ගේ සංගමය සහ ශ්‍රී ලංකා ඖෂධ වෙළෙඳ සංගමය පවසයි.මිල අඩු කිරීමේ ගැසට් පත්‍රය නිකුත් කිරීමෙන් පසු ඖෂධ නියාමන අධීකාරියේ සභාපති මහාචාර්ය අසිත ද සිල්වා මහතාගේ ප්‍රධානත්වයෙන් අද(24) පැවති සාකච්ඡාවකදී එම සංගම් නිලධාරීන් මේ බව ප්‍රකාශ කර තිබේ.ඖෂධ ආනයන සමාගම් මෙතෙක් තමන් සතුව තිබූ ඖෂධ තොග යළි පවරාගෙන නව මිලට ඖෂධ තොග නිකුත් කර නොමැති බව එහිදී එම සංගම් පෙන්වා දී ඇත.ඒ පිළිබඳ සෞඛ්‍ය අමාත්‍ය රාජිත සේනාරත්න මහතා සමග සාකච්ඡා කර විසඳුමක් ලබාදීමට කටයුතු කරන බව ඖෂධ නියාමන අධිකාරියේ සභාපතිවරයා අදාළ නියෝජිතයින්ට ප්‍රකාශ කර තිබේ.මේ අතර රාජ්‍ය ඖෂධ නීතිගත සංස්ථාවට අයත් ඔසුසැල් 32ක් මගින් අද සිට අඩු මිලට ඖෂධ අලෙවි කිරීමට පියවර ගෙන ඇති බව එහි කළමනාකාර අධ්‍යක්ෂ ආචාර්ය එච්.එම්.එම්. රූම් මහතා ප්‍රකාශ කළේය.", "URL": "https://sinhala.adaderana.lk/news.php?nid=65363", "Category": null, "Parent URL": null}