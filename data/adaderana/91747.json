{"Source": "Adaderana", "Timestamp": "June 30, 2018 03:43 pm", "Headline": "පිරිසිදු ජලය නොමැති නිසා අසරණ වුන සූරියවැව වැසියන්", "News Content": "පොළොන්නරුව - වැලිකන්ඳ - සූරියවැව ගම්මානයේ වැසියන් පිරිසිදු පානීය ජලය නොමැති වීම හේතුවෙන් දැඩි ලෙස පීඩාවට පත්ව තිබේ. පිරිසිදු ජලය නොමැති වීම හේතුවෙන් ගම්මානයේ පුද්ගලයන් 41 දෙනෙකු මේ වනවිට වකුගඩු රෝගවලට ගොදුරුව සිටින බව ගම්වැසියන් පැවසීය. ඉතා දුෂ්කර ගම්මානයක් වු පොළොන්නරුව - වැලිකන්ඳ- සූරියවැව ගම්මානයේ මේ වනවිට පවුල් 400 ක් ජිවත්ව සිටියි. සුරියවැව ගම්මානයේ ජනතාව සිය පානීය ජල අවශ්‍යතාව සපුරා ගන්නේ ගම්මානය අවට ඇති වැව්වලින් බව ඔවුන් පැවසීය. 2007 වසරේදි මෙන්ම 2015 වසරේදිද මෙම ගම්මානයට පිරිසිදු පානීය ජල සැපයුමක් ලබා දිම සඳහා ව්‍යාපෘති ආරම්භ වුවද එම ව්‍යාපෘති දෙකම අතරමග නැවති ඇත. පිරිසිදු පානිය ජල සැපයුමක් ලබා දෙන ලෙසට ප්‍රදේශයේ ජනතාව ඉල්ලා සිටියි.", "URL": "https://sinhala.adaderana.lk/news.php?nid=91747", "Category": null, "Parent URL": null}