{"Source": "Adaderana", "Timestamp": "March 5, 2010 10:15 am", "Headline": "මාතර වී වගාවට රෝග උවදුරු", "News Content": "මාතර දිස්ත්‍රික්කයේ ප්‍රදේශ රැසක වී වගාවට දුඹුරු පැළ කීඩෑ හානිය සහ කොපු අංගමාරය නැමති දීලීර ‍රෝග වැළදීමෙන් කුඹුරු අක්කර තුන්දහසක් පමණ විනාශ වී යාමේ අවදානමකට ලක් ව ඇති බව වාර්තා වේ. කඹුරුපිටිය, හක්මන, අකුරැස්ස, දෙවිනුවර, වැලිගම සහ දෙනියාය යන මැතිවරණ කොට්ඨාසවල වී වගාවට මෙම උවදුර බහුලව බලපා තිබේ. දකුණු පළාත් කෘෂිකර්ම අමාත්‍යාංශයේ උපදෙස් මත මෙම රෝග සඳහා කෘමිනාශක හඳුන්වා දී තිබුණ ද ඉන් ප්‍රතිඵලයක් අත්ව නොමැති බව ගොවීන් පෙන්වාදෙයි. මේ අතර මාතලේ දිස්ත්‍රික්කයේ ද වී වගාවේ පැතිර යන\"වල් වී\"හේතුවෙන් ගොවීන් රැසක් දුෂ්කරතාවට පත් වී ඇති බව වාර්තා වේ.", "URL": "https://sinhala.adaderana.lk/news.php?nid=7087", "Category": null, "Parent URL": null}