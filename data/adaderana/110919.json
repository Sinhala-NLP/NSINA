{"Source": "Adaderana", "Timestamp": "May 29, 2019 03:27 pm", "Headline": "කට්ටි පැන්න කුඩු ජාවාරම්කරුවෙකු පොලීසියට මාට්ටු", "News Content": "කලක් තිස්සේ නාඋල පොලීසියට අව්‍යව සිටි හෙරොයින් ජාවාරම්කරැවෙකු අත්අඩංගුවට ගෙන ඇත. ඊයේ (29) අත්අඩංගුවට ගෙන ඇති සැකකරු නා උල කණුමුලයාය ප්‍රදේශයේ පදිංචි අවුරැදු 30ක පමණ පුද්ගලයෙකු බව නාඋල පොලීසිය ප්‍රකාශ කර ඇත. සැකකරු කලක් තිස්සේ පොලීසිය මගහරිමින් සිට ඇති බවට නාඋල පොලිස්ථානයට ලද තොරතුරකට අනුව සැකකරු අත්අඩංගුවට ගෙන තිබේ. අත්අඩංගුවට ගන්නා අවස්ථාවේදී සැකකරු සන්තකයේ හෙරෝයින් ග්‍රෑම් එකකට ආසන්න ප්‍රමාණයක් තිබු බවත් පොලීසිය ප්‍රකාශ කර ඇත. සිද්ධිය සම්බන්ධයෙන් නාඋල පොලීසියේ විශේෂ පරික්ෂණ කණ්ඩායමක් වැඩිදුර පරික්ෂන ආරම්භ කර තිබේ.", "URL": "https://sinhala.adaderana.lk/news.php?nid=110919", "Category": null, "Parent URL": null}