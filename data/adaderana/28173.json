{"Source": "Adaderana", "Timestamp": "October 10, 2012 02:00 pm", "Headline": "මෙරට වෛද්‍යවරයෙකුගේ සොයාගැනීමක්", "News Content": "එපිඩමොලයිසිස් බුලෝසා හෙවත් දරුවන්ගේ සම, බිබිලි මතු වී ගැලවීයාමේ රෝගයට ස්ථීර ප‍්‍රතිකාරයක් සොයා ගැනීමට රිජ්වේ ආර්යා ළමා රෝහලේ විශේෂඥ වෛද්‍ය ජයමිණි සෙනෙවිරත්න මහතා සමත් වී තිබේ. ජානගත රෝගයක් වන මෙවැනි රෝගීන් 400 දෙනෙකු පමණ මෙරටින් වාර්තා වේ. ලෝකයේ කිසිදු රටක එම රෝගය සඳහා ස්ථිර ප‍්‍රතිකාරකයක් හඳුනාගෙන නොතිබූ බව සෞඛ්‍ය අමාතංශය සඳහන් කළේය. දරුවන් 7 දෙනෙකු යොදා ගනිමින් සිදු කළ පර්යේෂණයක් අනුව නව ප‍්‍රතිකාරකය හඳුනාගත් බව විශේෂඥ වෛද්‍ය ජයමිණි සෙනෙවිරත්න මහතා ප‍්‍රකාශ කළේය.", "URL": "https://sinhala.adaderana.lk/news.php?nid=28173", "Category": null, "Parent URL": null}