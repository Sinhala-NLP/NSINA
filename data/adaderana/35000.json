{"Source": "Adaderana", "Timestamp": "June 17, 2013 04:01 pm", "Headline": "ටී.එන්.ඒ. හෙට මන්මෝහන් සිං හමුවෙයි", "News Content": "ඉන්දියාවේ සංචාරයක නිරත ද්‍රවිඩ ජාතික සන්ධානයේ මන්ත්‍රීවරුන් හෙට (18) එරට අග්‍රාමාත්‍ය ආචාර්ය මන්මෝහන් සිං මහතා හමුවීමට නියමිතව තිබේ. උතුරු පළාත් සභා මැතිවරණය, 13 වැනි ව්‍යවස්ථා සංශෝධනය ඇතුළු කරුණු කිහිපයක් සම්බන්ධයෙන් සාකච්ඡා කිරීමට ද්‍රවිඩ ජාතික සන්ධානයේ මන්ත්‍රීවරුන් 06 දෙනෙකු ඊයේ දිවයිනෙන් පිටත්ව ගියේය. එකී මන්ත්‍රීවරුන් පිරිස අද (17) ඉන්දීය විදේශ කටයුතු අමාත්‍ය සල්මන් කුර්ෂිඩ් හමුවී සාකච්ඡා කර ඇති බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී පී. අරියනේද්‍රන් මහතා පැවසීය. කෙසේ වෙතත් අද පැවැති සාකච්ඡාවලදී කතා බහට ලක්වූ කරුණු ගැන අනාවරණය නොවූ බවද ඔහු කීවේය.", "URL": "https://sinhala.adaderana.lk/news.php?nid=35000", "Category": null, "Parent URL": null}