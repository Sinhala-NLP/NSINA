{"Source": "Adaderana", "Timestamp": "November 28, 2018 09:33 am", "Headline": "ගුවන් විදුලි නිවේදකයෙක් මිය යයි", "News Content": "ලෙබනනයේ ගුවන් විදුලි නාලිකාවක සේවය කළ බ්‍රිතාන්‍ය ජාතික නිවේදකයෙකු මියගොස් ඇත. ලෙබනනයේ ඔහු ජීවත්ව සිටි නිවස තුළ මියගොස් සිටියදී ඔහුගේ දේහය සොයාගෙන ඇති බව විදෙස් මාධ්‍ය වාර්තා කර ඇත. ගාවින් ෆෝඩ් නමැති මෙම නිවේදකයා 1995 වසරේ සිට ලෙබනනයේ “රේඩියෝ වන්” නාලිකාවේ නිවේදකයෙකු ලෙස කටයුතු කරමින් සිට ඇති බව වාර්තා වෙයි. මරණයට හේතුව මෙතෙක් අනාවරණය වී නොමැති අතර ලෙබනන පොලීසිය මේ පිළිබඳව වැඩිදුර විමර්ශන පවත්වන බවද වාර්තා වෙයි. ගාවින් ෆෝඩ් ගේ අභාවයෙන් පිරිමැසිය නොහැකි පාඩුවක් සිදුව ඇති බව ලෙබනනයේ ඔහු සේවය කරමින් සිටි ගුවන් විදුලි නාලිකාව නිවේදනය කර ඇත.", "URL": "https://sinhala.adaderana.lk/news.php?nid=99914", "Category": null, "Parent URL": null}