{"Source": "Adaderana", "Timestamp": "November 12, 2015 08:47 pm", "Headline": "ඇවන්ට්ගාඩ් නැවේ ගිනි අවි හෙට නාවික හමුදා භාරයට ගනියි", "News Content": "ඇවන්ගාඩ් සමාගම සතුව තිබූ ගිනි අවි සියල්ල හෙට නාවික හමුදාව භාරයට ගන්නා බව නාවික හමුදාව කියයි.ඇවන්ගාඩ් සමාගම සහ රජය අතර සියලු ගිවිසුම් අවලංගු කර එහි මෙහෙයුම් ශ්‍රී ලංකා නාවික හමුදාවට පැවරීමට ජනාධිපතිවරයා ඊයේ ගනු ලැබූ මූලික පියවර අනූව මෙම ක්‍රියාමාර්ගය ගන්නා බව නාවික හමුදා මාධ්‍ය ප්‍රකාශක කපිතාන් අක්‍රම අලෙවි මහතා පවසයි.ඒ අනූව ගාලු වරායේ නැංගූරම්ලා ඇති නැවේ බහලුම්වල ඇති අවි ආයුධ දක්ෂිණ නාවික හමුදා කඳවුරට රැගෙනයාමට අපේක්ෂා කරන බව ඒ මහතා කියයි.මේ සඳහා ආරක්ෂක අමාත්‍යංශයේ මෙන්ම ආරක්ෂක ලේකම්වරයාගේ නියෝග ලැබී ඇතැයි ද ඔහු පවසයි.ඇවන්ට්ගාඩ් නෞකාවේ යුද උපකරණ කොතරම් සංඛ්‍යාවක් තිබේදැයි නිශ්චිතව කිව නොහැකි බවද ඒ මහතා කියයි.මතබේදයකට ලක්ව ඇති ඇවන්ට්ගාඩ් නෞකාව සම්බන්ධ කතා බහ දුරදිග යාමේ ප්‍රතිඵලයක් ලෙස එහි මෙහෙයුම් කටයුතු නාවික හමුදාවට පැවරීමට ජනාධිපතිවරයා පියවර ගත් බව කැබිනට් ප්‍රකාශක රාජිත සේනාරත්න මහතා ඊයේ පැවසීය.", "URL": "https://sinhala.adaderana.lk/news.php?nid=55062", "Category": null, "Parent URL": null}