{"Source": "Adaderana", "Timestamp": "November 18, 2013 05:04 pm", "Headline": "ආර්ථික විද්‍යා සහ හෝටල් කළමනාකරණය පශ්චාත් උපාධි අයදුම්පත් කැඳවයි ", "News Content": "කොළඹ විශ්ව විද්‍යාලය සංචාරක, ආර්ථික විද්‍යා සහ හෝටල් කළමනාකරණය පිළිබඳ පශ්චාත් උපාධි පාඨමාලා සඳහා අයඳුම්පත් කැඳවීමට පියවර ගෙන තිබේ. ඉංග්‍රීසි පිළිබඳ මනා දැනුමක් සහිත සාමාන්‍ය උපාධියක් හෝ පශ්චාත් උපාධි ඩිප්ලෝමාවක් ලබා ඇති අයට සහ ශ්‍රී ලංකා සංචාරක සහ හෝටල් කළමනාකරණ ආයතනය මගින් පවත්වන ඩිප්ලෝමා පාඨමාලා සමත් අයට මේ සඳහා ඉල්ලුම් කළ හැකියි. අයඳුම්පත් බාර ගැනීම මේ මස 30 වැනිදා අවසන් වීමට නියමිතය. සංචාරක ක්ෂේත්‍රයේ රැකියාවල නියුතු වූවන්ට වෘත්තීමය හැකියාවන් වර්ධනය කරගැනීම සඳහා පාඨමාලාව හඳුන්වා දී ඇති බව කොළඹ විශ්ව විද්‍යාලයේ ආර්ථික විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=38942", "Category": null, "Parent URL": null}