{"Source": "Adaderana", "Timestamp": "November 15, 2012 04:04 pm", "Headline": "පොළොන්නරුවටත් රතු වැසි", "News Content": "අද (15) පෙරවරුවේ පොළොන්නරුව, මනම්පිටිය ප්‍රදේශයට රතු පැහැති වර්ෂාවක් ඇදහැළී තිබේ. අද පෙරවරු‍ 8.00 ට පමණ මෙම වර්ෂාව හටගත් බව ප්‍රදේශවාසීන් පවසයි. පැයක පමණ කාලයක් වර්ෂාව පැවති බව සඳහන්ය. හිඟුරක්ගොඩ පාසියාවැව ප්‍රදේශයට ද අද පෙරවරුවේ රතු පැහැති වර්ෂාවක් පැවති බව අද දෙරණ වාර්තාකරු සඳහන් කළේය. මේ අතර ඊයේ දිනයේ දී සෙවනගල, ඉඳිකො‍ළපැලැස්ස ප්‍රදේශයට ද රතු පැහැති වර්ෂාවක් පැවති බව වාර්තාවිය.", "URL": "https://sinhala.adaderana.lk/news.php?nid=29214", "Category": null, "Parent URL": null}