{"Source": "Adaderana", "Timestamp": "June 24, 2012 07:03 pm", "Headline": "ත්‍රී රෝද රථයක් හා බස් රියක් ගැටෙයි-පස් දෙනකු මරුට", "News Content": "කුරුණෑගල-අලව්ව ප්‍රධාන මාර්ගයේ පොතුහැර ප්‍රදේශයේ සිදුවූ රිය අනතුරකින් පුද්ගලයින් 5 දෙනකු ජීවිතක්ෂයට පත්ව තිබේ. ත්‍රී රෝද රථයක් හා බස් රථයක් එකිනෙක ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. ත්‍රිරෝද රථයේ ගමන් කරමින් සිටි පුද්ගලයින් පස්දෙනෙකු මෙසේ මරණයට පත්ව ඇති අතර ඒ අතරින් තිදෙනෙකු කාන්තාවන් වන බව ද සඳහන්ය. මෙම පිරිස විවාහ මංගල්‍යයකට සහභාගි වී ආපසු එමින් සිටින අතරතුර මෙම අනතුරට ලක්ව ඇති බව ද පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=25290", "Category": null, "Parent URL": null}