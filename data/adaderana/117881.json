{"Source": "Adaderana", "Timestamp": "August 30, 2019 04:30 pm", "Headline": "ධීවර යාත්‍රා 2ක් අනතුරට පත් වෙයි", "News Content": "මාරවිල කටුනේරිය ප්‍රදේශයේ ධීවර යාත්‍රා දෙකක් අනතුරට ලක්වීමෙන් ධීවරයන් සිව්දෙනෙකු තුවාල ලබා ඇත. අද (30) අළුයම මෙම අනතුරු සිදුව තිබේ. මෙලෙස අනතුරට ලක්ව ඇත්තේ \"නෙතු බබා \" හා \"ඉමේෂ් පුතා \" යන ධිවර යාත්‍රා දෙකයි. මෙහි ගමන් කර ඇත්තේ කටුනේරියේ පදිංචි ධීවරයන් වන අයිවන් නිශාන්ත, සමන්ත ප්‍රනාන්දු, සුරංග තමෙල් හා ජූඩ් තමෙල් යන අයයි. මුහුදේ රළ ඉහළ යාම හේතුවෙන් යත්‍රා පාලනය කර ගැනීමට නොහැකි වීමෙන් පසු වෙරළේ දමා ඇති ගල් වැටිවල යාත්‍රා ගැටීමෙන් මෙම අනතුර සිදුව ඇත. මේ අනතුරින් එක් ධීවර යාත්‍රාවක් මුළුමනින් විනාශ වී ඇති අතර එහි සවිකර තිබු එන්ජිමද අතුරුදන්ව තිබේ. මේ යාත්‍රා දෙකට අමතරව ඉකුත් සතියේ ද යාත්‍රා කීපයක් අනතුරට ලක්වී ඇත. මේ සම්බන්ධයෙන් ධීවරයන් මාරවිල පොලිසියට පැමිණිල්ලක් ද සිදු කර ඇත.", "URL": "https://sinhala.adaderana.lk/news.php?nid=117881", "Category": null, "Parent URL": null}