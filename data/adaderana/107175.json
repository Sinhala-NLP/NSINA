{"Source": "Adaderana", "Timestamp": "April 2, 2019 06:34 am", "Headline": "අදත් වැස්ස නෑ", "News Content": "දිවයිනේ බොහෝ ‍ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව සඳහන් කරයි. කෙසේ වෙතත්, ඌව පළාතේ රත්නපුර, ගාල්ල හා මාතර දිස්ත්‍රික්කවලත් ස්ථාන කිහිපයක සවස 2 න් පසුව වැසි ඇති විය හැකි බව ද වාර්තා වෙයි. බස්නාහිර,සබරගමුව සහ මධ්‍යම පළාත්වල ඇතැම් ස්ථානවල උදෑසන කාලයේ දී මීඳුම සහිත තත්ත්වයක් පැවතිය හැකියි. ගිඟුරුම් සහිත වැසි ඇති වන විට එම ප්‍රදේශවල තාවකාලික තද සුළං ද ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරයි.", "URL": "https://sinhala.adaderana.lk/news.php?nid=107175", "Category": null, "Parent URL": null}