{"Source": "Adaderana", "Timestamp": "March 29, 2019 09:51 am", "Headline": "ග්වාතමාලාවේ මාර්ග අනතුරකින් 18ක් ජීවිතක්ෂයට", "News Content": "බටහිර ග්වාතමාලාවේ සිදු වූ මාර්ග අනතුරකින් පුද්ගලයින් 18 දෙනෙකු ජීවිතක්ෂයට පත්වුණි. බටහිර ග්වාතමාලාවේ දී පිරිසක් වෙතට ට්‍රක් රථයක් කඩා වැදී මෙම අනතුර සිදුව ඇත. මෙම අවසනාවන්ත අනතුරට මුහුණ පා ඇත්තේ මෝටර් රථයක ගැටී අනතුරට පත් වූ පුද්ගලයෙකුගේ සහයට පැමිණ මාර්ගයේ රැඳී සිටි පිරිසක් බව සඳහන්ය. තුවාල ලැබූ පිරිස් රෝහල්ගතව ප්‍රතිකාර ලබන බවත් ඒ අතුරින් කිහිප දෙනෙකුගේ තත්ත්වය බරපතල බවත් රෝහල් ආරංචි මාර්ග ප්‍රකාශ කළේය. මෙය මෑතකාලයේදී ග්වාතමාලාවේ වාර්තා වූ දරුණුතම රථ වාහන අනතුරු වලින් එකක් බව විදෙස් වාර්තා සඳහන් කරයි. ආසන්නතම අවස්ථාව ලෙස වාර්තා වන්නේ 2013 වර්ෂයේදී එරට සිදු වූ අනතුරකින් පුද්ගලයින් 43 දෙනෙකු මරණයට පත්වීමයි.", "URL": "https://sinhala.adaderana.lk/news.php?nid=106944", "Category": null, "Parent URL": null}