{"Source": "Adaderana", "Timestamp": "July 4, 2017 04:15 pm", "Headline": "අවතැන් ජනයාට ඡන්දය හිමි වීමේ පනත් කෙටුම්පත අද පාර්ලිමේන්තුවට", "News Content": "ඡන්ද හිමියන් ලියාපදිංචි කිරීමේ (විශේෂ විධිවිධාන ) පනත් කෙටුම්පත අද (04) පාර්ලිමේන්තුවට ඉදිරිපත් කෙරිණි.බුද්ධ ශාසන හා අධිකරණ අමාත්‍ය ආචාර්ය විජයදාස රාජපක්ෂ මහතා විසින් පනත් කෙටුම්පත දෙවැනිවර කියවීම සඳහා අද (04) පාර්ලිමේන්තුවට ඉදිරිපත් කළේය.පසුගිය කාලයේ ගැටුම්කාරී තත්ත්වය නිසා අවතැන් වූ ජනතාවට ඡන්දය භාවිතා කිරීමට තිබෙන අයිතිය නැති වී තිබෙන බවත් ප්‍රජාත්නත්‍රවාදී රටක තිබෙන මූලික අයිතිය ඡන්දය භාවිතා කිරීමට තිබෙන අයිතිය බවත් අමාත්‍යවරයා මෙහිදී පැහැදිළි කළේය. ගැටුම්කාරී තත්ත්වය පැවැති කාලය තුළ ඡන්දය අහිමි වූ ජනතාවට ඡන්දය සඳහා අයිතිය ලබාදීම අරමුණ වන අතරම පනත යටතේ ලියාපදිංචිවීමට අදාළ සුදුසුකම් සඳහන් කර තිබෙන බවත් යැයි ද අමාත්‍යවරයා පෙන්වා දී තිබේ.", "URL": "https://sinhala.adaderana.lk/news.php?nid=74867", "Category": null, "Parent URL": null}