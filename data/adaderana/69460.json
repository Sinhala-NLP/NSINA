{"Source": "Adaderana", "Timestamp": "February 11, 2017 03:28 pm", "Headline": " බලපත් උල්ලංඝණය කළ 1ක් අල්ලයි", "News Content": "බලපත්‍ර කොන්දේසි උල්ලංඝණය කරමින් ඉරන ලද දැව ළඟ තබාගෙන සිටි පුද්ගලයෙකු දඹුල්ල, ගලේවෙල ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකා දඹුල්ල කඳවුරේ නිලධාරීන්ට ලද තොරතුරක් මත සිදු කළ වැටලීමකදී අදාළ පුද්ගලයා අත්අඩංගුවට ගෙන ඇති බව සඳහන්ය. එහිදී ඔහු සතුව තිබී ඉරන ලද දැව තොගයක් ද පොලිස් විශේෂ කාර්යය බලකාය බාරයට ගෙන තිබේ. එම දැව තොගයේ වටිනාකම රුපියල් දෙලක්ෂයක් පමණ වන බව වාර්තා වෙයි. සැකකරු වැඩිදුර විමර්ශන සඳහා ගලේවෙල පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69460", "Category": null, "Parent URL": null}