{"Source": "Adaderana", "Timestamp": "May 1, 2017 09:11 am", "Headline": "ගංජා තොගයක් සමඟ 2ක් මාට්ටු", "News Content": "බණ්ඩාරගම, වෑවිට වැව අසලදී ගංජා තොගයක් සමඟ තරුණයින් තිදෙනෙකු අත්අඩංගුවට ගෙන තිබේ. පානදුර නීතිය බලගැන්වීමේ ඒකකයේ නිලධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පැවසුවේය. මෝටර් රථයකින් ප්‍රවාහනය කිරීමට සූදානම් කර තිබූ ගංජා කිලෝග්‍රෑම් 06ක් එහිදී පොලීසිය විසින් සොයා ගෙන තිබේ. එහිදී ඔවුන් සතුව තිබූ මෝටර් රථය ද සිය බාරයට ගත් බව පොලීසිය පැවසුවේය. සැකකරුවන් පිලියන්දල,බොරලැස්ගමුව ප්‍රදේශයේ පදිංචි 22,23 සහ 24 හැවිරිදි තරුණයින් තිදෙනෙකි. ඔවුන් අද(1)හොරණ මහේස්ත්‍රාත් අධිකරණයට ඉදිරිපත් කිරීමට ඉදිරිපත් කිරීමට නියමිත අතර බණ්ඩාරගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72678", "Category": null, "Parent URL": null}