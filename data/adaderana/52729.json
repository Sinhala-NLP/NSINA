{"Source": "Adaderana", "Timestamp": "July 20, 2015 07:34 am", "Headline": " මැ‍.කො සමග අද විශේෂ සාකච්ඡාවක්", "News Content": "මැතිවරණ කොමසාරිස් මහින්ද දේශප්‍රිය මහතා සහ පක්ෂ ලේකම්වරුන් අතර විශේෂ සාකච්ඡාවක් අද දිනයේ පැවපැත්වීමට නියමිතව තිබේ.අද(20) පෙරවරු 10.00 ට මැතිවරණ මහ කොමසාරිස් කාර්යාලයේදී අදාළ සාකච්ඡාව පැවැත්වෙන බව වාර්තා වේ.මෙම පක්ෂ නායක රැස්වීම සඳහා මැතිවරණ නිරීක්ෂණ සංවිධාන, මැතිවරණ නිත්‍ය නියෝජිතයන්, පොලිස් නිළධාරින් ඇතුළු පිරිසක් සහභාගිවිමට නියමිතය.මැතිවරණය ප්‍රකාශයට පත් කිරීමෙන් අනතුරුව මෙම නියෝජිතයන් මැතිවරණ කොමසාරිස්වරයා හමුවන දෙවන අවස්ථාව මෙයයි.අද දිනයේදී වර්තමාන දේශපාලන තත්ත්වය සහ ඉදිරියේදී දේශපාලන පක්ෂ ක්‍රියාකළ යුතු ආකාරය පිළිබඳ අවධානය යොමුවන බව වාර්තා වේ.එමෙන්ම එළඹෙන මහ මැතිවරණය සඳහා නිත්‍ය නියෝජිතයන් පත් කිරීම ද මෙහිදී සිදු කිරීමට නියමිතය.", "URL": "https://sinhala.adaderana.lk/news.php?nid=52729", "Category": null, "Parent URL": null}