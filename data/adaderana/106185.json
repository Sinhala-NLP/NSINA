{"Source": "Adaderana", "Timestamp": "March 16, 2019 07:34 pm", "Headline": "ආදරවන්තයන්ගේ සටනේ ජය ගාල්ල රිච්මන්ඩ් විද්‍යාලයට", "News Content": "114වන ආදරවන්තයන්ගේ සටන මහා ක්‍රිකට් තරගයේ ජය හිමිකරගැනීමට ගාල්ල රිච්මන්ඩ් විද්‍යාලය සමත්වුණි. ප්‍රථමයෙන් පන්දුවට පහරදුන් ගාල්ල මහින්ද විද්‍යාල පිල සිය පළමු ඉනිමට සියල්ලන් දැවි ලකුණු 197ක් රැස් කල අතර ගාල්ල රිච්මන්ඩ් විද්‍යාලය සිය පළමු ඉනිමට සියල්ලන් දැවී රැස් කළේ ලකුණු 144ක් පමණයි. ලකුණු 53ක වාසියක් සමඟින් සිය දෙවන ඉනිම ඇරඹූ ගාල්ල මහින්ද විද්‍යාලය සිය දෙවැනි ඉනිමට කඩුලු 9ක් දැවී ලකුණූ 161ක් රැස් කරගෙන සිටියදී සිය ඉනිම අත්හිටුවීමට තීරණය කළේ රිච්මන්ඩ් විද්‍යාලයට ජයග්‍රාහණය සඳහා ලකුණු 214ක ඉලක්කය ලබා දෙමින්ය. රිච්මන්ඩ් විද්‍යාල පිල කඩුලු 4ක් දැවී එම ඉලක්කය පසු කර ගියේ 2015 වසරින් පසු මහා ක්‍රිකට් තරගයක ජය තම විද්‍යාලයට හිමි කර ගනිමින්ය.", "URL": "https://sinhala.adaderana.lk/news.php?nid=106185", "Category": null, "Parent URL": null}