{"Source": "Adaderana", "Timestamp": "November 20, 2018 06:41 pm", "Headline": "සතුන්ට බැන්ද ගිනි අවිය පත්තු වී කාන්තාවක් ජීවිතක්ෂයට", "News Content": "සතුන් දඩයම් කිරීම සඳහා බැද තිබූ ගිනි අවියක් ක්‍රියාත්මක වීමෙන් අනුරාධපුර, පරසන්ගස්වැව ප්‍රදේශයේ කාන්තාවක් ජීවිතක්ෂයට පත්ව තිබේ. පාහියන්කඩවල, සියඹලෑව,මඩගල්ලෑව වැව ඉස්මත්තේ රටකජු හේනක් අසල වල් ඌරන් දඩයම් කිරීම සඳහා බැද තිබූ ගිනි අවියක් ක්‍රියාත්මක වීමෙන් එම කාන්තාව මියගොස් ඇති බව වාර්තා වෙයි. ඊයේ(19) පස්වරුවේ අසල්වැසි නිවසකට ගොස් සිටි ඇය යලි නිවසට නොපැමිනීම හේතුවෙන් සිදුකළ සෝදිසියකදී වෙඩි වැදී මියගොස් සිටි එම කාන්තාවගේ මල සිරුර අද(20) උදෑසන සොයාගෙන තිබේ. මියගොස් ඇත්තේ 50 හැවිරිදි දෙදරු මවක් බව පොලිසිය පැවසුවේය. සිද්ධියට අදාල දඩයක්කරු අත්අඩංගුවට ගැනීම සඳහා පරසන්ගස්වැව පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=99499", "Category": null, "Parent URL": null}