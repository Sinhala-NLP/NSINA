{"Source": "Adaderana", "Timestamp": "May 23, 2010 05:51 pm", "Headline": "රක්වානේ බෝම්බ පිපිරීමක්..!", "News Content": "රක්වාන,පුංචිවත්ත ප්‍රදේශයේ සිදුවූ බෝම්බ ප්‍රහාරයකින් පුද්ගලයින් දස දෙනෙකු පමණ තුවාල ලබා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. අද ප.ව 4.00 ට පමණ\"පුංචි වත්ත\"ප්‍රදේශයේ ලයින් කාමරයකට එල්ල වූ මෙම බෝම්බ ප්‍රහාරයෙන් රූපවාහිනිය නරඹමින් සිටි පිරිසකට තුවාල සිදුවී ඇති බව හෙතෙම සඳහන් කරයි. තුවාල ලැබූවන් අතර කුඩා දරුවන් හතරදෙනෙකු සහ ස්ත්‍රීන්ද සිටින බවත්,දෙදෙනෙකුගේ තත්ත්වය බරපතල බැවින් රත්නපුර රෝහලට මාරුකර යැවීමට කටයුතු කළ බව රෝහල් ආරංචි මාර්ග සඳහන් කරයි. රක්වාන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8580", "Category": null, "Parent URL": null}