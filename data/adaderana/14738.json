{"Source": "Adaderana", "Timestamp": "March 10, 2011 08:34 am", "Headline": "එළවළු මිල ගණන් 30% න් පහළ බසියි", "News Content": "පසුගිය සතියට සාපේක්ෂව පහත රට එළවළු මිල ගණන් 30% න් පමණ අඩුවී ඇති බව සමූපකාර හා අභ්‍යන්තර වෙළෙඳ අමාත්‍යාංශය පවසයි. දඹුල්ල වෙළෙඳපොළ ආරංචිමාර්ග පවසන ආකාරයට ‍එළවළු වර්ග රැසක මිල ගණන් පහළ බැස ඇති බව එම අමාත්‍යාංශය පෙන්වා දෙයි. මේ අතර යාපනයෙන් ද එළවළු කිලෝ ග්‍රෑම් ලක්ෂ 5ක් පමණ දෛනිකව දඹුල්ල ආර්ථික මධ්‍යස්ථානයට ලැබෙමින් පවතින හෙයින් රතු ළූණු , අමු මිරිස් , බීට්රූට් , වට්ටක්කා සහ මාළු මිරිස් යන එළවළු වර්ගවල මිල පහත වැටී තිබේ. මීට අමතරව පිපිඤ්ඤා , කැකිරි , පතෝල , ‍නෝ‍කෝල් , වැටකොළු යන එළවළු වර්ග වල මිල ගණන් පසුගිය සතියට සාපෙක්ෂව පහත වැටී ඇති බව සමූපකාර හා අභ්‍යන්තර වෙළෙඳ අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=14738", "Category": null, "Parent URL": null}