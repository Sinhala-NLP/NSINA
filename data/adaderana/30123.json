{"Source": "Adaderana", "Timestamp": "December 21, 2012 10:19 am", "Headline": "ඉස්ලාමීය සටන්කාමීන්ට එරෙහිව හමුදා මැදිහත්වීමකට අවසර", "News Content": "උතුරු දිග මාලි රාජ්‍ය‍යේ ඉස්ලාමීය සටන්කාමීන්ට එරෙහිව මෙහෙයුම් ක්‍රියාත්මක කිරීම සඳහා හමුදා මැදිහත්වීමකට එක්සත් ජාතින්ගේ සංවිධානයේ අනුමැතිය හිමිව තිබේ. ඒ පිළිබඳව පැවති ඡන්ද විමසීමේ දී අදාළ තීරණයට ඒකමතිකව සහය පළ වූ බව වාර්තා වේ. ඒ අනුව වසරක කාලයක් සඳහා අදාළ ප්‍රදේශවල මෙහෙයුම් ක්‍රියාත්මක කිරීමට මධ්‍යස්ථ හමුදාවන්ට අවස්ථාව උදාවනු ඇත. මීට අමතරව මාලි රාජ්‍යයේ දේශපාලනික සංහිඳියාව සහ හමුදා පුහුණුව සඳහා ද එක්සත් ජාතින්ගේ සංවිධානයේ සහය ලැබෙනු ඇති. බටහිර අප්‍රිකානු රාජ්‍යයක් වන මාලි රාජ්‍යයේ උතුරුදිග ප්‍රදේශ කිහිපයක් සටන්කාමීන් විසින් අත්පත් කරගෙන තිබේ.", "URL": "https://sinhala.adaderana.lk/news.php?nid=30123", "Category": null, "Parent URL": null}