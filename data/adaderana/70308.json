{"Source": "Adaderana", "Timestamp": "March 2, 2017 10:28 am", "Headline": "  මහාපරිමාන දූෂණ-වංචා සෙවීමේ ජනපති කොමිසමේ කාලය දිගුවෙයි", "News Content": "බරපතළ වංචා විමර්ශන ජනාධිපති පරීක්ෂණ කොමිෂන් සභාවේ නිල කාලය මාස 06කින් දීර්ඝ කර තිබේ.මාර්තු මස පස් වනදා සිට කොමිසමේ නිල කාලය අවසන්වීමට නියමිතව තිබූ බව බරපතළ වංචා විමර්ශන ජනාධිපති පරීක්ෂණ කොමිසමේ ලේකම් එච්.ඩබ්ලිව් ගුණදාස මහතා සඳහන් කළේය.කෙසේවෙතත් ජනාධිපති මෛත්‍රීපාල සිරිසේන මහතා විසින් කොමිසමේ නිල කාලය සැප්තැම්බර් මස පස් වනදා දක්වා මාස 06කින් දීර්ඝ කිරීමට පියවර ගෙන තිබේ.කොමිසමේ නිල කාලය දීර්ඝ කිරීමට අදාළ ලිපිය මේ වන විට ලැබී ඇති බවද එච්.ඩබ්ලිව් ගුණදාස මහතා සඳහන් කළේය.", "URL": "https://sinhala.adaderana.lk/news.php?nid=70308", "Category": null, "Parent URL": null}