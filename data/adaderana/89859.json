{"Source": "Adaderana", "Timestamp": "May 26, 2018 02:56 pm", "Headline": "මෙකුනු සුළි කුණාටුවෙන් දැරියක් මියයයි තවත් තිදෙනෙකුට තුවාලයි", "News Content": "ඕමානයේ දකුණු ප්‍රදේශයට බලපා ඇති මෙකුනු සුළි කුණාටුව හේතුවෙන් දැරියක් මියගොස් තවත් තිදෙනෙකු තුවාල ලබා තිබේ. සුළි කුණාටුවේ බලපෑමෙන් පුද්ගලයින් 12 දෙනෙකු අතුරුදන්ව ඇති බව විදෙස් මාධ්‍ය වාර්තා කළේය. පැයට කිලෝ මීටර් 170ක වේගයකින් හමා යන මෙකුනු සුළි කුණාටුව මේ වන විට දුර්වල මට්ටමක පවතින බව එරට කාලගුණ අංශ පවසා ඇත. සුළි කුණාටුවේ බලපෑමෙන් ගංවතුර තත්වයක් ද හටගෙන ඇති අතර ඉන් පුද්ගලයින් දසදහසකට අධික පිරිසක් පීඩාවට ලක්ව ඇති බවයි විදෙස් මාධ්‍ය වාර්තා කළේය. සුළි කුණාටුව හේතුවෙන් සලාලා ගුවන් තොටුපලේ ගුවන් ගමන් තාවකාලිකව අත්හිටුවා ඇති බව සඳහන්ය. මීට පෙර මෙකුණු සුළි කුණාටුවෙන් ඕමානයේ බටහිර ප්‍රදේශයට බලපෑම් එල්ල වූ අතර ඉන් පුද්ගලයින් 07 දෙනෙකු මියගොස් තිබිණි.", "URL": "https://sinhala.adaderana.lk/news.php?nid=89859", "Category": null, "Parent URL": null}