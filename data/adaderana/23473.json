{"Source": "Adaderana", "Timestamp": "April 12, 2012 05:04 pm", "Headline": "රටේ අධ්‍යාපනයට වෙන් කරන මුදල අවමයි", "News Content": "ලෝකයේ බොහෝ රටවලට සාපේක්ෂව ලංකාවේ අධ්‍යාපනයට වෙන් කරන මුදල අවම මට්ටමක පවතින බව එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතා පවසයි. මෙවැනි වාතාවරණයක් තුළ ශ්‍රී ලංකාවට අපේක්ෂිත සංවර්ධන ඉලක්ක කරා යෑම දුෂ්කර වනු ඇති බව හෙතෙම කියා සිටියි. අමෙරිකාව වැනි දියුණු රටවල පවා එරට දළ දේශීය නිෂ්පාදිතයෙන් 5%ක් වැනි ප්‍රතිශතයක් අධ්‍යාපනය සඳහා වෙන් කරන බව බුද්ධික පතිරණ මන්ත්‍රීවරයා පෙන්වාදෙයි. එහෙත් ලංකාවේ අධ්‍යාපනය සඳහා වෙන් කරන මුදල දල දේශීය නිෂ්පාදිතයෙන් 1.8% ක් වැනි සුළු ප්‍රතිශතයක් බව හෙතෙම ‍කියා සිටියි.", "URL": "https://sinhala.adaderana.lk/news.php?nid=23473", "Category": null, "Parent URL": null}