{"Source": "Adaderana", "Timestamp": "October 7, 2016 01:43 pm", "Headline": " අනතුරින් 1ක් මරුට-1ක් රෝහලට", "News Content": "පාදෙණිය - අනුරාධපුර මාර්ගයේ, උල්ලලපොළ ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයෙකු තුවාල ලබා තිබේ.සහල් ප්‍රවාහනය කරමින් තිබූ ලොරි රථයක් මාර්ගය අසල අලුත්වැඩියා කරමින් තිබූ බස් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බස් රථය අලුත්වැඩියා කරමින් සිටි පුද්ගලයින් දෙදෙනෙකු තුවාල ලබා රෝහල් ගත කිරීමේදී එක් පුද්ගලයෙකු මියගොස් තිබේ.මියගොස් ඇත්තේ මැල්ලපොත්ත, මිනුවන්ගොඩ ප්‍රදේශයේදී පදිංචිව සිටි 27 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මහව පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64807", "Category": null, "Parent URL": null}