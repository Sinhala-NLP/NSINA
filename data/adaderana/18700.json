{"Source": "Adaderana", "Timestamp": "September 13, 2011 04:57 pm", "Headline": "අයවැයෙන් දුන්නොත් මගීන්ට දෙන්නම්", "News Content": "යෝජිත අයවැයෙන් පෞද්ගලික බස් කර්මාන්තයේ අභිවෘද්ධියට සහන ලබා දෙන ලෙස සමස්ත ලංකා පෞද්ගලික බස් රථ හිමියන්ගේ සංගමය රජයෙන් ඉල්ලා සිටියි. ඉදිරි අයවැයෙන් අදාළ ප්‍රතිපාදන වෙන් කරන්නේ නම් බස් ගාස්තු සංශෝධනයේ දී මගීන්ට සහන සැලසීමට සූදානම් බව එම සංගමයේ ලේකම් අංජන ප්‍රියන්ජිත් පවසයි. කොළඹ දී අද(13) පැවති මාධ්‍ය හමුවකට එක් වෙමින් අංජන ප්‍රියන්ජිත් මහතා මෙම අදහස් පළ කළේය. බස්නාහිර පළාත තුළ විද්‍යානුකූල බස් රථ කාලසටහන්වලට අනුකූල නොවන ආකාරයෙන් පළාත් මාර්ගස්ථ මගී ප්‍රවාහන අධිකාරිය විසින් බස් රථ යොදවන බව ඔහු එහි දී වැඩිදුරටත් කියා සිටියේය. මෙය තරයේ හෙළා දකින බවත් ඉදිරියටත් එසේ වන්නේ නම් වෘත්තීය ක්‍රියාමාර්ග වලට අවතීර්ණ වීමට සිදු වන බවත් අංජන ප්‍රියන්ජිත් මහතා අවධාරණය කර සිටියේය.", "URL": "https://sinhala.adaderana.lk/news.php?nid=18700", "Category": null, "Parent URL": null}