{"Source": "Adaderana", "Timestamp": "December 16, 2017 08:59 am", "Headline": "මත් පෙති 400 ක් සමඟ 17 තරුණයා පොලිස් දැලේ", "News Content": "මත් පෙති ලඟ තබාගෙන සිටි තරුණයෙකු මට්ටක්කුලිය ප්‍රදේශයේදී අත්අඩංගුවට ගෙන තිබේ. සංවිධානාත්මක අපරාධ නිවාරණ කොට්ඨාසයේ නිළධාරීන් කණ්ඩායමක් විසින් සිදුකළ වැටලීමකදී මොහු අත්අඩංගුවට ගෙන ඇති අතර සැකකරු සතුව තිබී මත් පෙති 400ක් සොයාගත් බව සඳහන්ය. අත්අඩංගුවට ගෙන ඇත්තේ මට්ටක්කුලිය, අලිවත්ත ප්‍රදේශයේ පදිංචි 17 හැවිරිදි තරුණයෙක්. ඔහු අද දින මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81570", "Category": null, "Parent URL": null}