{"Source": "Adaderana", "Timestamp": "October 16, 2010 12:22 pm", "Headline": "කඳුරට ජනතා පෙරමුණේ මහ ලේකම් මියයයි", "News Content": "කඳුරට ජනතා පෙරමුණේ මහ ලේකම්වරයා ලෙස කටයුතු කළ එස්. විජේකුමාරන් මහතා අද(16) පෙරවරුවෙහි හදිසි හෘදයාබාධයක් වැළඳීම නිසා අභාවප්‍රාප්ත වී ඇත. මියයන විට 55 හැවිරිදි වියෙහි පසු වූ ඒ මහතා හදිසියේ රෝගාතුර වීම නිසා රෝහල වෙත රැගෙන යන අතරතුර මෙම මරණය සිදුව ඇති බව අද දෙරණ වාර්තාකරු සඳහන් කළේය. මේ වනවිට දේහය දික්ඔය දිසා රෝහලෙහි තැන්පත් කර ඇති බව ද සඳහන්ය. එස්. විජේකුමාරන් මහතා කඳුරට ජනතා පෙරමුණේ ආරම්භක සාමාජිකයෙකි.", "URL": "https://sinhala.adaderana.lk/news.php?nid=11533", "Category": null, "Parent URL": null}