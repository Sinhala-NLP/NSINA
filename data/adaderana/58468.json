{"Source": "Adaderana", "Timestamp": "March 21, 2016 03:24 pm", "Headline": " පාන් රු.4න් ඉහළ යයි", "News Content": "අද මධ්‍යම රාත්‍රියේ සිට ක්‍රියාත්මක වන පරිදි පාන් රාත්තලක මිල ඉහළ නංවන බව සමස්ත ලංකා බේකරි හිමියන්ගේ සංගමය පවසයි.එම සංගමයේ සභාපති එන්.කේ ජයවර්ධන මහතා පැවසුවේ ඒ අනුව පාන් රාත්තලක මිල අද(21) මධ්‍යම රාත්‍රියේ සිට රුපියල් 04කින් ඉහළ නංවන බවයි.ඒ අනුව රුපියල් 54ක්ව තිබූ පාන් රාත්තලක මිල අද මධ්‍යම රාත්‍රීයේ සිට 58 වන බව සඳහන්ය.කෙසේ වෙතත් පාන් මිල ඉහළ දැමීමේ තීරණය සම්බන්ධයෙන් විරෝධය පළ කරන බවත්, ඒ සඳහා නීතිමය ක්‍රියාමාර්ග ගන්නා බවත් ආපනශාලා හිමියන්ගේ සංගමයේ සභාපති අසේල සම්පත් මහතා අද දෙරණ සමග ප්‍රකාශ කළේය.", "URL": "https://sinhala.adaderana.lk/news.php?nid=58468", "Category": null, "Parent URL": null}