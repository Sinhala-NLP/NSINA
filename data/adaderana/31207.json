{"Source": "Adaderana", "Timestamp": "January 30, 2013 12:44 pm", "Headline": "අන්තර් පලාත් ක‍්‍රිකට් තරඟාවලියේ අවසන් තරඟය අද", "News Content": "අන්තර් පලාත් ක‍්‍රිකට් තරඟාවලියේ අවසන් තරඟය අද (30) පැවැත්වෙයි. ඒ කඳුරට ඌව ඒකාබද්ද කණ්ඩායම සහ වයඹ කණ්ඩායම අතරය. පළමු අවසන් පූර්ව තරඟයේ දී උතුරු නැගෙනහිර ඒකාබද්ධ කණ්ඩායම පරාජය කළ කඳුරට කණ්ඩායම අවසන් තරඟයට සුදුසුකම් ලැබීය. රුහුණු කණ්ඩායම දෙවන අවසන් පූරව තරඟයේ දී පරාජය කළ වයඹ කණ්ඩායම අවසන් තරඟයට සුදුසුකම් ලබා ගත්තේය. අද පැවැත්වෙන අවසන් තරඟය වෙනුවෙන් තිළිණ කණ්ඩම්බිගේ නායකත්වයෙන් යුත් කඳුරට ඌව ඒකාබද්ධ කණ්ඩායම වෙනුවෙන් තිලාන් සමරවිර, දිල්හාර ප‍්‍රනාන්දු, තරංග පරණවිතාරන ඇතුළු ක‍්‍රීඩකයින් පිරිසක් ක‍්‍රීඩාකරයි. ජෙහාන් මුබාරක්ගේ නායතකත්වයෙන් යුත් වයඹ කණ්ඩායම වෙනුවෙන් වයඹ කණ්ඩායම වෙනුවෙන් නුවන් ප‍්‍රදීප්, ෆර්විස් මහරුෆ්, චාමර කපුගෙදර, ආදී ක‍්‍රීඩකයින් පිරිසක් සහභාගී වීමට නියමිතය.", "URL": "https://sinhala.adaderana.lk/news.php?nid=31207", "Category": null, "Parent URL": null}