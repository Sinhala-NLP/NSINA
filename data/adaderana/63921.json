{"Source": "Adaderana", "Timestamp": "September 8, 2016 02:18 pm", "Headline": "ලලිත් වීරතුංගගෙන් ප්‍රකාශයක් ගනියි", "News Content": "හිටපු ජනාධිපති ලේකම් ලලිත් වීරතුංග මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ.පසුගිය ජනාධිපතිවරණ සමයේ තැපැල් දෙපාර්තමේන්තුවේ පැවති රැස්වීමකදී සිදුවූ මූල්‍ය අක්‍රමිකතාවක් සම්බන්ධයෙන් ප්‍රකාශයක් ලබාගැනීම සඳහා ඔහු කැඳවූ බව බරපතළ වංචා විමර්ශන ජනාධිපති කොමිසම සඳහන් කළේය.හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් තැපැල් දෙපාර්තමේන්තු සේවකයන් සමඟ පැවති රැස්වීමකදී ආහාර පාන ලබාදීමේදී මූල්‍ය අක්‍රමිකතාවක් සිදුව ඇති බවට බරපතළ වංචා විමර්ශන ජනාධිපති කොමිසම වෙත පැමිණිල්ලක් ලැබී ඇති බව සඳහන්ය.එම පැමිණිල්ලට අදාළව හිටපු ජනාධිපති ලේකම් ලලිත් වීරතුංග මහතාගෙන් අද පෙරවරු 10.30 සිට 12.30 දක්වා ප්‍රකාශ සටහන් කරගත් බව බරපතළ වංචා විමර්ශන ජනාධිපති කොමිසම පැවසුවේය.", "URL": "https://sinhala.adaderana.lk/news.php?nid=63921", "Category": null, "Parent URL": null}