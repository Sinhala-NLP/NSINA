{"Source": "Adaderana", "Timestamp": "August 6, 2016 11:14 am", "Headline": "කුරුසපාඩුව වෙරළේ මළ සිරුරක්", "News Content": "හලාවත, කුරුසපාඩුව වෙරළ තීරයේ තිබී නාදුනන පුද්ගල මළ සිරුරක් සොයාගෙන තිබේ.ධීවරයෙකුගෙන් ලද තොරතුරකට අනුව හලාවත පොලීසිය විසින් මෙම මළ සිරුර සොයාගෙන ඇති බව සඳහන්ය.මළ සිරුර හමුවන විට මුහුණ, හඳුනාගත නොහැකි තත්ත්වයට විකෘති වී ඇති අතර, මියගිය පුද්ගලයාගේ උස අඩි 05ක් පමණ වන බව අප වාර්තාකරු පැවසුවේය.මළ සිරුර හලාවත රෝහලේ තැන්පත් කර ඇති අතර ඔහු මියගිය ආකාරය පිළිබඳ මෙතෙක් කරුණු අනාවරණය වී නැත.හලාවත පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=62809", "Category": null, "Parent URL": null}