{"Source": "Adaderana", "Timestamp": "March 9, 2019 11:59 am", "Headline": "ලොරි රථයක් හා කැබ් රථයක් එකිනෙක ගැටීමෙන් අයෙක් මියයයි", "News Content": "අද (09) අළුයම 2.55 ට පමණ කොටවිල පොලිස් වසමේ ගාල්ල-මාතර ප්‍රධාන මාර්ගයේ කඹුරුගමුව එපිටමුල්ල හන්දිය අසලදී මාතර දෙසට ධාවනය වූ ලොරි රථයක් හා ප්‍රතිවිරුද්ධ දිශාවෙන් පැමිණි කැබ් රථයක් මුහුණට මුහුණ ගැටී අනතුරක් සිදුව ඇත. අනතුරින් බරපතළ තුවාල ලැබූ කැබ් රථයේ පිටුපස ගමන් කළ පුද්ගලයන් දෙදෙනෙකු සහ ලොරි රථයේ රියදුරු මාතර රෝහලට ඇතුළත් කිරීමේදී කැබ් රථයේ පිටුපස ගමන් කළ එක් පුද්ගලයෙකු මියගොස් ඇත. මියගිය පුද්ගලයා වයස අවුරුදු 47ක් වූ නලගහවත්ත, පෝද්දල, ගාල්ල ලිපිනයේ පදිංචි පල්ලියගුරුගේ ලෙස්ලි නැමැති පුද්ගලයෙකි. මියගිය පුද්ගලයාගේ ශරීරය මාතර රෝහලේ මෘත ශරීරාගාරයේ තැම්පත් කර ඇති අතර කොටවිල පොලීසිය මේ පිළිබඳව වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=105764", "Category": null, "Parent URL": null}