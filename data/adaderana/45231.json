{"Source": "Adaderana", "Timestamp": "August 9, 2014 10:31 am", "Headline": "සමස්ත ලංකා සුවසේවා සංගමය නැවතත් වර්ජනයකට සුදානම් ", "News Content": "සමස්ත ලංකා සුවසේවා සංගමය නැවතත් වැඩ වර්ජනයක් ආරම්භ කිරීමට තීරණය කර තිබේ. හිඟ වැටුප් සහ ආදේශක සේවකයින් ස්ථිර කිරීම ඇතුළු ඉල්ලීම් කීපයක් මුල්කරගනිමින් මෙම වර්ජනය ක්‍රියාත්මක කිරීමට නියමිත බව සමස්ත ලංකා සුවසේවා සංගමය පවසයි. සෞඛ්‍ය සේවාවේ 50, 000 කට ආසන්න සී සහ එම්.එන්. කාණ්ඩවල කාර්ය මණ්ඩලවල හිඟ වැටුප් ලබාගැනීම, ආදේශක සේවකයින් ස්ථිර කිරීම, එක්දින රාත‍්‍රී මුර සේවා ක‍්‍රමය ලබාගැනීම, සති විවේක කප්පාදුව නතර කිරීම, උපස්ථායක ස්ථාන මාරු ප‍්‍රශ්ණය විසඳා ගැනීම, MN1 කාණ්ඩවල පත්වීම් ලබා නොදීම ඇතුළු ඉල්ලීම් ගණනාවක් අරමුණ ගනිමින් මෙම වෘත්තීය සමිති ක්‍රියාමාර්ගය ආරම්භ කිරීමට නියමිතය. මෙම ගැටලු වලට සෞඛ්‍ය ඇමතිවරයා ඇතුළු බලධාරීන් මෙතෙක් විසඳුමක් ලබානොදීමට එරෙහිව උද්ඝෝෂණ, සංකේත වර්ජන, එක්දින වර්ජන, පෙළපාලි, පාගමන් ඇතුළු මෙතෙක් කරන ලද ක‍්‍රියාමාර්ගවලින් විසඳුමක් නොමැති නිසා මෙම ක‍්‍රියාමාර්ගයට අවතීර්ණය වීමට තීරණය කළ බව සමස්ථලංකා සුව සේවා සංගමය තීරණය කළේය.", "URL": "https://sinhala.adaderana.lk/news.php?nid=45231", "Category": null, "Parent URL": null}