{"Source": "Adaderana", "Timestamp": "September 22, 2018 01:23 pm", "Headline": "රුපියල රැකගන්න බැරිනම් ආණ්ඩුව අපිට දෙන්න", "News Content": "රුපියල අවප්‍රමාණය වීම වලක්වා ගැනීමට අපොහොසත් වන්නේ නම් වහා ආණ්ඩුව ඉවත් විය යුතු බව හිටපු ජනාධිපති මහින්ද රාජපක්ෂ මහතා පවසයි. රටේ වත්මන් ආර්ථික තත්ත්වය පිළිබඳ දැනුවත් කිරීම සඳහා අද (22) පෙරවරුවේ කොළඹදී පැවති විශේෂ මාධ්‍ය හමුවකට එක් වෙමින් හිටපු ජනාධිපතිවරයා මේ බව සඳහන් කළේය. රජයේ නිවැරදි නායකත්වයක් නොමැති වීම මෙම ආර්ථික ගැටලු වලට ප්‍රධානතම හේතුව බවත් ඒ මහතා පවසීය. තමන් ආණ්ඩුව භාර දෙන විට අමෙරිකානු ඩොලරයක අගය රුපියල් 131.40ක් පමණ වු බවත් මේ වන විට එය රුපියල්170ත් ඉක්මවා ඇති බවත් මහින්ද රාජපක්ෂ මහතා පැවසීය. වැඩිදුරටත් අදහස් දැක්වු ඒ මහතා පැවසුවේ රුපියල අවප්‍රමානය වීම වලක්වා ගැනිමට හැකියාවක් නොමැති නම් නැවතත් ආණෟඩුව භාර දෙන ලෙසටය. එහිදි පාර්ලිමෙන්තු මන්ත්‍රීවරුන් වන වීමල් වීරවංශ, උදය ගම්මන්පිල, දිනෙෂ් ගුණවර්ධන යන මහත්වරුන් සහ හිටපු මහබැංකු අධිපති අජිත් නිවාඩ් කබ්රාල් මහතාද අදහස් දැන්වීය.", "URL": "https://sinhala.adaderana.lk/news.php?nid=96531", "Category": null, "Parent URL": null}