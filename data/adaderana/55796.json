{"Source": "Adaderana", "Timestamp": "December 18, 2015 10:24 am", "Headline": "පොලිස් ලොක්කන් 6ක් ස්ථානමාරු", "News Content": "ප්‍රධාන පොලිස් පරික්ෂකවරුන් 06 දෙනෙකු වහාම ක්‍රියාත්මක වන පරිදි ස්ථාන මාරුකර තිබේ.ඒ අනුව තලංගමුව පොලිසියේ ස්ථානාධිපති පී.පී.සී ජානක කුමාර මහතා හලාවත කොට්ඨාසය වෙත මාරුකර යවා ඇති බව පොලිස් මාධ්‍ය ඒකකය සඳහන් කළේය.පොල්ගහවෙල ස්ථානාධිපති එච්.එම්.එන්.එන් හේරත් මහතා තලංගම ස්ථානාධිපතිවරයා ලෙසත්, කින්නියා ස්ථානාධිපතිවරයා ලෙස කටයුතු කළ එච්.ඒ.පී රණසිංහ මහතා පොල්ගහවෙල ස්ථානාධිපතිවරයා ලෙසත් පත් කර ඇත.කින්නියා පොලිස් ස්ථානාධිපතිවරයා ලෙස පත් කර ඇත්තේ කොළඹ දකුණු කොට්ඨාසයේ කටයුතු කළ එච්.එම්.පී විජේසිරි මහතාය.මාවනැල්ල පොලිස් ස්ථානාධිපතිවරයා ලෙස කටයුතු කළ එස්.ප්‍රදීප් කුමාර මහතා බණ්ඩාරවෙල පොලිස් ස්ථානය වෙත මාරුකර යවා ඇති බව පොලිස් මාධ්‍ය ඒකකය පැවසීය.බණ්ඩාරගම පොලිස් ස්ථානාධිපතිවරයා ලෙස කටයුතු කළ එම්.ඩී.ඩී නිලංග මහතා මාවනැල්ල පොලිස් ස්ථානාධිපතිවරයා ලෙස පත් කර තිබේ.", "URL": "https://sinhala.adaderana.lk/news.php?nid=55796", "Category": null, "Parent URL": null}