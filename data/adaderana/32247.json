{"Source": "Adaderana", "Timestamp": "March 9, 2013 12:05 pm", "Headline": "තිරිමාන්න මංගල ශතකය ලබා ගනියි", "News Content": "බංග්ලාදේශයට එරෙහිව ගාල්ලේ පැවැත්වෙන ටෙස්ට් තරගයේදී ලහිරු තිරිමාන්න සිය මංගල ටෙස්ට් ශතකය ලබා ගැනීමට මීට ටික වේලාවකට පෙර සමත් විය. තිරිමාන්න මේ වන විට පන්දු 205කදී ලකුණු 111ක් ලබා නොදැවී කඩුල්ලේ රැඳි සිටින අතර අනෙක් අන්තයේ ක්‍රීඩාකරන දිනේෂ් චන්දිමාල් නොදැවී රැස්කර ඇති ලකුණු සංඛ්‍යාව 55කි. ශ්‍රී ලංකාව මේවන විට කඩුලු 4ක් දැවී ලකුණු 459ක් ලබා සිටියි.", "URL": "https://sinhala.adaderana.lk/news.php?nid=32247", "Category": null, "Parent URL": null}