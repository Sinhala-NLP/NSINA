{"Source": "Adaderana", "Timestamp": "October 1, 2016 09:36 am", "Headline": " ඉන්දියානු චිත්‍රපට ප්‍රදර්ශනය කිරීම නවතා දමයි", "News Content": "ඉන්දියානු චිත්‍රපට ප්‍රදර්ශනය කිරීම පකිස්ථානය විසින් නවතා දමා තිබේ.පකිස්ථානු සිනමාශාලා හිමියන් විසින් මෙම තීරණයට එළඹ ඇති බව සඳහන්ය.කරච්චි, ලාහෝර් සහ ඉස්ලාමාබාද්හි පිහිටි සිනමාශාලා විසින් ඉන්දියානු චිත්‍රපට ප්‍රදර්ශනය කිරීම නවතා දැමීමට පියවර ගෙන තිබේ.කාෂ්මීරය මුල් කොටගෙන දෙරට අතර හටගෙන ඇති අර්බුධකාරී වාතාවරණය හේතුවෙන් මෙම තීරණයට එළඹ ඇති බව වාර්තා වෙයි.පකිස්ථානු නළු නිළියන්, බොලිවුඩ් සිනමා නිර්මාණ සඳහා යොදා නොගැනීමට ඉන්දියානු චිත්‍රපට නිර්මාණකරුවන් විසින් පසුගියදා තීරණය කළේය.ඉන්දීය ඇතැම් දේශපාලකයින් පකිස්ථානු නළු නිළියන් ඉන්දියාවෙන් පිටුවහල් කරන ලෙස නියෝග කර ඇති බවට ද වාර්තා පළ වුණි.", "URL": "https://sinhala.adaderana.lk/news.php?nid=64602", "Category": null, "Parent URL": null}