{"Source": "Adaderana", "Timestamp": "July 28, 2019 06:42 pm", "Headline": "සිංහයින්ට ලකුණු 239ක ඉලක්කයක්", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර දිවා රාත්‍රී දෙවන එකදින ක්‍රිකට් තරගය අද (28) කොළඹ ආර් ප්‍රේමදාස ක්‍රිඩාංගණයේදී පැවැත්වෙයි. කාසිය වාසිය හිමිව ඇත්තේ බංග්ලාදේශ කණ්ඩායම පළමුවෙන් පන්දුවට පහර දුන් අතර පන්දුවාර 50 අවසානයේ කඩුලු 8 ක් දැවී ලකුණු 238 ක් රැස් කළේය. මුෂ්ෆිකුර් රහීම් නොදැවී ලකුණු 98යි. මෙහේදි හසන් 43යි. අකිල දන්ංජය ලකුණු 39කට කඬුළු 2ක් දවා ගත්තේය. නුවන් ප්‍රදීප් ලකුණු 53කට කඬුළු 2ක් දවා ගන්නට සමත් වීය. ඉසුර උදාන කඬුළු 2ක් දවා ගත්තේ ලකුණු 58කදීය. පළමු තරගයෙන් ශ්‍රී ලංකා කණ්ඩායම ලකුණු 91කින් ජය අත්කර ගත්තේය. ශ්‍රී ලංකා කණ්ඩායම වෙනුවෙන් දසුන් ශානක ක්‍රීඩා කරනු ඇති බව වාර්තා වෙයි. අද තරගය ජය ගතහොත් ශ්‍රී ලංකා කණ්ඩායමට මාස 44කට පසු තම රට තුළදී එක්දින තරගාවලියක් ජය ගැනිමේ අවස්ථාව හිමි වනු ඇති. ශ්‍රී ලංකාව තුළදී අවසන් වරට එක්දින තරගාවලියක් ජය ගෙන ඇත්තේ 2015 වසරේ නොවැම්බර් මාසයේදීයි.", "URL": "https://sinhala.adaderana.lk/news.php?nid=115213", "Category": null, "Parent URL": null}