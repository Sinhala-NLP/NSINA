{"Source": "Adaderana", "Timestamp": "December 13, 2011 02:32 pm", "Headline": "හොර පාරෙන් ඉරානයට යැවූ තේ කුඩු රේගුවට මාට්ටු", "News Content": "නීතී වීරෝධී ආකාරයෙන් ඉරානය බලා නැව්ගත කිරීමට සූදානම්ව තිබූ තේ කොළ තොගයක් වරාය රේගුවේ මධ්‍යම බුද්ධි අංශය විසින් අද(13) සිය භාරයට ගෙන තිබේ. ජාත්‍යන්තර වෙළඳපළට නුසුදුසු තේ කිලෝ අසූදහසක් සමඟ සැකකරුවන් 6 දෙනෙකු මෙහි දී අත්අඩංගුවට ගෙන ඇත. රේගුවේ මධ්‍යම බුද්ධි අංශය පවසන පරිදි මෙම තේ තොගයේ වටිනාකම රුපියල් මිලියන 80 කි. ව්‍යාජ රේගු ලියකියවිලි ඉදිරිපත් කරමින් මේවා ඉරානය බලා අපනයනය කිරීමට සැකකරුවන් සැලසුම් කර තිබුණි.", "URL": "https://sinhala.adaderana.lk/news.php?nid=20656", "Category": null, "Parent URL": null}