{"Source": "Adaderana", "Timestamp": "February 2, 2019 08:28 pm", "Headline": "නීතිවිරෝධී මහාපරිමාණ ඩීසල් ගබඩාවක් වටලයි", "News Content": "දික්වැල්ල පොලිස් වසමේ නිල්වැල්ල උඩවෙල ප්‍රදේශයේ නිවසක කාලයක් තිස්සේ නීති විරෝධීව බලපත්‍ර නොමැතිව පවත්වාගෙන යනු ලැබූ මහාපරිමාණ ඩීසල් ගබඩාවක් සමඟ ඉන්ධන අළෙවි හල් දෙකක් ද දහවල් තංගල්ල කොට්ඨාශ දිසා විෂ මත්ද්‍රව්‍ය වැටලීම් ඒකකයේ නිලධාරීන් විසින් වටලා එහි ගබඩා කර තිබූ ඩීසල් ලීටර් 50 000 ට වැඩි ප්‍රමාණයක් අත්අඩංගුවට ගැනීමට හැකිවී තිබේ. විශාල බැරල්තුල හා බවුසර් තුල ඩිසල් ඉන්ධන තොගය ගබඩා කර තිබූ අතර එම ඩිසල් ගෙන ඒමට මෙන්ම විකිණීම සඳහා ප්‍රවාහණයට යොදාගත් ලොරි රථ 06 ක් මෙන්ම ඩීසල් ටැංකි සඳහා පිරවීමට යොදාගත් මෝටර් 03 ක් මෙන්ම බට තොගයක්ද පොලිස් අත්අඩංගුවට ගැනීමට හැකිවී තිබේ. මෙම නීති විරෝධී ඉන්ධන හල වසර 10ට වැඩි කාලයක් තිස්සේ පවත්වා ගෙන ගොස් ඇති බව සඳහන් කරන පොලීසිය ඉන්ධන අළෙවි හලේ හිමිකරුවන් නිවෙස් හිමියාද අත්අඩංගුවට ගත් බවද පැවසීය. මෙම නීති විරෝධී ඉන්ධන අළෙවි ස්ථානයට විවිධ අයතා ක්‍රම මගින් ඉන්ධන ලැබී ඇති බවත් ධීවර යාත්‍රා සදහා ඉන්ධන ලබා දෙන ස්ථානයක් බවට පොලීසිය හඳුනා ගෙන තිබෙන අතර මෙසේ අත්අඩංගුවට ගත් ඩිසල් තොගයේ වටිනාකම පමණක් රුපියල් ලක්ෂ 50 කට අධික බව පොලීසිය කියා සිටියේය. මෙම වැටලීම තංගල්ල මාතර දිසාභාර නියෝජ්‍ය පොලිස්පති විජිත ගුණරත්න මහතා හට ලැබුණු තොරතුරකට තංගල්ල කොට්ඨාශ දිසා විෂ මත්ද්‍රව්‍ය වැටලීම් ඒකකය මගින් මෙම වැටලීම සිදුකර ඇත.", "URL": "https://sinhala.adaderana.lk/news.php?nid=103601", "Category": null, "Parent URL": null}