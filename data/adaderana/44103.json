{"Source": "Adaderana", "Timestamp": "June 20, 2014 12:00 pm", "Headline": "අමෙරිකාවේ සම්බාධකවලට පිටින් ගිහින් ඉරානයෙන් තෙල් ගේන්නේ නෑලූ!", "News Content": "අමෙරිකානු සම්බාධක වලට පටහැනිව ශ්‍රී ලංකාව ඉරානයෙන් ඉන්ධන ආනයනය කරන බවට විදෙස් මාධ්‍ය වල පළවී ඇති වාර්තා ප්‍රතික්ෂේප කරන බව රජය පවසයි. නිවේදනයක් නිකුත් කරමින් විදේශ කටයුතු අමාත්‍යංශය පවසන්නේ අමාත්‍ය කෙහෙළිය රඹුක්වැල්ල මහතා විසින් සිදුකරන ලද ප්‍රකාශයක් විදෙස් මාධ්‍ය මගින් වැරදි ලෙස පළ කර ඇති බවයි. ශ්‍රී ලංකා රජය විසින් තෙවන පාර්ශවයක් හරහා ඉන්ධන ආනයනය කළද කිසිදු අවස්ථාවක අමෙරිකානු සම්බාධක වලට පටහැනිව කටයුතු කර නොමැති බව අමාත්‍ය කෙහෙළිය රඹුක්වැල්ල මහතා කැබිනට් තීරණ දැනුම්දීමේ මාධ්‍ය හමුවේ දී ඊයේ ප්‍රකාශ කර තිබුණි. එහෙත් රජය අමෙරිකානු සම්බාධක උල්ලංඝණය කරමින් ඉරානයෙන් ඉන්ධන ආනයනය කරන බවට රොයිටර් පුවත් සේවයේ වාර්තා කර ඇති ප්‍රවෘත්තිය සම්පූර්ණයෙන් ප්‍රතික්ෂේප කරන බව ඒ සම්බන්ධයෙන් නිවේදනයක් නිකුත් කරන විදේශ කටයුතු අමාත්‍යංශය පවසයි.", "URL": "https://sinhala.adaderana.lk/news.php?nid=44103", "Category": null, "Parent URL": null}