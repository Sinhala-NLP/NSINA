{"Source": "Adaderana", "Timestamp": "March 19, 2010 08:23 am", "Headline": "බෝ නොවන රෝග මැඩලීමට ජාතික ප්‍රතිපත්තියක්", "News Content": "බෝ නොවන රෝග මැඩලීමේ අරමුණින් සකස් කළ ජාතික ප්‍රතිපත්තිය සෞඛ්‍ය අමාත්‍යවරයා විසින් කැබිනට් අනුමැතිය සඳහා ඉදිරිපත් කර තිබේ. ඒ අනුව බෝ නොවන රෝග වැළැක්වීම සඳහා ඉදිරියේ දී වැඩසටහන් රැසක් ක්‍රියාත්මක කිරීමට හැකි වනු ඇති බව සෞඛ්‍ය අමාත්‍යාංශයේ විශ්වාසය වී තිබේ. දියවැඩියාව, පිළිකා, හෘදයාබාධ සහ මානසික ආතතිය ඇතුළු බෝ නොවන රෝග ගණනාවක් සම්බන්ධයෙන් මෙරට තුළ එතරම් අවධානයක් යොමු වී නොමැති බව අමාත්‍යාංශය පෙන්වා‍දෙයි. එවැනි රෝග සඳහා වාර්ෂිකව ඉතා විශාල මුදලක් වැය කිරීමට සිදු ව ඇති බව ද සඳහන්ය.", "URL": "https://sinhala.adaderana.lk/news.php?nid=7366", "Category": null, "Parent URL": null}