{"Source": "Adaderana", "Timestamp": "July 2, 2018 10:08 am", "Headline": "ඇත් දළ 4ක් සමඟ පුද්ගලයෙක් අත්අඩංගුවට ", "News Content": "බළපත්‍ර නොමැතිව ඇත් දළ සන්තකයේ තබාගෙන සිටි පුද්ගලයෙක් දවුලගල, පිළිමතලාව ප්‍රදේශයේදී අත්අඩංගුවට ගෙන ඇත. මහනුවර දිසා පුරාවස්තු ආරක්ෂණ ඒකකයේ නිළධාරින්ට ලද තොරතුරතක් මත සිදු කළ වැටලීමකදී අදාල සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබූ ඇත් දළ 04ක් පොලිසීය භාරයට ගෙන ඇත. සැකකරු පිළිමතලාව ප්‍රදේශයේම පදිංචි 35 හැවිරිදි පුද්ගලයෙක් අනාවරණය විය. අත්අඩංගුවට ගත් සැකකරු අද මහනුවර මහේස්ත්රඅත් අධිකරණයට ඉදිරිපත් කිරිමට නියමිත අතර මහනුවර දිසා පුරාවස්තු ආරක්ෂණ ඒකක මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91823", "Category": null, "Parent URL": null}