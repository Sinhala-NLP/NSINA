{"Source": "Adaderana", "Timestamp": "August 10, 2016 12:37 pm", "Headline": "ෆොන්සේකාගේ මන්ත්‍රී පුටුවට එරෙහි අජිත් ප්‍රසන්නගේ පෙත්සම විභාගයට ", "News Content": "අමාත්‍ය සරත් ෆොන්සේකා මහතාගේ පාර්ලිමේන්තු මන්ත්‍රී ධුරය අහෝසි කිරීමේ නියෝගයක් නිකුත් කරන මෙන් ඉල්ලා ගොනුකළ පෙත්සමක් සලකා බැලීමට අධිකරණය දින නියම කර තිබේ.ඒ අනුව එම පෙත්සම ඔක්තෝබර් මස 26 වැනිදා සලකා බලන බව ශ්‍රේෂ්ඨාධිකරණය ප්‍රකාශ කර ඇත.සන්ධානයේ හිටපු දකුණු පළාත් සභා මන්ත්‍රී නීතිඥ අජිත් ප්‍රසන්න මහතා විසින් මෙම පෙත්සම ඉදිරිපත් කර තිබුණි.එජාප සාමාජි‍කයෙකු නොවන සරත් ෆොන්සේකා මහතා ජාතික ලැයිස්තුවෙන් පත්කිරීම ආණ්ඩුක්‍රම ව්‍යවස්ථාවට පටහැණි බැවින් එය අවලංගු කරමින් රීට් ආඥාවක් නිකුත් කරන්නැයි ඔහු ‍එම පෙත්සම මගින් ඉල්ලා ඇත.", "URL": "https://sinhala.adaderana.lk/news.php?nid=62936", "Category": null, "Parent URL": null}