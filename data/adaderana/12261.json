{"Source": "Adaderana", "Timestamp": "November 19, 2010 11:45 am", "Headline": "පාතාලය හා අපරාධ වලින් තොර රටක් ", "News Content": "නීති විරෝධී ජාවාරම්, මත්ද්‍රව්‍ය, අනවසර ගිනි අවි සහ පාතාලයෙන් තොර රටක් ගොඩනැඟීම වෙනුවෙන් දැඩි තීරණ ගැනීමට පසුබට නොවන බව ජනාධිපති මහින්ද රාජපක්ෂ මහතා පවසයි. දූෂණයෙන් හා අකාර්යක්ෂමතාවයෙන් තොර රටක් අද අවශ්‍ය වන බව ජනාධිපතිවරයා පෙන්වාදෙයි. අද(19) පෙරවරුවෙහි දෙවන ධූර කාලය සඳහා දිවුරුදීමෙන් පසුව ජාතික අමතමින් ජනාධිපතිවරයා මේ බව සඳහන් කළේය. නොසලකා හරින ලද ගම් පළාත් සංවර්ධනය කරන බවත්, නව කර්මාන්ත, ව්‍යාපාර, රැකියා අවස්ථා වලට ජාතියේ දොරටු විවෘත වන බව ද එහිදී රාජපක්ෂ මහතා ප්‍රකාශ කළේය. මෙම දැවැන්ත සංවර්ධන කාර්යය ඉදිරියට යන විට මෙරටේ තවත් නගර කිහිපයක් ගොඩනැගෙනු ඇති බවත්, එවිට ශ්‍රී ලංකාවේ පෙනුම සපුරා වෙනස්වනු ඇති බව විශ්වාස කරන බවත් ජනාධිපතිවරයා කියා සිටියේය.", "URL": "https://sinhala.adaderana.lk/news.php?nid=12261", "Category": null, "Parent URL": null}