{"Source": "Adaderana", "Timestamp": "November 29, 2017 10:06 am", "Headline": " හෙරොයින් මිශ්‍රකළ ටොපි විකුණූ 2කට වැඩ වරදී", "News Content": "හෙරොයින් මිශ්‍රකළ ටොපි තොගයක් යාපනය නගරයේ තැනින් තැන අලෙවි කරමින් සිටි පුද්ගලයින් දෙදෙනෙකු යාපනය පොලීසිය මඟින් 28 දා සවස අත්අඩංගුවට ගෙන තිබේ. මෙම සැකකරුවන් දෙදෙනාගෙන් එක් අයෙකු දෙමළ ජාතිකයෙකු වන අතර අනෙක් තැනැත්තා මුස්ලිම් අයෙකි. ඔවුන්ගේ ගමන් මල්ලක් තුළ සඟවාගෙන අවශ්‍ය අයට එම ටොපි අලෙවි කරමින් සිටි බව පවසන පොලීසිය පාසල් සිසුන්ද මෙම ටොපි වෙළෙන්ඳන් දෙදෙනාගේ ගැනුම්කරුවන් බවට පත්ව ඇතැයිද කියා සිටියි. සැකකරුවන් දෙදෙනා අත් අඩංගුවට ගන්නා ලද අවස්ථාවේදී ඔවුන් ළඟ හෙරොයින් මිශ්‍ර කරණ ලද ටොපි 50 ක් පමණ තිබී ඇත. යාපනය පොලීසිය මෙම සැකකරුවන් දෙදෙනා අද(29) යාපනය අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80727", "Category": null, "Parent URL": null}