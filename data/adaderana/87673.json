{"Source": "Adaderana", "Timestamp": "April 19, 2018 10:25 am", "Headline": "අටලුගමදී හෙරොයින් සමඟ පුද්ගලයින් 3 ක් අත්අඩංගුවට", "News Content": "බණ්ඩාරගම, අටලුගම ප්‍රදේශයේදී හෙරොයින් සමඟ පුද්ගලයින් තිදෙනෙකු අත්අඩංගුවට ගෙන තිබේ. බණ්ඩාරගම පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී හෙරොයින් ග්‍රෑම් 06යි මිලිග්‍රෑම් 710ක් පොලීසිය විසින් සොයාගෙන තිබේ. සැකකරුවන් බණ්ඩාරගම, කළුතර දකුණ සහ වාද්දූව යන ප්‍රදේශවල පදිංචි පුද්ගලයින් තිදෙනෙකු බව සඳහන්ය. ඔවුන් අද (19) හොරණ මහේස්ත්‍රාත් අධිකරණයට ඉදිරිපත් කිරිමට නියමිත බව බණ්ඩාරගම පොලීසිය සඳහන් කළේය.", "URL": "https://sinhala.adaderana.lk/news.php?nid=87673", "Category": null, "Parent URL": null}