{"Source": "Adaderana", "Timestamp": "February 26, 2012 05:22 pm", "Headline": " චෝදනා එල්ලවෙන්නේ ආණ්ඩුවේ ක්‍රියාදාමය නිසයි", "News Content": "ආණ්ඩුවේ ක්‍රියාදාමය හේතුවෙන් ශ්‍රී ලංකාවට එරෙහි මානව හිමිකම් චෝදනා එල්ල වී ඇති බව ජනතා විමුක්ති පෙරමුණේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. යුද්ධයෙන් අනතුරුව පවා ආණ්ඩුව උතුරේ ජනතාවගේ සිවිල් පාලනය තහවුරු කිරීම සඳහා නිසි ක්‍රියාමාර්ගයක් නොගත් බව ඔහු සඳහන් කරයි. රට තුළ ප්‍රජාතන්ත්‍රවාදය තහවුරු කරනවා වෙනුවට ප්‍රජාතන්ත්‍ර විරෝධී ක්‍රියාදාමයක් ආණ්ඩුව විසින් ක්‍රියාත්මක කළ බවට හෙතෙම චෝදනා කරයි. උතුරේ ජනතාවගේ ගැටලු වලට විසඳුම් ලබා දීම සඳහා ආණ්ඩුව නිසි ක්‍රියාමාර්ගයක් නොගත් බවද අනුර කුමාර දිසානායක මන්ත්‍රීවරයා කියා සිටියේ අද කොළඹ පැවති මාධ්‍ය හමුවකට සහභාගි වෙමිනි.", "URL": "https://sinhala.adaderana.lk/news.php?nid=22411", "Category": null, "Parent URL": null}