{"Source": "Adaderana", "Timestamp": "December 13, 2016 02:15 pm", "Headline": "ඩිපෝ කළමනාකාරු රියදුරු වෙයි", "News Content": "රියදුරෙකු හදිසි නිවාඩු ලබාගැනීම හේතුවෙන් ඩිපෝ කළමනාකාරවරයෙකු රියදුරෙකු ලෙස කටයුතු කළ පුවතක් දඹුල්ල ප්‍රදේශයෙන් වාර්තා වෙයි.මෙම ආදර්ශමත් ක්‍රියාව සිදුකර ඇත්තේ ලංකා ගමනාගමන මණ්ඩලයට අයත් දඹුල්ල ඩිපෝවේ ඩිපෝ කළමනාකාර ඒ.එන්.නවරත්න මහතා යි.දඹුල්ල සිට හෙට්ටිපොල දක්වා ධාවනය වන බස් රථයේ රියදුරු අසනීපවීම හේතුවෙන් සේවයට නොපැමිණෙන බව දැනුම්දී ඇති අතර අමතර රියදුරන් ද ඩිපෝවේ නොසිටි බව වාර්තා වෙයි.බස් රථය ධාවනය නොවීමෙන් මගීන් පත්වන දුෂ්කරතාවට සැලකිල්ලට ගනිමින් රිය සහයක ද සමග එක්ව තමන් බස් රථය ධාවනය කිරීමට කටයුතු කළ බව ඩිපෝ කළමනාකාර නවරත්න මහතා සඳහන් කළේය.", "URL": "https://sinhala.adaderana.lk/news.php?nid=66997", "Category": null, "Parent URL": null}