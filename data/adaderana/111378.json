{"Source": "Adaderana", "Timestamp": "June 5, 2019 01:28 pm", "Headline": "සාධාරණයක් ඉල්ලා සීලරතන හිමියන් මහනුවර දී විරෝධතාවයක", "News Content": "තමා කළ පැමිණිල්ලකට සාධාරණයක් ඉටු නොවූ බව පවසමින් ජනසෙත පෙරමුණේ පක්ෂ නායක බත්තරමුල්ලේ සීලරතන හිමියන් විසින් මහනුවර පොලීසිය ඉදිරිපිට විරෝධතාවයක නිරත විය. අද(05) මෙම විරෝධතාවය පැවති බව අද දෙරණ වාර්තාකරු සඳහන් කළේය. උන්වහන්සේ මෙලෙස විරෝධතාවයේ නියලී සිටියේ තමා විසින් මැයි මස 26 දින මරණීය තර්ජනයක් පිළිබඳ මහනුවර පොලීසියට කරන ලද පැමිණිල්ල සම්බන්ධයෙන් නිතිය ක්‍රියාත්මක කරන ලෙස ඉල්ලමින්ය. පසුව මහනුවර මුලස්ථාන පොලීසියේ ප්‍රධාන පොලීස් පරික්ෂකවරයා විසින් එම ස්ථානයට පැමිණ පැමිණිල්ල සම්බන්ධ අදාළ ලිපි ගොනු පෙන්වීම සමඟ උන්වහන්සේ එතැනින් පිටව ගිය බව අප වාර්තාකරු පැවසීය.", "URL": "https://sinhala.adaderana.lk/news.php?nid=111378", "Category": null, "Parent URL": null}