{"Source": "Adaderana", "Timestamp": "November 18, 2010 09:13 am", "Headline": "ක්‍රිෂ්ණා ශ්‍රී ලංකාවට පැමිණෙයි", "News Content": "නොවැම්බර් 25 -27 කාල සීමාව තුළ නිල සංචාරයක් සඳහා ඉන්දීය විදේශ අමාත්‍ය එස්. එම්. ක්‍රිෂ්ණා මහතා ශ්‍රී ලංකාවට පැමිණීමට නියමිතව තිබේ. මෙම සංචාරයේදී දෙරට අතර ද්විපාර්ශවික සාකච්ඡා පැවැත්වීමට නියමිත බව ද සඳහන්ය. එහිදී ශ්‍රී ලංකාවේ අවතැන් වූ ද්‍රවිඩ ජනතාව නැවත පදිංචි කිරීමේ කටයුතු පිළිබඳ විශේෂ අවධානය යොමුවනු ඇති බව ද රාජ්‍ය තාන්ත්‍රික ආරංචි මාර්ග පෙන්වාදෙයි. නැගෙනහිර පළාතේ අවතැන්ව සිටින ද්‍රවිඩ ජනතාව නැවත පදිංචි කිරීම හා පුනරුත්ථාපන කටයුතු පිළිබඳව ඉන්දියාව විශාල දායකත්වයක් ලබා දී තිබේ.", "URL": "https://sinhala.adaderana.lk/news.php?nid=12229", "Category": null, "Parent URL": null}