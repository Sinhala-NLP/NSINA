{"Source": "Adaderana", "Timestamp": "April 27, 2011 03:59 pm", "Headline": " කංසා තොගයක් සමග අයෙක් මාට්ටු", "News Content": "කංසා රැගෙන යමින් සිටි පුද්ගලයෙකු අත්අඩංගුවට ගැනීමට නාවික හමුදාව සමත්ව තිබේ. උතුරු මුහුදු සීමාවට අයත් පේසාලේ ප්‍රදේශයේ සිදුකළ වැටලීමකදී අදාළ පුද්ගලයා අත් අඩංගුවට ගත් බව ශ්‍රී ලංකා නාවික හමුදාව සඳහන් කරයි. ඔහු සතුව තිබී කංසා කිලෝග්‍රෑම් 15ක් සොයාගෙන තිබේ. අදාළ කංසා තොගය කිලෝග්‍රෑම් දෙකයි දශම පහ බැගින් වන පරිදි අසුරා ඉන්දියාවේ කේරළ ප්‍රදේශයේ සිට රැගෙන විත් තිබු බව නාවික හමුදාව කියා සිටියි. සැකකරු තලෙයිමන්නාරම පොලිසිය වෙත භාරදීමට නාවික හමුදාව කටයුතු කර තිබේ.", "URL": "https://sinhala.adaderana.lk/news.php?nid=15739", "Category": null, "Parent URL": null}