{"Source": "Adaderana", "Timestamp": "February 24, 2014 08:57 am", "Headline": "කුඩු ග්‍රෑම් 2යි මිලි ග්‍රෑම් 300යි - කත දැලේ", "News Content": "හොරෝයින් මත්කුඩු ග්‍රෑම් 02 යි මිලි ග්‍රෑම් 300 ක් අලෙවි කිරීම සඳහා ළඟ තබා ගෙන සිටි බව කියන කාන්තාවක් මාරවිල පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ මාරවිල, මූදුකටුවේ පදිංචි 57 හැවිරිදි කාන්තාවකි. මෙම කාන්තාවගේ දරුවෙකුද හෙරෝයින් මත් කුඩු ජාවාරම් කිරීමේ සිද්ධියක් සම්බන්ධයෙන් පොලීසිය විසින් අත්අඩංගුවට ගැනීමෙන් පසුව අධිකරණය නියෝග මත මේ වන විට රක්ෂිත බන්ධනාගාර ගත කර සිටී. අත්අඩංගුවට ගෙන ඇති මෙම කාන්තාවද කාලයක පටන් මාරවිල - මූදුකටුව ප්‍රදේශයේ පදිංචිව සිටිමින් හෙරෝයින් අලෙවි කිරීම සිදු කර ඇති බව වැටලීම කළ නිලධාරීන් විසින් අනාවරණය කරගෙන තිබේ. සැකකාරිය හලාවත මහාධිකරණයට ඉදිරිපත් කිරීමට නියමිතය. මාරවිල මූලස්ථාන පොලිස් පරීක්ෂක චන්දන හේරත් මහතාගේ උපදෙස් මත උප පොලිස් පරීක්ෂක එදිරිසිංහ,කාන්තා පොලිස් කොස්තාපල් 4063 නිලුකා යන අය විසින් සැකකාරිය සමග හෙරෝයින් මත් කුඩු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=41339", "Category": null, "Parent URL": null}