{"Source": "Adaderana", "Timestamp": "December 14, 2018 12:24 pm", "Headline": "මෛත්‍රි-මහින්ද හමුවක් අද රාත්‍රියේ", "News Content": "ජනාධිපති මෛත්‍රිපාල සිරිසේන මහතා සහ මහින්ද රාජපක්ෂ මහතාගේ ප්‍රධානත්වයෙන් යුත් ශ්‍රී ලංකා පොදුජන පෙරමුණේ නියෝජිතයින් අතර සාකච්ඡාවක් අද පැවැත්විමට නියමිතව තිබේ. පාර්ලිමේන්තු මන්ත්‍රී මහින්දානන් ද අලුත්ගමගේ මහතා සඳහන් කළේ අද රාත්‍රියේ අදාළ සාකච්ඡාව පැවැත්විමට සැලසුම් කර ඇති බවයි. සාකච්ඡාව පැවැත්වෙන වේලාව සම්බන්ධයෙන් මෙතෙක් තීරණයක් ගෙන නොමැති බව මන්ත්‍රීවරයා සඳහන් කළේය. මේ අතර මහින්ද රාජපක්ෂ මහතාගේ ප්‍රධානත්වයෙන් ශ්‍රී ලංකා පොදුජන පෙරමුණට සහය පල කරන පක්ෂවල නායකයින්ගේ රැස්විමක් අද පෙරවරුවේ පවත්වා තිබේ. මහින්ද රාජපක්ෂ මහතාගේ විජේරාම නිල නිවසේදී එම සාකච්ඡාව පැවැත්වුණු බවයි මහින්දානන්ද අලුත්ගමගේ මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=100742", "Category": null, "Parent URL": null}