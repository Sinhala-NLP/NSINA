{"Source": "Adaderana", "Timestamp": "June 8, 2019 07:55 am", "Headline": "හෙරොයින් සමඟ අයෙක් නාවික හමුදා අත්අඩංගුවට", "News Content": "කල්පිටිය, කරඹ ප්‍ර‍දේශයේදී හෙරෝයින් ග්‍රෑම් 13 මිලිග්‍රෑම් 12 ක් සමඟ පුද්ගලයෙකු (01) අත්අඩංගුවට ගෙන ඇත. ඊයේ (07) වයඹ නාවික විධානයට අනුයුක්ත නාවිකයන් සහ පුත්තලම, පොලිස් මත්ද්‍රව්‍ය නාශක කාර්යාංශයට අනුයුක්ත නිලධාරින් එක්ව කල්පිටිය, කරඹ ප්‍රදේශයේ සිදු කළ සෝදිසි කිරීමකදී හෙරොයින් සමඟ පුද්ගලයෙකු මෙලෙස නාවික හමුදා බාරයට ගෙන ඇත. මෙම හෙරොයින් විකිණීම සඳහා සුදානම් කර තිබියදී අත්අඩංගුවට ගෙන ඇති අතර, අත්අඩංගුවට ගත් පුද්ගලයා වසය අවුරුදු 34 වන වියෙහි පසුවන පුත්තලම, පාලවිය ප්‍රදේශයේ පදිංචිකරුවෙකු බව හඳුනාගෙන ඇත. අත්අඩංගුවට ගත් පුද්ගලයා සහ හෙරොයින් ප්‍රමාණය පිළිබඳ ඉදිරි විමර්ශණ කටයුතු පුත්තලම, පොලිස් මත්ද්‍රව්‍ය නාශක කාර්යාංශය විසින් සිදු කරනු ලබයි.", "URL": "https://sinhala.adaderana.lk/news.php?nid=111552", "Category": null, "Parent URL": null}