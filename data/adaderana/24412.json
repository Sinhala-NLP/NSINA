{"Source": "Adaderana", "Timestamp": "May 21, 2012 12:59 pm", "Headline": "හමුදාව පෝස්ටර් පැහැරගත්තා-පෙ.ස.පයෙන් චෝදනා", "News Content": "පෙරටුගාමී සමාජවාදී පක්ෂයේ සාමාජිකයින් පිරිසක් මීගමුව ප‍්‍රදේශයේ පෝස්ටර් අලවමින් සිටියදී එහි පැමිණි හමුදා නිලධාරීන් පිරිසක් ඔවුන්ට තර්ජනය කර පෝස්ටර් ඉරා දමා, ඉතිරිව තිබූ පෝස්ටර් පැහැර ගෙන ගොස් ඇති බවට එම පක්ෂය චෝදනා කරයි. අද අලූයම 5.30ට පමණ මෙම මුලින්ම යතුරු පැදියකින් හමුදා නිලධාරීන් දෙදෙනකු පැමිණ පෙටුගාමී සමාජවාදී පක්ෂයේ සාමාජිකයින්ට තර්ජනය කර අලවා තිබූ පෝස්ටර් ඉරා දැමූ බවත්,පසුව යුද හමුදාවට අයත් බස් රථයකින් පැමිණි නිලධාරීන් පිරිසක් පෝස්ටර් පැහැර ගෙන ගොස් ඇති බවත් එම පක්ෂයේ මාධ්‍ය ඒකකය විසින් නිකුත් කළ නිවේදනයක දැක්වෙයි. \"පැහැර ගැනීම් නවතනු! සියලූ දේශපාලන සිරකරුවන් වහා නිදහස් කරනු!\"යනු වෙන් පෝස්ටර්වල සඳහන්ව තිබුණු බව පෙරටුගාමී සමාජවාදී පක්ෂය කියා සිටියි. මෙම සිදුවීම, අදහස් ප‍්‍රකාශ කිරීමේ හා දේශපාලනය කිරීමේ අයිතිය උල්ලංඝණය කිරීමක් බව නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=24412", "Category": null, "Parent URL": null}