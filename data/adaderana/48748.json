{"Source": "Adaderana", "Timestamp": "January 17, 2015 05:25 pm", "Headline": " වීඩියෝ: බැසිලුයි ගෝඨායි මට කෙනිත්තුවා - මේවා කියලා මගේ ජිවිතය නැතිවෙන්නත් පුළුවන්", "News Content": "“මට පහුගිය කාලයේ ගෞරවනීය මහින්ද රාජපක්ෂ මහතාගේ ආණ්ඩුවේ බැසිල් රාජපක්ෂ මහතාත් ගෝඨාභය රාජපක්ෂත් කෙනිත්තුවා“ යැයි හිටපු අමාත්‍ය මර්වින් සිල්වා මහතා අද (17) පැවසීය. හිටපු අමාත්‍ය බැසිල් රාජපක්ෂ සහ ආරක්ෂක ලේකම් ගොඨාභය රාජපක්ෂ මහත්වරුන්ට විරුද්ධව හිටපු අමාත්‍ය මර්වින් සිල්වා මහතා අද පෙරවරුවේ අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කළේය. එහිදී මාධ්‍යවේදීන් අමතමින් ඔහු කියා සිටියේ පසුගිය රජය සමයේ සිදුවුයේ යැයි කියන අපරාධ ගැන තොරතුරු රැසක් එහිදී බාරදුන් බවයි. මේක පලිගැනීමක් නොවන නමුත් එහෙත් බැසිල් හා ගෝඨාභය තමන්ගෙන් පලිගත් බව හිටපු අමාත්‍යවරයා පැවසීය. පසුගිය කාලයේ සිදුවූ ප්‍රධාන පෙළේ ඝාතන කිහිපයකට හිටපු ආරක්ෂක ලේකම්වරයා වගකිව යුතු බවද මර්වින් සිල්වා මහතා එහිදී කියා සිටියේය. “සමහර විට මේවා කියලා මගේ ජීවිතයේ නැති වෙන්න පුළුවන්“ “මම මැරුණත් මැරෙන්නේ නරිහෙක් හැටියට නෙවෙයි සිංහයෙක් හැටියට“ බවත්, ඒ මහතා පැවසීය. තමාට වැඩකරන්න හරියට අමාත්‍යංශයක් දුන්නේ නැති බවත්, ඇත්ත ප්‍රකාශ කරලා ජීවිතය නැති වුණත් ප්‍රශ්නයක් නැති බවත්, තමාට ඕන චෝදනාවක් දාන්න යැයිද හිටපු අමාත්‍යවරයා අවධාරණය කළේය. යුද්ධය නිමකළ මහින්ද රාජපක්ෂ හිටපු ජනපතිවරයා යහපාලනය හරියට කළා නම් මෛත්‍රිපාල සිරිසේන පක්ෂයෙන් නොයන බවද ඔහු පෙන්වාදුන්නේය. අතිගරු ජනාධිපති මෛත්‍රිපාල සිරිසේන මහතා හා ගරු අග්‍රාමාත්‍ය රනිල් වික්‍රමසිංහ මහතා දේශපාලනයේ ප්‍රවීණයින් ලෙස රටට යහපාලනය ගෙන එනු ඇතැයි තමන් විශ්වාස කරන බවද ඒ මහතා පැවසීය.", "URL": "https://sinhala.adaderana.lk/news.php?nid=48748", "Category": null, "Parent URL": null}