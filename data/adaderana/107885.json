{"Source": "Adaderana", "Timestamp": "April 12, 2019 02:07 pm", "Headline": "විශේෂ මෙහෙයුමකින් බීමත් රියදුරන් 245ක් අත්අඩංගුවට", "News Content": "දිවයිනම ආවරණය වන පරිදි පොලීසිය සිදුකළ විශේෂ මෙහෙයුමකදී බීමත් රියදුරන් 245 දෙනෙකු අත්අඩංගුවට ගෙන තිබේ. ඊයේ(11) පෙරවරු 06.00 සිට අද(12) පෙරවරු 06.00 දක්වා කාලය තුළ එම මෙහෙයුම සිදුකළ බව පොලිස් මූලස්ථානය සඳහන් කළේය. මීට අමතරව රථවාහන වැරදි සම්බන්ධයෙන් පුද්ගලයින් 10,170කට නඩු පැවරීම් සිදුකර තිබේ. උත්සව සමයේ දී බීමත් රියදුරන් අත්අඩංගුවට ගැනීම සඳහා ඊයේ දිනයේ සිට ලබන 20 වනදා දක්වා දීප ව්‍යාප්තව විශේෂ පොලිස් මෙහෙයුමක් ක්‍රියාත්මකයි.", "URL": "https://sinhala.adaderana.lk/news.php?nid=107885", "Category": null, "Parent URL": null}