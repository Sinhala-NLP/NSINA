{"Source": "Adaderana", "Timestamp": "November 30, 2015 08:50 am", "Headline": "ජගත් දේශගුණ විපර්යාස සමුළුව අද ඇරඹෙයි", "News Content": "එක්සත් ජාතින්ගේ දේශගුණික විපර්යාස සමුළුව ප්‍රංශයේ පැරිස් අගනුවරදී අද (30) ආරම්භ වෙයි.සමුළුවට සහභාගීවීමට ජනාධිපති මෛත්‍රීපාල සිරිසේන මහතා ඊයේ පෙරවරුවේ මෝල්ටා රාජ්‍යයේ සිට ප්‍රංශය වෙත පැමිණ තිබේ.21 වන වරට මෙම සමුළුව පැවැත්වෙන අතර එක්සත් ජාතින්ගේ සංවිධානයේ මහලේකම් බෑංකී මුන් මහතා ඇතුළු රටවල් 147 රාජ්‍ය නායකයින් සහභාගී වීමට නියමිතය.මෙම සමුළුව අද සිට දෙසැම්බර් 11 වන දින දක්වා පැවැත්වෙනු ඇත.ගෝලීය උෂ්ණත්වය ඉහළයාම ඇතුළු කරුණු කිහිපයක් සම්බන්ධයෙන් මෙවර සමුළුවේදී වැඩි අවධානය යොමු කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=55405", "Category": null, "Parent URL": null}