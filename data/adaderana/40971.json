{"Source": "Adaderana", "Timestamp": "February 8, 2014 04:54 pm", "Headline": "පිටකොටුවේ ගබඩාවක කුණු හාල්මැස්සන් කිලෝ 20,000ක්", "News Content": "මිනිස් පරිභෝජනයට නුසුදුසු හාල්මැස්සන් කිලෝග්‍රෑම් 20,000 කට වැඩි ප්‍රමාණයක් පිටකොටුව ප්‍රදේශයේ දී සොයාගෙන තිබේ. පිටකොටුව, 02 වන හරස්වීදියේ ගබඩාවක තිබීයදී මෙම හාල්මැස්සන් තොගය සොයාගත් බව පාරිභෝගික අධිකාරිය සඳහන් කළේය . සොයාගත් මෙම හාල්මැස්සන් තොගයේ වටිනාකම රුපියල් ලක්ෂ 50කට අධික බව එම අධිකාරිය පැවසුවේය. මීට මාස කිහිපයකට පෙර මෙම හාල්මැස්සන් තොගය ඩුබායි හි සිට මෙරටට ආනනයකර ඇති අතර කල් ඉකුත් වීමෙන් අනතුරුව ඒවා නැවත පවිත්‍රකර වෙළදපොළට නිකුත් කිරීමට සුදානම් කර තිබු බව ද සඳහන්ය. පාරිභෝගික සේවා අධිකාරියේ විශේෂ වැටලීම් ඒකක ප්‍රධානී ඒ.ඒ.ජෆුර් මහතා ඇතුළු නිලධාරීන් කණ්ඩායමක් මෙම වැටලීම සිදුකර ඇත.", "URL": "https://sinhala.adaderana.lk/news.php?nid=40971", "Category": null, "Parent URL": null}