{"Source": "Adaderana", "Timestamp": "October 3, 2018 07:00 pm", "Headline": "ජාතික ආරක්ෂාව ගැන වාසුදේව ජනපතිට කියයිද?", "News Content": "රටේ ජාතික ආරක්ෂාව සම්බන්ධයෙන් සාකච්ඡා කිරීම සඳහා එක්සත් ජනතා නිදහස් සන්ධාන පාර්ලිමේන්තු මන්ත්‍රි වාසුදේව නානායක්කාර මහතා ඉදිරි දිනකදී ජනාධිපතිවරයා හමුවීමට සුදානමින් සිටින බව ඒකාබද්ධ විපක්ෂය පවසයි. එහි නියෝජිතයන් මේ බව අනාවරණ කළේ ඊයේ (02) පස්වරුවේ හිටපු ජනාධිපති මහින්ද රාජපක්ෂ මහතාගේ නිල නිවසේ පැවති පක්ෂ නායක රැස්වීමෙන් පසුවයි. කෙසේ වෙතත් වාසුදේව නානායක්කාර මන්ත්‍රීවරයා මාධ්‍යයට අදහස් දැක්වීම ප්‍රතික්ෂේප කර එම ස්ථානයෙන් පිටව ගියේය.", "URL": "https://sinhala.adaderana.lk/news.php?nid=97133", "Category": null, "Parent URL": null}