{"Source": "Adaderana", "Timestamp": "June 12, 2017 11:45 am", "Headline": " මිනින්දෝරු දෙපාර්තමේන්තුව අමෙරිකානු සමාගමකට පැවරීමේ සූදානමක්", "News Content": "මිනින්දෝරු දෙපාර්තමේන්තුව අමෙරිකානු සමාගමකට පැවරීමේ සූදානමක් පවතින බව රජයේ මිනින්දෝරු සංගමය පවසයි.එහි සභාපති දුමින්ද උඩුගොඩ මහතා සඳහන් කළේ ඒ සඳහා වන කැබිනට් පත්‍රිකාවක් ඉදිරියේදී ඉඩම් අමාත්‍යාංශය මඟින් සම්මත කර ගැනිමට අවශ්‍ය පියවර ගෙන ඇති බවය.ජෝන් අමරතුංග මහතා ඉඩම් අමාත්‍යවරයාව සිටියදී ද අමාත්‍ය මණ්ඩලයට මෙවැනිම යෝජනාවක් ඉදිරිපත්ව ඇති අතර ඇති වූ විරෝධතා සැලකිල්ලට ගෙන ඔහු එය ප්‍රතික්ෂේප කර තිබුණි.කෙසේ වෙතත් නව ඉඩම් අමාත්‍ය ගයන්ත කරුණාතිලක මහතා මිනින්දෝරු දෙපාර්තමේන්තුව අමෙරිකානු සමාගමකට පැවරිය යුතු බවට දැඩි ස්ථාවරයක පසුවන බව රජයේ මිනින්දෝරු සංගමයේ සභාපති දුමින්ද උඩුගොඩ මහතා සඳහන් කළේය.", "URL": "https://sinhala.adaderana.lk/news.php?nid=74142", "Category": null, "Parent URL": null}