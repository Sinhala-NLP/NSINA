{"Source": "Adaderana", "Timestamp": "January 26, 2011 07:59 am", "Headline": "රතු කුරුස ප්‍රධානියා අද ලංකාවට", "News Content": "අන්තර් ජාතික රතු කුරුස ෆෙඩරේෂනයේ සභාපති තදතේරු කොනොයි මහතා අද (26) දිවයිනට පැමිණෙයි. අයහපත් කාලගුණය හේතුවෙන් විපතට පත්වූ ජනතාවට සහන සැලසීම පිළිබඳ සොයා බැලීම ඔහු‍ගේ මෙම සංචාරයේ අරමුණයි. කොනොයි මහතා සංචාරය අතරතුර දී ජනාධිපති මහින්ද රාජපක්ෂ, විදේශ කටයුතු අමාත්‍ය මහාචාර්ය ජී.එල්. පීරිස් සහ ආර්ථික සංවර්ධන අමාත්‍ය බැසිල් රාජපක්ෂ යන මහත්වරුන් සමග සාකච්ඡා පැවැත්වීමට ද සැලසුම් කර තිබේ. මීට අමතරව ඔහු උතුරු නැගෙනහිර සහ දකුණු පළාත්වල සංචාරයක නිරත වීමට ද නියමිතය.", "URL": "https://sinhala.adaderana.lk/news.php?nid=13753", "Category": null, "Parent URL": null}