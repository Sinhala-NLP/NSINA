{"Source": "Adaderana", "Timestamp": "May 26, 2011 04:10 pm", "Headline": "හෙට සවස පාර්ලිමේන්තු පාර වැසෙයි", "News Content": "පාර්ලිමේන්තු ක්‍රීඩාංගණයේ හෙට(27) පස්වරුවේ පැවැත්වෙන රණවිරු සැමරුම් උත්සවය වෙනුවෙන් පාර්ලිමේන්තු ක්‍රීඩාංගණය අවට ප්‍රදේශයේ විශේෂ රථවාහන සැලැස්මක් ක්‍රියාත්මක කෙරෙන බව පොලිස් මූලස්ථානය ප්‍රකාශ කරනු ලැබීය. මේ අනුව හෙට පස්වරු 2.30 සිට උත්සවය අවසන් වන තුරු පොල්දූව මංසන්ධියේ සිට කියැන්නෑම් මංසන්ධිය දක්වා පාර්ලිමේන්තු මාර්ගය වසා තැබෙන බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අදාළ කාල සීමාවේ දී විකල්ප මාර්ග ලෙස පොල්දූව මංසන්ධියේ සිට බත්තරමුල්ල පාලම් තුන ඔස්සේ පැලවත්ත දක්වා මාර්ගය භාවිත කළ හැකි බව ද පොලිස් මූලස්ථානය පවසයි.", "URL": "https://sinhala.adaderana.lk/news.php?nid=16349", "Category": null, "Parent URL": null}