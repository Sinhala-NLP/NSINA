{"Source": "Adaderana", "Timestamp": "October 13, 2013 02:37 pm", "Headline": "යාල්දේවි දුම්රියට පැන මවත් දුවත් මරුට", "News Content": "කිලිනොච්චියේ සිට කොළඹ බලා ධාවනය වූ යාල්දේවි දුම්රියට මවක් සිය දියණියන් දෙදෙනා සමඟ පැන තිබේ. වේයන්ගොඩ සහ පල්ලෙපොළ දුම්රිය ස්ථාන අතර තීණවල ප්‍රදේශයේදී මෙය සිදුව ඇත. දුම්රිය පාලක මැදිරිය සඳහන් කළේ මව සහ එක් දියණියක් මෙහිදී මියගොස් ඇති බවයි. කෙසේ වෙතත් අනෙක් දියණිය දුම්රියේ ගැටී නොමැති බව පොලීසිය සඳහන් කරයි. මියගිය දෙදෙනාගේ සිරුරු වතුපිටිවල රෝහලට ගෙන ගොස් ඇති අතර වේයන්ගොඩ පොලීසිය මේ සම්බන්ධයෙන් වැඩිදුර විමර්ශන සිදු කරයි. අද පස්වරු 1.00ට පමණ මෙය සිදුව ඇතැයි ද දුම්රිය පාලක මැදිරිය පැවසීය.", "URL": "https://sinhala.adaderana.lk/news.php?nid=38112", "Category": null, "Parent URL": null}