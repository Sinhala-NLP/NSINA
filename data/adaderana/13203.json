{"Source": "Adaderana", "Timestamp": "January 1, 2011 03:25 pm", "Headline": "ජවිපෙ මැතිවරණයේ මූලික අදියරේ කටයුතු සඳහා සැරසෙයි", "News Content": "ඉදිරි‍යේ පැවැත්වීමට නියමිත පළාත් පාලන මැතිවරණය සඳහා ජනතා විමුක්ති පෙරමුණ මූලික අදියරේ කටයුතු සඳහා සූදානම් වෙමින් සිටින බව පාර්ලිමේන්තු මන්ත්‍රී අනුර කුමාර දිසානායක මහතා පවසයි. අදාළ මැතිවරණය සඳහා දිස්ත්‍රික් මට්ටමින් නාම යෝජනා කැඳවීමට කටයුතු සූදානම් කර ඇති බව ඔහු සඳහන් කරයි. මෙවර මැතිවරණය සඳහා ශක්තිමත් අපේක්ෂක ලැයිස්තුවක් ඉදිරිපත් කිරීම ජනතා විමුක්ති පෙරමුණේ අරමුණ බව අනුර කුමාර දිසානායක මහතා සඳහන් කළේය. ඒ වෙනුවෙන් ශාඛා සමිති සහ බල මණ්ඩල කැඳවීමට පියවර ගෙන ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13203", "Category": null, "Parent URL": null}