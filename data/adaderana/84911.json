{"Source": "Adaderana", "Timestamp": "February 27, 2018 12:23 pm", "Headline": "මහින්ද ඉන්දියා යයි ", "News Content": "හිටපු ජනාධිපති මහින්ද රාජපක්ෂ මහතා ඉන්දියාවේ බැංගලෝර් බලා පිටත්ව ගොස් තිබේ. අද(27) අළුයම 04.50 ට පමණ ශ්‍රී ලංකන් ගුවන් සේවයට අයත් යූ.එල්.173 දරණ ගුවන් යානයෙන් හිටපු ජනාධිපතිවරයා ඉන්දියාව බලා පිටත්ව ගිය බව වාර්තා වෙයි. හිටපු ජනාධිපතිවරයා සමඟ 06 දෙනෙකුගෙන් යුත් දූත පිරිසක්ද මෙම සංචාරයට එක්ව තිබේ. කෙසේවෙතත් හිටපු ජනාධිපතිවරයා ඇතුළු දුත පිරිස අද රාත්‍රියේදීම යළි දිවයිනට පැමිණීමට නියමිතය.", "URL": "https://sinhala.adaderana.lk/news.php?nid=84911", "Category": null, "Parent URL": null}