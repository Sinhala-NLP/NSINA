{"Source": "Adaderana", "Timestamp": "July 31, 2014 09:58 am", "Headline": "ගංජා ජාවාරමේ ගිය හමුදා සෙබළත් දැලේ", "News Content": "ගංජා කිලෝග්‍රෑම් 84ක් සමග යුධ හමුදා සෙබළෙකු ඇතිමලේ, ගල්කණුපිටිය ප්‍රදේශයේ දී අත්අඩංගුවට ගෙන තිබේ. පුද්ගලයින් කිහිපදෙනෙකු ගංජා තොගයක් රැගෙන යන බවට ඇතිමලේ පොලිසියට ලැබුණු තොරතුරකට අනුව සිදුකළ විමර්ශනයක දී සැකකරු අත්අඩංගුවට ගෙන ඇත. අත්අඩංගුවට ගත් යුධ හමුදා සෙබළා සියඹලාණ්ඩුව ප්‍රදේශයේ පදිංචිකරුවෙකි. සැකකරු මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45025", "Category": null, "Parent URL": null}