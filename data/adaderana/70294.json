{"Source": "Adaderana", "Timestamp": "March 1, 2017 09:20 pm", "Headline": "ව්‍යවස්ථා සංශෝධනය ප‍්‍රතිපත්ති ප‍්‍රකාශනයට අනුකූලයි", "News Content": "ඇතැම් පාර්ශව කුමන මතයක් පළ කරනු ලැබුවද ව්‍යවස්ථා සංශෝධනයක දී ජනාධිපතිවරයා කටයුතු කරනු ලබන්නේ සිය ප‍්‍රතිපත්ති ප‍්‍රකාශනයට අනුකූලව පමණක් බව ඛනිජතෙල් හා පෙට්‍රෝලියම් වායු අමාත්‍ය චන්දිම වීරක්කොඩි මහතා ප‍්‍රකාශ කළේය. අද පැවති මාධ්‍ය හමුවකට එක් වෙමින් අමාත්‍යවරයා මෙම අදහස් පළ කර සිටියේ ය. විධායක ජනාධිපතිධූරයේ යම් බලතල සහ එහි ලක්ෂණයන් රටේ අනාගතය උදෙසා අවශ්‍ය වී ඇති බවත් එම ලක්ෂණයන් නැති කර ගැනීම තුළින් රටේ අස්ථාවරභාවයක් ඇති නොවන ආකාරයට මෙම ව්‍යවස්ථා සංශෝධන සිදු කළ යුතු බවත් අමාත්‍යවරයා මෙහිදී වැඩි දුරටත් පැවසීය. එමෙන්ම මෙරට මේ වන විට ක‍්‍රියාත්මක වී ඇති පාතාලය මර්දනය සදහා වැඩපිළිවෙලක් සකස් කළ යුතු බවට කැබිනට් මණ්ඩලයේ ද අවධානය මේ වන විට යොමුව ඇතැයි අමාත්‍යවරයා පැවසීය.", "URL": "https://sinhala.adaderana.lk/news.php?nid=70294", "Category": null, "Parent URL": null}