{"Source": "Adaderana", "Timestamp": "November 26, 2010 08:26 pm", "Headline": "යාපනයේ ඉන්දීය කොන්සල් කාර්යාලය හෙට විවෘත වෙයි", "News Content": "යාපනයෙහි පිහිටුවන ලද ඉන්දීය කොන්සල් ජෙනරල් කාර්යාලය හෙට(27) දින විවෘත කිරීමට නියමිත බව වාර්තා වේ. එමෙන්ම හම්බන්තොට පිහිටුවන ලද එරට කොන්සල් ජෙනරල් කාර්යාලය අද(26) දින විවෘත කර තිබේ. අද(26) කොළඹදී පැවති ඉන්දු -ශ්‍රී ලංකා සහයෝගීතා කොමිසමේ 7 වන සැසි වාරයේදී මේ සඳහා එකඟත්වය පළව ඇත. ඉන්දීය විදේශ අමාත්‍ය එස්. එම්. ක්‍රිෂ්ණා හා ශ්‍රී ලංකා විදේශ අමාත්‍ය ජී. එල්. පීරිස් යන මහත්වරුන්ගේ ප්‍රධානත්වයෙන් පැවැත්විණි.", "URL": "https://sinhala.adaderana.lk/news.php?nid=12422", "Category": null, "Parent URL": null}