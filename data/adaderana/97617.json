{"Source": "Adaderana", "Timestamp": "October 13, 2018 10:28 am", "Headline": "ළිඳට වැටුණු අලි පැටවා බේරුණු හැටි", "News Content": "වැලිකන්ද, කාලින්ගවිල ගම්මානයේ ළිඳක වැටී අවුරුදු 8ක් පමණ වයසැති අලි පැටවෙකු වැලිකන්ද වනජීවි කාර්යාල නිලධාරීන් විසින් බේරා ගත් බව අද දෙරණ වාර්තාකරු පවසයි. අද(13) අළුයම මෙම අලි පැටවා ළිඳෙන් ගොඩට ගෙන අසේලපුර රක්ෂිතය වෙත මුදාහැරිය බව වාර්තා වෙයි. සිද්ධිය සම්බන්ධයෙන් ප්‍රදේශවාසීන් වැලිකන්ද වනජීවි නිලධාරීන් දැනුවත් කිරීමෙන් අනතුරුව වනජීවි නිලධාරීන් පැමිණ බැකෝ යන්ත්‍රයක් යොදාගෙන ළිං බැම්ම කපා පැය දෙකක පමණ මෙහෙයුමකින් පසු අලි පැටියා ගොඩගෙන ඇත. අලි පැටවා ගොඩ ගැනීමේ මෙහෙයුම සඳහා සිවිල් ආරක්ෂක බලකා නිලධාරීන් මෙන්ම ප්‍රදේශවාසීන්ද එක්ව සිටි බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=97617", "Category": null, "Parent URL": null}