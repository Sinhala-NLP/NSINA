{"Source": "Adaderana", "Timestamp": "April 1, 2017 01:54 pm", "Headline": "දේශීය ආදායම් දෙපාර්තමේන්තුවට නව බදු පනතක්  හඳුන්වා දෙන්න යයි", "News Content": "ජාත්‍යන්තර මූල්‍ය අරමුදලේ අවශ්‍යතාව මත දේශීය ආදායම් දෙපාර්තමේන්තුවට නව බදු පනතක් හඳුන්වා දීමට බලධාරීන් කටයුතු කරමින් සිටින බව දේශීය ආදායම් වෘත්තීය සමිති ඒකාබද්ධ කමිටුව පවසයි. රාජ්‍ය බදු පරිපාලනය පෞද්ගලීකරණය කිරීමට ගෙන යන මෙම උත්සාහය පරාජය කිරීමට ගත හැකි සෑම ක්‍රියාමාර්ගයක්ම ගන්නා බව එහි කෑඳවුම්කරු එච්. ඒ. එල් උදයසිරි මහතා කියා සිටියේය. මේ අතර තැපැල් දෙපාර්තමේන්තුවට සේවකයින් බදවාගැනීමේ පටිපාටිය සංශෝධනය කිරීම සඳහා විෂය භාර අමාත්‍යවරයා විසින් ඉදිරිපත් කර ඇති අමාත්‍යමණ්ඩල පත්‍රිකාවට එකඟතාව පළ කරන බව ඒකාබද්ධ තැපැල් වෘත්තීය සමිති පෙරමුණ පවසයි. එහි සම කැඳවුම්කරු එච්.කේ කාරියවසම් මහතා සඳහන් කළේ එම කැබිනට් පත්‍රිකාව මඟින් 21,000ක් වූ තැපැල් දෙපාර්තමේන්තුවේ සේවකයින්ට සාධාරණයක් ඉටු වන බවයි.", "URL": "https://sinhala.adaderana.lk/news.php?nid=71601", "Category": null, "Parent URL": null}