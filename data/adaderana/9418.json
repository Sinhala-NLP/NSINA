{"Source": "Adaderana", "Timestamp": "July 6, 2010 08:04 am", "Headline": "ලංකාවේ ද්‍රවිඩ ජනතාව තවදුරටත් සරණාගත නොවේ", "News Content": "එක්සත් ජාතීන්ගේ සංවිධානය ශ්‍රී ලංකාවේ දෙමළ ජනතාව පිළිබඳව සිදු කළ අර්ථ දැක්වීම සංශෝධනය කිරීමට තීරණය කර තිබේ. මෙතෙක් ශ්‍රී ලංකාවේ වෙසෙන දෙමළ ජනතාවගෙන් කොටසක් සරණාගතයින් ලෙස අර්ථ දැක්වුණු බව එක්සත් ජාතීන් පවසයි. එහෙත් තවදුරටත් එම අර්ථ දැක්වීම වලංගු නොවන බව එම සංවිධානය පෙන්වා දෙයි. ශ්‍රී ලංකාව තුළ නැවත පදිංචි කරවීමේ ක්‍රියාවලිය සාර්ථකව සිදු වීමත් දෙමළ ජනතාවගේ ජීවන මට්ටම සා‍පේක්ෂව ඉහළ තලයකට පැමිණීමත් හේතුවෙන් මෙම පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=9418", "Category": null, "Parent URL": null}