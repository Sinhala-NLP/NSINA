{"Source": "Adaderana", "Timestamp": "April 1, 2017 01:37 pm", "Headline": " සේවක අර්ථසාධක අරමුදලේ ප්‍රථිලාභ කප්පාදුවක්?", "News Content": "කම්කරු දෙපාර්තමේන්තුව මඟින් සේවක අර්ථසාධක අරමුදලේ සේවක ප්‍රථිලාභ කප්පාදු කරමින් සිටින බවට රාජ්‍ය සේවා කම්කරු නිලධාරීන්ගේ සංගමය චෝදනා කරයි. එහි සභාපති අයි.ජී ගමගේ මහතා සඳහන් කළේ වයස 55 සම්පූර්ණවීමෙන් පසුව සේවක අර්ථ සාධක අරමුදල් ලබා ගැනීමේ හැකියාව පැවතිය ද වෙනත් ස්ථානයක සේවකයා සේවය කරන්නේ නම් එය ලබා නොදීමට මේ වන විට තීරණයක් ගෙන ඇති බවයි. අද දෙරණ මේ සම්බන්ධයෙන් කම්කරු අමාත්‍ය ඩබ්ලිව්.ඩී.ජේ සෙනෙවිරත්න මහතාගෙන් විමසීමක් කළේය. අමාත්‍යවරයා සඳහන් කළේ සේවක අර්ථ සාධක අරමුදල් කප්පාදු කිරීම සඳහා වූ කිසිදු තීරණයක් මේ වන තෙක් ගෙන නොමැති බවයි.", "URL": "https://sinhala.adaderana.lk/news.php?nid=71600", "Category": null, "Parent URL": null}