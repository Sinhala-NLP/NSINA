{"Source": "Adaderana", "Timestamp": "May 8, 2013 04:40 pm", "Headline": " වෙල්ගම බස් පාට කරයි - විපක්ෂය කොළ පාට ඉල්ලයි", "News Content": "ඉදිරියේදී පුද්ගලික බස් රථ ලානිල් පැහැයෙන් වර්ණ ගැන්වීමට හා ලංගම බස් රථ රතු පැහැයෙන් වර්ණ ගැන්වීමට කටයුතු කරන බව ප්‍රවාහන අමාත්‍ය කුමාර වෙල්ගම මහතා පවසයි. එසේම පාසල් බස් රථ කහ පැහැයෙන් වර්ණ ගැන්වීමට සැලසුම් කර ඇතැයි අමාත්‍යවරයා අද (08) පාර්ලිමේන්තුවේදී කියා සිටියේය. මෝටර් රථ ප්‍රවාහන පනත සංශෝධනය කිරීම සඳහා වූ පනත් කෙටුම්පත් විවාදයට එක්වෙමින් ප්‍රවාහන අමාත්‍යවරයා මේ බව සඳහන් කළේය. කොළ පැහැයෙන් බස් රථ වර්ණ ගැන්විය නොහැකිදැයි විපක්ෂයේ මන්ත්‍රීවරුන් විමසා ඇති අතර ඊට පිළිතුරු දෙමින් අමාත්‍යවරයා පවසා ඇත්තේ කොළ පැහැය වැඩි දුරට පැහැදිලිව නොපෙනෙන බවයි.", "URL": "https://sinhala.adaderana.lk/news.php?nid=33923", "Category": null, "Parent URL": null}