{"Source": "Adaderana", "Timestamp": "September 27, 2018 02:54 pm", "Headline": "මියගිය දිවියාගේ මළ සිරුර උඩවලවට", "News Content": "වල් ඌරන් ඇල්ලිමට ඇට වු මන්දකට අසු වි මිය ගිය දිවියාගේ සිරුර පශ්චාත් මරණ පරික්ෂණය සඳහා උඩවලව ජාතික පශු වෛද්‍යය රෝහල වෙත යොමු කළ බව නුවරඑලිය වනජිවි කාර්යයාලයේ නිලධාරින් පැවසීය. නාවලපිටිය පොලිස් වසමට අයත් හපුගස්තලාව වැරල්ලපතන ප්‍රදේශයේ ප්‍රධාන මාර්ගය අභියස තේ වත්තේ වල් ඌරන් දඩයම් කිරිමට දඩයම්කරුවෙකු විසින් අටවා තිබු මන්දකට අසු වී මිය ගොස් සිටි දිවියාගේ සිරුර නුවරඑලිය වනජිවි කාර්යයාලයේ නිලධාරින් ඊයේ (26) පස්වරුවේ සොයාගනු ලැබීය. අඩි පහක් පමණ දිගකින් යුක්ත වසර දෙකක් පමණ වයසැති හොඳින් වැඩනු පිරිමි දිවියෙකුගේ සිරුරකුයි වනජිවි නිලධාරින් විසින් සොයාගනු ලැබීය. දිවියා මිය ගිය ස්ථානයට වනජිවි නිලධාරින් ලගාවන අවස්ථාවේදීත් ඒ අසලම තවත් දිවියෙකු සැරිසරමින් සිටි බවද වනජිවි නිලධාරින් කියා සිටියේය. මිය ගිය දිවියාගේ සිරුර සම්බන්ධයෙන් හෙල්බොඩ මහෙස්ත්‍රාත් අධිකරණය වෙත කරුණු වාර්තාකර මහෙස්ත්‍රාත්වරයාගේ නියෝගය මත දිවියාගේ සිරුර පශ්චාත් මරණ පරික්ෂණය සඳහා උඩවලව ජාතික පශු වෛද්‍යය රෝහල තෙ යොමු කල බව වනජිවි නිලධාරින් කියා සිටියේය. වගාවන්ට හානි කරන වල් ඌරන් විනාශ කිරිමට ගොවින්ට අවසර ලැබුණහොත් වල් ඌරන් ඝාතනය කිරිමට ගොවීන් විසින් අටවන මර උගුල්වලට දිවියන් අසුවිමේ වැඩි අවධානමක් පවතින බවත්, දිවියන්ගේ ප්‍රධානතම ගොදුරක් වනුයේ වල් ඌරන් නිසා වල් ඌරන් ගොදුරක් කරගැනිමට වල් ඌරන් පසුපස ලුහු බැඳ යන දිවියන් එම මර උගුල්වලට අසුවිමට ඉඩ ඇති බව නුවරඑලිය වනජිවි කාර්යයාලයේ නිලධාරින් කියා සිටියේය.", "URL": "https://sinhala.adaderana.lk/news.php?nid=96808", "Category": null, "Parent URL": null}