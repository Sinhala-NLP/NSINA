{"Source": "Adaderana", "Timestamp": "August 14, 2018 01:37 pm", "Headline": "ටෝකියෝ නුවරට සුළි කුණාටුවෙන් බලපෑම්", "News Content": "ජපානයේ ටෝකියෝ නුවරට සුළි කුණාටුවකින් බලපෑම් එල්ල වී තිබේ. මේ සමඟ මාර්ග රැසක් ජලයෙන් යටවී ඇති බව වි‍දෙස් වාර්තා සඳහන් කළේය. ජපානයේ ටෝකියෝ නුවරට බලපා ඇති සුළිකුණාටුවක් හේතුවෙන් නගරයට දැඩි වර්ෂාපතනයක් ඇදහැලෙමින් තිබේ. එමෙන්ම සුළඟේ වේගයද දැඩි ලෙස ඉහළ ගොස් ඇති අතර ගිගුරුම් හා අකුණු සහිත කාලගුණික තත්ත්වයක් දක්නට ලැබෙන බව වාර්තා වෙයි. පවතින තත්ත්වය හේතුවෙන් ඇතැම් ප්‍රදේශ ජලයෙන් යටවී ඇති අතර විදුලි බලයද ඇණහිට ඇතැයි සඳහන් වෙයි. ගංවතුර හේතුවෙන් මාර්ග රැසක්ද අවහිරවී තිබේ. සුළි කුණාටුව හේතුවෙන් ටෝකියෝ නගරයට අනතුරු ඇඟවීමේ නිවේදන නිකුත් කිරීමටත් බලධාරීන් පියවර ගෙන තිබුණි.", "URL": "https://sinhala.adaderana.lk/news.php?nid=94386", "Category": null, "Parent URL": null}