{"Source": "Adaderana", "Timestamp": "December 23, 2018 06:44 pm", "Headline": "විපතට පත් ජනතාවට වන්දි ලබාදීම ගැන සාකච්ඡාවක් හෙට", "News Content": "ආපදා තත්ත්වය හේතුවෙන් කිලිනොච්චිය සහ මුලතිව් දිස්ත්‍රික්කවල විපතට පත්වූ ජනතාවට සහ හානී සිදුවූ දේපලවලට වන්දි ලබාදීම පිළිබඳ සාකච්ඡාවක් හෙට පැවැත්වීමට නියමිතව තිබේ. ජනාධිපති මාධ්‍ය අංශය සඳහන් කළේ දිස්ත්‍රික් ලේකම්වරුන්ගේ සහ අදාළ සියලු රාජ්‍ය නිලධාරින්ගේ සහභාගීත්වයෙන් එම සාකච්ඡාව පැවැත්වීමට නියමිත අතර ගොවිතැන් කටයුතු සදහා සිදුවු අලාභහානී පිළිබද එහිදි විශේෂ අවධානයක් යොමුකිරීමට නියමිත බවයි. මීට අමතරව නිවාස වෙළෙඳසැල්, ළිං ආදිය පිරිසිදු කිරීම සඳහා ගත යුතු ක්‍රමවේදයන් පිළිබදව ද එහිදි සාකච්ඡා කිරීමට නියමිත බව සඳහන්ය. පීඩාවට පත්වුවන් සඳහා පහසුකම් සපයාදීමේ කටයුතු ජනාධිපති මෛත්‍රීපාල සිරිසේන මහතාගේ උපදෙස් පරිදි උතුරු පළාත් ආණ්ඩුකාර රෙජිනෝල්ඩ් කුරේ මහතාගේ මැදිහත්වීමෙන් මේ වන විට සිදුකෙරෙයි.", "URL": "https://sinhala.adaderana.lk/news.php?nid=101199", "Category": null, "Parent URL": null}