{"Source": "Adaderana", "Timestamp": "June 15, 2010 04:55 pm", "Headline": "ඩෙටෝල් අඩ සියවස සමරයි", "News Content": "රෙකිට් බෙන්කිසර් සමාගමේ ඩෙටෝල් නිෂ්පාදන ලෝකයේ සෞඛ්‍ය හා සනීපාරක්ෂක නිෂ්පාදන අතරින් ප්‍රමුඛතම නිෂ්පාදන පෙළ වේ. එම නිෂ්පාදන පෙළ අද වන විට තම අඩ සියවස සමරන්නේ අති මහත් වූ ශ්‍රී ලාංකික පාරිභෝගිකයන්ගේ විශ්වාසය පෙරටු කොටගෙනය. ශ්‍රී ලංකාවේ සෑම නිවසකම සෞඛ්‍ය හා සනීපාරක්ෂාව සපයමින් සෑම වර්ෂයකම සෞඛ්‍ය අමාත්‍යාංශය හා අනෙකුත් ආයතන සමග ව්‍යාපෘති රාශියක් සිදුකර ඇත. පසුගිය වර්ෂ කිහිපය තුළ මෙරට සෞඛ්‍ය හා සනීපාරක්ෂක ක්ෂේත්‍රයේ ප්‍රගතිය උදෙසා ඩෙටෝල් කර ඇති මෙහෙය අතිමහත්ය. ජනතාව දැනුවත් කිරීම හා සෞඛ්‍ය ක්ෂේත්‍රයේ මෙහෙය ඉදිරියටත් වර්ධනය කිරීම සඳහා සෞඛ්‍ය ආයතනයන් තුළින් ඩෙටෝල් ආරක්ෂාව නම් ව්‍යාපෘතිය නොනවත්වා ඉදිරියට කරගෙන යාමට බලාපොරොත්තු වන බව රෙකිට් බෙන්කිසර් සමාගමේ අලෙවි අධ්‍යක්ෂ සකාරියා අහමඩ් මහතා පවසයි. ඩෙටෝල් නිෂ්පාදන මෙවැනි සෞඛ්‍ය හා විෂබීජ නාශක ක්‍රම විශාල සංඛ්‍යාවක් ඉදිරිපත් කර ඇත. ඒ අතර ඩෙටෝල් විෂබීජ නාශක දියරය, සබන් වර්ග, ප්ලාස්ටර්, දෑත් පිරිසිදු කිරීමේ දියර, රැවුල බෑම සඳහා අවශ්‍ය ක්‍රීම් වර්ග ප්‍රධාන තැනක් ගනී. ඩෙටෝල් සමාගමේ ඩෙටෝල් ආරක්ෂාව නම් ව්‍යාපෘතිය පිළිබඳ සමාජයේ විවිධ තල වලින් සාධනීය ප්‍රතිචාර ලැබී ඇත. ශ්‍රී ලංකාවේ පාරිභෝගිකයන්ට ජගත් මට්ටමේ සෞඛ්‍ය හා සනිපාරක්ෂක නිෂ්පාදන ලබාදීම සඳහා ඩෙටෝල් සමාගම විසින් කරනු ලබන මෙහෙය දිගටම පවත්වාගෙන යනු ලැබේ.", "URL": "https://sinhala.adaderana.lk/news.php?nid=9025", "Category": null, "Parent URL": null}