{"Source": "Adaderana", "Timestamp": "June 20, 2019 03:17 pm", "Headline": "රුසියානු උප අගමැති ඉන්දියාවේ සංචාරයක", "News Content": "රුසියානු උප අගමැති යූරි තෘත්නෙෆ් ඉන්දියාවේ සංචාරයක නිරතව ඇත. දෙරට අතර සබඳතා තර කරගැනීම ඔහුගේ සංචාරයේ අරමුණයි. රුසියානු උප අග්‍රාමාත්‍යවරයා නවදිල්ලි අගනුවරදී එරට නව විදේශ ඇමති සුබ්‍රමනියම් ජයෂන්කර් හමුවුණි. දෙරට අතර සබඳතා තර කර ගැනීම සම්බන්ධයෙන් ඔවුන් දෙපළ එහිදී සාකච්ඡා සිදුකර ඇත. එමෙන්ම ඉන්දියාවේ ඛනිජ තෙල් ඇමති ධර්මේන්ද්‍ර ප්‍රධාන් හමුවීමටත් උප අගමැතිවරයා මෙහිදී කටයුතු කර තිබුණි. එහිදී බලශක්ති ක්ෂේත්‍රය සම්බන්ධයෙන් දෙරට අතර සබඳතා වර්ධනය කර ගැනීමට අදාළව සාකච්ඡා සිදුකර ඇතිබව සඳහන්ය. එම සාකච්ඡා අඛණ්ඩව ඉදිරියට කරගෙන යාමටත් දෙපාර්ශවය එකඟ වී ඇත. ලබන සැප්තැම්බරයේ රුසියාවේ ව්ලැදිවොස්ටොක් නගරයේදී පැවැත්වීමට නියමිත නැගෙනහිර ආර්ථික සමුළුවට ඉන්දීය අගමැති නරේන්ද්‍ර මෝදිගේ සහභාගීත්වයට මූලික පදනම සැකසීම යූරි තෘත්නෙෆ්ගේ ඉන්දීය සංචාරයේ තවත් එක් අරමුණක්.", "URL": "https://sinhala.adaderana.lk/news.php?nid=112413", "Category": null, "Parent URL": null}