{"Source": "Adaderana", "Timestamp": "February 27, 2013 07:56 am", "Headline": "පුද්ගල මරණ හා දේපළ හානි ගැන සංගණනයක්", "News Content": "යුද ගැටුම් පැවති සමයේ සිදුවූ පුද්ගල මරණ හා දේපළ හානි පිළිබද දීපව්‍යාප්ත සංගණනයක් සිදු කරන බව රජයේ ප්‍රවෘත්ති දෙපාර්තමේන්තුව පවසයි. ලබන මස දී මෙම සංගණනය පැවැත්වීමට නියමිතය. 1983 වසරේ සිට 2009 මැයි මාසය දක්වා වූ කාලය තුළ දිවයිනේ සෑම ප්‍රදේශයකම ගැටුම්කාරී වාතාවරණය හේතුවෙන් සිදු වූ පුද්ගල මරණ, තුවාල සහ දේපළ හානි පිළිබඳ සවිස්තරාත්මක සංගණනයක් මෙමගින් සිදුකරන බව සඳහන්ය. රාජ්‍ය පරිපාලන හා ස්වදේශ කටයුතු අමාතයංශය සහ ජන හා සංඛ්‍යාලේඛන දෙපාර්තමේන්තුව එක්ව මෙම සංගණනය සිදුකරන බව රජයේ ප්‍රවෘත්ති දෙපාර්තමේන්තුව පැවසීය.", "URL": "https://sinhala.adaderana.lk/news.php?nid=31949", "Category": null, "Parent URL": null}