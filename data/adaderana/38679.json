{"Source": "Adaderana", "Timestamp": "November 8, 2013 08:51 am", "Headline": "උපන් විගස දරුවාගේ ගෙල සිරකර මරා දමලා", "News Content": "තම නිවසේදී දරු ප්‍රසුතියක් සිදු කර උපන් බිළිඳියගේ ගෙල සිර කර මරා දැමිමේ සිද්ධියක් සම්බන්ධයෙන් කාන්තාවන් දෙදෙනෙකු අත්අඩංගුවට ගෙන තිබේ. වව්නියාව, කල්මඩු, තුම්බුකාර් පාසල පාර ප්‍රදේශයේ නිවසක පිටුපස බිළිඳියගේ සිරුර වල දමා ඇති බවට තොරතුරු ලැබීමෙන් පසු සැකකාරියන් අත්අඩංගුවට ගත් බව වව්නියාව පොලිසිය සඳහන් කළේය. වලදමා තිබු බිලිඳු මළසිරුර වව්නියාව රෝහලේ අධිකරණ වෛද්‍යවරයා වෙත ඉදිරිපත් කර ඇති අතර එය හුස්ම හිරවීමෙන් සිදු වු මරණයක් බවට නිගමනය කර ඇත. බිළිඳා බිහි කළ කාන්තාව පොලිස් ආරක්ෂාව යටතේ වව්නියාව රෝහලේ ප්‍රතිකාර ලබයි. ඝාතනයට අනුබල දීම සම්බන්ධයෙන් අත්අඩංගුවට ගෙන වව්නියාව මහේස්ත්‍රාත් අධිකරණයට ඉදිරිපත් කළ සැකකාරියගේ මව, ලබන 20 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=38679", "Category": null, "Parent URL": null}