{"Source": "Adaderana", "Timestamp": "June 25, 2015 04:19 pm", "Headline": "ස්ථානාධිපතිවරු 19ට ස්ථානමාරු", "News Content": "පොලිස් ස්ථානාධිපතිවරුන් 19 දෙනෙකුට වහාම ක්‍රියාත්මක වන පරිදි ස්ථාන මාරුවීම් ලබාදී තිබේ.සේවයේ අවශ්‍යතාවය මත පොලිස්පති එන්.කේ ඉලංගකෝන් මහතා විසින් මෙම ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.ඒ අනුව මහරගම ස්ථානාධිපති ප්‍රධාන පොලිස් පරික්ෂක එම්.ඒ.කේ ගුණවර්ධන මහතා මඩකළපුව කොට්ඨාසය වෙත මාරුකරයවා ඇති අතර රත්නපුර කොට්ඨාසයේ ප්‍රධාන පොලිස් පරික්ෂක ටී. උපාලි මහතා මහරගම ස්ථානාධිපතිවරයා ලෙස අනියුක්ත කර ඇත.ගල්නෑව පොලිසියේ ස්ථානාධිපතිවරයා ලෙස කටයුතු කළ පොලිස් පරික්ෂක බී.ඒ.පී.සී චානක මහතා පොළොන්නරුව කොට්ඨාසයටත්, වව්නියාව කොට්ඨාසයේ පොලිස් පරික්ෂක එම්.අන්වර්දින් ගල්නෑව ස්ථානාධිපතිවරයා ලෙසත් මාරුකර යවා තිබේ.මේ අතර ගිනිගත්හේන පොලිසියේ ස්ථානාධිපති පොලිස් පරික්ෂක එච්.ඒ ප්‍රේමලාල් මහතා බුලත්සිංහල පොලිසියේ ස්ථානාධිපතිවරයා ලෙස සහ බගවන්තලාව පොලිසියේ ස්ථානාධිපති පොලිස් පරික්ෂක එස්.කේ සරත් ගිනිගත්හේන ස්ථානාධිපතිවරයා ලෙසත් මාරුකර යවා ඇති බව පොලිස් මාධ්‍ය ප්‍රකාශකවරයා සඳහන් කළේය.වුල්ෆන්ඩල් ස්ථානාධිපතිවරයා ලෙස ඇමති ආරක්ෂක කොට්ඨාසයේ කටයුතු කළ පොලිස් පරික්ෂක එච්. චන්ද්‍රෙස්කර මහතා පත් කර ඇත.මහනුවර කොට්ඨාසයේ කටයුතු කළ ප්‍රධාන පොලිස් පරික්ෂක ඒ. රත්නායක මහතා තලාතුඔය ස්ථානාධිපතිවරයා ලෙසත් මාරුකර යවා ඇති බව සඳහන්ය.මේ අතර කැලණිය පොලිසියේ ස්ථානාධිපති පොලිස් පරික්ෂක එම්.කේ.එස්.එන් අල්විස් මහතා නුගේගොඩ කොට්ඨාසයට පත් කර ඇති බව සඳහන්ය.", "URL": "https://sinhala.adaderana.lk/news.php?nid=52250", "Category": null, "Parent URL": null}