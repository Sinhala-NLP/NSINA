{"Source": "Adaderana", "Timestamp": "December 11, 2016 05:14 pm", "Headline": "එංගලන්ත-ඉන්දියා ටෙස්ට් තරගයේ සිව්වන දිනය අදයි", "News Content": "සංචාරක එංගලන්ත කණ්ඩායම සහ ඉන්දීය කණ්ඩායම අතර පැවැත්වෙන සිව්වන ටෙස්ට් ක්‍රිකට් තරගයේ සිව්වන දිනය අදයි. දිවා ආහාරය සඳහා තරගය නතර කරන විට සිය පළමු ඉනිම සඳහා පන්දුවට පහරදෙමින් සිටි ඉන්දීය කණ්ඩායම කඩුලු 7ක් දැවී ලකුණු 579ක් ලබා සිටියේය. විශිෂ්ට පිතිහරඹයක නිරතව සිටි විරාත් කෝලී නොදැවී ලබා සිටි ලකුණු සංඛ්‍යාව 212කි. විරාත් කෝලී ද්විත්ව ශතකයක් ලබාගත් තෙවන අවස්ථාව මෙය වේ. ජයන්ට් යාදව් නොදැවී ලකුණු 92යි. ඉන්දීය ඉනිම වෙනුවෙන් මුරලි විජේ ලකුණු 136ක් ලබා ගැනීමට සමත් විය. එංගලන්ත කණ්ඩායම පළමු ඉනිමේ දී සියළු දෙනා දැවී ලකුණු 400ක් ලබා ගත්තේය. ඒ අනුව ඉන්දීය කණ්ඩායම මේ වන විට පළමු ඉනිමේ දී කඩුලු 3ක් අතැතිව ලකුණු 179ක් ඉදිරියෙන් සිටියි.", "URL": "https://sinhala.adaderana.lk/news.php?nid=66941", "Category": null, "Parent URL": null}