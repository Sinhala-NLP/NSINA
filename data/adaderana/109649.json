{"Source": "Adaderana", "Timestamp": "May 10, 2019 08:17 am", "Headline": "උතුරු කොරියානු නැවක් අමෙරිකාව බාරයට", "News Content": "ජාත්‍යන්තර සම්බාධක නොතකමින් භාණ්ඩ ප්‍රවාහනය කළ උතුරු කොරියානු නෞකාවක් අමෙරිකාව බාරයට ගෙන ඇත. ගල් අගුරු ප්‍රවාහනය කරන නෞකාවක් මෙලෙස අමෙරිකාව බාරයට ගෙන ඇති බව විදෙස් මාධ්‍ය වාර්තා කළේය. ඉන්දුනීසියාවට අදාල නෞකාව ගමන් කර ඇති අතර අමෙරිකානු එක්සත් ජනපදය විසින් උතුරු කොරියානු නෞකාවක් සිය බාරයට ගත් ප්‍රථම අවස්ථාව මෙය ලෙස සැලකෙයි. මේ තත්ත්වය මත ඉදිරියේදී දෙරට අතර පවතින සබඳතා නරක අතට පත්වනු ඇති බව විදෙස් මාධ්‍ය වාර්තා කර සිටියි.", "URL": "https://sinhala.adaderana.lk/news.php?nid=109649", "Category": null, "Parent URL": null}