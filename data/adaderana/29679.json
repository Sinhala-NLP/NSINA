{"Source": "Adaderana", "Timestamp": "December 3, 2012 02:38 pm", "Headline": "දුවන්න බැරි 1800ක් තියෙනවා", "News Content": "ලංකා ගමනා ගමන මණ්ඩලය සතු බස් රථ 1800 ක් පමණ ධාවනයට නුසුදුසු තත්වයේ පවතින බව ප‍්‍රවාහන අමාත්‍ය කුමාර වෙල්ගම මහතා පවසයි. එක්සත් ජාතික පක්ෂයේ රෝසි සේනානායක මන්ත්‍රීවරිය පාර්ලිමේන්තුවේදී අද (03) ඇසු පැනයකට පිළිතුරු වශයෙන් අමාත්‍යවරයා මේ බව සඳහන් කළේය. අය වැය කාරක සභා අවස්ථා විවාදය පාර්ලිමේන්තුවේදී අදත් පැවැත්වෙයි. අද දිනයේදී ජල සම්පාදන හා ජලාපවාහන, වාර්මාර්ග හා ජලසම්පත් කළමනාකරණ සහ පරිසර යන අමාත්‍යංශ වල වැය ශීර්ෂ අද විවාදයට ‍ගැනේ. අය වැය තෙවන වර කියවීමේ අවසන් ඡන්ද විමසීම ලබන 08 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=29679", "Category": null, "Parent URL": null}