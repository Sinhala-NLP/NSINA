{"Source": "Adaderana", "Timestamp": "February 15, 2019 08:18 am", "Headline": "ගංජා මිශ්‍ර මදනමෝදක තොගයක් සමඟ පුද්ගලයෙක් අත්අඩංගුවට", "News Content": "මිනුවන්ගොඩ එසැල්ල ප්‍රදේශයේ දී ගංජා මිශ්‍ර මදනමෝදක තොගයක් සමඟ පුද්ගලයෙකු අත්අඩංගුවට ගෙන තිබේ. පොලීසිය සඳහන් කළේ එම පුද්ගලයා සතුව තිබී ගංජා මිශ්‍ර මදනමෝදක ගුලි 4438ක් සොයා ගත් බවයි. සැකකරු 58 හැවිරිදි මිනුවන්ගොඩ, එසැල්ල ප්‍රදේශයේ පදිංචිකරුවෙකු වෙයි. ඔහු අද(15) මිනුවන්ගොඩ මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104351", "Category": null, "Parent URL": null}