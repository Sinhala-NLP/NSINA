{"Source": "Adaderana", "Timestamp": "February 19, 2017 02:29 pm", "Headline": "අක්ෂි කාච  ජනතාවට ලැබීම ගැන  විමර්ශන සිදුකරන්න ", "News Content": "මිල නියාමනය කළ අක්ෂි කාච පාරිභෝගික ජනතාවට ලැබීම පිළිබඳ විමර්ශන සිදුකරන ලෙස සෞඛ්‍ය අමාත්‍ය රාජිත සේනාරත්න මහතා ජාතික ඖෂධ නියාමන අධිකාරියට උපදෙස් ලබා දී තිබේ.ඒ අනුව හෙට(20) සිට එම අධිකාරියේ නිලධාරීන් විසින් අදාළ විමර්ශන කටයුතු සිදුකරන බව සෞඛ්‍ය අමාත්‍යාංශය සඳහන් කළේය. අක්ෂි කාච වර්ග 38ක මිල නියාමනය කිරීමට අදාළ ගැසට් නිවේදනය පසුගිය සිකුරාදා දිනයේ නිකුත් කර තිබේ. ඒ අනුව සමාගම් විසින් අක්ෂි කාච පාරිභෝගිකයින්ට අලෙවි කිරීම සම්බන්ධයෙන් වහාම විමර්ශන ආරම්භ කරන ලෙසයි සෞඛ්‍ය අමාත්‍යවරයා ජාතික ඖෂධ නියාමන අධිකාරියේ සභාපති මහාචාර්ය අසිත ද සිල්වා මහතාට දැනුම් දී ඇත.යම්කිසි සමාගමක් වරදක් සිදුකර ඇත්නම් ඔවුන්ට එරෙහිව නීතිමය ක්‍රියාමාර්ග ගන්නා ලෙස ද සෞඛ්‍ය අමාත්‍යවරයා දැනුම් දී ඇති බව සෞඛ්‍ය අමාත්‍යාංය සඳහන් කළේය.", "URL": "https://sinhala.adaderana.lk/news.php?nid=69842", "Category": null, "Parent URL": null}