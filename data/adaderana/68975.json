{"Source": "Adaderana", "Timestamp": "February 2, 2017 11:18 am", "Headline": "මඩු රැජිණ සොයන්න ජාත්‍යන්තර සහය පතයි", "News Content": "ත්‍රීකුණාමලය ධීවර වරායෙන් ධීවර කටයුතු සඳහා ගොස් අතුරුදන්ව ඇති බහුධින ධීවර යාත්‍රාව පිළිබද සොයා බැලීම සඳහා ජාත්‍යන්තරය දැනුවත් කර ඇති බව ධීවර අමාත්‍යාංශය පවසයි. “මඩු රැජිණ - 02 “ නම් එම බහුධින ධීවර යාත්‍රාව ගැඹුරු මුහුදේ දී අතුරුදන්ව මේ වන විට මාසයක පමණ කාලයක් ගතව ඇති අතර අදාළ යාත්‍රාවේ ධීවරයින් පස් දෙනෙකු සිට ඇති බව සඳහන් වේ .ඒ අනුව එම ධීවරයින් සහ යාත්‍රාව පිළිබද නාවික හමුදාව සහ වෙරළ ආරක්ෂක බලකාය එක්ව සෝදිසි මෙහෙයුම් ක්‍රියාත්මක කළ ද මේ වන තෙක් කිසිදු තොරතුරක් අනාවරණය වී නොමැති බව ධීවර අමාත්‍යාංශය සඳහන්කරයි.අදාළ ධීවර යාත්‍රාව පිළිබඳ කිසියම් තොරතුරක් වෙතොත් දැනුම් දෙන ලෙස ඉන්දීය සාගරය අවට සියලු රටවල ධීවර බලධාරීන්ගෙන් ඉල්ලීම් සිදුකර ඇති බව ධීවර අමාත්‍යාංශය පවසයි.ඒ අනුව ශ්‍රී ලංකා රජයේ ඉල්ලීමට අනුව ඔස්ට්‍රේලියාව, ඉන්දියාව, මාලදිවයින, පාකිස්ථානය, මියන්මාරය, සීෂෙල්ස් යන රටවල් ධීවර බලධාරීන් මේ වන විටත් ඒ පිළිබද අවධානය යොමුකර ඇති බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=68975", "Category": null, "Parent URL": null}