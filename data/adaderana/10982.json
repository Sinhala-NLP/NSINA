{"Source": "Adaderana", "Timestamp": "September 20, 2010 02:29 pm", "Headline": "රජය වැඩකරන ජනතාව අමතක කරලා", "News Content": "වත්මන් රජය සැබෑ ජන වරමක් ලබා ගත් රජයක් ලෙස කටයුතු නොකරන බවට එක්සත් ජාතික පක්ෂය චෝදනා කරයි. මෙරට වැඩකරන ජනතාව අමතක කරමින් රජය ආරම්භ කර ඇති ගමන් මග දැඩි ලෙස හෙළා දකින බව එම පක්ෂයේ මාධ්‍ය ප්‍රකාශක පාර්ලිමේන්තු මන්ත්‍රී ගයන්ත කරුණාතිලක මහතා සදහන් කළේය. කොළඹ දී අද පැවති මාධ්‍ය හමුවකට සහභාගී වෙමින් ගයන්ත කරුණාතිලක මහතා මේ අදහස් පළ කළේය. රජයේ සේවකයින් වෙනුවෙන් ලබා දීමට පොරොන්දු වූ රුපියල් 2500 දීමනාව මේ වන තෙක් රජය ලබා දීමට අපොහොසත් වී ඇති බව ඔහු එහි දී වැඩිදුරටත් සදහන් කළේය.", "URL": "https://sinhala.adaderana.lk/news.php?nid=10982", "Category": null, "Parent URL": null}