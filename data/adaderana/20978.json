{"Source": "Adaderana", "Timestamp": "December 27, 2011 02:22 pm", "Headline": "බී.ටී.අයි ප්‍රතිඵලදායකයි", "News Content": "මදුරු කීට මර්දනයේ දී ඝණ බී.ටී.අයි. බැක්ටීරියාව වඩාත් ප්‍රතිඵල දායක බව නවතම පර්යේෂණ වලින් අනාවරණය වී තිබේ. ඝණ බී.ටී.අයි.බැක්ටීරියාව කිසිදු වෙනසකට භාජනය නොවී දින 30ක පමණ කාලයක් මදුරු කීටයින් විනාශ කර දැමීමට දායක වන බව සෞඛ්‍ය අමාත්‍යාංශය පවසයි. සෞඛ්‍ය අමාත්‍යාංශයේ වෛද්‍ය පර්යේෂණ ආයතනය විසින් සිදුකරන ලද පර්යේෂණ වලින් මේ බව අනාවරණය වී ඇත. බී.ටී.අයි. බැක්ටීරියාව ඝණ ස්වරූපයෙන් එක් කිරීම තුළින් කුමන පරිසර සාධයක් තුළ වුව ද විනාශ නොවී ක්‍රියාත්මක වන බව සෞඛ්‍ය අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=20978", "Category": null, "Parent URL": null}