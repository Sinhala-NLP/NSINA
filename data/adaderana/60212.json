{"Source": "Adaderana", "Timestamp": "May 17, 2016 08:54 am", "Headline": "කෝටි දෙකේ කප්පමට දෙන්නෙක් රිමාන්ඩ්", "News Content": "කප්පම් ලබාගැනීම සඳහා වාරියපොල තරුණයා පැහැරගැනීමේ සිද්ධිය සම්බන්ධයෙන් අත්අඩංගුවට ගෙන සිටින සැකකරුවන් දෙදෙනා ලබන 27 වන දින දක්වා රක්ෂිත බන්ධනාගාර ගත කර තිබේ. වාරියපොල මහේස්ත්‍රාත් අධිකරණයට ඉදිරිපත් කිරීමෙන් අනතුරුව එම සැකකරුවන් දෙදෙනා රක්ෂිත බන්ධනාගාර ගත කර ඇති බව වාරියපොල පොලීසිය සඳහන් කළේය.එම සැකකරුවන් හඳුනාගැනීමේ පෙරට්ටුවකට ඉදිරිපත් කිරීමට ද නියමිතය. රුපියල් කෝටි දෙකක කප්පම් මුදලක් ඉල්ලා පසුගියදා පැහැරගත් මෙම තරුණයා පෙරේදා දිනයේ දී පොලීසිය විසින් සොයාගනු ලැබුවේය. අදාළ සිද්ධිය සම්බන්ධයෙන් ප්‍රධාන සැකකරුවන් දෙදෙනෙකු අත්අඩංගුවට ගත් අතර ඊට සම්බන්ධ තවත් සැකකරුවන් සිව් දෙනෙකු අත්අඩංගුවට ගැනීමට නියමිත බව පොලීසිය සඳහන් කළේය. ඔවුන් මේ වන විට නිවෙස්වලින් පළාගොස් ඇති අතර අත්අඩංගුවට ගැනීම සඳහා විමර්ශන ආරම්භ කර ඇති බව වාරියපොල පොලීසිය පැවසුවේය.", "URL": "https://sinhala.adaderana.lk/news.php?nid=60212", "Category": null, "Parent URL": null}