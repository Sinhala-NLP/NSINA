{"Source": "Adaderana", "Timestamp": "June 29, 2019 08:02 pm", "Headline": "මඩකලපුව විශ්වවිද්‍යාලයට ලැබුණු මුදල ගැන රාජ්‍ය බැංකු අනාවරණයක්", "News Content": "මඩකලපුව විශ්ව විද්‍යාලය ඉදිකිරීම සදහා සෞදි ආයතනයකින් ලංකා බැංකුවේ ගිණුමකට බැර කර ඇති රුපියල් බිලියන 3.5ක මුදල, විදෙස් ණය මුදලක් ලෙස ලබාගන්නා බවට කිසිදු අවස්ථාවකදී බැටික්ලෝ කැම්පස් ප්‍රයිවට් ලිමිටඩ් සමාගමෙන් තම බැංකුව දැනුවත් නොකල බව ලංකා බැංකුවේ සාමාන්‍යාධිකාරී සෙනරත් බණ්ඩාර මහතා අනාවරණ කළේය. ඒ, පාර්ලිමේන්තු විශේෂ තේරීම් කාරක සභාව හමුවේ ඊයේ (28) සාක්ෂි ලබාදෙමින්. මේ අතර මඩකලපුව විශ්ව විද්‍යාලයට ආයෝජන මණ්ඩලයේ අනුමැතිය ලබාදීමට අදාළව සාක්ෂි විමසීම සඳහා ආයෝජන මණ්ඩලයේ අධ්‍යක්ෂ ජනරාල් සී.පී. මලල්ගොඩ මහත්මිය ද ඊයේ තේරීම් කාරක සභාව හමුවට කැඳවා තිබුණි. එහිදි ඇයගෙන් කළ ප්‍රශ්න කිරීම අනුව ඇය පිලිතුරු ලබා දෙමින් පැවසුවේ 2015 ජුනි මස 25වනදා හීරා පදනම ලිපි ශීර්ෂය යටතේ M.L.A.M. හිස්බුල්ලා සහ හිරාස් හිස්බුල්ලාගෙන් නම් සඳහන් දෙදෙනාගෙන් ආයෝජන මණ්ඩලයට අයදුම්පතක් ලැබුණු බවයි. එමෙන්ම එම අයදුම්පත සඳහා 2016 ජනවාරි 12වන දින අනුමැතිය ලබා දුන් බවද ඒ මහත්මිය පැවසීය. ලංකා බැංකුවේ සාමාන්‍යාධිකාරී සෙනරත් බණ්ඩාර මහතාගෙන් කළ වීමසිම්වලදි ඔහු පැවසුවේ මඩකලපුව විශ්ව විද්‍යාලයට මහ බැංකුවේ ගිණුම් 3ක් තිබේන බවයි. එම ගිණුම් වලට මේ වන විට විදෙස් මුදල් රුපියල් වලින් බිලියන 3.ක් බැර වී ඇති බව එය නැවත ගෙවීමක් සටහන් වී නොමැති බවත් ඔහු සභාව හමුවේ ප්‍රකාශ කළේය. එය මුදලු ප්‍රමාණය දළ වශයෙන් ඩොලර් මිලියන 25ක් බව තෙරිම් කාරක සභාවේ සමාජික අමාත්‍ය රවී කරුණානායක මහතා ප්‍රකාශ කළේය. එම අවස්ථාවේදි කරුණු දක්වමින් තෙරිම් කාරක සභාවේ සමාජික අමාත්‍ය ආශු මාරසිංහ මහතා පැවසුවේ රාජ්‍ය නොවන සංවිධානයක් ලෙස මෙරට තුල ලියාපදිංචි කිරිමට හිරා පදනම 2012 වසරේ දි ආරක්ෂක අමාත්‍යංශයෙන් ඉල්දීමක් කර ඇති බවත් එයට ජාතික බුද්ධි ප්‍රධානියා විසින් අහිතකර වාර්තාවක් ලබා දී ඇති බවත්ය. මේ සම්බන්ධයෙන් තම බැංකුව දැනුවත් යන්න සම්බන්ධයෙන් කළ ප්‍රශ්න කිරිමකදි ලංකා බැංකුවේ සාමාන්‍යාධිකාරී සෙනරත් බණ්ඩාර මහතා පැවසුවේ ඒ සම්බන්දයෙන් දැනුවත් වුයේ ප්‍රහාර සිදු වීමෙන් අනතුරුව මාධ්‍ය ඔස්සේ බවයි. එමෙන්ම ශ්‍රී ලංකා හිරා පදනමටද රුපියල් මිලියන 313ක් ලැබි ඇති බවද ඒ මහතා එහිදි ප්‍රකාශ කළේය.", "URL": "https://sinhala.adaderana.lk/news.php?nid=113018", "Category": null, "Parent URL": null}