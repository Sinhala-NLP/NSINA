{"Source": "Adaderana", "Timestamp": "February 3, 2014 10:50 am", "Headline": "කමිටුවට අද කරුණු ඉදිරිපත් කරනවා ", "News Content": "හෙද නිලධාරිනියන්ට සූතිකාගාර පුහුණුව ලබාදීම සම්බන්ධයෙන් පැන නැගී ඇති ගැටලුකාරි තත්ත්වය විසඳීම සඳහා පත්කළ කමිටුවට අද(03) දිනයේදි කරුණු ඉදිරිපත් කිරිමට බලාපොරොත්තු වන බව පවුල් සෞඛ්‍ය සේවා සංගමය පවසයි. හෙද නිලධාරිනියන්ට සූතිකාගාර පුහුණුව ලබාදීම සම්බන්ධයෙන් පැන නැගී ඇති ගැටලුව විසඳීම සඳහා සෞඛ්‍ය අමාත්‍යංශය වෛද්‍ය තාක්ෂණික විශේෂඥයින්ගෙන් සමන්විත කමිටුවක් පත් කරනු ලැබුණි. අදාළ කමිටුව සති දෙකක් ඇතුළත පැන නැගී ඇති මෙම ගැටලුව සඳහා විසදුම් සහිත නිර්දේශ ඉදිරිපත් කිරිමට නියමිතය. කෙසේ වෙතත් රජයේ හෙද නිලධාරින්ගේ සංගමය අදාළ කමිටුව පත් කිරිම සම්බන්ධයෙන් සිය විරෝධය පළ කරයි. එහෙත් පවුල් සෞඛ්‍ය සේවා සංගමය පවසන්නේ තමන් මෙම කමිටුව පිළිගන්නා බවත් අදාළ කරුණු එම කමිටුවට ඉදිරිපත් කිරිමට බලාපොරොත්තු වන බවයි.", "URL": "https://sinhala.adaderana.lk/news.php?nid=40849", "Category": null, "Parent URL": null}