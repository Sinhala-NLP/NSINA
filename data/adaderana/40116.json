{"Source": "Adaderana", "Timestamp": "January 5, 2014 04:56 pm", "Headline": "සුළඟට හසුවු ඔස්ට්‍රේලියානුවන් 2ක් බේරාගැනේ", "News Content": "දරුණු සුළඟට හසුව උතුරු මුහුදු තීරයේ දී ආපදාවට ලක්ව සිටි ඔස්ට්‍රේලියානු ජාතිකයින් දෙදෙනෙකු බේරාගෙන තිබේ. ආපදා කළමනාකරණ මධ්‍යස්ථානය පැවසුවේ මුලතිවු චලෙයි මුහුදු තීරයේ දී ඔවුන් මුදාගත් බවයි. ඔස්ට්‍රේලියානු ජාතිකයින් දෙදෙනා මේ වනවිට රෝහල් ගත කර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිළි මහතා පැවසුවේය. මේ අතර උතුරු මුහුදු තීරයේ තවදුරටත් රළු ස්වභාවයක් ගන්නා හෙයින් ඒ ආශ්‍රිත ඇතැම් ප්‍රදේශවල වාසය කරන ජනතාව එම ප්‍රදේශවලින් තාවකාලිකව ඉවත් කර ඇති බව හෙතෙම කියා සිටියේය.", "URL": "https://sinhala.adaderana.lk/news.php?nid=40116", "Category": null, "Parent URL": null}