{"Source": "Adaderana", "Timestamp": "May 22, 2018 11:22 am", "Headline": "ගංවතුරේ මාළු මරන්න ගිහින් ගිළී මරුට", "News Content": "වැසි සහිත කාලගුණ තත්වයත් සමඟ ගිං ගඟ ආශ්‍රිතව ජල ගැලීම් තත්ත්වයක් පවතිද්දී මසුන් ඇල්ලීම සඳහා පිටත්ව ගිය පුද්ගලයෙකු දියේ ගිළී මියගොස් තිබේ. ඊයේ (21) පෙරවරුවේ හිනිදුම, කොලේකඩේ හන්දිය අසළ දී මෙම පුද්ගලයා දියේ ගිළී ඇති බව වාර්තා වෙයි. පසුව සිදුකළ සෝදිසි මෙහෙයුමේදී එම පුද්ගලයාගේ මළ සිරුර සොයාගෙන තිබේ. මියගොස් ඇත්තේ තවලම, හබරකඩ ප්‍රදේශයේ පදිංචිව සිටි 56 හැවිරිදි පුද්ගලයෙකි. සිද්ධිය සම්බන්ධයෙන් හිනිදුම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89590", "Category": null, "Parent URL": null}