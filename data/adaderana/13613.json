{"Source": "Adaderana", "Timestamp": "January 20, 2011 08:28 am", "Headline": "පාදුක්ක -පිටකොටුව පාරේ බස් වර්ජනයක්", "News Content": "මාර්ග අංක 125 පාදුක්ක -පිටකොටුව මාර්ගයේ පෞද්ගලික බස් රථ හිමියන් වර්ජනයක් ආරම්භ කර තිබේ. අයථා ලෙස බස් රථ බලපත්‍රයක් ලබාදීමට විරෝධය පළ කරමින් මෙම වර්ජනය ආරම්භ කළ බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා සඳහන් ‍කළේය. දිගින් දිගටම බස්නාහිර පළාත් මාර්ගස්ථ මගී ප්‍රවාහන අධිකාරිය අනවශ්‍ය පරිදි බස් රථ බලපත්‍ර ලබාදෙමින් සිටින බවත් ඊට දැඩි විරෝධය පළ කරන බවත් ඔහු කියා සිටියේය. ඉදිරියේදී මීට එරෙහිව දැඩි ක්‍රියාමාර්ග ගන්නා බව ගැමුණු විජේරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=13613", "Category": null, "Parent URL": null}