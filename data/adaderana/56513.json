{"Source": "Adaderana", "Timestamp": "January 21, 2016 09:18 am", "Headline": "පොලීසියේ පුටු මාරු", "News Content": "වහාම ක්‍රියාත්මක වන පරිදි පොලිස් නිලධාරීන් පිරිසකට ස්ථාන මාරුවීම් ලබා දී තිබේ.සේවා අවශ්‍යතාව මත අදාළ ස්ථානමාරුවීම් ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.ඒ අනුව පිළියන්දල පොලිස් ස්ථානයේ ස්ථානාධිපති ඩබ්ලිව්.ඒ සෝමරත්න මහතා පොලිස් ක්ෂේත්‍ර බලකා මූලස්ථානය වෙතද, හංවැල්ල පොලිස් ස්ථානාධිපති පී.ඩබ්ලිව්.එස්. සුමනපාල මහතා ඇඹිලිපිටිය මූලස්ථාන පොලිස් පරීක්ෂකවරයා ලෙසද මාරු කර තිබේ.පොලිස් පරීක්ෂක ඩී.ඒ.බී. ජයසිංහ මහතා ගම්පහ කොට්ඨාශයේ සිට හංවැල්ල පොලිස් ස්ථානාධිපතිවරයා ලෙස මාරු කර ඇති අතර වාරියපොල පොලිස් ස්ථානාධිපති එස්.කේ.එන්. ප්‍රියන්ත මහතා කුරුණෑගල කොට්ඨාශ භාර නිලධාරී කාර්යාලය වෙත මාරු කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.ඊට අමතරව පොලිස් පරීක්ෂක යූ.එන්. අමරසිරි මහතා රත්නපුර කොට්ඨාශයේ සිට සෙවනගල ස්ථානාධිපතිවරයා ලෙස මාරු කර තිබේ.", "URL": "https://sinhala.adaderana.lk/news.php?nid=56513", "Category": null, "Parent URL": null}