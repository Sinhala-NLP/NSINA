{"Source": "Adaderana", "Timestamp": "June 22, 2014 10:10 am", "Headline": "හොර පාරෙන් ඉන්දියාවට ගිය එකම පවුලේ 4ක් අත්අඩංගුවේ", "News Content": "ඉන්දියාවට නීති විරෝධී ලෙස ඇතුළු වු ශ්‍රී ලාංකිකයින් සිව් දෙනෙකු එරට පොලීසිය විසින් අත්අඩංගුවට ගෙන තිබේ. ඉන්දියාවේ ධනුෂ්කෝඩි ප්‍රදේශයේ දී මොවුන් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. එකම පවුලේ මව, පියා සහ ඔවුන්ගේ ළමුන් දෙදෙනා මෙලෙස අත්අඩංගුවට ගෙන ඇති බව සඳහන් වෙයි. මුලතිව්හි සිට බෝට්ටුවකින් මොවුන් ඉන්දියාවට ගොස් ඇති බව ඉන්දියාවේ කිව්බ්‍රාන්ච් පොලීසිය සඳහන් කළේය. ඉන්දියාවට යාම සඳහා අදාළ බෝට්ටුවේ හිමිකරුට රුපියල් 80,000ක මුදලක් ලබාදුන් බවට අත්අඩංගුවට ගත් සැකකරුවන් පොලීසිය වෙත ප්‍රකාශ කර තිබේ. එමෙන්ම අත්අඩංගුවට ගත් කාන්තාව ප්‍රකාශ කර ඇත්තේ තමාගේ වකුගඩු රෝගය සඳහා ප්‍රතිකාර ගැනීමේ අරමුණින් මෙලෙස ඉන්දියාවට පැමිණි බවයි. අත්අඩංගුවට ගත් සැකකරුවන් රක්ෂිත බන්ධනාගාර ගත කර ඇති අතර කියුබ්‍රාන්ච් පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=44144", "Category": null, "Parent URL": null}