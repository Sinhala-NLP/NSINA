{"Source": "Adaderana", "Timestamp": "September 13, 2019 10:42 am", "Headline": "අමෙරිකානු භාණ්ඩවලට බදු සහනයක්", "News Content": "අමෙරිකාවේ තීරණයකට චීන රජය සිය ප්‍රසාදය පළකර තිබේ. දෙරටේ සහභාගීත්වයෙන් ඔක්තෝබර් මස මුල් කාලයේ යළිත් වෙළඳ සාකච්ඡා පැවැත්වීමට නියමිත බවද විදෙස් මාධ්‍ය වාර්තා කළේය. චීනයෙන් ආනයනය කරන භාණ්ඩවලට අතිරේක වශයෙන් රේගු බදු පැනවීම ආරම්භ කිරීමේ කාලය ඔක්තෝබර් 1 දා සිට 15 වැනිදා දක්වා කල් තැබීමට ඇමරිකානු ජනාධිපති ඩොනල්ඩ් ට්‍රම්ප් පියවර ගත්තේය. භාණ්ඩවල වටිනාකම ඇ.ඩො. බිලියන 250ක් වන අතර එම තීරණයට චීන රජය සිය ප්‍රසාදය පළකර තිබේ. මීට පෙර ඇමරිකාවෙන් ආනයනය කෙරෙන භාණ්ඩ වෙනුවෙන් චීනය ප්‍රථම වටයේ අතිරේක බදු පැනවූ භාණ්ඩ නිෂ්පාදන ලැයිස්තුවෙන් ඉවත් කෙරෙන ප්‍රථම භාණ්ඩ කොටස එළිදක්වා තිබුණි. වෙළඳ ගැටුමෙන් චීනයේ ඇමරිකානු ව්‍යාපාරවලට බලපෑම් අවම කිරීම චීනයේ අරමුණයි. චීන ඇමරිකානු ආර්ථික වෙළඳ සාකච්ඡා කණ්ඩායම්වල ප්‍රධානීන්‍ දෙපළ පසුගිය 5 වැනිදා එළඹුණු එකඟතාවට අනුව, ඔක්තෝබර් මස මුල් කාලයේ වොෂින්ටන්හි 13 වැනි චීන අමෙරිකානු උසස් පෙළේ ආර්ථික වෙළඳ සාකච්ඡාව පැවැත්වීමට නියමිත ව තිබේ. එම සාකච්ඡාව මගින් ප්‍රායෝගික ප්‍රගතිය ලබා ගැනීම සඳහා දෙරටේ කාරක මණ්ඩලය සැප්තැම්බර් මස මැද භාගයේ සිටම සූදානම් වනු ඇති. ලෝකයේ විශාලතම ආර්ථික යන් හිමි රටවල් අතර පෙරමුණ ගෙන ඇත්තේ අමෙරිකාව සහ චීනයයි. අදවන විට ඔවුන් ගෝලීය වෙළඳ යුද්ධයක පාර්ශවකරුවන් වී සිටින අතර දෙපාර්ශ්වයට ම පිළි ගත හැකි පොදු ජයග්‍රහණය දිනා ගත හැකි ආර්ථික වෙළඳ ගිවිසුමක් චීනයට ද ඇමරිකාවට ද මෙන් ලෝකයට ද ඉවහල් වන බව විචාරකයින් පෙන්වා දී තිබේ.", "URL": "https://sinhala.adaderana.lk/news.php?nid=119001", "Category": null, "Parent URL": null}