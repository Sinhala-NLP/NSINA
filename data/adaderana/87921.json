{"Source": "Adaderana", "Timestamp": "April 24, 2018 08:23 am", "Headline": "කිංග්ස්ලෙවන් පන්ජාබ් කණ්ඩායමට ජය", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ දිල්ලි ඩෙයාර්ඩෙවිල්ස් කණ්ඩායම සමඟ පැවති තරඟයෙන් ලකුණු 4ක ජයක් හිමිකර ගැනීමට කිංග්ස්ලෙවන් පන්ජාබ් කණ්ඩායම ඊයේ(23) සමත් වුණි. තරඟයේ ප්‍රථමයෙන් පන්දුවට පහරදුන් පන්ජාබ් කණ්ඩායම පන්දුවාර 20 අවසානයේ කඩුලු 8ක් දැවී ලකුණු 143ක් ලබා ගත්තේය. එම ඉනිම වෙනුවෙන් කරුන් නයර් ලකුණු 34ක් ලබාගැනීමට සමත් වුණි. පිළිතුරු ඉනිම සඳහා පිටියට පිවිසි දිල්ලි ඩෙයාර්ඩෙවිල්ස් කණ්ඩායමට සිය පන්දුවාර 20 අවසානයේ කඩුලු 8ක් දැවී ලබාගත හැකි වුයේ ලකුණු 139ක් පමණයි.", "URL": "https://sinhala.adaderana.lk/news.php?nid=87921", "Category": null, "Parent URL": null}