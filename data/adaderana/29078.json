{"Source": "Adaderana", "Timestamp": "November 10, 2012 03:11 pm", "Headline": " රණවිරුවන් වෙනුවෙන් රජයේ යුතුකම උපරිමයෙන් ඉටුකරනවා", "News Content": "බාධා නොමැති රටක් ජනතාවට උරුමකර දුන් වීරෝධාර රණවිරුවන් වෙනුවෙන් රජයේ ‍යුතුකම උපරිමයෙන්ම ඉටුකරන බව ජනාධිපති මහින්ද රාජපක්ෂ මහතා පවසයි. ත්‍රස්තවාදයට එරෙහි මානූෂීය මෙහෙයුම අවසන් වුවද ත්‍රස්තවාදය නිසා අඩාල වූ උතුරේ සහ නැගෙනහිර ජනතා‍වගේ ජන ජීවිතය ගොඩ නැගීමේ මානූෂීය මෙහෙයුම තවමත් අවසන් වී නොමැති බව ජනාධිපතිවරයා පෙන්වාදෙයි. පූර්ණ ආබාධිත තත්ත්වයට පත් රණවිරුවන් වෙනුවෙන් කඹුරුපිටිය ප්‍රදේශයේ ඉදිකළ අභිමංසල මධ්‍යස්ථානයෙහි දෙවන අදියර ව්වෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මේ අදහස් පළකරන ලදී. රට වෙනුවෙන් ජීවිතය කැපකළ රණවිරුවන් රැක බලා ගැනීම මෙන්ම ත්‍රස්ත්‍රවාදී සැකකරුවන්ව සිට‍ පුනරුත්තාපනය වූ තරුණ තරුණියන් රැක බලා ගැනීම ද රජය සිදුකරන බව ජනාධිපතිවරයා පැවසීය. රණවිරුවන්ගේ දෙමාපියන් හා දූ දරුවන්ගේ ජීවිත සැපවත් කිරීමේ වගකීම රජය දැනටමත් ඉටුකරන බව ද ජනාධිපති මහින්ද රාජපක්ෂ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=29078", "Category": null, "Parent URL": null}