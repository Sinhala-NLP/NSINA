{"Source": "Adaderana", "Timestamp": "April 22, 2011 08:06 am", "Headline": "මහ සිකුරාදා දිනය අදයි", "News Content": "ජේසුස් ක්‍රිස්තුස් වහන්සේ කුරුසයේ ඇණ ගසා මරා දැමීමේ මහා ජීවිත පූජාව සිදුකළ මහ සිකුරාදා දිනය අදට(22) යෙදී තිබේ. මහ සිකුරාදා දිනය සිහිපත් කරමින් දිවයිනේ දේවස්ථානවල අද පස්වරු 3‍ට තුන්පැයේ ධ්‍යානය සිදුකරනු ලබයි. එහිදි කුරුසියේ ඇණ ගසනු ලැබීම සිහිපත් කරමින් කිතුනු ජනතාව විශේෂ දේව මෙහෙයන්ට සහභාගී වේ. අද දිනයේ ඊශ්‍රාය‍ලයේ ජෙරු‍සලම් නුවර කල්වරි ගොල්ගොතා කඳුමුදුනේදී විශේෂ දේවමෙහෙයන් පැවැත්වෙයි. ඊට අමතරව 16 වැනි ශුද්ධෝත්තම පාප් වහන්සේ වතිකානයේ ශාන්ත පීතර බැසිලිකාවේ දි විශේෂ දේව මෙහෙයකට සහභාගීවීමට නියමිතය.", "URL": "https://sinhala.adaderana.lk/news.php?nid=15622", "Category": null, "Parent URL": null}