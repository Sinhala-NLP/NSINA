{"Source": "Adaderana", "Timestamp": "July 18, 2012 02:27 pm", "Headline": "හෙරොයින් ග්‍රෑම් 19 ක් සමග අයෙකු මාට්ටු", "News Content": "හෙරොයින් ළඟ තබාගත් පුද්ගලයෙකු දෙහිවල ප්‍රදේශයේ දී යුද හමුදාව විසින් අත්අඩංගුවට ගෙන තිබේ. ත්‍රීරෝද රථයකින් අද (18) උදෑසන මෙම පුද්ගලයා ගමන් කරමින් සිටියදී අත්අඩංගුවට ගත් බව යුධ හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කරයි. අත්අඩංගුවට ගත් සැකකරු සතුව තිබී හෙ‍රොයින් ග්‍රෑම් 19 ක් සොයා‍ගෙන තිබේ. වැඩිදුර පරීක්ෂණ සඳහා සැකකරු පොලීසියට භාරදී ඇති බව රුවන් වනිගසූරිය මහතා සඳහන් කරයි. මත්ද්‍රව්‍ය මෙරටින් තුරන් කිරීමේ අරමුණින් ඉදිරියටත් මෙවැනි වැටලීම් අඛන්ඩව ක්‍රියාත්මක කරන බව යුධ හමුදාව පවසයි. නීති විරෝධි අයුරින් සිදුකෙරෙන මත්ද්‍රව්‍ය ජාවාරම් වැටලීමට ආරක්ෂක අංශ දිවයිනපුරා මෙහෙයුම් ක්‍රියාත්මක කර තිබේ. එහි ප්‍රතිඵලයක් ලෙස මෙවැනි නීති විරෝධි ක්‍රියාවලට පෙ‍ළඹෙන පුද්ගලයින් අත්අඩංගුවට ගැනීමට හැකියාව ලැබි ඇතැයි යුද හමුදා මාධ්‍ය ප්‍රකාශකවරයා පවසයි.", "URL": "https://sinhala.adaderana.lk/news.php?nid=25876", "Category": null, "Parent URL": null}