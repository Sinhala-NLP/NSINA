{"Source": "Adaderana", "Timestamp": "January 28, 2013 09:08 am", "Headline": "උයන්වත්ත වැවේ ගිලී අයෙක් මරුට", "News Content": "බණ්ඩාරගම, උයන්වත්ත වැවේ දිය නෑමට ගිය පුද්ගලයෙකු දියේ ගිලී ජීවිතක්ෂයට පත්ව තිබේ. ඊයේ (28) පස්වරුවේ මෙම ජීවිත අනතුර සිදුව ඇති බව සඳහන්ය. 48 හැවිරිදි ගෝනපොල ප්‍රදේශයේ පදිංචිකරුවෙකු මෙලෙස මියගොස් ඇත. මෘත ශරීරය මේ වන විට හොරණ රෝහලේ තැන්පත් කර ඇති අතර පශ්චාත් මරණ පරීක්ෂණ කටයුතු අද (28) දිනයේ දී සිදු කිරීමට නියමිතය. බණ්ඩාරගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31142", "Category": null, "Parent URL": null}