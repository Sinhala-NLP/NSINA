{"Source": "Adaderana", "Timestamp": "June 6, 2019 04:44 pm", "Headline": "වාර්ගික ප්‍රචණ්ඩත්වය වැළැක්වීම සඳහා කළ ඉල්ලීමක්", "News Content": "වාර්ගික ප්‍රචණ්ඩත්වයන් ඇති වීම වළක්වා ගැනීම සඳහා ගත හැකි සෑම පියවරක්ම ගන්නා ලෙස ඉස්ලාමීය සහයෝගීතාව සඳහා වන රාජ්‍යයන්ගේ සංවිධානයේ සාමාජික රටවල ශ්‍රී ලංකාවේ මහකොමසාරිස්වරුන් හා තානාපතිවරුන් රජයෙන් ඉල්ලීමක් කරයි. එම ක්‍රියාවන්ට වගකිව යුතු පුද්ගලයින්ගේ ආගමික හා දේශපාලනික පසුබිම නොතකා ඔවුන්ට එරෙහිව යුහුසුළුව සහ දැඩි අධිකරණ ක්‍රියාමාර්ග ගන්නා ලෙස ඒකාබද්ධ නිවේදනයක් නිකුත් කරමින් ඔවුන් ඉල්ලා ඇත. ශ්‍රී ලංකාවේ මුස්ලිම් ප්‍රජාව ඉලක්ක කරගනිමින් සිදු කෙරෙන වාර්ගික ප්‍රණ්ඩත්වයන් කලාපීය හා ගෝලීය ආරක්ෂාව කෙරෙහි විවිධ බලපෑම් ඇති කරනු ඇති බව එම නිවේදනයෙන් ඔවුන් පෙන්වා දෙයි. ශ්‍රී ලංකාවේ දිගු කාලීන මිතුරන් ලෙස ශ්‍රී ලාංකික ජනතාව අතර සාමය ස්ථාවරත්වය හා සංහිඳියාව ප්‍රවර්ධනය කිරිමට කැපවී කටයුතු කරන බව ඉස්ලාමීය සහයෝගීතාව සඳහා වන රාජ්‍යයන්ගේ සංවිධානයේ සාමාජික රටවල් නියෝජනය කරන රාජත්‍රාන්තිකයින් වැඩිදුරටත් පවසයි.", "URL": "https://sinhala.adaderana.lk/news.php?nid=111472", "Category": null, "Parent URL": null}