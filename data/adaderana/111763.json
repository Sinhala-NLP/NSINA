{"Source": "Adaderana", "Timestamp": "June 11, 2019 10:35 pm", "Headline": "වෙඩි වැදුන සද්ධන්තයෙකුගේ ජීවිතය බෙරා ගන්න උත්සහයක්", "News Content": "දරුණු ලෙස වම් පාදයට සහ ලිංගයට වෙඩි වැදි අසාධ්‍යව සිටි වල් අලියකුට ප්‍රථිකාර කිරීම (11) සවස ආරම්භ කල බව වයඹ වනජීවි පශු වෛද්‍ය ඉසුරු කොට්ටගොඩ මහතා පැවසිය. කොට්ටුකච්චිය දංගහවල ප්‍රදේශයේ මාසයකට ආසන්න කාලයක් වෙඩි වැදි අසාධ්‍යව සිටි අලියාව 11 දින අළුයම වනජීවි නිළධාරින් විසින් සොයා ගෙන තිබුනී. තුවාල වු අලියා සොයා ගන්නා අවස්ථාවේ මෙම අලියාගේ ආරක්ෂාවට තවත් අලියකු රැදි සිටිම නිසා ප්‍රථිකාර කිරීමට නිර්වින්දන එන්නත් විදිම පැය හතරකට ආසන්න කාලයක් නොහැකි වි තිබු බව වන ජීවි නිළධාරින් පවසයි . කෙසේ වෙතත් තුවාල වු අලියා තනි කර ගැනිමේන් පසුව නිර්වින්දන එන්නත් ලබා දී ප්‍රථිකාර කිරීමට හැකිවු බව පැවසු පශු වෛද්‍ය ඉසුරු කොට්ටගොඩ මහතා වැඩි දුරටත් පවසා සිටියේ කිසියම් අයකු වෙඩි තැබිමකින් අලියාගේ වම් පාදයට හා ලිංගයට තුවාල සිදුව තිබු බවයි . එම තුවාල නිසා අලියා ශාරිරිකව වැහැරි නොතිබුනද තුවාලයෙන් දැඩි ලෙස පිඩා විදිමින් සිටි බව පැවසිය. අලියාට ප්‍රථිකාර ලබා දිමට වනජීවි නිළධාරින් සමග ගම්වාසි තරුණයින්ද කැපවි සිටින ආකාරය දැක ගත හැකි විනි. තුවාල සිදුවු අලියා වයස අවුරුදු 30 කට ආසන්න බවත් උස අඩි හතක් පමන වන බවද වන ජීවි නිළධාරින් පවසයි.", "URL": "https://sinhala.adaderana.lk/news.php?nid=111763", "Category": null, "Parent URL": null}