{"Source": "Adaderana", "Timestamp": "March 23, 2017 09:54 pm", "Headline": "  ට්‍රැක්ටරයෙන් අවසන් ගමන් යයි ", "News Content": "නාත්තන්ඩිය, පිලාකටුමුල්ල ප්‍රදේශයේ වෙල්යායකදී සීසාමින් සිටි පුද්ගලයෙකු ට්‍රැක්ටර් රථයකට යටවී මියගොස් සිටියදී සොයාගෙන තිබේ. සීසෑම සඳහා නිවසින් පිටව ගොස් නැවත නිවසට නොපැමිණීම හේතුවෙන් ඥාතීන් සහ අසල්වාසීන් සිදුකළ සොයා බැලීමේ දී මියගිය පුද්ගලයාගේ සිරුර සොයාගෙන ඇති බව පොලීසිය පැවසුවේය. මියගොස් ඇත්තේ නාත්තන්ඩිය පිලාකටුමුල්ල ප්‍රදේශයේ පදිංචිව සිටි 49 හැවිරිදි අයෙකු බව සඳහන්ය. සිද්ධිය සම්බන්ධයෙන් මාරවිල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71273", "Category": null, "Parent URL": null}