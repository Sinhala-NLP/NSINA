{"Source": "Adaderana", "Timestamp": "January 11, 2010 08:42 am", "Headline": "දකුණේ නිදහස උතුරට සහ නැ‍ෙඟනහිරටත්...", "News Content": "දකුණේ ජනතාවට ඇති නිදහස උතුර සහ නැගෙනහිර ඇතුළු සියලු ජනතාවට ලබා දිය යුතු බව තම විශ්වාසය යැයි ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ මෙරට සියලු ‍ජනතාවට බියෙන් හා සැකෙන් තොරව ජිවත් වීමට හැකි පරිසරයක් නිර්මාණය කිරීමට තමන්ට හැකි වු බවයි. ඊයේ යාපනය ප්‍රදේශයේ කළ සංචාරයේදී ජනාධිපතිවරයා මේ අදහස් පළ කරන ලදී. ගිවිසුම් මගින් බෙදා වෙන් කිරීමට කටයුතු යොදා තිබූ එට යළි එක්සත් කිරීමට තමන්ට හැකිවූ බවත්,එකී සියලු ජයග්‍රහණ හා නිදහස රටේ සමස්ත ජනතාවට භුක්ති විඳින්ට ඉඩ ලබා දෙන බව හෙතෙම අවධාරණය කළේය.", "URL": "https://sinhala.adaderana.lk/news.php?nid=6002", "Category": null, "Parent URL": null}