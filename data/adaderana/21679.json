{"Source": "Adaderana", "Timestamp": "January 27, 2012 08:34 am", "Headline": "මැගසින් ගැටුම - කමිටු‍ වාර්තාව අද ඇමති අතට", "News Content": "මැගසින් බන්ධනාගාරය තුළ සිදුවූ කලහකාරී තත්ත්වය පිළිබඳ සොයාබැලීමට පත්කළ කමිටු‍වේ වාර්තාව අද(27) විෂය භාර අමාත්‍යවරයා වෙත ඉදිරිපත් කෙරෙයි. අමාත්‍යාංශයේ අතිරේක ලේකම්වරයෙක් සහ තවත් සාමාජිකයෙකුගෙන් සමන්විත කමිටුව සිද්ධිය සම්බන්ධයෙන් පරීක්ෂණ අවසන් කර ඇති බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය සඳහන් කරයි. පසුගිය අඟහරුවාදා මැගසින් බන්ධනාගාරය තුළ රැඳවියන් නොසන්සුන්කාරී ලෙස හැසිරුණු අතර පිරිස පාලනය කිරීමට යාමේ දී පුද්ගලයින් 31 දෙනෙකු පමණ තුවාල ලැබීය. රැඳවියන් විසින් බන්ධනාගාර දේපළවලට ද හානි සිදුකර තිබූ අතර සිද්ධිය සම්බන්ධයෙන් බන්ධනාගාර නිලධාරීන්ගේ ද සහය ලැබී ඇති බවට තොරතුරු අනාවරණය වී තිබුණි.", "URL": "https://sinhala.adaderana.lk/news.php?nid=21679", "Category": null, "Parent URL": null}