{"Source": "Adaderana", "Timestamp": "November 12, 2018 04:28 pm", "Headline": "රේගුව ඉදිරිපිටත් උණුසුම් වෙයි", "News Content": "රේගු දෙපාර්තමේන්තුවේ නියෝජ්‍ය අධ්‍යක්ෂවරයාට එරෙහිව පාරිභෝගික අයිතීන් සුරැකීමේ ජාතික සංවිධානය ඇතුළු සිවිල් සංවිධානවල සමාජිකයන් පිරිසක් විසින් අද (12) විරෝධතාවක නිරත විය. ඒ රේගු දේපාර්තමේන්තුව ඉදිපිටදීය. පාරිබෝගික අයිතීන් සුරැකීමේ ජාතික සංවිධානය ඇතුළු සිවිල් සංවධානවල සමාජිකයන් පිරිසක් විසින් මෙම විරෝධතාවය සංවිධානය කර තිබේ. රේගු නියෝජ්‍ය අධ්‍යක්ෂකවරයා විසින් අල්ලස් ලබා ගන්නා බවට චෝදනා කරමින් ඔවුන් මෙලෙස විරෝධතාවයේ නිරත විය. මේ අතර විරෝධතාව පැවති ස්ථානයට රේගු නියෝජ්‍ය අධ්‍යක්ෂකවරයා පැමිණීමත් සමඟ එහි උණුසුම් තත්ත්වයක්ද ඇති විය. එම අවස්ථාවේදි මාධ්‍යවේදීන් වෙත අදහස් දක්වමින් ඔවුන් කළ චෝදනා සියල්ල රේගු අධ්‍යක්ෂකවරයා විසින් ප්‍රතික්ෂේප කළේය. කෙසේ වෙතත් මෙහිදී විරෝධතාකරුවන් විසින් නියෝජ්‍ය අධ්‍යක්ෂකවරයා සම්බන්ධයෙන් රේගු අධ්‍යක්ෂකවරයාට පැමිනිල්ලක්ද ඉදිරිපත් කරනු තිබේ.", "URL": "https://sinhala.adaderana.lk/news.php?nid=99102", "Category": null, "Parent URL": null}