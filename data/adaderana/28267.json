{"Source": "Adaderana", "Timestamp": "October 14, 2012 09:25 am", "Headline": "ගිනි පෙට්ටිය මිනී පෙට්ටියට පාර කියයි", "News Content": "ගිනි පෙට්ටියක් මිලදී ගැනීමට ගිය පුද්ගලයෙකු ප්‍රපාතයකට වැටී මියයාම සම්බන්ධයෙන් බගවන්තලාව පොලීසිය පරීක්ෂණ ආරම්භ කර තිබේ. බගවන්තලාව කර්කස්වෝල්ඩ් වත්තේ අංක දෙක විදුහල ආසන්නයේදී ප්‍රපාතයකට වැටීමෙන් මෙසේ මියගොස් ඇත්තේ 55 හැවිරිදි පුද්ගලයෙකි. ඊයේ (13) රාත්‍රී 7.30ට පමණ එම පුද්ගලයාගේ මළ සිරුර සොයාගෙන ඇති අතර ඔහු 55 හැවිරිදි විශ්‍රාමික කම්කරුවෙකු බවට හඳුනාගෙන තිබේ. නිවසේ සිට ගිනි පෙට්ටියක් මිලදී ගැනීම සඳහා ඊයේ පස්වරුවේ ‍වෙළෙඳසැලකට ගිය අවස්ථාවේ දී මෙම මරණය සිදුව ඇති බව අනාවරණය වි ඇත.", "URL": "https://sinhala.adaderana.lk/news.php?nid=28267", "Category": null, "Parent URL": null}