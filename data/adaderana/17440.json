{"Source": "Adaderana", "Timestamp": "July 16, 2011 04:20 pm", "Headline": "අවශ්‍ය නම් පොලිස් ආරක්ෂාව ඉල්ලන්නැයි මැ.කො ජවිපෙට කියයි", "News Content": "ඉදිරි පළාත් පාලන මැතිවරණයට අදාළ ව උතුරු පළාතේ සිදුකරන ප්‍රචාරක කටයුතු සඳහා අවශ්‍ය නම් පොලිස් ආරක්ෂාව ඉල්ලා සිටින ලෙස මැතිවරණ කොමසාරිස්වරයා ජනතා විමුක්ති පෙරමුණට දැනුම් දී තිබේ. පසුගියදා කොමසාරිස්වරයා සමග පැවති සාකච්ඡාවේ දී මේ පිළිබඳ අවධානය යොමු කරවූ බව එම පෙරමුණේ ප්‍රධාන ලේකම් ටිල්වින් සිල්වා මහතා පැවසුවේය. ඒ අනුව උතුරේ ආරක්ෂක අංශ ප්‍රධානීන් සමග සාකච්ඡා කිරීමට අවස්ථාව ලබාදී තිබුණ ද ඉන් අනතුරුව පවා ප්‍රචාරක කටයුතුවලට බාධා පැමිණි බව ටිල්වින් සිල්වා මහතා සදහන් කරයි. ඒ පිළිබඳ යළි දැනුම් දීමෙන් අනතුරුව උතුරු ප්‍රදේශ‍ය භාර නියෝජ්‍ය පොලිස්පතිවරයාගෙන් අවශ්‍ය ආරක්ෂාව ඉල්ලා සිටින ලෙසත් ඒ සඳහා අවශ්‍ය මැදිහත් වීම තමා සිදුකිරීමට සූදානම් බවත් මැතිවරණ කොමසාරිස්වරයා දැනුම් දුන් බව ඔහු සඳහන් කළේය.", "URL": "https://sinhala.adaderana.lk/news.php?nid=17440", "Category": null, "Parent URL": null}