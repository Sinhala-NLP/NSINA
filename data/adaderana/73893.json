{"Source": "Adaderana", "Timestamp": "June 4, 2017 12:52 pm", "Headline": " එළවළු මිල සීග්‍ර ලෙස ඉහළ යයි", "News Content": "අයහපත් කාලගුණයේ බලපෑමෙන් වෙළෙඳපලේ එළවළු මිල සීග්‍ර ලෙස ඉහළගොස් ඇති බව වාර්තා වෙයි.දඹුල්ල විශේෂ ආර්ථික මධ්‍යස්ථානයට මේ දින වල එළවළු ලැබීමේ අඩුවක් ද පවතින බව වෙළෙඳුන් පෙන්වා දෙයි.ඒ හේතුවෙන් මිල ගණන් වල යම් ඉහළයාමක් පවතින බව ඔවුන් පවසයි.අමු මිරිස්, ගෝවා, කැරට්, මාළු මිරිස්, වට්ටක්කා වැනි එළවළු වල මිලගණන් සීග්‍රයෙන් ඉහළ ගොස් තිබේඑම ආර්ථික මධ්‍යස්ථානයේ කළමනාකරු ප්‍රශාන්ත ඉන්ද්‍රජිත් රාජපක්ෂ මහතා සඳහන් කළේ පැවති ආපදා තත්ත්වය දිවයිනේ ප්‍රදේශ කිහිපයකට පමණක් බලපෑම හේතුවෙන් එළවළු ලැබීමේ හිඟතාවක් නොමැති බවයි.කෙසේවෙතත් එළවළු මිලගණන් වල සුළු වැඩිවීමක් පෙන්නුම් කරන බව ප්‍රශාන්ත් ඉන්ද්‍රජිත් රාජපක්ෂ මහතා කියා සිටියේය.", "URL": "https://sinhala.adaderana.lk/news.php?nid=73893", "Category": null, "Parent URL": null}