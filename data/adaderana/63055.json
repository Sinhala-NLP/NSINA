{"Source": "Adaderana", "Timestamp": "August 14, 2016 05:56 pm", "Headline": "දඹානේ වැසියා ඇත්දළ සමග දැලේ", "News Content": "නීති විරෝධී ලෙස ඇත්දළ යුගළක් ළඟ තබාගෙන සිටි පුද්ගලයෙකු මහියංගණය, දඹාන ප්‍රදේශයේ දී අත්අඩංගුවට ගෙන තිබේ.මහියංගණය පොලීසියට ලද තොරතුරකට අනුව සිදුකළ වැටලීමකදී මෙම සැකකරු අත්අඩංගුවට ගෙන ඇතැයි සඳහන්ය.සැකකරු 32 හැවිරිදි දඹාන ප්‍රදේශයේ පදිංචිකරුවෙකු වන අතර ඔහු මහියංගණය මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් මහියංගණය පොලීසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=63055", "Category": null, "Parent URL": null}