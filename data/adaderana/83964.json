{"Source": "Adaderana", "Timestamp": "February 4, 2018 03:15 pm", "Headline": "ශ්‍රී ලංකා බංග්ලාදේශ පළමු ටෙස්ට් තරඟය ජය පරාජයෙන් තොරව අවසන් ", "News Content": "සංචාරක ශ්‍රි ලංකා කණ්ඩායම සහ බංග්ලාදේශ කණ්ඩායම අතර පැවති පළමු ටෙස්ට් ක්‍රිකට් තරගය ජය පරාජයෙන් තොරව අවසන් වී තිබේ. තරගයේ පළමු ඉනිම සදහා බංග්ලාදේශ කන්ඩායම ලකුණු 513ක් ලබාගත් අතර පිළිතුරු ලෙස ශ්‍රී ලංකා කණ්ඩායම පළමු ඉනිමේ දී ලකුණු 713ක් ලබාගත්තේය. ඒ අනුව ලකුණු 200ක් පිටුපසින් සිටිමින් සිය දෙවන ඉනිම සඳහා පන්දුවට පහරදීම ආරම්භ කළ බංග්ලාදේශ කණ්ඩායම තරඟයේ පස් වන සහ අවසන් දිනය වන අද දිනය නිමා වන විට කඩුලු පහක් දැවී ලකුණු 307ක් ලබා සිටියේය. එම ඉනිම වෙනුවෙන් මොමිනුල් හක් ලකුණු 105ක් සහ ලිටොන් ඩෑස් ලකුණු 94ක් ලබාගත්තේය. පන්දු යැවීමේ දි රංගන හේරත් කඩුලු දෙකක් ද ධනංජය ද සිල්වා, දිල්රුවන් පෙරේරා සහ ලක්ෂාන් සදකැන් එක් කඩුල්ල බැගින් ද බිද හෙළීමට සමත් විය.", "URL": "https://sinhala.adaderana.lk/news.php?nid=83964", "Category": null, "Parent URL": null}