{"Source": "Adaderana", "Timestamp": "March 14, 2018 01:15 pm", "Headline": "ගංජා විකුණපු අයෙක් අත්අඩංගුවට", "News Content": "හැටන් ප‍්‍රදේශයේ ඉතා සුක්‍ෂම ලෙස ගංජා අලෙවි කිරිමේ නිරතව සිටි සැකකරුවෙක් අද (14) උදෑසන සැකපිට අත්අඩංගුවට ගත් බව හැටන් මුලස්ථාන පොලිස් පරික්‍ෂක ඒ.එල්.එම් ජෙමිල් මහතා පැවසීය. එම සැකකරු හැටන් කුඩාගම සොහොන් බිමක රැගෙන එන ගංජා තබාගෙන වරින් වර ඉල්ලුම්කරුවන්ගේ අවශ්‍යතාවය පරිදි මෙම ගංජා බෙදාහැරිමේ ජාවාරමේ නිතරව සිට ඇති බව මුලස්ථාන පොලිස් පරික්‍ෂකවරයා කියා සිටියේය. සැකකරු අත්අඩංගුවට ගන්නා අවස්ථාවේ ඔහු සන්තකයේ තිබී කේරල ගංජා ග‍්‍රෑම් හැටතුනක් අත්අඩංගුවට ගෙන ඇති අතර පොලිස් උපායදුතයෙකු යොදා ගනිමින් මෙම සැකකරු අත්අඩංගුවට ගැනිමට හැකිවි තිබේ. අත්අඩංගුවට ගත් සැකකරු අද හැටන් මහේස්ත‍්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=85675", "Category": null, "Parent URL": null}