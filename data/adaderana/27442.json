{"Source": "Adaderana", "Timestamp": "September 15, 2012 10:46 pm", "Headline": "රණවිරුන් 60ට ජනපති අතින් නව නිවාස", "News Content": "අපි වෙනුවෙන් අපි රණවිරු නිවාස ව්‍යාපෘතිය යටතේ ගම්පහ දිස්ත‍්‍රික්කයේ ඉදිකළ නිවාස ව්‍යාපෘතිය ජනාධිපති මහින්ද රාජපක්ෂ මහතාගේ ප‍්‍රධානත්වයෙන් අද (15) රණවිරු අයිතියට පත්කර තිබේ. ගම්පහ දිස්ත‍්‍රිකකයේ රණවිරුවන් 60 දෙනෙකු සදහා නිවාස ලබාදීම එහිදී සිදුවිය. දිවුලපිටිය හුණුමුල්ල සී.ඩබ්ලිව්.ඩබ්ලිව්. කන්නන්ගර මධ්‍ය මහා විද්‍යාලයේ දී ඊට අදාළ උත්සවය සංවිධානය කර තිබුණි. නිවාස සඳහා අවශ්‍ය මුළුතැන්ගෙයි උපකරණ කට්ටල පිරිනැමීම මෙන්ම රණවිරු පවුල්වල දරුවන් සහ පාසල් දරුවන් සඳහා පාසල් උපකරණ කට්ටල බෙදාදීම ද ජනාධිපතිවරයාගේ මූලිකත්වයෙන් සිදුවිය. මේ අතර සී.ඩබ්ලිව්.ඩබ්ලිව්. කන්නන්ගර මධ්‍ය මහා විද්‍යාලයේ නව තෙමහල් ගොඩනැගිල්ල සහ දිවුලපිටිය ඥාණෝදය මධ්‍ය මහා විද්‍යාලයේ නව තෙමහල් ගොඩනැගිල්ල විවෘත කිරීම ද අද සිදුකෙරිණ.", "URL": "https://sinhala.adaderana.lk/news.php?nid=27442", "Category": null, "Parent URL": null}