{"Source": "Adaderana", "Timestamp": "December 10, 2012 10:36 am", "Headline": "අම්පාර අදත් හෙල්ලෙයි", "News Content": "අද (10) පෙරවරුවේ විශාල ශබ්දයක් සමග පොළොවේ යම් කම්පනයක් දැනුණු බව අම්පාර ප්‍රදේශ කිහිපයක වැසියන් පවසයි. පෙරවරු 9.03ට පමණ එම සිදුවීම වාර්තා වූ බව අද දෙරණ වාර්තාකරු සඳහන් කළේය. අම්පාර, දේවාලහිඳ, වඩිනාගල සහ කිවුලේගම යන ප්‍රදේශවලට මෙම කම්පන තත්ත්වය දැනී තිබේ. මේ සම්බන්ධයෙන් කළ විමසීමකදී භූ විද්‍යා හා පතල් කැනීම් කාර්යංශයේ සභාපති ආචාර්ය එන්.පී. විජයානන්ද මහතා පැවසුවේ ඒ පිළිබඳ සොයා බලන බවයි.", "URL": "https://sinhala.adaderana.lk/news.php?nid=29840", "Category": null, "Parent URL": null}