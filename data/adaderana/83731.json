{"Source": "Adaderana", "Timestamp": "January 29, 2018 12:18 pm", "Headline": "පොලීසිය දැකලා බුරුත කොටයි ට්‍රැක්ටරෙයි මඟදාලා දුවලා", "News Content": "වවුනියාවේ - රාසනාදන්කුලම ප්‍රදේශයේදී අනවසරයෙන් බුරුත කොට 21 ක් ප්‍රවාහනය කරමින් සිටි පුද්ගලයෙකු බුරුත කොට ප්‍රවාහනය කළ ට්‍රැක්ටරයද සමඟ නෙලුකුලම් පොලීසිය මඟින් අත් අඩංගුවට ගෙන තිබේ. පොලීසියට ලැබුණු ඔත්තුවක් මත පොලීසිය රාසනාදන්කුලම වැව අසල කැළෑ ප්‍රදේශයට යනවිට සැකකරු බුරුත කොට තොගය ට්‍රැක්ටරයේ පටවාගෙන මහා මාර්ගය දෙසට පැමිණෙමින් සිටි බව පොලීසිය කියයි. පොලීසිය දුටුවිට සැකකරු ට්‍රැක්ටරය හා බුරුත් කොට තොගය දමා පැන දුවන්නට උත්සහ කොට ඇතත් පොලීසිය දැඩි පරිශ්‍රමයක් දරා සැකකරුව අත් අඩංගුවට ගෙන තිබේ. සැකකරුව වවුනියාව දිසා අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=83731", "Category": null, "Parent URL": null}