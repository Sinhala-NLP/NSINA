{"Source": "Adaderana", "Timestamp": "May 11, 2015 01:09 pm", "Headline": "ඥානසාර හිමි හා ෆවුසිගේ පුතු අත්අඩංගුවට ගනු!", "News Content": "අල්ලස් කොමිසම ඉදිරිපිට විරෝධතාවයට එක්වී අධිකරණයට අපහාස කළ බවට චෝදනා ලැබ පසුගියදා උසාවිය හමුවේ පෙනී නොසිටි බොදුබල සේනා සංවිධානයේ මහලේකම් පූජ්‍ය ගල‍ගොඩඅත්තේ ඥානසාර හිමියන් අත්අඩංගුවට ගන්නා ලෙසට අධිකරණය නි‍යෝග කර තිබේ.අදාළ සිද්ධිය සම්බන්ධයෙන් චෝදනා ලැබූ ස්වාමින් වහන්සේ, මන්ත්‍රීන් ඇතුළු 27 දෙනෙකු පසුගියදා උසාවිය හමුවේ පෙනී සිටි අවස්ථාවේ ඔවුන්ට ශරීර ඇප නියම විය.කෙසේ වුවද ඥානසාර හිමියන් එදින උසාවිය හමුවේ පෙනී නොසිටි අතර උන්වහන්සේ විදේශගතව සිටි බව වාර්තා විණ.ඒ අනූව උන්වහන්සේ දිවයිනට පැමිණෙන විට අත්අඩංගුවට ගන්නා ලෙසට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇති අතර ඒ සඳහා පොලිස් කණ්ඩායමක් ගුවන් තොටු‍පළේ රඳවා සිටින බව ද දැනගන්නට ඇත.මේ අතර ව්‍යාපාරිකයෙකුට ගිනි අවියක් පෙන්වා තර්ජනය කළැයි කියන සිද්ධියක් සම්බන්ධයෙන් බස්නාහිර පළාත් සභා මන්ත්‍රී නවුසර් ෆවුසි අත්අඩංගුවට ගන්නා ලෙසට ද කොළඹ ප්‍රධාන මහේස්ත්‍රාත් ගිහාන් පිලපිටිය මහතා පොලිසිය නියෝග කර තිබේ.සිද්ධියට අදාළ ව්‍යාපාරිකයාගේ නීතිඥයින් කළ කරුණු දැක්වීමක් සැලකිල්ලට ගත් මහේස්ත්‍රාත්වරයා ඔහුව වහා අත්අඩංගුවට ගන්නා ලෙසට නියෝග කළ බව අප වාර්තාකරු පැවසීය.නවුසර් ෆවුසි යනු ආපදා කළමනාකරණ අමාත්‍ය ඒ.එච්.එම් ෆවුසිගේ පුතුය.", "URL": "https://sinhala.adaderana.lk/news.php?nid=51249", "Category": null, "Parent URL": null}