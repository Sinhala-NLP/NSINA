{"Source": "Adaderana", "Timestamp": "October 24, 2012 09:32 am", "Headline": "ලෝකය පරිවර්තනමය යුගයක පසුවෙනවා", "News Content": "වර්තමාන ලෝකය පරිවර්තනමය යුගයක පසුවන බව එක්සත් ජාතීන්ගේ සංගමයේ මහලේකම් බෑන්කී මූන් පවසයි. මේ වන විට ලෝකයේ බොහෝ රටවල් තුළ අනාරක්ෂිතභාවයත්, අවිධිමත්භාවයත් ව්‍යාප්තව පවතින බව හෙතෙම සඳහන් කරයි. මෙම තත්ත්වය මඟහරවා එම රටවල් නිසි මාර්ගයට ගැනීම සෑම පාර්ශවයකගේම වගකීමක් බවට පත්ව ඇති බව ඔහු පෙන්වාදෙයි. රටවල් තුළ සාමය, සංවර්ධනය, මානව හිමිකම්, නීතියේ ආධිපත්‍ය ස්ථාපිත කිරීම එක්සත් ජාතීන්ගේ සංවිධානයේ ප‍්‍රමුඛ කාර්යයභාරය වී ඇති බව බෑන්කී මූන් පවසයි. අදට යෙදී ඇති එක්සත් ජාතීන්ගේ දිනය වෙනුවෙන් පණිවිඩයක් නිකුත් කරමින් එහි මහලේකම් බෑන්කීමූන් මේ බව පවසා සිටියේය.", "URL": "https://sinhala.adaderana.lk/news.php?nid=28570", "Category": null, "Parent URL": null}