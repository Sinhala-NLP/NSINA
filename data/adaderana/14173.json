{"Source": "Adaderana", "Timestamp": "February 12, 2011 08:01 pm", "Headline": "නාය යාම් අවදානමක් නිසා නාගොල්ල ගම් වැසියන් ඉවත් කරයි", "News Content": "බදුල්ල දිස්ත්‍රික්කයේ කොබොවත්ත ප්‍රදේශයේ සිදු වෙමින් තිබෙන නාය යාම් තත්ත්වයක් හේතුවෙන් සොරනාතොට, නාගොල්ල ගම්මානය අවදානමකට ලක්ව තිබේ. ‍ මේ හේතුවෙන් එම ගම්මානයේ වැසියන් ප්‍රදේශයෙන් ඉවත් කළ බව බදුල්ල දිස්ත්‍රික් ලේකම් රෝහණ කීර්ති දිසානායක මහතා පවසයි. ‍ අද(12) දිනයේ වර්ෂාව නොපැවතිය ද කොබොවත්ත ප්‍රදේශයේ තේවත්ත ආසන්න කොටස නාය යමින් තිබෙන අතර මේ හේතුවෙන් නාගොල්ල ගම්මානයට යන මාර්ගය ද අවදානමකට ලක්ව තිබේ. ‍ නාය යාම ව්‍යාප්ත වුවහොත් නාගොල්ල ගම්මානයට ද හානි සිදුවිය හැකි බව දිස්ත්‍රික් ලේකම්වරයා පවසයි. ‍ නාය යා‍ම නැරඹීම සඳහා විශාල ජනතාවක් පැමිණෙමින් සිටින බව පවසන බදුල්ල පොලිසිය, අවදානම් සහිත එම ප්‍රදේශයට පැමිණීමෙන් වළකින ලෙස ඉල්ලීමක් කරයි.", "URL": "https://sinhala.adaderana.lk/news.php?nid=14173", "Category": null, "Parent URL": null}