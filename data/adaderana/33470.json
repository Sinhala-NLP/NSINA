{"Source": "Adaderana", "Timestamp": "April 22, 2013 11:15 am", "Headline": "මාළු ගණන් බහියි", "News Content": "අලුත් අවුරුදු උත්සවයෙන් පසු මත්ස්‍ය මිල ඉහළයාම ඉදිරි සති කිහිපය තුළ යළි සාමාන්‍ය තත්ත්වයට පත්වනු ඇති බව ලංකා ධීවර සංස්ථාව පවසයි. උත්සව සමයෙන් පසු ධීවරයින් මේ දිනවල මුහුදු යාම ආරම්භ කර ඇති බව එහි සභාපති මහීල් සේනාරත්න මහතා ප්‍රකාශ කළේය. මත්ස්‍ය මිල පාලනය සඳහා ලංකා ධීවර සංස්ථාව මගින් පියවර රැසක් ගත් බව ද හෙතෙම පැවසීය. කුඩා වැල්ල, ගාල්ල, කල්මුණ, මඩකළපුව, යාපනය සහ ත්‍රිකුණාමලය ප්‍රදේශවල සිට ධීවර සංස්ථාවේ මැදිහත් වීමෙන් මසුන් බෙදා හැරීම ක්‍රියාත්මක කරන බව මහීන් සේනාරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=33470", "Category": null, "Parent URL": null}