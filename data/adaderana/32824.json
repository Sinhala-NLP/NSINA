{"Source": "Adaderana", "Timestamp": "March 29, 2013 08:59 am", "Headline": "කොළඹ කෞතුකාගාරය දින නියමයක් නැතිව වැසෙයි", "News Content": "කොළඹ ජාතික කෞතුකාගාරය දින නියමයක් නොමැතිව වසා දසා තිබේ. එය විවෘත කරන දිනයක් පසුව දැනුම් දෙන බවත්, මේවන විට ජාතික උරුමයන් පිළිබඳ අමාත්‍ය, ආචාර්ය ජගත් බාලසූරිය මහතා සහ අමාත්‍යංශ නිලධාරීන් අතර සාකච්ඡාවක් පැවැත්වෙන බවත් ජාතික උරුමයන් පිළිබඳ අමාත්‍යංශය සඳහන් කරයි. ඊයේ දිනයේ කෞතුකාගාරය නැරඹීමට පැමිණි පාසල් සිසුන් 30 දෙනකු එහි තරප්පු පේළියක් කඩාවැටීමෙන් තුවාල ලැබූ බව වාර්තා විය. කෙසේ වෙතත් මේවන විට සිද්ධිය සම්බන්ධයෙන් විමර්ශනයක් ආරම්භ කර ඇති බව ජාතික උරුමයන් පිළිබඳ අමාත්‍යංශය වැඩිදුරටත් කියා සිටියි. තරප්පු පෙළ යළි ප්‍රතිසංස්කරණය කරන තුරු මෙලෙස කෞතුකාගාරය තාවකාලිකව වසා ඇති බව සඳහන්ය.", "URL": "https://sinhala.adaderana.lk/news.php?nid=32824", "Category": null, "Parent URL": null}