{"Source": "Adaderana", "Timestamp": "January 29, 2018 05:13 pm", "Headline": "ගාල්ලේ සන්ධාන ආධාරකරුවෙක්ට පිස්තෝලක් පෙන්වා තර්ජනය කරලා", "News Content": "මෙවර පළාත් පාලන මැතිවරණයට ගාල්ල මහ නගර සභාවට තරගවදින එක්සත් ජනතා නිදහස් සන්ධානයේ අපේක්ෂකයෙකුගේ ආධාරකරුවෙකුට ඊයේ (28) රාත්‍රියේ පහරදීමක් සිදු කර තිබේ. පහරදීමෙන් බරපතළ තුවාල ලැබු ආධාරකරු කරාපිටිය ශික්ෂණ රෝහලට ඇතුළත් කර ඇත. එජනිස අපේක්ෂකයාගේ ආධාරකරු ඊයේ රාත්‍රි 11.30ට පමණ අපේක්ෂකයාගේ නිවසේ සිට සිය නිවස කරා යමින් සිටියදී මෙම පහරකෑමට ලක්ව තිබේ. අදාළ ආධාරකරුට පිස්තෝලයක් පෙන්වා බියවද්දා බරපතළ ලෙස පහරදී ඇති අතර එම පුද්ගලයාගේ කෑගැසිමත් සමඟ අසල්වාසීන් පැමිණ මෙම පුද්ගලයා බේරාගෙන තිබේ. මෙසේ පහර දී ඇත්තේ ශ්‍රී ලංකා පොදුජන පෙරමුණේ ගාල්ල කොට්ඨාසයට තරගවදින අපේක්ෂක රත්නපාල සහ ඔහුගේ ආධාරකරුවන් දෙදෙ‍නෙකු විසින් බව මේ වනවිට හෙළි වී තිබේ. පහරකෑමට සිදුකළ අපේක්ෂකයා මැතිවරණ නීති උල්ලංඝණය කරමින් මැතිවරණ ප්‍ර‍චාරණ කටයුතුවල නිරත වන්නෙකු බවත් පහරදීම සිදුකළ ආධාරකරුවන් දෙදෙනා එම ප්‍රදේශයේ නොවන බාහිර පුද්ගලයන් බවත් හෙළිවී ඇත. මේ සම්බන්ධයෙන් ගාල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=83755", "Category": null, "Parent URL": null}