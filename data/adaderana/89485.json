{"Source": "Adaderana", "Timestamp": "May 21, 2018 10:24 am", "Headline": " මොණරාගල වෙළඳසැල් පෙළක ගින්නක්", "News Content": "මොණරාගල - පොතුවිල් පාරට මුහුණලා ඇති වෙළඳසැල් පෙළක ඇති වූ ගින්නකින් වෙලඳසැල් නවයක් සම්පූර්ණයෙන්ම ගිනිගෙන විනාශ වී තිබේ. ගින්නට හේතුව මෙතෙක් අනාවරණය වී නොමැති අතර පැල්වත්ත සීනී කර්මාන්තයේ ගිනි නිවිමේ ඒකකය, කුඹුක්කන යුධ හමුදා නිළධාරීන්,මොණරාගල ප්‍රාදේශීය සභා ගිනි නිවිමේ ඒකකය සහ මොණරාගල පොලීසිය එක්ව ඊයේ(20) රාත්‍රීයේම ගින්න මැඩපවත්වා ඇති බව අද දෙරණ වාර්තාකරු පැවසීය. ගින්න නිසා රුපියල් කෝටි පහලොවකට වඩා වැඩි අලාභයක් සිදු වී ඇති බව වෙලඳසැල් හිමියන් පවසයි. ගින්න ඇති වූ අවස්ථාවෙදී ම බලධාරීන් ක්‍රියාත්මක වූවානම් මෙම විනාශය අවම කර ගත හැකිව තිබූ බව නගරවාසීහු වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=89485", "Category": null, "Parent URL": null}