{"Source": "Adaderana", "Timestamp": "December 16, 2012 10:08 am", "Headline": "අල්ලසට තිත තියන්න පනතට සංශෝධනයක්", "News Content": "අල්ලස් පනත සංශෝධනය කිරීම සඳහා කමිටුවක් පත් කරන බව අල්ලස් හෝ දූෂණ චෝදනා විමර්ශන කොමිෂන් සභාව පවසයි. 1954 වර්ෂයේ ඉදිරිපත් කර ඇති අල්ලස් පනත මගින් රාජ්‍ය අංශයේ පමණක් අල්ලස් හෝ දූෂණ චෝදනා විමර්ශනයට ප්‍රතිපාදන ඉදිරිපත් කර තිබේ. එහෙත් පෞද්ගලික අංශයේ සිදුවන අල්ලස් හෝ දූෂණ සිද්ධි සොයා බැලීම සඳහා එකී පනතට අනුව කටයුතු කළ නොහැකි බැවින් එය සංශෝධනය කළ යුතු බව එම කොමිසම පෙන්වාදෙයි. පෞද්ගලික අංශයේ අල්ලස් හෝ දූෂණ ඉහළ යාම හේතුවෙන් මෙම තීරණය ගෙන තිබේ.", "URL": "https://sinhala.adaderana.lk/news.php?nid=29994", "Category": null, "Parent URL": null}