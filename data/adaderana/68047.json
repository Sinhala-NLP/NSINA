{"Source": "Adaderana", "Timestamp": "January 13, 2017 08:37 am", "Headline": " හෙරොයින් සමග 3ක් මාට්ටු", "News Content": "හෙරොයින් ග්‍රෑම් 15කට අධික ප්‍රමාණයක් සමග රාජගිරිය සහ දෙමටගොඩ යන ප්‍රදේශවලදී පුද්ගලයින් දෙදෙනෙකු අත්අඩංගුවට ගෙන තිබේ.රාජගිරිය බස් නැවතුම්පොළ අසලදී හෙරොයින් ග්‍රෑම් 10 යි මිලිග්‍රෑම් 130ක් සමග 45 හැවිරිදි කාන්තාවක අත්අඩංගුවට ගත් බව පොලීසිය පැවසුවේය.දෙමටගොඩ පොදු වෙළදපොළ අසලදී හෙරොයින් ග්‍රෑම් 05යි මිලිග්‍රෑම් 100ක් සමග තවත් පුද්ගලයෙකු අත්අඩංගුවට ගෙන තිබේ.සැකකරුවන් රාජගිරිය සහ මීතොටමුල්ල යන ප්‍රදේශවල පදිංචිකරුවන් වන අතර ඔවුන් අද(13) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර වැල්ලම්පිටිය කොටුවිල ප්‍රදේශයේ නිවසක තිබී කේරළ ගංජා කිලෝග්‍රෑම් 05කට අධික ප්‍රමාණයක් සමග සැකකරුවෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=68047", "Category": null, "Parent URL": null}