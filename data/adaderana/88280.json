{"Source": "Adaderana", "Timestamp": "April 30, 2018 10:21 am", "Headline": "රිය අනතුරකින් යතුරුපැදිකරුගේ ජීවිතය නවතී", "News Content": "මින්නේරිය - හිගුරක්ගොඩ මාර්ගයේ ලංකාරාමය විහාරය අසලදී සිදු වූ යතුරුපැදි අනතුරකින් පුද්ගලයෙකු මියගොස් තිබේ. යතුරුපැදියක මාර්ගය හරහා ගමන් කරමින් සිටි පුද්ගලයෙකු ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ මාර්ගය හරහා ගමන් කළ පුද්ගලයා හිගුරක්ගොඩ ප්‍රාදේශිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මින්නේරිය, 07 ඇළ ප්‍රදේශයේ පදිංචිව සිටි 54 හැවිරිදි පුද්ගලයෙක්ය. අනතුර සම්බන්ධයෙන් මින්නේරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88280", "Category": null, "Parent URL": null}