{"Source": "Adaderana", "Timestamp": "September 26, 2017 05:27 pm", "Headline": "ජනාධිපති රණවිරුවන් විදෙස් අධිකරණවලින් බේරා ගත්තා", "News Content": "විදේශ අධිකරණවලින් ලාංකීය රණවිරුවන්ට බලපෑම් එල්ල වෙයි යන බිය මේ වන විට ඉවත්ව ඇති බව නිපුණතා සංවර්ධන හා වෘත්තීය පුහුණු අමාත්‍ය චන්දිම වීරක්කොඩි මහතා පවසයි. අද(26) පැවති මාධ්‍ය හමුවකට එක් වෙමින් අමාත්‍යවරයා මේ බව කියා සිටියේය. පසුගිය දා එක්සත් ජාතීන්ගේ සම්මේලනයට සහභාගී වු ජනාධිපති මෛත්‍රීපාල සිරිසේන මහතාගේ ක්‍රියාකලාපය මත මෙය සිදු වු බවත් එහිදී එක්සත් ජාතීන්ගේ මහලේකම්වරයා පවා මේ සම්බන්ධයෙන් සහතිකයක් ලබා දුන් බවත් අමාත්‍යවරයා පවසා සිටියේය. මේ අතර උතුරු පළාත් සභා මන්ත්‍රී සිවාජි ලිංගම් මහතා විසින් එක්සත් ජාතීන්ගේ සමුළුවේදී ප්‍රකාශ කළ කරුණු ඉතා අප්‍රසන්න බවත්, එවැනි අනවශ්‍ය කතා සිදු කරනු ලබන දෙමළ, සිංහල හෝ ඕනෑම අයෙක්ව දඩුවම් ලබා දිය යුතු බව ද කියා සිටියේය. ආණ්ඩු පක්ෂය හෝ වෙනත් ඕනෑම අයෙක් ජාතික සංහිඳියාවට බාධා ඇති කරන්නේ නම් ඒ පිළිබඳ දැඩි ක්‍රියාමාර්ග ගත යුතු බව ද අමාත්‍යවරයා මෙහිදී පැවසීය.", "URL": "https://sinhala.adaderana.lk/news.php?nid=78041", "Category": null, "Parent URL": null}