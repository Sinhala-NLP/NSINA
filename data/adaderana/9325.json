{"Source": "Adaderana", "Timestamp": "July 1, 2010 03:27 pm", "Headline": "සමහන් කැනඩාවටත් ", "News Content": "සුව සත්කාරක නිෂ්පාදනයක් ලෙස කැනඩාවේ අලෙවි කිරීම සඳහා ලින්ක් සමහන් මෑතකදී එරට බලපත්‍රය ලබාගෙන තිබේ. ඉතා ආරක්ෂාකාරි මෙන්ම ඉතා ගුණදායී ශාක ඖෂධයක් වශයෙන් දේශීය වෙළඳපොළ දිනාගත ලින්ක් සමහන්, ලාංකීය ජනතාවගේ විශ්වාසය දිනා දැනට වසර පහ‍ළවක් ද සමරයි. සෙම්ප්‍රතිශ්‍යාව, පීනස සහ ඉහළ ස්වසන පද්ධතියේ වෛරස් ආසාදනයන් සඳහා ශ්‍රී ලංකාවේ ජනප්‍රියතම ප්‍රතිකාරය සහ වෙළඳපළ ප්‍රමුඛයා වන ලින්ක් සමහන්, කැනඩාවේ සුව සත්කාරක වෙළඳ පළට නිල වශයෙන් ප්‍රවේශවීමට අවසර ලැබීමෙන්, තවත් විශිෂ්ට ජයග්‍රහණයක් අත්කරගෙන තිබේ. සුව සත්කාරක නිෂ්පාදන සම්බන්ධයෙන් කැනඩාවේ පවතින නීති යටතේ අනුමැතිය ලබාගැනීම සඳහා වසර දෙකක් ගතව ඇත. 1989 සිට 95 දක්වා අවුරුදු පහමාරකට අධික කාලයක් ප්‍රවීණ ආයුර්වේද වෛද්‍යවරුන්, විද්‍යාඥයින් හා අනෙක් අදාළ වෘත්තිකයන්ගෙන් සැදුම්ලත් කණ්ඩායමක් නොකඩවා පවත්වාගෙන ගිය පර්යේෂණ වල ප්‍රතිඵලයක් වශයෙන් ලින්ක් සමහන් නිෂ්පාදනය කර තිබේ. වසර ගණනාවක සිට තමන් භාවිතය සඳහා රෝගීන්ට සමහන් නිර්දේශ කරන බව ප්‍රවීණ විශේෂඥ ආයුර්වේද වෛද්‍යවරයෙකු වන වෛද්‍ය සරත්චන්ද්‍ර විජේසිංහ මහතා සඳහන් කර ඇත.", "URL": "https://sinhala.adaderana.lk/news.php?nid=9325", "Category": null, "Parent URL": null}