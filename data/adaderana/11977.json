{"Source": "Adaderana", "Timestamp": "November 6, 2010 08:16 pm", "Headline": "මහවැලි ඉඩම් බලෙන් අල්ලා ගැනීමට ඉඩදෙන්නේ නෑ", "News Content": "මහවැලි ඉඩම් බලහත්කාරයෙන් අත්පත් කර ගැනීමට උත්සහ දරන්නන්ට කිසිසේත් අවස්ථාවක් ලබා නොදෙන බව වාරිමාර්ග හා ජලකළමනාකරණ අමාත්‍ය නිමල් සිරිපාල ද සිල්වා මහතා පවසයි. මෙම මහවැලි ඉඩම් අත්පත්කර ගැනීම සඳහා ප්‍රදේශයේ මැරවරයන්ගෙන් සිය නිලධාරීන්ට විවිධ තර්ජන එල්ල වන බවට තමාට තොරතුරු ලැබී ඇති බව ඔහු සඳහන් කළේය. මහනුවර වික්ටෝරියා කලාපයේ අද(06) පෙරවරුවේ පැවති ජංගම සේවාවකට එක් වෙමින් නිමල් සිරිපාල ද සිල්වා අමාත්‍යවරයා මේ අදහස් පළ කළේය. තවද විවිධ අක්‍රමිකතා වලට සම්බන්ධ වන මහවැලි නිලධාරීන්ට එරෙහිව දැඩි ලෙස නීතී ක්‍රියාත්මක කිරීමට ද තමා පසුබට නොවන බව ඔහු එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11977", "Category": null, "Parent URL": null}