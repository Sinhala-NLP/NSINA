{"Source": "Adaderana", "Timestamp": "January 10, 2019 11:48 am", "Headline": "නාවික මෙහෙයුමකින් ගංජා කිලෝ 184ක් මාට්ටු", "News Content": "මන්නාරම, වංකාලේ වෙරළ ප්‍රදේශයේදී කේරළ ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. උතුරුමැද නාවික විධානයට අයත් නිලධාරින් පිරිසක් විසින් අද(10) අළුයම සිදු කළ වැටලීමකදී අදාල සැකකරු අත්අඩංගුවට ගෙන ඇති බව නාවික හමුදාව සඳහන් කළේය. එහිදී කේරල ගංජා කිලෝග්‍රෑම් 184ක් ග්‍රෑම් 200ක් නාවික හමුදාව බාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා මන්නාරම පොලීසියට බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=102120", "Category": null, "Parent URL": null}