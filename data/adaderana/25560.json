{"Source": "Adaderana", "Timestamp": "July 6, 2012 12:08 pm", "Headline": "කතකගේ රන් මාලයක් කොල්ල කෑ දෙදෙනෙකු කොටුවෙයි", "News Content": "පොල්ගහවෙල පොලිස් වසමේ හිරේවත්ත ක‍්‍රීඩාංගණ මාවතේදී කාන්තාවකගේ ගෙල බැඳි රුපියල් 75000/- ක් වටිනා රන් මාලයක් කොල්ලකෑමේ සිද්ධියක් සම්බන්ධව සැකකරුවන් දෙදෙනෙකු අත්අඩංගුවට ගෙන ඇත. කොල්ලකන ලද රන් මාලය ද සොයාගෙන ඇති බව පොලිසිය පවසයි. සැකකරුවන් අද(06) දින පොල්ගහවෙල මහේස්ත‍්‍රාත් අධිකරණයට ඉදිරිපත් කිරීමට නියමිතය. පොල්ගහවෙල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25560", "Category": null, "Parent URL": null}