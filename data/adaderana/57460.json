{"Source": "Adaderana", "Timestamp": "February 21, 2016 06:31 pm", "Headline": "සිරිපා කරුණාවට ආ රිය විදුලි කණුවක ගැටෙයි", "News Content": "හැටන් - බගවන්තලාව ප්‍රධාන මාර්ගයේ දියසිරිගම ප්‍රදේශයේදී වෑන් රථයක් අධි බලැති විදුලි රැහැන් කණුවක ගැටීමෙන් අනතුරක් සිදුව තිබේ.අනතුරෙන් වෑන් රථයේ ගමන් ගත් පුද්ගලයින් දෙදෙනෙකු තුවාල ලබා රෝහල් ගත කර ඇති බව පොලිසිය පැවසුවේය.මෙලෙස අනතුරට ලක්ව ඇත්තේ ශ්‍රී පාද වන්දනාවේ ගොස් ආපසු එමින් සිටි පිරිසක් රැගත් වෑන් රථයක් බව සඳහන්ය.අනතුරෙන් අදාළ විදුලි රැහැන් කණුව මාර්ගයට කඩා වැටීම හේතුවෙන් අද පස්වරුව දක්වා හැටන් - බගවන්තලාව ප්‍රධාන මාර්ගයේ ගමනා ගමනයට ද බාධා එල්ල තිබු බව අද දෙරණ වාර්තාකරු පැවසුවේය.කෙසේ වෙතත් මේ වන විට විදුලි රැහැන් කණුව ඉවත් කර මාර්ගයේ ගමනා ගමන කටයුතු යථා තත්ත්වයට පත් කර ඇත.", "URL": "https://sinhala.adaderana.lk/news.php?nid=57460", "Category": null, "Parent URL": null}