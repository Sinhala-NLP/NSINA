{"Source": "Adaderana", "Timestamp": "January 2, 2015 10:33 am", "Headline": "යාල්දේවී අද සිට කන්කසන්තුරේටත් යයි", "News Content": "උතුරු දුම්රිය මාර්ගයේ යාපනයේ සිට කන්කසන්තුරෙයි දක්වා දුම්රිය මාර්ගයේ ධාවන කටයුතු අද ආරම්භ කෙරේ. දුම්රිය ගමනා ගමන අධිකාරී එල් ඒ ආර් රත්නානායක මහතා සදහන් කළේ අද පෙරවරු 9.30 පමණ ඒ පිළිබඳ සමාරම්භක උත්සවය පැවැත්වීමට නියමිතව තිබු බවයි. කිලෝ මීටර් 18 ක් පමණ වන අදාළ මාර්ගය දුම්රිය ගමනාගමනය සඳහා විවෘත කිරීමත් සමග කොළඹ සිට කන්කසන්තුරෙයි දක්වා දුම්රිය ධාවනයට එක් කෙරෙනු ඇත. හෙට සිට දුම්රිය දෙකක් කොළඹ සිට කන්කසන්තුරෙයි දක්වාත් තවත් දුම්රිය දෙකක් කොළඹ සිට චුන්නාකම් දක්වාත් ධාවනය කරන බව ද දුම්රිය ගමනා ගමන අධිකාරී එල්. ඒ.ආර් රත්නායක මහතා ප්‍රකාශ කළේය.", "URL": "https://sinhala.adaderana.lk/news.php?nid=48414", "Category": null, "Parent URL": null}