{"Source": "Adaderana", "Timestamp": "June 29, 2018 02:19 pm", "Headline": "16 දෙනා ඇඳුම් ගලවයිද? නැද්ද? අමුණුගමගෙන් උපකල්පනයක්", "News Content": "විපක්ෂයේ අසුන් ගත්තද ආණ්ඩුවෙන් ඉවත් වූ මන්ත්‍රිවරුන් 16 දෙනා තවමත් ශ්‍රි ලංකා නිදහස් පක්ෂයේ තනතුරු අත්හැර නොමැති බව විශේෂ කාර්යභාර අමාත්‍ය ආචාර්ය සරත් අමුණුගම මහතා පැවසීය. කොළඹ පැවැති උත්සවයකින් අනතුරුව මාධ්‍ය වෙත අදහස් පලකරමින් අමාත්‍යවරයා මේ බව සඳහන් කළේය. තම පක්ෂයට එකතු වන්නේ නම් ශ්‍රී ලංකා නිදහස් පක්ෂයේ තනතුරුවලින් ඉවත් වී පැමිනිය යුතු බවට ශ්‍රි ලංකා පොදුජන පෙරමුණ , 16 දෙනාගේ කණ්ඩායමේ මන්ත්‍රීවරුන්ට පවසා ඇති බවද අමාත්‍යවරයා මෙහිදි පැවසීය. අදාල මන්ත්‍රීවරුන්ට තනතුරු අතහරිමින් නිරුවත් වී තම පක්ෂය වෙත පැමිණේන ලෙසට ශ්‍රී ලංකා පොදු ජන පෙරමුණේන් පවසා ඇති බව ද ඒ සම්බන්ධයෙන් මාධ්‍යවේදියෙකු කල ප්‍රශ්නයකට පිළිතුරු ලබා දෙමින් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=91691", "Category": null, "Parent URL": null}