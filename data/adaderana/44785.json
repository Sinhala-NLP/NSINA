{"Source": "Adaderana", "Timestamp": "July 19, 2014 05:07 pm", "Headline": "මලයාසියානු අත්අඩංගුවේ සිටි එල්.ටී.ටී.ඊ සාමාජිකයින් තිදෙනා ලංකාවට ", "News Content": "මලයාසියානු පොලිසිය මගින් අත්අඩංගුවට ගත් එල්.ටි.ටි.ඊ සාමාජිකයින් තිදෙනා ශ්‍රි ලංකාවට රැගෙනවිත් තිබේ. ඔවුන් ඊයේ(18) රාත්‍රියේ දි දිවයිනට රැගෙන ආ බව පොලිස් මාධ්‍ය ප්‍රකාශක කාර්යාලය සඳහන් කළේය . මලයාසියානු පොලිසිය මගින් පසුගිය දා එල්.ටි.ටි.ඊ ක්‍රියාකාරකම් වලට සම්බන්ධ පුද්ගලයින් තිදෙනෙකු අත්අඩංගුවට ගනු ලැබුණි. එඩ්මන් සිංගරාජා නොහොත් සීලන් නොහොත් ශෂී, අඟුරු කම්කානම්ලාගේ ඉන්දික සංජින නොහොත් මොහොමඩ් සංජය අබ්දුල්, අබ්දුල් සලිම් බින් මොහොමඩ් යන පුද්ගලයින් මෙලෙස අත්අඩංගුවට ගත් අතර අත්අඩංගුවට ගන්නා අවස්ථාවේ දි ඔවුන් සතුව තිබි එක්සත් ජාතින්ගේ සරණාගත කාර්යාලය මගින් නිකුත් කරන හැඳුනුම්පත් ද සොයාගනු ගන්නා ලදී. කෙසේ වෙතත් මලයාසියානු පොලිසිය මගින් සිදුකළ දීර්ඝ විමර්ශනයකින් අනතුරුව මොවුන් ශ්‍රි ලංකාවට එවීමට පියවර ගෙන තිබේ. මෙම සැකකරුවන් මේ වින විට ත්‍රස්ත විමර්ශන ඒකකය මගින් රඳවා තබාගෙන වැඩිදුර විමර්ශන සිදුකරන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=44785", "Category": null, "Parent URL": null}