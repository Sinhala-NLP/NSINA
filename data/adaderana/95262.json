{"Source": "Adaderana", "Timestamp": "August 30, 2018 06:55 pm", "Headline": "සිංහල පවුල් මුලතිව් දිස්ත්‍රික්කයේ පදිංචි කිරීමේ වැඩපිළිවෙලක් නෑ", "News Content": "මහවැලි එල් කලාපයේ සිංහල පවුල් මුලතිව් දිස්ත්‍රික්කයේ පදිංචි කිරීමේ වැඩපිළිවෙලක් නොමැති බව මහැවලි රාජ්‍ය අමාත්‍ය වීරකුමාර දිසානායක මහතා පවසයි. මුලතිව් දිස්ත්‍රික්කය තුළ සිංහල පවුල් පදිංචි කිරීමේ සුදානමක් පවතින බවට පසුගියදා එම ප්‍රෙද්ශයේ ජනතාව සිදු කළ විරෝධතාවක් සම්බන්ධයෙන් අදහස් දක්වමින් රාජ්‍ය අමාත්‍යවරයා මේ බව සඳහන් කළේය. මහවැලි එල් කලාපය යටතේ මුලතිව් දිස්ත්‍රික්කය තුළ සිංහල පවුල් පදිංචි කිරීම වහා නවතා දමන ලෙසට බල කරමින‍් මුලතිව් ප්‍රදේශයේ ජනතාව හා දේශපාලනඥයින් එක්ව පෙරේදා දිනයේදි විරෝධතාවක නිතර විය. මේ අතර අද දහවල් මහවැලි රාජ්‍ය අමාත්‍ය වීරකුමාර දිසානායක මහතා මාධ්‍ය හමුවකට එක් වෙමින් සඳහන් කළේ මෙම ප්‍රෙද්ශවල සිංහල ජනතාව පදිංචි කිරීමට කිසිඳු වැඩපිළිවෙලක් ක්‍රියාත්මක නොමැති බවයි.", "URL": "https://sinhala.adaderana.lk/news.php?nid=95262", "Category": null, "Parent URL": null}