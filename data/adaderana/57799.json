{"Source": "Adaderana", "Timestamp": "March 2, 2016 10:04 am", "Headline": "විදුලිබල මණ්ඩලය පැහැදිලි ජනතාවාදී ගමනක් යනවා", "News Content": "දකුණු ආසියාවේ 100% ක් පැය 24ම විදුලිය ලබාදෙන එකම රට බවට ලංකාව පත්කිරීමේ කීර්තිය ලංකා විදුලිබල මණ්ඩලයට හිමි වන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.ඒ මහතා මෙම අදහස් පළ කළේ සිරිලක විදුලියෙන් ඒකාලෝකමත් කිරීමේ රටම එළියයි - අඳුර දුරලයි වැඩසටහන යටතේ ලංකා විදුලිබල මණ්ඩලය විසින් මහව ප‍්‍රදේශයේ ඉදිකළ මහව ග‍්‍රිඩි විදුලි උප පොළ විවෘත කිරීම වෙනුවෙන් පැවති උත්සව අවස්ථාවට සහභාගී වෙමිනි.මෙහිදී වැඩිදුරටත් අදහස් දැක්වූ අමාත්‍ය සියඹලාපිටිය මහතා මෙසේ අදහස් දක්වා තිබේ.සමහරු කියනවා විදුලිය 98% ක් දුන්න එක ඉතිරි 2% දෙන එක ඒතරම් ගැටළුවක් නෙමෙයි කියලා. හැබැයි මේ 2% තමයි දෙන්නම අමාරු. සමහරුන්ගේ නිවස අසළට විදුලිය පහසුකම ඇවිත් වසර ගණනාවක් වෙනවා. නමුත් නොයෙක් ගැටළු මත නිවසට විදුලිය ගන්න බැහැ. මේවා ආර්ථික, නීති, ආකල්ප. සමාජ හෝ භෞතික ගැටළු වෙන්න පුළුවන්. මෙම ගැටළු සියල්ල විසඳගෙන අපි මේ රටේ 100% විදුලිය දෙන්න කටයුතු කරන මොහොතක් මේක. විදුලිබල මණ්ඩලයට මේ පිළිබඳව විශාල වගකීමක් පැවරිලා තිබෙනවා. සමහරු බොහෝම සැහැල්ලූවෙන් ලංවිම පිළිබඳ කතා කළත් දකුණු ආසියාවේ 100% ක් පැය 24ම විදුලිය ලබාදෙන එකම රට බවට ලංකාව පත්කිරීමේ කීර්තිය ලංකා විදුලිබල මණ්ඩලයට හිමිවෙනවා. මේ විදුලිබල මණ්ඩලය පැහැදිලි සෘජු ජනතාවාදි ගමනක් බොහෝම වේගයෙන් යන අවස්ථාවක් යැයි විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පැවසීය.විදුලිය ජනනය සම්පේ‍්‍රණෂය සහ බෙදාහැරීම යන කටයුතු වලදී විශාල බාධක වලට මුහුණ දෙන්න වෙනවා. ඒවාටත් මුහුණදෙමින් තමයි අපි යන්නේ. මේ සියල්ලත් එක්ක අපි ඉදිරියට යන්නේ ජනතාවට බද්ධ වුණ ප‍්‍රධානම යටිතල පහසුකම විදුලිය නිසයි. ජනතාවගේ දෛනික කාර්යයන් සියල්ලම විදුලිය හා ඒකාබද්ධව තිබෙන නිසා විදුලිය මොහොතකට නැති වුණත් ජනතාවට එය තදින් දැනෙනවා. බොහෝ දේවල් වෙනස් වෙලා. රට බොහෝම සාමකාමීව, සහජීවනයෙන්, එකඟතාවයෙන් ජාතික ප‍්‍රතිපත්ති අනුව ඉදිරියට යන මොහොතක්. ඒ දේශපාලන වෙනස්කමත් පාවිච්චි කරලා ශ‍්‍රී ලංකාව ලෝකයේ දියුණූ රටක් බවට පත්කිරීමට උත්සාහ දරමු. මේ සඳහා විදුලියත් අත්‍යවශ්‍ය සාධකයක්. වයඹ ප‍්‍රදේශයේ සීග‍්‍රයෙන් දියුණුවෙන කොටසක සියලූ බාධක මැඩගෙන, විදුලි සම්පේ‍්‍රෂණ ග‍්‍රිඞ් උපපොළක් ඉදිකිරීමට ලැබීම පිළිබඳ මා ඉමහත් සතුටට පත්වෙනවා යැයි පැවසීය.", "URL": "https://sinhala.adaderana.lk/news.php?nid=57799", "Category": null, "Parent URL": null}