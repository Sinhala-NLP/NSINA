{"Source": "Adaderana", "Timestamp": "May 18, 2014 04:03 pm", "Headline": "මලයාසියාවේ දි අත්අඩංගුවට ගත් ශ්‍රී ලාංකිකයා ගැන ඉන්දියාව අවධානයෙන් ", "News Content": "ත්‍රස්ත සංවිධානයකට සම්බන්ධ බවට සැකපිට මලයාසියාවේ දි අත්අඩංගුවට ගත් ශ්‍රි ලාංකිකයා සම්බන්ධයෙන් තොරතුරු ලබාගැනීමට ඉන්දිය ආරක්ෂක අංශ තීරණය කර තිබේ. ඉන්දිය මාධ්‍ය වාර්තා කරන්නේ අදාළ සැකකරු සම්බන්ධයෙන් තොරතුරු ලබාදෙන ලෙස මලයාසියානු රජයෙන් ඉන්දිය ආරක්ෂක අංශ ඉල්ලීමක් කර ඇති බවයි. පසුගිය බදාදා දිනයේ මලයාසියාවේ කෙපෝන්ග් ප්‍ර දේශයේ දි මෙම සැකකරු අත්අඩංගුවට ගනු ලැබුණි. අත්අඩංගුවට ගත් ශ්‍රි ලාංකික සැකකරු අල්කයිඩා සංවිධානය සමඟ වක්‍රාකාරයෙන් සබඳතා පවත්වා ඇති බවට සැක පළ වි තිබුණි. අදාළ සැකකරු ඉන්දියාවේ පිහිටි අමෙරිකානු සහ ඊශ්‍රායල් කොන්සල් කාර්යාල වලට ත්‍රස්ත ප්‍රහාරයක් එල්ල කිරිමේ සැලසුමක් පිළිබඳවද අනාවරණය කර අති බව ඉන්දිය මාධ්‍ය වාර්තා කරයි. මේ හේතුවෙන් අදාළ සැකකරු සම්බන්ධයෙන් තොරතුරු රැස් කිරිමට ඉන්දිය ආරක්ෂක අංශ පියවර ගෙන තිබේ. පසුගියදා ඉන්දියාවේ දි අත්අඩංගුවට ගත් ශ්‍රි ලාංකික සැකකරුවෙකුද අමෙරිකානු සහ ඊශ්‍රායල් තානාපති කාර්යාල වලට එල්ල කිරිමට සැලසුම් කර තිබු ත්‍රස්ත ප්‍රහාරයක් පිළිබඳව අනාවරණය කර තිබුණි. මෙම සිදුවීම් සම්බන්ධයෙන් දීර්ඝ වශයෙන් ඉන්දිය පොලිසිය විසින් පරීක්ෂණ ආරම්භ කර ඇති බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=43282", "Category": null, "Parent URL": null}