{"Source": "Adaderana", "Timestamp": "December 10, 2010 10:32 am", "Headline": "පුත්තලම ඇතුළු ගම්මාන 5 ක් ජලයෙන් යටවෙයි ", "News Content": "පුත්තලම, මයික්කුලම, පනන්කුඩාව, අලඹ ඇතුළු ගම්මාන 5ක ජනතාව ජල ගැලීම්වලින් පීඩාවට පත්ව සිටියි. සෑම වසරකම අවස්ථා දෙකකදී මෙම ප්‍රදේශ ජලයෙන් යටවන බව ප්‍රදේශවාසීන් චෝදනා කරයි. නගරයට ආසන්නයේ පිහිටා තිබෙන ගම්මාන පවා ජලයෙන් යටවන තත්ත්වයක් පැවතීම කණගාටුදායක බව ඔවුන් පවසයි. ප්‍රදේශවාසීන්ගේ විරෝධතා හේතුවෙන් බලධාරීන් නගරයේ කාණු පද්ධතිය පිරිසිදු කිරීම ඇතුළු විවිධ ක්‍රියාකාරකම් සිදුකර ඇති බව අද‍ දෙරණ වාර්තාකරු සඳහන් කරයි. එහෙත් මේ සඳහා නිශ්චිත වැඩපිළිවෙළක් අවශ්‍ය බව ප්‍රදේශවාසීන් පෙන්වාදෙයි.", "URL": "https://sinhala.adaderana.lk/news.php?nid=12747", "Category": null, "Parent URL": null}