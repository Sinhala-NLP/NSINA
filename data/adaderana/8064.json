{"Source": "Adaderana", "Timestamp": "April 29, 2010 07:32 am", "Headline": "මනෝ හා රනිල් අතර තවත් සාකච්ඡාවක්", "News Content": "ජාතික ලැයිස්තු මන්ත්‍රී ධුර සම්බන්ධයෙන් උද්ගත ව ඇති අර්බුදය පිළිබඳ සාකච්ඡා කිරීමට විපක්ෂ නායක රනිල් වික්‍රමසිංහ මහතා සහ ප්‍රජාතන්ත්‍රවාදි ජාතික පෙරමු‍ණේ නායක මනෝ ගනේෂන් මහතා අතර විශේෂ හමුවක් අද පැවැත්වේ. මෙම සාකච්ඡාවට මංගල සමරවීර මහතා ද එක්වන බව මනෝ ගනේෂන් මහතා සඳහන් කළේය. පොරොන්දු වූ පරිදි ජාතික ලැයිස්තු මන්ත්‍රී ධුරයක් ලබානොදීම හේතුවෙන් තම පක්ෂය එක්සත් ජාතික පෙරමුණෙන් ඉවත්වන බවට මනෝ ගනේෂන් මහතා පසුගියදා ප්‍රකාශ කළේය. කෙසේවෙතත් එක්සත් ජාතික පක්ෂය මීට පෙර සඳහන් කළේ මැතිවරණයෙන් පරාජයට පත්වූ කිසිඳු අපේක්ෂකයෙකුට ජාතික ලැයිස්තු මන්ත්‍රී ධුර ලබානොදෙන බවය. මනෝ ගනේෂන් මහතා එක්සත් ජාතික පක්ෂයෙන් මහනුවර දිස්ත්‍රික්කය සඳහා මෙවර මහ මැතිවරණයට තරග කළ අතර එහිදි ඔහු පරාජයට පත්විය.", "URL": "https://sinhala.adaderana.lk/news.php?nid=8064", "Category": null, "Parent URL": null}