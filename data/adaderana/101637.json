{"Source": "Adaderana", "Timestamp": "January 1, 2019 02:18 pm", "Headline": "20/20 විස්ස ලෝක කුසලානයේ සිංහයන්ට තවත් කඩුල්ලක් පනින්න වෙයි", "News Content": "2020 අයි.සී.සී. පන්දුවාර විස්සයි විස්ස ලෝක කුසලාන ක්‍රිකට් තරගවලියට සෘජුව සුදුසුකම් ලැබීමේ අවස්ථාව ශ්‍රී ලංකා කණ්ඩායමට අහිමි වී තිබේ. 2020 වසරේ ඔස්ට්‍රේලියාවේදී පැවැත්වෙන පන්දුවාර ලෝක කුසලාන ක්‍රිකට් තරඟාවලියට සෘජුව සුදුසුකම් ලබන කණ්ඩායම් 08, ජාත්‍යන්තර ක්‍රිකට් කවුන්සිලය විසින් අද(01) ප්‍රකාශයට පත් කළ අතර ශ්‍රේණිගතකිරීම් හි පෙරමුණේ පසුවන පාකිස්ථානය, ඉන්දියාව, එංගලන්තය, ඔස්ට්‍රේලියාව, දකුණු අප්‍රිකාව, නවසීලන්තය, බටහිර ඉන්දීය කොදෙව් සහ ඇෆ්ගනිස්ථානය යන කණ්ඩායම් ඊට ඇතුළත්ය. ඒ අනුව ඔවුන් තරගාවලියේ සුපිරි කණ්ඩායම් 12 අතරට සෘජුව ඇතුලත් වන බව ජාත්‍යන්තර ක්‍රිකට් කවුන්සිලය පවසයි. සුපිරි කණ්ඩායම් 12 අතරට ඇතුලත් වීම සදහා ශ්‍රී ලංකාව, බංග්ලාදේශය ඇතුළු කණ්ඩායම් 08 ක් කාණ්ඩ වශයෙන් පැවැත්වෙන තරගවලියකට සහභාගී විය යුතු වෙයි.", "URL": "https://sinhala.adaderana.lk/news.php?nid=101637", "Category": null, "Parent URL": null}