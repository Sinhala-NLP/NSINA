{"Source": "Adaderana", "Timestamp": "September 17, 2011 03:06 pm", "Headline": "චිත්‍රපටයක් නිපදවීමේ මුවාවෙන් බෙලීසයට ගිය 11 දෙනෙකු සිරගෙට", "News Content": "අසත්‍ය තොරතුරු ඉදිරිපත් කිරීමේ චෝදනාව බෙලීස් රාජ්‍යයේදී මත අත්අඩංගුවට ගත් ශ්‍රී ලාංකිකයන් 11 දෙනෙකුට එරට අධිකරණයක් මගින් දඩ නියම කර තිබේ. එක් අයෙකු වෙත අමෙරිකානු ඩොලර් 350 ක දඩයක් නියම කර ඇති අතර අදාළ දඩ මුදල් ගෙවීමට ඔවුන් අසමත්ව ඇති නිසා ඔවුන් වෙත මාස 03 ක සිර දඬුවමක් නියම කර ඇති බව විදෙස් මාධ්‍ය වාර්තා පවසයි. මෙම පුද්ගලයින් චිත‍්‍රපටයක් රූගත කිරීමේ මුවාවෙන් බෙලීස් රාජ්‍යයට ගොස් ඇති අතර මොවුන් බෙලීසය හරහා ඇමරිකාවට යෑමට උත්සාහ කර ඇති බව එරට ආරක්ෂක අංශ සැක පළ කරයි. කෙසේවෙතත් චිත්‍රපටයේ නිර්මාණ කටයුතු වෙනුවෙන් හෝ නැවත මව්බිමට පැමිණීම සඳහා අවශ්‍ය ප්‍රවේශ පත් මිලදී ගැනීමට හෝ මෙම පුද්ගලයින් සතුව මුදල් තිබී නොමැති බව මාධ්‍ය වාර්තා පෙන්වාදෙයි.", "URL": "https://sinhala.adaderana.lk/news.php?nid=18787", "Category": null, "Parent URL": null}