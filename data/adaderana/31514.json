{"Source": "Adaderana", "Timestamp": "February 10, 2013 05:11 pm", "Headline": "කුඩු කප්පිත්තෙක් අල්ලයි", "News Content": "කිලෝ 3ට වැඩි හෙරොයින් තොගයක් සමඟ පුද්ගලයෙකු වත්තල, මාබෝල ප්‍රදේශයේදී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යංශයේ නිලධාරීන් කණ්ඩායමක් සිදුකළ වැටලීමකදී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරු ප්‍රධාන පෙළේ හෙරොයින් ජාවාරම්කරුවෙකු බව සඳහන්ය. ඔහු සතුව තිබී හෙරොයින් කිලෝ ග්‍රෑම් 3 යි ග්‍රෑම් 57 ක් සොයාගත් බව පොලීසිය සඳහන් කළේය. අත්අඩංගුවට ගත් සැකකරු රඳවා තබා ගැනීමේ නියෝග මත තබාගෙන පොලිස් මත්ද්‍රව්‍ය නාශක කාර්යංශය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=31514", "Category": null, "Parent URL": null}