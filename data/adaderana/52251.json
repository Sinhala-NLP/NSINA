{"Source": "Adaderana", "Timestamp": "June 25, 2015 05:09 pm", "Headline": "20 සම්මත කරන තුරු විසුරුවන්නේ නෑ - මහින්දට මෛත්‍රීගේ ගෙදර දෙනවා", "News Content": "20 වැනි සංශෝධනය සම්මත කරන තුරු පාර්ලිමේන්තුව විසුරුවා හරින්නේ නැතැයි කැබිනට් ප්‍රකාශක රාජිත සේනාරත්න මහතා පවසයි.19 වැනි සංශෝධනය සම්මත කර ගැනීමට බොහෝ දෙනා තුළ උනන්දුවක් තිබූ නමුත් 20 වැනි සංශෝධනය ද සම්මත කිරීම රජයේ අපේක්ෂාව බවද ඒ මහතා කියයි.කැබිනට් තීරණ දැනුම්දීමේ මාධ්‍ය හමුවේදී ඇමතිවරයා මේ බව පැවසීය.මේ අතර මහින්ද රාජපක්ෂ හිටපු ජනාධිපතිවරයාට වත්මන් ජනපති මෛත්‍රිපාල සිරිසේන මහතා භාවිතා කරන නිවස ලබාදෙන බවද ඒ මහතා කියා සිටියේය.දැනට එම නිවස අලුත්වැඩියා කරන බවත්, මෛත්‍රිපාල සිරිසේන ජනාධිපතිවරයා කොටුවේ ජනාධිපති මන්දිරයට නොයන නිසා ඩී.බී විජේතුංග හිටපු ජනාධිපතිවරයා භාවිතා කළ නිවසට යන බවත්, එයද දැනට අලුත්වැඩියා කරමින් ඇති බවත් හෙතෙම පැවසීය.එම නිවස අලුත්වැඩියාව සඳහා මුදල් වියදම් කිරීම ගැන මාධ්‍යවේදියෙකු ඇසූ ප්‍රශ්නයකට පිළිතුරු ලෙස ඇමතිවරයා කියා සිටියේ ඒ කාලයේ වියදම් කළ හැටියට මෙය සොච්චමක් යනුවෙනි.එසේම එල්.ටී.ටී.ඊ ජාත්‍යන්තර ජාලය තවදුරටත් ශක්තිමත් වෙමින් ඇති බවට අමෙරිකාව විසින් නිකුත් කළ වාර්තාව ගැන අදහස් දක්වමින් ඇමතිවරයා පැවසුවේ එය 2014 වාර්තාවක් බවත්, ඒ වන විට ජනපති මහින්ද රාජපක්ෂ මහතා බවත්, ආරක්ෂක ලේකම් ගෝඨාභය රාජපක්ෂ මහතා බවත්ය.", "URL": "https://sinhala.adaderana.lk/news.php?nid=52251", "Category": null, "Parent URL": null}