{"Source": "Adaderana", "Timestamp": "April 12, 2016 09:10 am", "Headline": "නුසුදුසු ආහාර අලෙවි කරන්නන්ට වැඩ වරදියි", "News Content": "පරිභෝජනයට නුසුදුසු ආහාර අලෙවි කරන පුද්ගලයින් සහ වෙළෙඳසැල් වැටලීමේ කටයුතු උත්සව සමය තුළ දිවයින පුරා සිදුකරන බව මහජන සෞඛ්‍ය පරීක්ෂකවරුන්ගේ සංගමය පවසයි.එහි සභාපති උපුල් රෝහණ මහතා සඳහන් කළේ අප්‍රේල් මස පළමු වැනි දින සිට මෙම වැටලීම් කටයුතු ආරම්භ කළ බවයි.දිවයින පුරා මහජන සෞඛ්‍ය පරීක්ෂකවරුන් 1800ක් පමණ අදාළ වැටලීම් සඳහා සහභාගී වී සිටින බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=59114", "Category": null, "Parent URL": null}