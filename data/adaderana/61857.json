{"Source": "Adaderana", "Timestamp": "July 7, 2016 09:40 am", "Headline": " හෙරොයින් සමග 9ක් මාට්ටු", "News Content": "කළුතර, දුම්රිය පටුමඟ අසළ ප්‍රදේශයේදී කේරල ගංජා කිලෝ 02යි ග්‍රෑම් 200ක් ළඟ තබාගෙන සිටි කාන්තාවක අත්අඩංගුවට ගෙන තිබේ.අත්අඩංගුවට ගෙන ඇත්තේ කළුතර, උතුර ප්‍රදේශයේ පදංචි 36 හැවිරිදි කාන්තාවක බව සඳහන්ය.මේ අතර දොම්පේ, දේලගොඩ ප්‍රදේශයේ සිදුකළ වැටලීමකදී හෙරොයින් ළඟ තබාගෙන සිටි කාන්තාවක ඇතුළු පුද්ගලයින් 06 දෙනෙකු අත්අඩංගුවට ගෙන තිබේ.අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 02යි මිලි ග්‍රෑම් 990ක් සොයාගත් බව දොම්පේ පොලීසිය සඳහන් කළේය.දොම්පේ පොලීසියට ලැබුණු තොරතුරකට අනුව මෙම වැටලීම සිදුකර තිබේ.සැකකරුවන් අද(07) දින පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර කේරල ගංජා සහ හෙරොයින් ළඟ තබාගෙන සිටි පුද්ගලයෙකු කළුතර ප්‍රදේශයේදී අත්අඩංගුවට ගෙන තිබේ.අදාළ පුද්ගලයා විසින් කේරල ගංජා කිලෝ 03යි ග්‍රෑම් 300ක් සහ හෙරොයින් ග්‍රෑම් 03යි මිලි ග්‍රෑම් 110ක් යතුරුපැදියකින් ප්‍රවාහනය කරමින් සිටියදී අත්අඩංගුවට ගත් බව පොලීසීය පැවසුවේය.සැකකරු 26 හැවිරිදි පානදුර ප්‍රදේශයේ පදිංචි පුද්ගලයෙකු බව සඳහන්ය. මේ අතර කේරල ගංජා ළඟ තබාගෙන සිටි තරුණයෙකු පානදුර දිබ්බැද්ද ප්‍රදේශයේදී අත්අඩංගුවට ගෙන තිබේ.සැකකරු සතුව තිබී කේරල ගංජා කිලෝ ග්‍රෑම් 1යි ග්‍රෑම් 512ක් පොලිස් භාරයට ගෙන ඇති බව සඳහන්ය.අත්අඩංගුවට ගෙන ඇත්තේ පානදුර ප්‍රදේශයේ පදිංචි වයස අවුරුදු 18ක තරුණයෙකු බව පොලීසිය පැවසුවේය.සැකකරු පානදුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61857", "Category": null, "Parent URL": null}