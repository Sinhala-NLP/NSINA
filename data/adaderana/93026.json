{"Source": "Adaderana", "Timestamp": "July 22, 2018 02:55 pm", "Headline": "රිම් ඔෆ් ද පැසිෆික් 2018 නාවික අභ්‍යාසය- ශ්‍රී ලංකික නිලධාරීන් 25 ක් පුහුණුවීම්වල", "News Content": "අමෙරිකා එක්සත් ජනපද නාවික හමුදාව විසින් සංවිධානය කරනු ලබන ‘රිම් ඔෆ් ද පැසිෆික් 2018’ නාවික අභ්‍යාසය මේ දිනවල හවායි නුවර කේන්ද්‍ර කරගනිමින් පැවැත්වේ. මේ සඳහා ශ්‍රී ලංකාව නියෝජනය කරමින් ප්‍රථම වරට නාවික හමුදා මැරීන් බලකායට අනුයුක්ත නිලධාරීන් 25 දෙනෙකු සහභාගී වී සිටියි. අමෙරිකා එක්සත් ජනපද නාවික හමුදාවේ ඒකාබද්ධ මෙහෙයුම් හා උපායශිලි සජිවි ක්ෂෙත්‍ර අභ්‍යාසයක් ලෙස පැවැත්වෙන මෙම නාවික අභ්‍යාසයට සහභාගී වීම සඳහා ශ්‍රී ලංකා නාවික හමුදා මැරීන් කණ්ඩායම පසුගිය මැයි 22 වන දින ඔස්ට්‍රේලියා ඇඩිලේඩ් නෞකාව වෙත අනුයුක්ත වු අතර, අනතුරුව නෞකාව ජුනි මස 28 වන දින සිට අගෝස්තු 04 වන දින දක්වා හවායි දුපතේ පැවැත්වෙන ‘රිම් ඔෆ් ද පැසිෆික් 2018’සඳහා සහභාගීවිමට පිටත්ව ගියේය. මෙවැනි සාගරික ඒකාබද්ධ නාවික අභ්‍යාස මගින් විදේශිය මැරීන් බලකායන් සමඟ ඇති අන්න්‍යෝන්‍ය අවබෝධය තව දුරටත් වර්ධනය කර ගැනීමට හැකියාව ලැබෙන අතර, එමගින් අපට අයත් මුහුදු කළාපයන්හි සාගරික ආරක්ෂාව ස්ථාවරව පවත්වා ගැනීමටත් මහත් පිටිවහලක් සැලසෙයි.", "URL": "https://sinhala.adaderana.lk/news.php?nid=93026", "Category": null, "Parent URL": null}