{"Source": "Adaderana", "Timestamp": "June 10, 2016 04:33 pm", "Headline": "මව ඝාතනය කළේ යැයි රිමාන්ඩ් භාරයේ සිටි පුතුට ඇප!", "News Content": "කොටකෙතන, වෙරළුගහමුල ප්‍රදේශයේදී සිය මව ඝාතනය කිරීමේ සිද්ධියක් සම්බන්ධයෙන් සැකපිට අත්අඩංගුවට ගත් 18 හැවිරිදි පාසල් සිසුවා ඇප මත මුදාහැරිමට නියම කර තිබේ.විත්තිකාර පාර්ශවය විසින් ඇප කොන්දේසි සම්පුර්ණ කිරීමෙන් අනතුරුව විත්තිකරු ඇප මත මුදාහැරීමට පැල්මඩුල්ල මහේස්ත්‍රාත් ජනිතා රෝෂිණි පෙරේරා මහත්මිය නියෝග කර ඇත.අදාල පාසල් සිසුවාට ඇප ලබා දෙන මෙන් රත්නපුර මහාධිකරණට ඉදිරිපත් වූ ඇප අයදුම්පත පසුගියදා විභාගයට ගැණුනු අතර ඒ අනුව එම සිසුවා ඇප මත මුදාහැරීමට මහාධිකරණය නියෝග කර තිබුණි.ඒ අනුව ඇප කොන්දේසි සම්පුර්ණ කිරිමෙන් පසු අද දිනයේදී අදාළ සිසුවා මහේස්ත්‍රාත් අධිකරණයෙන් ඇප මත මුදාහැර ඇති බව අද දෙරණ වාර්තාකරු පැවසුවේය. .", "URL": "https://sinhala.adaderana.lk/news.php?nid=60970", "Category": null, "Parent URL": null}