{"Source": "Adaderana", "Timestamp": "April 20, 2019 05:21 pm", "Headline": "අකුණු සැර වැදී තරුණයෙක් අවසන් ගමන් යයි", "News Content": "අනුරාධපුර, පරසන්ගස්වැව ප්‍රදේශයේදී අකුණු සැර වැදීමෙන් තරුණයෙකු මියගොස් තිබේ. නිවසක මුළුතැන්ගෙයක සිටි පුද්ගලයින් සිව් දෙනෙකුට අකුණු සැර වැදී ඇති බව පොලීසිය පැවසුවේය. එහිදී බරපතළ තත්වයේ පසුවු පුද්ගලයින් දෙදෙනෙකු අනුරාධපුර රෝහලට ඇතුළත් කීරීමෙන් අනතුරුව ඉන් එක් අයෙකු මියගොස් තිබේ. අනෙක් පුද්ගලයා මේ වනවිට දැඩිසත්කාර ඒකකයේ ප්‍රතිකාර ලබන බව පොලිසිය පැවසුවේ. මියගොස් ඇත්තේ රඹෑව ගෝනෑව ප්‍රදේශයේ පදිංචිව සිටි 19 හැවිරිදි අයෙකි. සිද්ධිය සම්බන්ධයෙන් පරසන්ගස්වැව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=108313", "Category": null, "Parent URL": null}