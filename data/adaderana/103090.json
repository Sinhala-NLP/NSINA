{"Source": "Adaderana", "Timestamp": "January 26, 2019 07:29 am", "Headline": "වීසා නැතුව හොරට හිටිය 24ක් අත්අඩංගුවට", "News Content": "නීති විරෝධි ලෙස මෙරට රැදී සිටි ඉන්දීය ජාතිකයින් 24 දෙනෙකු ආගමන විගමන දෙපාර්තමේන්තුව විසින් අත්අඩංගුවට ගෙන තිබේ. ආගමන විගමන දෙපාර්තමේන්තුවේ විමර්ශන අංශයේ නියෝජ්‍ය පාලක එම්.ජී.වී කාරියවසම් මහතා සඳහන් කළේ ඔවුන් ඉංගිරිය ප්‍රදේශයේ කර්මාන්ත ශාලාවක සේවය කරමින් සිටි බවයි. අත්අඩංගුවට ගත් පිරිස සංචාරක වීසා ගෙන මෙරටට පැමිණ ඇති අතර ඔවුන් සියලු දෙනාගේ විසා කල් ඉකුත් වී ඇති බව ද ආගමන විගමන දෙපාර්තමේන්තුව සඳහන් කළේය. අත්අඩංගුවට ගත් ඉන්දීය ජාතිකයින් 24 දෙනා මිරිහාන රැඳවුම් කඳවුරේ රදවා තැබීමට පියවර ගෙන ඇත. මේ සම්බන්ධයෙන් විශේෂ විමර්ශනයක් ආරම්භ කර ඇති බව ආගමන විගම දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=103090", "Category": null, "Parent URL": null}