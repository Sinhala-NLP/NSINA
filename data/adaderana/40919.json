{"Source": "Adaderana", "Timestamp": "February 6, 2014 10:03 am", "Headline": "නීති විරෝධී තඹ කන්ටේනර් 2ක් රේගු බාරයේ ", "News Content": "නීති විරෝධි ලෙස සිංගප්පුරුවට අපනයනය කිරීමට සූදානම් කර තිබු අබලි තඹ සහිත කන්ටේනර් 02ක් රේගු බාරයට ගෙන තිබේ. රුපියල් දෙකෝටි විසි පන්දහසකට ආසන්න වටිනාකමකින් යුතු අබලි තඹ තොගයක් අදාළ කන්ටේනර් තුළ තිබු බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. නිමි ඇදුම් කර්මාන්තශාලා සඳහා අවශ්‍ය උපාංග බවට සඳහන් කරමින් අදාළ තඹ තොගය අපනයනය කිරිමට උත්සහ කර තිබේ. සිද්ධිය සම්බන්ධයෙන් පුද්ගලයින් දෙදෙනෙකු ද අත්අඩංගුවට ගත් බව රේගු මාධ්‍ය ප්‍රකාශකවරයා සඳහන් කළේය. අදාළ සැකකරුවන් කොළඹ මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 12 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=40919", "Category": null, "Parent URL": null}