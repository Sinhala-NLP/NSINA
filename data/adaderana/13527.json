{"Source": "Adaderana", "Timestamp": "January 16, 2011 09:10 am", "Headline": "බෝවන රෝග අවදානමක් නෑ", "News Content": "අයහපත් කාලගුණික තත්ත්වය හේතුවෙන් විපතට පත් ජනතාව අතර බෝ වන රෝග පැතිර යාමේ අවදානමක් නොමැති බව සෞඛ්‍ය අමාත්‍යාංශය පවසයි. පීඩාවට පත් වූවන්ගේ සෞඛ්‍ය තත්ත්වය නංවාලීම සඳහා සියලු පියවර ගෙන ඇති බව අමාත්‍යාංශ්‍ය පෙන්වා දෙයි. සෞඛ්‍ය අමාත්‍යංශය මගින් සාමාන්‍ය සේවාවන්ට අමතරව වි‍ශේෂ ජංගම කණ්ඩායම් 5ක් උතුරු මැද සහ නැගෙනහිර පළාත් වලට යොමු කර තිබේ. එසේම ලෝක ජනගහන අරමුදලින් ගැබිණි මවුවරුන් වෙනුවෙන් විශේෂිත ආරක්ෂිත ඇඳුම් කට්ටල ලබා දී ඇති බව වාර්තා වේ. මේ අතර සෞදි අරාබියානු රජය ද මෙරටට වෛද්‍ය කණ්ඩායමක් ‍එවීමට පියවර ගෙන තිබේ.", "URL": "https://sinhala.adaderana.lk/news.php?nid=13527", "Category": null, "Parent URL": null}