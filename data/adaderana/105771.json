{"Source": "Adaderana", "Timestamp": "March 9, 2019 02:08 pm", "Headline": "විදුලිසැර වැදී එක් දරු පියෙක් මරුට", "News Content": "මඩකලපුව කාත්තාන්කුඩි පොලිස් කොට්ඨාශයේ නව කාත්තාන්කුඩිහි විදුලිසැර වැදී එක දරු පියෙකු අද (09) උදෑසන ජිවිතකාශයට පත්වූ බව කාත්තාන්කුඩි පොලීසය පවසයි. මොහමඩ් අනස් නැමැති වයස 29ක පුද්ගලයෙකු මෙසේ මියගොස් තිබේ. කාත්තාන්කුඩි ධීවර පාරේ නිවසක ඉදිකිරීම් කටයුතු කරමින් සිටි පොදු විදුලි කණුවෙන් විදුලි සැර වැදී මෙම පුද්ගලයා මියගොස් ඇති බවට වාර්තා වෙයි. මාර්ගය අසළ ඉදිවෙන දෙමහල් ගොඩනැගිල්ලක් කපරාදු කරමින් සිටියදී නිවස ආසන්නයේ ඇති ප්‍රධාන විදුලි කණුවෙන් තරුණයාට විදුලි සැර වැදී ඇත. කාත්තාන්කුඩි පොලීසිය විසින් සිද්ධිය පිළිබඳව වැඩිදුර පරීක්ෂණය පවත්වනු ලබන බව අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=105771", "Category": null, "Parent URL": null}