{"Source": "Adaderana", "Timestamp": "February 27, 2019 02:25 pm", "Headline": "ලංකාව නෙමෙයි-මේ මොස්කව්", "News Content": "මොස්කව් අගනුවර වැසියන් නිරන්තරයෙන් දැඩි රථ වාහන තදබදයට මුහුණ දෙයි. කෙසේ නමුත් පසුගිය දිනෙක මොස්කව් රියදුරන්ට අපූරු අත්දැකීමක් විදගැනීමේ අවස්ථාව හිමිවිය. අන්තර් මහද්වීපික බැලැස්ටික් මිසයිලය ද්විත්වයක් රැගෙන ගිය රථ දෙකක් මෙසේ කාර්යබහුල වීදියක රථවාහන තදබදය අතරතුර මඟ නවත්වා තිබුණි. මෙම මිසයිල ප්‍රවාහන රථ සමග පරිවාර පොලිස් රථ කිහිපයක්ද ගමන් කළ ආකාරය වීඩියෝ පටවල සටහන්ව තිබුණේ මෙලෙසයි. සමාජ මාධ්‍යවලට අනුව මෙසේ රැගෙන ගොස් ඇත්තේ පසුගිය මැයි මාසයේ 9වැනිදා මොස්කව් රතු චතුරස්‍රෙය් පැවැති හමුදා ආචාර පෙළපාලිය සදහා ගෙනා මිසයිල කිහිපයක්. එය මොස්කව් හි සිට අධිවේගී මාර්ගය ඔස්සේ රුසියානු ආරක්ෂක අමාත්‍යංශයේ ඇල්බීනෝ පුහුණු කදවුර වෙත රැගෙන යමින් තිබූ බවද සඳහන් වෙයි. සෝවියට් රුසියාව, ජර්මනියේ නාසි පාලනය පෙරලා දමා දෙවැනි ලෝක සංග්‍රාමය ජයග්‍රහණය කිරීම සමරමින් මැයි පෙළපාලිය පවත්වනු ලබයි. ඒ සඳහා හමුදා අංශ සියල්ලේම දායකත්වය හිමිවන බවද විදෙස් වාර්තාවල වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=105144", "Category": null, "Parent URL": null}