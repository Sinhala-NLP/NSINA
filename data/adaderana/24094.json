{"Source": "Adaderana", "Timestamp": "May 8, 2012 11:04 am", "Headline": "අම්බලන්ගොඩ රිය අනතුරකින් එක් අයෙක් මරුට - තිදෙනෙකුට තුවාලයි", "News Content": "අම්බලන්ගොඩ, අකුරල ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. පෞද්ගලික බස්රථයක් යතුරුපැදි දෙකක ගැටීමෙන් අනතුර සිදුව ඇති බව අම්බලන්ගොඩ පොලිසිය සඳහන් කරයි. මෙම අනතුරින් එක් යතුරුපැදිකරුවෙකු කරාපිටිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. මෙලෙස ජීවිතක්ෂයට පත්ව ඇත්තේ 32 හැවිරිදි පිටබැද්දර ප්‍රදේශයේ පදිංචිකරුවෙකි. අනතුරින් තවත් කාන්තවක්, කුඩා දරුවෙකු සහ තවත් පුද්ගලයෙකු තුවාල ලබා ප්‍රතිකාර සඳහා කරාපිටිය සහ බලපිටිය යන රෝහල්වලට ඇතුළත් කර තිබේ. අනතුර සම්බන්ධයෙන් බස්රථයේ රියදුරු අත්අඩංගුවට ගෙන ඇති අතර අම්බලන්ගොඩ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24094", "Category": null, "Parent URL": null}