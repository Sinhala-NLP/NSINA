{"Source": "Adaderana", "Timestamp": "September 2, 2017 03:30 pm", "Headline": "ජනපති අතින් ගැබිණි මව්වරුන් 500ට පෝෂණ මළු", "News Content": "ජනාධිපති මෛත්‍රීපාල සිරිසේන මහතා විසින් ගැබිණි මව්වරුන් 500ට ආසන්න පිරිසකට පෝෂණ මළු බෙදාදී තිබේ. වැලිකන්ද කෘෂිමූල ආර්ථික මධ්‍යස්ථානයේ පැවැති දානමය වැඩසටහනට එක්වෙමින් ජනාධිපතිවරයා එම පෝෂණ මළු බෙදාදීම සිදු කළ බව ජනාධිපති මාධ්‍ය අංශය පැවසුවේය. එහිදී පළමුව ජනාධිපතිවරයා මහා සංඝරත්නය වෙත දානය පිළිගැන්වීම සිදු කර තිබේ. එම අවස්ථාවට එක්ව සිටි ජනතාවගේ තොරතුරු විමසූ ජනාධිපති මෛත්‍රීපාල සිරිසේන මහතා ඔවුන් ඉදිරිපත් කළ ගැටළු සම්බන්ධයෙන් ද අවධානය යොමු කළ බව ජනාධිපති මාධ්‍ය අංශය සඳහන් කළේය. මේ අතර පොලොන්නරුව, මනම්පිටිය සිරිමෙත් අභියස ඉදිකිරීමට නියමිත 18 රියන් සමාධි බුද්ධ ප්‍රතිමා වහන්සේ ප්‍රතිෂ්ඨාපනය කිරීමේ පුණ්‍යෝත්සවයට ද ජනාධිපතිවරයා එක්ව තිබේ.පොලොන්නරුව බෞද්ධ සංගමය විසින් සංවිධාන කර තිබූ මෙම පුණ්‍යෝත්සවයේදී මහා සංඝරත්නය විසින් සෙත් පිරිත් සඡ්ඡායනා කර ජනාධිපතිවරයා වෙත අශිර්වාදය පළ කර ඇති බව සඳහන්ය. එමෙන්ම මහවැලි සංචාරක නිකේතන අන්තර්ජාලය හරහා වෙන් කර ගැනීමේ ඊ සේවාව දියත් කිරීම ද වැලිකන්ද රුහුණුකෙත සංචාරක නිවාස පරිශ්‍රයේදී ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු කර තිබේ.නවීකරණය කරන ලද රුහුණුකෙත සංචාරක නිවාසය දෙස් විදෙස් සංචාරකයින් අතට පත් කිරීමෙන් අනතුරුව එම ඊ සේවාව ආරම්භ කරමින් පළමු පාරිභෝගිකයා ලියාපදිංචි කිරීම කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=77028", "Category": null, "Parent URL": null}