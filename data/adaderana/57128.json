{"Source": "Adaderana", "Timestamp": "February 11, 2016 10:47 am", "Headline": "බසයෙන් අවසන් ගමන් යයි", "News Content": "අක්කරේපත්තුව, කල්මුණ ප්‍රධාන මාර්ගයේ බස් රථයකින් ඇද වැටීමෙන් පුද්ගලයෙකු මියගොස් තිබේ.ධාවනය වෙමින් පැවති ලංගම බස් රථයකින් අදාළ පුද්ගලයා ඇද වැටී ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ පුද්ගලයා අක්කරපත්තුව රෝහලට ඇතුළත් කර ඇති අතර වැඩිදුර ප්‍රතිකාර සඳහා අම්පාර රෝහලට ඇතුළත් කර ප්‍රතිකාර ලබමින් සිටියදී ඔහු මියගොස් ඇති බව සඳහන්ය.මියගොස් ඇත්තේ කාත්තන්කුඩි ප්‍රදේශයේ පදිංචිව සිටි 59 හැවිරිදි අයෙකි.අක්කරේපත්තුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57128", "Category": null, "Parent URL": null}