{"Source": "Adaderana", "Timestamp": "January 26, 2013 09:55 am", "Headline": "අලියා පැල් රකින්නා එලොව යවයි", "News Content": "අම්පාර, අලුත්වලසාපිටිය ප‍්‍රදේශයේ දී වන අලි ප‍්‍රහාරයකින් පුද්ගලයෙකු මියගොස් තිබේ. ඊයේ රාත‍්‍රී සිදුවූ වන අලි ප්‍රහාරයෙන් තවත් පුද්ගලයෙකු තුවාල ලබා ඇති බව වාර්තා වේ. මියගිය පුද්ගලයා කුඹුරක පැල් රකිමින් සිටි අයෙකු බව අද දෙරණ වර්තාකරු සඳහන් කළේය. තුවාල ලබා ඇත්තේ සිය නිවසේ සිටිය දී වන අලි ප‍්‍රහාරයට ලක්වූ අයෙකි. ඔහු අම්පාර මහරෝහලට ඇතුළත් කර තිබේ.", "URL": "https://sinhala.adaderana.lk/news.php?nid=31081", "Category": null, "Parent URL": null}