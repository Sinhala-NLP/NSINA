{"Source": "Adaderana", "Timestamp": "August 13, 2016 09:22 am", "Headline": " අම්බලන්ගොඩ කෝටිපති ව්‍යාපාරිකයෙකු වෙඩි තබා ඝාතනය කෙරේ", "News Content": "අම්බලන්ගොඩ, මානිමුල්ල ප්‍රදේශයේදී ව්‍යාපාරිකයෙකු වෙඩි තබා ඝාතනය කර තිබේ.ඊයේ(12) රාත්‍රි 9.00ට පමණ අදාළ වෙඩි තැබීම සිදුකර ඇති බව පොලීසිය සඳහන් කරයි.අදාළ ව්‍යාපාරිකයා නිවසින් බැහැරව ගොස් යළි නිවසට පැමිණෙමින් සිටියදී මෙම වෙඩි තැබීම සිදුකර ඇති බව වාර්තා වෙයි.වෙඩි තැබීම සිදුවන අවස්ථාවේදී ඔහුගේ දරුවාද මෝටර් රථය තුළ සිට ඇති බව සඳහන්ය.වෙඩි වැදීමෙන් බරපතළ තුවාල ලැබූ අදාළ ව්‍යාපාරිකයා ප්‍රතිකාර සඳහා බලපිටිය මූලික රෝහලට රැගෙන ගොස් ඇති අතර ඒ වන විටත් ඔහු මියගොස් සිටි බව රෝහල් බලධාරීන් සඳහන් කළේය.මෙලෙස මියගොස් ඇත්තේ 53 හැවිරිදි තිදරු පියෙක් වන අතර මොහු ගාල්ල දිස්ත්‍රික් ක්‍රිකට් සංගමයේ සභාපතිවරයා ලෙසද කටයුතු කරන බව වාර්තා වෙයි.කවුරුන් විසින් කුමන හේතුවක් මත මෙම ඝාතනය සිදුකර ඇත්ද යන්න පිළිබඳව මේ වන තෙක් තොරතුරු අනාවරණය වී නොමැත.මෘත ශරීරය පිළිබඳ මහේස්ත්‍රාත් මරණ පරීක්ෂණ කටුයුතු අද(13) අළුයම බලපිටිය වැඩබලන මහේස්ත්‍රාත්වරයා විසින් සිදුකර තිබේ.මේ සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63014", "Category": null, "Parent URL": null}