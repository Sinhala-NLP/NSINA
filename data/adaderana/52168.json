{"Source": "Adaderana", "Timestamp": "June 22, 2015 02:50 pm", "Headline": "යෝජිත මැතිවරණ සංශෝධනය ගැන විවාදයක්", "News Content": "යෝජිත මැතිවරණ ක්‍රමයේ සංශෝධන සම්බන්ධයෙන් පාර්ලිමේන්තුවේ දින 02ක කල්තැබීමේ විවාදයක් පැවැත්වීමට අද පැවැති පක්ෂ නායක රැස්වීමේදී තීරණය කර තිබේ.ඒ අනුව හෙට පස්වරුවේ සහ අනිද්දා පෙරවරු 09 සිට 06 යි 30 දක්වා එම කල්තැබීමේ විවාදය පවත්වන බව නියෝජ්‍ය කථානායක චන්දිම වීරක්කොඩි මහතා සඳහන් කළේය.අද පෙරවරුවේ කථානායක චමල් රාජපක්ෂ මහතාගේ ප්‍රධානත්වයෙන් පක්ෂ නායක රැස්වීම කැඳවා තිබුණි.එහිදී මැතිවරණ ක්‍රමයේ සංශෝධන පිළිබඳ විවාදයට අමතරව විදේශ කටයුතු අමාත්‍ය මංගල සමරවීර මහතා සිදු කළ බව කියන ප්‍රකාශයක් සම්බන්ධයෙන් ද කල් තැබීමේ විවාදයක් පැවත්වීමට තීරණය කර ඇත.නියෝජ්‍ය කථානායක චන්දිම වීරක්කොඩි මහතා සඳහන් කළේ ලබන බ්‍රහස්පතින්දා එම කල්තැබීමේ විවාදය පවත්වන බවයි.", "URL": "https://sinhala.adaderana.lk/news.php?nid=52168", "Category": null, "Parent URL": null}