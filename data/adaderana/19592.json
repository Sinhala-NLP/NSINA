{"Source": "Adaderana", "Timestamp": "October 26, 2011 09:28 am", "Headline": "පේරාදෙණිය සරසවියට  කළමනාකරණ පීඨයක් නෑ", "News Content": "පේරාදෙණිය විශ්ව විද්‍යාලයේ කළමනාකරණ පීඨයක් නොමැති වීම හේතුවෙන් ඊට ඇතුළත් වීමට අපේක්ෂාවෙන් සිටින සිසුන් දැඩි දුෂ්කරතාවයට පත්ව ඇති බව පේරාදෙණිය විශ්ව විද්‍යාලයීය කළමනාකරණ ශිෂ්‍ය ක්‍රියාකාරී කමිටු සභාපති ජනක නිලංග මහතා පවසයි. මෙම වසරට අදාළ කළමනාකරණ සිසුන් බඳවා ගැනීම ද දින නියමයක් නොමැතිව විශ්ව විද්‍යාල පරිපාලනය විසින් කල් දමා ඇති බව ඔහු සඳහන් කරයි. කළමනාකරණ පීඨය ස්ථාපිත කිරීම සම්බන්ධයෙන් බලධාරීන් මුණිවත රකින බවත්,2010 වසර කණ්ඩායම මේ මස 17 වන දින බඳවා ගැනීමට නියමිතව තිබුණත් මේවනතුරුත් ඊට නිසි ක්‍රියා මාර්ගයක් ‍ගෙන නොමැති බව හෙතම පෙන්වාදෙයි. කළමනාකරණ පීඨ යෝජනාවලිය පිළිබඳ පාලකයින් දක්වන ඇල්මැරුණු ස්වරූපය නිසාත්,සිසුන් 500 ක පමණ පිරිසකට කළමනාකරණ පීඨයක් නැතිව,ආචාර්යවරුන්,දේශන ශාලා පහසුකම් නැතිව,විශේෂවේදී කාලසීමාවක් නැතිව දැඩි අර්බුදයකට ලක්ව ඇති බව ජනක නිලංග මහතා අවධාරණය කළේය.", "URL": "https://sinhala.adaderana.lk/news.php?nid=19592", "Category": null, "Parent URL": null}