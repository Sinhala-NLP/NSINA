{"Source": "Adaderana", "Timestamp": "May 3, 2018 07:12 am", "Headline": "ඌවේ ප්‍රධාන ඇමති ජනපති ගත් තීරණය අගය කරයි", "News Content": "තමාට යළි පළාත් අධ්‍යාපන අමාත්‍යධුරය ලබාදීමට ජනාධිපතිවරයා ගත් තීරණය අගය කරන බව ඌව පළාත් ප්‍රධාන අමාත්‍ය චාමර සම්පත් දසනායක මහතා පවසයි. ඔහු පෙන්වාදෙන්නේ තාවකාලිකව ඉවත් කෙරුණු පළාත් අධ්‍යාපන අමාත්‍යධුරය මීට මාස දෙකකට පමණ පෙර යළි තමන්ට ලැබුණු බවයි. යළිත් වරක් ඌව පළාත් අධ්‍යාපන අමාත්‍යධුරය හිමිවීම වෙනුවෙන් සංවිධානය කර තිබූ උත්සවයකට එක්වෙමින් ඌව පළාත් ප්‍රධාන අමාත්‍ය චාමර සම්පත් දසනායක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=88422", "Category": null, "Parent URL": null}