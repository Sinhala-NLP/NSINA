{"Source": "Adaderana", "Timestamp": "April 5, 2013 10:19 am", "Headline": "කපා කොටා ඝාතනය කළ මළ සිරුරක් හමුවෙයි", "News Content": "කෑගල්ල, හබුඩුගල අංක දෙක ජනපදයේ නිවසක කපා කොටා ඝාතනය කර තිබූ පිරිමි මළ සිරුරක් සොයා ගෙන තිබේ. සිය නිවස තුළදී ඝාතනයට ලක්ව ඇත්තේ 33 හැවිරිදි දෙදරු පියෙකි. සිද්ධිය සම්බන්ධයෙන් ඝාතනයට ලක්වූ පුද්ගලයාගේ බිරිඳගේ සහෝදරයා සැකපිට අත්අඩංගුවට ගෙන තිබේ. පොලිස් නිල සුනඛයන් යොදා සිදුකළ විමර්ශනයක දී බිරිදගේ මුල් නිවසේ තිබී ලේ බිංදු කිහිපයක් සොයා ගෙන ඇති අතර කෑගල්ල මහේස්ත්‍රාත්වරයා එම ස්ථානයට පැමිණ විමර්ශන සිදුකළ බව පොලීසිය පැවසුවේය.", "URL": "https://sinhala.adaderana.lk/news.php?nid=33018", "Category": null, "Parent URL": null}