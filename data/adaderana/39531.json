{"Source": "Adaderana", "Timestamp": "December 12, 2013 01:51 pm", "Headline": " හඟුරන්කෙත ප්‍රාදේශීය සභාවෙත් අයවැය පරාදයි", "News Content": "2014 සඳහා වන හඟුරන්කෙත ප්‍රාදේශීය සභාවේ අයවැයද අද (12) කරන ලද ඡන්ද විමසීමේදී පරාජයට පත්ව තිබේ. අයවැයට පක්ෂව ඡන්ද 8ක් හා විපක්ෂය ඡන්ද 13 ක් ලැබීමෙන් මෙසේ අයවැය යෝජනාව පරාජයට පත්වූ බව අද දෙරණ වාර්තාකරු පවසයි. හඟුරන්කෙත ප්‍රාදේශීය සභාවේ ජනතා විමුක්ති පෙරමුණේ සාමාජිකයා ඡන්දය ප්‍රකාශ කිරීමෙන් වැළකී සිටි බවද වාර්තා වේ. කෙසේ වෙතත් මේවන විට එක්සත් ජනතා නිදහස් සන්ධානය යටතේ පාලනය යටතේ පවතින මැදවච්චිය, වත්තල, ඉඹුල්පේ, අලව්ව, රාජාංගණය, මීරිගම, හඟුන්කෙත ප්‍රාදේශීය සභාවන් ද කැස්බෑව, පෑලියගොඩ,ඇඹිලිපිටිය නගර සභාවන් තුළද අයවැය පරාජයට පත්වී තිබේ. එසේම 2012 සංශෝධිත පළාත් පාලන ආයතන පනත යටතේ දෙවරක් අයවැය පරාජයට පත්වීනම් ඒවායේ සභාපති වරුන්ගේ ධුර අහිමිවීමට නියමිතය.", "URL": "https://sinhala.adaderana.lk/news.php?nid=39531", "Category": null, "Parent URL": null}