{"Source": "Adaderana", "Timestamp": "August 12, 2012 09:08 am", "Headline": "දිල්ෂාන් බස්නාහිරට ජය ගෙනෙයි.", "News Content": "තිලකරත්න දිල්ෂා‍න්ගේ සුපිරි පිතිහරඹය හේතුවෙන් එස්.එල්.පී.එල් ක්‍රිකට් තරගාවලියේ දෙවැනි තරගයෙන් ජය ගැනීමට බස්නාහිර කණ්ඩායම සමත්විය. වර්ෂාව හේතුවෙන් එම තරගය පන්දුවාර 13 කට සීමා කරන ලදි. ඒ අනුව ඊයේ (11) රාත්‍රී පැවැති මෙම තරගයේ පළමුවෙන් පන්දුවට පහරදුන් බස්නාහිර කණ්ඩායම කඩුලු 3ක් දැවී ලකුණු 129 ක් ලබා ගත් අතර එහිදි දිල්ෂාන් නොදැවී ලකුණු 66ක් ලබා ගත්තේය. පිළිතුරු ඉනිම ක්‍රීඩා කළ කඳුරට වොරියර්ස් කණ්ඩායමට නියමිත පන්දුවාර 13 අවසානයේ කඩුලු 7 ක් දැවී ලබා ගත හැකි වුයේ ලකුණු 95ක් පමණි. එහිදි තිසර පෙරේරා ලකුණු 35 ක් ලබා ගත්තේය. ඒ අනුව එම තරගයෙන් ලකුණු 34 ක ජයක් හිමිකර ගැනීමට බස්නාහිර කණ්ඩායම සමත්විය.", "URL": "https://sinhala.adaderana.lk/news.php?nid=26509", "Category": null, "Parent URL": null}