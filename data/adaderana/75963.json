{"Source": "Adaderana", "Timestamp": "August 4, 2017 12:38 pm", "Headline": "ලොව විශාලම ගොඩනැගිල්ලේ යළි ගින්නක්", "News Content": "ලොව විශාලතම ගොඩනැගිල්ලක් වන ඩුබායි හි “ටෝච් ටවර්“ ගොඩනැගිල්ලේ යළි ගින්නක් හටගෙන තිබේ. එරට වේලාවෙන් අද(04) අළුයම 01.00ට පමණ ගින්න හටගෙන ඇති අතර ගොඩනැගිල්ලේ පදිංචිකරුවන් නිරුපද්‍රිතව බේරා ගැනිමට සහන සේවකයින් කටයුතු කර ඇති බව වාර්තා වෙයි. ගින්න හට ගැනිමට හේතුව මෙතෙක් අනාවරණය වී නොමැති බව සඳහන් වෙයි. 2011 වසරේදී ඉදි වූ ටෝච් ටවර් ගොඩනැගිල්ල එවකට ලොව උසම නිවාස ගොඩනැගිල්ල ලෙස නම් කර තිබුණි. මහල් 82කින් සමන්විත එම ගොඩනැගිල්ලේ 2015 වසරේ පෙබරවාරි මාසයේදී ද ගින්නක් හට ගෙන තිබේ.", "URL": "https://sinhala.adaderana.lk/news.php?nid=75963", "Category": null, "Parent URL": null}