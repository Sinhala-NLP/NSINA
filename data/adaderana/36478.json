{"Source": "Adaderana", "Timestamp": "August 8, 2013 01:43 pm", "Headline": "දක්ෂිණ අධිවේගී මාර්ගයේ රිය අනතුරකින් 2ක් මරුට - 3ට තුවාලයි ", "News Content": "දක්ෂිණ අධිවේගී මාර්ගයේ වැලිපැන්න පොලිස් වසම ආසන්නයේදී කුඩා මෝටර් රථයක් අනතුරට පත්වීමෙන් දෙදෙනෙකු ජීවිතක්ෂයට පත්ව තවත් තුන් දෙනෙකු තුවාල ලබා රෝහල්ගතකර තිබේ. අධිවේගී මාර්ගයේ පින්නදූවේ සිට කොට්ටාව දෙසට ධාවනය වෙමින් තිබූ අදාළ මෝටර් රථය එහි වැටක ගැටීමෙන් අනතුර සිදුව ඇත. අනතුරින් ජීවිතක්ෂයට පත්ව ඇත්තේ 24 හැවිරිදි කාන්තාවක සහ 36 හැවිරිදි පිරිමි පුද්ගලයෙකු බව සඳහන් වෙයි. අනතුරින් තුවාල ලැබූවන් ප්‍රතිකාර සඳහා නාගොඩ රෝහලට ඇතුළත් කර ඇති බව පොලිස් මාධ්‍ය ප්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=36478", "Category": null, "Parent URL": null}