{"Source": "Adaderana", "Timestamp": "December 2, 2017 06:55 am", "Headline": "ප්‍රදේශ කහිපයකට ගංවතුර අවදානමක්", "News Content": "ඇතැම් ප්‍රදේශ වලට තවදුරටත් ගංවතුර අවදානම් තත්වයක් පවතින බව වාර්මාර්ග දෙපාර්තමේන්තුව පවසයි. එම දෙපාර්තමේන්තුව පවසන්නේ නිල්වලා ගගේ ජල මට්ටම ඉහළ යාම හේතුවෙන් පානදුම ප්‍රදේශයේ ගං වතුර තත්වයක් අපේක්ෂිත බවයි. පිටබැද්දර ප්‍රදේශයේ ද ගංවතුර තත්වයක් පවතින බව එම දෙපාර්තමේන්තුව පෙන්වා දෙයි. කිරම ආර පිටාර ගැලීම හේතුවෙන් සපුගොඩ සුළු ගංවතුර තත්වයක් පවතින බව සඳහන්ය. ගිං ගගේ ජල මට්ටම ඉහළ යාම හේතුවෙන් තවලම ප්‍රදේශයේ සාමාන්‍ය ගංවතුර තත්වයක් ද, බද්දේගම ප්‍රදේශයේ සුළු ගංවතුර තත්වයක් ද පවතින බව වාර්මාර්ග දෙපාර්තමේන්තුව පවසයි. කළු ගගේ ජල මට්ටම ඉහළ යාම හේතුවෙන් රත්නපුර ඇතැම් ප්‍රදේශ වල සාමාන්‍ය ගංවතුර තත්වයක් වාර්තා වන අතර මිල්ලකන්ද ප්‍රදේශයේ සුළු ගංවතුර තත්වයක් පවතින බව වාර්මාර්ග දෙපාර්තමේන්තුව පවසයි. කළු ගඟ ගලා බසින මිල්ලකන්ද ජල මිනුම් ස්ථානයේ ජල මට්ටම ඉහළ යන බැවින් මිල්ලකන්ද අතුරු මාර්ග කිහිපයක් සහ බුලත්සිංහල පරගොඩ මාර්ගයේ ස්ථාන කිහිපයක් ජලයෙන් යටවී ඇති බව වාර්මාර්ග දෙපාර්තමේන්තුව පවසනවා.", "URL": "https://sinhala.adaderana.lk/news.php?nid=80873", "Category": null, "Parent URL": null}