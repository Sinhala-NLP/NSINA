{"Source": "Adaderana", "Timestamp": "October 1, 2017 08:15 am", "Headline": "බස්නාහිර පළාත් සභා මන්ත්‍රී අමල් අත්අඩංගුවට", "News Content": "එක්සත් ජනතා නිදහස් සන්ධාන බස්නාහිර පළාත් සභා මන්ත්‍රී අමල් පුෂ්පකුමාර සිල්වා මහතා ජීව උණ්ඩ තුනක් සමඟ අත්අඩංගුවට ගෙන තිබේ. රත්මලාන ප්‍රදේශයේ පිහිටි ඔහුගේ නිවසේ දී ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. රත්මලාන වෙරළ තීරයේ දී ඊයේ පස්වරුවේ මෙරට නිෂ්පාදිත ගිනි අවියක් සමඟ පුද්ගලයෙකු අත්අඩංගුවට ගෙන ඇති අතර ඔහුගෙන් සිදුකළ ප්‍රශ්න කිරීම්වලදී අනාවරණය වු තොරතුරු මත අදාළ පළාත් සභා මන්ත්‍රීවරයාගේ නිවස පොලීසිය විසින් පරික්ෂා කර තිබේ. එහිදි ඔහු සන්තකයේ තබාගත් ජීව උණ්ඩ තුනක් පොලීසිය විසින් සොයාගෙන ඇති බව වාර්තා වේ. සිද්ධිය පිළිබද වැඩිදුර විමර්ශන ගල්කිස්ස පොලීසිය මගින් ක්‍රියාත්මකයි.", "URL": "https://sinhala.adaderana.lk/news.php?nid=78196", "Category": null, "Parent URL": null}