{"Source": "Adaderana", "Timestamp": "February 20, 2010 10:23 am", "Headline": "ඌව සරසවිය සංවර්ධනයට පියවර", "News Content": "ඌව විශ්ව විද්‍යාලය තවදුරටත් සංවර්ධන කිරීමට රජය පියවර ගෙන තිබේ. විශ්ව විද්‍යාලයේ සිසුන්ට උගන්වන විෂය ධාරාවන් දේශීය සම්පත්වලින් උපරිම ප්‍රයෝජන ලබාගත හැකිවන පරිදි දැනටමත් විෂය ධාරවන් සකස් වී ඇති අතර එය තවදුරටත් වර්ධනය කිරීමට පියවර ගන්නා බව රජය පවසයි. එමෙන්ම රුපියල් කෝටි 2000 ක මුදලක් වැය කරමින් විශ්ව විද්‍යාලයේ සංවර්ධන කටයුතු සිදුකිරීමට පියවර ගෙන ඇති බව සඳහන්ය. මේ යටතේ විශ්ව විද්‍යාලය තුළ අධ්‍යාපනය හදාරන සිසුන් සංඛ්‍යාව වැඩිකිරීමටත් ඊට අවශ්‍ය පහසුකම් සැලසීමටත් පියවර ගැනෙන අතර කාර්ය මණ්ඩල පහසුකම් ඉහළ නැංවීම කෙරෙහි ද අවධානය යොමු කර ඇති බව ද වාර්තා වේ.", "URL": "https://sinhala.adaderana.lk/news.php?nid=6829", "Category": null, "Parent URL": null}