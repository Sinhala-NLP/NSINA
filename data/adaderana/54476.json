{"Source": "Adaderana", "Timestamp": "October 16, 2015 09:01 am", "Headline": "ඔබාමා ප්‍රතිපත්තිය වෙනස් කරයි", "News Content": "ඇෆ්ගනිස්ථානය තුළ තවදුරටත් හමුදාව රැඳවීමට අමෙරිකානු ජනාධිපති බැරැක් ඔබාමා තීරණය කර තිබේ.එම හමුදා ඉවත් කරගැනීමට මීට පෙර ගෙන තිබු ප්‍රතිපත්තිය වෙනස් කරමින් ඔබාමා සඳහන් කර ඇත්තේ 2017 වසරේ දී ඔහු ධුරයෙන් විශ්‍රාම යන විට අමෙරිකානු හමුදා භටයින් 5500ක් පමණ ඇෆ්ගනිස්ථානය තුළ රැඳී සිටිනු ඇති බවයි.මේ වන විට අමෙරිකානු හමුදා භටයින් 9800ක් පමණ ඇෆ්ගනිස්ථානය තුළ මෙහෙයුම්වල නිරතව සිටින අතර එම සංඛ්‍යාව ප්‍රමාණවත් නොවන බව හමුදාව පවසයි.අමෙරිකානු හමුදා භටයින් කාබුල්, බාග්‍රම්, ජලලාබාද් සහ කන්දහාර් යන ප්‍රදේශවල රඳවා සිටියි.", "URL": "https://sinhala.adaderana.lk/news.php?nid=54476", "Category": null, "Parent URL": null}