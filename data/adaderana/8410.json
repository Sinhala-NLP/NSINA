{"Source": "Adaderana", "Timestamp": "May 15, 2010 08:08 am", "Headline": "ගමනාගමනය ලංගම සේව‍කයෙකුට", "News Content": "ශ්‍රී ලංකා ගමනා ගමන මණ්ඩලයේ නව සභාපතිවරයා ලෙස එල්.ඒ. විමලරත්න මහතා පත්කර තිබේ. ඔහු ඊයේ ප්‍රවාහන අමාත්‍ය කුමාර වෙල්ගම මහතා අතින් පත්වීම් ලැබීය. ලංගම සේව‍කයෙකු එහි මුල් පුටුවට පත්වූ ප්‍රථම අවස්ථාව මෙය බව ප්‍රවාහන අමාත්‍යවරයා පවසයි. 1989 දී ශ්‍රී ලංකා ගමනා ගමන මණ්ඩලයට එක්වූ ලියආරච්චි මහතා 1997 සිට 2001 දක්වා කතරගම ඩිපෝවේ කලමනාකරු ලෙස සේවය කර තිබේ. කලක් රුහුණු බස් සමාගමේ සභාපතිත්වය ඉසිලූ හෙතෙම වසර 2006-2007 කාලය තුළ ජාතික ගමනා ගමන කොමිෂන් සභාවේ සභාපතිත්වය ද දරා ඇති බව සඳහන්ය.", "URL": "https://sinhala.adaderana.lk/news.php?nid=8410", "Category": null, "Parent URL": null}