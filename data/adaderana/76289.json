{"Source": "Adaderana", "Timestamp": "August 14, 2017 02:19 pm", "Headline": "සුපිරි ප්‍රජාතන්ත්‍රවාදය එපා-තිබුණ ප්‍රජාතන්ත්‍රවාදයවත් දෙන්න ", "News Content": "සුපිරි ප්‍රජාතන්ත්‍රවාදය මේ රටේ ජනතාවට ලබා දෙන බව පැවසුවත් එවැන්නක් අවශ්‍ය නොවන බවත් පැවති ප්‍රජාතන්ත්‍රවාදයට අනුව හෝ මැතිවරණය පැවැත් වීමට කටයුතු කරන ලෙස සමස්ත ලංකා පළාත් පාලන සංසඳයේ සභාපති උදේනි අතුකෝරාළ මහතා පවසයි. අද(14) පැවති පොදු ජන පෙරමුණේ මාධ්‍ය හමුවකට එක් වෙමින් ඔහු මේ බව කියා සිටියේය. වර්තමාන තත්ත්වය තුළ යහපාලන ආණ්ඩුව මැතිවරණයක් පැවැත් වුවහොත් නිසැකයෙන් පරාජයට පත් වෙන බවත් ජනාධිපතිවරයාට හා අගමැතිවරයාට හැකි නම් පළාත් පාලන මැතිවරණය ජයග්‍රහණය කරන ලෙස අභියෝග කර සිටින බවත් අතුකෝරාළ මහතා මෙහිදී වැඩි දුරටත් පැවසීය. මේ අතර හම්බන්තොට වරාය විකිණිමේ රජයේ ක්‍රියාදාමය තුළ රටේ සම්පත් කෙසේ හෝ බේරා ගැනීමේ උත්සහයක නියැළුණු විජේදාස රාජපක්ෂ මහතා හොඳ පිටකොන්දක් ඇති ඇමතිවරයෙක් බව ද උදේනි අතුකෝරාළ මහතා මෙහිදී කියා සිටියේය.", "URL": "https://sinhala.adaderana.lk/news.php?nid=76289", "Category": null, "Parent URL": null}