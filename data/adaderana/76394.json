{"Source": "Adaderana", "Timestamp": "August 17, 2017 01:30 pm", "Headline": "නීතිපති දෙපාර්තමේන්තුවේ කාර්යක්ෂමතාව ඉහළ නැංවීමට පියවර", "News Content": "නීතිපති දෙපාර්තමේන්තුවේ කාර්යක්ෂමතාව ඉහළ නැංවීම සඳහා වැඩසටහන් රැසක් ක්‍රියාවට නංවා ඇති බව අධිකරණ අමාත්‍යාංශ ලේකම් පද්මසිරි ජයමාන්න මහතා පවසයි. කාර්ය මණ්ඩලය වැඩි කිරීමට අදාළව මේ වන විට බදවා ගැනීම් සඳහා රාජ්‍ය සේවා කොමිෂන් සභාවේ අනුමැතියට ඉදිරිපත් කර ඇති බව ඔහු කියා සිටියේය. 2015 වසරේ නොවැම්බර් මාසයෙන් පසුව රජයේ අධි නීතීඥවරුන් 47 දෙනෙක් අලුතින් බඳවාගෙන ඇති බව පවසන පද්මසිරි ජයමාන්න මහතා පසුගිය වසරක කාලය තුළ නඩු පැවරීම්, නීතිපති උපදෙස් ලබාදීම් ආදිය කඩිනම් කිරීම සඳහා නීතීපති දෙපාර්තමේන්තුවට නිසි වැඩපිළිවෙලක් පැවති බව පෙන්වා දෙයි. අපරාධ අංශයේ නඩු අවසන් කිරීම මේ වන විට සියයට 105ක සතුටුදායි ප්‍රතිශතයක පවතින බවත් ඉදිරියේදී කාර්ය මණ්ඩලය වැඩි කිරීම තුළින් වඩා හොඳ ප්‍රගතියක් ලබාගත හැකි බවත් අධිකරණ අමාත්යංකශ ලේකම්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=76394", "Category": null, "Parent URL": null}