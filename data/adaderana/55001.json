{"Source": "Adaderana", "Timestamp": "November 10, 2015 10:36 am", "Headline": " රන්මාල කඩන්නන් 2ක් මාට්ටු", "News Content": "රන්මාල කොල්ලකෑමේ නිරත වු පුද්ගලයින් දෙදෙනෙකු වැලිකඩ පොලීසිය විසින් අත්අඩංගුවට ගෙන තිබේ.අතුරුගිරිය සහ බණ්ඩාරනායකපුර ප්‍රදේශවල දී මොවුන් අත්අඩංගුවට ගෙන ඇති බව පොලීසිය සඳහන් කළේය.සැකකරුවන්ගෙන් සිදුකළ ප්‍රශ්න කිරීම්වලදී සොරාගන්නා ලද රන්මාල 5ක් පොලීසිය විසින් සොයාගෙන ඇත.අත්අඩංගුවටගත් සැකකරුවන් දොඩංගොඩ හා පන්නිපිටිය ප්‍රදේශවල පදිංචිකරුවන් වන අතර ඔවුන් අද අලුත්කඩේ අංක 4 මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර දේපළ සොරාගැනීම් සම්බන්ධයෙන් පුද්ගලයින් දෙදෙනෙකු කටුගස්තොට සහ මහනුවර යන ප්‍රදේශවල දී අත්අඩංගුවට ගෙන ඇත.", "URL": "https://sinhala.adaderana.lk/news.php?nid=55001", "Category": null, "Parent URL": null}