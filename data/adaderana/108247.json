{"Source": "Adaderana", "Timestamp": "April 19, 2019 06:03 pm", "Headline": "මෝටර් රථයක් පදිකයින් පිරිසක් වෙත කඩා වැදී පුද්ගලයින් 2ක් මරුට", "News Content": "ජපානයේ ටෝකියෝ නුවර දී මෝටර් රථයක් පදිකයින් පිරිසක් වෙත කඩා වැදිමෙන් පුද්ගලයින් දෙදෙනෙකු මියගොස් තවත් 08 දෙනෙකු තුවාල ලබා තිබේ. මිය ගිය පිරිස අතර වයස අවුරුදු දෙකහමාරක දැරියක් සහ ඇයගේ 20 හැවිරිදි මව වන බවයි විදෙස් මාධ්‍ය වාර්තා කළේය. අනතුර සිදුකළ මෝටර් රථයේ රියදුරු වයස අවුරුදු 80 ක පමණ වයෝවෘධ අයෙකු බව සඳහන් වෙයි. අනතුර සම්බන්ධයෙන් එරට පොලිසිය විමර්ශන ආරම්භ කර ඇති අතර මානසික සෞඛ්‍ය සම්බන්ධයෙන් සිදුකරන ලද පරීක්ෂණවලින් අනතුරුව පසුගිය වසරේදී පමණක් වයෝවෘධ පුද්ගලයින් 1900ක පමණ පිරිසකගේ රියදුරු බලපත්‍ර අත්හිටුවීමට ජපාන බළධාරින් පියවර ගෙන තිබුණි.", "URL": "https://sinhala.adaderana.lk/news.php?nid=108247", "Category": null, "Parent URL": null}