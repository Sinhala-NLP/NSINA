{"Source": "Adaderana", "Timestamp": "July 23, 2017 10:18 am", "Headline": "අගමැතිවරයාගේ දේශපාලන දිවියට වසර 40 යි", "News Content": "අග්‍රාමාත්‍ය රනිල් වික්‍රමසිංහ මහතාගේ පාර්ලිමේන්තු දිවියට වසර 40ක් සම්පූර්ණය විම නිමිත්තෙන් වැඩසටහන් මාළාවක් සංවිධානය කර තිබේ. අද(23) පස්වරුවේ කැලණිය රජමහා විහාරස්ථානයේ ආගමික වැඩසටහනක් පැවැත්වෙන අතර ලබන මාසයේ දී මහනුවර ශ්‍රී දළදා මාලිග පරිශ්‍රවයේ දී බෝධී පූජා වැඩසටහනක් පැවැත් වෙයි. මීට අමතරව තවත් ආගමික වැඩසටහන් කිහිපයක් පැවැත්වෙන බව වාර්තා වෙයි. සැමරුමට සමගාමීව මහරගම තරුණ සේවා සභාවේ දි ලබන 27 වැනිදා සිට තෙදින ප්‍රදර්ශනයක් පැවැත්වීමට ද නියමිතයි. අගෝස්තු 04 වැනිදා අග්‍රාමාත්‍යවරයාගේ දේශපාලන දිවිය සම්බන්ධයෙන් විශේෂ පාර්ලිමේන්තු සැසියක් පැවැත්වීමට ද සැලසුම් කර තිබේ. විදේශ අමාත්‍ය රවී කරුණානායක මහතාගේ සංවිධානයෙන් අගෝස්තු මස 05 වැනිදා ගාලුමුවදොර පිටියේදි සංගීත සංදර්ශනයක් ද පැවැත් විය.", "URL": "https://sinhala.adaderana.lk/news.php?nid=75534", "Category": null, "Parent URL": null}