{"Source": "Adaderana", "Timestamp": "May 31, 2019 07:36 pm", "Headline": "ජනාධිපතිවරණය පැවැත්වෙන දිනය ගැන මැකොගෙන් ඉඟියක්", "News Content": "ජනාධිපතිවරණ ඡන්ද විමසීම එළඹෙන නොවැම්බර් 9 සිට දෙසැම්බර් 9 දක්වා කාලය තුළ අනිවාර්යයෙන්ම පවත්වන බව මැතිවරණ කොමිසමේ සභාපති මහින්ද දේශප්‍රිය මහතා පවසයි. ජනාධිපතිවරණය පැවැත්විය හැකි දුරම දිනය දෙසැම්බර් 7 වන අතර ළඟම දිනය වන්නේ නොවැම්බර් 15 බවත් ඒ මහතා ප්‍රකාශ කරයි. අද දෙරණ TALK WITH CHATURA වැඩසටහනට එක්වෙමින් මැතිවරණ කොමිසමේ සභාපතිවරයා සඳහන් කළේ මේ පිළිබඳව ජනාධිපති, අගමැති හා කථානායකවරයා දැනුවත් කර ඇති බවයි. ප්‍රහාර එල්ලවීම මුල් කරගනිමින් මැතිවරණ කල් දමනවා නම් එය ප්‍රහාර සිදු කිරිමටත් වඩා අපරාදයක් බව ඒ මහතා එහිදි පැවසීය. කෙසේ වෙතත් නොවැම්බර් 9 සිට දෙසැම්බර් 9 දක්වා කාලය තුළ නිසැකවම ජනාධිපතිවරණය පවත්වන බවත් එය නීත්‍යානුකූලව පවසන බවත් ඒ මහතා වැඩිදුරටත් එම අවස්ථාවේදි ප්‍රකාශ කළේය. කෙසේවෙතත් ජනාධිපතිවරණය දෙසැම්බර් 7වෙනිදා පවත්වන බවට මැතිවරණ කොමිසම ප්‍රකාශ කළ බව ජනාධිපති මෛත්‍රිපාල සිරිසේන මහතා ඉන්දියාවේදී පැවැත්වු විශේෂ සාකච්ඡාවකදී කියා සිටියේය.", "URL": "https://sinhala.adaderana.lk/news.php?nid=111092", "Category": null, "Parent URL": null}