{"Source": "Adaderana", "Timestamp": "March 29, 2011 11:00 am", "Headline": "අද දිවයිනේ ප්‍රදේශ රැසකට ගිගුරුම් සහිත වැසි", "News Content": "අද(29) දිනයේ සවස් කාලය තුළ දිවයිනේ ප්‍රදේශ රැසකට ගිගුරුම් සහිත වැසි ඇති විය හැකි යැයි කාළගුණ විද්‍යා දෙපාර්තමේන්තුව පවසයි. විශේෂයෙන් කොළඹ සහ ඒ අවට ප්‍රදේශ වලට ද අද සවස් කාලයේ ගිගුරුම් සහිත වැසි ඇතිවිය හැකි බව එම දෙපාර්තමේන්තුවේ කාර්යයේ නියුතු කාළගුණ විද්‍යාඥ මෙරිල් මෙන්ඩිස් මහතා සඳහන් කළේය. මේ මොහොතේ වායුගෝලයේ පවතින තත්ත්වයන්ට අනුව සවස් කාලයේ ගිගුරුම් සහිත වැසි ඇති වීමට සුදුසු වාතාවරණයක් පවතින බව ඔහු වැඩිදුරටත් කියා සිටි‍යේය.", "URL": "https://sinhala.adaderana.lk/news.php?nid=15141", "Category": null, "Parent URL": null}