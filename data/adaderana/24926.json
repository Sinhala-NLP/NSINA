{"Source": "Adaderana", "Timestamp": "June 11, 2012 10:06 am", "Headline": "ගිලන් රථ රියදුරෙකු රෝහල් රථ ගාල තුළ සිය දිවි හානිකරගනියි", "News Content": "හම්බන්තොට , කටුවන රෝහලේ ගිලන් රථ රියදුරෙකු රෝහලේ රථ ගාල තුළදී ගෙල වැලලාගෙන සිය දිවි හානිකරගෙන තිබේ. අදාළ පුද්ගලයා එම රෝහලේ හෙදියකට තියුණු ආයුධවලින් පහර දී තුවාල සිදුකිරීමෙන් පසු ඔහු මෙලෙස සිය දිවි හානිකරගෙන ඇති බව කටුවන පොලිසිය පවසයි. මිය ගිය පුද්ගලයා වලස්මුල්ල, හොරේවෙල ප්‍රදේශයේ පදිංචිව සිටි 51 හැවිරිදි අයෙකි. වැන්දඹු කාන්තාවක වූ හෙදියට කළ විවාහ යෝජනාවක් පිළිනොගැනීම හේතුවෙන් ඇති වූ ආරවුලක් දුරදිග යාමෙන් අදාළ පුද්ගලයා හෙදියට තියුණු ආයුධයකින් පහර දී ඇත. ඉන් තුවාල ලැබූ අදාළ හෙදිය ඇඹිලිපිටිය මූලික රෝහලට ඇතුළත් කර ඇති බව පොලිසිය පවසයි.", "URL": "https://sinhala.adaderana.lk/news.php?nid=24926", "Category": null, "Parent URL": null}