{"Source": "Adaderana", "Timestamp": "January 15, 2010 09:29 am", "Headline": "ද්‍රවිඩ සන්ධානයට බලය ලැබුණේ වෙනම රාජ්‍යයක් සඳහායි", "News Content": "දෙමළ ජාතික සන්ධානය පාර්ලිමේන්තුව නියෝජනය කරන්නේ 2004 වසරේ ලැබුණු ජනවරමෙන් බව ජනාධිපති ජේ්‍ය්ෂ්ඨ උපදේශක පාර්ලිමේන්තු මන්ත්‍රී බැසිල් රාජපක්ෂ මහතා පවසයි.. ඔහු පෙන්වා දෙන්නේ එම ජනවරම ඔවුන්ට හිමි වූයේ එල්.ටී.ටීඊ සංවිධානයේ එකම නියෝජිතයා ලෙස පෙනී සිටීම සඳහා බවයි. එල්.ටී.ටීඊ සංවිධානයේ බලපෑම මත දෙමළ ජනතාව නියෝජනය කරමින් වෙනත් දේශපාලන පක්ෂ වලට මැතිවරණය සඳහා ඉදිරිපත් වීමට ඉඩ නොලැබුණු බව බැසිල් රාජපක්ෂ මහතා සඳහන් කරයි.. එබැවින් ඔවුන්ගේ අරමුණ වෙනම රාජ්‍යයක් සදහා පෙනී සිටීම වන බව මන්ත්‍රීවරයා පෙන්ව‍ා දෙයි.", "URL": "https://sinhala.adaderana.lk/news.php?nid=6074", "Category": null, "Parent URL": null}