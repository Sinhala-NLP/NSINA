{"Source": "Adaderana", "Timestamp": "December 6, 2010 03:41 pm", "Headline": "බස් කර්මාන්තයට ඇමතිවරු දෙදෙනෙක් පත්කිරීම අනුමත කරන්න බෑ", "News Content": "මෙරට බස් රථ කර්මාන්තය වෙනුවෙන් අමාත්‍යවරුන් දෙදෙනෙකු පත් කිරීම කිසිසේත් අනුමත කළ නොහැකි යැයි ලංකා පෞද්ගලික බස් රථ හිමියන්ගේ සංගමය පවසයි. මෙවැනි අමාත්‍යවරුන් දෙදෙනෙකු පත් කිරීම තුළින් බස් රථ කර්මාන්තය තුළ ගැටුම් උද්ගත විය හැකි බව එම සංග‍මයේ සභාපති ගැමුණු විජේරත්න මහතා සඳහන් කළේය. කොළඹ දී අද(06) පැවති මාධ්‍ය හමුවකට සහභාගී වෙමින් ඔහු මේ අදහස් පළ කළේය. ප්‍රවාහන අමාත්‍යාංශය දෙකඩ කිරීම ලංකා පෞද්ගලික බස් හිමියන්ගේ සංගමය දැඩිව හෙළාදකින බව ද විජේරත්න මහතා අවධාරණය කළේය. මෙරට බස් රථ කර්මාන්තය නඟා සිටුවීමට නම් මෙවැනි ඵල රහිත ක්‍රියාවන් සිදුනොකර බස් රථ හිමියන්ගේ සැබෑ ගැටලු හඳුනා ගැනීම අත්‍යවශ්‍ය බව ගැමුණු විජේරත්න මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=12646", "Category": null, "Parent URL": null}