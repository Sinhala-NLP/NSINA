{"Source": "Adaderana", "Timestamp": "September 4, 2018 10:45 am", "Headline": "ලොව උසම පිළිරුවේ ඉදිකිරීම් අවසන් අදියරට", "News Content": "ඉන්දියාවේ ඉදිවන ලොව උසම පිළිරුවේ ඉදිකිරීම් කටයුතු අවසන් අදියරට පැමිණ තිබෙන බව එරට මාධ්‍ය වාර්තා කරයි. ඉන්දීය නිදහස් සටනේ වීරයෙකු මෙන්ම ඉන්දීය හිටපු උප අග්‍රයමාත්‍යවරයෙකු වූ “සර්ධාර් වල්ලබායි පටෙල්” ට උපහාර ලෙස ඔහුගේ පිළිරුවක් මෙලෙස ඉදිවන අතර එය ලබන ඔක්තෝබර් මස 31 වනදා ඉන්දීය අග්‍රාමාත්‍යවරයාගේ ප්‍රධානත්වයෙන් විවෘත කිරීමට නියමිත බව සඳහන් වේ. උසින් මීටර් 182 ක් වන පිළිරුව ඉදි කිරීම සඳහා ඉන්දීය රුපියල් කෝටි 2990 ක් මුදලක් වැය කර ඇති අතර සේවකයින් 2500 ක පමණ පිරිසක් එහි ඉදිකිරීම් කටයුතුවල නිරත වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=95509", "Category": null, "Parent URL": null}