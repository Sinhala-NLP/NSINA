{"Source": "Adaderana", "Timestamp": "March 3, 2016 03:12 pm", "Headline": "විදුලිබිඳ වැටීම ගැන බලන්න අගමැතිගෙන් 5ක්", "News Content": "පසුගිය දිනවල සිදු වූ විදුලි බිඳ වැටීම් ගැන සොයා බලා, අනාගතයේ එවැනි සිද්ධීන් වළක්වා ගැනීම පිළිබඳ වාර්තා කිරීමට අග්‍රාමාත්‍ය රනිල් වික්‍රමසිංහ මහතා විසින් පංච පුද්ගල කමිටුවක් පත් කර තිබේ.ජාතික ප්‍රතිපත්ති සහ ආර්ථික කටයුතු අමාත්‍යංශයේ උපදේශක සී මාලියැද්ද මහතාගේ සභාපතිත්වයෙන් එම කමිටුව පත්කර ඇත.එහි සෙසු සාමාජිකයන් ලෙස තිලක් කොල්ලූරේ, මහාචාර්ය සෑම් කරුණාරත්න, මහාචාර්ය කුමාර් ඩේවිඩ් සහ නෙයොමාල් පැල්පොල යන මහත්වරුන් කටයුතු කරනු ඇතැයි ද කමිටු වාර්තාව සති 4ක් ඇතුළත අග්‍රාමාත්‍යවරයා වෙත බාර දීමට අපේක්‍ෂිත බවද අග්‍රාමාත්‍ය කාර්යාලය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=57849", "Category": null, "Parent URL": null}