{"Source": "Adaderana", "Timestamp": "June 3, 2012 08:20 am", "Headline": "නිධන් වස්තු හෑරු දෙදෙනා 11 තෙක් රිමාන්ඩ්", "News Content": "නිධන් වස්තු කැණීම් සිදුකරමින් සිටියදී අත්අඩංගුවට ගත් සැකකරුවන් දෙදෙනෙකු රක්ෂිත බන්ධනාගාර ගතකර තිබේ. දැරණියගල, වල්පොල වත්තේ හවරියන්ගල ප්‍රදේශයේ නිධන් වස්තු කැණීමේ නිරතව සිටියදී ඊයේ දිනයේ මෙම සැකකරුවන් අත්අඩංගුවට ගෙන තිබුණි. ඔවුන් අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 11 වැනි දින දක්වා රක්ෂිත බන්ධනාගාර ගතකිරීමට නියෝග කරන ලදී. සිද්ධිය සම්බන්ධයෙන් දැරණියගල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24720", "Category": null, "Parent URL": null}