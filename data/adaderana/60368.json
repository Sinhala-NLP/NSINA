{"Source": "Adaderana", "Timestamp": "May 22, 2016 08:26 am", "Headline": "තායිලන්තයෙන් ලංකාවට වෙසක් තෑග්ගක් ", "News Content": "තායිලන්ත රජවාසලක තැන්පත් කර ඇති මරකත මාණික්‍යය බුද්ධ ප්‍රතිමා වහන්සේට සමාන බුද්ධ ප්‍රතිමා වහන්සේ නමක් තායිලන්තයේ සැදැහැවත්න් පිරිසක් විසින් නිර්මාණය කොට කොළඹ ගංගාරාම විහාරස්ථානයට භාර දී ති‍බේ. එම පිළිම වහන්සේ තැන්පත් කිරීම ජනාධිපති මෛත්‍රීපාල සිරිසේන මහතාගේ සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිදුකෙරුණි. තායිලන්තයට පැමිණෙන විදෙස් සංචාරකයින්ගේ අනිවාර්යය නැරඹුම් ස්ථානයක් ලෙස සැළකෙන මරකත මාණික්‍යය බුද්ධ ප්‍රතිමා වහන්සේ වැඳපුදා ගැනීමට නොහැකි ශ්‍රී ලාංකික බෞද්ධ ජනතාවට මෙරට පිළිම වහන්සේ ස්ථාපිත කිරීම ඉතා වටිනා අවස්ථාවක් වෙයි. මේ අතර ගංගාරාම විහාරස්ථානය සහ අග්‍රාමාත්‍ය කාර්යාලය එක්ව සංවිධානය කරන වෙසක් කලාපය විවෘත කිරීම ද ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදුකෙරුණි.එම අවස්ථාවට අග්‍රාමාත්‍ය රනිල් වික්‍රමසිංහ මහතා ද සහභාගී වුණි.", "URL": "https://sinhala.adaderana.lk/news.php?nid=60368", "Category": null, "Parent URL": null}