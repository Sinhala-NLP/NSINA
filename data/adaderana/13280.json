{"Source": "Adaderana", "Timestamp": "January 5, 2011 09:38 am", "Headline": "යතුරුපැදිය බස් රියේ ගැටෙයි-යතුරුපැදිකරු මරුට", "News Content": "කොළඹ - හොරණ ප්‍රධාන මාර්ගයේ බොකුන්දර ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. පෞද්ගලික බස් රථයක් යතුරු පැදියක ගැටීමෙන් අනතුර සිදුව ඇති බව සඳහන් වේ. අනතුරින් බරපතල ලෙස තුවාල ‍ලැබූ යතුරුපැදිකරු දකුණු කොළඹ ශික්ෂණ රෝහලට ඇතුළත් කිරීමෙන් අනතුරුව මිය ගොස් තිබේ. මිය ගොස් ඇත්තේ 34 හැවිරිදි පුද්ගලයෙකි. අනතුර සම්බන්ධයෙන් පෞද්ගලික බස් රථයේ රියදුරු අත්අඩංගුවට ගෙන ඇති බව පොලිසිය පවසයි.", "URL": "https://sinhala.adaderana.lk/news.php?nid=13280", "Category": null, "Parent URL": null}