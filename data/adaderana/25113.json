{"Source": "Adaderana", "Timestamp": "June 18, 2012 08:12 am", "Headline": "අද සිට ජාතික ඩෙංගු මර්දන මාසයක්", "News Content": "අද(18) දින සිට ජාතික ඩෙංගු මර්දන මාසයක් ප්‍රකාශයට පත්කිරීමට සෞඛ්‍ය අමාත්‍යාංශය තීරණය කර තිබේ. ඩෙංගු මර්දනය පිළිබඳ ජනාධිපති කාර්යය සාධක බලකාය සහ සෞඛ්‍ය අමාත්‍යවරයා අතර පැවැත්වෙන සාකච්ඡාවල දී ඩෙංගු මර්දන මාසය ප්‍රකාශයට පත් කිරීමට නියමිත බව සඳහන්ය. මීට පෙර මදුරු මර්දන සති කිහිපයක් සෞඛ්‍ය අමාත්‍යාංශය මඟින් පවත්වා ඇති බව මේ සම්බන්ධයෙන් අදහස් දක්වන සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කළේය. එය තවත් ශක්තිමත් කිරීම සඳහා මෙම ජාතික වැඩසටහන ක්‍රියාවට නංවන බව අමාත්‍යවරයා ප්‍රකාශ කළේය. මේ අතර මේ වසරේ ගත වූ කාලය තුළ ඩෙංගු රෝගීන් 15 , 000 ට අධික ප්‍රමාණයක් වාර්තා වී ඇති ඉන් 75 දෙනෙකු මියගොස් ඇති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි.", "URL": "https://sinhala.adaderana.lk/news.php?nid=25113", "Category": null, "Parent URL": null}