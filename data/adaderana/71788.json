{"Source": "Adaderana", "Timestamp": "April 6, 2017 10:49 am", "Headline": "ශ්‍රී ලංකා - බංග්ලාදේශ දෙවන තරඟය අද", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන 20යි 20 තරඟය අද (06) පැවැත් වෙයි. තරඟය කොළඹ ආර්.ප්‍රේමදාස ක්‍රිඩාංගනයේදී ආරම්භවීමට නියමිතයි. දෙරට අතර පැවති පළමු 20යි 20 තරඟය ශ්‍රී ලංකා කණ්ඩායම කඩුලු 06කින් ජය ලබා ගත්තේ ය. පළමු තරඟය සඳහා සහභාගී වූ ශ්‍රී ලංකා කණ්ඩායම අද තරඟය සඳහා ද බොහෝ දුරට සහභාගි වනු ඇති බව වාර්තා වෙයි. බංග්ලාදේශ කණ්ඩායමේ නායක මෂ්රෆි මොර්ටාසාගේ අවසන් ජාත්‍යන්තර 20යි 20 තරඟයද මෙය වන බව සඳහන් වෙයි. කෙසේ වෙතත් තමන් ජාත්‍යන්තර 20යි 20 තරඟවලින් සමුගන්නා බවට පළමු 20යි 20 තරඟයේදී ඔහු දැනුම්දෙනු ලැබීය.", "URL": "https://sinhala.adaderana.lk/news.php?nid=71788", "Category": null, "Parent URL": null}