{"Source": "Adaderana", "Timestamp": "June 11, 2019 02:57 pm", "Headline": "කඩා වැටුණු සංචාරක කර්මාන්තය යළි නඟා සිටුවන්නේ කෙසේ ද?", "News Content": "වර්තමානයේ ශ්‍රී ලංකා සංචාරක කර්මාන්තයේ කඩා වැටීමක් සිදු වී ඇති බැවින් එය නගා සිටුවීම සඳහා රුසියාව වැනි ප්‍රධාන රටවල විශේෂ ප්‍රවර්ධන කටයුතු සිදු කරන බව විදෙස් මාධ්‍ය පවසයි. ප්‍රධාන පෙළේ හොටල් වල විශේෂ මිල මට්ටම් අඩුකර ඇති අතර ඒ බව දැනුවක් කිරිම සඳහා මෙලෙස ප්‍රවර්ධන කටයුතු සිදු කරන බව රොයිටර් පුවත් සේවය වර්තා කර තිබේ. එමෙන්ම විදේශිකයන් දිරිගන්වන සුළු විශේෂ ක්‍රීඩා උත්සවද සංවිධානය කිරිමට කටයුතු කර ඇති අතර තවත් පහසුකම්ද ශ්‍රී ලංකාව තුළ වැඩිදියුණු කර ඇති බව එම වාර්තාවේ සඳහන් වේ. ත්‍රස්ත ප්‍රහාරයෙන් පසුව මේ වන විට දිනකට ශ්‍රී ලංකාවට පැමිණේන සංචාරකයින්ගේ සමාන්‍ය අගය 1400ත් 1500ත් අතර වන බවත් ප්‍රහාර සිදු වු දිනවල සංචාරකයිනගේ පැමිණිමේ සමාන්‍ය අගය 1000ක් පමන වු බවත් ශ්‍රී ලංකාවේ සංචාරක ප්‍රවර්ධන කර්යංශයේ සභාපති කිෂු ගොමස් මහතා පැවසු බවද එහි සඳහන් වේ. කෙසේ වෙතත් චීනය, ඉන්දීයාව වැනි රටවල් ශ්‍රී ලංකාවට නොයන බවට තම පුරවැසීයටන් දැමු තහනම ඉවත්කර ගැනීමත් සමඟ මෙම තත්ත්වය මඟහැරි යනු ඇති බවද එහි දන්වා ඇත. නමුත් ප්‍රහාර සිදු වීමට පෙර දිනකට ශ්‍රී ලංකාවට පැමිණේන සංචාරකයින්ගේ සමාන්‍ය අගය 4500ක් පමන වු බවද ඒ මහතා පැවසු බව එම පුවත් වාර්තාවේ සඳහන් වේ.", "URL": "https://sinhala.adaderana.lk/news.php?nid=111740", "Category": null, "Parent URL": null}