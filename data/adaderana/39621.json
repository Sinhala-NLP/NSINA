{"Source": "Adaderana", "Timestamp": "December 16, 2013 08:31 am", "Headline": "දකුණු අප්‍රිකා - කෙන්යා සංචාරය නිමවා ජනපති දිවයිනට ", "News Content": "කෙන්යානු සංචාරය නිමා කරමින් ජනාධිපති මහින්ද රාජපක්ෂ මහතා ඇතුළු දූත පිරිස අද අලුයම දිවයිනට පැමිණි තිබේ. කෙන්යාවේ නයිරෝබි නුවර සිට පැමිණි ශ්‍රීලංකන් ගුවන් සේවයට අයත් විශේෂ ගුවන් යානයකින් ජනාධිපතිවරයා ඇතුළු දූත පිරිස අද අලුයම 1.30 ට පමණ දිවයිනට පැමිණි බව අද දෙරණ වාර්තාකරු සඳහන් කළේය. අභාවප්‍රාප්ත දකුණු අප්‍රිකානු ප්‍රථම කළු ජාතික ජනාධිපති නෙල්සන් මැන්ඩෙලාගේ දේහයට අවසන් ගෞරව දැක්වීම සඳහා ජනාධිපතිවරයා පසුගිය සදුදා දිවයිනෙන් පිටත්ව ගිය අතර ඉන් අනතුරුව ජනාධිපතිවරයා කෙන්යාවේ නිල සංචාරයකටද එක් විය. ජනාධිපතිවරයාගේ සිව්දින කෙන්යානු නිල සංචාරය අතරතුරදී දෙරටට වැදගත් වන ගිවිසුම් 8 කට අත්සන් තබන ලදී.", "URL": "https://sinhala.adaderana.lk/news.php?nid=39621", "Category": null, "Parent URL": null}