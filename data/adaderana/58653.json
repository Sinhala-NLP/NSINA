{"Source": "Adaderana", "Timestamp": "March 27, 2016 05:02 pm", "Headline": "එකිනෙකාට චෝදනා නෑ -සමගියෙන් අභියෝගවලට මුහුණදෙනවා", "News Content": "එකිනෙකාට චෝදනා නොකර සමගියෙන් අභියෝගවලට මුහුණදෙන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.ලංකාවේ විදුලි රැහැන් දිග ප‍්‍රමාණ වශයෙන් ගත් විට කිලෝමීටර් ලක්ෂ දෙකමාරකට ආසන්න ප‍්‍රමාණයක් පවත්නා බවත්,විදුලි රැහැන් නඩත්තු කරමින් පාරිභෝගිකයට විශිෂ්ට සේවාවක් ලබාදීම විදුලිබල අමාත්‍යංශයේ අරමුණ බවත් අමාත්‍යවරයා සඳහන් කළේය.අනුරාධපුර පූජා නගරයේ පැවති ජාතික විදුලි ශ්‍රමදාන සතියේ සමාරම්භක අවස්ථාවට එක්වෙමින් අමාත්‍යවරයා මෙම අදහස් පළ කළේය.මෙම වැඩසටහන මගින් සේවකයින් අතර සමගිය වැඩි කර පැමිණෙන අභියෝග සඳහා එක්ව මුහුණදීමේ හැකියාව වර්ධනය කරන බවත් ඔහු එහිදි කියා සිටියේය.මෙම වැඩසටහන යටතේ දිවයින පුරාම විදුලි සේවකයින්ගේ ශ‍්‍රම දායකත්වය යටතේ කඩිනමින් විදුලි සේවාවන් යථාවත් කිරීමට කටයුතු කරනු ලබන බවත්,එය අපේ සේවකයන් ලබා දෙන විශිෂ්ට දායකත්වයක් ලෙස පෙන්වා දිය හැකි බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58653", "Category": null, "Parent URL": null}