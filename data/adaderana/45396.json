{"Source": "Adaderana", "Timestamp": "August 16, 2014 12:28 pm", "Headline": "කොළඹ -  අවිස්සාවේල්ල  මාර්ගයේ විශේෂ රථ වාහන සැලැස්මක් ", "News Content": "කොළඹ - අවිස්සාවේල්ල ප්‍රධාන මාර්ගයේ විශේෂ රථ වාහන සැලැස්මක් ක්‍රියාත්මක කිරිමට පොලිසිය පියවර ගෙන තිබේ. නවගමුව පුරාණ පත්තිනි දේවාලයේ පෙරහැර අද(16) රාත්‍රි 08.00 සිට සහ දියකපන මහා පෙරහැර හෙට(17) උදෑසන 09 .00 සිට සවස 02. 00 දක්වා කාලය තුළ මාර්ගයේ වීථි සංචාරය කිරිම හේතුවෙන් මෙම පියවර ගෙන ඇති බව සඳහන් වෙයි. මෙම කාලය තුළ විකල්ප මාර්ග භාවිත කරන ලෙස පොලිසිය රියදුරන්ගෙන් ඉල්ලීමක් කරයි. ඒ අනුව කඩුවෙල සිට 697 අතුරුගිරිය වෙලේ හන්දිය මාර්ගය ඔස්සේ අතුරුගිරියටත්, වඳුරමුල්ල හන්දියෙන් සුමනතිස්ස මාවත ඔස්සේ කොළඹ අවිස්සාවේල්ල මාර්ගයටත් පිවිසිය හැකි බව පොලිසිය පැවසුවේය. හංවැල්ල සිට කොළඹ දක්වා ගමන් කරන රථ වාහන රණාල, සියඹලාගහ හන්දියෙන් 698 මාර්ගය ඔස්සේ කඩුවෙල මාර්ගයට පිවිසිය හැකි බව පොලිසිය සඳහන් කළේය.", "URL": "https://sinhala.adaderana.lk/news.php?nid=45396", "Category": null, "Parent URL": null}