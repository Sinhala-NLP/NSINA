{"Source": "Adaderana", "Timestamp": "May 2, 2017 08:32 am", "Headline": "හෙරොයින් ළඟ තබාගත් 2ක් අල්ලයි", "News Content": "හෙරොයින් ළඟ තබාගෙන සිටි පුද්ගලයෙකු මරදාන ප්‍රදේශයේ දී අත්අඩංගුවට ගෙන තිබේ. කොළඹ මධ්‍යම කොට්ඨාස නීතිය බලගැන්වීමේ ඒකකයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්. එහිදී ඔහු සතුව තිබී හෙරොයින් ග්‍රෑම් 5යි මිලිග්‍රෑම් 480ක් පොලීසිය බාරයට ගෙන තිබේ. අත්අඩංගුවට ගත් සැකකරු අද(2) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර හෙරොයින් ග්‍රෑම් 03යි මිලිග්‍රෑම් 150ක් ළඟ තබාගෙන සිටි පුද්ගලයෙකු පෑලියගොඩ නුගේපාර ප්‍රදේශයේ දී අත්අඩංගුවට ගෙන තිබේ. සැකකරු 30 හැවිරිදි පෑලියගොඩ ප්‍රදේශයේ පදිංචිකරුවෙකු වන අතර ඔහු අද(2) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72716", "Category": null, "Parent URL": null}