{"Source": "Adaderana", "Timestamp": "June 2, 2011 05:01 pm", "Headline": "පහරදුන් අය අත්අඩංගුවට ගන්නා තෙක් වර්ජනය ක්‍රියාත්මකයි", "News Content": "පානදුර බස් වර්ජනය තවදුරටත් ක්‍රියාත්මක වන බව පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා පවසයි. බස් රථ සේවකයාට පහරදුන් පුද්ගලයින් අත්අඩංගුවට ගන්නා තෙක් වර්ජනය ක්‍රියාත්මක වන බව ඔහු සඳහන් කරයි. මේ සඳහා අදාළ අංශ පියවර ‍නොගතහොත් මොරටුව පෞද්ගලික බස්රථ ධාවකයින් ද වර්ජනයට එක්වනු ඇති බව ගැමුණු විජේරත්න මහතා අවධාරණය කරයි. බස්රථ සේවකයෙකුට පහරදීමට විරෝධය පළ කරමින් පානදුර සිට ගමන් ගන්නා පෞද්ගලික බස්රථ ධාවකයින් අද(02) උදෑසන සිට වර්ජනයක නිරතව සිටියි.", "URL": "https://sinhala.adaderana.lk/news.php?nid=16499", "Category": null, "Parent URL": null}