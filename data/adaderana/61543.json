{"Source": "Adaderana", "Timestamp": "June 27, 2016 02:50 pm", "Headline": "  පරිපාලනයට එරෙහිව කැලණි සිසුන් මානව හිමිකම් යයි", "News Content": "කැලණිය විශ්වවිද්‍යාල මහා ශිෂ්‍ය සංගමය විශ්වවිද්‍යාලයේ පරිපාලනයට එරෙහිව මානව හිමිකම් කොමිසම වෙත පැමිණිල්ලක් භාරදී තිබේ.විශ්වවිද්‍යාල පරිපාලන විසින් සිසුන්ට විශ්වවිද්‍යාලය තුළ නිදහසේ කටයුතු කිරීමේ අයිතිය අහිමි කර ඇති බව පවසමින් එම පැමිණිල්ල සිදු කළ බව කැලණිය විශ්වවිද්‍යාලයේ මහා ශිෂ්‍ය සංගමය පවසයි.දේශන ශාලා තුළදී සිසුන්ට තර්ජනය කිරීම, දුරකතන ඇමතුම් ලබාදී සිසුන් බියවැද්දීම, සිසුන්ට අදහස් දැක්වීමේ අයිතිය අහිමි කිරීම ඇතුළු ශිෂ්‍යයින් මර්දන ක්‍රියා රැසක් මේ වන විට විශ්වවිද්‍යාලය තුළ ක්‍රියාත්මක වන බව විශ්වවිද්‍යාල මහා ශිෂ්‍ය සංගමය පවසයි.විශ්වවිද්‍යාල පරිපාලන නිලධාරීන් සහ ආණ්ඩු හිතවාදී ආචාර්යවරුන් පිරිසක් විසින් මෙම ශිෂ්‍ය මර්දන ක්‍රියා සෘජුවම කරන බව ද ඔවුන් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=61543", "Category": null, "Parent URL": null}