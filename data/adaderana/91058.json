{"Source": "Adaderana", "Timestamp": "June 18, 2018 02:00 pm", "Headline": "නීති විරෝධීව මැණික් ගැරූ 2ක් පොලිස් දැලේ", "News Content": "බගවන්තලාව, තෙරේසියා වතුයායේ බලපත්‍ර නොමැතිව මැණික් ගැරීමේ කටයුතු සිදු කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. බගවන්තලාව පොලීසියට ලද තොරතුරක් මත සිදු කළ වැටලීමකදී ඔවුන් අත්අඩංගුවට ගත් බව පොලීසිය පවසයි. අත්අඩංගුවට ගෙන ඇත්තේ 33 හැවිරිදි සහ 36 හැවිරිදි වයස්වල පසුවන බගවන්තලාව ප්‍රදේශයේ පදිංචිකරුවන් දෙදෙනෙක්ය. ඔවුන් හැටන් මහේස්ත්‍රාත් අධිකරණයට ඉදිරිපත් කිරීමට නියමිත අතර බගවන්තලාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91058", "Category": null, "Parent URL": null}