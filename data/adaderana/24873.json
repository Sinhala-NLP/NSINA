{"Source": "Adaderana", "Timestamp": "June 9, 2012 08:32 am", "Headline": "ශ්‍රී ලාංකිකයෙකු බ්‍රිතාන්‍යයේ දී අත්අඩංගුවට", "News Content": "ශ්‍රී ලාංකිකයෙකු බ්‍රිතාන්‍යයේ දී අත්අඩංගුවට ගෙන තිබේ. කල්ඉකුත් වූ වීසා බලපත්‍ර සහිතව රැඳී සිටීම හේතුවෙන් අදාළ පුද්ගලයා අත්අඩංගුවට ගෙන ඇති බව සඳහන්ය. බ්‍රිතාන්‍යයේ ලන්ඩන්හිදී ව්‍යාජ තොරතුරු ඉදිරිපත් කරමින් තිස් හැවිරිදි මොහු විවාහවීමට සූදානම්ව සිටි බව බ්‍රිතාන්‍ය දේශසීමා ඒජන්සියේ නිලධාරියෙකු පවසා ඇත. මොහු රඳවා තබාගෙන සිටි 68 හැවිරිදි බ්‍රිතාන්‍ය ජාතිකයෙකුගෙන් ද අදාළ නිලධාරින් ප්‍රශ්න කර ඇති බව වාර්තා වේ. අදාළ ශ්‍රී ලාංකිකයා බ්‍රිතාන්‍යයෙන් පිටුවහල් කිරීමට පෙර ඔහුගෙන් දීර්ඝ වශයෙන් ප්‍රශ්න කිරීමට කටයුතු කරන බව එරට මාධ්‍ය වාර්තා කරයි. අදාළ ප්‍රශ්න කිරීම්වලින් අනතුරුව මෙම ශ්‍රී ලාංකිකයා බ්‍රිතාන්‍යයෙන් පිටුවහල් කරනු ඇති බව වාර්තා වේ.", "URL": "https://sinhala.adaderana.lk/news.php?nid=24873", "Category": null, "Parent URL": null}