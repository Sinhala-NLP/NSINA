{"Source": "Adaderana", "Timestamp": "July 1, 2012 08:33 am", "Headline": " මුහුදේ ගැටුමකින් ධීවරයෙක් අතුරුදහන්", "News Content": "ත්‍රීකුණාමලය සමුද්‍රාගම මුහුදු ප්‍රදේශයේ දී ධීවරයින් දෙපිරිසක් අතර ඇති වු ගැටුමකින් එක් පුද්ගලයෙකු මුහුදේදී අතුරුදන්ව තිබේ. පසුගියදා ත්‍රීකුණාමලය සමුද්‍රාගම වෙරළ තීරයෙන් මුහුදු ගිය ධීවරයින් පිරිසකට බෝට්ටුවකින් පැමිණි තවත් ධීවරයින් පිරිසක් විසින් පහර දී ඇති බව සඳහන්වේ. මෙහිදි එක් ධීවර බෝට්ටුවක ගමන්ගත් පුද්ගලයෙකු අතුරුදන් වී ඇති බවට ත්‍රීකුණාමලය පොලිසියට පැමිණිල්ලක් ලැබී තිබේ. මෙලෙස අතුරුදන්ව ඇත්තේ 18 හැවිරිදි සමුද්‍රාගම ප්‍රදේශයේ පදිංචිකරුවෙකු බව සඳහන්ය. මෙම සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන ත්‍රීකුණාමලය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 13වන දින දක්වා රක්ෂිත බන්ධනාගාර ගත කර තිබේ. මීට අමතරව මෙම සිද්ධියට සම්බන්ධ බවට සැකපිට තවත් පුද්ගලයින් තිදෙනෙකු ද වරාය පොලිසිය විසින් අත්අඩංගුවට ගෙන ඇති බව පොලිසිය කියා සිටියි. වරාය පොලිසිය සිද්ධිය සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25444", "Category": null, "Parent URL": null}