{"Source": "Adaderana", "Timestamp": "July 4, 2014 05:02 pm", "Headline": "බස්නාහිර පළාත් සභා පාසල් ගුරුවරුන් ජාතික පාසල්වලට මාරු කිරීම නවතයි", "News Content": "බස්නාහිර පළාත් සභාව යටතේ පාලනය වන පාසල් වල සේවය කරන ගුරුවරුන් ජාතික පාසල් සඳහා මාරුකර යැවීම තාවකාලිකව අත්හිටුවා තිබේ. පළාතේ අධ්‍යාපන සංවර්ධන කටයුතු ඉහළ නැංවීමේ අරමුණින් මෙම පියවර ගත් බව බස්නාහිර පළාත් අධ්‍යාපන අමාත්‍යංශය පවසයි. බස්නාහිර පළාතේ විභාග ප්‍රතිඵල තවදුරටත් වර්ධනය කිරීම සඳහා දැනටමත් විශේෂ වැඩසටහන් ගණනාවක් ආරම්භ කර ඇති බවද සඳහන්ය.", "URL": "https://sinhala.adaderana.lk/news.php?nid=44432", "Category": null, "Parent URL": null}