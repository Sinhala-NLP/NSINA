{"Source": "Adaderana", "Timestamp": "July 3, 2012 08:20 am", "Headline": "ඉන්දීය ධීවරයින් දසදෙනෙකු තලෙයිමන්නාරමේ දී අත්අඩංගුවට", "News Content": "අනවසරයෙන් මෙරට මුහුදු සීමාවට ඇතුළු වූ ඉන්දීය ධීවරයින් දසදෙනෙකු තලෙයිමන්නාරම උතුරු මුහුදු තීරයේ දී නාවික හමුදාව විසින් අත්අඩංගුවට ගෙන තිබේ. ටෝලර් යාත්‍රා දෙකකින් පැමිණි මෙම ධීවරයින් පිරිස ධීවර ආම්පන්න ද සමඟ ඊයේ(02) දිනයේ දී අත්අඩංගුවට ගෙන ඇති බව සඳහන්ය. අත්අඩංගුවට ගත් ඉන්දීය ධීවරයින් සම්බන්ධයෙන් නීතිමය පියවර ගැනීම සඳහා නාවික හමුදාව විසින් තලෙයිමන්නාරම පොලිසියට භාර දී ඇත. සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමට නියමිත අතර තලෙයිමන්නාරම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25486", "Category": null, "Parent URL": null}