{"Source": "Adaderana", "Timestamp": "February 15, 2018 08:11 am", "Headline": "පාසලේ ආදි සිසුවා කළ වෙඩි තැබීමකින් 17 ක් මරුට", "News Content": "අමෙරිකාවේ ෆ්ලොරිඩා හී පාසලක සිදුවු වෙඩි තැබීමකින් පුද්ගලින් 17 දෙනෙකු මියගොස් තිබේ. ෆ්ලොරිඩාහි, පාර්ක්ලන්ඩ් ප්‍රදේශය් පිහිටි පාසලක මෙම වෙඩි තැබීම සිදුව ඇති බව විදෙස් මාධ්‍ය වාර්තා කළේය. නිකලස් කෘස් නැමැති 19 හැවිරිදි තරුණයෙකු විසින් අදාළ වෙඩිතැබීම සිදුකර ඇති අතර ඔහු එම පාසලේම ආදි ශිෂ්‍යෙයකු බව ද සඳහන්ය. සැකකරු ගිනි අවි කිහිපයක් සහිතව පැමිණ පාසල පිහිටි ගොඩනැගිල්ල පිටත සිට වෙඩි තැබීම ආරම්භ කර ඇති අතර පසුව පාසල තුළට ගොස් තවදුරටත් වෙඩි තබා ඇති බව විදෙස් මාධ්‍ය වාර්තා කරයි. එම ස්ථානයේදීම පුද්ගලයින් 15 දෙනෙකු මියගොස් ඇති අතර රෝහල් ගත කිරීමෙන් පසු තවත් දෙදෙනෙකු මියගොස් තිබේ. වෙඩි තැබීම සිදුකළ සැකකරු අත්අඩංගුවට ගෙන ඇති බව වාර්තා වේ. 2012 වසරේ ද අමෙරිකාවේ පාසලක සිදුවූ මෙවැනිම වෙඩි තැබීමකින් සිසුන් 20 දෙනෙකු මිය ගියේය.", "URL": "https://sinhala.adaderana.lk/news.php?nid=84339", "Category": null, "Parent URL": null}