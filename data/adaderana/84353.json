{"Source": "Adaderana", "Timestamp": "February 15, 2018 10:32 am", "Headline": "හැටන් ඩිපෝවේ පාලන බලය සේවක පිරිසක් අතට යෑමෙන් ආදායම පහළට", "News Content": "හැටන් ලංගම ඩිපොවේ පාලන බලය එම ඩිපෝවේ සේවකයින් පිරිසක් අතට පත් කර ගැනිම නිසා එම ඩිපෝවේ පාරිපාලනය බිඳ වැටි අදායම් තත්ත්වය පහළ වැටි ඇති බව එම ඩිපෝවේ ඩිපෝ පරික්‍ෂක රෝහන සිල්වා මහතා පවසයි. හැටන් ඩිපොවේ කළමනකාරවරයා සහ තමන් ඇතුළු තවත් සේවක පිරිසකට එම ඩිපෝවේම ඇතැම් සේවක පිරිසක් විසින් තර්ජනය කිරිම හේතුවෙන් එම තර්ජනයට ලක්වු සියලූ දෙනා දින කිහිපයක් සේවයට වාර්තා නොකර සිටින බව රෝහන සිල්වා මහතා කියා සිටියි. පළාත් පාලන මැතිවරණය අවසන් විමත් සමඟ පළාත් පාලන මැතිවරණ ප‍්‍රතිපලත් සමඟ එම ඩිපෝවේ ඇතැම් සේවකයින් හිටපු ජනපති මහින්ද රාජපක්‍ෂ මහතාගේ ජායාරූපය බස් රථවල අලවා සිය පාලන බලය බලහත්කාරයෙන් ඔහුන් අතට ගැනිම නිසා දිනකට ධාවනය වු බස් ලංගම බස් රථ සීයයෙන් ඊයේ (14) දිනය වන විට බස් රථ හතලියක් පමණ ධාවනය වන බව රෝහන ද සිල්වා මහතා කියා සිටියි. හැටන් ලංගම ඩිපෝවේ දිනක ආදායම රැපියල් ලක්‍ෂ පහළොව දක්වා පැවතියද දැනට දින කිහිපයක සිට එම ආදායම් තත්ත්වය රැපියල් ලක්‍ෂ අට දක්වා පහත වැටි ඇති බවත් එක්සත් ජාතික පක්ෂයට සහයෝගය දැක්වු එම ඩිපෝවේ විශාල සේවකයන් පිරිසක් පවත්නා තත්ත්වය හේතුවෙන් සේවයට වාර්තා නොකර සිටින බව රෝහන ද සිල්වා මහතා වැඩි දුරටත් කියා සිටියේය. මෙම සිද්ධිය සම්බන්ධයෙන් ලංගම ගම්පොළ පිහිටි ප‍්‍රධාන කාර්යාලය මඟින්ද හැටන් පොලිසිය මඟින්ද මේ වන විට පරික්‍ෂ ආරමිභ කර තිබේ.", "URL": "https://sinhala.adaderana.lk/news.php?nid=84353", "Category": null, "Parent URL": null}