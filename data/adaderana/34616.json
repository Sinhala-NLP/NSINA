{"Source": "Adaderana", "Timestamp": "June 4, 2013 08:14 am", "Headline": "වාසනාව සෙවූ 4 ගේ අවාසනාව මතුවෙයි", "News Content": "මහඔය, අරන්තලාව රක්ෂිතයේ දී නිදන් හෑරීමේ නිරතව සිටිය දී අත්අඩංගුවට ගැණුනු සැකකරුවන් සිව් දෙනෙකු අද (04) අධිකරණය හමුවට ඉදිරිපත් කිරීමට නියමිතය. ඊයේ දහවල් මහඔය පොලීසියේ නිලධාරීන් පිරිසක් විසින් සැකකරුවන් අත්අඩංගුවට ගැණිනි. සැකකරුවන් ගමන් කළ මෝටර් රථයක් සහ පුරාවිද්‍යා වටිනාකමකින් යුත් දර්ශන ඇතුළත් පරිගණක යන්ත්‍රයක් ද පොලිස් භාරයට ගෙන තිබේ. සැකකරුවන් උහන ප්‍රදේශයේ පදිංචිකරුවන් වන අතර ඔවුන් අද දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=34616", "Category": null, "Parent URL": null}