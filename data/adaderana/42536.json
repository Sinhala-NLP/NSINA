{"Source": "Adaderana", "Timestamp": "April 14, 2014 04:17 pm", "Headline": "උප නගරාධිපති රිමාන්ඩ්", "News Content": "වත්තල නගර සභාවේ උප නගරාධිපති මොහොමඩ් තාහීර් රිස්වාන් මහතා රක්ෂිත බන්ධනාගාර ගත කර තිබේ. වත්තල වැඩබලන මහේස්ත්‍රාත් චන්න ගුණවර්ධන මහතා වෙත සැකකරු අද ඉදිරිපත් කළ අවස්ථාවේ දී ලබන 16 වන දින දක්වා රක්ෂිත බන්ධනාගාර ගත කරන ලෙස නියෝග කළ බව පොලීසිය පැවසුවේය. වත්තල මාබෝලේ බංගලාවත්ත ප්‍රදේශයේ දී පිහියකින් කපාකොටා පුද්ගලයෙකුට බරපතළ තුවාල සිදුකිරීම සම්බන්ධයෙන් සැකකාර උප නගරාධිපතිවරයා වත්තල පොලීසිය විසින් ඊයේ අත්අඩංගුවට ගන්නා ලදී. පසුගිය 06 වැනිදා අදාළ පහරදීම සිදුකර තිබු බව පොලීසිය පැවසුවේය.", "URL": "https://sinhala.adaderana.lk/news.php?nid=42536", "Category": null, "Parent URL": null}