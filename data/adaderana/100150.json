{"Source": "Adaderana", "Timestamp": "December 2, 2018 04:32 pm", "Headline": "මන්ත්‍රීවරුන්ගේ විශ්‍රාම වැටුප කප්පාදු කිරීමට යෝජනාවක් ", "News Content": "අගමැතිවරයාගේ හා මැති ඇමතිවරුන්ගේ වැය ශිර්ෂ කපා දැමීමට පාර්ලිමේන්තුවේදී යෝජනා සම්මත කළා සේ සියලුම පාර්ලිමේන්තු මන්ත්‍රීවරුන්ගේ විශ්‍රාම වැටුප කප්පාදු කිරීම සඳහාද යෝජනාවක් ගෙන එන ලෙස තමන් ජනතා විමුක්ති පෙරමුණේ හා එක්සත් ජාතික පක්ෂයේ මන්ත්‍රීවරුන්ගෙන් ඉල්ලා සිටින බව හිටපු වයඹ පළාත් සභා මන්ත්‍රී පාලිත රෝහණ මහතා පැවසිය. අද(02) දහවල් මාදම්පේ නගරයේ පැවති විරෝධතාවයකට එක් වෙමින් පාලිත රෝහණ මහතා එසේ පැවසිය. ඉක්මනින් මහා මැතිවරණයක් පවත්වන ලෙස ඉල්ලමින් හා කතානායකවරයාගේ ක්‍රියා කළාපය හෙළා දකිමින් අත්සන් ලබා ගැනීමේ ව්‍යාපාරයක්ද මේ විරෝධතාවයට සමගාමිව පැවැත්විය. මෙහිදී වැඩිදුරටත් අදහස් දක්වමින් හිටපු වයඹ පළාත් සභා මන්ත්‍රී පාලිත රෝහණ මහතා පැවසූවේ අද වන විට රට අරාජික වී ඇති බවත් මේ අරාජිකත්වයට වග කිව යුත්තේ කතානායකවරයා බවත්ය. ජනාධිපතිවරයා පාර්ලිමේන්තුව විසුරුවා හැර තිබෙන අවස්ථාවේ පාර්ලිමේන්තුව නැවත කැඳවා මොහු මෙම තත්ත්වය ඇති කළ බවත් පැවසීය. හලාවත ප්‍රාදේශීය සභාවේ සභාපති සරත් සිල්වා මහතාද මෙහිදී ජනතාව අමතන ලදී.", "URL": "https://sinhala.adaderana.lk/news.php?nid=100150", "Category": null, "Parent URL": null}