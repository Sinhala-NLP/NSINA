{"Source": "Adaderana", "Timestamp": "February 19, 2019 01:10 pm", "Headline": "අනාරක්ෂිත තාප්පය ජීවිතයක් බිලි ගනී-CCTV දර්ශන සහිතයි", "News Content": "පානදුර කෙසෙල්වත්ත ප්‍රදේශයේ පුද්ගලික සමාගමක නව ගොඩනැගිල්ලක් ඉදිකරන වැඩබිමක අනාරක්ෂිත ලෙස එස්කැවේටර් යන්ත්‍රයක් ක්‍රියාත්මක කිරීමේදී එම යන්ත්‍රයේ පැටලුනු විදුලි රැහැනක් සහ ඊට සම්බන්ධව තිබූ අනාරක්ෂිත තාප්පයක කොටසක් කඩා වැටීමෙන් එම තාප්පයට යටවී වැඩබිමෙහි සේවය කළ ආරක්ෂක නිලධාරියෙකු මියගොස් තිබේ. ඊයේ (18) දිනයේ මෙම අනතුර සිදු වි ඇති බව අද දෙරණ වාර්තාකරු සඳහන් කළේය. අදාල අනතුර සිදු වු ආකාරය එම වැඩ බිමේ සවි කර තිබු ආරක්ෂක කැමරාවේ සටහන් වි තිබේ. අදාල ආරක්ෂ නිලධාරියා සිය මුර කුටියේ සිටි අවස්ථාවේ එයට පිටුපසින් ඉදිකර තිබු කොන්ක්‍රීට් තාප්පයක් මුර කුටියට මතට මෙලෙස කඩා වැටි ඇත. පසුව එම ස්ථානයේ සිටි සේවකයන් තුවාල සිදු වු ආරක්ෂක නිලධාරියාව පානදුර මුලික රෝහල වෙත ඇතුල් කර තිබේ. එහිදි ඔහු මිය බව වාර්තා විය. මෙලෙස මිය ගොස් ඇත්තේ කොස්ගොඩ ප්‍රදේශයේ පදිංචිව සිටි 23 හැවිරිදි එක්දරු පියෙක්.", "URL": "https://sinhala.adaderana.lk/news.php?nid=104613", "Category": null, "Parent URL": null}