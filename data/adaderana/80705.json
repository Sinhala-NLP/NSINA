{"Source": "Adaderana", "Timestamp": "November 29, 2017 01:19 am", "Headline": "ජාත්‍යන්තර ගුවන් තොටුපොළ දෙවන දිනටත් වැසෙයි", "News Content": "ජාත්‍යන්තර ගුවන් තොටුපොළ දෙවන දිනටත් වසා තැබීමට බලධාරීන් තීරණය කර තිබේ. ඉන්දුනීසියාවේ බාලි දූපතේ මවුන්ට් අගුන්ග් ගිනි කන්ද සක්‍රීවීම හේතුවෙන් බාලි ජාත්‍යන්තර ගුවන් තොටුපොළ දෙවන දිනටත් වසා තැබීමට බලධාරීන් තීරණය කර තිබේ. ගිනි කන්ද සක්‍රීය වීම හේතුවෙන් ඊයේ උදෑසන සිට පැය 24 ක කාලයක් ගුවන් තොටුපළ වසා දැමීමට බලධාරීන් පියවර ගෙන තිබුණි. මේ හේතුවෙන් ගුවන් ගමන් 400 ක් පමණ අවලංගු කෙරුණු අතර මගීන් 59,000 ක පමණ පිරිසක් බාලි ගුවන් තොටුපළේ රැඳී සිටින බව සඳහන්ය. කෙසේවෙතත් තවදුරටත් ගිනි කන්ද සක්‍රීය මට්ටමේ පැවතීම හේතුවෙන් පෙරවරු 07.00 දක්වා ගුවන් තොටුපළ වසා දැමීමටයි බලධාරීන් තීරණය කර ඇත්තේ.", "URL": "https://sinhala.adaderana.lk/news.php?nid=80705", "Category": null, "Parent URL": null}