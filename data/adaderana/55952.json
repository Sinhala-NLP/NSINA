{"Source": "Adaderana", "Timestamp": "December 25, 2015 05:42 pm", "Headline": " ගොවීන් දැනුවත් කරනවා", "News Content": "ගොවීන් දැනුවත් කිරීමේ පුළුල් ව්‍යාපාරයක් ආරම්භ කිරීමට නියමිත බව ජනතා විමුක්ති පෙරමුණ පවසයි.එම පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා පැවසුවේ ගොවිජන ජිවිතය සහ අයවැයේ බලපෑම පිළිබඳ ගොවින් දැනුවත් කිරීමේ අරමුණින් එම වැඩසටහන ක්‍රියාවට නංවන බවයි.එම වැඩසටහන කමත් සභාව නමින් නම් කර ඇති බව සඳහන්ය.අදාළ වැඩසටහන මගින් ගොවිජනතාව ඒකරාශි කර සාකච්ඡා පැවැත්වීමට සහ දැනුවත් කිරීම් සිදු කිරීමට නියමිත බව කේ.ඩී ලාල්කාන්ත මහතා සඳහන් කළේය.එමෙන්ම ලබන ජනවාරි මාසයෙන් පසු ආණ්ඩුවේ ක්‍රියාකාරිත්වය නිරීක්ෂණය කර ඉදිරියේදී ගනු ලබන වෘත්තිය ක්‍රියාමාර්ග සම්බන්ධයෙන් නිගමනය කරන බව හෙතෙම කියා සිටියේය.", "URL": "https://sinhala.adaderana.lk/news.php?nid=55952", "Category": null, "Parent URL": null}