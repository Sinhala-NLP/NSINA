{"Source": "Adaderana", "Timestamp": "January 21, 2017 10:36 am", "Headline": "  හෙරොයින් ළඟ තබාගත් කතුන් 3ක් මාට්ටු", "News Content": "වැල්ලවත්ත, පාමංකඩ ප්‍රදේශයේදී හෙරොයින් සමග කාන්තාවන් දෙදෙනෙකු අත්අඩංගුවට ගෙන තිබේ.වැල්ලවත්ත පොලීසියේ නිලධාරීන්ට ලද තොරතුරක් මත සිදු කළ වැටලීමකදී සැකකාර කාන්තාවන් දෙදෙනා අත්අඩංගුවට ගත් බව පොලීසිය පැවසුවේය.අත්අඩංගුවට ගත් සැකකාර කාන්තාවන් සතුව තිබී හෙරොයින් ග්‍රැම් 11 මිලිග්‍රෑම් 320ක් පොලීසිය විසින් සොයාගෙන තිබේ.ඔවුන් බම්බලපිටිය සහ පාමංකඩ යන ප්‍රදේශවල පදිංචි 36 හැවිරිදි සහ 41 හැවිරිදි කාන්තාවන් දෙදෙනෙකි.මේ අතර හෙරොයින් ළඟ තබාගෙන සිටි කාන්තාවක කැලණිය,පට්ටිය හන්දිය ප්‍රදේශයේදී අත්අඩංගුවට ගෙන තිබේ.සැකකාරිය සතුව තිබී හෙරොයින් ග්‍රෑම් 11යි මිලි ග්‍රෑම් 150ක් සොයාගත් බව පොලීසිය පැවසුවේය.අත්අඩංගුවට ගෙන ඇත්තේ කැලණිය ප්‍රදේශයේ පදිංචි 38 හැවිරිදි කාන්තාවකි.මේ අතර හෙරොයින් ග්‍රෑම් 10යි මිලි ග්‍රෑම් 100ක් සමඟ කාන්තාවක වැල්ලම්පිටිය, මීතොටමුල්ල පටුමග ප්‍රදේශයේදී අත්අඩංගුවට ගෙන තිබේ.සැකකාරිය වැල්ලම්පිටිය ප්‍රදේශයේ පදංචි 32 හැවිරිදි අයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=68376", "Category": null, "Parent URL": null}