{"Source": "Adaderana", "Timestamp": "August 25, 2012 08:04 pm", "Headline": "රුහුණු රෝයල්ස් බස්නාහිර ඩණ්ඩි පරදවයි", "News Content": "එස්.එල්.පී.එල් ක්‍රිකට් තරගාවලියේ අද (25) පැවැති තවත් තරගයකින් ජය වාර්තා කිරීමට රුහුණු රෝයල්ස් කණ්ඩායම සමත්විය. මෙම තරගයේ පළමුවෙන් පන්දුවට පහරදුන් බස්නාහිර ඩණ්ඩි කණ්ඩායම නියමිත පන්දුවාර 20 අවසානයේ කඩුලු 4ක් දැවී ලකුණු 123 ක් ලබා ගත්තේය. කණ්ඩායම වෙනුවෙන් කැමරන් බොර්ගස් ලකුණු 40ක් රැස් කළ අතර පන්දු යැවීමේදි වහබ් රියාස් කඩුලු 2ක් බිඳ හෙළුහ. පිළිතුරු ඉනිම ක්‍රීඩා කළ කණ්ඩායම රුහුණු රෝයල්ස් කණ්ඩායම පන්දුවාර 16 පන්දු 4කදී කඩුලු 6ක් දැවී ජය වාර්තා කළේය. කණ්ඩායම වෙනුවෙන් නසීර් ජැම්සඩ් ලකුණු 51ක් ලබා ගත් අතර පන්දු යැවීමේදි මහමුදල්ලා කඩුලු 3ක් බිඳ හෙළුහ.", "URL": "https://sinhala.adaderana.lk/news.php?nid=26883", "Category": null, "Parent URL": null}