{"Source": "Adaderana", "Timestamp": "August 28, 2013 06:13 am", "Headline": "ඡන්ද නීති කැඩුවාට 5 ක් අත්අඩංගුවේ", "News Content": "මැතිවරණ නීති උල්ලංඝණය කරමින් ප්‍රචාරක කටයුතු වල නිරතව සිටි බව කියන පුද්ගලින් 05 දෙනෙකු මුන්දලම පොලීසිය විසින් අත්අඩංගුවට ගෙන තිබේ. ඊයේ (27)සවස මුන්දලම පොලිස් වසමේ කීරියන්කල්ලිය - අක්කරවෙල්ලිය ප්‍රදේශයේදී සැකකරුවන් අත්අඩංගුවට ගැනීමට පොලීසිය සමත්වී ඇති බවත්, සැකකරුවන් සතුව තිබී පෝස්ටර් 150 ක් පොලිස් භාරයට ගෙන ඇති බවත් අද දෙරණ වාර්තාකරු පවසයි. අත්අඩංගුවට ගෙන ඇත්තේ වයඹ පළාත් සභා මැතිවරණයට පුත්තලම දිස්ත්‍රීක්කයෙන් තරග කරන මුස්ලිම් කොංග්‍රසයේ අපේක්ෂකයෙකුගේ ආධාරකරුවන් බව කියන පිරිසකි. සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36945", "Category": null, "Parent URL": null}