{"Source": "Adaderana", "Timestamp": "June 4, 2017 10:30 am", "Headline": "තවදුරටත් වැසි ", "News Content": "බස්නාහිර, සබරගමුව, දකුණ, මධ්‍යම සහ වයඹ පළාත්වල වැසි වාර කිහිපයක් ඇති වන බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සදහන් කළේ ඌව සහ නැගෙනහිර පළාත්වලත්, වව්නියාව දිස්ත්‍රීක්කයේත් සවස දෙකෙන් පසු තැනින් තැන ගිගුරුම් සහිත වැසි ඇති විය හැකි බවය. පොළොන්නරුව සහ මාතලේ දිස්ත්‍රීක්කවල පැයට කිලෝමීටර් 50ක් වු තරමක තද සුළං ඇති විය හැකිය. මේ අතර දිවයින වටා මුහුදු ප්‍රදේශ තරමක් රළු විය හැකි බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=73888", "Category": null, "Parent URL": null}