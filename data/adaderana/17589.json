{"Source": "Adaderana", "Timestamp": "July 23, 2011 04:39 pm", "Headline": "නීති ක්‍රමවත්ව සකස් නොකර මැතිවරණ පැවැත්වීම නිෂ්ඵලයි", "News Content": "මෙරට මැතිවරණ පැවැත්වෙන්නේ එක්තරා ප්‍රබල දේශපාලන පක්ෂ කිහිපයකට වාසිදායක වන අයුරින් පමණක් බව ජනතා විමුක්ති පෙරමුණේ නායක සෝමවංශ අමරසිංහ මහතා පවසයි. පැලවත්ත මයුරපාද පිරිවෙනේ ස්ථාපිත කර ඇති ඡන්ද මධ්‍යස්ථානයේ සිය ඡන්දය ප්‍රකාශ කිරීමෙන් අනතුරුව මාධ්‍ය හමුවේ අදහස් දක්වමින් සෝමවංශ අමරසිංහ මහතා මේ බව සඳහන් කළේය. මෙරට මැතිවරණ නීතිරීති ක්‍රමවත්ව සකස් කිරීමකින් තොරව මැතිවරණ පැවැත්වීම නිෂ්ඵල කාර්යයක් බව ඔහු එහිදී කියා සිටියේය. මෙම තත්ත්වය අවබෝධ කරගනිමින් ජනතාව කටයුතු කළ යුතු බව සෝමවංශ අමරසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17589", "Category": null, "Parent URL": null}