{"Source": "Adaderana", "Timestamp": "September 2, 2018 10:40 am", "Headline": "උතුරේ සාමය සමරන හින්දු ජනතාව", "News Content": "මන්නාරම ප්‍රදේශයේදී පළමුවරට පාරම්පරික තිරික්කල් තරගයක් පවත්වා ඇත. යුද්ධයෙන් පසුව පළමුවරට ඊයේ (01) උතුරු පළාතේ හින්දු ජනතාව මෙම පාරම්පරික තිරික්කල් තරඟයක් පැවැත් වු බව අද දෙරණ වාර්තාකරු සඳහන් කළේය. දමිළ ජනතාව ගොවිතැන් නිමා කිරීමෙන් අනතුරුව සිය විවේක කාලය ගත කිරීම වෙනුවෙන් පාරම්පරික තිරික්කල් තරඟ පැවැත්වීම සිදුකරනු ලබති. මන්නාරම ප්‍රදේශයේ තිරික්කල් තරඟ සංවිධානය කරන සමිතිය විසින් තරඟය සංවිධානය කොට තිබිණ. යාපනය,කිලිනොච්චිය,මන්නාරම,මුලතිව් දිස්ත්‍රික්ක නියෝජනය කරමින් තරඟකරුවන් 31 දෙනෙකු පමණ තිරික්කල් තරඟය වෙනුවෙන් එක්ව සිටියහ. යුධ සමයේ තිරික්කල් තරඟ පැවැත්වීම සිදුනොවු අතර, යුද්ධයෙන් අනතුරුව ජනතාව තමන්ගේ පාරම්පරික ක්‍රිඩාවන්ට යොමුවි සිටිති. (ඡායා රූප-මාධව කුලසූරිය)", "URL": "https://sinhala.adaderana.lk/news.php?nid=95409", "Category": null, "Parent URL": null}