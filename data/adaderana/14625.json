{"Source": "Adaderana", "Timestamp": "March 5, 2011 10:41 am", "Headline": "දොලුව -මහනුවර පාරේ රිය අනතුරකින් කතක් මියයයි", "News Content": "දොලුව -මහනුවර ප්‍රධාන මාර්ගයේ ගම්පොළ ප්‍රදේශයේ දී සිදුවූ රිය අනතුරකින් කාන්තාවක ජීවිතක්ෂයට පත්ව තිබේ. මෝටර් රථයක් මාර්ගයෙන් ඉවතට පැන අසල වූ ගසක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් මෝටර් රථය පැදවූ කාන්තාව ජීවිතක්ෂයට පත්ව ඇති බව සඳහන්ය. ජීවිතක්ෂයට පත්ව ඇත්තේ කළුගමුව, පේරාදෙණිය ප්‍රදේශයේ පදිංචි 51 හැවිරිදි කාන්තාවකි.", "URL": "https://sinhala.adaderana.lk/news.php?nid=14625", "Category": null, "Parent URL": null}