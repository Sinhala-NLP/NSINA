{"Source": "Adaderana", "Timestamp": "September 1, 2017 02:47 pm", "Headline": "හිටපු හමුදාපති වෙනුවෙන් රජය අවශ්‍ය පියවර ගන්නවා", "News Content": "ජාත්‍යන්තර මානව හිමිකම් චෝදනාවට ලක්වූ හිටපු යුද හමුදාපති ජගත් ජයසූරිය මහතාගේ නිර්දෝෂීභාවය තහවුරු කිරීමට රජය අවශ්‍ය පියවර ගන්නා බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. රණවිරුවන් සම්බන්ධයෙන් කිසිවෙකු විසින් හෝ චෝදනාවන් එල්ල කලද කොන්දේසි විරහිතව රණවිරුවන් රැක ගැනීමට රජය පෙනී සිටින බවයි අමාත්‍යවරයා පවසයි. තිස්සමහාරාම ආයුර්වේද සංරක්ෂණ සභා ගොඩනැඟිල්ලට මුල්ගල තැබීමේ අවස්ථාවට එක්වෙමින් සජිත් ප්‍රේමදාස අමාත්‍යවරයා මේ බව කියා සිටියේය. එහිදී වැඩිදුරටත් අදහස් දැක්වූ අමාත්‍යවරයා සඳහන් කළේ යුද සමයේදී මානව හිමිකම් උල්ලංඝණය වූ බවට හිටපු ජනාධිපති මහින්ද රාජපක්ෂ මහතා බෑන් කී මූන් මහතා සමඟ අත්සන් කළ ගිවිසුම හේතුවෙන් ජනරාල් ජගත් ජයසූරිය මහතාට මෙම චෝදනාවලට මුහුණ දීමට සිදුව ඇති බවයි.", "URL": "https://sinhala.adaderana.lk/news.php?nid=76993", "Category": null, "Parent URL": null}