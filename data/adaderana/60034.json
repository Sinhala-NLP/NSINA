{"Source": "Adaderana", "Timestamp": "May 11, 2016 09:47 am", "Headline": "  වැල්ලවත්තේදී 2ක් දුම්රියට බිලි", "News Content": "වැල්ලවත්ත දුම්රිය ස්ථානය ආසන්නයේ දී දුම්රියක ගැටීමෙන් පුද්ගලයින් දෙදෙනෙකු ජීවිතක්ෂයට පත්ව තිබේ.දුම්රිය ප්‍රධාන පාලක මැදිරිය සඳහන් කළේ අද(11) උදෑසන මාතර සිට කොළඹ බලා ධානය වු සාගරිකා නගරාන්තර ශීඝ්‍රගාමී දුම්රියේ ගැටීමෙන් අදාළ පුද්ගලයින් ජීවිතක්ෂයට පත්ව ඇති බවයි.මෙලෙස මියගොස් ඇත්තේ 23 හැවිරිදි හැටන් ප්‍රදේශයේ පදිංචිව සිටි තරුණයෙකු සහ 25 හැවිරිදි මස්කෙළිය ප්‍රදේශයේ පදිංචිව සිටි තරුණියකි.ඔවුන් දෙදෙනා දුම්රියට පැන සියදිවි හානිකරගත්තේ ද යන්න පිළිබඳ සැකකෙරෙන අතර මළ සිරුරු කළුබෝවිල රෝහලේ තබා ඇති බව වැල්ලවත්ත පොලීසිය සඳහන් කළේය.මේ අතර රත්මලාන දුම්රිය ස්ථානය ආසන්නයේදී ද දුම්රියක ගැටීමෙන් තවත් පුද්ගලයෙකු ජීවිතක්ෂයට පත්ව තිබේ.පානදුර සිට කොළඹ කොටුව බලා ධාවනය වු දුම්රියක ගැටීමෙන් අදාළ පුද්ගලයා ජීවිතක්ෂයට පත්ව ඇති බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=60034", "Category": null, "Parent URL": null}