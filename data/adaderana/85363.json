{"Source": "Adaderana", "Timestamp": "March 8, 2018 02:18 pm", "Headline": " කටුනායක ජල සැපයුම රෑ වෙද්දී යථා තත්ත්වයට පත්වෙයි", "News Content": "මීගමුව, කටුනායක ඇතුළු ප්‍රදේශ කිහිපයකට අත්හිටුවා ඇති ජල සැපයුම අද මධ්‍යම රාත්‍රිය වන විට යථා තත්ත්වයට පත් කළ හැකි බව ජාතික ජල සම්පාදන හා ජලාපවහන මණ්ඩලය පවසයි. අද(08) අළුයම සිට මීගමුව මහනගර සභා බල ප්‍රදේශය, කටාන දෙමංහන්දිය හා මීගමුව ජල සම්පාදන ක්‍රමයෙන් ජලය සැපයෙන තදාසන්න ප්‍රදේශ, කටුනායක ආයෝජන ප්‍රවර්ධන කලාපය, කටුනායක ගුවන්තොටුළ සහ කටුනායක ගුවන් හමුදා කඳවුර යන ප්‍රදේශ වලට ජල සැපයුම අත්හිටුවා ඇති බව සඳහන්ය. බම්බුකුලිය ජල පවිත්‍රාගාරයේ හදිසි කාර්මික දෝෂයක් හේතුවෙන් මෙලෙස ජල සැපයුම අත්හිටුවීමට සිදුවූ බව ජාතික ජල සම්පාදන හා ජලාපවහන මණ්ඩලය පැවසුවේය.", "URL": "https://sinhala.adaderana.lk/news.php?nid=85363", "Category": null, "Parent URL": null}