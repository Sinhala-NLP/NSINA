{"Source": "Adaderana", "Timestamp": "August 2, 2017 08:54 am", "Headline": "මැඩගස්කරයේ බස්රථ අනතුරක්- 34 ක් මරුට", "News Content": "මධ්‍යම මැඩගස්කරයේ සිදුවූ බස් රථ අනතුරකින් පුද්ගලයින් 34 දෙනෙකු මියගොස් තිබේ. මීටර 20ක පමණ ගැඹුරු ප්‍රපාතයකට බස් රථය පෙරලීගොස් ඇති අතර රථය ගිනිගැනීමට ද ලක්ව ඇති බව විදෙස් මාධ්‍ය පවසයි. ගිනි ගෙන විනාශ වූ මළ සිරුරු 12ක් පමණ එම ස්ථානයේ තිබී හමුවී ඇති බව සඳහන් වෙයි. වයඹ දිග මැඩගස්කරයේ මහාජංගා ප්‍රදේශයේ දේවස්ථානයකට යමින් සිටියදී මෙම අනතුර සිදුව ඇති අතර අනතුර සිදුවන අවස්ථාවේ බස්රථයේ අධික පිරිසක් ගමන් කර ඇති බව එරට පොලීසිය පවසසයි. ඉතා අබලන් තත්ත්වයේ පවතින මාර්ග හා දැරිය නොහැකි අන්දමින් බස් රථවල පුද්ගලයින් ගමන් කිරීම හේතුවෙන් මැඩගස්කරයේ මෙවැනි අනතුරු බහුලව සිදුවන බව සඳහන් වෙයි.", "URL": "https://sinhala.adaderana.lk/news.php?nid=75876", "Category": null, "Parent URL": null}