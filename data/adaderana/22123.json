{"Source": "Adaderana", "Timestamp": "February 15, 2012 08:45 am", "Headline": " කියුබානු මලල ක්‍රීඩා පුහුණුකරුවන් දෙදෙනකු ලංකාවේ", "News Content": "කියුබානු මලල ක්‍රීඩා පුහුණුකරුවන් දෙදෙනෙකු ශ්‍රී ලංකාවට පැමිණ තිබේ. ශ්‍රී ලංකා රජයේ ආරාධනයක් මත ඔවුන් මෙරටට පැමිණ ඇති බවත්, වසරක කාලයක් ඔවුන් දෙදෙනා මෙහි රැඳී සිටින බවත් වාර්තා වේ. මෙසේ ලංකාවට පැමිණ ඇත්තේ කෙටි දුර සහ කඩුලු පැනීමේ ඉසව් සඳහා ජගත් මලල ක්‍රීඩා ක්ෂේත්‍රයේ ප්‍රවීණ පුහුණුකරුවෙකු සහ පැනීම් ඉසව්වේ ප්‍රවීණයෙකි. මෙරට රැඳී සිටින කාලය අතරතුර ජාතික පුහුණු සංචිතයට ඇතුළත් කර ඇති ක්‍රීඩක ක්‍රීඩිකාවන් 300 දෙනෙකු මොවුන් විසින් පුහුණු කෙරෙනු ඇත. “ලොව දිනන ක්‍රීඩා ශක්ති”වැඩපිළිවෙල යටතේ ක්‍රීඩා අමාත්‍යාංශයේ මෙහෙයවීමෙන් මොවුන් ලංකාවට පැමිණ ඇති බව සඳහන් වේ.", "URL": "https://sinhala.adaderana.lk/news.php?nid=22123", "Category": null, "Parent URL": null}