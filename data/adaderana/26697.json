{"Source": "Adaderana", "Timestamp": "August 18, 2012 08:53 pm", "Headline": "උපවාසය අවසන් - රාමසාන් හෙට", "News Content": "නව සඳ දැකීම නිසා ශ්‍රී ලාංකික මුස්ලිම් ජනතාව හෙට (19) දිනයේ දී රාමසාන් උත්සවය පවත්වනු ඇති බව කොළඹ ප්‍රධාන මුස්ලිම් පල්ලිය පවසයි. මාසයක කාලයක් පුරාවට උපවාසයේ නිරතව සිටින මුස්ලිම් ජනයා අද නව සඳ දැකීමත් සමඟ සිය උපවාසය අත්හරියි. ඒ අනුව ඊදුල් පීතර් නැමැති නෝම්බි අවුරුද්ද ඔවුන් සැමරීමට නියමිතව තිබේ. මේ අතර රාමසාන් උත්සවය හේතුවෙන් හෙට (19) විදුලිය විසන්ධි නොකිරීමට විදුලිබල හා බලශක්ති අමාත්‍යංශය තීරණය කර තිබේ.", "URL": "https://sinhala.adaderana.lk/news.php?nid=26697", "Category": null, "Parent URL": null}