{"Source": "Adaderana", "Timestamp": "September 20, 2011 11:54 am", "Headline": "නැවත පදිංචි කිරීමේ අමාත්‍යාංශය වසා දැමෙයි", "News Content": "නැවත පදිංචි කිරීමේ අමාත්‍යාංශය සහ නියෝජ්‍ය අමාත්‍යාංශය ඉදිරියේදී වසා දැමෙනු ඇති බව නැවත පදිංචි කිරීමේ නියෝජ්‍ය අමාත්‍යාංශ කාර්යාල ආරංචි මාර්ග පවසයි. ඉදිරි දින කිහිපය තුළ නැවත පදිංචි කිරීමේ කටයුතු සම්පූර්ණයෙන්ම අවසන් වන බැවින් මෙසේ එම අමාත්‍යාංශ වසා දැමෙන බව ද සඳහන්ය. ඒ අනුව අදාළ විෂය භාර අමාත්‍යවරයාට සහ නියෝජ්‍ය අමාත්‍යවරයාට වෙනත් අමාත්‍යාංශ පැවරෙනු ඇති බව ද නියෝජ්‍ය අමාත්‍යාංශ කාර්යාල ආරංචි මාර්ග පෙන්වාදෙයි.", "URL": "https://sinhala.adaderana.lk/news.php?nid=18848", "Category": null, "Parent URL": null}