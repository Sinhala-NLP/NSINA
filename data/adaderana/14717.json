{"Source": "Adaderana", "Timestamp": "March 9, 2011 08:32 am", "Headline": "තෙල් මිල ඉහළ හෝ පහල යා හැකියි", "News Content": "ඉන්ධන මිල ඉහළ නැංවීමට විපක්ෂය දැඩි උත්සහයක නිරත වෙමින් සිටින බව ඛනි‍ජ තෙල් අමාත්‍ය සුසිල් ප්‍රේමජයන්ත් මහතා පවසයි. ඛනිජ තෙල් සංස්ථාව පෞද්ගලීකරණය කරන බවට අසත්‍ය ප්‍රචාරයක් ගෙන යාමට ද විපක්ෂය පසුගිය දා ක්‍රියාකළ බව ඔහු පවසයි. ඉන්ධන සඳහා රුපියල් 10ක බදු සහනයක් ලබා දීමෙන් තෙල් මිල ඉහළ නොදමා තබා ගැනීමට ආණ්ඩුවට හැකි වූ බව හෙතෙම පෙන්වා දෙයි. ලිබියාවේ දැනට පවතින දේශපාලන වාතාවරණය සමනය වුවහොත් තෙල් මිල පහල යාමේ ප්‍රවණතාවක් ඇති බව ද ඔහු කියා සිටියි. කෙසේ වෙතත් මැදපෙරදිග රටවල හට ගෙන ඇති නොසන්සුන්කාරී දේශපාලන වාතාවරණය මත ලෝක වෙළඳපොළේ තෙල් මිල ඉහළ යාමේ අවදානමක් ද පවතින බව සුසිල් ප්‍රේමජයන්ත් අමාත්‍යවරයා පවසයි.", "URL": "https://sinhala.adaderana.lk/news.php?nid=14717", "Category": null, "Parent URL": null}