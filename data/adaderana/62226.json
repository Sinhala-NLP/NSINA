{"Source": "Adaderana", "Timestamp": "July 19, 2016 08:26 am", "Headline": " අගමැති ලොක්කන් හමුවෙන්න නියමිතයි", "News Content": "සිංගප්පූරුවේ නිල සංචාරයක නිරතව සිටින අග්‍රාමාත්‍ය රනිල් වික්‍රමසිංහ මහතා අද(19) දිනයේ දී එරට ඉහළ පෙළේ නිලධාරීන් මුණගැසී සාකච්ඡා කිරීමට නියමිතව තිබේ.අග්‍රාමාත්‍ය කාර්යාලය සඳහන් කළේ මෙම සාකච්ඡාවලින් අනතුරුව අග්‍රාමාත්‍යවරයා යළි දිවයිනට පැමිණීමට නියමිත බවයි.තුන්වන දකුණු ආසියානු ඩයස්පෝරා සමුළුවට සහභාගී වීම සඳහා අග්‍රාමාත්‍ය රනිල් වික්‍රමසිංහ මහතා පෙරේදා අළුයම දිවයිනෙන් පිටත්ව ගියේය.මෙම සමුළුව ඊයේ(18) දිනයේ ආරම්භ කෙරුණු අතර එය අද(19) දිනයේදී ද පැවැත්වෙයි.සමුළුව ආරම්භ කරමින් එහි ප්‍රධාන දේශනය ඊයේ අග්‍රාමාත්‍ය රනිල් වික්‍රමසිංහ මහතා විසින් සිදුකරනු ලැබීය.ඉන් අනතුරුව අග්‍රාමාත්‍යවරයා, සිංගප්පූරු අග්‍රාමාත්‍යවරයා සහ ජනාධිපතිවරයා සමග ද්වීපාර්ශවික සාකච්ඡා පවත්වනු ලැබීය.මෙහිදී දෙරටට වැදගත් වන කරුණු රැසක් සම්බන්ධයෙන් සාකච්ඡා වූ අතර දෙරටේ නායකයින් අවබෝධතා ගිවිසුම් 5කට ද අත්සන් තැබීය.", "URL": "https://sinhala.adaderana.lk/news.php?nid=62226", "Category": null, "Parent URL": null}