{"Source": "Adaderana", "Timestamp": "November 27, 2010 11:29 am", "Headline": "මැල්කම් රංජිත් කාදිනල් හිමිපාණන් දිවයිනට සැපත්වෙයි", "News Content": "අතිඋතුම් ආචාර්ය මැල්කම් රංජිත් කාදිනල් හිමිපාණෝ අද(27) උදෑසන දිවයිනට සැපත් විය. උන්වහන්සේ පිළිගැනීම සඳහා කටුනායක ජාත්‍යන්තර ගුවන්තොටුපළ පරිශ්‍රයේ විශේෂ පිළිගැනීමේ උත්සවයක් ද සංවිධානය කර තිබුණු බව අද දෙරණ වාර්තාකරු සඳහන් කළේය. අග්‍රාමාත්‍ය දි .මු. ජයරත්න මහතා විසින් මැල්කම් රංජිත් කාදිනල්තුමා පිළිගනු ලැබූ අතර උන්වහන්සේ දැකගැනීම සඳහා ගුවන්තොටුපළ පරිශ්‍රයේ මෙන්ම මාර්ගය දෙපස විශාල ජනතාවක් රැදී සිටි බව ද වාර්තා වේ අනතුරුව උන්වහන්සේ විශේෂ රථයකින් රාගම, තේවත්ත ලංකා අප ස්වාමි දුවගේ ජාතික බැසිලිකාව වෙත කැඳවාගෙන යනු ලැබීය.", "URL": "https://sinhala.adaderana.lk/news.php?nid=12431", "Category": null, "Parent URL": null}