{"Source": "Adaderana", "Timestamp": "December 8, 2013 09:31 am", "Headline": " මාදි දුරස්වෙයි", "News Content": "බෙංගාල බොක්ක ප්‍රදේශයේ පැවති “මාදී\" සුළි කුණාටුව මේ වන විට චණ්ඩ සුළි කුණාටුවක් දක්වා වර්ධනය වෙමින් දිවයිනෙන් ඈතට ගමන් කරමින් පවතින බව කාලගුණ විද්‍යා දෙපාර්තමේන්තුව පවසයි. එහි බලපෑම හේතුවෙන් දිවයින අවට මුහුදු ප්‍රදේශවලට තවදුරටත් සුළං සහිත වැසිබර කාලගුණ තත්ත්වයක් පැවතිය හැකි බව එම දෙපාර්තමේන්තුව කියයි. මඩකළපුව සිට යාපනය දක්වා වෙරළට ඔබ්බෙන් වන ගැඹුරු මුහුදු ප්‍රදේශවල නිරන්තර වැසි හෝ ගිගුරුම් සහිත වැසි ඇති විය හැකිය. එබැවින් එම මුහුදු ප්‍රදේශ රළු හා අනතුරුදායක ස්වභාවයක් ගත හැකි අතර දිවයින වටා අනෙකුත් මුහුදු ප්‍රදේශ ද විටින් විට රළු විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=39413", "Category": null, "Parent URL": null}