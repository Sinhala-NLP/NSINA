{"Source": "Adaderana", "Timestamp": "August 20, 2012 04:18 pm", "Headline": "ඔස්ට්‍රේලියාවට පනින්න ගිය තවත් 83ක් මාට්ටු", "News Content": "නීති විරෝධි අයුරින් මුහුදු මගින් ඔස්ට්‍රේලියාව බලා යෑමට තැත් කළ තවත් 83 දෙනෙකු නාවික හමුදාව විසින් අත්අඩංගුවට ගෙන තිබේ. ත්‍රීකුණාමලයට නාවික සැතපුම් 15ක් ඈත මුහුදේ දී එම පිරිස අත්අඩංගුවට ගෙන ඇත. කාවින්දි හා ප්‍රශංසනි නැමැති බහුදින යාත්‍රා දෙකක සිටියදි ඔවුන් අත්අඩංගුවට ගෙන තිබේ. එක් යාත්‍රාවක පුද්ගලයින් 39 දෙනෙකු හා අනෙක් යාත්‍රාවේ පුද්ගලයින් 44 දෙනෙකු සිට ඇති අතර ‍ කාන්තාවන් දෙදෙනෙකු හා ළමුන් සි‍ව්දෙනෙකු ද ඒ අතර වන බව නාවික හමුදාව පවසයි. මෙසේ අත්අඩංගුවට පත් වු පුද්ගලයින් යාපනය, මුලතිව්, ත්‍රීකුණාමලය, මුතූර්, කොච්චිකඩේ, මඩකළපුව, හබරන, බුලත්සිංහල, බලංගොඩ, කල්පිටිය, පදවි ශ්‍රී-පුර හා මන්නාරම ප්‍රදේශවල පදිංචිකරුවන්ය. වැඩිදුර පරීක්ෂණ සඳහා ඔවුන් ත්‍රීකුණාමල වරාය පොලිසියට භාරදුන් බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=26739", "Category": null, "Parent URL": null}