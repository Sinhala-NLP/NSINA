{"Source": "Adaderana", "Timestamp": "December 27, 2018 03:47 pm", "Headline": "ගුවන් යානයක් තුළ දුම්පානය කළ අයෙක් අත්අඩංගුවට ", "News Content": "ඉන්දියාවේ අහමදාබාද්හි සිට ගෝආ බලා පියාසර කරමින් තිබූ ගුවන් යානයක් තුළ දුම්පානය කළ මගියෙකු අත්අඩංගුවට ගෙන ඇත. අදාල පුද්ගලයා ඉන්දීය ඉන්ඩිගෝ ගුවන් සමාගමට අයත් එම ගුවන් යානයේ වැසිකිළිය තුළ දුම්පානය කර ඇති බව සඳහන්ය. ගුවන් යානා තුළ දුම්පානය කිරීම තහනම් වන අතර යානය ගෝආ ගුවන්තොටුපලට ගොඩබැස්සවීමෙන් අනතුරුව යානයේ කාර්යය මණ්ඩලය විසින් මේ පිළිබඳ පොලීසිය දැනුවත් කිරිමට පියවර ගෙන තිබේ. ඒ අනුව අදාල පුද්ගලයා අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. මගියෙකු ගුවන් යානය තුළ දුම්පානය කිරීමට අවශ්‍ය බව පවසමින් කලහාකාරී ලෙස හැසිරීම හේතුවෙන් ගුවන් යානයක් පැය තුනක පමණ කාලයක් ප්‍රමාදවී ගමන් ආරම්භ කිරීමේ පුවතක් ද පසුගිය සතියේ ඉන්දියාවේ දිල්ලි නුවරින් වාර්තා වුණි.", "URL": "https://sinhala.adaderana.lk/news.php?nid=101378", "Category": null, "Parent URL": null}