{"Source": "Adaderana", "Timestamp": "June 9, 2014 07:59 am", "Headline": "නිධන් සෙවූ 6ක් කොටු ", "News Content": "මින්නේරිය, කටුකැලියාව ප්‍රදේශයේ නිවසක පුරාවස්තු ගැනීමේ අරමුණින් කැනීම් කටයුතු සිදුකළ කාන්තාවක ඇතුළු පුද්ගලයින් 06දෙනෙකු අත්අඩංගුවට ගෙන තිබේ. ළිඳක් හාරන මුවාවෙන් මොවුන් මෙම කැනීම් කටයුතු සිදුකර ඇති බව පොලිසිය සඳහන් කළේය. සැකකරුවන් සතුව තිබි කැනීම් කටයුතු සඳහා යොදාගත් උපකරණ රැසක්ද පොලිස් බාරයට ගෙන තිබේ. අත්අඩංගුවට ගත් සැකකරුවන් දෙමටගොඩ, පානදුර, ලිඳුල, කුරුණෑගල සහ මින්නේරිය යන ප්‍ර දේශ වල පදිංචි පුද්ගලයින් බව වාර්තා වෙයි. සැකකරුවන් අද හිඟුරක්ගොඩ මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43832", "Category": null, "Parent URL": null}