{"Source": "Adaderana", "Timestamp": "July 16, 2018 09:18 am", "Headline": "මහා පරිමාණයේ කසිප්පු ජාවාරමක් බඩුත් එක්ක හසුවෙයි", "News Content": "බුත්තල පොලිස් බල ප්‍රදේශයේ දී මොණරාගල දිසා වැටලීම් ඒකකයේ නිලධාරීන් විසින් සිදු කල වැටලීමකදී නීති විරෝධී මත්පැන් අලෙවි කිරීම සඳහා සුදානම් කරමින් සිටි සැකකරුවන් දෙදෙනකු සමඟ මත්පැන් සහ පෙරීමට භාවිතා කළ උපකරණ රැසක්ද අත්අඩංගුවට ගෙන තිබේ. ඒ අනුව නීති විරෝධී මත්පැන් මිලිලීටර් 12,000 ක් ගෝඩා මිලිලීටර් ලක්ෂ අටක් සහ පෙරීමට භාවිතා කළ උපකරණ රැසක් ද පොලිස් අත්අඩංගුවට පත් වී ඇත. අත්අඩංගුවට ගත් සැකකරුවන්ගෙන් සිදු කල ප්‍රශ්න කිරීම්වලදී අනාවරණය වී ඇත්තේ දීර්ඝ කාලයක සිට මෙම ජාවාරම පවත්වාගෙන යන බවත් බුත්තල ප්‍රදේශයේ ස්ථාන රැසකට මෙම මත්පැන් බෙදා හරින බවත්ය. සැකකරුවන් ඔක්කම්පිටිය සහ බුත්තල යන ප්‍රදේශවල පදිංචිකරුවන් වන අතර අද(16) දිනයේ දී ඔවුන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=92640", "Category": null, "Parent URL": null}