{"Source": "Adaderana", "Timestamp": "March 31, 2017 02:18 pm", "Headline": "  ලක්ෂ 20ක නරක් වූ කරවල පිටකොටුවෙන් අල්ලයි ", "News Content": "ලක්ෂ 20ට අධික වටිනාකමින් යුත් නරක් වූ කරවල තොගයක් පිටකොටුව ප්‍රදේශයේ වෙළෙඳසැලක තිබී සොයාගෙන තිබේ. පාරිභෝගික කටයුතු පිළිබඳ අධිකාරියේ නිලධාරීන් පිරිසක් විසින් සිදු කළ වැටලීමකදී අදාළ කරවල තොගය සොයා ගත් බව කර්මාන්ත හා වාණිජ කටයුතු අමාත්‍යංශය සඳහන් කළේය. පිටකොටුව වෙරළබඩ වීදිය ප්‍රදේශයේ වෙළෙඳසැලක ශිතාගාරයක ගබඩාකර තිබීයදී මෙම නරක් වූ කරවල තොගය සොයාගෙන තිබේ. කිලෝග්‍රෑම් 2000ක පමණ වන මෙම කරවල තොගය අලුත් අවුරුදු උත්සව සමයේ වෙළෙඳපොළට යැවීමට සූදානම් කර තිබූ බව පාරිභෝගික කටයුතු පිළිබඳ අධිකාරි සඳහන් කළේය.", "URL": "https://sinhala.adaderana.lk/news.php?nid=71574", "Category": null, "Parent URL": null}