{"Source": "Adaderana", "Timestamp": "March 23, 2016 11:09 am", "Headline": " පිල්ලෙයාන් යළි රිමාන්ඩ්", "News Content": "ජෝසප් පරරාජසිංහම් ඝාතන සිද්ධිය සම්බන්ධයෙන් රක්ෂිත බන්ධනාගාර ගත කර සිටි නැගෙනහිර පළාත් හිටපු ප්‍රධාන අමාත්‍ය ශිවනේශතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධනාගාර ගත කර තිබේ.ඔහු අද(23) මඩකලපුව මහේස්ත්‍රාත් අධිකරණය වෙත ඉදිරිපත් කළ අවස්ථාවේ මඩකලපුව මහේස්ත්‍රාත් එම්.කනේසරාසා මහතා විසින් අදාළ නියෝගය ලබාදුන් බව අද දෙරණ වාර්තාකරු පැවසුවේය.ඒ අනුව සැකකරු ලබන මස 6 වන දින දක්වා තවදුරටත් රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කර තිබේ.2005 වර්ෂයේ දී මඩකලපුව දිස්ත්‍රික් දෙමළ සන්ධාන හිටපු පාර්ලිමේන්තු මන්ත්‍රී ජෝසප් පරරාජසිංහම් ඝාතනය කිරීමේ සිද්ධිය සම්බන්ධයෙන් පිල්ලෙයාන් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=58545", "Category": null, "Parent URL": null}