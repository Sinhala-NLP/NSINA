{"Source": "Adaderana", "Timestamp": "March 30, 2017 10:23 am", "Headline": "අම්බලන්ගොඩ රිය අනතුරකින් අයෙක් මරුට", "News Content": "අම්බලන්ගොඩ බටපොල මාර්ගයේ සිදුවූ රිය අනතුරකින් පුද්ගලයෙකු මියගොස් තිබේ. ලොරි රථයක ප්‍රතිවිරුද්ධ දෙසින් පැමිණි යතුරුපැදියක් ගැටීමෙන් අනතුර සිදුව ඇති බව පොලීසිය පවසයි. අනතුරෙන් බරපතල තුවාල ලැබූ යතුරුපැදිකරු බලපිටිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 25 හැවිරිදි අම්බලන්ගොඩ, තිලකපුර ප්‍රදේශයේ පදිංචිව සිටි තරුණයෙක් බව වාර්තා වෙයි. අනතුර සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=71529", "Category": null, "Parent URL": null}