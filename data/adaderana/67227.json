{"Source": "Adaderana", "Timestamp": "December 21, 2016 02:48 pm", "Headline": "   වර්ජනය දා පහරකෑ මගීන්ටත් වන්දි ", "News Content": "දිවයින පුරා පැවති පෞද්ගලික බස් වර්ජනය අතර තුර පහරකෑමට ලක්වු මගීන් සහ ලංකා ගමනාගමන මණ්ඩල සේවකයින්ට වන්දි ප්‍රදානය කිරීමට ප්‍රවාහන හා සිවිල් ගුවන් සේවා අමාත්‍යාංශය පියවර ගෙන තිබේ.ඊයේ(20) නාරාහේන්පිට ලංකා ගමනාගමන මණ්ඩල ප්‍රධාන කාර්යාලයේදී ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා විසින් අදාළ වන්දි ප්‍රදානය සිදුකෙරුණු බව සඳහන්ය. වන්දි ප්‍රදානයන් ලැබු පිරිස අතර හමුදා නිලධාරියෙකු ඇතුළු මගීන් සිව්දෙනෙකු, බස් රථ රියදුරන් 18 දෙනෙකු සහ කොන්දොස්තරවරයෙකු වන බව ප්‍රවාහන හා සිවිල් ගුවන් සේවා අමාත්‍යාංශය සඳහන් කළේය.හමුදා නිලධාරීයාට රුපියල් 50,000ක වන්දියක් ද සෙසු පිරිසට රුපියල් 25,000 සහ 20,000 බැගින් ද වන්දි මුදල් පිරිනැමීමට පියවර ගෙන තිබේ.", "URL": "https://sinhala.adaderana.lk/news.php?nid=67227", "Category": null, "Parent URL": null}