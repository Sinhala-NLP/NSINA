{"Source": "Adaderana", "Timestamp": "December 14, 2017 09:54 am", "Headline": "කකුළුවෝ රට යවන්න හදන අලුත් නගරයේ වැඩ අද ආරම්භ කරයි ", "News Content": "මෙරට ප්‍රථම කකුළුවන් වගා කිරීමේ නගරයේ ඉකිරීම් කටයුතු අද ආරම්භ කිරීමට නියමිතව තිබේ. හම්බන්තොට, රැකව ප්‍රදේශයේ මෙම නගරය ඉදිකෙරෙන බව ධීවර හා ජලජ සම්පත් සංවර්ධන අමාත්‍යංශය සඳහන් කළේය. අදියර දෙකක් යටතේ ඉදි කිරීමට යෝජිත මෙහි පළමු අදියර සඳහා රුපියල් මිලියන සියයක මුදලක් ඇස්තමේන්තු කර තිබේ. අපනයනය කිරීම සඳහා කකුළුවන් නිෂ්පාදනය කිරීම මෙම නගරයේ අරමුණ බව ධීවර හා ජලජ සම්පත් සංවර්ධන අමාත්‍යංශය සඳහන් කළේය. මෙරට කකුළුවන් සඳහා ජාත්‍යන්තරයේ විශාල ඉල්ලුමක් පවතින අතර ඒ සඳහා මෙම වැඩපිළිවෙල ක්‍රියාත්මක කිරීමට සැළසුම් කර තිබේ.", "URL": "https://sinhala.adaderana.lk/news.php?nid=81501", "Category": null, "Parent URL": null}