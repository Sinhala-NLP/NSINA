{"Source": "Adaderana", "Timestamp": "February 28, 2017 08:19 am", "Headline": "විධායක සභාවට සහභාගි වීම ගැන අද තීරණය කරනවා ", "News Content": "ශ්‍රී ලංකා නිදහස් පක්ෂයේ විධායක සභාව සඳහා සහභාගි වන්නේ ද නැද්ද යන්න පිළිබඳව අද(28) දිනයේ තීරණය කරන බව ඒකාබද්ධ විපක්ෂය පවසයි. පාර්ලිමේන්තු මන්ත්‍රී මහින්ද යාපා අබේවර්ධන මහතා සඳහන් කළේ ඒකාබද්ධ විපක්ෂය නියෝජනය කරන මන්ත්‍රීවරුන් අද(28) දිනයේ රැස්වි ඒ පිළිබදව අවසන් තිරණයක් ගැනීමට නියමිත බවය.ශ්‍රී ලංකා නිදහස් පක්ෂයේ විධායක සභාව සහ සමස්ත ලංකා කාරක සභාව මාර්තු 02 වන දින ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් රැස්වීමට නියමිතය.ඒ සඳහා සහභාගි වන ලෙස ඒකාබද්ධ විපක්ෂය නියෝජනය කරන සියලු මන්ත්‍රීවරුන්ට ද ආරාධනා කර ඇති බව වාර්තා වේ.අද(28) දිනයේ ඒ පිළිබදව අවසන් තීරණයක් ගැනීමට බලාපොරොත්තු වන බව මහින්ද යාපා අබේවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=70203", "Category": null, "Parent URL": null}