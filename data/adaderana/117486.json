{"Source": "Adaderana", "Timestamp": "August 26, 2019 09:55 am", "Headline": "කේරල ගංජා සමඟ 6ක් බොරලැස්ගමුවේ දී අත්අඩංගුවට", "News Content": "කේරල ගංජා ළඟ තබාගෙන සිටි පුද්ගලයින් 06 දෙනෙකු බොරලැස්ගමුව ප්‍රදේශයේදී අත්අඩංගුවට ගෙන ඇත. පොලිස් විශේෂ කාර්ය බලකාය සිදුකළ වැටලීමකදී බොරලැස්ගමුව සුනේත්‍රාරාමය අසල පිහිටි ළමා උද්‍යානය තුළදී මොවුන් අත්අඩංගුවට ගෙන ඇති බව වාර්තා වෙයි. එක් එක් පුද්ගලයන් සතුව තිබු කේරළ ගංජා ග්‍රෑම් 40ක් එහිදී විශේෂ කාර්ය බලකාය භාරයට ගෙන ඇති අතර සැකකරුවන් වැඩිදුර විමර්ශන සඳහා බොරලැස්ගමුව පොලිස් ස්ථානය වෙත භාර දී ඇත. මේ අතර කේරළ ගංජා ග්‍රැම් 560ක් ත්‍රිරෝද රථයකින් ප්‍රවාහනය කරමින් සිටි පුද්ගලයෙකු ද වැල්ලම්පිටිය කුරුණියාවත්ත ප්‍රදේශයේදී අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=117486", "Category": null, "Parent URL": null}