{"Source": "Adaderana", "Timestamp": "June 27, 2015 11:00 am", "Headline": "ඇටම්පිටියේ වතු කම්කරුවන් පිරිසකට බඹර ප්‍රහාරයක්!", "News Content": "ඇටම්පිටිය ප්‍රදේශයේ වතු කම්කරුවන් පිරිසකට බඹර ප්‍රහාරයක් එල්ල වී තිබේ.ඇටම්පිටිය , දික්වැල්ල වතුයායේ සේවය කරමින් සිටි කම්කරුවන් 15 දෙනෙකුට ඊයේ(26) පස්වරුවේ එම බඹර ප්‍රහාරය එල්ල වී තිබෙන බව වාර්තාවෙයි.බඹර ප්‍රහාරයට ලක්වූවන්ගෙන් 14 දෙනෙකුම කාන්තාවන් බව පොලීසිය පැවසුවේය.ඔවුන් ප්‍රතිකාර සඳහා ඇටම්පිටිය රෝහලට ඇතුළත් කර ඇති අතර ඉන් 04 දෙනෙකු වැඩිදුර ප්‍රතිකාර සඳහා බදුල්ල රෝහල වෙත මාරුකර යවා තිබේ.", "URL": "https://sinhala.adaderana.lk/news.php?nid=52285", "Category": null, "Parent URL": null}