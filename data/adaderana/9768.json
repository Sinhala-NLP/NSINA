{"Source": "Adaderana", "Timestamp": "July 22, 2010 09:06 am", "Headline": "ඉරාකයේ කාර් බෝම්බ පිපිරීමක්", "News Content": "ඉරාකයේ බකුබා නගරයේ සිදුවු කාර් බෝම්බ පිපිරීමකින් පුද්ගලයින් 15 දෙනෙකු ජිවිතක්ෂයට පත්ව තිබේ. මෙම පිපිරීමෙන් තවත් පුද්ගලයින් 40 දෙනෙකු පමණ තුවාල ලබා ඇති බව විදෙස් වාර්තා පෙන්වා දෙයි. බකුබා නගරයේ වෙළඳසැලක් ආසන්නයේ මෙම බෝම්බ පිපිරීම සිදුව තිබේ. පිපිරීමෙන් අනතුරුව කඩා වැටුණු ගොඩනැගිල්ලක සුන්බුන් අතර සිරවී සිටි කුඩා දරුවකු ද බේරා ගැනීමට හැකි වු බව එරට පොලිසිය පවසයි. ඉරාකයේ බකුබා ප්‍රදේශයේ පසුගිය දින කිහිපය තුළ ද බෝම්බ පිපිරීම් කිහිපක් සිදුව තිබුණි. මෙවැනිම කාර් බෝම්බයක් පිපිරී යාමෙන් පසුගිය 19 වනදා ද මෙම ප්‍රදේශය තුළ පුද්ගලයින් හය දෙනෙකු ජිවිතක්ෂයට පත්වු බව වාර්තා වේ.", "URL": "https://sinhala.adaderana.lk/news.php?nid=9768", "Category": null, "Parent URL": null}