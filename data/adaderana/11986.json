{"Source": "Adaderana", "Timestamp": "November 7, 2010 11:11 am", "Headline": "බන්ධනාගාරයේ ගැටුමක්- නිලධාරීන් 44 ක් රෝහලේ", "News Content": "අද උදෑසන වැලිකඩ බන්ධනාගාරයේ ඇති වූ නොසන්සුන්කාරී තත්ත්වයකින් පොලිස් නිලධාරීන් 42 දෙනෙකු සහ බන්ධනාගාර නිලධාරීන් දෙදෙනෙකු ඇතුළු 44 දෙනෙකු තුවාල ලබා තිබේ. අද උදෑසන වැලිකඩ බන්ධනාගාරයේ විශේෂ සෝදිසි මෙහෙයුමක නිරත වූ පොලිස් නිලධාරීන් පිරිසකට බන්ධනාගාර රැඳවියන් පිරිසක් පහර දී ඇති බව බන්ධනාගාර කොමසාරිස් ජනරාල් මේජර් ජෙනරාල් වී.ආර් ද සිල්වා මහතා ප්‍රකාශ කරයි. එම පහර දීමෙන් තුවාල ලැබූ පොලිස් නිලධාරීන් මේ වන විට රෝහල් ගත කර ඇති බව ද හෙතෙම වැඩිදුරටත් සඳහන් කරයි. තුවාල ලැබූ පොලිස් හා බන්ධනාගාර නිලධාරීන් 44 ක් මේ වන විට කොළඹ මහ රෝහලේ ප්‍රතිකාර ලබන බව කොළඹ මහ රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=11986", "Category": null, "Parent URL": null}