{"Source": "Adaderana", "Timestamp": "June 8, 2017 09:27 am", "Headline": "දුම්රියේ ගැටී අයෙක් මරුට", "News Content": "වනවාසල සහ කැළණිය දුම්රිය ස්ථාන අතර ප්‍රදේශයේදී දුම්රියේ ගැටීමෙන් පුද්ගලයෙකු මියගොස් තිබේ. කොළඹ කොටුව සිට පොල්ගහවෙල බලා ධාවනය වූ දුම්රියේ ගැටීමෙන් මෙම අනතුර සිදුව ඇති බව පොලිසිය පැවසුවේය. දුම්රියේ ගැටීමෙන් බරපතළ තුවාල ලැබූ අදාළ පුද්ගලයා රාගම රෝහලට ඇතුළත් කිරිමෙන් පසු මියගොස් තිබේ. මියගිය පුද්ගලයාගේ අනන්‍යතාව මෙතෙක් හඳුනාගෙන නොමැති අතර මෘත ශරිරය රාගම රෝහලේ මෘත ශරීරාගාරයේ තැන්පත් කර ඇති බව පොලීසිය සඳහන් කළේය. පෑලියගොඩ පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=74022", "Category": null, "Parent URL": null}