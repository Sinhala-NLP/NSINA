{"Source": "Adaderana", "Timestamp": "November 18, 2010 04:33 pm", "Headline": "ලෝක සිතියමේ නව සටහන් තැබීමට වත්මන් රජයට හැකිවුණා", "News Content": "ගමේ සමූපකාරයේ සිට ගුවන් සමාගම් දක්වා මෙරට ජනතාවට අහිමි ව තිබූ සම්පත් යළි අත්කර දීමට වත්මන් රජයට හැකිවූ බව ජනාධිපති මහින්ද රාජපක්ෂ මහතා පවසයි. මීට වසර 5කට ‍පෙර තමන් ජනතාව හමුවේ තැබූ පොරොන්දු බොහොමයක් පළමු ධුර කාලය තුළදීම ඉටුකිරීමට හැකිවූ බව ජනාධිපතිවරයා පෙන්වාදෙයි. හෙටින් ඇරඹෙන නව ධුර කාලයේ දී අලුත් රටක් නිර්මාණය කරන බව ජනාධිපති මහින්ද රාජපක්ෂ මහතා සඳහන් කරයි. ශ්‍රී ලංකා සිතියමේ පමණක් නොව ලෝක සිතියමේ පවා නව සටහන් තැබීමට වත්මන් රජයට හැකිවූ බව මාගම්පුර, මහින්ද රාජපක්ෂ වරාය විවෘත කිරීමේ අවස්ථාවට එක්වෙමින් ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=12243", "Category": null, "Parent URL": null}