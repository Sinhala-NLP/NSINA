{"Source": "Adaderana", "Timestamp": "June 2, 2016 08:43 am", "Headline": "ලැයිස්තුව සංශෝධනයට රාජිත එකඟ වුණා", "News Content": "පශ්චාත් සීමාවාසික වෛද්‍යවරුන්ගේ පත්වීම් ලැයිස්තුව සංශෝධනය කිරීමට සෞඛ්‍ය අමාත්‍යවරයා එකඟතාව පළ කළ බව රජයේ වෛද්‍ය නිළධාරීන්ගේ සංගමය පවසයි. එම සංගමයේ ලේකම් වෛද්‍ය නලින්ද හේරත් මහතා සඳහන් කළේ ඊයේ රාත්‍රියේ පැවති සාකච්ඡාවේදී මෙම එකඟතාවට පැමිණි බවයි. ඒ අනුව අද දිනයේ අදාළ පත්වීම් ලැයිස්තුව යළි සකස් කිරීම පිළිබඳව සාකච්ඡා සිදුකරන බව වෛද්‍ය නලින්ද හේරත් මහතා සඳහන් කළේය.මේ අතර අද පෙරවරුවේ රජයේ වෛද්‍ය නිළධාරීන්ගේ සංගමයේ හදිසි මධ්‍යම කාරක සභාවක් කැඳවා තිබේ.එහිදී රජයේ වෛද්‍ය නිළධාරීන්ගේ සංගමය විසින් ගනු ලබන ඉදිරි ක්‍රියාමාර්ග පිලිබදව තීරණය කරන බව රජයේ වෛද්‍ය නිළධාරීන්ගේ සංගමයේ උප ලේකම් වෛද්‍ය නවීන් සොයිසා මහතා සඳහන් කළේය.", "URL": "https://sinhala.adaderana.lk/news.php?nid=60691", "Category": null, "Parent URL": null}