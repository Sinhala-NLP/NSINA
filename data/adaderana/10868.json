{"Source": "Adaderana", "Timestamp": "September 15, 2010 01:29 pm", "Headline": " වව්නියාව නගර සභාව විසුරුවන්නැයි නගරාධිපතිගෙන් ඉල්ලීමක්", "News Content": "වව්නියාව නගර සභාව විසුරුවා හැරීමට පියවර ගන්නැයි එම නගර සභාවේ නගරාධිපතිවරයා උතුරු පළාත් ආණ්ඩුකාරවරයාගෙන් ඉල්ලීමක් කර තිබේ. ලිපියක් මගින් නගරාධිපතිවරයා අදාළ ඉල්ලීම කර ඇති බව වාර්තා වේ. නගරාධිපති වන එස්.ජී.එන් නාදන් මහතා ට එරෙහිව නගර සභාවේ මන්ත්‍රීවරු 11 දෙනාගෙන් 10 දෙනෙක් විරෝධය පළ කරමින් ඊයේ කළු පටි පැළඳ නගර සභා පිටියේ විරෝධතා ව්‍යාපාරයක නිරත වූහ. නගරාධිපතිවරයාට එරෙහිව චෝදනා 29ක් ඉදිරිපත් කර ඇති අතර ඒ සම්බන්ධයෙන් පියවර ගැනීම ඔහු විසින් ප්‍රතික්ෂේප කිරීම එසේ විරෝධය පෑමට හේතු වී තිබිණි.", "URL": "https://sinhala.adaderana.lk/news.php?nid=10868", "Category": null, "Parent URL": null}