{"Source": "Adaderana", "Timestamp": "September 22, 2017 02:02 pm", "Headline": "නිල්වලා නවකවදය සිදුවීම ගැන වාර්තාවක් කැඳවයි", "News Content": "නිල්වලා අධ්‍යාපන විධ්‍යාපීඨයේ සිදු වූ නවකවදය සිදුවීම පිළිබඳව වාර්තාවක් ලබා දෙන ලෙස අධ්‍යාපන අමාත්‍ය අකිල විරාජ් කාරියවසම් මහතා නිල්වලා අධ්‍යාපන විධ්‍යාපීඨයේ කොමසාරිස් කේ.එම්.එච්.බණ්ඩාර මහතාට නියෝග කර තිබේ. නිදහස් අධ්‍යාපනය ලබන දරුවන්ට ඇති අයිතීන් තහවුරු කරමින් නවකවද සිද්ධිය වැලැක්වීම සියලු දෙනාගේ අරමුණක් විය යුතු මොහොතක, සිසුන්ගේ විනය හා ශික්ෂණය පිරිහීයාම බරපතල ගැටළුවක් බව අමාත්‍යවරයා පෙන්වා දී ඇත. නිල්වලා විද්‍යාපීඨයේ සිදුව ඇති එම සිද්ධිය සම්බන්ධයෙන් සොයා බලා ඊට සම්බන්ධවූවන්ට එරෙහිව දැඩි විනය ක්‍රිමාර්ග ගන්නා ලෙස ද අධ්‍යපන අමාත්‍ය අකිල විරාජ් කාරියවසම් මහතා අදාල නිළධාරින්ට උපදෙස් ලබා දුන් බව අධ්‍යාපන අමාත්‍යශය සඳහන් කළේය.", "URL": "https://sinhala.adaderana.lk/news.php?nid=77890", "Category": null, "Parent URL": null}