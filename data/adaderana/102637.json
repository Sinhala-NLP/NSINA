{"Source": "Adaderana", "Timestamp": "January 19, 2019 07:34 am", "Headline": "පුපුරණ ද්‍රව්‍ය සමඟ කොටු වු සිව්දෙනාගෙන් දින 90ක් ප්‍රශ්න කරයි", "News Content": "පුත්තලම, වනාතවිල්ලුව ප්‍රදේශයේදී පුපුරණ ද්‍රව්‍ය තොඟයක් සමඟ අත්අඩංගුවට ගත් සැකකරුවන් සිව්දෙනා දින 90ක් රඳවාගෙන ප්‍රශ්න කිරිමට අවසර ලබාදී තිබේ. ත්‍රාස්තවාදය වැලැක්විමේ පනත යටතේ ආරක්ෂක අමාත්‍යංශය විසින් අපරාධ පරික්ෂණ දෙපාර්තමේන්තු වෙත මෙම අවසරය ලබාදි ඇති බව පොලිස් මාධ්‍ය ප්‍රකාෂක කාර්යාලය සඳහන් කළේය. වනාතවිල්ලුව ,ලැක්ටෝ වත්ත ප්‍රදේශයේදී පසුගිය 17 වනදා පුපුරණ ද්‍රව්‍ය, කිලෝ ග්‍රෑම් 100කට ආසන්න ප්‍රමාණයක් සහ ඩෙටනේටර් 100ක් සමඟ සැකකරුවන් සිව් දෙනෙකු අපරාධ පරික්ෂණ දෙපාර්තමේන්තුව විසින් අත්අඩංගුවට ගෙන තිබුණි. අපරාධ පරික්ෂණ දෙපාර්තමේන්තුව මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102637", "Category": null, "Parent URL": null}