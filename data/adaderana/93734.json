{"Source": "Adaderana", "Timestamp": "August 3, 2018 11:44 am", "Headline": "යුරෝපයේ රටවල් රැසක උෂ්ණත්වය වාර්තාගත ලෙස ඉහළට", "News Content": "යුරෝපයේ රටවල් රැසක උෂ්ණත්වය වාර්තාගත ලෙස ඉහළ ගොස් තිබේ. ස්පාඤ්ඤයේ පසුගිය දෙදින තුළ උෂ්ණත්වය සෙල්සියස් අංශක 47ක් පමණ වී ඇති බව වාර්තා වේ. එරට මීට පෙර වාර්තා වී ඇති උෂ්ණත්වය වන්නේ පසුගිය ජුලි මාසයේදී වාර්තා වු සෙල්සියස් අංශක 47.3ක උෂ්ණත්වයයි. පෘතුගාලය ද 2003 වසරේ වාර්තා වූ ඉහලම උෂ්ණත්වය වන සෙල්සියස් අංශක 47.4ක අගයට ලංව තිබේ. ඉතාලියේ නගර කිහිපයක උෂ්ණත්වය ද ඉහළ ගොස් ඇති අතර මේ වන විට එරට කාලගුණික අංශ අනතුරු ඇගවීම් නිකුත් කර ඇති බව වාර්තා වේ.", "URL": "https://sinhala.adaderana.lk/news.php?nid=93734", "Category": null, "Parent URL": null}