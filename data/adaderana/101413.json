{"Source": "Adaderana", "Timestamp": "December 28, 2018 10:16 am", "Headline": "සත් හැවිරිදි දැරිය උපන් දිනය දා බාප්පාට බිලි වෙයි", "News Content": "තණමල්විල සෙවනගල පොලිස් බල ප්‍රදේශයේ පදිංචි හත් හැවිරිදි පාසල් දැරියකට බරපතළ ලිංගික අපයෝජන සිදු කළ ඇගේ බාප්පා වන පුද්ගලයකු සෙවනගල පොලීසිය විසින් අත්අඩංගුවට ගෙන ඇත. මෙම දැරියගේ උපන් දිනයා දා දැරියගේ අයියා සමඟ සැකකරුගේ නිවසට ගොස් ඇති අතර එහිදී හැංගි මුත්තන් සෙල්ලම් කරන බව පවසමින් දැරිය රවටා අසල පාලු නිවසකට දැරිය රැගෙන ගොස් මෙම අපරාධය සිදු කර ඇත. අත්අඩංගුවට ගත් සැකකරු කිරිවැව සෙවනගල ලිපනයේ පදිංචි සිවිල් ආරක්ෂක බලකායේ සේවයේ නිරත වන තිස් දෙහැවිරිදි පුද්ගලයකු බව සෙවනගල පොලිසිය කියයි. පොලිස් හදිසි ඇමතුම් අංකයට ලැබුණු තොරතුරක් අනුව සිදු කල විමර්ශන වලදී සිදු වූ සියල්ලම දැරිය සහ දැරියගේ මව පොලීසියට පවසා ඇත. ඉන් පසුව සැකකරු අත්අඩංගුවට ගෙන තිබේ. අත්අඩංගුවට ගත් සැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර සෙවනගල පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=101413", "Category": null, "Parent URL": null}