{"Source": "Adaderana", "Timestamp": "October 4, 2013 09:03 am", "Headline": "දිනූජ පුතා බේරාගෙන සාගර ගොඩබිමට එයි", "News Content": "මාලදිවයින සහ ශ්‍රී ලංකාව අතර මුහුදු තීරයේ කාර්මික දෝෂයකට ලක්ව පාවෙමින් සිටි යාත්‍රාවක සිටි පිරිස නාවික හමුදාව විසින් මුදාගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා ප්‍රකාශ කළේ ඊයේ(03) රාත්‍රී දිවයිනට නිරත දෙසින් නාවික සැතපුම් 200ක් ඈත මුහුදේ දී අදාළ පිරිස මුදාගත් බවයි. ඔවුන් මේ වන විට ගොඩබිම දෙසට රැගෙන එමින් සිටියි. “දිනුජ පුතා“ නැමැති අදාළ යාත්‍රාව ඈත මුහුදේ දී කාර්මික දෝෂයකට ලක්ව ඇති බවට තොරතුරු ලැබීමෙන් පසු නාවික හමුදාව එම මෙහෙයුම ක්‍රියාත්මක කර තිබේ.", "URL": "https://sinhala.adaderana.lk/news.php?nid=37903", "Category": null, "Parent URL": null}