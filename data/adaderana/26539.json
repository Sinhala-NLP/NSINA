{"Source": "Adaderana", "Timestamp": "August 13, 2012 09:23 am", "Headline": "මවක දරුවාගේ මරුවාම විය", "News Content": "යටියන්තොට ප්‍රදේශයේ මවක් සිය දරුවාට වස පොවා ඇය ද වස පානය කොට සිය දිවි හානි කර ගැනීමට උත්සහ කිරීමේ සිද්ධියක් සම්බන්ධයෙන් පොලිසිය පරීක්ෂණ ආරම්භ කොට ඇත. වස ශරීරගත වීමෙන් බරපතල තත්ත්වයේ පසු වූ කුඩා දරුවා කරවනැල්ල රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බව සඳහන්ය. වයස අවුරුදු 1 යි මාස 8 ක් වූ කුඩා දරුවෙකු මෙයින් මිය ගොස් ඇතැයි පොලිසිය පවසයි. පවුල් ආරවුලක් සම්බන්ධව ඇති වූ සිත් තැවුලක් හේතුවෙන් මෙම කාන්තාව දරුවාට වස පොවා ඇති බව සඳහන්ය. මේ සම්බන්ධයෙන් යටියන්තොට පොලිසිය වැඩිදුර පරීක්ෂණ පවත්වයි‍.", "URL": "https://sinhala.adaderana.lk/news.php?nid=26539", "Category": null, "Parent URL": null}