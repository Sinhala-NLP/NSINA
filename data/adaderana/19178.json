{"Source": "Adaderana", "Timestamp": "October 6, 2011 12:08 pm", "Headline": "නිවසක් තුළ ගව ඝාතකාගාරයක්-දෙදෙනෙක් මාට්ටු", "News Content": "කඳාන පොලිස් බල ප්‍රදේශයේ වැලිසර ප‍්‍රදේශයේ නිවසක් තුල සූක්ෂම ලෙස පවත්වාගෙන ගිය ගවඝාතකාගාරයක් පොලීසිය විසින් වටලා තිබේ. කඳාන පොලිස් ස්ථානයේ නිලධාරීන් කණ්ඩායමක් විසින් අද පෙරවරුවේ මෙම වැටලීම සිදුකර ඇති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා පවසයි. එහිදී ඝාතනය කරනු ලැබූ මී ගවයින් තිදෙනෙකුගේ කොටස්ද, ඝාතනය කිරීමට සූදානම් කර තිබූ මීගවයින් දෙදෙනෙකු සහ එළ වැස්සියක සමග වැලිසර සහ වත්තල ප‍්‍රදේශයේ පදිංචි සැකකරුවන් දෙදෙනෙකු පොලීසිය විසින් අත්අඩංගුවට ගෙන තිබේ. සැකකරුවන් වත්තල මහේස්ත‍්‍රාත් අධිකරණයට ඉදිරිපත් කිරීමට පියවර ගනිමින් සිටියි. කඳාන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19178", "Category": null, "Parent URL": null}