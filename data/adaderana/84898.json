{"Source": "Adaderana", "Timestamp": "February 27, 2018 09:23 am", "Headline": "ඡන්දේ පැරදුන නිසා වී ගන්නෙත් අඩු මිලට", "News Content": "මැතිවරණයෙන් පසුව ගොවියාට සිය අස්වැන්න විකුණා ගැනීමට නොහැකි තත්ත්වයකට පත්ව ඇති බව සමස්ත ලංකා ගොවිජන සම්මේලනය පවසයි. සමස්ත ලංකා ගොවිජන සම්මේලනයේ නියෝජිතයන් දඹුල්ල නගරයේ දී විශේෂ මාධ්‍ය හමුවක් පවත්වමින් ගොවීන් මුහුණ පා ඇති අර්බුදය පිළිබඳව දැනුවත් කිරීම් සිදු කළහ. එහිදී සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා කියා සිටීයේ කන්න හතරකින් පමණ වගා වූ වී වගාව අස්වැන්න නෙලීම ආරම්භ කිරීමත් සමඟම වී කිලෝව රුපියල් 25 ත් 30 ත් අතර ඉතා අඩු මුදලකට ලබා ගැනීම සිදුකරන බවය.", "URL": "https://sinhala.adaderana.lk/news.php?nid=84898", "Category": null, "Parent URL": null}