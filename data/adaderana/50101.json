{"Source": "Adaderana", "Timestamp": "March 20, 2015 09:41 am", "Headline": "8 හැවිරිදි දැරිය දූෂ්‍ය කරලා", "News Content": "වයස අවුරුදු 08 ක් වන බාල වයස්කාර දැරියක දුෂණය කළ බව කියන 25 හැවිරිදි සැකකරුවෙකු අත්අඩංගුවට ගෙන ඇති බව වනාතවිල්ලුව පොලීසිය කියයි.අත්අඩංගුවට ගෙන ඇත්තේ වනාතවිල්ලුව - කරතිව්,පොම්පරිප්පු පදිංචිකරුවෙකි.සැකකරු අතවරයට පත්ව ඇති දැරියගේ, මවගේ අක්කාගේ ස්වාමි පුරුෂයා බව පොලීසිය කියයි.මවට මුදලක් ලබා දීමට යැයි පවසා දැරිය රවටා ගෙන ඇති සැකකරු ඇය තම නිවසට කැදවාගෙන ගොස් දුෂණය කර ඇති බව පොලීසිය විසින් කරන ලද මූලික විමර්ශණ වලදී අනාවරණය වී ඇත.තම දියණියට සිදුවී ඇති අපරාධය දැන ගෙන ඇති දැරියගේ මව විසින් මේ බව වනාතවිල්ලුව පොලීසියට පැමිණිලි කිරීමෙන් අනතුරුව සැකකරු අත්අඩංගුවට ගෙන තිබේ.අතවරයට පත්ව ඇති දැරිය වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කර ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතය.වනාතවිල්ලුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=50101", "Category": null, "Parent URL": null}