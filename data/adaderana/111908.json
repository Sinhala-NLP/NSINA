{"Source": "Adaderana", "Timestamp": "June 13, 2019 04:18 pm", "Headline": " ලංගම වර්ජනය සිදුවන විට පුත්තලම-කුරුණැගල පුද්ගලික බස් රථ ධාවනයත් තහංචියක්", "News Content": "ලංකා ගමනා ගමන මණ්ඩලයේ බස් රථ වර්ජනයක් පවතින අවස්ථාවක පුත්තලම-කුරුණැගල මාර්ගයේ පුද්ගලික බස් රථ ධාවනය නොවීම හේතුවෙන් අද(13) උදෑසන මගීන් දැඩි අපහසුතාවයකට පත්වූ බව අද දෙරණ වාර්තාකරු පවසයි. කුරුණෑගල-කොළඹ මාර්ගයේ බස් රථ හිමියන් ඊයේ(12) දහවල් වයඹ මාර්ගස්ථ මගී ප්‍රවාහන අධිකාරිය ‍වෙත කැඳවා තිබුණද එම කැඳවීම සඳහා බස් රථ හිමිකරුවන් කිහිප දෙනෙකුට නොහැකි වී තිබේ. මේ හේතුවෙන් අද වයඹ මාර්ගස්ථ මගී ප්‍රවාහන අධිකාරිය විසින් උදෑසන කාලයේ ධාවනයවීමට නියමිතව තිබු බස් රථ ගමන්වාර නතර කිහිපයක් නතර කළ බව වාර්ත වෙයි. එමෙන්ම කුරුණෑගල-කොළඹ මාර්ගයේ බස් රථ හිමිකරුවන් පවසා සිටියේ මෙම රැස්විම අනිවාර්ය කර නොතිබු බවත් එසේම පැමිණීමට අතපසු වුවහොත් යම් තිර්ණයක් ගන්නා බවටද සඳහන් කර නොතිබු බවයි. එසේ තිබියදි ලංගම බස් රථ වර්ජනයක් පවතින අවස්ථාවක පුද්ගලික බස් රථ නවතා දැමිම බරපතළම ගැටළුවක් බවද බස් රථ හිමිකරුවන් පැවසීය. වයඹ මාර්ගස්ථ මගී ප්‍රවාහන අධිකාරිය මෙම ක්‍රියමාර්ගය හේතුවෙන් මගීන් ජනතාව දැඩි අපහසුතාවයට පත් විය.", "URL": "https://sinhala.adaderana.lk/news.php?nid=111908", "Category": null, "Parent URL": null}