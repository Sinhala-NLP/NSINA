{"Source": "Adaderana", "Timestamp": "June 6, 2014 07:02 am", "Headline": " අදත් මුහුද රළුවිය හැකියි", "News Content": "කන්කසන්තුරේ සිට පොතුවිල් හරහා පුත්තලම සහ ගාල්ල දක්වා මුහුදු ප්‍රදේශ රළු විය හැකි බව කාලගුණ විද්‍යා දෙපාර්තමේන්තුව පවසයි. එම ප්‍රදේශ වල පැයට කිලෝමිටර් 60 ක පමණ වේගයකින් සුළං ඇති විය හැකි බව ද කාලගුණ විද්‍යා දෙපාර්තමේන්තුව සඳහන් කරයි. අද සිට ලබන 09වන දා දක්වා අදාළ මුහුදු ප්‍රදේශය රළු ස්වභාවයක් ගත හැකි බැවින් ඒ පිළිබඳ විමසිලිමත් වන ලෙස එම දෙපාර්තමේන්තුව ධීවර හා නාවික ප්‍රජාවගෙන් ඉල්ලා සිටියි. එමෙන්ම අද සිට ජූනි 09 දක්වා කාලය තුළ දිවයිනේ නිරිත දිග කොටසේ වර්ෂාපතනයේ ඉහළ යාමක් ද අපේක්ෂා කළ හැකි බව ද කාලගුණ විද්‍යා දෙපාර්තමේන්තුව පවසයි. දිවයිනේ බස්නාහිර, සබරගමුව, මධ්‍යම පළාත්වල සහ ගාල්ල, මාතර දිස්ත්‍රීක්ක වල ඇතැම් ප්‍රදේශ වලට තද වැසි ඇති විය හැකි බව එම දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=43768", "Category": null, "Parent URL": null}