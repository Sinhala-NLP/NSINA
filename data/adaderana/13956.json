{"Source": "Adaderana", "Timestamp": "February 3, 2011 01:04 pm", "Headline": "මහ වැසි නිසා 43,000 ක් පීඩාවට පත්වෙයි", "News Content": "පවතින අධික වාර්ෂාවත් සමග ප්‍රදේශ රැසක හටගෙන ඇති ජල ගැලීම් හේතුවෙන් පුද්ගලයින් 43,000 ට අධික පිරිසක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. මේ වන විට මරණ තුනක් වාර්තා වන බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය. අවතැන් වූ පුද්ගලයින් 10, 085 දෙනෙකු කඳවුරු 51 ක තාවකාලිකව රැඳී සිටින බව ද ඔහු සඳහන් කළේය. ජල ගැලීම් සහ පස් කඳු කඩාවැටීම් වැනි හේතූන් කිහිපයක් නිසා මෙම පිරිස පීඩාවට පත්ව සිටින බව කොඩිප්පිලි මහතා කියා සිටියේය. පීඩාවට සහ විපතට පත් ජනතාව වෙනුවෙන් ආපදා සහන වැඩපිළිවෙළ අඛණ්ඩව සිදුවන බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=13956", "Category": null, "Parent URL": null}