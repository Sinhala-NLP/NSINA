{"Source": "Adaderana", "Timestamp": "March 16, 2011 08:01 am", "Headline": "මැතිවරණ පැවැත්වෙන ප්‍රදේශ වල සුරාව තහනම්", "News Content": "හෙට දිනයේ දී මැතිවරණය පැවැත්වෙන ප්‍රදේශවල සියලුම සුරා සැල් වසා තබන බව ශ්‍රී ලංකා සුරා බදු දෙපාර්තමේන්තුව පවසයි. මැතිවරණය පැවැත්වෙන සියලුම මහනගර සභා, නගර සභා, ප්‍රාදේශීය සභා බල ප්‍රදේශවල මෙය ක්‍රියාත්මක වන බව එම දෙපාර්තමේන්තුව සඳහන් කරයි. පළාත් පාලන මැතිවරණ හේතුවෙන් මෙම පියවර ගෙන ඇති බව ශ්‍රී ලංකා සුරාබදු දෙපාර්තමේන්තු පවසයි. හෙට දිනය තුළ විවෘතව තැබෙන සියලුම සුරාසැල් හිමියන්ට එරෙහිව නීතිය දැඩිව ක්‍රියාත්මක කරන බව එම දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=14866", "Category": null, "Parent URL": null}