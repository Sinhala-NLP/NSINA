{"Source": "Adaderana", "Timestamp": "October 13, 2012 10:04 am", "Headline": " බිම්බෝම්බ ඉවත් කරන්න වසර 7ක් 8ක් යයි", "News Content": "මුලතිව් දිස්ත‍්‍රික්කයේ සාමාන්‍ය වැසියන් ජීවත්න වන ප‍්‍රදේශවල සම්පූර්ණයෙන්ම බිම්බෝම්බ ඉවත් කර ඇති බව බිම්බෝම්බ ඉවත් කිරීමේ නිරත එෆ්.එස්.ඩී . සංවිධානයේ ශ‍්‍රී ලංකා කළමනාකරු හාට්මුට් තෝමස් මහතා පවසයි. මුලතිව් දිස්ත‍්‍රික්කය තුළ වළලා ඇති බිම්බෝම්බ ඉවත්කිරීම සඳහා වසර 7 ක් හෝ 8 ක් ගතවිය හැකි බව ඒ මහතා සඳහන් කළේය. මේ වසර තුළ පමණක් මුලතිව් දිස්ත‍්‍රික්කයෙන් පුද්ගලනාශක බෝම්බ හයලක්ෂ පනස් දහසක් ඉවත් කර ඇති බව ද තොමස් මහතා පැවසුවේය. ශ‍්‍රී ලංකාවේ බිම්බෝම්බ ඉවත් කිරීම සඳහා විදේශ රටවලින් ලබාදෙන ආධාර මුදල් සීමා කිරීම හේතුවෙන් බිම්බෝම්බ ඉවත් කිරීමේ කටයුතුවලට විශාල බාධාවක් වී ඇති බව ඒ මහතා සඳහන් කළේය. මුලතිව්, මුල්ලිවයික්කාල් විද්‍යානන්ද විද්‍යාලයේ පැවති උත්සවයකට සහභාගි වෙමින් හාට්මුට් තෝමස් මහතා මේ බව පැවසුවේය.", "URL": "https://sinhala.adaderana.lk/news.php?nid=28247", "Category": null, "Parent URL": null}