{"Source": "Adaderana", "Timestamp": "April 9, 2012 11:03 am", "Headline": "තෙල් බවුසර හිමියන්ගේ වර්ජනය අත්හිටුවයි", "News Content": "ලංකා ඛනිජ තෙල් සංස්ථාවේ තෙල් බෙදාහැරීමේ කටයුතුවල නිරතවන පෞද්ගලික බවුසර හිමියන් ක්‍රියාත්මක කිරීමට තීරණය කර තිබූ වර්ජනය අතහැර තිබේ. සිය ඉල්ලීම් ලබාදිමට ඛණිජ තෙල් කර්මාන්ත අමාත්‍යවරයා එකඟ වී ඇති බව ඛනිජ තෙල් පෞද්ගලික ටැංකි රථ හිමියන්ගේ සංගමයේ ලේකම් ශාන්ත සිල්වා මහතා ප්‍රකාශ කළේය. ඒ අනුව අද(09) සහ හෙට(10) සේවාවලින් ඉවත්වීමට ගෙන තිබූ ක්‍රියාමාර්ගය නතර කළ බව ශාන්ත සිල්වා මහතා සඳහන් කළේය. ටැංකි රථ සඳහා ලබාදෙන දීමනාව ඉහළ නංවන ලෙස ඉල්ලමින් ඛනිජ තෙල් පෞද්ගලික ටැංකි රථ හිමියන්ගේ සංගමය මෙම වර්ජනය ක්‍රියාත්මක කිරීමට නියමිතව තිබුණි.", "URL": "https://sinhala.adaderana.lk/news.php?nid=23385", "Category": null, "Parent URL": null}