{"Source": "Adaderana", "Timestamp": "March 30, 2010 11:36 am", "Headline": "ජංගම දුරකථනයටත් අකුණු එන්න පුළුවන්", "News Content": "අකුණු සහිත තද වැසි පවත්නා කාලගුණ තත්ත්වයක් අත්දකින්නට ඇති හෙයින් ජංගම දුරකථන භාවිතය අවදානම් සහගත බව කාර්යභාර කාලගුණ විද්‍යාඥ ඩී.ඒ ජයසිංහ ආරච්චි මහතා පවසයි. අකුණු සහිත තද වැසි පවත්නා විට රැහැන් සහිත දුරකතන භාවිතය ඉතාමත් අවදානම් බවත්,ඒ තරමටම නොවුණත් ජංගම දුරකතන භාවිතයත් අවදානම් බවත් හෙතෙම කියා සිටියි. මාතලේ- උකුවෙල ප්‍රදේශයේ වත්තක සිටි පුද්ගලයින් පස් දෙනෙකු අකුණු සැර වැදීමෙන් ඇතිවූ කම්පනමය තත්ත්වයක් හේතුවෙන් රෝහල් ගත කර ඇති අතර ඔවුන්ගේ තත්ත්වය බරපතළ නොවූවත් එක් පුද්ලගයෙකු ළඟ තිබූ ජංගම දුරකතනයක් හේතුවෙන් මෙම අකුණු සැර වැදී ඇති බවද සඳහන් වේ.", "URL": "https://sinhala.adaderana.lk/news.php?nid=7575", "Category": null, "Parent URL": null}