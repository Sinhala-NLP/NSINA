{"Source": "Adaderana", "Timestamp": "January 25, 2018 01:20 pm", "Headline": "පුංචි ඡන්දේ අපේක්ෂකයින් 32 ක් අත්අඩංගුවට ", "News Content": "පළාත් පාලන ආයතන ඡන්ද විමසීමට අදාළ සිද්ධීන් සම්බන්ධයෙන් අපේක්ෂකයින් 32 කු මේ දක්වා අත්අඩංගුවට ගෙන ඇති බව පොලීසිය පවසයි. පොලිස් මූලස්ථානය සඳහන් කලේ පසුගිය 09 වනදා සිට අද පෙරවරු 6.00 දක්වා වූ කාලය තුළ අපේක්ෂකයින් ඇතුලු පුද්ගලයින් 283 දෙනෙකු අත්අඩංගුවට ගෙන ඇති බවයි. ඊයේ (24) දිනයේදී පමණක් මැතිවරණ නීති උල්ලංගනය කිරීම් 04කට අදාළව අපේක්ෂකයෙකු ඇතුළු පුද්ගලයින් 08 දෙනෙකු අත්අඩංගුවට ගෙන තිබේ. මේ දක්වා මැතිවරණ නීතී උල්ලංගණය කිරීම් 106ක් වාර්තා වී ඇති අතර සැකකරුවන් 222කු අත්අඩංගුවට ගෙන ඇති බව පොලීසිය සඳහන් කළේය. ඊයේ දිනයේදී මැතිවරණ පැමිණිලි 21ක් දිවයිනේ විවිධ පොලිස් ස්ථාන වලට වාර්තා වී තිබේ. ඒ අනුව මේ දක්වා කාලය තුළ පොලිස් මූලස්ථානයට වාර්තා වී ඇති මැතිවරණ පැමිණිලි සංඛ්‍යාව 260ක් වේ.", "URL": "https://sinhala.adaderana.lk/news.php?nid=83511", "Category": null, "Parent URL": null}