{"Source": "Adaderana", "Timestamp": "June 29, 2019 12:37 pm", "Headline": "ජනතාවගේ බලාපොරොත්තුව පොහොට්ටුවේ ජනාධිපතිවරයෙක්-අගමැතිවරයෙක්", "News Content": "ඉදිරි ජනාධිපතිවරණය සඳහා ශ්‍රී ලංකා පොදුජන පෙරමුණෙන් අපේක්ෂකයෙකු ඉදිරිපත් කිරීම සිය පක්ෂයේ ස්ථාවරය බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම්.චන්ද්‍රසේන මහතා පවසයි. අනුරාධපුර ශ්‍රී ලංකා පොදුජන පෙරමුණ පක්ෂ කාර්යාලයේ පැවති උත්සවයකින් අනතුරුව මාධ්‍යට අදහස් දක්වමින් ඔහු මේ බව කියා සිටියේය. පසුගිය පළාත් පාලන මැතිවරණයේ දී ශ්‍රී ලංකා නිදහස් පක්ෂය අවම වශයෙන් ලක්ෂ 25ක වත් ඡන්ද ප්‍රමාණයක් ලබාගත්තේනම් එම පක්ෂයේ අපේක්ෂකයෙක් ජයග්‍රහණය කරන බව සිතිය හැකි බව ඔහු ප්‍රකාශ කරයි. එහිදී වැඩි දුරටත් සිය අදහස් දක්වමින් ඒ මහතා මෙසේ පැවසීය. \" අද රටේ ජනතාව බලාපොරොත්තු වෙන්නේ පොහොට්ටුවේ ජනාධිපතිවරයෙක් සහ පොහොට්ටුවේ අගමැතිවරයෙක්. ඒ නිසා අපි ඒ ස්ථාවරයේ ඉන්නවා. පොහොට්ටුවේ අපේක්ෂකයා ගැන කිසිම ප්‍රශ්නයක් නෑ. ගෝඨාභය රාජපක්ෂ මහතා තමයි රටේම ජනතාව ඉල්ලන්නේ. එතුමා වැඩක් පෙන්නපු කෙනෙක්.\"", "URL": "https://sinhala.adaderana.lk/news.php?nid=112998", "Category": null, "Parent URL": null}