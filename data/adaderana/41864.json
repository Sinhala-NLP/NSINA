{"Source": "Adaderana", "Timestamp": "March 17, 2014 03:01 pm", "Headline": " ගම්පහ බණ්ඩාරනායක විදුහලේදී මාධ්‍යවේදියෙකුට ගැහුවාට ගුරුවරුන් දෙදෙනෙක් දැලේ", "News Content": "ගම්පහ බණ්ඩාරනායක විද්‍යාලයේ පැවති උද්ඝෝෂණයක් අතරතුර මාධ්‍යවේදියෙකුට පහරදීමේ සිද්ධියක් සම්බන්ධයෙන් ගුරුවරුන් දෙදෙනෙකු සහ ශිෂ්‍යයෙකු අත්අඩංගුවට ගෙන තිබේ. ගම්පහ පොලිස් විශේෂ විමර්ශන ඒකකය විසින් අත්අඩංගුවට ගෙන ඇත්තේ බණ්ඩාරනායක විද්‍යාලයේ 13 වසරේ ඉගෙනුම ලබන ශිෂ්‍යයෙකු සහ එම විද්‍යාලයේ සිට වෙනත් විද්‍යාලයකට මාරුවීම් ලබා සිටි ගුරුවරුන් දෙදෙනෙකි. අත්අඩංගුවට ගත් සැකකරුවන් අද (17) ගම්පහ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=41864", "Category": null, "Parent URL": null}