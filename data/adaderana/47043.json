{"Source": "Adaderana", "Timestamp": "October 29, 2014 01:11 pm", "Headline": "සුෂ්මාගෙන් ධීවරයින්ට පොරොන්දුවක්", "News Content": "ඉන්දියාව සහ ශ්‍රී ලංකාව අතර පවතින ධීවර ගැටලුවට තාවකාලික විසඳුමක් ලබා දෙන බවට එරට විදේශ කටයුතු අමාත්‍ය සුෂ්මා ස්වරාජ් මහත්මිය පවසයි. විදේශ අමාත්‍යවරිය සමඟ ඉන්දියාවේ ප්‍රාන්ත අමාත්‍ය පොන් රාධක්‍රිෂ්ණන් සිදුකළ සාකච්ඡාවකින් අනතුරුව සුෂ්මා ස්වරාජ් මෙම පොරොන්දුව ලබා දී ඇති බව සඳහන් වෙයි. අදාළ සාකච්ඡාවේ දී විදේශ අමාත්‍යවරිය ප්‍රකාශ කර ඇත්තේ ශ්‍රී ලංකා නාවික හමුදා බාරයේ පසුවන ඉන්දීය ධීවරයින් නිදහස් කිරීමට පියවර ගතහොත් අදාළ ගැටලුවට ස්ථිර විසඳුමක් ලබා ගත හැකි බවයි. කෙසේ වෙතත් පොන් රාධක්‍රිෂ්ණන් අමත්‍යවරයා ගේ ඉල්ලීම සලකා බලා අදාළ ගැටලුවට කඩිනමින් තාවකාලික විසඳුමක් ලබා දීමට සුෂ්මා ස්වරාජ් පොරොන්දු වී තිබේ.", "URL": "https://sinhala.adaderana.lk/news.php?nid=47043", "Category": null, "Parent URL": null}