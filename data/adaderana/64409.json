{"Source": "Adaderana", "Timestamp": "September 25, 2016 10:34 am", "Headline": "  සෙබළාට ජීවිතය එපා වෙයි", "News Content": "කොල්ලුපිටිය ප්‍රදේශයේ හෝටලයක් තුළ තිබී නාවික හමුදා සෙබළෙකුගේ මළ සිරුරක් සොයාගෙන තිබේ.පොලීසියට ලද තොරතුරක් මත අදාළ නාවික හමුදා සෙබළාගේ මළ සිරුර සොයාගත් බව කොල්ලුපිටිය පොලීසිය පැවසුවේය.කොල්ලුපිටිය සිරිකොත පාරේ පිහිටි හෝටලයක කාමරයක් තුළ එම නාවික හමුදා සෙබළා ගෙල වැලලාගෙන මියගොස් සිටියදී සොයාගෙන තිබේ.මොහු සියදිවි හානිකරගෙන ඇති බවට සිදුකළ මූලික විමර්ශනවලදී අනාවරණය වී ඇති බව කොල්ලුපිටිය පොලීසිය පැවසුවේය.මෙසේ සියදිවි හානිකරගෙන ඇත්තේ නුගේගොඩ, ජම්බුගස්මුල්ල ප්‍රදේශයේ පදිංචිව සිටි 23 හැවිරිදි නාවික හමුදා සෙබළෙකි.සිද්ධිය සම්බන්ධයෙන් කොල්ලුපිටිය පොලීසිය විමර්ශන ආරම්භ කර තිබේ", "URL": "https://sinhala.adaderana.lk/news.php?nid=64409", "Category": null, "Parent URL": null}