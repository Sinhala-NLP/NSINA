{"Source": "Adaderana", "Timestamp": "March 4, 2014 10:46 am", "Headline": "යතුරු පැදිකරු මරු දකී", "News Content": "මන්නාරම - මැදවච්චිය මාර්ගයේ 77 කිලෝමීටර් කණුව ආසන්න ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. පොලීසියේ පැවසුවේ යතුරුපැදියක් මාර්ගයෙන් ඉවතට පැන පෙරළීයාමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු යතුරුපැදිකරු මන්නාරම රෝහලට ඇතුළත් කිරීමෙන් අනතුරුව මියගොස් ඇත. මෙලෙස මියගොස් ඇත්තේ 45 හැවිරිදි මන්නාරම ප්‍රදේශයේ පදිංචිව සිටි අයෙකු බව මන්නාරම පොලීසිය සඳහන් කළේය. මේ අතර ගාල්ල - කොළඹ ප්‍රධාන මාර්ගයේ බූස්ස ප්‍රදේශයේ දී පාපැදියක් පෙරළීයාමෙන් සිදුවු අනතුරකින් තරුණයෙකු මියගොස් තිබේ. මෙලෙස මියගොස් ඇත්තේ 22 හැවිරිදි වැල්ලබඩ, බූස්ස ප්‍රදේශයේ පදිංචිව සිටි අයෙකු බව වාර්තා වේ.", "URL": "https://sinhala.adaderana.lk/news.php?nid=41524", "Category": null, "Parent URL": null}