{"Source": "Adaderana", "Timestamp": "June 26, 2017 04:02 pm", "Headline": "ජනපති ලේකම්ගේ නිවේදනයේ ඇතැම් කරුණුවලට GMOA විරෝධය", "News Content": "සයිටම් ආයතනය සම්බන්ධයෙන් ජනාධිපති ලේකම් වරයා විසින් නිකුත් කළ නිවේදනයේ අන්තර්ගත කරුණු සම්බන්ධයෙන් විරෝධය පළ කරන බව රජයේ වෛද්‍ය නිලධාරින්ගේ සංගමය පවසයි.එම සංගමයේ විධායක සභාව රැස්වීමෙන් පසු අද(26) පස්වරුවේ පැවැති මාධ්‍ය හමුවකදී එම කරුණු සම්බන්ධයෙන් තොරතුරු අනාවරණය කෙරුණි.ජනාධිපතිවරයා සමඟ පැවති සාකච්ඡාවේදී එකඟ වූ කරුණු කිහිපයක් ඒ ආකාරයෙන්ම අදාළ නිවේදනයේ දක්වා තිබුණ ද ඇතැම් කරුණු කිසිසේත් එකඟ නොවූ සහ අළුත් කරුණු වන බව රජයේ වෛද්‍ය නිලධාරින්ගේ සංගමය පෙන්වා දෙයි.ජනාධිපතිවරයා සහ රජයේ වෛද්‍ය නිලධාරින්ගේ සංගමය අතර පැවති සාකච්ඡාවේදී එකඟ වූ කරුණු වෙනස් කළේ කවුරුන්ද යන්න පිළිබදව ජනාධිපති ලේකම්වරයා විසින් පැහැදිළි කළ යුතු බව එම සංගමය ප්‍රකාශ කළේය.", "URL": "https://sinhala.adaderana.lk/news.php?nid=74587", "Category": null, "Parent URL": null}