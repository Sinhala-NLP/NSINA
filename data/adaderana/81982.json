{"Source": "Adaderana", "Timestamp": "December 23, 2017 03:09 pm", "Headline": "බස් අනතුරෙන් තුවාල ලැබූ 44ක් තවදුරටත් රෝහලේ ", "News Content": "රත්නපුර, පතුල්පාන ප්‍රදේශයේදී සිදු වූ බස් රථ අනතුරින් තුවාල ලැබූ 44 දෙනෙකු තවදුරටත් රත්නපුර සහ කහවත්ත යන රෝහල්වල නේවාසිකව ප්‍රතිකාර ලබයි.අද අළුයම 03.00ට පමණ ඌරුබොක්ක සිට කොළඹ බලා ධාවනය වූ දුරගමන් සේවා බස් රථයක් පතුල්පාන ප්‍රදේශයේදී ගොඩම්ගහ ඇළට පෙරලීමෙන් අනතුරක් සිදු විය.අනතුරින් පිරිමි පුද්ගලයෙකු සහ 60 හැදිරිදි ඌරුබොක්ක ප්‍රදේශයේ කාන්තාවක් මියගිය අතර තුවාල ලැබූවන්ගෙන් 43 දෙනෙකු රත්නපුර රෝහලෙත් එක් පුද්ගලයෙකු කහවත්ත මූලික රෝහලෙත් ප්‍රතිකාර ලබයි. කෙසේවෙතත් මෙම රෝගීන්ගේ තත්ත්වය බරපතල නොවන බව රෝහල් බලධාරින් ප්‍රකාශ කළේය.", "URL": "https://sinhala.adaderana.lk/news.php?nid=81982", "Category": null, "Parent URL": null}