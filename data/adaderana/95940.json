{"Source": "Adaderana", "Timestamp": "September 11, 2018 08:17 pm", "Headline": "ඝාතනයක් කිරිමට උත්සහ කල අයෙක් බන්ධනාගාරයට", "News Content": "තරණයෙකුට තියුණු ආයුධයකින් පහර දි ඝාතනය කිරිමට තැත් කල බවට සැක පිට අත්අඩංගුවට ගත් තරුණයෙකු ලබන 17 දින දක්වා රක්ෂිත බන්ධනාගාර ගත කර තිබේ. අදාල ණඩුව හැටන් දිසා විනිසුරු හා මහෙස්ත්‍රාත් චමින්ද කරුණාරත්න මහතා ඉදිරියේ විභාගට ගත් අවස්තාවේදියි එම ඒ මහතා මෙම නියෝග කර ඇත්තේ. ඉකුත් 4 වන දා රාත්‍රි 7.30 ට පමණ ගින්ගත්හේන පොලිස් වසමට අයත් අඹගමුව රතුපාලම ප්‍රදේශයේදී සැකකරු විසින් අදාල තරුණයාව තියුණු ආයුධයකින් අමානුෂික ලෙස කපාකොට ඝාතනය කිරිමට තැත්කර තිබෙන බවට චෝදනාවට ලක්ව ඇත. ඒ අනුව තුවාල කරුගේ බෙල්ල,පිට ප්‍රදේශය හා දෙඅත් වල ගැඹරු කැපුම් තුවල නිසා තව දුරටත් රෝහල්ගතව නේවාසිකව ප්‍රතිකාර ලබමින් සිටි. සැකකරු පොලිසිය මග හරිමින් සැගව සිටියදි ඊයේ (10) අත්අඩංගුවට ගෙන අද (11) උසාවියට ඉදිරිපත් කර ඇත. ගිනිගත්හේන පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=95940", "Category": null, "Parent URL": null}