{"Source": "Adaderana", "Timestamp": "August 5, 2019 07:53 am", "Headline": "නවතා තිබූ කාර් රථයේ ගැටී ජීවිතයක් අහිමි වෙයි", "News Content": "කුරුණෑගල පොලිස් වසමේ කුරුණෑගල පුත්තලම මාර්ගයේ සාරගම වැව අසලදී රිය අනතුරක් සිදුව තිබේ. ඊයේ(04) රාත්‍රී 9.50 ට පමණ මෙම අනතුර සිදුව ඇත. පුත්තලම දෙසට ධාවනය වු යතුරුපැදියක් එම දිශාවටම මාර්ගයේ වම්පස නවතා තිබු කාර් රථයක පිටුපස ගැටී මෙම අනතුර සිදුව තිබේ. අනතුරින් යතුරුපැදියේ පැදිකරු හා පසුපැදිකරු බරපතළ තුවාල ලබා කුරුණෑගල රෝහලට ඇතුළත් කිරීමෙන් අනතුරුව යතුරුපැදිකරු මිය ගොස් ඇත. මෙසේ මිය ගොස් ඇත්තේ වයස අවුරුදු 34 ක් වු පැල්ලන්දෙණිය, මාස්පොත ලිපිනයේ පදිංචි ඈපාසිංහ මුදියන්සේලාගේ මහේෂ් බුද්ධික ඈපාසිංහ යන අයෙකි. මෘත ශරීරය කුරුණෑගල රෝහලේ මෘත ශරීරාගාරයේ තැන්පත් කර ඇත. අනතුරට සම්බන්ධ කාර් රථයේ රියදුරු අනතුරින් පසු පලා ගොස් තිබේ. කුරුණෑගල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115743", "Category": null, "Parent URL": null}