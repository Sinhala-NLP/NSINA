{"Source": "Adaderana", "Timestamp": "November 22, 2013 02:04 pm", "Headline": "කෝටි 10ක රත් හඳුන් රේගුවේ හිරවෙයි", "News Content": "රුපියල් කෝටි 10ක පමණ වටිනාකමින් යුතු රත් හඳුන් දැව සහිත කන්ටේනරයක් රේගු නිවාරණ අංශය මගින් සිය භාරයට ගෙන තිබේ. අද පෙරවරුවේ කොළඹ වරායේ තිබු කන්ටේනරයක් පරීක්ෂා කිරීමේ දී රත් හඳුන් මෙට්‍රික් ටොන් 4ක් මෙලෙස සොයා ගැනීමට හැකි වු බව රේගු අධ්‍යක්ෂ පරාක්‍රම බස්නායක මහතා සඳහන් කළේය. මෙම දැව තොගය ඉන්දියාවේ චෙන්නායිහි සිට ඩුබායි දක්වා ශ්‍රී ලංකාව හරහා ප්‍රවාහනය කරමින් තිබු බව පරාක්‍රම බස්නායක මහතා පැවසීය. සිද්ධිය පිළිබඳ ඊට සම්බන්ධ නැව් සමාගම මාර්ගයෙන් පරීක්ෂණ කටයුතු සිදුකරන බව රේගු අධ්‍යක්ෂ පරාක්‍රම බස්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39034", "Category": null, "Parent URL": null}