{"Source": "Adaderana", "Timestamp": "June 5, 2016 10:25 am", "Headline": " කසළ ඉවත් කිරීමේ ප්‍රගතිය ගැන වාර්තාවක්", "News Content": "ජල ගැලීමෙන් හානියට පත් ප්‍රදේශවල‍ කැලි කසළ ඉවත් කිරීමේ ප්‍රගතිය පිළිබඳ වාර්තාවක් ලබන අඟහරුවාදා කැබිනට් මණ්ඩලයට ඉදිරිපත් කරන බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසයි.අමාත්‍යවරයා පෙන්වා දෙන්නේ මේ දක්වා කැලි කසළ ටොන් 6000ක් පමණ ඉවත් කර ඇති බවයි. යුධ හමුදාව, පොලීසිය, සිවිල් ආරක්ෂක බලකාය සහ පලාත් සභා හා පලාත් පාලන අමාත්‍යාංශය එක්ව පසුගිය බදාදා සිට අදාළ කැලිකසළ ඉවත් කිරීමේ කටයුතු ආරම්භ කරනු ලැබීය.ජල ගැලීම්වලින් විපතටපත් කොළොන්නාව, කොටිකාවත්ත,මුල්ලේරියාව, කඩුවෙල හා පෑලියගොඩ යන ප්‍රදේශවල කැළිකසළ ඉවත් කිරීමේ කටයුතු තවදුරටත් සිදුකෙරෙන අතර කඩිනමින් එම කටයුතු අවසන් කිරීමට අපේක්ෂා කරන බව ෆයිසර් මුස්තාෆා අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=60791", "Category": null, "Parent URL": null}