{"Source": "Adaderana", "Timestamp": "October 3, 2010 10:16 pm", "Headline": "8-10 කණු අතර නාය යෑමක් ", "News Content": "බණ්ඩාරවෙල සහ හපුතලේ අතර මාර්ගයේ අටේ කණුව සහ 10යේ කණුව අතර කහගලවත්ත ප්‍රදේශ‍යේ නාය යෑමක් ආරම්භ වී ඇතැයි හපුතලේ ප්‍රාදේශීය ලේකම් ධර්මසිරි පියසේන මහතා පවසයි. ඊයේ සිට ආරම්භ වී තිබූ යම් යම් සුළු නාය යෑම් තත්ත්වයන් මේ වන විට වඩාත් සක්‍රීය වී ඇති බව ප්‍රාදේශීය ලේකම්වරයා පැවසුවේය. එබැවින් අදාළ මාර්ගයේ ඇල්ලතොට මංසන්ධියේ සිට වයි හංදිය දක්වා කොටස අද පස්වරු‍ 2 සිට තාවකාලිකව වසා දමා තිබේ. විකල්ප මාර්ග ලෙස බණ්ඩාරවෙල , දියතලාව , හපුතලේ මාර්ගය භාවිත කරන ලෙස රියදුරන්ගෙන් ඉල්ලා සිටින බව බණ්ඩාරවෙල සහකා‍ර පොලිස් අධිකාරී සුජිත් වෙදමුල්ල මහතා අප කළ විමසුමකදී කියා සිටියේය.", "URL": "https://sinhala.adaderana.lk/news.php?nid=11263", "Category": null, "Parent URL": null}