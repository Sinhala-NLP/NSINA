{"Source": "Adaderana", "Timestamp": "March 5, 2014 02:09 pm", "Headline": "මාරක රිය අනතුරක් කර බස් රියදුරු පලායයි", "News Content": "මහනුවර - මහියංගනය ප්‍රධාන මාර්ගයේ තෙල්දෙණිය ගඟසිරිගම ප්‍රදේශයේ දී මාරක රිය අනතුරක් සිදුව තිබේ. අද උදෑසන මෙම අනතුර සිදුව ඇති බව පොලිසිය සඳහන් කළේය. යතුරුපැදියක් සහ පුද්ගලික බස් රථයක් මුහුණට මුහුණ ගැටීමෙන් මෙම අනතුර සිදුව ඇත. අනතුරෙන් යතුරුපැදිකරු මියගොස් ඇති අතර ඔහු බදුල්ල ලුණුගල ප්‍රදේශයේ පදිංචිකරුවෙකු බව පොලිසිය සඳහන් කළේය. සිද්ධියෙන් අනතුරුව බස් රථයේ රියදුරු පලාගොස් ඇති අතර ඔහු අත්අඩංගුවට ගැනීම සඳහා තෙල්දෙණිය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=41558", "Category": null, "Parent URL": null}