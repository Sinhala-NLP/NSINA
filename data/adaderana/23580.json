{"Source": "Adaderana", "Timestamp": "April 17, 2012 04:09 pm", "Headline": "මාර්තු අවසන් වනවිට මෙරටට පැමිණි විදේශිකයන් 260,000 ඉක්මවයි", "News Content": "මේ වසරේ මාර්තු මාසය අවසන් වනවිට මෙරටට පැමිණ ඇති විදේශිකයන් සංඛ්‍යාව 260, 000 ඉක්මවා තිබේ. මාර්තු මාසයේ දී පමණක් සංචාරකයින් 91, 102 දෙනෙකු මෙරටට පැමිණ ඇති බව ශ්‍රී ලංකා සංචාරක ප්‍රවර්ධන අධිකාරිය සඳහන් කරයි. එය ඉකුත් වසරේ අදාළ මාසයට ‍සාපේක්ෂව 21 . 3% ක වැඩිවීමක් බව සංචාරක ප්‍රවර්ධන අධිකාරිය පෙන්වා දෙයි. පසුගිය වසර හා සැසදීමේ දී ගෙවීගිය මාස තුනේ දීම සංචාරකයින්ගේ පැමිණීම ඉහළ ගොස් ඇති බව එම අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23580", "Category": null, "Parent URL": null}