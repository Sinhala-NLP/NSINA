{"Source": "Adaderana", "Timestamp": "April 7, 2011 12:53 pm", "Headline": "හැටන් ඩිපෝ රියදුරු උපවාසය අතහරියි", "News Content": "සේවයෙන් පහ කිරීමට විරෝධය පළ කරමින් හැටන් බස් ඩිපෝවට අයත් බස් රථ රියදු‍රෙකු ආරම්භ කර තිබූ උපවාසය අතහැර තිබේ. බලධාරීන්ගෙන් යහපත් ප්‍රතිචාරයක් ලැබීම හේතුවෙන් අදාළ බස් රථ රියදුරු උපවාසය අත්හැර ඇති බව අද දෙරණ වාර්තාකරු සඳහන් කළේය. උපවාසකරු මේ වන විට දික්ඔය දිසා රෝහලට ඇතුළත් කර ඇත. ඔහු ඊයේ(06) පස්වරුවේ සිට හැටන් ඩිපෝවේ ජල ටැංකියක් මතට නැගී උපවාසයක නිරත විය. මේ අතර බදුල්ල රෝහලේ කණිෂ්ඨ සේවකයෙක් රෝහල් භූමියේ ජල ටැංකියක් මතට නැගී විරෝධතාවක් ආරම්භ කර තිබේ. ආපදා ණය සහන ලබා නොදීමට විරෝධය පළ කරමින් ඔහු මෙම විරෝධතාවේ නිරත වී සිටින බව වාර්තා වේ.", "URL": "https://sinhala.adaderana.lk/news.php?nid=15333", "Category": null, "Parent URL": null}