{"Source": "Adaderana", "Timestamp": "February 1, 2017 05:40 pm", "Headline": "ව්‍යවස්ථා සංශෝධනයට ඩයස්පොරාවෙන් රු.මි. 1500 ක් ?", "News Content": "ව්‍යවස්ථා සංශෝධනය සඳහා ඩයස්පොරාවෙන් රුපියල් මිලියන 1500ක මුදලක් පාර්ලිමේන්තුව වෙත එවා ඇතැයි අද(01) පැවති මාධ්‍ය හමුවකට සහභාගී වෙමින් සරත් විරසේකර මහතා කියා සිටියේය. මුදල් ලබා දී හෝ පාර්ලිමේන්තුව තුළ, තුනෙන් දෙකක බලයක් ලබා ගැනීම සඳහා මෙය සිදු කර ඇති බවත්, ඉදිරියේ දී ව්‍යවස්ථා සංශෝධනයට කැමැත්ත දක්වන සියලු දෙනා මෙම මුදලට තම මාතෘ භූමිය පවා දෙන්නවුන් බව ද ඔහු ප‍්‍රකාශ කළේ ය. මෙම රජය බලයට පැමිණියේ දෙමළ බෙඳුම්වාදී දේශපාලඥයින්ගේ, දෙමළ ඩයස්පොරාවෙන් හා බටහිර රටවල පූර්ණ සහයෝගයෙන් බවත්, නව ව්‍යවස්ථා සංශෝධනයක් තුළින් උතුර වෙනම රාජ්‍යයක් බවට පත්කර දීම මොවුන්ගේ අභිප‍්‍රාය බවත් වීරසේකර මහතා පැවසීය. රටේ ඒකියභාවය මෙම ව්‍යවස්ථාව තුළින් විශාල අවදානමකට ලක්ව තිබුණ ද ඒ පිළිබ‍ඳ සමාජය නිසි ලෙස දැනුවත් වී නොමැති බව ද මෙහිදී වීරසේකර මහතා කියා සිටියේ ය.", "URL": "https://sinhala.adaderana.lk/news.php?nid=68953", "Category": null, "Parent URL": null}