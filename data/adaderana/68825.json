{"Source": "Adaderana", "Timestamp": "January 30, 2017 08:27 am", "Headline": "නව විගණන පනත් කෙටුම්පත නිරීක්ෂණ‍ට යොමු කෙරේ", "News Content": "නව විගණන පනත් කෙටුම්පත නිරීක්ෂණය සඳහා මුදල් අමාත්‍යාංශය වෙත යොමු කර ඇති බව රජය පවසයි.අදාළ නීරීක්ෂණවලින් අනතුරුව මුදල් අමාත්‍යංශයේද නිර්දේශ ඇතුළත්ව අදාළ පනත් කෙටුම්පත නීති කෙටුම්පත් දෙපාර්තමේන්තුව වෙත යොමු කිරීමට නියමිතය.නව විගණන පනත සකස් කිරීම වත්මන් රජයේ පොරොන්දුවක් බවට පත්ව තිබූ අතර එය මේ දක්වාත් නිසි පරිදි ක්‍රියාත්මක නොවීම සම්බන්ධයෙන් රජයට විවිධ චෝදනා එල්ල වේ.ඒ අනුව නව විගණන පනත කෙටුම්පත් කර නිරීක්ෂණ සඳහා යොමු කර ඇති බව රජයේ ආරංචි මාර්ග සඳහන් කළේය.මෙම විගණන කෙටුම්පත නීතිපති දෙපාර්තමේන්තුවට යොමු කිරීමෙන් අනතුරුව නීතිපතිවරයාගේ අත්සන ද සහිතව අනුමැතිය සඳහා කැබිනට් මණ්ඩලයට යොමු කළ යුතු වේ.කැබිනට් මණ්ඩලය තුළ ඊට කිසියම් සංශෝධයක් එක් වන්නේනම් එම සංශෝධන ද සහිතව පාර්ලිමේන්තු අනුමැතිය සඳහා යොමු කළ යුතු බව සඳහන් වේ.", "URL": "https://sinhala.adaderana.lk/news.php?nid=68825", "Category": null, "Parent URL": null}