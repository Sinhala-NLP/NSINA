{"Source": "Adaderana", "Timestamp": "February 9, 2010 08:11 am", "Headline": "ග්‍රාමීය ජනතා සෞඛ්‍ය නැංවීමට වැඩසටහන්", "News Content": "ග්‍රාමීය ජනතාවගේ සෞඛ්‍ය පහසුකම් නැංවීමේ අරමුණින් විශේෂ වැඩසටහන් රැසක් ක්‍රියාත්මක කිරීමට සෞඛ්‍ය අමාත්‍යාංශය පියවර ගෙන තිබේ. ඒ අනුව රෝහල් වල ග්‍රාමීය රෝහල් වල පහසුකම් නැංවීමට කටයුතු කර ඇති බව සෞඛ්‍ය අමාත්‍යාංහය පවසයි. මේ යටතේ ග්‍රාමීය රෝහල් සඳහා ඖෂධ සංයෝජකයින් 191 දෙනෙකුට නව පත්වීම් ලබා දී ඇත. ඊයේ පස්වරුවේ සෞඛ්‍ය අමාත්‍ය නිමල් සිරිපාල ද සිල්වා මහතා මෙම පත්වීම් ලබා දී ඇති බව ද සඳහන් වේ. ඔවුන් සියලු දෙනාම ග්‍රාමීය රෝහල් වලට අනියුක්ත කර තිබේ.", "URL": "https://sinhala.adaderana.lk/news.php?nid=6571", "Category": null, "Parent URL": null}