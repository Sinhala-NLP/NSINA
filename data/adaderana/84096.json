{"Source": "Adaderana", "Timestamp": "February 8, 2018 06:13 am", "Headline": "මුලතිව්වල මැතිවරණ ප‍්‍රචණ්ඩ ක‍්‍රියා 103ක්", "News Content": "මුලතිව් දිස්ත‍්‍රික්කය තුළ පෙබරවාරි 7 වෙනිදා වන විට මැතිවරණ ප‍්‍රචණ්ඩ ක‍්‍රියා 103 ක් සිදුව ඇතැයි මුලතිව් තේරීම්බාර නිලධාරිනී රූපවතී කේතීස්වරන් මහත්මිය පැවසීය. මෙම මැතිවරණ ප‍්‍රචණ්ඩ ක‍්‍රියාවලින් වැඩිම ප‍්‍රමාණයක් ඡන්ද අපේක්ෂකයින් විසින් නීති විරෝධී ලෙස පෝස්ටර් බැනර් හා පත‍්‍රිකා ළග තබා ගැනීම, ඇලවීම හා විරුද්ධ අපේක්ෂකයින්ගේ ප‍්‍රචාරක දේපල විනාශ කිරීම හා ගිණි තැබීම මත කල පැමිණිලි බවද එතුමිය සදහන් කළාය. උතුරේ මැතිවරණ නිලධාරීන් විසින් පවත්වන ලද අවසන් සාකච්ඡාවේදී හෙළි වූ තොරතුරුවලට අනුව දැනට උතුරු පළාතෙන් වැඩිම මැතිවරණ ප‍්‍රචණ්ඩ ක‍්‍රියා ප‍්‍රමාණයක් සිදුවූ දිස්ත‍්‍රික්කය වශයෙන් මුලතිව් දිස්ත‍්‍රික්කය වාර්තා වී ඇති බව කී තේරීම් බාර නිලධාරිවරිය මැතිවරණ ප‍්‍රචණ්ඩ ක‍්‍රියා අවම කරගැනීම පිණිස පොලීසියෙන් විශාල සහයක් මැතිවරණ නිලධාරීන්ට ලැබෙන බවද කියා සිටියාය.", "URL": "https://sinhala.adaderana.lk/news.php?nid=84096", "Category": null, "Parent URL": null}