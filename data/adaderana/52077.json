{"Source": "Adaderana", "Timestamp": "June 18, 2015 09:51 am", "Headline": "රජයේ වී තොග විකුණන්න කැබිනට් අනුමැතිය ලැබෙයි", "News Content": "වී අළෙවි මණ්ඩලය සතු වී තොග විකිණීටම රජය තීරණය කර තිබේ.ආහාර සුරක්ෂිතතා අමාත්‍ය ගාමිණී ජයවික්‍රම පෙරේරා මහතා සඳහන් කළේ ඒ සඳහා කැබිනට් අනුමැතියද ලබාගෙන ඇති බවයි.මේ වනවිට වී අළෙවි මණ්ඩලය සතුව වී මෙට්‍රික් ටොන් එක්ලක්ෂ 80,000ක පමණ ප්‍රමාණයක් ඇති බව සඳහන්ය.එළඹෙන යල කණ්නයේ වී මිලදී ගැනීම සඳහා ගබඩා හිස් කිරීමට අවශ්‍ය බැවින් අදාළ වී තොග විකිණීමට තීරණය කර ඇති බව ගාමිණී ජයවික්‍රම පෙරේරා අමාත්‍යවරයා සඳහන් කළේය.ටෙන්ඩර් කැඳවීමකන් පසුව අදාළ වී තොග විකිණීමට නියමිත අතර ඒ පිළිබඳව විශේෂ සාකච්ඡාවක් මුදල් අමාත්‍යංශය සමඟ සඳුදා දිනයේ පැවැත්වීමට නියමිතය.අදාළ වී අළෙවි කොට ලබාගන්නා මුදල් භාණ්ඩාගාරයට ලබා දීමටද තීරණය කර ඇති බව ආහාර සුරක්ෂිතතා අමාත්‍ය ගාමිණී ජයවික්‍රම පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=52077", "Category": null, "Parent URL": null}