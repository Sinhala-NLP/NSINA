{"Source": "Adaderana", "Timestamp": "March 31, 2012 08:35 pm", "Headline": "ත‍්‍රිරෝද රිය ලොරියක ගැටෙයි -එක් අයෙක් මරුට, දෙදෙනෙකුට බරපතළයි", "News Content": "මරදන්කඩවල - මඩකළපුව ප‍්‍රධාන මාර්ගයේ ගිරිතලේ, 60 වන කිලෝ මීටර් කණුව ආසන්නයේ දී සිදුවූ රිය අනතුරකින් එක් පුද්ගලයෙකු මියගොස් තවත් දෙදෙනෙකු තුවාල ලබා තිබේ. ‍ පොළොන්නරුව දෙසට මුහුණ ලා මාර්ගයේ වම්පස නවතා තිබූ ලොරි රථයක ඊට පිටුපසින් පොළොන්නරුව දෙසට ධාවනය වූ ත‍්‍රිරෝද රථයක් ගැටීමෙන් මෙම අනතුරක් සිදුවී ඇති බව පොලිසිය පවසයි. ‍ අද(31) සිදුවූ මෙම රිය අනතුරින් ත‍්‍රිරෝද රථයේ රියදුරු හා පසුපස අසුනේ ගමන්ගත් පුද්ගලයින් දෙදෙනෙකු බරපතළ තුවාල ලබා ජයන්තිපුර රජයේ රෝහලට ඇතුළත් කිරීමෙන් පසුව ත‍්‍රිරෝද රථයේ රියදුරු මියගොස් තිබේ. ‍ තුවාලකරුවන් දෙදෙනා වැඩිදුර ප‍්‍රතිකාර සඳහා පොළොන්නරුව රෝහලට මාරු කර යවා ඇති බව පොලිසිය සඳහන් කරයි. ‍ අනතුරින් මියගොස් ඇත්තේ වයස අවුරුදු 22 ක් වූ අම්බලන්තොට, පහළ බැරගම, හකුරන්මුල්ල ප්‍රදේශයේ පදිංචිකරුවෙකි. ‍ මින්නේරිය පොලිසිය සිද්ධිය සම්බන්ධ වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23203", "Category": null, "Parent URL": null}