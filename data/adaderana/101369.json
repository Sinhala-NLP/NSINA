{"Source": "Adaderana", "Timestamp": "December 27, 2018 02:17 pm", "Headline": "රේල් පාරට බිලි වු පාසල් ප්‍රේමය", "News Content": "අනුරාධපුර, පුලියන්කුලම ප්‍රදේශයේදී 17 හැවිරිදි තරුණයෙක් සහ 14 හැවිරිදි දැරියක් දුම්රියට පැන සියදිවි හානි කරගෙන තිබේ. ඔවුන් දෙදෙනා අද(27) උදෑසන අනුරාධපුර සිට මැදවච්චිය බලා ධාවනය වූ රේල් බසයකට පැන සියදිවි හානිකරගෙන ඇති බව පොලීසිය පැවසුවේය. 17 හැවිරිදි තරුණයා එම ස්ථානයේම ජිවිතක්ෂයට පත්ව ඇති අතර දැරිය අනුරාධපුර ශික්ෂණ රෝහලට ඇතුළත් කිරිමෙන් පසුව මියගොස් තිබේ. ප්‍රේම සම්බන්ධයක් හේතුවෙන් ඔවුන් සියදිවි හානිකර ගන්නට ඇති බවට සැකපල කෙරෙයි. අනුරාධපුර පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101369", "Category": null, "Parent URL": null}