{"Source": "Adaderana", "Timestamp": "February 22, 2017 08:36 am", "Headline": " ලක්ෂ 12ක වල්ලාපට්ටා ගුවන්තොටේදී අල්ලයි", "News Content": "රුපියල් ලක්ෂ 12ක් වටිනා වල්ලාපට්ටා තොගයක් සමඟ පුද්ගලයෙකු කටුනායක ගුවන්තොටුපොළේදී අත්අඩංගුවට ගෙන තිබේ.නීති විරෝධී ලෙස චෙන්නායි බලා අදාළ වල්ලාපට්ටා තොගය රැගෙනයාමට උත්සාහ කළ අවස්ථාවේදී සැකකරු අත්අඩංගුවට ගත් බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.ඔහු සිය ගමන් මල්ලේ සඟවා වල්ලාපට්ටා කිලෝ ග්‍රෑම් 25යි ග්‍රෑම් 900ක් චෙන්නායි බලා රැගෙන යාමට උත්සාහ කර ඇති බව සඳහන්ය.අත්අඩංගුවට ගත් සැකකරු කුරුණෑගල ප්‍රදේශයේ පදිංචි 38 හැවිරිදි අයෙකු බව රේගු මාධ්‍ය ප්‍රකාශකවරයා සඳහන් කළේය.අදාළ වල්ලාපට්ටා තොගය රාජසන්තක කර සැකකරුට රුපියල් ලක්ෂයක දඩ නියම කර මුදා හැර තිබේ.", "URL": "https://sinhala.adaderana.lk/news.php?nid=69947", "Category": null, "Parent URL": null}