{"Source": "Adaderana", "Timestamp": "July 24, 2012 10:18 am", "Headline": "රියදුරෙකුට පහරදීමේ සිද්ධියකට පොලීසියට චෝදනාවක්", "News Content": "පිටකොටුව, වේල්ලවීදිය ප්‍රදේශයේ දී ත්‍රීරෝද රථ රියදුරෙකුට පහරදීමේ සිද්ධියට සම්බන්ධ පොලිස් නිලධා‍රීන්ට එරෙහිව විනයානුකූල පියවර ගන්නා ලෙස ස්වයංරැකියා නියුක්තිකයන්ගේ සම්මේලනය ඉල්ලීමක් කරයි. පසුගියදා පිටකොටුව, ගෑස්පහ ප්‍රදේශයේ දී අදාළ පොලිස් නිලධාරීන් දෙදෙනා මෙම ත්‍රිරෝද රථ රියදුරාට පහර දී ඇති බව සඳහන්ය. මෙම සිද්ධිය සම්බන්ධයෙන් ස්වයංරැකියා නියුක්තිකයන්ගේ සංගමය දැඩි විරෝධය පළ කර සිටියි. නිවේදනයක් නිකුත් කරමින් එම සංගමය සඳහන් කරන්නේ අදාළ පොලිස් නිලධාරීන්ට එරෙහිව විනයානුකූල පියවර ගන්නා ලෙසය.", "URL": "https://sinhala.adaderana.lk/news.php?nid=26016", "Category": null, "Parent URL": null}