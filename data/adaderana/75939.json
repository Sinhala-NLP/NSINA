{"Source": "Adaderana", "Timestamp": "August 3, 2017 05:35 pm", "Headline": "රවීගේ බබා කතා පිළිගන්න තරම් ජනතාව මරි මෝඩ නෑ", "News Content": "2015 ජනවාරි 08 වැනිදා සිදුවූයේ යහපාලන අභිෂේකයක් නොවන බවත්, රවී කරුණානායක ඇමතිවරයා පමණක් නොව බැඳුම්කර වංචාවට සම්බන්ධවූ සියලු දෙනා කවරාකාරයේ පුද්ගලයින්ද යන වග නුදුරේදීම රට හමුවේ ඔප්පු කර පෙන්වන බව ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ මහතා පවසයි. අද (03) පිටකෝට්ටේ පිහිටි ජාතික නිදහස් පෙරමුණේ ප්‍රධාන කාර්යාලයේ දී පැවැති විශේෂ මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය.එහිදී වැඩිදුරටත් අදහස් දැක්වූ විමල් වීරවංශ මහතා මෙසේ ද කියා සිටියේය.“2015 ජනවාරි 08 වැනිදා යහපාලන අභිෂේකය සිදු වුණා කියන මිථ්‍යාවට රැවටුණු අයට, එය මිථ්‍යාවක් බව අප පෙන්වා දෙන විට එය පිළි නොගත් අයට, ඒ මිථ්‍යාව කරා මහජනතාව ගොනාට අන්දාගෙන ගෙන යන්න කඩේ ගිය අයට, අද දිට්ඨ ධම්මවේදනීය කර්මයට මුහුණ දීමට සිදුව තිබෙනවා. හිටපු මුදල් ඇමති, වත්මන් විදේශ ඇමති රවී කරුණානායක ඊයේ (02) බැඳුම්කර කොමිසමට ගිහිල්ලා ඒ කොමිසමේ නීතිපති දෙපාර්තමේන්තුවේ නිලධාරීන්ගේ ප්‍රශ්න කිරීම් හමුවේ දී ඇති උත්තර දෙස බලපුවාම, ඔහුට අර්ජුන් ඇලෝසියස්ගෙන් ලැබී තිබෙන ලක්‍ෂ 1650ක සන්තෝසම් මුදල දෙස බලපුවාම, ඒ වගේම අර කෝප් කමිටුවේ හිටපු එක්සත් ජාතික පක්‍ෂයේ ‘ෆුට්නෝට් කල්ලියට’ ලබා දී ඇති ගෙවල් හා නිවාස දෙස බලපුවාම මේ ආණ්ඩුව අද අර්ජුන ඇලෝසියස්ලා හොරකම් කරපු මුදලින් නැටවෙන ආණ්ඩුවක් බවට පත් වී අවසන්. හිටපු මුදල් ඇමතිවරයා දැන් සුදනා වගේ කියනවා “මම දන්නේ නැහැ. නෝනා තමයි මේක කරලා තියෙන්නේ. මම දන්නවා නම් ඒ ගෙදර පදිංචියට යන්නෙත් නැහැ“ කියලා. අඩු ගණනේ මේ නෝනයි, මහත්තයයි රෑට නිදි ඇඳේදිවත් හමු වෙන්නේ නැද්ද? “මම මේ ගෙදර මිලදී ගත්තා. මට ඇලෝසියස් උදව් කළා“ කියලවත් කිව්වේ නැද්ද? ඔය “බබා කතා“ පිළිගන්න තරම් මේ රටේ මිනිස්සු මරි මෝඩයි කියලාද මේ ඇණ්ඩුව හිතාගෙන ඉන්නේ? මේ මුස්පේන්තු ආණ්ඩුව බලයට පත් වූ දා සිට උතුරේ පොලිස් නිලධාරියකුට පාරේ බැහැලා යන්න බැහැ, වැව් දහස් ගණනක් හිඳිලා. නියඟයෙන් පීඩාවට පත් වූ ජනතාව අතට මේ වනතෙක් කිසිඳු සහනාධාරයක් ලැබී නැහැ. මේ මොනවා නැතත් මේ තක්කඩි රැළ හොරකම විතරක් කර ගෙන යනවා. අද හම්බන්තොට වරාය විකුණලා ගන්නවා සල්ලි, ඒවායිනුත් හොරා කනවා. හම්බන්තොට වරාය විකුණපු ඩීල් එකෙන් කාට ද කොමිෂන් ලැබුණේ? කීයක් ද ලැබුණේ? යන කාරණා ඉදිරියේදී දැන ගැනීමට ලැබෙයි. “එදා රාජපක්‍ෂලා එතැන මෙතැන ගෙවල් අරන්“ කියමින් තමයි බලයට ආවේ. අද කවුද ගෙවල් අරන් තියෙන්නේ? මේ ගෙවල් සුළු පටු ගෙවල් ද? ඒ විතරක් නොවෙයි ඔය ඇමතිවරයා 2015 ජනවාරි 08 වැනිදාට කලින් ලක්‍ෂ 10 බැගින් අත්තිකාරම් ගෙවා ඔය නිවාස සංකීර්ණයෙන් නිවාස 03ක් අරන් තිබුණා. සෑහෙන්න කාලයක් ඉතිරි මුදල් නොගෙවා හිටියා. එවිට ඒ සමාගම කීවා “අපි ඔබට මේ ලක්‍ෂ 30 නැවත ලබා දෙන්නම්. අපට මේ නිවාස තුන වෙන කාටහරි විකුණන්න ඕනෙ“ කියලා. මෙයා ඒකට එකඟ වුණේ නැහැ. නමුත් 2015 ජනවාරි 08 දිනලා මුදල් ඇමති වෙලා මාස දෙකක් ගියේ නැහැ අර “කරුංකා ජාවාරම්කාරයා“ ඉහත කී දේපළ සමාගමට ඇවිත් ඉතිරි මුදල් ලක්‍ෂ එක්දහස් ගණන මුළුමනින්ම ගෙව්වා.", "URL": "https://sinhala.adaderana.lk/news.php?nid=75939", "Category": null, "Parent URL": null}