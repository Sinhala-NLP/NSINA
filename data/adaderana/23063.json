{"Source": "Adaderana", "Timestamp": "March 26, 2012 10:20 am", "Headline": "නීතී විරෝධී ලෙස මෙරටට ආ තිදෙනෙකු අත්අඩංගුවට", "News Content": "මුහුදු මාර්ගයෙන් නීතී විරෝධී ලෙස මෙරටට පැමිණි පුද්ගලයන් තිදෙනෙකු පේසාලේ මුහුදු තීරයේ දී අත්අඩංගුවට ගෙන තිබේ. තලෙයිමන්නාරම නාවික හමුදා කඳවුරේ නිලධාරීන් කණ්ඩායමක් විසින් ඊයේ(25) සැකකරුවන් අත්අඩංගුවට ගෙන තිබුණි. ඔවුන් අතර ද්‍රවිඩ කාන්තාවක්, පිරිමි අයෙකු සහ තවත් පිරිමි දරුවෙකු වන බව තලෙයිමන්නාරම පොලිසිය පැවසීය. සැකකරුවන් අද(26) මන්නා‍රම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23063", "Category": null, "Parent URL": null}