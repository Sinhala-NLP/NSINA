{"Source": "Adaderana", "Timestamp": "August 14, 2018 04:30 pm", "Headline": "තලවකැලේ කන්දක් ඉහළ කොත්මලේ ජලාශයට කඩා වැටෙයි", "News Content": "තලවකැලේ වනිගසේකරපුර ප්‍රදේශයේ පස් කන්දක් ඉහළ කොත්මලේ ජලාශයට කඩා වැටි ඇති බව තලවකැලේ ලිඳුල නගර සභාවේ සභාපති අශෝක සේපාල මහතා පැවසීය. තලවකැලේ ප්‍රදේශයට මේ දිනවල ඇඳ හැලෙන අධික වර්ෂාවත් සමඟ මෙම පස් කන්ද කඩා වැටි ඇති බව සභාපතිවරයා කියා සිටියේය. ඉහළ කොත්මලේ ජලාශයට යාබදව පිහිටි වනිගසේකරපුර ප්‍රදේශයේ නිවාස 80 ක් පමණ තිබෙන බවත්, එම නිවාසවලට පහලින් විශාල පස් කන්දක් මෙසේ ජලාශයට කඩා වැටි ඇති බව අශෝක සේපාල මහතා කියා සිටියේය. ඉහළ කොත්මලේ ජලාශය ඉදි කිරිමේදි වනිගසේකරපුර ප්‍රදේශයට දැඩි බලපැමක් සිදු වන නිසා ජලාශයට ඉහළින් කොත්මල ජලාශයේ ව්‍යාපෘතිය භාර නිලධාරියාට ආරක්ෂිත පැති බැම්මක් ඉදිකරදෙන ලෙස ඉල්ලිමක් කල බවත්, එම ඉල්ලිමට එම ව්‍යාපෘති භාර නිලධාරිය නිසි පියවරක් නොගැනිම නිසා මේ වන විට එම ගම්මානය නායයාමේ අවධානමකට දැඩි බලපැමක් එල්ල වි ඇති බව අශෝක සේපාල මහතා කියා සිටියි.", "URL": "https://sinhala.adaderana.lk/news.php?nid=94398", "Category": null, "Parent URL": null}