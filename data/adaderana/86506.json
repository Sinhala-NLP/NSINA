{"Source": "Adaderana", "Timestamp": "March 28, 2018 01:04 pm", "Headline": "විශ්වාසභංගය ගැන කතා කරන්න එජාප කණ්ඩායම් 2 ක් හෙට රැස්වෙයි", "News Content": "එක්සත් ජාතික පක්ෂ කෘත්යා‍ධිකාරී මණ්ඩල රැස්වීම හෙට (29) පැවැත්වීමට නියමිතය. පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සිරිකොත එක්සත් ජාතික පක්ෂ මූලස්ථානයේදී කෘත්‍යාධිකාරී මණ්ඩල රැස්වීම පැවැත්වෙන බව සඳහන්ය. මේ අතර අග්‍රාමාත‍්‍ය රනිල් වික්‍රමසිංහ මහතාට එරෙහි විශ්වාසභංග යෝජනාව සම්බන්ධයෙන් සාකච්ඡා කිරිම සඳහා එක්සත් ජාතික පෙරමුණේ සියළු පක්ෂවල නායකයින් හෙට (29) රැස්වීමට නියමිතව තිබේ. හෙට පස්වරු 04.00 ට අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අදාළ සාකච්ඡාව පැවැත්වෙන බව දමිල ප්‍රගතිශීලි සන්ධානයේ නායක අමාත්‍ය මනෝ ගනේෂන් මහතා පැවසීය.", "URL": "https://sinhala.adaderana.lk/news.php?nid=86506", "Category": null, "Parent URL": null}