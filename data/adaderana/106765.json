{"Source": "Adaderana", "Timestamp": "March 26, 2019 02:29 pm", "Headline": "මන්නාරම් ඛනිජ තෙල් ද්‍රෝණියේ දත්ත රැස් කිරීමට එංගලන්තය සමඟ ගිවිසුමක්", "News Content": "මන්නාරම් ඛනිජ තෙල් ද්‍රෝණියේ ගවේෂණ බිම් කොටස්වල සිදුකරන පරික්ෂාවන්ට අදාළව ඉදිරියේ දි නොර්වේජියානු රාජ්‍යය සමඟ ඒකාබද්ධ අධ්‍යනයක් සිදුකිරිමට නියමිත බව ඛනිජ තෙල් සම්පත් සංවර්ධන ලේකම් කාර්යාලය පවසයි. එහි අධ්‍යක්ෂ ජනරාල් වජිර දසනායක මහතා සදහන් කළේ ඊට අදාළ කටයුතු මේ දින වල සිදුකෙරෙමින් පවතින බවයි. මේ අතර එහි ගවේෂණ බිම් කොටස් වල චුම්භක හා ගුරුත්වාකර්ෂණ දත්ත රැස් කිරිම සදහා එංගලන්තය සමග ගිවිසුමකටද එළබීමට නියමිත බව වජිර දසනායක මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=106765", "Category": null, "Parent URL": null}