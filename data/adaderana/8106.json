{"Source": "Adaderana", "Timestamp": "April 30, 2010 04:15 pm", "Headline": "බඩු මිල ඉහළ දැමීමේ උත්සාහයක් ", "News Content": "ඉදිරි මාස කිහිපය තුළ මෙරට ආර්ථිකය දැඩි අර්බුදයකට මුහුණ දෙන බව එක්සත් ජාතික පක්ෂ ගම්පහ දිස්ත්‍රික් පාර්ලිමේන්තු මන්ත්‍රි රුවන් වි‍ජේවර්ධන මහතා පවසයි. මේ හේතුවෙන් යළි භාණ්ඩ මිල ඉහළ නැංවීමට රජය උත්සහ කරන බව ඔහු පෙන්වා දෙයි. නව රජයේ අමාත්‍යවරුන් මේ පිළිබඳ අවධානය යොමු කර ජනතාවට සහන ලබා දීමට කටයුතු කළ යුතු බව අද කොළඹ පැවති මාධ්‍ය හමුවකට එක්වෙමින් රුවන් විජේවර්ධන මහතා සඳහන් කළේය. රජය අනුගමනය කරන සැබෑ වැඩපිළිවෙල ජනතාවට ඉදිරියේදී දැකගැනීමට හැකි වනු ඇති බව ඔ‍හු වැඩිදුරටත් පැවසුවේය.", "URL": "https://sinhala.adaderana.lk/news.php?nid=8106", "Category": null, "Parent URL": null}