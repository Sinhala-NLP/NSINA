{"Source": "Adaderana", "Timestamp": "June 15, 2013 11:08 am", "Headline": "හැටන් ස්ථාන කිහිපයක් ජලයෙන් ‍යටවෙයි", "News Content": "මධ්‍යම කදුකරයට ඇද වැටෙන වර්ෂාව හේතුවෙන් හැටන් නගරයේ ස්ථාන කිහිපයක් ජලයෙන් යටවී තිබේ. ඊයේ රාත්‍රී සිට යළිත් වරක් මධ්‍යම කදුකරයට අධික වර්ෂාවක් පවතින බව අද දෙරණ වාර්තාකරු සඳහන් කළේය. මේ හේතුවෙන් හැටන් දුම්රිය ස්ථානයට අයත් නිල නිවාස දෙකක් සම්පූර්ණයෙන්ම ජලයෙන් යටවී ඇති අතර අසල ඇති පොලිස් ක්‍රීඩාංගණය ද ජලයෙන් යටවී තිබූ බව අද දෙරණ වාර්තාකරු පැවසු‍වේය. නගරයේ කානු පද්ධතිය නිසි ලෙස නඩත්තු නොකිරීම නිසා මෙලෙස ප්‍රදේශය ජලයෙන් යටවී ඇති බව සඳහන්ය.", "URL": "https://sinhala.adaderana.lk/news.php?nid=34934", "Category": null, "Parent URL": null}