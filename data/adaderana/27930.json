{"Source": "Adaderana", "Timestamp": "October 2, 2012 08:12 am", "Headline": "නින්දෙන් අවදි වී රෝහලට", "News Content": "නාවල පාර විවෘත විශ්ව විද්‍යාලය ආසන්නයේ දී බවුසරයක් විදුලි කණුවක ගැටීමෙන් පුද්ගලයෙකු රෝහල් ගත කර තිබේ. අනතුර හේතුවෙන් ට‍්‍රාන්ස්ෆෝමරයක් සහිත විදුලි කණුවක් රථය මතට කඩා වැටීමෙන් රථයේ රියදුරු එහි සිරවී සිටි බව පොලීසිය පැවසීය. අදාළ පුද්ගලයා දකුණු කොළඹ ශික්ෂණ රෝහලට ඇතුළත් කර ඇත. රියදුරුට නින්ද යාම හේතුවෙන් අනතුර සිදුවන්නට ඇති බවට පොලීසිය සැක කරයි. අනතුර හේතුවෙන් නුගේගොඩ, නාවල පාරේ රථ වාහන තදබදයක් පැවති අතර මේ වන විට එම තත්ත්වය අඩුවෙමින් පවතින බව පොලිස් මාධ්‍ය ප‍්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=27930", "Category": null, "Parent URL": null}