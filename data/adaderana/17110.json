{"Source": "Adaderana", "Timestamp": "July 1, 2011 08:20 am", "Headline": "ඇල්පිටියේ උද්ඝෝෂණය අදයි-හෙට්ටිගමගෙන් හෙට්ටිකමක් වෙයිද?", "News Content": "එක්සත් ජාතික පක්ෂය අද(01)ඇල්පිටිය ප්‍රදේශයේ දී උද්ඝෝෂණ ව්‍යාපාරයක් සංවිධානය කර තිබේ. එම උද්ඝෝෂණය පැවැත්වීමට ඉඩ නොදෙන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නිශාන්ත මුතුහෙට්ටිගම මහතා ඊයේ අභියෝග කරන ලදී. කෙසේවුව ද එක්සත් ජාතික පක්ෂ පළාත් සභා මන්ත්‍රී විජයපාල හෙට්ටිආරච්චි මහතා කියා සිටියේ අදාළ උද්ඝෝෂණය අද දිනයේ අනිවාර්යයෙන් පවත්වන බවයි. ආණ්ඩු පක්ෂයේ පළාත් සභා මන්ත්‍රීවරයෙකු වන අජිත් ප්‍රසන්න මහතා ද මුතුහෙට්ටිගම මන්ත්‍රීවරයාගේ ප්‍රකාශයට සිය විරෝධය පළ කර තිබේ. මේ පිළිබඳ අද දෙරණ ඇල්පිටිය පොලිසියෙන් කළ විමසීමක දී පොලීසිය කියා සිටියේ සාමය ආරක්ෂා කිරීම සඳහා අවශ්‍ය පියවර ගන්නා බවයි.", "URL": "https://sinhala.adaderana.lk/news.php?nid=17110", "Category": null, "Parent URL": null}