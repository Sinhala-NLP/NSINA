{"Source": "Adaderana", "Timestamp": "September 27, 2010 08:46 am", "Headline": "මෙරට කම්කරු නීති ගැන අමෙරිකාවේදී විමසුමක් ", "News Content": "ශ්‍රි ලංකාවේ කම්කරු නීති උල්ලංඝණය වන්නේද යන්න පිළිබඳ අමෙරිකානු රාජ්‍ය දෙපාර්තමේන්තුව විසින් පවත්වනු ලබන මහජන පැමිණිලි විමර්ශන කටයුතු වොෂිංටන්හිදි හෙට ඇරඹීමට නියමිතව තිබේ. රජය සහ වෘත්තීය සමිති නියෝජනය කරන පාර්ශව කිහිපයකින් දින පහක් පුරා මේ පිළිබඳ කරුණු විමසනු ඇති බව විදේශ කටයුතු අමාත්‍යාංශය පවසයි. අමෙරිකානු නිදහස් වෙළඳ කලාපීය වෘත්තීය සමිතිය විසින් ඉදිරිපත් කළ පෙත්සමකට අනුව මෙම විමර්ශන ආරම්භ කර ඇත. අදාළ කරුණු පිළිබඳ විමර්ශනය කිරීමෙන් පසු අමෙරිකාව විසින් ශ්‍රි ලංකාවේ ඇතැම් නිෂ්පාදන සඳහා ලබාදෙන බදු සහන තව දුරටත් පවත්වාගෙන යන්නේ ද පිළිබඳ තීරණය කරනු ඇත.", "URL": "https://sinhala.adaderana.lk/news.php?nid=11117", "Category": null, "Parent URL": null}