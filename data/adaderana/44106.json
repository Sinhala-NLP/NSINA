{"Source": "Adaderana", "Timestamp": "June 20, 2014 03:06 pm", "Headline": "සෙබළා වැරදිකරු නම් සේවයෙනුත් නෙරපන්න ", "News Content": "මන්ද මානසික දැරියක අපයෝජනයට ලක් කළ බවට සැකපිට අත්අඩංගුවට ගත් යුධ හමුදා සෙබළා සම්බන්ධයෙන් වහාම විශේෂ විමර්ශනයක් සිදුකරන ලෙස යුධ හමුදාපති ලුතිනන් ජෙනරාල් දයාරත්නායක මහතා උපදෙස් ලබා දී තිබේ. ශ්‍රී ලංකා යුධ හමුදා පොලීසිය වෙත හමුදාපතිවරයා මෙම උපදෙස් ලබාදී ඇති බව වාර්තා වේ. අදාළ සිද්ධිය සම්බන්ධයෙන් එම සෙබළා වැරදිකරුවුවහොත් ඔහුගේ සේවය අත්හිටුවීමට පියවර ගන්නා බව යුධ හමුදාව පවසයි. වයස අවුරුදු 15 ක් වන මන්ද මානසික තත්ත්වයේ පසුවන පාසල් සිසුවියක දුෂණය කළ බව කියන යුධ හමුදාවේ ඉංජිනේරු බලකායේ සෙබළෙකු මුන්දලම පොලීසිය විසින් අද (20) වැනිදා අළුයම 1.30 ට පමණ මෙම අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=44106", "Category": null, "Parent URL": null}