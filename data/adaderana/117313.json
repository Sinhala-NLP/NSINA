{"Source": "Adaderana", "Timestamp": "August 23, 2019 05:27 pm", "Headline": "එක එකා හීනෙන් කිව්වට විනය පරීක්ෂණවලට අපි බය නෑ-හරීන්", "News Content": "එක්සත් ජාතික පක්ෂයෙන් ගෙන එන ඕනෑම විනය පරික්ෂණයකට බය නොවන බව අමාත්‍ය හරීන් ප්‍රනාන්දු මහතා පවසයි. අද(23) එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා පිළිගැනීමේ විශේෂ මාතර උත්සවයට එක් වෙමින් ඒ මහතා මෙම අදහස් පල කළේය. එහිදී වඩිදුරටත් අදහස් දත්වමින් අමාත්‍ය හරීන් ප්‍රනාන්දු මහතා මෙසේ පැවසීය. “ඒ කාලයේ අපිට කිව්වේ රනිල්ගේ උන් කියා අපි රනිල්ගේ උන් නෙමෙයි. අපි එක්සත් ජාතික පක්ෂයේ ඕබේ උන්. රනිල් වික්‍රමසිංහ මහත්තයාට මගේ ලොකු ගරුත්වයක් තියනවා. එතුමා අපේ පක්ෂයේ නායකයා. හැබැයි 94 මම ඕලෙවල් ලියලත් නැහැ. එතකොට එතුමා පක්ෂයේ නායකයා. එන අවුරුද්දේ මගේ දුව ඕලෙවල් ලියනවා. එතකොටත් නායකයා. යුඟු තුනක් ඒක අවුලක් නෑ. එතුමා අමාරුම කාලේ එක්සක් ජාතික පක්ෂය ගැට ගහගෙන ආවා. 2017 මැයි මාසේ සුගතදාසේ තිබ්බ මැයි දිනයේ. අගමැතිතුමා කිව්වා එතකොට. මම 2020ට පස්සේ තරුණයෙක්ට භාර දෙනවා කියලා. එකයි අපි එතෙන්ඩ බැහැලා ඉන්නේ. අපි නායකතුමා ආරක්ෂා කරන ගමන මේ. පක්ෂය ආක්ෂාකරන ගමන. පාක්ෂිකයා ආරක්ෂා කරන ගමන“", "URL": "https://sinhala.adaderana.lk/news.php?nid=117313", "Category": null, "Parent URL": null}