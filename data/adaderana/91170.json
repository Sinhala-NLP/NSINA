{"Source": "Adaderana", "Timestamp": "June 20, 2018 09:38 am", "Headline": "නිදල්ලේ සැරිසරන පෝනියෝ රංචුවක් නිසා නුවරඑළියේ ජනතාව අපහසුතාවයට පත්වෙලා", "News Content": "නිදැල්ලේ දැරිසරන පෝනියෝ රංචුවක් නිසා නුවරඑළිය නගරයට පිවිසෙන පදික ජනතාව මෙන්ම රියදුරන් විවිධ අපහසුතාවයන්ට මුහුණ පෑමට සිදුවන බවට මැසිවිලි නගති. නුවරඑළිය නගරය යනු දෙස් විදෙස් සංචාරකයින්ගේ පාරාදිසයක් වන අතර නිවාඩු දිනවලදි මෙරට සංචාරකයින් බොහෝමයක් නිවාඩු ගත කිරිම සඳහා මෙන්ම පාරසරික සුන්දරත්වය විදිම සදහාද නුවරඑළිය ප්‍රදේශයට පැමිණෙති. නගරයේ අලංකාරයට සාදකයක් වුවද නුවරඑළිය නගරයේ ප්‍රධාන මාර්ගවෙත පිවිසෙන රියදුරන් දැඩි දුෂ්කර තාවයකට පත්වනුයේ එම විදිපුරා සැරි සරණ පොනියන් රැලක් නිසාය. විදි පුරා සැරිසරණ මෙම සත්වයින් නිසා රිය අනතුරු සිදුවිමේ අවධානමක් පවතින අතර එය එම සතුන්ගේ සේම මහමග ගමන් කරන පදිකයන්ගේ මෙන්ම වාහනයේ ගමන් කරන පුද්ගලයන්ගේ ජිවිත අහිමිවිමේ හා තුවාල සිදුවිමේ අවධානම් තත්ත්වයක් ඇති බව ඔවුහු පවසති. විශේෂයෙන්ම පාපැදි කරුවන්ට හා යතුරුපැදි කරුවන්ට අත්විදිමට සිදුව ඇති දුෂ්කරතා හා අනතුරුවලට මුහුණ පෑමේ අවස්ථාවන් වැඩි බව අද දෙරණ වාර්තාකරු පැවසීය. එමෙන්ම මෙම සතුන් නගරයේ තැන තැන සැරිසරමින් අපවිත්‍ර කිරිම නිසා නගරය පුරා අප්‍රසන්න හා දුර්ගන්ධය පැතිරෙමින් පවතින අතර ජනතාව පවසන්නේ ජවතාව පත්වන දුෂ්කරතාවයන් සම්බන්ධව නගරය භාර පළාත්පාලන ආයතනය වන නුවරඑළිය මහ නගර සභාව කිසිදු පියවරක් නොගන්නා බවය.", "URL": "https://sinhala.adaderana.lk/news.php?nid=91170", "Category": null, "Parent URL": null}