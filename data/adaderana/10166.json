{"Source": "Adaderana", "Timestamp": "August 11, 2010 04:40 pm", "Headline": "මඩකළපුවේ සහ බුත්තල උද්ඝෝෂණ", "News Content": "රැකියා ලබදෙන ලෙස ඉල්ලමින් රැකියා විරහිත උපාධිධාරීන් පිරිසක් මඩකළපුව ප්‍රදේශයේදී අද උද්ඝෝෂණයක නිරත වූහ. මඩකළපුව දිස්ත්‍රික් ලේකම් කාර්යාලය ඉදිරිපිට මෙම උ‍ද්ඝෝෂණය පැවති බවත්,පැය දෙකකට ආසන්න කාලයක් මෙම උද්ඝෝෂණය පැවැත්වුණු බවත් අද දෙරණ වාර්තාකරු සඳහන් කරයි. මේ අතර මඩකළපුව\"වෙම්බර්\"ක්‍රිඩාංගණයේදී ද අද උද්ඝෝෂණයක් පැවැත්වී තිබේ. ඒ මඩකළපුව නගර සභාවේ සේවකයෙකුට පහරදීමේ සිද්ධියකට විරෝධය පළ කිරීම සඳහාය. මේ අතර බුත්තල නගරයේදී ද අද සාමකාමී උද්ඝෝෂණයක් පැවැත්වී තිබේ. සබරගමු විශ්ව විද්‍යාලයට අයත් බුත්තල පරිශ්‍රය වෙනත් කටයුත්තක් සඳහා යොදා ගැනීමේ තීරණයක් ඇති බවට චෝදනා කරමින් ප්‍රදේශවාසීන් පිරිසක් මෙම උද්ඝෝෂණයේ නිරත වු බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=10166", "Category": null, "Parent URL": null}