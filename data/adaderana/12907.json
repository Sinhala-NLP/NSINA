{"Source": "Adaderana", "Timestamp": "December 17, 2010 08:31 am", "Headline": "මාතර පතලක් කඩාවැටීම -මරණ 2යි", "News Content": "මාතර, තිහ‍ගොඩ, කිරින්ද ප්‍රදේශයේ පතලක් කඩා වැටීමෙන් ඒ තුළ මියගොස් සිටි පුද්ගල‍යාගේ සිරුර සොයාගෙන තිබේ. ඊයේ(16) පස්වරුවේ කඩා වැටුණු මෙම පතලේ සිටියදී තුවාල ලබා මාතර මහරෝහලට ඇතුළත් කර තිබූ අනෙක් පුද්ගලයා ද මියගොස් ඇති බව පොලිසිය පවසයි. සිද්ධියෙන් මියගොස් ඇත්තේ හක්මන ප්‍රදේශයේ පදිංචි 23 හැවිරිදි සහ 20 හැවිරිදි තරුණයන් දෙදෙනෙකි. මියගිය පුද්ගලයින්ගේ මෘත ශරීර මේ වන විට මාතර ම‍හරෝහලේ තැන්පත් කර ඇති අතර අද පශ්චාත් මරණ පරීක්ෂණ පැවැත්වීමට නියමිත බව පොලිස් මාධ්‍ය ප්‍රකාශක කාර්යාලය පවසයි. අනතුරින් තවත් පුද්ගලයින් සිව්දෙනෙකු දිවි බේරා ගැනීමට සමත්විය.", "URL": "https://sinhala.adaderana.lk/news.php?nid=12907", "Category": null, "Parent URL": null}