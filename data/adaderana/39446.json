{"Source": "Adaderana", "Timestamp": "December 9, 2013 12:32 pm", "Headline": "සාදයේදී පිහියෙන් කකුලට ඇනලා!", "News Content": "සාදයක් පැවැත්වෙන අතර තුර පුද්ගලයෙකුගේ පාද වලට පිහියකින් ඇන තුවාල සිදු කළ බව කියන සැකකරුවෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව පුත්තලම පොලීසිය කියයි. ඊයේ (08) වැනි දින රාත්‍රීයේ පුත්තලම - පිටවට රවුම් පාර, 2 වන හරස් වීදියේදී මෙම සිද්ධිය සිදුවී ඇත. සිද්ධියෙන් තුවාල ලබා ඇත්තේ පුත්තලම, පාලාවිය - පෙරියකුලම පදිංචිකරුවෙකු වන හේරත් ලියනගේ අකිල කැළුම් (29) නම්වු තරුණයෙකි. ඔහුව පුත්තලම මුලික රෝහලට ඇතුළත් කර ඇත.පෙර පැවති ආරවුලක් මෙම සිද්ධියට මුල්වී ඇති බව පොලීසිය කියයි. සිද්ධියට සම්බන්ධ අයව මේ වන විට හදුනා ගෙන ඇත.ඔහු පුත්තලම - පෙරියකුඩිරිප්පුව පදිංචිකරුවෙකි. සැකකරු මෙතෙක් අත්අඩංගුවට ගෙන නැත. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39446", "Category": null, "Parent URL": null}