{"Source": "Adaderana", "Timestamp": "December 25, 2017 07:41 pm", "Headline": "උණුසුම් ඡන්ද වේදිකාවේ අදහස් ", "News Content": "මේ දිනවල මැතිවරණ වේදීකාවේදී දේශපාලනඥයින් විවිධ අදහස් පළ කරනු ලබනවා. අමාත්‍ය හරින් ප්‍රනාන්දු මහතා බදුල්ල ප්‍රදේශයේ පැවැති ජන හමුවකදී කියා සිටියේ ගම සංවර්ධනය කිරීම සඳහා ගමේ නායකයා ආණ්ඩු පක්ෂයෙන්ම තෝරා ගත යුතු බවයි. ඌව පළාත් ප්‍රධාන අමාත්‍ය චාමර සම්පත් දසනායක මහතා ප්‍රකාශ කළේ හරීන් ප්‍රනාන්දු අමාත්‍යවරයාට කුමන අමාත්‍යධුරය ලබා දුන්න ද ජනතාවට සේවය කළ නොහැකි බවයි. බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසන්නේ බදු ගෙවන ජනතාවට ජය ලැබෙන්නේ ජනාධිපතිවරයාගේ නායකත්වයෙන් යුත් කණ්ඩායම ජයගත හොත් පමණක් බවයි. පළාත් පාලන ආයතන සඳහා ආණ්ඩු පක්ෂයේ නියෝජිතයෙකු පත් කර ගත යුතුය යන්න අදාළ නොවන බව ජනතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලීන් ද ජයතිස්ස මහතා හොරණ ප්‍රදේශයේදී සඳහන් කළේය.", "URL": "https://sinhala.adaderana.lk/news.php?nid=82075", "Category": null, "Parent URL": null}