{"Source": "Adaderana", "Timestamp": "October 31, 2016 10:18 am", "Headline": "මට්ටක්කුලිය වෙඩි තැබීම-මිය ගිය ගණන 5දක්වා ඉහළ යයි", "News Content": "මට්ටක්කුලිය, සමිත්පුර වෙඩි තැබීමේ සිද්ධියෙන් තුවාල ලබා සිටි තවත් පුද්ගලයෙකු මියගොස් තිබේ.කොළඹ ජාතික රෝහලේ ප්‍රතිකාර ලබමින් සිටියදී අද(31) අළුයම අදාළ පුද්ගලයා මියගොස් ඇති බව පොලීසිය සඳහන් කළේය.මෙලෙස මියගොස් ඇත්තේ 30 හැවිරිදි පුද්ගලයෙකු බව සඳහන්ය.පසුගිය 23 වන දින රාත්‍රී සිදු වූ වෙඩි තැබීමෙන් මීට පෙර පුද්ගලයින් සිව් දෙනෙකු මියගිය අතර තුවාල ලැබූ තවත් පුද්ගලයින් දෙදෙනෙකු කොළඹ ජාතික රෝහලේ ප්‍රතිකාර ලබමින් සිටින බව පොලීසිය සඳහන් කළේය.මෙම වෙඩි තැබීමේ සිද්ධිය සම්බන්ධයෙන් ප්‍රධාන සැකකරු ඇතුළු පුද්ගලයින් 13 දෙනෙකු මේ වන විට අත්අඩංගුවට ගෙන රැදවුම් නියෝග මත ප්‍රශ්න කිරීම් සිදු කරන බව පොලීසිය පවසයි.", "URL": "https://sinhala.adaderana.lk/news.php?nid=65572", "Category": null, "Parent URL": null}