{"Source": "Adaderana", "Timestamp": "April 1, 2019 10:26 am", "Headline": " කුවේට් ගිහින් දුක් වින්ද ලාංකීකයන් 57ක් යළි දිවයිනට", "News Content": "කුවේට් රාජ්‍යය වෙත රැකියා සදහා ගොස් සිටියදී , තම හාම්පුතුන්ගෙන් විවිධ හිරිහැර , කරදරවලට මුහුණ පා සිටි ශ්‍රී ලාංකිකයන් 57 ක් එරටින් පිටුවහල් කර අද(01) දින උදෑසන කටුනායක ගුවන් තොටුපළ වෙත එවා තිබුණි. මොවුන් අතරින් 09 ක් පිරිමි වූ අතර , ඉතිරි 48 දෙනා කාන්තාවන් වූහ. ඔවුන් ශ්‍රී ලංකාවේ විවිධ ප්‍රදේශවල පදිංචිකරුවෝ වෙති. මෙම පිරිස අද දින උදෑසන 6.15 ට කුවේට් සිට පැමිණි ශ්‍රී ලන්කන් ගුවන් සේවයේ යූ.එල්.- 230 දරන ගුවන් යානයෙන් පැමිණ තිබුණි. මෙසේ ප්‍රශ්නවලට භාජනය වූ මෙම පිරිස කුවේටයේ ශ්‍රී ලංකා තානාපති කාර්යාලයේ රඳවා තබා ගෙන සිටි අය වෙති. කටුනායක ගුවන් තොටුපළේ දී මෙම පිරිස භාර ගත් ශ්‍රී ලංකා විදේශ සේවා නියුක්ති කාර්යාංශයේ නිලධාරීන්,ඔවුන්ට තම නිවෙස් කරා යෑමට දීමනාවක් ලබා දී පිටත් කර හැරීමට පියවර ගෙන තිබේ.", "URL": "https://sinhala.adaderana.lk/news.php?nid=107129", "Category": null, "Parent URL": null}