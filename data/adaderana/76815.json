{"Source": "Adaderana", "Timestamp": "August 28, 2017 04:52 pm", "Headline": " 31 සිට 1 දක්වා ගිඟුරුම් සහිත වැසි", "News Content": "අගෝස්තු මස 31 දින සිට සැප්තැම්බර් මස 02 වෙනිදා දක්වා උතුරු, උතුරුමැද සහ නැගෙනහිර පළාත්වල සවස්කාලයේ ගිඟුරුම් සහිත වැසි ඇතිවීමේ හැකියාව ඇති බව කාලගුණ විද්‍යා දෙපාර්තමේන්තුව පවසයි.දිවයින හරහා (විශේෂයෙන් උතුරු, උතුරු-මැද, වයඹ, නැගෙනහිර සහ මධ්‍යම පළාත්වලත් මාතර සහ හම්බන්තොට දිස්ත්‍රික්කවලත්) පැ.කි.මී. 40-50 පමණ තරමක තද සුළං බලාපොරොත්තු වේ.බස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇතිවේ.ඌව පළාතේත් මඩකලපුව සහ අම්පාර දිස්ත්‍රික්කවලත් සවස 2.00 න් පසුව තැනින් තැන වැසි හෝ ගිගිරුම් සහිත වැසි ඇති වේ.දෘශ්‍ය ලෙස සූර්යයා දකුණට ගමන් කිරීමේදී, අගෝස්තු මස 27 වන දින සිට සැප්තැම්බර් 06 දක්වා ශ්‍රී ලංකාව ආසන්න අක්ෂාංශ වලට සෘජුවම ඉහලින් පවතී. හෙට දින (29) දහවල් 12.12 ට තලෙයිමන්නාරම, ඉලුප්පෛක්කඩවෛ, ආම්බල්පුරම් සහ තාන්ඩුවන් යන ප්‍රදේශවලට ඉතා ආසන්නව හිරු මුදුන්ව පවතී.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍යපියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.", "URL": "https://sinhala.adaderana.lk/news.php?nid=76815", "Category": null, "Parent URL": null}