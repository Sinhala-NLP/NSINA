{"Source": "Adaderana", "Timestamp": "December 16, 2015 01:29 pm", "Headline": "ආණ්ඩුව අපි මුලාකරනවා", "News Content": "වත්මන් ආණ්ඩුව උතුරු පළාත් සභාවට අඩුසැලකිල්ලක් දක්වන බව උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පවසයි.උතුරු පළාත් සභාවේ කටයුතුවලට ආණ්ඩුව විසින් බලපෑම් සිදුකිරීම හේතුවෙන් පළාතේ සංවර්ධන කටයුතු නිසි පරිදි සිදුකර ගැනීමට පළාත් සභාවට නොහැකි වී ඇති බව ප්‍රධාන අමාත්‍යවරයා සඳහන් කළේය.ඉදිරි වර්ෂය වෙනුවෙන් උතුරු පළාත් සභාව වෙත ඉදිරිපත් කළ අයවැය විවාදයේ පළමු දිනය වු ඊයේ දිනයේ විවාදයට එක්වෙමින් පළාත් ප්‍රධාන අමාත්‍ය සී.වී.විග්නේෂ්වරන් මහතා මේ බව කියා සිටියේය.ආණ්ඩුව විසින් පළාත් සභා වෙත බලතල ලබාදෙන බවට මුලාවක් සිදුකරමින් සිටින බව ඔහු සඳහන් කළේය.යුද්ධය හේතුවෙන් දැඩි බලපෑමක් එල්ල වී තිබු උතුරු පළාතේ සංවර්ධන කටයුතු වෙනුවෙන් උතුරු පළාත් සභාව වෙත රජය වැඩි අවධානයක් යොමු කළ යුතු බව විග්නේෂ්වරන් මහතා එහිදී වැඩිදුරටත් කියා සිටි‍යේය.උතුරු පළාත් සභා අයවැය විවාදය ලබන 18 වැනිදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=55758", "Category": null, "Parent URL": null}