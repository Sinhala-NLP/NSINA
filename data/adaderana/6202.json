{"Source": "Adaderana", "Timestamp": "January 23, 2010 03:28 pm", "Headline": "ජනාධිපතිට සියයට හැටක ඡන්ද", "News Content": "එළඹෙන ජනාධිපතිවරණයෙන් ජනාධිපති මහින්ද රාජපක්ෂ මහතා සියයට හැටක ඡන්ද ප්‍රතිශතයක් ලබා ගන්න‍ා බව එක්සත් ජනතා නිදහස් සන්ධානයේ ප්‍රධාන ලේකම් අමාත්‍ය සුසිල් ප්‍රේමජයන්ත් මහතා පවසයි. ඔහු මේ බව සඳහන් කලේ අද කොළඹ පැවති මාධ්‍ය හමුවකට එක් වෙමිනි. ජනාධිපතිවරයාට එරෙහිව ගෙන ගිය මඩ ප්‍රහාරය මේ වන විට සම්පූර්ණයෙන්ම අසත්‍යයක් බවට පත් වී ඇති බවද අමාත්‍යවරයා පෙන්වා දෙයි. එමෙන්ම සරත් ෆො‍න්සේකා මහතාට එල්ල වූ චෝදනා වලට පිළිතුරු ලබා දීමට ඔහුගේ මාධ්‍ය ප්‍රකාශකයින් අසමත් වී ඇති බව අමාත්‍ය සුසිල් ප්‍රේමජයන්ත් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6202", "Category": null, "Parent URL": null}