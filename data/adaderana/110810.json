{"Source": "Adaderana", "Timestamp": "May 28, 2019 09:25 am", "Headline": "දුම්මලසුරියෙන්  හමු වු පෙට්‍රල් බෝම්බ", "News Content": "ශ්‍රී ලංකා යුද හමුදාවේ 01 ශ්‍රී ලංකා ජාතික ආරක්ෂක බලමුළුව ඇතුළු යුද හමුදා කණ්ඩායම් කීපයක් ඊයේ (27) පස්වරුවේ දුම්මලසුරිය යගම්වෙල ප්‍රදේශයේ කරන ලද සෝදිසි මෙහෙයුමකදී සැකපිට පුද්ගලයන් හත් දෙනෙකු අත්අඩංගුවට ගෙන ඇත. මේ පුද්ගලයන්ට අමතරව මෙම ප්‍රදේශයේ දමා ගොස් තිබියදී පැට්‍රල් බෝම්බ අටක් ,කඩුවක් , ලිපි ලේඛන රැසක් යුධ හමුදාව භවිතා කරන ඇදුම් හා උපකරණ කීපයක් හමුදා භාරයට ගෙන තිබේ. මිට අමතරව රුපියල් ලක්ෂ පහකට වැඩි මුදලක් සැකකරුවන් දෙදෙනෙකු සතුව තිබී ඇති අතර එම මුදල් ලැබුණු ආකරය කීමට ඔවුන් අපොහොසත් වී තිබේ. වයඹ බල සේනාධිපති බ්‍රිගේඩියර් ධම්මික දිසානායක මහතාගේ උපදෙස් පරිදි 14 බල සේනාංකයේ නියෝජ්‍ය ආඥාපති බ්‍රිගේඩියර් රන්දුල හත්නාගොඩ මහතා ගේ මෙහෙයවීම පරිදි මේ මෙහෙයුම සිදු කර ඇති බව වාර්තා වේ. අත්අඩංගුවට පත් සැකකරුවන් හා භාණ්ඩ වැඩිදුර පරීක්ෂණ සදහා පොලිසියට භාර දී ඇත.", "URL": "https://sinhala.adaderana.lk/news.php?nid=110810", "Category": null, "Parent URL": null}