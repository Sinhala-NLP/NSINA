{"Source": "Adaderana", "Timestamp": "July 30, 2013 06:01 pm", "Headline": "මහේල, මාලිංග හා රංගන හෙට නෑ", "News Content": "මහේල ජයවර්ධන, ලසිත් මාලිංග සහ රංගන හේරත් දකුණු අපි‍්‍රකානු කණ්ඩායම සමග හෙට පැවැත්වෙන පස්වන එක්දින කි‍්‍රකට් තරගයෙන් වි‍වේක ගන්වා තිබේ. ඔවුන් වෙනුවට කුසල් ජනිත් පෙරේරා, දිමුත් කරුණාරත්න හා චතුරංග ද සිල්වා කණ්ඩායමට නම් කර ඇත. තරග 5කින් සමන්විත එක්දින තරගාවලියේ අවසන් තරගය හෙට කොළඹ ආර්. ප්‍රේමදාස ක්‍රීඩාංගණයේදී පැවැත්වීමට නියමිතය. ශ්‍රී ලංකාව 3ට 1ක් ලෙස තරගාවලියේ ජය හිමිකරගෙන සිටියි.", "URL": "https://sinhala.adaderana.lk/news.php?nid=36237", "Category": null, "Parent URL": null}