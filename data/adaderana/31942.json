{"Source": "Adaderana", "Timestamp": "February 26, 2013 03:32 pm", "Headline": "ඇසුරුම් නීතිය කඩකළ බාස්මතී තොගයක් වටලයි", "News Content": "ඇසුරුම් නීතිය කඩකරමින් මෙරටට ආනයනය කර තිබු බාස්මති සහල් තොගයක් පරිභෝගික අධිකාරියේ වැටලීම් අංශය භාරයට ගෙන තිබේ. පිටකොටුව, පරණ යෝන්වීදියේ සිදුකළ වැටලීමක දී ඉන්දියාවෙන් ආනයනය කරන ලද මෙම සහල් තොගය පාරිභෝගික අධිකාරිය භාරයට ගෙන ඇති බව සඳහන්ය. රුපියල් ලක්ෂ 40 ක් පමණ වටිනා සහල් කිලෝග්‍රෑම් 25,000 ක් මෙම ස්ථානයේ තිබු බව සමූපකාර හා අභ්‍යන්තර වෙළෙඳ කටයුතු අමාත්‍යාංශය සඳහන් කළේය. මෙම සහල් තොගයෙහි නිෂ්පාදිත දිනය, කල්ඉකුත් වන දිනය හෝ මිල සඳහන් කර නොතිබු බව ද එම අමාත්‍යාංශය පැවසීය. අදාළ ව්‍යාපාරික ස්ථානය පවත්වාගෙන ගිය ව්‍යාපාරිකයාට එරෙහිව ඉදිරියේ දී නීතිමය පියවර ගැනීමට නියමිතය.", "URL": "https://sinhala.adaderana.lk/news.php?nid=31942", "Category": null, "Parent URL": null}