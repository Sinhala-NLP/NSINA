{"Source": "Adaderana", "Timestamp": "December 24, 2017 09:12 am", "Headline": " ඡන්දේ ගැන වේදිකාවේ විවිධ අදහස් මැවෙයි", "News Content": "පළාත් පාලන ආයතන ඡන්ද විමසීම වෙනුවෙන් දේශපාලන වේදිකාවේ දී විවිධ අදහස් පළ වෙයි. එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉදුනිල් මහතා ප්‍රකාශ කළේ ආණ්ඩු බලය පවතින දේශපාලන පක්ෂවලට පළාත් පාලන ආයතනවල බලය ද ලබාදිය යුතු බවයි. ජනතා විමුක්ති පෙරමුණේ දේශපාලන මණ්ඩල සභික කේ.ඩී.ලාල්කාන්ත මහතා සඳහන් කළේ ශ්‍රී ලංකා නිදහස් පක්ෂය දේශපාලන අනාථ මඩමක් බවට පත් වී ඇති බවයි. හිටපු අමාත්‍ය බැසිල් රාජපක්ෂ මහතා කොච්චිකඩේ ප්‍රදේශයේ පැවති පළාත් පාලන නියෝජිත හමුවකදී ප්‍රකාශ කළේ ජනවාරි අට වැනිදා සිදුවූ වරද නිවැරදී කර ගැනීමට ජනතාවට අවස්ථාව උදා වී ඇති බවයි.", "URL": "https://sinhala.adaderana.lk/news.php?nid=81997", "Category": null, "Parent URL": null}