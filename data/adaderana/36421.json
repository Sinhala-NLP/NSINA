{"Source": "Adaderana", "Timestamp": "August 6, 2013 01:38 pm", "Headline": "මිලියන 3ක දැව සමග 5ක් දැලේ", "News Content": "රක්ෂිතයක දැව ජාවාරමේ නිරත වු පුද්ගලයින් 5 දෙනෙකු පොලිස් විශේෂ කාර්ය බලකා ත්‍රීකුණාමලය කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. ගෝමරන්කඩවල තාවුල්වැව ප්‍රදේශයේ රක්ෂිතයක මෙම පිරිස දැව ජාවාරමේ නිරතව සිට ඇති බව සඳහන්ය. එම ස්ථානයේ තිබී රුපියල් ලක්ෂ 31ට අධික වටිනාකමකින් යුත් දැව තොගයක් විශේෂ කාර්ය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා ගෝමරන්කඩවල අඩවි වන නිලධාරී කාර්යාලය වෙත භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=36421", "Category": null, "Parent URL": null}