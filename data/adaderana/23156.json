{"Source": "Adaderana", "Timestamp": "March 29, 2012 01:00 pm", "Headline": "ජන අරගලය පෙරටුගාමීවෙයි", "News Content": "ජනතා විමුක්ති පෙරමුණෙන් වෙන් වූ විකල්ප කණ්ඩායම වන ජන අරගලය කණ්ඩායම විසින් නව පක්ෂයක් ස්ථාපිත කිරීමට තීරණය කර තිබේ. ලබන 9 වැනිදා“පෙරටුගාමී සමාජවාදී පක්ෂය නමින් නව පක්ෂය ස්ථාපිත කරන බව එම කණ්ඩායමේ චමීර කොස්වත්ත මහතා පැවසුවේය. අද(29) පෙරවරුවේ පැවති මාධ්‍ය හමුවක දී චමීර කොස්වත්ත මහතා මේ බව කියා සිටියේය. කෙසේවෙතත් මැතිවරණයක් නොමැති මෙම කාලවකවාණුවේ නව පක්ෂයක් ලියාපදිංචි කිරීමට හැකියාවක් නොමැති බව අද දෙරණ කළ විමසීමක දී මැතිවරණ කොමසාරිස් මහින්ද දේශප්‍රිය මහතා පැවසුවේය.", "URL": "https://sinhala.adaderana.lk/news.php?nid=23156", "Category": null, "Parent URL": null}