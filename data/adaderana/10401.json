{"Source": "Adaderana", "Timestamp": "August 23, 2010 04:39 pm", "Headline": "බදු නිලධාරියාට පහර දීම -සිව් දෙනෙක් බාරවෙලා ", "News Content": "දේශීය ආදායම් ‍දෙපාර්තමේන්තුවේ මාතර දිස්ත්‍රික් බදු නිලධාරියාට පහර දීමේ සිද්ධියට සම්බන්ධ සැකකරුවන් සිව් දෙනෙකු අද භාර වී තිබේ. නීතීඥවරියක මාර්ගයෙන් සැකකරුවන් අද මාතර උසාවිය වෙත භාර වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. එච්.එම්.ඩෙන්සිල් නම් වන බදු නිලධාරීයාට පසුගිය දා මෙම පහර දීම සිදු වූයේ ඔහු බස් රථයක ගමන් කරමින් සිටිය දීය. මීට විරෝධය පළ කරමින් දේශීය ආදායම් දෙපාර්තමේන්තු සේවකයින් පසුගිය දින කිහිපය තුළ වෘත්තීය ක්‍රියා මාර්ග රැසකට ද අවතීර්ණ විය.", "URL": "https://sinhala.adaderana.lk/news.php?nid=10401", "Category": null, "Parent URL": null}