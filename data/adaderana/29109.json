{"Source": "Adaderana", "Timestamp": "November 11, 2012 09:41 pm", "Headline": "තහනම් ඖෂධය සිසුවාට මරු කැඳවයි", "News Content": "සෞඛ්‍ය අමාත්‍යංශය විසින් තහනම් කර තිබු ඖෂධයක් පානය කිරීම හේතුවෙන් වතුපිටිවල ප්‍රදේශයේ පාසල් සිසුවෙකු මියගොස් තිබේ. කැස්ස සඳහා භාවිතා කරන ඖෂධයක් සමග තවත් පෙති වර්ගයක් එම සිසුවා පානය කර ඇති බව අනාවරණය වී ඇත. වතුපිටිවල රෝහලේ ප්‍රතිකාර ලබමින් සිටියදී එම සිසුවා මියගොස් ඇති අතර 16 හැවිරිදි වියේ පසුවන සිසුවෙකු මෙලෙස මියගොස් තිබේ. මෙම සිසුවා තවත් සිසුන් කිහිපදෙනෙකු හා එක්ව වතුපිටිවල ආයෝජන කලාපය ආසන්න ස්ථානයකදී මෙම ඖෂධය පානය කර ඇතැයි මූලික විමර්ශනවලදී අනාවරණ වී ඇත. මියගිය සිසුවා පානය කර ඇති ඖෂධය දැනට සෞඛ්‍ය අමාත්‍යාංශය විසින් තහනම් කළ ඖෂධයක්ද වන බව වතුපිටිවල රෝහලේ ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=29109", "Category": null, "Parent URL": null}