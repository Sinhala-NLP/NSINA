{"Source": "Adaderana", "Timestamp": "September 26, 2015 11:10 am", "Headline": "කුඩු සමග 7ක් කූඩු", "News Content": "හෙරොයින් ළඟ තබාගත් තරුණියක් ඇතුළු පුද්ගලයින් 07 දෙනෙකු ගල්කිස්ස, දෙල්කඳ හා වත්තල ප්‍රදේශ වලදී අත්අඩංගුවට ගෙන තිබේ.ගල්කිස්ස, 03 වන අදියර ප්‍රදේශයේදී හෙරොයින් ග්‍රෑම් 04යි මිලි ග්‍රෑම් 320ක් සමඟ 42 හැවිරිදි පුද්ගලයෙකු අත්අඩංගුවට ගෙන ඇත.ඔහු ගල්කිස්ස, බඩෝවිට ප්‍රදේශයේ පදිංචි පුද්ගලයෙකි.දෙල්කඳ ප්‍රදේශයේදී හෙරොයින් ග්‍රෑම් 03යි මිලි ග්‍රෑම් 640ක් සමඟ 50 හැවිරිදි පුද්ගලයෙකු අත්අඩංගුවට ගෙන ඇත.වත්තල ප්‍රදේශයේදී ද හෙරොයින් ග්‍රෑම් 02යි මිලි ග්‍රෑම් 582ක් සමඟ රුපියල් හාරලක්ෂ 81,440ක් හා ත්‍රීරෝද රථයක් සොයාගත් බව පොලීසිය පැවසුවේය.එහිදී පිරිමි පුද්ගලයන් 04 දෙනෙක් සහ 26 හැවිරිදි තරුණියක් අත්අඩංගුවට ගෙන ඇත.ඔවුන් මාදම්පිටිය ප්‍රදේශයේ පදිංචිකරුවන් බව සඳහන්ය.අත්අඩංගුවට ගත් සැකකරුවන් ගල්කිස්ස, ගංගොඩවිල හා වත්තල මහේස්ත්‍රාත් අධීකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=54088", "Category": null, "Parent URL": null}