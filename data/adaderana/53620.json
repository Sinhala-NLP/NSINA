{"Source": "Adaderana", "Timestamp": "September 3, 2015 08:12 am", "Headline": "ජනපතිට 64 යි", "News Content": "ජනාධිපති මෛත්‍රීපාල සිරිසේන මහතාගේ 64 වන ජන්ම දිනය අදට යෙදී තිබේ.1951 වසරේ සැප්තැම්බර් මස 03 වන දින ගම්පහ, යාගොඩ ග්‍රාමයේදී උපත ලැබූ ඔහු 1971 වසරේදී ශ්‍රී ලංකා නිදහස් පක්ෂය නියෝජනය කරමින් පොළොන්නරුව දිස්ත්‍රීක්කයෙන් දේශපාලනයට පිවිසී ඇත.1989 වසරේදී පළමුවරට පාර්ලිමේන්තුවට තේරීපත්වූ මෛත්‍රීපාල සිරිසේන මහතා 1994 වසරේදී නියෝජ්‍ය අමාත්‍යවරයෙකු වශයෙන් වැඩ භාරගනු ලැබීය.2015 ජනවාරි මස 08 වන දින පැවති ජනාධිපතිවරණයෙන් ජයග්‍රහණය කරනු ලැබ මෙරට ජනාධිපතිධූරයට පත්වන මෛත්‍රීපාල සිරිසේන මහතා ජනපති වීමෙන් පසුව පළමුවරට ජන්ම දිනය සමරනු ලබන්නේ මෙවරයි.ඒ අනුව මෛත්‍රීපාල සිරිසේන මහතාගේ ජන්ම දිනය නිමිත්තෙන් දිවයින පුරා වෙහෙර විහාරස්ථාන හා ආගමික ස්ථානවල පින්කම් රැසක් සංවිධානය කර තිබේ.අද පෙරවරුවේ පොළොන්නරුව ඓතිහාසික සෝමාවතිය සෑ රදුන් අභියසදී විශේෂ ආශිර්වාද පිංකමක් පැවැත්වීමටද නියමිතය බව සඳහන්ය.", "URL": "https://sinhala.adaderana.lk/news.php?nid=53620", "Category": null, "Parent URL": null}