{"Source": "Adaderana", "Timestamp": "July 31, 2011 11:02 am", "Headline": "වැසි රටාව ඩෙංගු රෝගයට ආවඩයි", "News Content": "මේ දිනවල පවතින වැසි රටාව ඩෙංගු මදුරුවන් ව්‍යාප්තිය වර්ධනයට බලපාන බව සෞඛ්‍ය අමාත්‍යාංශය පවසයි. සෞඛ්‍ය අධ්‍යාපන කාර්යාංශයේ වැඩබලන ප්‍රජා වෛද්‍ය විශේෂඥ උත්පලා අමරසිංහ මහත්මිය කියා සිටියේ ඒ පිළිබඳ ජනතාව අවධියෙන් සිටිය යුතු බවයි. මේ වසරේ ගතවු කාලය තුළ ඩෙංගු රෝගීන් 13975 දෙනෙකු වාර්තා වී තිබේ.. ඩෙංගු රෝගයට ගොදුරු වූවන් 112 දෙනෙකු මේ වන විට මියගොස් ඇති බව සෞඛ්‍ය අමාත්‍යාංශය සඳහන් කරයි. කොළඹ දිස්ත්‍රික්කය තුළ වැඩිම රෝගීන් පිරිසක් වාර්තා වී ඇති අතර එම දිස්ත්‍රික්කයේ සිදුව ඇති මරණ සංඛ්‍යාව 51කි.", "URL": "https://sinhala.adaderana.lk/news.php?nid=17756", "Category": null, "Parent URL": null}