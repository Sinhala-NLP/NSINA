{"Source": "Adaderana", "Timestamp": "January 4, 2012 04:15 pm", "Headline": "ජනශක්ති විශිෂ්ටත්වය ජය මාවතේ", "News Content": "ඡායාරූප : ජාතික ව්‍යාපාර විශිෂ්ටතා සම්මාන උළෙලේදී ජනශක්ති ඉන්ෂුවරන්ස් සමාගමට හොඳම රක්ෂණ සේවා සපයන්නාට හිමි රිදි සම්මානය පිරිනැමීමේ අවස්ථාව සහ ශ්‍රී ලංකා වරලත් ගණකාධිකාරීන්ගේ ආයතනය සංවිධානය කළ 2011 වාර්ෂික ගිණුම්කරණ වාර්තා සම්මාන ICASL උළෙලේදි රක්ෂණ ක්ෂෙත්‍රය සඳහා වන ලෝකඩ සම්මානය ජනශක්ති සමාගමට හිමිවු අවස්ථාව. මෙරට ප්‍රමුඛ රක්ෂණ සමාගමක් වන ජනශක්ති ඉන්ෂුවරන්ස්හි විශිෂ්ට සේවාව වෙනුවෙන් සම්මාන රැසක් 2011 වසරේදී හිමිවිය. එම සම්මාන හිමිවුයේ CMO ආසියානු සම්මාන, ආසියානු නායකත්ව සම්මාන, ස්ලීම් වෙළඳනාම විශිෂ්ටතා සම්මාන, ලෝක වෙළඳනාම කොංග්‍රස් සම්මාන, ජාතික ව්‍යාපාර විශිෂ්ටතා 2011 සම්මාන සහ ශ්‍රී ලංකා වරළත් ගණකාධිකාරීන්ගේ 2011 වාර්ෂික ගිණුම්කරණ වාර්තා සම්මාන ICASL යන උළෙලවලදීය. ජනශක්ති ඉන්ෂුවරන්ස් සමාගමේ කළමණාකාර අධ්‍යක්ෂ ප්‍රකාශ් ෂාෆ්ටර් මහතා මෙම සම්මාන හිමිවීම සම්බන්ධයෙන් අදහස් දක්වමින් කියා සිටියේ, “අපගේ විශිෂ්ට සේවාව නිරන්තරයෙන් වර්ධනය කිරීමට සැමවිට අප උත්සහ කරනවා. මෙවැනි සම්මාන හිමිවීම මගින් අප ක්ෂේත්‍රයේ ඉදිරියෙන්ම සිටින බව සංකේතාත්මකව සනාථ වෙනවා. කොහොම නමුත් වඩාත් වැදගත් සම්මානය වන්නේ පාරිභෝගික ජනතාව අප ගැන විශ්වාසය තබමින් නිරන්තරයෙන් අප වෙත පැමිණීම වනවා. අපගේ කාර්මාන්තය සැමවිට දිර්ඝ කාලීන විශ්වාසය මත සහ නිසි අවධානම් කළමණාකරණය මත රැඳී පවතිනවා. අපගේ පාරිභෝගිකයන් දැඩි අවදානම් තත්ත්වයන්ට මුහුණ දෙන අවස්ථාවලදි ඔවුන් අපෙන් බලාපොරොත්තු වන සහයට වඩා වැඩි වටිනාකමක් සහිත සහයක් ලබාදෙමින් පාරිභෝගික විශ්වාසය දිනාගැනීම අපගේ පරම සේවාව වනවා” යන්නයි. සිංගප්පූරුවේ පැවැති 02 වැනි CMO ආසියානු සම්මාන උලෙළේදී බැංකු, මූල්‍ය සේවා සහ රක්ෂණ අංශයේ විශිෂ්ටත්වය වෙනුවෙන් පිරිනමන විශිෂ්ටතම වෙළඳනාමය සම්මානය ජනශක්ති ඉන්ෂුවරන්ස් සමාගමට හිමි වු අතර ශ්‍රී ලංකාවේ රක්ෂණ සමාගමකට මෙම සම්මානය මෙවර හිමි වුයේ ජනශක්ති ඉන්ෂුවරන්ස් සමාගමට පමණි. 2011 SLIM වෙළඳනාම විශිෂ්ටතා සම්මාන උළෙලේදි ද ජනශක්ති ඉන්ෂුවරන්ස් සමාගමට සම්මාන දෙකක් හිමි වු අතර වැඩිම සම්මාන ප්‍රමාණයක් හිමි කර ගත් රක්ෂනණ සමාගම වන්නේද ජනශක්ති ඉන්ෂුවරන්ස් සමාගමයි. එකී සම්මාන වන්නේ වසරේ විශිෂ්ටතම සේවා වෙළඳනාම සඳහා වන රිදි සම්මානය සහ වසරේ විශිෂ්ටතම සමාජ සත්කාර වෙළඳනාමය සඳහා වන ලෝකඩ සම්මානය වේ. නොවැම්බර් මස මුම්බායේ පැවති 2011 ලෝක වෙළඳනාම කොංග්‍රස් සම්මාන උළෙලේදී ජනශක්ති සමාගමට සම්මාන 02 ක් හිමි වු අතර බැංකු සහ මූල්‍ය සේවා අංශයේ වෙළඳනාම නායකත්ව සම්මානය හා සමස්ත වෙළඳනාම නායකත්ව සම්මානය එම සම්මාන වේ. රටවල් 60 ක් නියෝජනය කරමින් ලෝක වෙළඳනාම සම්මාන උළෙල වාර්ෂිකව පැවැත් වෙන අතර එහි විනිසුරු මඩුල්ල අලෙවි, වෙළඳනාම, වෙළඳ දැන්වීම්, මහජන සබඳතා, වෙළඳනාම උපායමාර්ග සහ සන්නිවේදන යන ක්ෂේත්‍ර නියෝජනය කරන ප්‍රවීණ වෘත්තිකයන්ගෙන් සමන්විත විය. ජනශක්ති ඉන්ෂුවරන්ස් සමාගමට අඛණ්ඩව හිමි වු සම්මාන අතරට ඩුබායිහි පැවති 2011 ආසියානු නායකත්ව සම්මාන උළෙල ද අයත් වේ. එහිදි ජනශක්ති සමාගමට , ව්‍යාපාර නව්‍යකරණ සම්මානය, Business Innovation Award හිමි වු අතර නිරන්තරයෙන් වෙනස්වන ව්‍යාපාර පරිසරයට නිසි ලෙස අනුගත වෙමින් සියලු පාර්ශ්වකරුවන්ට සැබෑ වටිනාකම් ලබාදෙන සේවාව වෙනුවෙන් මෙම සම්මානය හිමිවිය. ශ්‍රී ලංකා වරළත් ගණකාධිකාරීන්ගේ ආයතනය සංවිධානය කරන 2011 වාර්ෂික ගිණුම්කරණ වාර්තා සම්මාන ICASL උළෙලේදි රක්ෂණ ක්ෂේත්‍රය සඳහා වන ලෝකඩ සම්මානය ජනශක්ති සමාගමට හිමිවිය. වාර්ෂික මූල්‍ය වාර්තා විශිෂ්ට ලෙස සැකසීම සහ සමාගමේ පාර්ශ්වකරුවන් අතර එම වාර්තාවල තොරතුරු නිසි ලෙස සන්නිවේදනය කිරීම වෙනුවෙන් මෙම සම්මානය හිමිවිය. මෙම සම්මානය මගින් සමාගමේ මූල්‍ය කටයුතුවල ඉහළ ප්‍රමිතිය සනාථ වන බව ජනශක්ති සමාගමේ මූල්‍ය සහ සැලසුම් කටයුතු භාර සාමාන්‍යාධිකාරී බර්ටල් පින්ටෝ ජයවර්ධන මහතා පෙන්වා දුන්නේය. ජාතික ව්‍යාපාර විශිෂ්ටතා සම්මාන උළෙලේදී ජනශක්ති ඉන්ෂුවරන්ස් සමාගමට හොඳම රක්ෂණ සේවා සපයන්නාට හිමි රිදි සම්මානය පිට පිට 03 වැනි වසරටත් හිමි විය. පාරිභෝගිකන්ගේ අවශ්‍යතා හඳුනාගනිමින් එම අවශ්‍යතාවලට නිසි විසඳුම් ලබාදෙමින් සමාගමේ වර්ධනයට හේතුවන ආදර්ශමත් නව ව්‍යාපාර වෙනුවෙන් මෙම සම්මානය ජනශක්ති සමාගමට හිමිවිය. රටේ ආර්ථික වර්ධනයට හේතුවන විශිෂ්ට ව්‍යාපාර ඇගයීම සඳහා ශ්‍රී ලංකා ජාතික වාණිජ මණ්ඩල NCCSL විසින් වාර්ෂිකව මෙම සම්මාන උ‍ළෙල සංවිධානය කරනු ලබයි. රක්ෂණ ක්ෂේත්‍රයේ පාරිභෝගිකයන්ට ප්‍රමුඛස්ථානය දෙන ව්‍යාපාර නව්‍යකරණ රාමුවක් හඳුන්වාදීමට ජනශක්ති ඉන්ෂුවරන්ස් සමාගම හැකිවී ඇති අතර ජනශක්ති ෆුල් ඔප්ෂන් Full Option මෙම ක්‍රියාවලියේ පෙරගමන්කරු වේ. රක්ෂණ ක්ෂේත්‍රයේ විප්ලවීය වෙනසක් මෙම රක්ෂණාවරණය මගින් වාහන හිමියා, වාහනයේ ගමන්කරන්නන්ට මෙන්ම පදිකයන්ට ද විශේෂ වරප්‍රසාද ලැබෙයි. අනිකුත් සේවා අතරට මුළු දිවයිනම ආවරණය වන ලෙස ක්‍රියාත්මක කෙරෙන අනතුර සිදු වූ ස්ථානයේදීම වන්දි මුදල් අනුමත කිරීම, පැය 24 පුරා ක්‍රියාත්මක පාරිභෝගික දුරකථන සේවා මධ්‍යස්ථානය හා මෝටර් රථ අලුත් වැඩියා කිරීමේ ගරාජ් සේවාව හැඳින්විය හැකියි. ජනශක්ති වෙහිකල් ඉමර්ජන්සි සහ ජනශක්ති ලයිෆ් අන්ලිමිටඩ් නව්‍ය රක්ෂණ ආවරණයන්ට තවත් කදිම උදාහරණ වේ. ජනශක්ති සමාගම ශ්‍රී ලංකාවේ වඩාත් ලාභ උපයන රක්ෂණ සමාගමක් වන අතර කොළඹ කොටස් වෙළඳපලේ ලියාපදිංචි රක්ෂණ සමාගම් අතරින් රුපියල් බිලියන 1.49 ක ඉහළම ප්‍රාග්ධනය හිමි රක්ෂ ණ සමාගමයි. වැඩිම රක්ෂ ණ වන්දි මුදලක් ගෙවා ඇති ජනශක්ති සමාගම සිය පාරිභෝගික ජනතාව වෙනුවෙන් මේ දක්වා ගෙවා ඇති රක්ෂණ වන්දිවල වටිනාකම රුපියල් බිලියන 20 ක් පමණ වේ. සමාගමේ මානව සම්පත් සංවර්ධනය සඳහා වාර්ෂිකව රුපියල් මිලියන 30 කටත් වඩා වැඩි මුදලක් සිය සේවකයන් උදෙසා වැය කරයි. සුනාමි ව්‍යසන සමයේ වැඩිම වන්දි මුදලක් ගෙවු රක්ෂණ සමාගම, ජීවිත රක්ෂණ ආවරණ වලදි එච්.අයි.වී. එඩ්ස් සඳහා අවරණය සැපයු ප්‍රථම රක්ෂෂණ සමාගම, යුද සමයේ හමුදා සාමාජිකයන්ට රක්ෂණාවරණ සැපයු එකම රක්ෂණ සමාගම සහ රක්ෂණ ආවරණය අවසන් වුවත් ජීවිත කාලය පුරාවටම ජීවිත හා රෝහල්ගත කිරීම් වලදි ප්‍රතිලාභ සපයන ශ්‍රී ලංකාවේ මෙන්ම බොහෝ විට ලෝකයේම එකම රක්ෂණ සමාගම ජනශක්ති ඉන්ෂුවරන්ස් සමාගම වීම විශේෂ වේ.", "URL": "https://sinhala.adaderana.lk/news.php?nid=21155", "Category": null, "Parent URL": null}