{"Source": "Adaderana", "Timestamp": "February 4, 2012 04:32 pm", "Headline": "එල්.ටී.ටී.ඊ. හිතවාදීන් රට ආපස්සට ගෙනියන්න හදනවා", "News Content": "විදේශගතව සිටින එල්.ටී.ටී.ඊ. හිතවාදීන් රට ආපස්සට ගෙන යාමේ උත්සාහයක නිරත වන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. වගකිව යුතු ආණ්ඩුවක් වශයෙන් එවැනි උත්සාහයන් පරාජය කිරීමට කැපවී ක්‍රියා කරන බව අමාත්‍යවරයා සඳහන් කරයි. අතීතයේ මෙරට ආක්‍රමණය කළ ඇතැම් ජාතීන් ශ්‍රී ලංකාව තවදුරටත් ඔවුන්ගේ යටත් විජිතයක් යැයි සිතා කටයුතු කිරීමට උත්සාහ දරන බව ද මෛත්‍රීපාල සිරිසේන අමාත්‍යවරයා පෙන්වාදෙයි. 64 වන නිදහස් සැමරුම වෙනුවෙන් පොළොන්නරුවේ පැවති දිස්ත්‍රික් නිදහස් සමරු උත්සවයට එක්වෙමින් වත්මන් ආණ්ඩුව එවැනි බලවේගවලට යටත් නොවන බව මෛත්‍රීපාල සිරිසේන අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=21875", "Category": null, "Parent URL": null}