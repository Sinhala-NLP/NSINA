{"Source": "Adaderana", "Timestamp": "February 4, 2013 09:52 am", "Headline": "කාසිකොටේ අනතුරකින් අයෙක් මරුට", "News Content": "අනුරාධපුර, අඹන්පොළ මාර්ගයේ කාසිකොටේ ප‍්‍රදේශයේ සිදුවූ රිය අනතුරකින් පුද්ගලයෙකු මිය ගොස් තිබේ. අද (04) අලුයම 4.30 ට පමණ ත‍්‍රී රෝද රථයක් සහ ලොරි රථයක් එකිනෙක ගැටීමෙන් මෙම අනතුර සිදුව ඇති බව පොලීසිය පැවසුවේය. තුවාල ලැබූ තවත් දෙදෙනෙකු කුරුණෑගල මහරෝහලට ඇතුළත් කර තිබේ. මියගිය පුද්ගලයා සහ තුවාල ලැබූවන් ත‍්‍රී රෝද රථයේ ගමන් කළ අය වන අතර ඔවුන් මහව පොල්පිතිගම ප‍්‍රදේශයේ පදිංචිකරුවන් වේ. අනතුරට ලක්වූ ත‍්‍රීරෝද රථයේ ගමන් කළ පිරිස මංගල උත්සවයකට සහභාගී වී නැවත පැමිණෙමින් සිටි අය බව අඹන්පොළ පොලීසිය සඳහන් කළේය.", "URL": "https://sinhala.adaderana.lk/news.php?nid=31330", "Category": null, "Parent URL": null}