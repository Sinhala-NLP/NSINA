{"Source": "Adaderana", "Timestamp": "August 16, 2018 06:04 am", "Headline": "අදත් වැසි සහිත කාළගුණයක්", "News Content": "දිවයිනේ වැසි සහ සුළං තත්ත්වය අද (16) දිනයේත් තවදුරටත් අපෙක්ෂා කරන බව කාළගුණ විද්‍යා දෙපාර්තමේන්තුව පවසයි. මධ්‍යම සහ සබරගමුව පළාත්වලත් කළුතර, ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති විය හැකි බව එම දෙපාර්තමෙන්තුව කළ නිවේදනයේ සඳහන් විය. ඇතැම් ස්ථානවලට මි.මී. 75 ක පමණ තරමක තද වැසිද ඇති විය හැක. වයඹ පළාතෙත් කොළඹ, ගම්පහ සහ හම්බන්හතොට යන දිස්ත්‍රික්කවලත් වැසි වාර කිහිපයක් ඇතිවේ. සෙසු ප්‍රදේශවල සිහින් වැසි වාර කිහිපයක් ඇතිවේ. දිවයිනපුරා, විශේෂයෙන් වයඹ, උතුරු-මැද, උතුරු, නැගෙනහිර සහ බස්නාහිර පළාත්වලත් මාතලේ සහ හම්බේනතොට දිස්ත්‍රික්කවලත් විටින් විට හමන පැ.කි.මී. 60 දක්වා තද සුළං ඇතිවිය හැක. දිවයින වටා වන මුහුදු ප්‍රදේශවල සුළඟේ වේගයද තවදුරටත් ඉහළ මට්ටමෙ පවතී. ත්‍රිකුණාමලය සිට කන්කසන්තුරය, පුත්තලම සහ ගාල්ල හරහා හම්බන්තොට දක්වා වන මුහුදු ප්‍රදේශවල තැනින් තැන වැසි හහෝ ගිගුරුම් සහිත වැසි ඇතිවේ. දිවයින වටා වන මුහුදු ප්‍රදේශවල සුළං නිරිත දෙසින් හමන අතර සුළඟේ වේගය පැ.කි.මී. 35-45 ක් පමණ වේ. සුළගේ වේගය විටින් විට පැ.කි.මී. 60-70 දක්වා වැඩිවීමේ හැකියාවක් පවතී. එවිට එම මුහුදු ප්‍රදේශ විටින් විට රළු හෝ ඉතා රළු විය හැකිය. ධීවර සහ නාවුක ප්‍රජාව මේ පිළිබදව ඉතා අවධානදයන් කටයුතු කරන ලෙස ඉල්ලා සිටියි.", "URL": "https://sinhala.adaderana.lk/news.php?nid=94471", "Category": null, "Parent URL": null}