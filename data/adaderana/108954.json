{"Source": "Adaderana", "Timestamp": "April 30, 2019 12:55 pm", "Headline": "ශ්‍රී ලංකා මඩකලපු විශ්ව විද්‍යාලය රජයට පවරා ගත යුතුයි", "News Content": "මඩකලපුව, පුනානි ප්‍රදේශයේ ඉදිකළ විශ්ව විද්‍යාලය රජයට පවරා ගත යුතු බව ජාතික විශ්වවිද්‍යාල ආචාර්යවරුන්ගේ සංගමය පවසයි. කොළඹදී ඊයේ (29) පැවති මාධ්‍ය හමුවකට එක්වෙමින් එහි ලේකම් මහාචාර්ය චන්න ජයසුමන මහතා මේ බව සඳහන් කළේය. මෙම විශ්ව විද්‍යාලය පළමුවෙන් 2013 වසරේ ලියාපදිංචි කර ඇත්තේ විශ්ව විද්‍යාලයක් ලෙස නොවන බවත් වෘතීය පුහුණු මධ්‍යස්ථානයක් ලෙස බවත් ඒ මහතා එහිද කරුණු පැහැදිල කළේය. එමේන්ම සෞදී රජයේ ආධාර යටතේ මෙම ව්‍යාපෘතිය සිදු කරන බව පැවසුවද මේ සඳහා සෞදි රජයෙන් කිසිදු ආදාරයක් ලබා දී නොමැති බවත් ඒ සඳහා මුදල් යොදවා ඇත්තේ එරට සිටින පුද්ගලයෙක් පමනක් බවද මහාචාර්ය චන්න ජයසුමන මහතා පවසයි. මෙම විශ්ව විද්‍යාලයේ වෛද්‍ය පිඨයක්ද ආරම්භ කිරිමට කටයුතු යොදා ඇති බවත් ශරීයා නීතියා පමණක් උගන්වන නීති පිඨයක්ද එහි ඇති කිරීමට සුදානමින් ඇති බවයි.", "URL": "https://sinhala.adaderana.lk/news.php?nid=108954", "Category": null, "Parent URL": null}