{"Source": "Adaderana", "Timestamp": "March 16, 2012 09:01 am", "Headline": "ක්‍රිකට් ක්‍රීඩකයින්ට සියලුම හිඟ මුදල් ගෙවයි", "News Content": "ජාතික ක්‍රිකට් කණ්ඩායමේ ක්‍රීඩකයින් වෙනුවෙන් මේ දක්වා ගෙවිය යුතුව තිබූ සියලුම මුදල් ගෙවීමට කටයුතු කළ බව ශ්‍රී ලංකා ක්‍රිකට් ආයතනය නිවේදනය කරයි. ඉතා අසීරු කාල සීමාවක් තුළ ක්‍රීඩකයින්ට අදාළ හිඟ මුදල් ගෙවීම වෙනුවෙන් අවශ්‍ය ප්‍රතිපාදන සපයාගැනීම සඳහා ලබාදුන් සහයෝගය පිළිබඳව ක්‍රීඩා අමාත්‍ය මහින්දානන්ද අලුත්ගමගේ මහතා සහ ක්‍රීඩා අමාත්‍යාංශ ලේකම්වරයා වෙත ශ්‍රී ලංකා ක්‍රිකට් ආයතනය ප්‍රණාමය පළකර තිබේ.", "URL": "https://sinhala.adaderana.lk/news.php?nid=22831", "Category": null, "Parent URL": null}