{"Source": "Adaderana", "Timestamp": "February 14, 2017 10:52 am", "Headline": "ට්‍රම්ප්ගේ ආරක්ෂක උපදේශක ඉල්ලා අස්වෙයි", "News Content": "ඇමරිකානු ජනාධිපති ඩොනල්ඩ් ට්‍රම්ප්ගේ ජාතික ආරක්ෂක උපදේශක මයිකල් ෆ්ලින් සිය තනතුරෙන් ඉල්ලා අස්වී තිබේ. ඒ, රුසියාව සමඟ රාජ්‍ය තාන්ත්‍රික රෙගුලාසිවලට පටහැනිව සබඳතා පැවැත්වීම හේතුවෙනි. ඔහු ඩොනල්ඩ් ට්‍රම්ප් ජනාධිපති ධුරයේ දිවුරුම්දීමට පෙරම වොෂින්ටයේ රුසියානු තානාපතිවරයා සමඟ සම්බාධක ඉවත් කිරීම පිළිබදව සාකච්ඡා කළ බවට චෝදනා එල්ල වේ. මේ වනවිට වැඩ බලන ජාතික ආරක්ෂක උපදේශක ලෙස General Joseph Keith Kellogg පත්කර ඇති බවට විදෙස් මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=69597", "Category": null, "Parent URL": null}