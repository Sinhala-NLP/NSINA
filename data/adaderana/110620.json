{"Source": "Adaderana", "Timestamp": "May 24, 2019 11:27 pm", "Headline": "හෙරොයින් සමඟ දෙදෙනෙකු නාවික හමුදා අත්අඩංගුවට", "News Content": "පෑලියගොඩ ප්‍ර‍දේශයේදී හෙරෝයින් ග්‍රෑම් 5 ක් සමඟ පුද්ගලයින් දෙදෙනෙකු නාවික හමුදාව විසින් අද (24) අත්අඩංගුවට ගෙන ඇත. බටහිර නාවික විධානයට අනුයුක්ත නාවිකයන් පිරිසක් පෑලියගොඩ ප්‍රදේශයේ සිදු කළ සෝදිසි කිරීමකදී හෙරොයින් ග්‍රෑම් 5 ක් සමඟ පුද්ගලයින් දෙදෙනෙකු මෙලෙස අත්අඩංගුවට ගෙන ඇත. අත්අඩංගුවට පත් පුද්ගලයින් වැලිවේරිය සහ කැලණිය ප්‍රදේශයේ පදිංචි වයස අවුරුදු 43 සහ 44 වන වියෙහි පසුවන පුද්ගලයින් බව හඳුනාගෙන ඇත. අත්අඩංගුවට ගත් පුද්ගලයින් සහ හෙරොයින් ප්‍රමාණය ඉදිරි විමර්ශණ කටයුතු සඳහා පෑලියගොඩ, පොලීසිය වෙත භාර දීමට කටයුතු කෙරිණි.", "URL": "https://sinhala.adaderana.lk/news.php?nid=110620", "Category": null, "Parent URL": null}