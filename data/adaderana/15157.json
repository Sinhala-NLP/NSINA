{"Source": "Adaderana", "Timestamp": "March 29, 2011 10:33 pm", "Headline": "ශ්‍රී ලංකාවට ජය-අවසන් මහා තරගයට සුදුසුකම් ලබයි", "News Content": "ශ්‍රී ලංකාව හා නවසීලන්තය අතර අද(29) පැවැත්වුණු 2011 ලෝක කුසලාන ක්‍රිකට් තරගාවලියේ අවසන් පූර්ව තරගය නිමාකරමින් කඩුලු 5 ක ජයක් වාර්තා කරන්නට ශ්‍රී ලංකා කණ්ඩායම සමත්විය. අද තරගයේ පළමුව පන්දුවට පහරදුන් නවසීලන්ත කණ්ඩායමට පන්දුවාර 48 යි පන්දු 5 ක් තුළ සියලුම ක්‍රීඩකයින් දැවී රැස්කිරීමට හැකිවූයේ ලකුණු 217 ක් පමණි. තරගයේ කාසියේ වාසිය දිනාගත් නවසීලන්ත කණ්ඩායමේ නායක ඩැනියෙල් විටෝරි ප්‍රථමයෙන් පන්දුවට පහරදෙන්නට තීරණය කර තිබුණි. කෙසේ වෙතත් අනතුරුව පිටියට පිවිසි ශ්‍රී ලංකා කණ්ඩායම පන්දුවාර 47 යි පන්දු 5ක් තුළ ලකුණු 220 ක් ලබාගනිමින් මෙම තරගයේ ජය වාර්තාකරමින් අවසාන මහා තරගයට සුදුසුකම් ලැබීම අප ලැබූ ඉමහත් ජයග්‍රහණයකි.", "URL": "https://sinhala.adaderana.lk/news.php?nid=15157", "Category": null, "Parent URL": null}