{"Source": "Adaderana", "Timestamp": "April 13, 2017 07:46 am", "Headline": "ටිපර් රියේ ගැටී යතුරුපැදියේ ගිය දෙදෙනෙක් මරුට", "News Content": "මාලබේ - කඩුවෙල මාර්ගයේ වැලිවිට හන්දිය ප්‍රදේශයේ සිදුවූ රිය අනතුරකින් තරුණයින් දෙදෙනෙකු මියගොස් තිබේ. අද (13) අලුයම යතුරුපැදියක් ටිපර් රථයක් ගැටීමෙන් මෙම අනතුර සිදුව ඇති බව පොලීසිය සඳහන් කරයි.අනතුරෙන් යතුරුපැදියේ ගමන් ගත් තරුණයින් දෙදෙනා තුවාල ලබා හෝමාගම රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ 19 හැවිරිදි සහ 28 හැවිරිදි තරුණයින් දෙදෙනෙකු බව පොලීසිය පවසයි.ටිපර් රථයේ රියදුරු අත්අඩංගුවට ගෙන ඇති අතර තලංගම පොලීසිය අනතුර සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=72029", "Category": null, "Parent URL": null}