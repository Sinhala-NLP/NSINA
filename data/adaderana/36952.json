{"Source": "Adaderana", "Timestamp": "August 28, 2013 10:02 am", "Headline": "අකුණ කත නිහඬ කරයි", "News Content": "නිදිපරම්, මාන්කුලම් ප්‍රදේශයේ දී අකුණුසැර වැදීමෙන් කාන්තාවක් මියගොස් තිබේ. අනතුරින් මියගොස් ඇත්තේ 26 හැවිරිදි කාන්තාවක බව පොලිසිය සඳහන් කළේය. මළ සිරුර මාන්කුලම් රෝහලේ මෘතශරීරාගාරයේ තැන්පත් කර ඇත. පශ්චාත් මරණ පරීක්ෂණය අද සිදුකිරීමට නියමිතය. මේ අතර අරලගංවිල, කන්දේගම ප්‍රදේශයේ දී පුද්ගලයෙකු ගෙල වැලලාගෙන මියගොස් තිබේ. මියගොස් ඇත්තේ කන්දේගම දම්මින්න ප්‍රදේශයේ පදිංචි 33 හැවිරිදි පුද්ගලයෙකු බව පොලිසිය කීය. සියදිවි හානිකර ගත් පුද්ගලයා මානසික ආබාධ තත්ත්වයකින් පෙළෙන බවට තොරතුරු අනාවරණය වී ඇත. පශ්චාත් මරණ පරීක්ෂණයෙන් පසු මළ සිරුර ඥාතීන්ට භාර දුන් බව පොලිසිය කීය.", "URL": "https://sinhala.adaderana.lk/news.php?nid=36952", "Category": null, "Parent URL": null}