{"Source": "Adaderana", "Timestamp": "November 12, 2012 09:03 am", "Headline": "රට සල්ලි සොයා ගොස් අතරමං වූ පිරිසක් දිවයිනට පැමිණෙති", "News Content": "විදේශ රටවල රැකියාවට ‍ගොස් අතරමංව එරට කඳවුරුවල රැදී සිටි තවත් පිරිසක් දිවයිනට පැමිණ තිබේ. ඊයේ (11) දිනයේ දී මොවුන් දිවයිනට පැමිණ ඇති බව සදහන්ය. ශ්‍රී ලාංකිකයින් 66 දෙනෙකු මෙලෙස දිවයිනට පැමිණි බව ගුවන් තොටුපොළ ආරංචි මාර්ග සඳහන් කළේය. මොවුන් සෞදි අරාබියේ රැකියාවට ගොස් අතරමංව එරට කඳවුරුවල රැඳී සිට තිබේ. පසුව මොවුන් ශ්‍රී ලංකා විදේශ සේවා නියුක්ති කාර්යංශයේ මැදිහත්වීමෙන් මෙරටට ගෙන්වාගෙන ඇති බව සඳහන්ය. මොවුන්ගෙන් ඇතැම් අයට වීසා බලපත්‍ර ‍පවා නොමැති බව විදේශ සේවා නියුක්ති කාර්යංශය පැවසුවේය.", "URL": "https://sinhala.adaderana.lk/news.php?nid=29115", "Category": null, "Parent URL": null}