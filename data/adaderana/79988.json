{"Source": "Adaderana", "Timestamp": "November 16, 2017 07:00 am", "Headline": "අත පය බලු දම්වැලකින් බැඳ මහ මග වැටී සිටි චමින්ද වස බිව්වද, වස පෙව්ද? ", "News Content": "අත පය බලු දැම්වැලකින් ගැට ගසා සිටි, වස පානය කර ඇති බවට සැකකරන පුද්ගලයකු දැදුරුඔය පොලිස් මාර්ග බාධකයට ආසන්යෙන් බිම වැටී සිටියදී ඊයේ (15 )වැනිදා රාත්‍රියේ සොයා ගෙන ඇති හලාවත පොලිස් නිලධාරීන් ඔහු හලාවත මහා රෝහලට ඇතුළත් කර ඇත.රෝහල් ගත කර ඇත්තේ මදුරන්කුලිය - උනවේලිය පදිංචිකරුවෙකු වන චමින්ද තිලක් කුමාර යන අය ලෙසට හදුනා ගෙන ඇත.හලාවත - පුත්තලම මාර්ගයේ දැදුරුඔය මාර්ග බාධකයට ආසන්යෙන් කිසියම් අයෙකු වැටී සිටින බවට වූ තොරතුරක් හලාවත පොලීසියේ නිලධාරීන්ට ලැබී ඇත. ඒ අනුව එම ස්ථානයට ගොස් ඇති පොලිස් නිලධාරීන්ට දැක ගැනීමට හැකිවී ඇත්තේ අතක් සහ පාදයක් බළු දම්වැලකින් ගැට ගසා සිටි අයෙකි. කඩිනමින් ඔහුව රෝහල් ගත කිරීමට පොලිස් නිලධාරීන් කටයුතු කර ඇති අතර ඔහු වස පානය කර සිටි බව අනාවරණය වී ඇත.රෝහල් ගත කරන ලද අය මදුරන්කුලිය ප්‍රදේශයේ සිදුවී ඇති මිනිස ඝාතනයකට සම්බන්ධ අයෙකු බවට ද හෙළිවී ඇතැයි පොලීසිය කියයි.කිසියම් අයෙකු විසින් මෙම පුද්ගලයා දම්වලකින් ගැට ගසා මෙම ස්ථානයට ගෙනවිත් දැම්මාද එසේත් නැත්නම් මෙම අය විසින්ම ගැට ගසා ගත්තාද යන්න මෙතෙක් අනවරණය වී නැත.හලාවත පොලීසිය වැඩිදුර විමර්ශණ කටයුතු කරය.", "URL": "https://sinhala.adaderana.lk/news.php?nid=79988", "Category": null, "Parent URL": null}