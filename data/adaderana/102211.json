{"Source": "Adaderana", "Timestamp": "January 12, 2019 09:44 am", "Headline": "තරුණයෙකුට දිවි අහිමි කළ අනතුර", "News Content": "අද(12) අළුයම 1.50ට පමණ වාද්දුව පොලිස් වසමේ ගාල්ල කොළඹ ප්‍රධාන මාර්ගයේ තල්පිටිය හංදිය අසලදී අතුරු මාර්ගයක සිට ප්‍රධාන මාර්ගයට ධාවනය වූ යතුරුපැදියක් කොළඹ සිට ගාල්ල දෙසට ධාවනය වූ කැබ් රථයක ගැටී අනතුරක් සිදුව තිබේ. අනතුරින් බරපතල තුවාල ලැබූ යතුරුපැදිකරු හා පසුපැදිකරු පානදුර රෝහලට ඇතුලත් කිරීමේදී පැදිකරු මියගොස් තිබේ. මරණයට පත් වූ අය වයස 18ක් වූ අංක 52/3, ගාලු පාර, කළුතර ප්‍රදේශයේ පදිංචි පට්ටියගේ ලක්ෂාන් මධුශංක යන අය වේ. මෘත ශරීරය පානදුර රෝහලේ මෘත ශරීරාගාරයේ තැන්පත් කර තිබේ. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇත. වාද්දුව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=102211", "Category": null, "Parent URL": null}