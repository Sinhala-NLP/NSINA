{"Source": "Adaderana", "Timestamp": "April 1, 2014 11:36 am", "Headline": "නුවරඑළියේ රක්ෂිතයක් ගින්නෙන් වැනසෙයි", "News Content": "නුවරඑළිය, ශාන්තිපුර, කලාපුර ප්‍රදේශයේ රක්ෂිතයක හටගත් ගින්නකින් අක්කර එකහමාරක පමණ භූමි ප්‍රදේශයක් විනාශ වී තිබේ. පොලීසිය පැවසුවේ ඊයේ පස්වරුවේ හටගත් මෙම ගින්න පොලීසිය, යුධ හමුදාව සහ නුවරඑළිය දිස්ත්‍රික් ආපදා කළමනාකරණ මධ්‍යස්ථානයේ නිලධාරීන් එක්ව මැඩපවත්වා ඇති බවයි. ගින්නෙන් කිසිදු ජීවිත හානියක් සිදුව නොමැති අතර ගින්නට හේතුව මෙතෙක් අනාවරණය වී නැත. සිද්ධිය සම්බන්ධයෙන් නුවරඑළිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42219", "Category": null, "Parent URL": null}