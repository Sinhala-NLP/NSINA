{"Source": "Adaderana", "Timestamp": "July 23, 2017 11:32 am", "Headline": "ද.අප්‍රිකානු පුහුණුකරු නිර්දේශ කිරීමේ කාලය දිගුවෙයි", "News Content": "දකුණු අප්‍රිකානු ක්‍රිකට් කණ්ඩායමේ ප්‍රධාන පුහුණුකාර ධුරයට පුහුණුකරුවෙකු නිර්දේශ කිරීම සඳහා ඊට අදාළ කමිටුවට ලබාදී තිබු කාලය දීර්ඝ කර තිබේ. දකුණු අප්‍රිකානු ක්‍රිකට් කණ්ඩායමේ ප්‍රධාන පුහුණුකාර ධුරය සඳහා සුදුස්සෙකු තෝරා පත් කරගැනීම සඳහා එරට ක්‍රිකට් ආයතනය විසින් පස් දෙනෙකුගෙන් සමන්විත කමිටුවක් පත් කර තිබුණි. එම කමිටුවට ඒ සඳහා ලබාදී තිබු කාලය පසුගිය මැයි මස 18 වැනිදායින් අවසන් වුවත් ඒ වන විටත් සුදුස්සෙකු තෝරා පත් කර ගැනීමට ඔවුන් අපොහොසත් වී ඇති බව වාර්තා වෙයි. ඒ අනුව පුහුණුකාර ධුරයට සුදුස්සෙකු තෝරා පත් කරගැනීම සදහා කමිටුවට ලබාදී තිබු කාලය දකුණු අප්‍රිකානු කණ්ඩායමේ එංගලන්ත තරග සංචාරය අවසන් වන තුරු දීර්ඝ කිරීමට දකුණු අප්‍රිකානු ක්‍රිකට් ආයතනය තීරණය කර තිබේ. කණ්ඩායමේ වත්මන් ප්‍රධාන පුහුණුකරු වන රසල් ඩොමින්ගෝ කාලය එංගලන්ත සංචාරයෙන් අවසන් වීමට නියමිතයි.", "URL": "https://sinhala.adaderana.lk/news.php?nid=75544", "Category": null, "Parent URL": null}