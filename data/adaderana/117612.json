{"Source": "Adaderana", "Timestamp": "August 27, 2019 03:39 pm", "Headline": "රුසියාව වර්ණවත් කළ සංදර්ශනයක්", "News Content": "රුසියාවේ පැවති අලංකාර මල්වෙඩි සංදර්ශනයක් පිළිබඳව විදෙස් මාධ්‍ය තොරතුරු වාර්තා කළේය. ගෙවුණු සති අන්තයේදී රුසියාවේ කලීනින්ග්‍රාඩ් නගරයේ මෙම සංදර්ශනය පැවැත්විය. මේ සඳහා රටවල් 06 ක් නියෝජනය කරමින් මල්වෙඩි සංදර්ශන ශිල්පීන් එක්ව සිටියේය. විනාඩි 15 ක් පුරා පැවැත්වූ සංදර්ශනයට මල්වෙඩි 2000 ක් පමණ එක්කර තිබූ බවයි විදෙස් මාධ්‍ය වාර්තා කළේය. සියලු මල්වෙඩි කණ්ඩායම් එක්ව ඉදිරිපත් කළ සංදර්ශනය මෙහි උච්ඡතම අවස්ථාව වූ බවද එම වාර්තාවල දැක්වෙයි. ෆයර්වර්ක්ස් වර්ල්ඩ් කප් ලෙස හඳුන්වන මෙම ඉසව්ව් කලීනින්ග්‍රාඩ් නගරයේදී පවත්වනු ලබන්නේ 2016 වර්ෂයේ සිටයි. සෑම වර්ෂයකදී මෙන්ම මෙවර සංදර්ශනය නැරඹීමටත් බොහෝ පිරිසක් සහභාගි වී තිබේ. ගිම්හාන ඍතුවේ අවසානයේදී පැවැත්වූ මෙම සංදර්ශනය ඉතා අපූරු මෙන්ම විනෝදජනක ඉසව්වක් වූ බව නරඹන්නන්ගේ අදහසයි.", "URL": "https://sinhala.adaderana.lk/news.php?nid=117612", "Category": null, "Parent URL": null}