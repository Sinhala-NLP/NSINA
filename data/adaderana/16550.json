{"Source": "Adaderana", "Timestamp": "June 4, 2011 04:59 pm", "Headline": "මන්දපෝෂණය ආවේ පිටරටින් -සෞඛ්‍ය ඇමති", "News Content": "මන්දපෝෂණය යනු විදේශයන්ගෙන් මෙරටට ආ දෙයක් බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අතීතයේ ශ්‍රී ලංකාව තුළ මන්දපෝෂණ තත්ත්වයන් පැවති බවට කිසිදු සෙල් ලිපියක හෝ පුස්තකයක සඳහන්ව නොමැති බව ඔහු සඳහන් කළේය. 1505 සිට 1948 දක්වා විදේශ රටවල් ශ්‍රී ලංකාව පාලනය කිරීමත් සමඟ ශ්‍රී ලංකාවට මන්දපෝෂණ තත්ත්වයන් සංක්‍රමණය වී ඇති බව අමාත්‍යවරයා පෙන්වා දෙයි. තිරිඟු පිටි ශ්‍රී ලංකාවට හඳුන්වාදීමත් සමඟ මන්දපෝෂණ තත්ත්වය ඉහළ ගොස් ඇති බව ඔහු වැඩිදුරටත් පැවසුවේය. නුවරඑළිය නගර සභාවේ පැවති වැඩසටහනකට සහභාගී වෙමින් අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=16550", "Category": null, "Parent URL": null}