{"Source": "Adaderana", "Timestamp": "September 3, 2018 10:45 pm", "Headline": "කොළඹ මලාපවහන පද්ධතිය සම්බන්ධ කරලා තියෙන්නේ බේරේ වැවට", "News Content": "නගර සංවර්ධනය කිරිමේදි ඉතාම වැදගත් දේය වන්නේ කොළඹ නගරය බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. කොළඹ වරාය, වරාය නගර ව්‍යාපෘතිය, බේරේ වැව ව්‍යාපෘතිය, කොළඹ කොටුවේ තිබෙන ඓතිහාසික ගොඩනැගිලි, කොටුවේ ගොඩනගන්න බලාපොරොත්තුවන ප‍්‍රවාහන මධ්‍යස්ථානය, ගෝල්ෆේස් එකත් සමග එකට ගොඩනැගීමට බලාපොරොත්තුවන මුහුදු නගරය එ්අතර ප්‍රධාන වන බව අමාත්‍යවරයා පැවසීය. අමාත්‍යවරයා මෙම අදහස් පළ කර සිටියේ, ‘කොළඹ කතිකාව’ වැඩසටහනට එක් වෙමිනි. කොළඹ නගරයේ මලාපවහන පද්ධතිය සම්බන්ධ කර තිබෙන්නේ බේරේ වැවට බවත් එය වර්තමානයෙත් තවම පවතින්නේ 1850 කාල වකවානුවේ බ්‍රිතාන්‍ය යුගයේ තිබූ කොළඹ මලාපවහන පද්ධතිය, ජලාපවහන පද්ධතිය, පානීය ජල පද්ධතිය බවත් අමාත්‍යවරයා ප්‍රකාශ කළේය. එය කිසිම අවස්ථාවක අලූත් වැඩියාවක් සිදු කර නොමැති බවත් පසුගිය සමයේ සිදු කළේ පාරවල්වල පේමන්ට් සැදිම , මල් පැල සිටුවීම සහ විවිධ අලංකාර දැ පමණක් බවද අමාත්‍යවරයා එහිදි පැවසීය. කොළඹ නගරයට පානීය ජලය ලීටර් 100 ක් අතුළු කරනවිට ලීටර් 40 ක් අපතේ යන බවත් එම නල පද්ධතිය වසර 150 ක් පරණ බවත් ඔහු එහිද පැවසීය. මේ වන විට එම නල පද්ධතිය ඉවත් කරන්න කටයුතු කර ඇති බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=95494", "Category": null, "Parent URL": null}