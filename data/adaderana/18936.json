{"Source": "Adaderana", "Timestamp": "September 24, 2011 02:38 pm", "Headline": "වැටුප් විෂමතා නිසා වැවිලි සේවකයින් අමාරුවේ", "News Content": "පවත්නා වැටුප් විෂමතා හේතුවෙන් වැවිලි ක්ෂේත්‍රයේ සේවයේ නියුතු සේවකයින් දැඩි අසීරුතාවකට පත්ව ඇතැයි ලංකා වතු සේවා සංගමය පවසයි. පවත්නා අර්බුදය හමුවේ වතු හාම්පුතුන් සහ සේවකයින් අතර දැඩි මතභේදාත්මක තත්ත්වයක් හටගෙන ඇති බව එම සංගමයේ සභාපති ධම්මික ජයවර්ධන මහතා සඳහන් කරයි. දිගින් දිගටම වතු හාම්පුතුන් මෙන්ම රජයේ මැති ඇමතිවරුන් දැනුවත් කළ ද සිය අර්බුදයට මේ වන තෙක් විසදුමක් නොලැබීම හේතුවෙන් උද්ඝෝෂණ ක්‍රියාමාර්ගයකට අවතීර්ණ වන බව ඔහු කියා සිටියේය. මෙම උද්ඝෝෂණවලට ද නිසි ප්‍රතිචාරයක් නොලැබෙන්නේ නම් අකමැත්තෙන් වුව ද වෘත්තීය ක්‍රියාමාර්ගවලට අවතීර්ණ වීමට සිදුවන බව ධම්මික ජයවර්ධන මහතා අවධාරණය කර සිටියේය.", "URL": "https://sinhala.adaderana.lk/news.php?nid=18936", "Category": null, "Parent URL": null}