{"Source": "Adaderana", "Timestamp": "December 17, 2012 08:55 am", "Headline": "පිළිස්සී ගිය මළ සිරුරක කොටස් හමුවෙයි", "News Content": "මහනුවර, වත්තේගම ප්‍රදේශයේ සඟවා තිබූ පිළිස්සී මියගිය පුද්ගලයෙකුගේ මළ සිරුරක කොටස් සොයාගෙන තිබේ. මෙම පුද්ගලයා පසුගිය 14 වන දින සිට ආගියඅතක් නොමැති බවට පොලීසියට පැමිණල්ලක් ලැබී තිබිණි. ඒ අනුව විමර්ශන සිදු කළ පොලීසිය මෙම පුද්ගලයාගේ ශරීර කොටස් සොයාගෙන ඇත. මෙම පුද්ගලයා ඝාතනය කිරීමෙන් අනතුරුව පුළුස්සා මෙම ස්ථානය ගෙනවිත් දමන්නට ඇති බව‍ට පොලීසිය සැක පළ කරයි. මෙම ඝාතනය සම්බන්ධයෙන් සැකකරුවන් දෙදෙනෙකු සහ සැකකාරියක් පොලීසිය විසින් අත්අඩංගුවට ගෙන තිබේ. ඔවුන් අද (17) තෙල්දෙණිය මහේස්‍ත්‍රාත් අධිකරණයට ඉදිරිපත් කිරීමට නියමිතය. වත්තේගම පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=30016", "Category": null, "Parent URL": null}