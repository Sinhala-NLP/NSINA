{"Source": "Adaderana", "Timestamp": "June 20, 2017 10:23 pm", "Headline": "මැතිවරණය කල් දැමීමට නම් ජනමත විචාරණයක් තිබිය යුතුයි", "News Content": "කාලය අවසන් වන පළාත් සභාවල මැතිවරණය පැවැත්වීම කල් දැමීමට නම් ජනමත විචාරණයක් පැවැත්විය යුතු බව මැතිවරණ නිරීක්ෂණ සංවිධාන පවසයි. මෙම වසර අවසන් වන විට පළාත් සභා තුනක කාලය අවසන් වීමට නියමිත අතර ඒවායේ මැතිවරණය පැවැත්වීමට මැතිවරණ කොමිසම කටයුතු කළ යුතු බව එම සංවිධාන පෙන්වා දෙයි. අද(20) පෙරවරුවේ පැවති ඒකාබද්ධ මාධ්‍ය හමුවකට එක්වෙමින් පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මෙම අදහස් පළ කළේය. මේ අතර පළාත් පාලන මැතිවරණය පැවැත්වීම පිළිබඳ පවතින තාක්ෂණික ගැටළුවලට අදාල පනත පාර්ලිමේන්තුව තුළ සම්මත වී දින 75ක් තුළ මැතිවරණය පැවැත්වීමට කටයුතු කරන බවට මැතිවරණ කොමිසම දැනුම් දී ඇති බවද රෝහණ හෙට්ටිආරච්චි මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=74405", "Category": null, "Parent URL": null}