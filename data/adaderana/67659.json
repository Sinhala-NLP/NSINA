{"Source": "Adaderana", "Timestamp": "January 3, 2017 01:14 pm", "Headline": "ඕස්ට්‍රේලියා-පකිස්ථාන තෙවන ටෙස්ට් තරගයේ පළමු දිනය අදයි", "News Content": "සංචාරක පකිස්ථාන කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ පළමු දිනය අදයි.තරගයේ කාසියේ වාසිය දිනූ ඔස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් මීට ටික වේලාවකට පෙර කඩුලු 3ක් දැවී ලකුණු 335ක් ලබා සිටියේය.නොදැවී පන්දුවට පහරදෙමින් සිටින මැට් රෙන්ෂෝ ලකුණු 149ක් සහ පීටර් හැන්ඩ්ස්කොම්බ් ලකුණු 33ක් ලබා ගෙන සිටිති.මෙහිදී ඔස්ට්‍රේලියානු කණ්ඩායම වෙනුවෙන් ඩේවිඩ් වෝනර් පන්දු 95ක් තුළ හතරේ පහර 17ක් සමඟින් ලකුණු 113ක් ලබාගැනීමට සමත් විය.පන්දු යැවීමේ දී වහබ් රිසා කඩුලු දෙකක් සහ යසීර් ෂාහ් එක් කඩුල්ලක් බිඳ හෙළීමට සමත් විය.", "URL": "https://sinhala.adaderana.lk/news.php?nid=67659", "Category": null, "Parent URL": null}