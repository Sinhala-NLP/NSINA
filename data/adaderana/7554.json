{"Source": "Adaderana", "Timestamp": "March 28, 2010 05:18 pm", "Headline": "රනිල්ගෙන් ඉල්ලීමක් ", "News Content": "එක්සත් ජාතික පක්ෂයෙන් ඉවත් කළ මන්ත්‍රීවරුන් වෙනුවට නම් කළ නියෝජිතයන්ට ලබන 6 වැනිදා පාර්ලිමේන්තුවේදී දිවුරුම් දීමට අවස්ථාව සලසා දෙන ලෙස විපක්ෂ නායක රනිල් වික්‍රමසිංහ මහතා කථානායකවරයාගෙන් ඉල්ලා සිටියි. විපක්ෂ නායක රනිල් වික්‍රමසිංහ මහතා විසින් ලිපියක් මගින් කථානායක වි.ජ.මු. ලොකුබණ්ඩාර මහතාගෙන් මෙම ඉල්ලීම කර තිබේ. ඔහු එමගින් පෙන්වා දෙන්නේ ආණ්ඩුක්‍රම ව්‍යවස්ථාවට අනුව ජොන්ස්ටන් ප්‍රනාන්දු සහ ඉන්දික බණ්ඩාරනායක යන මහත්වරුන‍්ගේ පාර්ලිමේන්තු මන්ත්‍රීධුරය ජනවාරි 18 වන දිනෙන් පසු අහෝසි වී ඇති බවය. එබැවින් අදාළ කරුණ සම්බන්ධයෙන් නීතිපතිවරයාගේ මත විමසීමක් අවශ්‍ය නොවන බව විපක්ෂ නායකවරයා පවසයි. අණ්ඩුක්‍රම ව්‍යවස්ථාව අර්ථනිරූපනය කිරීමට නීතිපතිවරයාට බලයක් නොමැති බව රනිල් වික්‍රමසිංහ මහතා අවධාරණය කරයි. නීතිපතිවරයාගේ මතය සැළකිල්ලට ගනිමින් අදාළ පුද්ගලයන්ගේ මන්ත්‍රීධුරයන් තවදුරටත් වලංගු වන බව රජය කර ඇති ප්‍රකාශ ප්‍රතික්ෂේප කරන බව ද රනිල් වික්‍රමසිංහ මහතා එම ලිපිය මගින් පෙන්වා දෙයි.", "URL": "https://sinhala.adaderana.lk/news.php?nid=7554", "Category": null, "Parent URL": null}