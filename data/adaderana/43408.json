{"Source": "Adaderana", "Timestamp": "May 23, 2014 07:31 am", "Headline": "කොළඹ ප්‍රදේශ කිහිපයකට ජල සැපයුම අත්හිටුවයි ", "News Content": "අද(23) කොළඹ අවට ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව අද රාත්‍රි 08 සිට හෙට උදෑසන 06 දක්වා කාලය තුළ කොළඹ 12 සහ කොළඹ 15ට අයත් ප්‍රදේශ වලට පැය 10ක කාලයක් ජල සැපයුම අත්හිටුවීමට නියමිතය. මට්ටක්කුලිය, කොටහේන, මෝදර, මුතුවැල්ල, මාදම්පිටිය, මහවත්ත, ජොර්ජ් ආර් ද සිල්වා මාවත සහ ඊට අනුබද්ධිත සියලු අතුරුමාර්ග සහ කොටුව ප්‍රදේශයට ජල සැපයුම අත්හිටුවන ප්‍රදේශ වේ. ඊට අමතරව මහා විද්‍යාල මාවත, සෙන්ටර් පාර, ආදුරුප්පු වීදිය, ජින්තුපිටිය, වූල් ෆැන්ඩාල් මාවත, හින්නිඅප්පුහාමි මාවත, විවේකානන්ද කන්ද, පළවන මුස්ලිම් පල්ලිය පාර, නව මුවර් වීදිය සහ පරණ මුවර් වීදිය ඇතුළු ඊට සම්බන්ධ සියලු අතුරුමාර්ග වල ජල සැපයුම අත්හිටුවන බව ජල සම්පාදන හා ජලාපවහන මණ්ඩලය සඳහන් කරයි. මේ අතර හෙට උදෑසන 08 සිට පස්වරු 06 දක්වා තවත් ප්‍රදේශ කිහිපයකට පැය 10ක කාලයක් ජල සැපයුම අත්හිටුවීමට තීරණය කර ඇත. ඒ අනුව කොළොන්නාව නගරසභා බල ප්‍රදේශය, මොරගස්මුල්ල, රාජගිරිය, කොස්වත්ත, නාවල, ඔබේසේකරපුර, පාර්ලිමේන්තු පාර සහ ඊට සම්බන්ධ සියලු අතුරුමාර්ග මෙන්ම නාවල පාරේ විවෘත විශ්ව විද්‍යාලය දක්වා ප්‍රදේශවලට ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=43408", "Category": null, "Parent URL": null}