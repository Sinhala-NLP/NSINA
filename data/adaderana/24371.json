{"Source": "Adaderana", "Timestamp": "May 19, 2012 03:02 pm", "Headline": "ගෙවල් බිඳුම් කිහිපයකට සම්බන්ධ සැකකරුවෙක් අත්අඩංගුවට", "News Content": "ගෙවල් බිඳ දේපළ සොරකම් කිරීමේ සිද්ධීන්වලට සම්බන්ධ සැකකරුවෙකු බස්නාහිර පළාත උතුර අපරාධ කොට්ඨාශ‍යේ නිලධාරීන් විසින් අත්අඩංගුවට ගෙන තිබේ. දීර්ඝ කාලයක් තිස්සේ සිදුකළ විමර්ශනවලින් පසුව මොහු අත්අඩංගුවට ගත් බව පොලිසිය පවසයි. සැකකරුගෙන් සිදුකළ ප්‍රශ්න කිරීම්වලදී ගණේමුල්ල සහ වැලිවේරිය යන ප්‍රදේශවල සිදුකළ ගෙවල් බිඳුම් සම්බන්ධයෙන් තොරතුරු අනාවරණය වී ඇත. සැකකරු අධිකරණයට ඉදිරිපත් කිරීමට නියමිතය. බස්නාහිර පළාත උතුර අපරාධ කොට්ඨාශය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24371", "Category": null, "Parent URL": null}