{"Source": "Adaderana", "Timestamp": "November 15, 2017 03:25 pm", "Headline": " බදු ගිවිසුම් අවුරුදු 6කට වරක් අලුත් කරන්න යයි", "News Content": "ආර්ථික මධ්‍යස්ථානවල බදු ගිවිසුම් වසර 06කට වරක් යාවත්කාලීන කිරීමට ග්‍රාමීය ආර්ථිකය පිළිබඳ අමාත්‍යංශය තීරණය කර තිබේ. පසුගිය කාලය තුළ ව්‍යාපාර පරිශ්‍ර සඳහා බදු ගිවිසුම් ලබා දීමේදී විවිධ කාල සීමාවන්ට ඒවා ලබාදීම හේතුවෙන් ඇති වූ ගැටළුකාරී තත්ත්වය අවම කිරීම සඳහා මෙම පියවර ගත් බව එම අමාත්‍යංශය සඳහන් කළේය. ඒ අනුව සියලුම ආර්ථික මධ්‍යස්ථාන සඳහා බදු කුලී සංශෝධනය කළ යුතු කාල සීමාවන්ට අනුව නව බදු කුලිය ගෙවන ලද මූලික කුලිය සහ වෙළඳපොළ වටිනාකම සැලකිල්ලට ගනිමින් අයකර ගැනීමට කටයුතු කර තිබේ. කෙ‍සේවෙතත් නව තක්සේරු ක්‍රමයට බදු අය කර ගැනීමේදී ආර්ථික මධ්‍යස්ථාන බදුකරුවන්ගෙන් විරෝධතා ඉදිරිපත් වූ බව එම අමාත්‍යංශය සඳහන් කළේය. එම ගැටළු සම්බන්ධයෙන් ආර්ථික මධ්‍යස්ථානවල වෙළඳ සංගම්, රජයේ තක්සේරු දෙපාර්තමේන්තුවේ සහ ජනාධිපති ලේකම් කාර්යාලයේ නිලධාරීන් සමඟ පැවති සාකච්ඡාවකින් අනතුරුව ඒවාට සාධාරණ විසඳුම් ලබාදීමට කටයුතු කළ බව ග්‍රාමීය ආර්ථික පිළිබඳ අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=79958", "Category": null, "Parent URL": null}