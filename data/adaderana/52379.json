{"Source": "Adaderana", "Timestamp": "July 2, 2015 09:08 am", "Headline": "පෝයදා මත්පැන් විකුණා හිටපු මන්ත්‍රී අතේ මාට්ටු", "News Content": "අධි ඇසළ පෝයදා මත්පැන් විකුණු බව කියන අගුණුකොළපැලැස්ස ප්‍රදේශීය සභාවේ හිටපු මන්ත්‍රීවරයෙකු අත්අඩංගුවට ගැනීමට තංගල්ල කොට්ඨාස දිසා වැටලීම් ඒකකයේ නිලධාරීන් සමත්වී තිබේ.උපාය දුතයෙකු යොදා සිදුකරන ලද මෙහෙයුමකදී ඔහු අත්අඩංගුවට ගැනීමට හැකිවූ බව පොලිසිය පවසයි.හෙතෙම ඔහුට අයත් අගුණුකොළපැලැස්ස නගරයේ ඇති අවන්හලක තබා ගෙන පෝය දිනවල මත්පැන් විකුණන බවට ලැබුණු තොරතුරක් මත වැටලීම කර ඇත.සැකකරු අත්අඩංගුවට ගනිමෙන් පසුව අවන්හල පරික්ෂා කිරීමේදී එහි තිබී තවත් මත්පැන් තොගයක් පොලිස් බාරයට ගැනීමට හැකිවී තිබේ.අත්අඩංගුවට ගත් මන්ත්‍රීවරයා අද අඟුණුකොළපැලැස්ස අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52379", "Category": null, "Parent URL": null}