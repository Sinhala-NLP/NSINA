{"Source": "Adaderana", "Timestamp": "July 27, 2018 08:00 am", "Headline": "හතරුස්වල රිය අනතුරකින් පුද්ගලයෙකු මරුට", "News Content": "අනුරාධපුර, හතරුස්වල ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් ත්‍රීරෝද රථයක ගැටී පසුව එම යතුරුපැදිය මාර්ගයේ ගමන් කළ ලොරි රථයකට යටවීමෙන් අනතුර සිදුව ඇති බව පොලිසිය පැවසීය. අනතුරෙන් බරපතළ තුවාල ලැබූ යතුරුපැදිකරු අනුරාධපුර රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ පදවි, ශ්‍රීපුර ප්‍රදේශයේ පදිංචිව සිටි 26 හැවිරිදි පුද්ගලයෙකි. අනතුර සම්බන්ධයෙන් ලොරි රථයේ රියදුරු සහ ත්‍රීරෝද රථයේ රියදුරු අත්අඩංගුවට ගෙන ඇති අතර අනුරාධපුර පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93282", "Category": null, "Parent URL": null}