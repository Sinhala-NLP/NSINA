{"Source": "Adaderana", "Timestamp": "February 19, 2016 08:58 am", "Headline": "ප්‍රධාන පරීක්ෂණවල වාර්තා ලබන මසදී", "News Content": "දැනට සිදු කරන ප්‍රධාන පරීක්ෂණවල වාර්තා ලබන මාර්තු මාසයේදී ලබාදීමට බලාපොරොත්තු වන බව බරපතළ වංචා විමර්ශන කොමිසම පවසයි.ඒ අනුව ජනාධිපතිවරයා වෙත අදාළ වාර්තාව ලබාදීමට කටයුතු කරන බව එම කොමිසම සඳහන් කළේය.තම කොමිසම විසින් මේ වන විට පැමිණිලි 400 ක් පමණ විමර්ශනය කරමින් සිටින අතර ඒවායින් පැමීණිලි 40 ක් පමණ බරපතළ පැමිණිලි බව එම කොමිසමේ ලේකම් ලැසිල් ද සිල්වා මහතා සදහන් කර ඇත.ඒ අනුව දැනට සිදු කෙරෙන පරික්ෂණ සියයට 80ක් පමණ අවසන් කර ඇති බව ඔහු සඳහන් කළේය.තම කොමිසම කිසිදු අවස්ථාවක ජනතාවට හෝ සාක්ෂිකරුවන්ට බලපෑම් එල්ල කරමින් ප්‍රකාශ සටහන් කර ගැනීම සිදු නොකරන බව ද ලැසිල් ද සිල්වා මහතා සඳහන් කර සිටී.ප්‍රකාශ ලබාදිමට පැමිණෙන පුද්ගලයිගේ ප්‍රමාදවිම් හේතුවෙන් ඇතැම් පැමිණිලි විමර්ශන කටයුතු අතරමඟ නැවතී ඇති බව සඳහන්ය.එම නිසා යම්කිසි හෙයකින් කිසියම් හෝ පුද්ගලයෙකුට කොමිසම හමුවේ පෙනී සිටින ලෙස දැනුම්දීමක් ලැබුණ හොත් හැකි ඉක්මනින් අදාළ ප්‍රකාශය ලබාදීම සඳහා කොමිසමට පැමිණෙන ලෙසද ලැසිල් ද සිල්වා මහතා ඉල්ලීමක් ද කර ඇත.", "URL": "https://sinhala.adaderana.lk/news.php?nid=57360", "Category": null, "Parent URL": null}