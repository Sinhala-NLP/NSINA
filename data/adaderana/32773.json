{"Source": "Adaderana", "Timestamp": "March 27, 2013 10:32 am", "Headline": "කසිප්පු ජාවාරමක් දූපතෙන් මතුවෙයි ", "News Content": "ආරච්චිකට්ටුව, ආනවිළුන්දාව වැවේ දූපතක පවත්වාගෙන ගිය මහා පරිමාණ නීති විරෝධී මත්පැන් නිෂ්පාදනාගාරයක් වැටලීමට හලාවත පොලීසියේ දූෂණ මර්දන ඒකකයේ නිලධාරීන් කණ්ඩායමක් සමත්ව තිබේ. එහි තිබී නීති විරෝධී මත්පැන් බෝතල් 400 ක්, ගෝඩා මිලි ලීටර් 32,400 ක් සහ බැරල් 07 ක් පොලිස් අත්අඩංගුවට ගෙන ඇති බව සඳහන්ය. වැටලීම සිදුකරන අවස්ථාවේ දී නිෂ්පාදනාගාරයේ හිමිකරු පලා ගොස් අති බව පොලීසිය සඳහන් කළේය. සිද්ධිය සම්බන්ධයෙන් හලාවත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32773", "Category": null, "Parent URL": null}