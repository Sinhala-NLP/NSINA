{"Source": "Adaderana", "Timestamp": "February 17, 2014 03:32 pm", "Headline": "මිනුවන්ගොඩින් වැල්ලම්පිටියට ස්ථාන මාරුවක් නෑ", "News Content": "මිනුවන්ගොඩ පොලිස් ස්ථානාධිපතිවරයා වැල්ලම්පිටිය පොලිස් ස්ථානය වෙත මාරු කිරීමට කිසිදු තීරණයක් ගෙන නොමැති බව පොලිස් මූලස්ථානය පවසයි. වැල්ලම්පිටිය හිටපු පොලිස් ස්ථානාධිපති මුණසිංහ බණ්ඩාර මහතා මත්ද්‍රව්‍ය චෝදනාවක් සම්බන්ධයෙන් පසුගියදා අත්අඩංගුවට ගැනිණ. ඊට පෙර වැල්ලම්පිටිය පොලිස් ස්ථානාධිපතිවරයා ලෙස කටයුතු කළ පොලිස් පරීක්ෂක ටී.ලුඩවයික් මහතා වැල්ලම්පිටිය පොලිස් ස්ථානය වෙත යළි පත් කරන ලෙස ජනතාවගෙන් ඉල්ලීම් ලැබුණු බව පොලිස් මූලස්ථානය පවසයි. කෙසේ වුව ද මැතිවරණ කාලය තුළ මිනුවන්ගොඩ පොලිස් ස්ථානාධිපතිවරයා වැල්ලම්පිටිය පොලිස් ස්ථානය වෙත මාරු කිරීමට කිසිදු තීරණයක් ගෙන නොමැති බව පොලිස් මූලස්ථානය නිවේදනයක් නිකුත් කරමින් සඳහන් කරයි.", "URL": "https://sinhala.adaderana.lk/news.php?nid=41185", "Category": null, "Parent URL": null}