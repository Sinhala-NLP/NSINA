{"Source": "Adaderana", "Timestamp": "January 18, 2019 09:45 am", "Headline": "ශ්‍රී ලංකා-ඔස්ට්‍රේලියා තෙදින තරගයේ දෙවන දිනය අද", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියා සභාපතිගේ පිල අතර පැවත්වෙන තෙදින පුහුණු ක්‍රිකට් තරගයේ දෙවන දිනය අද (18) පැවැත්වේ. ඊයේ දිනය සඳහා තරගය නතර කරන විට සිය පළමු ඉනිම ක්‍රීඩා කරන ශ්‍රී ලංකා පිල කිසිවෙකු නොදැවි ලකුණු 38ක් රැස් කරගෙන සිටියේය. තරගයේ ප්‍රථමයෙන් පන්දුවට පහර දුන් ඔස්ට්‍රේලියා සභාපතිගේ පිල සිය පළමු ඉනිම වෙනුවෙන් කඩුළු 5ක් දැවි ලකුණු 316ක් රැස් කරගෙන සිටියදී සිය ඉනිම අත්හිටුවා පන්දුවට පහර දීමේ අවස්ථාව ලංකාවට ලබා දුන්නේය. කර්ටිස් පැටසන් නොදැවී ලකුනු 157ක් රැස් කරගත්තේය. ජේක් ඩොර්න් නොදැවී රැස් කළ ලකුණු සංඛ්‍යාව 102කි. ශ්‍රී ලංකාව වෙනුවෙන් දුෂ්මන්ත චමීර කඩුළු 3ක් දවාගත්තේය. මේ අතර පුහුණු තරගයේ පන්දු රකිමින් සිටින විට නුවන් ප්‍රදීප් යැවු පන්දුවකට ජේක් ඩොර්න් එල්ල කළ පහරක් රැක ගැනීමට යාමේ දී කුසල් මෙන්ඩිස් අබාධයකට ලක් වුණේය. පිළිතුරු ඉනිම ක්‍රීඩා කිරීමට පිටියට පිවිසි ශ්‍රී ලංකා පිල ඊයේ දිනය සදහා තරගය නතර කරනවිටි කිසිවෙකු නොදැවි ලකුණු 38ක් රැස් කරගෙන සිටි අතර දිමුත් කරුණාරත්න නොදැවී ලකුණු 26ක් රැස් කරගෙන සිටියේය. තිරිමාන්න රැස් කරගෙන සිටි ලකුණු සංඛයාව 12කි.", "URL": "https://sinhala.adaderana.lk/news.php?nid=102573", "Category": null, "Parent URL": null}