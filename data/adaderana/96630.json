{"Source": "Adaderana", "Timestamp": "September 24, 2018 01:18 pm", "Headline": "පුද්ගලයින් 23,000කට එන්ටර්ප්‍රයිස් ශ්‍රී ලංකා සහන ණය", "News Content": "එන්ටර්ප්‍රයිස් ශ්‍රී ලංකා රජයේ පොලී සහනාධාර ණය යෝජනා වැඩසටහන යටතේ මේ වන විට ආයතන සහ පුද්ගලයින් 23,000කට පමණ ණය ලබාදී ඇති බව මුදල් හා ජනමාධ්‍ය අමාත්‍යාංශය පවසයි. අමාත්‍යාංශය ප්‍රකාශ කළේ මේ වන විට ලබාදී ඇති ණය මුදල රුපියල් මිලියන 49,000ක් පමණ වන බවයි. රජයේ සහ පෞද්ගලික බැංකු හරහා ව්‍යවසායකයින් වෙත ණය ලබාදීම සිදු කෙරෙන අතර පොලී සහන ණය යෝජනා ක්‍රම 16ක් මේ යටතේ ක්‍රියාත්මකයි. මෙහිදී අදාළ සම්පූර්ණ පොලීය හෝ පොලියෙන් කොටසක් රජය විසින් ගෙවනු ලබයි. මෙම වැඩසටහන මඟින් මේ වසර තුළදී ව්‍යවසායකයින් ලක්ෂයක් බිහිකිරීම රජයේ අරමුණ වී තිබේ.", "URL": "https://sinhala.adaderana.lk/news.php?nid=96630", "Category": null, "Parent URL": null}