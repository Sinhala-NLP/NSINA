{"Source": "Adaderana", "Timestamp": "July 2, 2018 11:45 am", "Headline": "අධිබලැති විදුලි කණුවක් මතට ගිය විරෝධය", "News Content": "මනම්පිටිය, මහවැලි පාලම අසළ වැලි තොටුපොළේ වැලි පටවන පුද්ගලයෙකු අධිබලැති විදුලි කණුවක් මත නැගී විරෝධතාවයක නිරත වන බව අද දෙරණ වාර්තාකරු පවසයි. අද(02) උදෑසන සිට මෙම පුද්ගලයා විරෝධතාවයේ නියැලෙන බව අප වාර්තාකරු සඳහන් කළේය. මනම්පිටිය වැලි සමාගම තුළ සිදුවන අක්‍රමිකතා සහ පොළොන්නරුව දිස්ත්‍රික්කයෙන් පිටත වැලි ප්‍රවාහනය තහනම් කිරීමට එරෙහිව මෙම විරෝධතාවයේ නියැලෙන බව විරෝධතාකරු පවසයි. මේ අතර තව පුද්ගලයින් කිහිපදෙනෙකුද මෙම අධිබලැති විදුලි කණුව අසළ විරෝධතා පුවරුද ගෙන විරෝධතාවයේ නියලෙන බව වාර්තා වෙයි. අධිබලැති විදුලි කණුව මත නැගී සිටි M.W.Rබණ්ඩාර නැමති පුද්ගලයා දෙදරු පියෙක් වන අතර ඔහු පිළිකා රෝගයකින්ද පෙලෙන්නෙකු බව සඳහන්ය. මේ වන විට පොලීසියද එම ස්ථානය වෙත පැමිණ ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=91833", "Category": null, "Parent URL": null}