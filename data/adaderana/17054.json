{"Source": "Adaderana", "Timestamp": "June 28, 2011 10:58 am", "Headline": "දේශපාලන විසඳුමකට සහය දෙන්න ජනපති සූදානම්", "News Content": "පාර්ලිමේන්තුව විසින් තීරණය කරනු ලබන දේශපාලන විසඳුමක් සඳහා තමන් සහය දෙන බව ජනාධිපති මහින්ද රාජපක්ෂ මහතා පවසයි. අද(28)අරලියගහ මන්දිරයේ මාධ්‍ය ප්‍රධානීන් හමුවී කරනු ලබන මාසික සාකච්ඡාවේදී ඔහු මේ බව කියා සිටියේය. එහිදී මාධ්‍ය ප්‍රධානියෙකු ඇසූ ප්‍රශ්නයකට පිළිතුරු දෙමින් ලබන වසරේදී උතුරේ පළාත් සභා මැතිවරණය අනිවාර්යයෙන්ම පවත්වන බව ද ජනාධිපතිවරයා සඳහන් කළේය. විශ්ව විද්‍යාල ආචාර්යවරුන්ගේ වැටුප් ඉහළ දැමිය නොහැක්කේ ලක්ෂ දෙකක වැටුපක් පොදු සේවා ව්‍යුහයට යටත්ව ලබාදීමට හැකියාවක් නොමැති නිසා බවද ජනාධිපතිවරයා මෙහිදී අවධාරණය කර තිබේ.", "URL": "https://sinhala.adaderana.lk/news.php?nid=17054", "Category": null, "Parent URL": null}