{"Source": "Adaderana", "Timestamp": "June 10, 2012 04:50 pm", "Headline": "ආසියානු කනිෂ්ඨ මලල ක්‍රීඩා තරගයෙන්  ශ්‍රී ලංකාවට රන් ", "News Content": "15 වන ආසියානු කනිෂ්ඨ මලල ක්‍රීඩා තරගාවලියේ ශ්‍රී ලංකාවට පළමු රන්පදක්කම දිනාදීමට ශිවන්ති රත්නායක සමත් වී තිබේ. ඒ සුගතදාස ගෘහස්ත ක්‍රීඩාංගණයේදී මීටර් 400 ධාවන තරගය ජයග්‍රහණය කරමිනි. එසේම මීටර් 400 පිරිමි ඉසව්වෙන් දුලාජ් මධුශංක විසින් ද රන්පදක්කමක් දිනාදීමට සමත්වී ඇත. මෙම තරගාවලිය සඳහා රටවල් 34 ක් නියෝජනය කරමින් ක්‍රීඩක ක්‍රීඩිකාවන් 585 දෙනෙකු සහභාගී වී සිටින අතර එළඹෙන 12 වැනිදා දක්වා පැවැත්වෙන තරගාවලිය සඳහා ක්‍රීඩක ක්‍රීඩිකාවන් තරග වදින්නේ රන් පදක්කම් 44 ක් වෙනුවෙනි. තරගාවලිය ක්‍රීඩා ඉසව් 42 න් සමන්විතය. ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 104 දෙනෙකු මේ සඳහා සහභාගී වී සිටිති.", "URL": "https://sinhala.adaderana.lk/news.php?nid=24914", "Category": null, "Parent URL": null}