{"Source": "Adaderana", "Timestamp": "October 11, 2016 11:12 am", "Headline": " උක් වගා බිමේ අක්කර 300ක් විනාශයි", "News Content": "සෙවනගල, ප්‍රදේශයේ උක්වගා බිමක හටගත් ගින්නකින් වගා බිමේ අක්කර 300ක පමණ ප්‍රදේශයක් විනාශ වී තිබේ.සමනලගමුව, හුලංකපොල්ල සහ හතේ කණුව ආශ්‍රිතව පිහිටි උක් වගාබිමක ඊයේ පස්වරුවේ මෙම ගින්න හටගෙන ඇති බව සඳහන්ය.කෙසේවෙතත් ප්‍රදේශවාසීන්ගේ සහය ඇතිව ගින්න මැඩපැවැත්වීමට හැකි වූ බව පොලීසිය පැවසුවේය. සෙවනගල පොලීසිය මේ සම්බන්ධයෙන් වැඩිදුර විමර්ශන සිදුකරයි.මේ අතර මොණරාගල තේරප්පහුව විහාරස්ථානයේ පිටුපස රක්ෂිතයේ හටගත් ගින්නෙන් අක්කර 15ක පමණ භූමි ප්‍රදේශයක් විනාශ වී ඇති බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=64931", "Category": null, "Parent URL": null}