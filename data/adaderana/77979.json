{"Source": "Adaderana", "Timestamp": "September 25, 2017 09:34 am", "Headline": " ලලිත් ජයසිංහ පොලිස් විමර්ශන ඒකකයට කැඳවයි", "News Content": "ප්‍රකාශයක් ලබා ගැනීම සඳහා හිටපු ජ්‍යේෂ්ඨ නියෝජ්‍ය පොලිස්පති ලලිත් ජයසිංහ මහතා පොලිස් විශේෂ විමර්ශන ඒකකයට කැඳවා තිබේ.2015 වසරේ ජනවාරි මස 05 වන දින කහවත්ත පොලිස් වසමේදී හිටපු නියෝජ්‍ය අමාත්‍ය ප්‍රේමලාල් ජයසේකර මහතා ඇතුළු පිරිසක් විසින් පුද්ගලයෙකුට වෙඩි තබා ඝාතනය කර ඇතැයි කියන සිද්ධියකට අදාළව අදාළ ප්‍රකාශය ලබා ගැනීම සිදු කරන බව පොලිස් මූලස්ථානය සඳහන් කළේය.එම වෙඩි තැබීමේ සිද්දියට අදාළව විමර්ශනයේදී යම් යම් කරුණු වසන් කිරීම සම්බන්ධයෙන් හිටපු ජ්‍යේෂ්ඨ නියෝජ්‍ය පොලිස්පති මහතාට චෝදනා එල්ල වී තිබුණි.ඒ අනුව මේ වන විට ඒ සම්බන්ධයෙන් පොලිස් මූලස්ථානයේ විශේෂ විමර්ශන ඒකකය ප්‍රකාශ කිරීම් සිදු කරන බව සඳහන්ය.", "URL": "https://sinhala.adaderana.lk/news.php?nid=77979", "Category": null, "Parent URL": null}