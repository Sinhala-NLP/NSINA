{"Source": "Adaderana", "Timestamp": "May 8, 2012 08:43 am", "Headline": "ඉදිරි දින දෙක ඇතුළත වෘත්තීය සමිති ක්‍රියාමාර්ගයක නිරතවනවා", "News Content": "ප්‍රවාහන දීමනාව ලබාදිම සම්බන්ධයෙන් උද්ගතව ඇති ගැටලුකාරී තත්ත්වය හේතුවෙන් ඉදිරි දින දෙක ඇතුළත වෘත්තීය සමිති ක්‍රියාමාර්ගයක නිරතවන බව රජයේ වෛද්‍ය නිලධාරීන්ගේ සංගමය පවසයි. අදාළ ගැටලුව විසඳීම සඳහා බලධාරීන්ට දින 10 ක කාලයක් ලබාදුන් බව එම සංගමයේ ලේකම් වෛද්‍ය චන්දික එපිටකඩුව මහතා සඳහන් කළේය. මේ වන විට ඉන් දින 8 ක් ගතවී ඇතත් සිය ගැටලුව විසඳීම සඳහා මෙතෙක් කිසිදු ක්‍රියාමාර්ගයක් ගෙන නොමැති බව වෛද්‍ය චන්දික එපිටකඩුව මහතා පෙන්වාදුන්නේය. වෛද්‍යවරුන්ට සාමාන්‍ය කටයුතු පවත්වාගෙන යා නොහැකි තරම් මෙම ප්‍රවාහන දීමනාව සම්බන්ධව ගැටලුව දැඩි ගැටලුවක් බවට පත්ව ඇති බව අද දෙරණ වෙත අදහස් දක්වමින් හෙතෙම අවධාරණය කළේය.", "URL": "https://sinhala.adaderana.lk/news.php?nid=24088", "Category": null, "Parent URL": null}