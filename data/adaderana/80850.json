{"Source": "Adaderana", "Timestamp": "December 1, 2017 01:23 pm", "Headline": "කන්ද උඩ කුණු කන්ද යට ජීවිතේ නැති කරයි ", "News Content": "අවුරුදු 20 කට වැඩි කාලයක් මාවනැල්ල ප‍්‍රාදේශිය සභාව මගින් මාවනැල්ලට නගරයට ආසන්න සුන්දර කදු මුදුනක පිහිටි සමතලා බිමකට දිනකට කැලි කසල ට‍්‍රැක්ටර් 15 කට වැඩි ප‍්‍රමාණයක් මුදා හැරිම නිසා ඒ අවට පහත් බිම් වල පිරිස් පිඩා විදින අයුරු ඊයේ (27) එහි සංචාරය කළ අද දෙරණ වාර්තා කරු ප්‍රකාශ කරයි. එම ප‍්‍රදේශවාසින් පවසන්නේ මෙම කුණු කන්දත් ඉදිරියේදි නාය යෑමක් ඇති වුවහොත් ඒ මගින් සිදු වන පාරිසරික හානිය මෙන්ම ජනතාවට වන පිඩාව සහ මාඔයට ඒ මඟින් වන බලපෑම ඉතා වැඩි බවයි. දැනටත් මෙම කුණු කන්දේ කොටසක් මාවනැල්ල කිරිගලවත්ත ප‍්‍රදේශයට පහත් වී ඒ අවට රබර් ඉඩම් වල කටයුතු මෙන්ම එම බිමේ වගා කටයුතු සිදු කර ගැනිමට නොහැකි විමෙන් ජනතාව අපහසුතායට ලක් වී තිබේ. පන්සලේ සිටීමට නොහැකි තරමටම විශාල දුඟඳක් හමන බවත් එසේම සමහර කාල වලදී විශාල වශයෙන් මැස්සන් සීටීම හේතුවෙන් සිල් සමාදම් වීමට පැමිණෙන පිරිස් දැඩි අපහසුතාවයට පත් වන බව දිවියාගල යෝගාශ‍්‍රමයේ විහාරස්ථානයේ විහාරාධිපති හිමියන් වන අරුක්ගම්මන සුමිත හිමියන් පවසයි.", "URL": "https://sinhala.adaderana.lk/news.php?nid=80850", "Category": null, "Parent URL": null}