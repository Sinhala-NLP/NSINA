{"Source": "Adaderana", "Timestamp": "April 4, 2018 01:15 pm", "Headline": " අත්සන් කළ අයත් පාර්ලිමේන්තුවේ නෑ - ඇමැති නවීන්", "News Content": "විශ්වාස භංග යෝජනාවට අත්සන් කළ ඇතැමුන් තවමන් පාර්ලිමේන්තුවට පැමිණ නැතැයි ඇමැති නවීන් දිසානායක මහතා කියා සිටියේය. විශ්වාසභංග විවාදයේ දී අඳහස් දක්වමින් අමාත්‍යවරයා මේ බව පැවසී ය. එහිදී අදහස් දක්වමින් ඒ මහතා කියා සිටියේ නඩු හබවලට මුහුණ දීලා තියෙන පිරිසක් විසින් මුල් වී මෙම විශ්වාස භංගය ගෙන ආ බවයි. එනම් ඒ චෝදනාවලට විසඳුමක් හැටියට ඔවුන් විශ්වාස භංගය දෙස බලන බවත් ඒ මඟින් අපේක්ෂා කරනු ලබන්නේ වෙනම ගේම් එකක් බවත් ඒ මහතා පැවසීය. එමෙන්ම විශ්වාසභංග යෝජනාව සම්බන්ධයෙන් අද පෙරවරුවේ තිබූ භීතිකාව නොමැති බවද අමාත්‍ය නවීන් දිසානායක මහතා පැවැසීය. \"උදේ තිබූ භීතිකාව අපිට නෑ. අපිට ලොකු අභියෝගයක් නෑ. අත්සන් කරපු පිරිසත් නෑ. බාරදුන්න නායකයොත් නෑ. විශ්වාසභංගයට සහාය දෙන අයට ආණ්ඩුවේ ඉන්න පුළුවන්ද කියලා මතක් කළ යුතුයි. මේ චෝදනා විහිලු සහගතයි. මහ බංකු අධිපති පත්කිරීමේ ගැටළුවක් ඇති. නායකයන් අතින් එවැනි වැරදි වෙනවා. අර්ජුන් මහේන්ද්‍රන්ට මහ බැංකු අධිපති ලෙස පත්වෙන්න හැම සුදුසුකමක්ම තිබුණා\"", "URL": "https://sinhala.adaderana.lk/news.php?nid=86896", "Category": null, "Parent URL": null}