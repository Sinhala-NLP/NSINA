{"Source": "Adaderana", "Timestamp": "November 24, 2010 09:33 am", "Headline": "අධිකරණයේ අදත් සුදු කොඩි ලෙලදෙයි", "News Content": "සුදුකොඩි ප්‍රකාශය සම්බන්ධයෙන් හිටපු යුද හමුදාපති සරත් ෆොන්සේකා මහතාට එරෙහිව පවරා ඇති නඩුව අද යළි විභාගයට ගැනීමට නියමිතව තිබේ. දීපාලි විජේසුන්දර මහත්මිය ප්‍රමුඛ ත්‍රිපුද්ගල විනිසුරු මඩුල්ල හමුවේ නඩුව විභාගයට ගැනීමට නියමිතව ඇත. නඩුවේ සාක්ෂි වශයෙන් පසුගිය ජනාධිපතිවරණ සමයේ විත්තිකාර සරත් ෆොන්සේකා මහතා විසින් සිදු කළ ප්‍රකාශ අඩංගු රූපවාහිනී නාලිකා ඔස්සේ විකාශය වූ දර්ශන කිහිපයක් පැමිණිල්ල විසින් අධිකරණයට ඉදිරිපත් කර තිබේ. අදාළ වීඩීයෝ දර්ශන පිළිබඳ විමර්ශනය අද අධිකරණය හමුවේ සිදු කිරීමට නියමිතය. ඊට සම්බන්ධ රූපවාහිනී නාලිකා වල ශිල්පීන්ට ද අද දිනය තුළ අධිකරණය හමුවේ පෙනී සිටින ලෙස දන්වා ඊයේ මහාධිකරණය විසින් නොතීසි නිකුත් කර තිබිණි.", "URL": "https://sinhala.adaderana.lk/news.php?nid=12364", "Category": null, "Parent URL": null}