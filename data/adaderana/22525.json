{"Source": "Adaderana", "Timestamp": "March 2, 2012 10:08 am", "Headline": "සුඩාන ආරක්ෂක ඇමතිට වරෙන්තුවක්", "News Content": "ජාත්‍යන්තර අපරාධ අධිකරණය සුඩානයේ ආරක්ෂක අමාත්‍යවරයා අත්අඩංගුවට ගැනීමට වරෙන්තු නිකුත් කර තිබේ. සුඩානයේ ආරක්ෂක අමාත්‍ය අබ්දිල් රහීම් මොහොමඩ් හුසේන්හට අපරාධ චෝදනා එල්ල වී ඇති බව විදෙස් මාධ්‍ය වාර්තා කරයි. සුඩානයේ ඩාෆුර්හි සිදුවූ යුද අපරාධ ‍සිද්ධීන් 21 න් 20 ට ආරක්ෂක අමාත්‍යවරයා වගකිව යුතු බව අපරාධ අධිකරණය පෙන්වාදෙයි. කෙසේවෙතත් මෙම චෝදනාව හාස්‍යජනක බව අදාළ වරෙන්තුව නිෂ්ප්‍රභා කරමින් සුඩාන බලධාරීන් පවසයි. මේ අතර සුඩානයේ ජනාධිපතිවරයාට ද අපරාධ චෝදනා එල්ල කිරීමට ජාත්‍යන්තර අපරාධ අධිකරණය සූදානම් වන බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=22525", "Category": null, "Parent URL": null}