{"Source": "Adaderana", "Timestamp": "July 7, 2019 03:09 pm", "Headline": "ප්‍රහාරය විකුණගෙන කවුරුහරි දේශපාලනයට එනවා නම් ඊට වඩා ත්‍රස්තවාදියෙක් නෑ", "News Content": "පාස්කු ඉරු දින ප්‍රහාරයන් පසු විවිධ පුද්ගලයන් බලය ලබා ගැනීම සඳහා තරගයක යෙදී සිටින බව පුත්තලම දිස්ත්‍රික් පාර්ලිමේන්තු මන්ත්‍රී හෙක්ටර් අප්පුහාමි මහතා පැවසීය. හලාවතදී පැවති සේවක හමුවක් අමතමින් මන්ත්‍රීවරයා මේ බව කියා සිටියේය. \"පාස්කු ඉරිදා ප්‍රහාරය විකුණගෙන කවුරු හරි දේශපාලනයට එන්න හදනවානම් ඊට වඩා ත්‍රස්තවාදියෙක් මේ රටේ නෑ. රට විනාශ කරනවා විතරක් නෙවේ ජනතාව අතර, ජාතී භේද, ආගම් භේද හදලා මේ රට පාගලා බඩගෝස්තරවාදී දේශපාලනය කරමින් තමුන් පෝෂණය වෙන්න හදනවානම් ඒක පුරවැසියන් ලෙස සියලු දෙනා එක්ව වැළැක්විය යුතුයි. එනිසා මේ දිනවල බුද්ධිය පාවිච්චි කරමින් සමාජය තුළ ජීවත් වෙන්න. ඇහෙන දකින දේට වඩා දෙයක් ඊට පිටුපස හැංඟිලා තියෙන්න පුළුවන්.\"යනුවෙන් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=113574", "Category": null, "Parent URL": null}