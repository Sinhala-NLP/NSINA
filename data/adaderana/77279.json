{"Source": "Adaderana", "Timestamp": "September 8, 2017 10:06 am", "Headline": "තැන් 3කදී හෙරොයින් සමඟ 5ක් අත්අඩංගුවට", "News Content": "මට්ටක්කුලිය, පානදුර සහ මෝදර යන ප්‍රදේශයන්හිදී හෙරොයින් සමඟ පුද්ගලයින් තිදෙනෙකු අත්අඩංගුවට ගෙන තිබේ. මට්ටක්කුලිය, ටී 20 වත්ත ප්‍රදේශයේදී කොළඹ අපරාධ කොට්ඨාසයේ නිළධාරින් විසින් සිදු කළ වැටලීමකදී හෙරොයින් ග්‍රෑම් 02යි මිලිග්‍රෑම් 250ක් සමඟ පුද්ගලයෙකු අත්අඩංගුවට ගෙන ඇත. අත්අඩංගුවට ගත් සැකකරු බොරැල්ල ප්‍රදේශයේ පදිංචි 44 හැවිරිදි පුද්ගලයෙකු වන අතර ඔහු අද මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතයි. මේ අතර පානදුර උතුර පොලිස් ස්ථානයේ නිළධාරින්ට ලද තොරතුරක් මත සිදු කළ වැටලිමකදී රතුවත්ත ප්‍රදේශයේදී හෙරොයින් ග්‍රෑම් 02 මිලිග්‍රෑම් 750ක් සමඟ පුද්ගලයෙකු අත්අඩංගුවට ගෙන තිබේ. සැකකරු පානදුර වලාන ප්‍රදේශයේ පදිංචි 36 හැවිරිදි පුද්ගලයෙක් අනාවරණ වී තිබේ. මෝදර, කජීමා වත්ත ප්‍රදේශයේදී ද හෙරොයින් ග්‍රෑම් 03 මිලිග්‍රෑම් 250ක් සමඟ පුද්ගලයෙකු අත්අඩංගුවට ගෙන ඇත. සැකකරු 30 හැවිරිදි හේනමුල්ල, කොළඹ 10 ප්‍රදේශයේ පදිංචිකරුවෙකු වන අතර ඔහු අද(08) මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිත බව මෝදර පොලීසිය සඳහන් කළේය.", "URL": "https://sinhala.adaderana.lk/news.php?nid=77279", "Category": null, "Parent URL": null}