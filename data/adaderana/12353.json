{"Source": "Adaderana", "Timestamp": "November 23, 2010 12:43 pm", "Headline": "කොදෙව් -ශ්‍රි ලංකා දෙවන ටෙස්ට් ගැටුම ඇරඹෙයි", "News Content": "ශ්‍රි ලංකාව සහ බටහිර ඉන්දීය කොදෙව් කණ්ඩායම අතර දෙවන ටෙස්ට් ක්‍රීකට් තරගය අද(23) ආරම්භ විය. කෙසේ වුවත් පවතින අයහපත් කාලගුණික තත්ත්වය හේතුවෙන් තරගය නියමිත වේලාවට ආරම්භ කිරීමට හැකි වුයේ නැත. ආර් ප්‍රේමදාස ජාත්‍යන්තර ක්‍රිඩාංගණයට ඊයේ(22) රාත්‍රී ඇද හැලුණු වර්ෂාවත් සමඟ තණතිල්ල තෙත බරිතව පැවතීම මීට හේතුව විය. තරගයේ කාසියේ වාසිය හිමිකරගත් ශ්‍රි ලංකා කණ්ඩායමේ නායක කුමාර සංගක්කාර ප්‍රථමයෙන් පන්දුවට පහරදීමට තීරණය කළේය.", "URL": "https://sinhala.adaderana.lk/news.php?nid=12353", "Category": null, "Parent URL": null}