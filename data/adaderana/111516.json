{"Source": "Adaderana", "Timestamp": "June 7, 2019 01:56 pm", "Headline": "ව්‍යාජ නෝට්ටු සමඟ අයෙක් අත්අඩංගුවට", "News Content": "ව්‍යාජ රුපියල් 5000 නෝට්ටු ළඟ තබා ගෙන සිටි පුද්ගලයෙකු කුරුවිට ප්‍රදේශයේදී අත්අඩංගුවට ගෙන ඇත. කුරුවිට පොලීසියට ලද තොරතුරක් මත කුරුවිට නගරයේ තොග වෙලද සැලකදී සැකකරු අත්අඩංගුවට ගෙන ඇති බව වාර්තා වෙයි. ඔහු සතුව තීබී රුපියල් 5000 සේ ව්‍යාජ මුදල් නෝට්ටු 03ක් පොලිස් බාරයට ගෙන ඇත. කටුකැළියාව ප්‍රදේශයේ පදිංචි 27 හැවිරිදි අයෙකු වන මෙම සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට බාර දීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=111516", "Category": null, "Parent URL": null}