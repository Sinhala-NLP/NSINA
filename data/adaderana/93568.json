{"Source": "Adaderana", "Timestamp": "July 31, 2018 07:30 pm", "Headline": "බිබිලේ සැරිසැරූ දිවියන් වස දී මරා දමයි", "News Content": "වස ඇතුළත් කළ ගව කුණක් ආහාරයට ගැනීම නිසා මියගිය දිවියන් දෙදෙනෙකුගේ මළ සිරුරු අද(31) ගල්ඔය ජාතික වනෝද්‍යානයේ නිල්ගල වනෝද්‍යානයේ බෝවැල්ල එගොඩපිටිය ප්‍රදේශයෙන් හමු වි තිබේ. ඒ බිබිල කරාඩුගල පොලිස් ස්ථානාධිපතිවරයාට ලද තොරතුරකට අනුව සිදු කළ සොයා බැලීමකදි.‍ පැන්තෙරා පාර්ඩුස් යන විද්‍යාත්මක නාමයෙන් හඳුන්වන ශ්‍රි ලංකාවට ආවේනික දිවියා මෙරටට පැමිණෙන විදේශිකයින්ගේ ආකර්ශනයට ලක් වු සත්වයෙක්. ගල්ඔය ජාතික වනෝද්‍යානයේ නිල්ගල වනෝද්‍යානයේ බෝවැල්ල එගොඩපිටිය ප්‍රෙද්ශයේ මියගිය දිවියන් දෙදෙනෙකුගේ මළ සිරුරු ඇති බවට බිබිල කරාඩුගල පොලිස් ස්ථානාධිපතිවරයාට අද තොරතුරක් ලැබි තිබුණි. ඒ අනුව එම ස්ථානයට ගිය වනජීවි කණ්ඩායමක් මෙම දිවියන්ගේ මළසිරුරු සොයාගෙන තිබේ. අනතුරුව මෙම මළසිරුරු උඩවලව ඇත් අතුරු සෙවනෙහි සත්ව රෝහලට රැගෙන යනු ලැබුවේ දිවියන්ගේ පශ්චාත් මරණ පරීක්ෂණය සිදු කිරීම සඳහායි. එහි දි අනාවරණ වි ඇත්තේ වස මිශ්‍ර කෙරුණු ගව මළ කුණක් ආහාරයට ගැනීමෙන් දිවියන් මියගොස් ඇති බවයි. කිසිවකු විසින් ගව මළකුණට වස මිශ්‍ර කර එම සතුන්ට කෑමට ඉඩ සලස්වා ඇති බවට සැක කෙරෙයි.", "URL": "https://sinhala.adaderana.lk/news.php?nid=93568", "Category": null, "Parent URL": null}