{"Source": "Adaderana", "Timestamp": "May 13, 2010 11:11 am", "Headline": "මැරුණේ හෘදයාබාදයෙන් නෙවෙයි-පහරදීමකින්  ", "News Content": "හෘදයාබාධයක් හේතුවෙන් මියගොස් ඇති බවට අනාවරණය කර මිහිදන් කර තිබූ පොතුවිල්, හිදයාපුරම් ප්‍රදේශයේ පුද්ගලයෙකුගේ මළ සිරුර යළි ගොඩගැනීමට පොතුවිල් මහේස්ත්‍රාත්වරයා නියෝග කර තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කරන පරිදි අද දිනයේ එම මළ සිරුර ගොඩගැනීමට නියමිතව ඇත. පසුගිය 26 වැනිදා අදාළ පුද්ගලයාගේ මරණය සිදුවී ඇත්තේ පොල්ලකින් හිසට පහරදීමෙන් බව අට්ටාලච්චේන ප්‍රදේශයේ පදිංචිකරුවෙකු පොතුවිල් පොලිසියට දැනුම් දී තිබුණි. එම පහරදීම සිදුකළ පුද්ගලයින් හා තමා අතර ඇතිවූ ආරවුලකට මියගිය පුද්ගලයා මැදිහත් වීම හේතුවෙන් මෙම පහරදීම සිදුව ඇති බව ඔහු පොලිසියට දැනුම් දී ඇත. ඒ අනුව මේ සම්බන්ධයෙන් පරීක්ෂණ ආරම්භ කළ ‍පොතුවිල් පොලිසිය අදාළ පහරදීම සිදුකළේ යැයි සැකපිට පුද්ගලයින් තිදෙනෙකු අත්අඩංගුවට ගෙන තිබේ..", "URL": "https://sinhala.adaderana.lk/news.php?nid=8372", "Category": null, "Parent URL": null}