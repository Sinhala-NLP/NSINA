{"Source": "Adaderana", "Timestamp": "July 5, 2010 08:38 am", "Headline": "අනවසර ත්‍රීරෝද රථ ගාල් වලින් ඉවතට", "News Content": "මාතලේ නගරයේ රථගාල්වල ගාල් කරනු ලබන මහනගර සභාවේ ලියාපදිංචි නොකළ සියලු ත්‍රිරෝද රථ ඉවත් කිරීමට තීරණය කර තිබේ. ලබන 10 වන දින සිට එය ක්‍රියාත්මක කරන බව මාතලේ නියෝජ්‍ය නගරාධිපති පාලිත ජයසේකර මහතා පවසයි. නගරයේ ත්‍රිරෝද රථගාල්වල ගාල් කරන ත්‍රිරෝද රථ සඳහා රුපියල් 300ක බද්දක් ගෙවීම අනිවාර්ය කර තිබුණ ද එය විධිමත්ව ක්‍රියාත්මක නොවීම මෙම තීරණය ගැනීමට හේතුවී ඇත. මාතලේ නගරය තුළ ත්‍රිරෝද රථ 1,800ක් පමණ ගාල් කර ඇති බව වාර්තා වේ. කෙසේ වුවද ඉන් ත්‍රිරෝද රථ 500කට වැඩි ප්‍රමාණයක් අනවසරෙන් ගාල් කරන ඒවා බව නියෝජ්‍ය නගරාධිපතිවරයා පෙන්වා දෙයි.", "URL": "https://sinhala.adaderana.lk/news.php?nid=9400", "Category": null, "Parent URL": null}