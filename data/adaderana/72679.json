{"Source": "Adaderana", "Timestamp": "May 1, 2017 10:23 am", "Headline": "කාන්තා හිංසනයට ආරක්ෂක අවියක් ඉන්දීය කාන්තාවන්ට හඳුන්වාදෙයි", "News Content": "තම ස්වාමිපුරුෂයින් විසින් සිදු කරන හිරිහැරවලදී ආරක්ෂක අවියක් ලෙස භාවිත කිරීමට ඉන්දිය කාන්තාවන් පිරිසකට ලී මිටක් සහිත පිත්තක් ලබා දී තිබේ. මනාලියන් 700 දෙනෙකුගේ පමණ සහභාගීත්වයෙන් සති අන්තයේදි පැවැති මංගල උත්සවයකදී මධ්‍ය ප්‍රදේශ් ප්‍රාන්ත රාජ්‍ය අමාත්‍ය ගෝපාල් බර්ගාවා විසින් අදාළ පිත්ත ලබා දී ඇති බව වාර්තා වේ. ගෘහස්ත හිංසනය වැළැක්වීමේ අරමුණ සහිතව එය ලබාදී ඇති අතර ඔහු කාන්තාවන්ට උපදෙස් ලබාදී ඇත්තේ අදාළ උපකරණය භාවිත කිරීමට පෙර තම සැමියන්ට හේතු පැහැදිලි කළ යුතු බවය. මෙම වැඩපිළිවෙළේ අරමුණ හිංසන ක්‍රියාවලින් ආරක්ෂාවීම පමණක් බව ද අමාත්‍යවරයා ප්‍රකාශ කර තිබේ. පිරිමින්ගේ බීමත්කම හේතුවෙන් ඉන්දිය කාන්තාවන් විශාල වශයෙන් ගෘහස්ත හිංසනයට ලක්වන බව වාර්තා වේ. කාන්තාවන්ට ලබාදීම සඳහා ලී පිති 10,000ක් පමණ ඇනවුම් කර ඇති බව ද රාජ්‍ය අමාත්‍ය ගෝපාල් බර්ගාවා ප්‍රකාශ කර ඇත.", "URL": "https://sinhala.adaderana.lk/news.php?nid=72679", "Category": null, "Parent URL": null}