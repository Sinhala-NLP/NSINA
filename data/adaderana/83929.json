{"Source": "Adaderana", "Timestamp": "February 3, 2018 11:28 am", "Headline": "මදන මෝදක ගුලි අලෙවි කළ ව්‍යාපාරිකයාට වැඩ වරදියි", "News Content": "පාසල් දරුවන් සහ තරුණයින් ඉලක්ක කර ගනිමින් මදන මෝදක ගුලි අලෙවි කිරීමේ නිරත වූ ව්‍යාපාරිකයෙකුව අද (03) දින පෙරවරුවේ මෙම වැටලීමකදී මාරවිල පොලීසිය විසින් අත්අඩංගුවට ගෙන ඇත. සැකකරුගේ ව්‍යාපාරික ස්ථානයේ තිබී මදන මෝදකය ගුලි 150 ක් පොලිස් බාරයට ගෙන ඇත. මාරවිල නගරයේ පිහිටි මෙම ව්‍යාපාරික ස්ථානය මීට පෙර අවස්ථා කීපයකදීම වටලා ගංජා මිශ්‍ර මදන මෝදකය ගුලි පොලීසිය විසින් අත්අඩංගුවට ගෙන තිබුණි. කිසියම් අයෙකුගෙන් රුපියල් 50 ක මුදලකට මදන මෝදකය ගුලි මිළදී ගෙන ඒවා නැවත ඇසුරුම් කර රුපියල් 150 බැගින් සැකකරු අලවි කිරීම සිදු කර ඇති ව වැටලීම කළ නිලධාරීන් ප්‍රකාශ කර තිබේ. සැකකරු මාරවිල දිසා අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=83929", "Category": null, "Parent URL": null}