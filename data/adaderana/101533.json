{"Source": "Adaderana", "Timestamp": "December 30, 2018 02:19 pm", "Headline": "ජනවාරියේ සිට විදුලි පේනු හා කෙවෙනි වල වෙනසක්", "News Content": "මෙරට භාවිතා වන සියලුම විදුලි පේනු හා කෙවෙනි ප්‍රමිතිකරණය කිරීමේ කටයුතු එළඹෙන ජනවාරි මස පළමු වනදා සිට ක්‍රියාත්මක කරන බව ශ්‍රී ලංකා මහජන උපයෝගීතා කොමිසම පැවසීය. එහි අධ්‍යක්ෂ ජනරාල් දමිත කුමාරසිංහ මහතා සඳහන් කලේ ප්‍රමිතියෙන් තොර විදුලි පේනු හා කෙවෙනි භාවිතය හේතුවෙන් ගෘහ හා ගොඩනැගිලි ආශ්‍රිතව විදුලිය සම්බන්ධයෙන් සිදුවන අනතුරු අවම කිරීමේ අරමුණින් මෙම වැඩපිළිවෙල ක්‍රියාත්මක කරන බවයි. ඒ අනුව ප්‍රමිතිකරණය කරන ලද විදුලි පේනු හා කෙවෙනි වෙලඳපලෙන් ලබාගත හැකි වන අතර නිවෙස් වල සහ ආයතනවල මේ වන විට භාවිත කරන විදුලි පේනු හා කෙවිනි වෙනස් කිරීමේ අවශ්‍යතාවක් නොමැති බව ද දමිත කුමාරසිංහ මහතා පැවසීය.", "URL": "https://sinhala.adaderana.lk/news.php?nid=101533", "Category": null, "Parent URL": null}