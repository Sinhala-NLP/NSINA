{"Source": "Adaderana", "Timestamp": "December 6, 2017 07:27 am", "Headline": "දක්ෂිණ අධිවේගී මාර්ගයේ කොක්මාදූව හා ඉමදුව අතර වාහන ගමනා ගමනය යථා තත්වයට", "News Content": "දක්ෂිණ අධිවේගී මාර්ගයේ ධාවන කටයුතු යථා තත්ත්වයට පත් කර තිබේ. එම මාර්ගයේ සිදු වූ අනතුරකින් මාතර සිට කොළඹ දක්වා දිවෙන මංතිරුව කොක්මාදූව සහ ඉමදූව අතර ප්‍රදේශයෙන් අද අළුයම සම්පූර්ණයෙන් අවහිර වී තිබුණි. කොළඹ දෙස සිට ගමන් කරමින් තිබූ කන්ටේනර් රථයක් මාතර දෙස සිට දිවෙන මංතීරුවේ 113 වැනි කිලෝමීටර් කණුව ආසන්නයේදී මාර්ගයේ ආරක්ෂිත වැටේ ගැටීමෙන් අද අළුයම 03.50ට පමණ එම අනතුර සිදු වුණි. මේ හේතුවෙන් අධිවේගී මාර්ගයේ මාතර දෙස සිට කොළඹ දෙසට දිවෙන මාර්ගය කොක්මාදූව සහ ඉමදූව ප්‍රදේශයෙන් අවහිර වී තිබුණි.", "URL": "https://sinhala.adaderana.lk/news.php?nid=81099", "Category": null, "Parent URL": null}