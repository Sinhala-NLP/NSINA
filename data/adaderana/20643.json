{"Source": "Adaderana", "Timestamp": "December 13, 2011 09:18 am", "Headline": "ඉන්දු - ශ්‍රී ලංකා ධීවර ගැටලු ගැන ජනවාරියේ විශේෂ සාකච්ඡාවක්", "News Content": "ඉන්දු - ශ්‍රී ලංකා ධීවර ගැටලු සම්බන්ධයෙන් දෙරටේ බලධාරීන් අතර විශේෂ සාකච්ඡාවක් පැවැත්වීමට සැලසුම් කර තිබේ. ලබන ජනවාරි මස 13 සහ 14 යන දෙදින ශ්‍රී ලංකාවේ දී එම සාකච්ඡාව පැවැත්වෙන බව ධීවර හා ජලජ සම්පත් නියෝජ්‍ය අමාත්‍ය සුසන්ත පුංචි නිලමේ මහතා ප්‍රකාශ කළේය. දෙරටෙහි ධීවර අමාත්‍යාංශ හා විදේශ කටයුතු අමාත්‍යාංශ අතර මෙම සාකච්ඡාව පැවැත්වෙන බව නියෝජ්‍ය අමාත්‍යවරයා සඳහන් කළේය. ඉන්දීය ධීවර යාත්‍රා මෙරට මුහුදු සීමාවට ඇතුළුවීම සහ මෙරට ධීවර යාත්‍රා ඉන්දීය මුහුදු සීමාවට ඇතුළුවීම යන කරුණු පිළිබඳව මෙහිදී ප්‍රධාන වශයෙන් සාකච්ඡා කිරීමට නියමිත බව හෙතෙම කියා සිටියේය.", "URL": "https://sinhala.adaderana.lk/news.php?nid=20643", "Category": null, "Parent URL": null}