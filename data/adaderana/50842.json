{"Source": "Adaderana", "Timestamp": "April 23, 2015 11:51 am", "Headline": "උසාවි අණ කැඩූවන් උසාවි ගෙනයනවා", "News Content": "අධිකරණ අණ නොතකා අල්ලස් කොමිසම ඉදිරිපිට අද (23) විරෝධතා සංවිධානය කළ පුද්ගලයින්ට එරෙහිව නීතිමය ක්‍රියාමාර්ග ගන්නා බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියයි.මේ සම්බන්ධයෙන් අධිකරණයට කරුණු වාර්තා කිරීමට බලාපොරොත්තු වන බව ඒ මහතා සඳහන් කරයි.අල්ලස් හෝ දූෂණ විමර්ශන කොමිසම ඉදිරිපිට අද විරෝධතා පැවැත්වීම වළක්වමින් කොළඹ ප්‍රධාන මහේස්ත්‍රාත් අධිකරණය ඊයේ නියෝගයක් ලබාදුන් අතර එහෙත් එම නියෝගය නොතකමින් භික්ෂූන් වහන්සේ, දේශපාලනඥයින් ඇතුළු පිරිසක් අද එහි විරෝධතා දක්වන ලදී.එසේ විරෝධතා දැක්වීමට හේතු වූයේ හිටපු ආරක්ෂක ලේකම්වරයා ප්‍රශ්න කිරීම සඳහා අල්ලස් කොමිසමට කැඳවීමය.", "URL": "https://sinhala.adaderana.lk/news.php?nid=50842", "Category": null, "Parent URL": null}