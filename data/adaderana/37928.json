{"Source": "Adaderana", "Timestamp": "October 5, 2013 10:50 am", "Headline": "ශිෂ්‍යයත්වයට ලකුණු මදි කියා පියා දරුවා පුච්චලා!", "News Content": "ශිෂ්‍යයත්ව විභාගයෙන් අඩු ලකුණු ලබා ගැනීම නිසා කෝපයට පත් පුද්ගලයෙකු තම දරුවා රත් වු යකඩයකින් පුළුස්සා තිබේ. බගවන්තලාව වත්ත, ප්‍රදේශයේ පදිංචි දරුවෙකු මෙලෙස පුළුස්සා ඇති බව පොලිසිය සඳහන් කළේය. පිළිස්සීමෙන් දරුවාගේ කලවා ප්‍රදේශයට සහ කම්මුල් ප්‍රදේශයේ තුවාල සිදුව තිබේ. තුවාල ලැබු දරුවා මේ වන විට බගවන්තලාව රෝහලේ නේවාසිකව ප්‍රතිකාර ලබන බව සඳහන්ය. සිද්ධිය සම්බන්ධයෙන් සැකකාර පියා අත්අඩංගුවට ගෙන ඇති අතර ඔහු හැටන් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37928", "Category": null, "Parent URL": null}