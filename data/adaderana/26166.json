{"Source": "Adaderana", "Timestamp": "July 29, 2012 05:13 pm", "Headline": "මත් කුඩු ගෙනා පකිස්ථානු ජාතිකයින් එරටට බාරදෙන්න සූදානම්", "News Content": "මත්කුඩු ගෙන ඒමේ චෝදනාව යටතේ අත්අඩංගුවට ගෙන බන්ධනාගාර ගතව සිටි පකිස්ථාන ජාතිකයින් 20 දෙනෙකු එරට රජයට භාරදෙන බව ආගමන විගමන දෙපාර්තමේන්තුව පවසයි. අදාළ පුද්ගලයින් අසාදු ලේඛන ගතකර එරට රජයට භාරදෙන බව ආගමන විගමන පාලක චූලානන්ද පෙරේරා මහතා සඳහන් කළේය. මෙම පකිස්ථානු ජාතිකයින් 20 දෙනා අතර කාන්තාවන් දෙදෙනෙකු ද වන බව චූලානන්ද පෙරේරා මහතා කියා සිටියි. මොවුන් මෙරටට මත් කුඩු ගෙන ඒමේ චෝදනාවට වසර ගණනක් තිස්සේ බන්ධනාගාර ගතව සිටි පිරිසකි. එම පිරිසෙන් පළමු දෙදෙ‍නා අද (29) පකිස්ථානයට පිටත්කර හැරීමට නියමිත බව චූලානන්ද පෙරේරා මහතා ප්‍රකාශ කළේය. නැවත වරක් ශ්‍රී ලංකාවට පැමිණීමට නොහැකි වන ආකාරයෙන් මෙම පකිස්ථානු ජාතිකයින් අසාදු ලේඛන ගත කිරීම සිදුකරන බව ආගමන විගමන පාලක චූලානන්ද පෙරේරා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=26166", "Category": null, "Parent URL": null}