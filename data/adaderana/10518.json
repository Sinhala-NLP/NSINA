{"Source": "Adaderana", "Timestamp": "August 30, 2010 10:15 am", "Headline": "පුද්ගලික අංශයේ විභාග ප්‍රශ්න පත්‍ර මුද්‍රණ අයිතිය අහෝසියි", "News Content": "පසුගිය විභාග ප්‍රශ්න පත්‍ර මුද්‍රණය කිරීම සඳහා පෞද්ගලික අංශයට ලබාදී තිබු අවසරය අත්හිටුවන බව විභාග දෙපාර්තමේන්තුව පවසයි. විභාග ප්‍රශ්න පත්‍ර මුද්‍රණය කර වැඩි මිලට අලෙවි කිරීම පිළිබඳ තොරතුරු වාර්තා වීම මෙම තීරණය ගැනීමට හේතු වු බව එම දෙපාර්තමේන්තුව සඳහන් කරයි. මෙමගින් ප්‍රශ්න පත්‍රවල රහස්‍ය භාවය පිළිබඳ ගැටලු මතු වු බව ද විභාග දෙපාර්තමේන්තුව සඳහන් කරයි. ඒ අනුව ඉදිරියේදී ග්‍රන්ථ ප්‍රකාශන දෙපාර්තමේන්තුව මගින් පමණක් විභාග ප්‍රශ්න පත්‍ර මුද්‍රණය කර අඩු මිලට අලෙවි කිරීමට නියමිතය. පෞද්ගලික ආයතන විසින් එවැනි ප්‍රශ්න පත්‍ර මුද්‍රණය කර අලෙවි කිරීම සිදුවන්නේ නම් ඊට එරෙහිව නීතිමය පියවර ගන්නා බව විභාග දෙපාර්තමේන්තුව සඳහන් කරනු ලැබීය.", "URL": "https://sinhala.adaderana.lk/news.php?nid=10518", "Category": null, "Parent URL": null}