{"Source": "Adaderana", "Timestamp": "December 12, 2012 05:22 pm", "Headline": "කන්න බැරි කුණු කරෝල කිලෝ 7000 ක්  විකුණන්න තියා මාට්ටු", "News Content": "පිටුකොටුව, බංගසාල වීදියේ සිදුකරන ලද වැටලීමක දී පරිභෝජනයට නුසුදුසු කරවල කිලෝග්‍රෑම් 7000 ක් සොයාගැනීමට හැකිව තිබේ. අද පස්වරුවේ පාරිභෝගික සේවා අධිකාරිය විසින් සිදුකරන ලද වැටලීමක දී මෙම කරවල තොගය සොයාගැනීමට හැකිවී ඇති බව සඳහන්ය. පරිභෝජනයට නුසුදුසු විවිධ වර්ගයේ කරවල අදාළ ස්ථානයේ අලෙවිය සඳහා තිබූ බව පාරිභෝගික සේවා අධිකාරිය කියා සිටියි. මේ අතර අනුරාධපුර එප්පාවල ප්‍රදේශයේ සිදුකරන ලද වැටලීමක දී කල් ඉකුත් වූ සහල් තොගයක් අලෙවි කරමින් සිටි ව්‍යාපාරිකයෙකු අත්අඩංගුවට ගැනීමට හැකිව තිබේ. සහල් මිටි 50 ක් කල් ඉකුත්වන දිනය වෙනස් කර අලෙවිය සඳහා තබා තිබියදී සොයාගැනීමට හැකිවූ බව එම අධිකාරිය සඳහන් කරයි. අත්අඩංගුවට ගත් සැකකරු තඹුත්තේගම මහේස්ත්‍රාත් අධිකරණය හමුවට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=29907", "Category": null, "Parent URL": null}