{"Source": "Adaderana", "Timestamp": "June 28, 2018 02:15 pm", "Headline": "අනුරපුර පුදබිම පවිත්‍ර කරන මනුසත් දෙරණ මෙහෙයුම", "News Content": "දෙරණාභිවන්දනා පොසොන් නමස්කාරයට සමගාමීව අනුරපුර පුදබිම පවිත්‍ර කිරීමේ වැඩසටහන අද(28) දෙවන දිනටත් ක්‍රියාත්මක කෙරුණි. මෙම සත්කාරය සිදු කරනු ලබන්නේ, මනුසත් දෙරණ තවත් රාජ්‍ය සහ පෞද්ගලික ආයතන රැසක් එක්වයි. “පිවිතුරු පරිසරය පූජනීයයි“ යන තේමාව යටතේ කසල නැති පරම පිවිතුරු පුදබිමක් උදෙසා අනුරපුර පුදබිම පවිත්‍ර කිරීමේ වැඩසටහන ඊයේ(27) ආරම්භ කෙරුණේ දෙරණාභිවන්දනා පොසොන් නමස්කාරයට සමගාමීවයි. අද දෙවන දිනටත් ජය ශ්‍රී මහ බෝසමිදුන් හා රුවන්වැලි මහ සෑරදුන් අභියසින් වැඩසටහන ආරම්භ විය. වැඩසටහන සංවිධාන කළේ මනුසත් දෙරණ, මධ්‍යම පරිසර අධිකාරිය,සිවිල් ආරක්ෂ දෙපාර්තමේන්තුව,ශ්‍රී ලංකා පොලීසිය හා අනුරාධපුර මහ නගර සභාව එක්වයි. ප්ලාස්ටික්,පොලිතින්වලින් තොර පරිසරයක් නිර්මාණය කිරීම මෙම වැඩසටහනේ ප්‍රධාන අරමුණ විය. අද දිනයේ පවිත්‍රතා වැඩසටහන සඳහා උතුරුමැද පළාත් පරිසර භට කණ්ඩායම්හී ශිෂ්‍යයින් මෙන්ම රෙඩ් කව් රස පදම ද සිය දායකත්වය ලබා දුන්නේය. මෙලෙස එක් රැස් කර ගත් කසල අවසානයේ අනුරාධපුර මහ නගර සභාව වෙත බාර දීම සිදු කරයි.", "URL": "https://sinhala.adaderana.lk/news.php?nid=91637", "Category": null, "Parent URL": null}