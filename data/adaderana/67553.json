{"Source": "Adaderana", "Timestamp": "December 31, 2016 02:24 pm", "Headline": " ජය නවසීලන්තයටයි", "News Content": "සංචාරක බංග්ලාදේශ කණ්ඩායම සහ නවසීලන්ත කණ්ඩායම අතර පැවැති එක්දින තරඟාවලිය 03ට බිංදුවක් ලෙස ජය ගැනීමට නවසීලන්ත කණ්ඩායම සමත් වුණි.ඒ තුන්වන එක්දින තරඟය කඩුලු 08කින් ජය ගැනීමත් සමගයි.තරඟයේ කාසියේ වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් පන්දුවාර 50 අවසානයේ කඩුලු 09ක් බිද වැටී ලකුණු 236ක් ලබා ගත්තේය.එහිදී තමීම් ඉබ්බාල් ලකුණු 59ක් සහ ඉබ්රුල් කයිස් සහ නුරුල් හසන් ලකුණු 44 බැගින් ලබා ගැනීමට සමත් වුණි.ජයග්‍රාහී ඉලක්කය හඹා ගිය නවසිලන්ත කණ්ඩායම පන්දුවාර 41 ක් පන්දු 02ක් අවසානයේ කුඩුලු 02ක් පමණක් බිදවැටී තිබියදී ජයග්‍රහණය වාර්තා කළේය.එහිදී කේන් විලියම්සන් නොදවී ලකුණු 95ක් සහ නීල් බූම් ලකුණු 97ක් ලබා ගත්තේය.", "URL": "https://sinhala.adaderana.lk/news.php?nid=67553", "Category": null, "Parent URL": null}