{"Source": "Adaderana", "Timestamp": "June 25, 2013 10:38 am", "Headline": "රිය අනතුරකින් පුද්ගලයෙක් මරුට ", "News Content": "තෙල්දෙණිය ප්‍රදේශයේ සිදුවු රිය අනතුරකින් එක් අයෙක් මියගොස් තවත් අයෙක් තුවාල ලබා තිබේ. ත්‍රිරෝද රථයක් මාර්ගයේ නවතා තිබූ තවත් ත්‍රිරෝද රථයක ගැටීමෙන් මෙම අනතුර සිදුව ඇති බව පොලීසිය පවසයි. අනතුරෙන් ධාවනය වු ත්‍රිරෝද රථයේ ගමන් ගත් රියදුරු මියගොස් ඇති අතර එහි පිටුපස ගමන්ගත් අනෙක් පුද්ගලයා තුවාල ලබා මැණික්හින්න රෝහලට ඇතුළත් කර ඇත. 41 හැවිරිදි කෙංගල්ල ප්‍රදේශයේ පදිංචි පුද්ගලයෙක් මෙලෙස මියගොස් ඇත.", "URL": "https://sinhala.adaderana.lk/news.php?nid=35231", "Category": null, "Parent URL": null}