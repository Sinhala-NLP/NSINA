{"Source": "Adaderana", "Timestamp": "October 29, 2015 08:47 am", "Headline": "අල්ලස් කොමිසමේ පරීක්ෂණ ගැන සෑහීමක් නෑ", "News Content": "අල්ලස් හෝ දූෂණ චෝදනා විමර්ශන කොමිසම විසින් සිදුකරන පරීක්ෂණ පිළිබඳව සෑහීමකට පත්විය නොහැකි බව සමාජ සවිබල ගැන්වීම හා සුබසාධන නියෝජ්‍ය අමාත්‍ය රංජන් රාමනායක මහතා පවසයි.නියෝජ්‍ය අමාත්‍යවරයා පෙන්වාදෙන්නේ අල්ලස් කොමිසමට තමා භාරදුන් පැමිණිලි සම්බන්ධයෙන් මෙතෙක් කිසිඳු ක්‍රියාමාර්ගයක් ගෙන නොමැති බවයි.දැනට ආණ්ඩුවේ සිටින සහ හිටපු මැති ඇමතිවරුන් රැසක් සම්බන්ධයෙන් වූ චෝදනා තමන් විසින් අල්ලස් කොමිසමට ඉදිරිපත් කර ඇති බව රංජන් රාමනායක නියෝජ්‍ය අමාත්‍යවරයා පැවසීය.මේ අතර ලංකා පෞද්ගලික බස් හිමියන්ගේ සංගමයද අල්ලස් කොමිසමට අද පෙරවරුවේ පැමිණිල්ලක් ඉදිරිපත් කිරීමට තීරණය කර ඇත.එම සංගමයේ සභාපති ගැමුණු විජේරත්න මහතා සඳහන් කළේ මෙහිදී ජාතික ගමනාගමන කොමිෂන් සභාවේ සභාපතිවරයාට එරෙහිව පැමිණිල්ලක් ඉදිරිපත් කිරීමට නියමිත බවයි.", "URL": "https://sinhala.adaderana.lk/news.php?nid=54740", "Category": null, "Parent URL": null}