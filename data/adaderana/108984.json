{"Source": "Adaderana", "Timestamp": "April 30, 2019 09:14 pm", "Headline": "යාපනයේ දෙපිරිසක් අතර ගැටුමකින් පුද්ගලයෙක් මරුට-7කට තුවාල", "News Content": "යාපනය, කොඩිකාමම් ප්‍රදේශයේදී අද(30) සවස දෙපිරිසක් අතර ඇති වූ ගැටුමකින් පුද්ගලයෙකු ජිවිතක්ෂයට පත්ව තවත් පුද්ගලයින් හත් දෙනෙකු තුවාල ලබා ඇති බව කොඩිකාමම් පොලීසිය පවසයි. ‍පොලීසිය පැවසුවේ පෞද්ගලික ආරවුලක් මත 30 දෙනෙකුගෙන් පමණ යුතු දෙපිරිසක් අතර ගැටුම ඇති වී ඇති අතර, එහිදි කඩුවලින් කපා දැමීම හා යකඩ කම්බිවලින් පහරදීම් සිදුවි ඇති බවයි. අදාළ පහරදීම් හේතුවෙන් 62 හැවිරදි පුද්ගලයෙකු අදාළ ස්ථානයේදීම ජිවිතක්ෂයට පත්ව ඇති අතර, තවත් පුද්ගලයින් හත් දෙනෙකු තුවාල ලබා යාපනය චාවකච්චේරි රෝහලට ඇතුළත් කොට ඇති බවද පොලිසිය පැවසීය. පොලිසිය පැවසුවේ ප්‍රදේශයේ තත්ත්වය පාලනය කිරීමට කටයුතු කොට ඇති අතර, සිද්ධියට සම්බන්ධ පිරිස් අත්අඩංගුවට ගැනීමට කටයුතු කරමින් සිටින බවයි. සිද්ධිය සම්බන්ධයෙන් කොඩිකාමම් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=108984", "Category": null, "Parent URL": null}