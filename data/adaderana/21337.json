{"Source": "Adaderana", "Timestamp": "January 12, 2012 02:40 pm", "Headline": "ආපිකෝ සමාගමෙන් \"ජීවත්වන්නන් සඳහා රක්ෂණය\" ", "News Content": "ජීවිත කාලයට, ජීවත්වන්නන්ට ශී‍්‍ර ලංකාවේ වඩාත් සාර්ථක හා විශාලතම විවිධාංගීකරණයකින් යුත් සමාගමකවන රිචඞ් පීරිස් සමාගම, තම ව්‍යාපාරික ක්ෂේත‍්‍රයන් පුළුල් කරමින් රක්ෂණ ක්ෂේත‍්‍රයට එක්වෙමින්\"ආපිකෝ රක්ෂණ සමාගම\"කොළඹ තාජ් සමුද්‍ර හෝටලයේදී පසුගියදා දියත් කෙරුණි. වසර 80ක ප්‍රෞඩ ඉතිහාසයක්, අනුබද්ධිත සමාගම් 42ක් හා 30,000කට අධික ශ‍්‍රම බලකායක් හිමි රිචඞ් පීරිස් සමාගම මෙම රක්ෂණ සමාගම දියත් කළේ, තම වෙළඳනාමයෙන්ම රක්ෂණ සමාගමක් බිහිකිරීම අරමුණු කරගෙනය. බි‍්‍රතාන්‍යයේ විද්‍යාඥයෙකු/ඉංජිනේරුවෙකු, ස්විස්ටර්ලන්තය පදනම් කරගත් කර්මාන්තකරුවෙකු හා ප‍්‍රබල දැක්මක් සහිත ව්‍යාපාරිකයෙකුවන රිචඞ් පීරිස් සමාගමේ සභාපති, ආචාර්ය, සේන යද්දෙහිගේ මහතා පවසා සිටියේ, නව සංකල්පයන් විවිධාංගීකරණ සැලසුමක් තුළින් තම සමුහ ව්‍යාපාරයේ ඉදිරි වර්ධනය සඳහා මනා ලෙස යොදාගන්නා බවය. ආපිකෝ සමාගම, දැනටමත් මූල්‍ය අංශයේ ව්‍යාපාර කිහිපයකම යෙදී සිටින අතර, කොටස් වෙළඳපොළ තැරැව්කරණය, වත්කම් කළමනාකාරීත්වය වැනි මූල්‍ය ක්ෂේත‍්‍රයන් දැක්විය හැක. එම මූල්‍ය ක්ෂේත‍්‍රයන් තවත් පුළුල්කිරීමට අවස්ථාවන් උදාවන්නේ, රක්ෂණ ක්ෂේත‍්‍රයට පිවිසීමෙනි. එමෙන්ම ශී‍්‍ර ලංකාවේ මූල්‍ය සේවා වෙළඳපොළේ ප‍්‍රමුඛතම බලවේගයක් බවට පත්වීමේ අදහසින් ඉදිරි මූල්‍ය වර්ෂයේදී ලීසින් හා මූල්‍ය අංශයට එක්වීමටත් මේ දිනවල සැලසුම් කරමින් තිබෙනවා.\"යන්න ය. අවසන් මූල්‍ය වර්ෂය වන 2010/2011දී රිචඞ් පීරිස් සමාගම් ඉතිහාසයේ වැඩිම මෙහෙයුම් ලාභය වන රුපියල් බිලියන 3.4ක් සටහන් කළ අතර, බදු ගෙවීමෙන් පසු ලාභය රුපියල් බිලියන 2.2කි. එමෙන්ම එම සමාගමේ 80වන සංවත්සරය යෙදෙන මෙම වසරේදී ඇස්තමේන්තුගත ආදායමවන්නේ, රුපියල් බිලියන 32කි. \"සමාගම ශී‍්‍ර ලංකාවට හඳුන්වා දුන් අසමසම හයිපර් මාර්කට් වෙළඳ සම්ප‍්‍රදායේ විශිෂ්ටය තවදුරටත් පුළුල් කරමින් සෞඛ්‍යය, සංචාරක ක්ෂේත‍්‍රය හා අධ්‍යාපනය යන අංශයන් වෙත යොමුවීමටත් අප අදහස් කරතිබෙනවා.\"යැයි ආචාර්ය. යද්දෙහිගේ මහතා තවදුරටත් පැවසීය. ආපිකෝ රක්ෂණ සමාගම දියත්කිරීමේ අවස්ථාවට එක් වූ රිචඞ් පීරිස් සමාගමේ සමූහ මෙහෙයුම් අධ්‍යක්ෂ, රවි ලියනගේ මහතා පැවසුවේ, ආපිකෝ වෙළඳනාමය අද හැම නිවසකම කියැවෙන නමක් බවයි. ජීවිත රක්ෂණ අංශය නැවත නිර්වචනයකිරීමේ අපේ සමස්ත අරමුණට පාදක වී ඇත්තේ, එම ගෘහස්ථ වෙළඳනාමයේ සාරධර්ම හා ශක්තිමත් බව ජීවිත රක්ෂණයට එක්තුකිරීමෙනි. එම වෙළඳනාමයේ විශිෂ්ට කේන්ද්‍රගතකිරීම් හා නිර්මාණාත්මක ප‍්‍රතිභාවයන් තුළින් ධනාත්මකව\"ජීවිත රක්ෂණය\" දෙසබැලීම අපේ අදහසයි. අපේ නව වෙළඳ සංකල්පය වන්නේ, \"ජීවත්වන්නන් සඳහා රක්ෂණය\"(Insurance for the Living )යන්නයි. සෙසු රක්ෂණ සමාගම් මෙන් නොව අප ලබාදෙන ප‍්‍රතිලාභයන් තුළින් අපේ රක්ෂණ ඔප්පුහිමියන්ට ජීවත්වන විට දී ප‍්‍රතිලාභ ලබාදීමටත්, ඔවුන්ගෙන් පසුව ජීවත්වන්නන්ටත් අඛණ්ඩව සියලූ ප‍්‍රතිලාභයන් සැපයිය හැකිවීම විශේෂත්වයකි. එහෙයින්\"ජීවත්වන්නන් සඳහා රක්ෂණය\"(Insurance for the Living ) යන්න නියෝජනය කරන්නේ, මෙරට ජනතාව රක්ෂණ සමාගම් කෙරෙහි දක්වන ආකල්පයන් වෙනස්කරන ධනාත්මක චින්තනයක බලයකි.\" ආපිකෝ රක්ෂණ සමාගම\"හා සෙසු රක්ෂණ සමාගම් අතර වූ පැහැදිලි වෙනස එයයි. ජීවිත කාලය පුරාම අපේ පාරිභෝගිකයන්ට සේවා සැපයීමට අප දක්වන කැපවීම සහතික කිරීම හා තමාගේ මෙන්ම තම ආදරධෑයයන්ගේ අනාගතයේ සුරක්ෂිතකිරීමෙන් ඔවුන්ගේ වටිනා වර්තමාන දිවිය සෞභාග්‍යයෙන් ගෙවීමට ද උපකාර කෙරේ. \"රක්ෂණයේ සෙසු අංශයන් වෙත යෑමට පෙර, අප මුළින්ම ඉදිරිපත් කරන්නේ ජීවිත රක්ෂණයයි. වර්තමාන වෙළඳපොලේ පවතින ඕනෑම රක්ෂණ අවශ්‍යතාවක් සැපයිය හැකි රක්ෂණ ක‍්‍රම පෙළක් ම අප සතුයි. එ් අතර නව්‍ය නිෂ්පාදන කිහිපයක් සමාගම සතුය. එමෙන්ම, ආපිකෝ රක්ෂණ සමාගමෙන් මෙරට ජීවත්වන්නන්ට අවශ්‍ය රක්ෂණ සැලසුම් ඉදිරියේදී ඉදිරිපත් කෙරෙනු ඇත. ආපිකෝ රක්ෂණ සමාගමේ වෙළඳ ලාංජනයවන \"ජීවන කප්රුක\" ( tree of life)හී දෘෂ්‍ය අනන්‍යතාවෙන් සංකේතවත්වන්නේ රිචඞ් පීරිස් සමාගම තුළ දක්නට ඇති දුරදක්නා නුවණ, සුරක්ෂිතබව, ශක්තිමත්බව හා ස්ථාවරභාවය ය. මෙහි ගසේ අතු විහිදි යෑමෙන් නියෝජනය කෙරෙන්නේ රිචඞ් පීරිස් සමාගමේ 80 වසරක පෞඪ ඉතිහාසය පුරා බොහෝ ප‍්‍රබලව සිදු වූ ගැඹුරටම මුල් විහිදීයෑමේ උරුමය, අඛණ්ඩ වර්ධනය හා සමාගම තුළ සිදු වූ විවිධාංගීකරණයයි. එමෙන්ම මුළු ජීවිතය පුරා ම අඛණ්ඩව වර්ධනය විය හැකි එකම ජීවමාන වස්තුව වන්නේද රුක්ෂය වීමෙන් මෙම සන්නාමය අපේ ව්‍යාපාරික අපේක්ෂාවන්ට බොහෝ ගැලපේ. අපේ වෙළඳ ලාංජනයේ වර්ණ සංයුතියවන්නේ ශක්තිය විඳහාපාන නිල් පැහැයේ සංකලනයක් හා තැඹිළි පැහැය එක්වීමෙනි. මෙහි තැඹිළි පැහැයෙන් උණුසුම, බලශක්තිය, ව්‍යාප්තිවීමේ ප‍්‍රවණතාව, පක්ෂපාතීත්වය හා විශ්වාසය සංකේතවත් කෙරේ. ලාංජනයේ වූ සුදු පැහැය විශ්වීය ලෙසින් පාරිශුද්ධත්වය පිළිබිඹු කරන්නකි. එ් සියල්ල එක්තැන් කරමින් අප සමාගමේ තිබෙන ඒකාග‍්‍රතාව පිළිබිඹුවන ලෙසින් සමකාලීනයට ගැලපෙන නිර්මාණාත්මක රුක්ෂයක් අප වෙළඳ සන්නාමය ලෙසින් නිර්මාණය කළා.\"ලියනගේ මහතා තවදුරටත් පැවසීය. සමාගමේ ආරම්භක සේවාවන් සැපයෙන්නේ ශි‍්‍ර ලංකාවේ දළ දේශීය නිෂ්පාදනයෙන් සැලකිය යුතු කොටසක් උපඳවන බටහිර කලාපයට ය. එයින් පසුව දිවයිනේ සෙසු කොටස් වෙත එය ව්‍යාප්තවීමක් සිදු වේ. විශේෂයෙන්ම, මාසිකව 650,000කට අධික පිරිසක් වූ ආපිකෝ සුපිරිවෙලඳසැල් දාමයේ පාරිභෝගිකයන්ට විශේෂ සේවාවක් සේ මෙම රක්ෂණය සැපයීමේ සැලසුමක් ද කි‍්‍රයාත්මක වෙමින් පවති. ජීවිත රක්ෂණ නිරන්තරයෙන්ම අලෙවි කෙරෙන හෙයින්, එවැන්නක් මිලදී නොගැනීම ට බලපාන එක් ප‍්‍රධාන සාධකයක්වන්නේ, යම් රක්ෂණ සමාගමක වූ විකුණුම් බලකාය හා විකුණුම් කළමනාකාරිත්වයය. එහෙයින් ආපිකෝ රක්ෂණ සමාගම, එම විකිණුම් කාර්යසාධනයේ හිඩැස් කෙරෙහි කදිම අවධානයක් යොමුකිරීමේ කාර්යය කළමනාකාරත්වයක්, පුහුනූවීම් හා සංවර්ධන කි‍්‍රයාකාරීත්වයන් තුළින් සිදුකිරිමට දැනටමත් සැලසුම් කර ඇත. රක්ෂණ ව්‍යාපාරික අවදානම බෙදාහදාගැනීම සඳහා ලොවෙහි අංක එකේ ප‍්‍රාරක්ෂණ සමාගම වන ඵමබසජය ඍැ සමාගම සමඟ සහයෝගිතාවක් ගොඩනගාගෙන තිබීම ආපිකෝ රක්ෂණ සමාගමේ සාඩම්බරයකි. රටවල් 30ක පෙනී සිටින Munich Re සමාගමේ 2010 වසරේ වාරික ආදායම යුරෝ බිලියන 46කි. රක්ෂණ අලෙවි ක්ෂේත‍්‍රයට අළුතෙන් එක්වන සමාගමක් ලෙසින් එවන් දැවැන්ත සමාගමක් සමඟ සහයෝගීතාවක් ගොඩනගා ගැනීමෙන් ආපිකෝ රක්ෂණ සමාගමට අවදානම් කළමනාකරණය හා සවිමත් මූල්‍ය කළමනාකරණයක් සම්බන්ධයෙන් එය කදිම සාක්ෂියකි. සහමුලින්ම තොරතුරු තාක්ෂණය පදනම් කරගත් සේවාවක් සැපයීමෙන් ආපිකෝ රක්ෂණ සමාගම, තම සියලූ ව්‍යාපාරික අංශ සේම පාරිභෝගික සේවා කළමනාකරණය හා රක්ෂණ ඹප්පු හිමියන්ටද අසමසම සේවයක් සැපයේ. ශී‍්‍ර ලංකා රක්ෂණ මණ්ඩලයේ බලපත‍්‍රය හිමි වී මාස දෙකහමාරක් වැනි කෙටි කලකින්ම රක්ෂණ ව්‍යාපාරය ආරම්භකිරීමෙන්ම මෙරට ව්‍යාපාරික සමාගම් ශ්‍රේණිගතකිරීම් හී 13වන ස්ථානය හිමි රිචඞ් පීරිස් සමාගමට ඇති අධිෂ්ඨානය හා කැපවීම පෙන්නුම් කෙරේ.", "URL": "https://sinhala.adaderana.lk/news.php?nid=21337", "Category": null, "Parent URL": null}