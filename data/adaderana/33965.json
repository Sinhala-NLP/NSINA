{"Source": "Adaderana", "Timestamp": "May 10, 2013 10:34 am", "Headline": "රියදුරු මළ මිනියත් රැගෙන යයි", "News Content": "අද (10) උදෑසන වව්නියාවේ සිට කොළඹ බලා ධාවනය වූ දුම්රියක රියදුරෙකු විසින් මල්වතුඔය කළු පාලමට ආසන්න දුම්රිය මාර්ගයේ තිබූ මළ සිරුරක් දුම්රියෙන් රැගෙනවිත් ශ්‍රාවස්තිපුර දුම්රිය ස්ථානයට භාරදී තිබේ. අනුරාධපුර හා ශ්‍රාවස්තිපුර දුම්රිය ස්ථාන අතර මල්වතුඔය කළු පාලමට ආසන්න දුම්රිය මාර්ගයේ එම මළ සිරුර තිබී ඇත. මිය ගිය පුද්ගලයාගේ හිස කඳෙන් වෙන්ව තිබූ බව කියැවෙයි. අනුරාධපුර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33965", "Category": null, "Parent URL": null}