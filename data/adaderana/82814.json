{"Source": "Adaderana", "Timestamp": "January 11, 2018 12:58 pm", "Headline": "ඉරිතැලුණු ජීවිත...", "News Content": "ප්‍රමාණවත් ජලය නොලැබීම නිසා දඹුල්ලේ වී වගාව විනාශ වීමේ අවදානමක පවතින බව අද දෙරණ වාර්තාකරු පවසයි. කණ්ඩලම ජලාශය යටතේ මෙවර වී වගා කොට ඇති දඹුල්ල 2 ඇළ සහ 4 ඇල ප්‍රදේශවල අක්කර ගණනාවක ගොයම වතුර නොමැති නිසා විනාශ මුඛයට යමින් පවතින බව ගොවීහු පෙන්වා දෙති. වී වපුරා දින 25ක් පමණ ගතවී ඇති ගොයමට වතුර පොදක් නොමැතිව නිසා විශාල වශයෙන් ඉරිතලා විනාශවීමේ අවදානමකට ලක්ව ඇති අයුරු එහි ගිය අපට දැක ගැනීමට හැකියාව ලැබිණි. ගොවින් පෙන්වාදෙන්නේ කණ්ඩලම වැව යටතේ මුලින්ම වැහි වතුරෙන් වගා ආරම්භ කරන ලෙස මහවැලිය දැනුම් දුන් බව ය. පසුව වගා ආරම්භ කිරීමෙන් අනතුරුව වැව යටතේ ජලය නිකුත් කරනු ලබන්නේ සියයට 50 කට පමණක් බව මහවැලි නිලධාරීන් දැනුම් දී ඇති බව ය. ඡායාරූප - කාංචන ආරියදාස", "URL": "https://sinhala.adaderana.lk/news.php?nid=82814", "Category": null, "Parent URL": null}