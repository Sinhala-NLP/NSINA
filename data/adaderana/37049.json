{"Source": "Adaderana", "Timestamp": "August 31, 2013 03:20 pm", "Headline": "ලාහෝර් ප්‍රහාරය - ප්‍රධාන සැකකරු‍ රඳවාගෙන ප්‍රශ්න කිරීමට අවසර", "News Content": "2009 වසරේ ලාහෝර් නුවරදී ශ්‍රී ලංකා ක්‍රිකට් කණ්ඩායමට ප්‍රහාරයක් එල්ල කිරීමේ ප්‍රධාන සැකකරුවකු වන සුභාහිර් යළිත් රඳවා තබාගෙන ප්‍රශ්න කිරීමට නියෝග කර තිබේ. ඉන්දීය මහාධිකරණය විසින් මෙම නියෝගය ලබාදී ඇති බව සඳහන්ය. කෙසේ වෙතත් අධිකරණය හමුවේ කරුණු ඉදිරිපත් කරමින් ඔහුගේ නීතීඥයින් පවසා ඇත්තේ සැකකරු ශ්‍රී ලංකා ක්‍රිකට් කණ්ඩායමට ප්‍රහාරයක් එල්ල කළ බව සනාථ කිරීම සඳහා ප්‍රමාණවත් තරම් සාක්ෂි පකිස්ථාන පොලීසිය විසින් ඉදිරිපත් කර නොමැති බවයි. ශ්‍රී ලංකා කණ්ඩායමට ප්‍රහාර එල්ල කිරීමේ සිද්ධිය සම්බන්ධයෙන් 2009 වසරේ දී මොහු අත්අඩංගුවට ගෙන ඇති අතර පසුව මොහු ඇප මත මුදා හැර තිබේ. එහෙත් ලාහෝර් ප්‍රාන්ත අධිකරණය මගින් සැකකරුව රඳවා තබාගෙන ප්‍රශ්න කිරීමට නියෝගයක් ලබාදී ඇත.", "URL": "https://sinhala.adaderana.lk/news.php?nid=37049", "Category": null, "Parent URL": null}