{"Source": "Adaderana", "Timestamp": "May 23, 2011 10:39 am", "Headline": "වැටලීමකට ගිය හලාවත පොලිස් නිලධාරීන් තිදෙනෙකුට ගුටිබැට", "News Content": "වැටලීමකට ගිය හලාවත පොලිසියේ නිලධාරීන් තිදෙනෙකු පහරකෑමකට ලක්ව රෝහල් ගතකර තිබේ. ඊයේ(22) රාත්‍රී බංගදෙනිය, කුම්බුටුකුලිය ප්‍රදේශ‍යේ දී මෙම පහරදීම සිදුව ඇති බව වාර්තා වේ. පහරකෑමට ලක්වූ හලාවත පොලිසි‍යේ අපරාධ විමර්ශන අංශයේ වැඩබලන ස්ථානාධිපතිවරයා සහ පොලිස් කොස්තාපල්වරුන් දෙදෙනෙකු හලාවත රෝහලේ මේ වන විට ප්‍රතිකාර ලබමින් සිටියි. අධිකරණය මඟහරිමින් සිටි වරෙන්තුකරුවන් අත්අඩංගුවට ගැනීම සඳහා ඊයේ සිදුකළ මෙහෙයුමක දී මෙම පහරදීම සිදුව ඇති බව පොලිසිය පැවසීය.", "URL": "https://sinhala.adaderana.lk/news.php?nid=16266", "Category": null, "Parent URL": null}