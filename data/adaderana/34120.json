{"Source": "Adaderana", "Timestamp": "May 15, 2013 06:08 pm", "Headline": "පවතින තතු හමුවේ උතුරේ ඡන්දය එපා", "News Content": "වර්තමානයේ පවතින තත්ත්වය හමුවේ උතුරු පළාත් සභා මැතිවරණය නොපවත්වන ලෙසට ජාතික හෙළ උරුමය ජනාධිපතිවරයා ගෙන් ඉල්ලීමක් කරයි. ජනාධිපති මහින්ද රාජපක්ෂ මහතා වෙත ලිපියක් යොමු කරමින් එම පක්ෂය පෙන්වා දෙන්නේ සිංහළ ජනතාව පදිංචි කරන තෙක් උතුරු පළාත් සභා මැතිවරණය පැවැත්වීම කිසිසේත් සුදුසු නොවන බවයි. පසුගිය දශක 03ට ආසන්න කාලයක් පැවති ගැටුම් හේතුවෙන් උතුරු පළාතේ ජනගහන විකෘතියක් සිදුව ඇති බව එම ලිපියේ සඳහන් කර තිබේ. එබැවින් එම කාලය තුළ සිදුවූ ජනවාර්ගික සංහාරය හා පවිත්‍රකරණය නිවැරදි කරන තෙක් මැතිවරණය පැවැත්වීම සුදුසු නොවන බව ජාතික හෙළ උරුමය පෙන්වා දෙයි.", "URL": "https://sinhala.adaderana.lk/news.php?nid=34120", "Category": null, "Parent URL": null}