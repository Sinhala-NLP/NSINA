{"Source": "Adaderana", "Timestamp": "May 2, 2010 09:14 am", "Headline": "ශ්‍රී ලංකාවේ ද්‍රවිඩ ගැටලු ඉන්දීය සාකච්ඡාවට බඳුන්වෙයි", "News Content": "ශ්‍රී ලංකාවේ දෙමළ ජනතාවගේ ගැටලු සම්බන්ධයෙන් තමිල්නාඩු ප්‍රධාන අමාත්‍ය එම්.කරුණානිධි මහතා , ඉන්දීය අග්‍රමාත්‍යවරයා සහ කොංග්‍රස් පක්ෂ නායිකා සෝනියා ගාන්ධි සමග විශේෂ සාකච්ඡාවක් පැවැත්වීමට නියමිතව තිබේ. එම සාකච්ඡාව අද දිනයේ පැවැත්වීමට නියමිත බව ඉන්දීය මාධ්‍ය වාර්තා කරයි. මෙහි දී කරුණානිධි මහතා ශ්‍රී ලංකාවේ දෙමළ ජනතාවගේ ගැටලු විසඳීම සඳහා දේශපාලන විසඳුමක් පිළිබඳව සාකච්ඡා කිරීමට බලාපොරොත්තුවෙන් සිටින බව සඳහන් වේ. ශ්‍රී ලංකාවේ දෙමළ ජනතාව මුහුණ පා ඇති ගැටලු සම්බන්ධයෙන් ඉන්දීය අග්‍රාමාත්‍ය මන් මෝහන් සිං මහතා සහ සෝනියා ගාන්ධි මහත්මිය ද දැනුවත් කිරීම මෙම සාකච්ඡාවේ අරමුණ වී තිබේ. එමගින් ඉන්දීය මධ්‍යම රජය තුළින් ශ්‍රී ලංකා රජයට දේශපාලන විසඳුමක් කඩිනමින් ස්ථාපිත කරන ලෙස බලපෑම් කිරීමට අදහස් කරන බව කරුණානිධි අමාත්‍යවරයාගේ ප්‍රකාශකයෙකු ඉන්දීය මාධ්‍ය වෙත පවසා ඇත. කරුණානිධි මහතා හෙට දිනයේ දිල්ලි නගරයේ පැවැත්වෙන තමිල්නාඩු ක්‍රම සම්පාදන කොමිසමේ සාකච්ඡාවට ද සහභාගි වීමට නියමිතය..", "URL": "https://sinhala.adaderana.lk/news.php?nid=8128", "Category": null, "Parent URL": null}