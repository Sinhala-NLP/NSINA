{"Source": "Adaderana", "Timestamp": "February 18, 2013 11:44 am", "Headline": "තුන්රෝද රියක් ප්‍රපාතයට පෙරළෙයි - අනතුරු 2කින් 14ට තුවාලයි", "News Content": "හැටන් හා වල්ස්මුල්ල ප්‍රදේශවල සිදුවු රිය අනතුරු 2කින් ඔස්ට්‍රේලියානු කාන්තා‍වන් දෙදෙනෙකු ඇතුළු 14 දෙනෙකු තුවාල ලබා තිබේ. නුවරඑළිය ප්‍රධාන මාර්ගයේ මල්ලිඅප්පුව ප්‍රදේශයේදී ත්‍රිරෝද රථයක් ප්‍රපාතයකට පෙරලී පුද්ගලයන් සිව්දෙනෙකු තුවාල ලබා ඇත. ඊයේ රාත්‍රී 7. 30 පමණ අනතුර සිදුව ඇති බව පොලීසිය පවසයි. අවුරුදු එකහමාරක් පමණ වයසැති කුඩා දරුවෙකු ද තුවාල ලැබූවන් අතර වේ. තුවාල ලැබූවන් දික්ඔය රෝහලට ඇතුළත් කර ඇති අතර තුවාල ලැබූ කාන්තාවකගේ සහ කුඩා දරුවාගේ තත්ත්වය බරපතළ බව හැටන් පොලීසිය පවසයි. මේ අතර වලස්මුල්ල ප්‍රදේශයේ මගුල් උත්සවයකට යමින් සිටි පිරිසක් රැගත් වෑන් රථයක් හක්මන වේපතඉරදී මුහුණට මුහුණ ගැටීමෙන් ඊයේ දහවල් සිදුවු අනතුරකින් 10 දෙනෙකු තුවාල ලබා තිබේ. අනතුරින් ඔස්ට්‍රේලියානු තරුණියන් 2 ක් ඇතුළු 10 දෙනෙකු තුවාල ලබා ගංගොඩගම රෝහලට ඇතුළත් කර ඇත. අනතුර සම්බන්ධයෙන් මෝටර් රථ‍යේ රියැදුරු අත්අඩංගුවට ගෙන ඇති අතර ඔහු ශ්‍රී පාද ප්‍රදේශයේ පදිංචි කරුවෙකි. වෑන් රථයේ ගමන් කර ඇත්තේ මුස්ලීම් ජාතිකයින් පිරිසක් වන අතර තුවාල ලැබුවන් අතර කුඩා ළමයෙකු ද වන බව පොලීසිය කියයි.", "URL": "https://sinhala.adaderana.lk/news.php?nid=31731", "Category": null, "Parent URL": null}