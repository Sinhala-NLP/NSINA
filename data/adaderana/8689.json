{"Source": "Adaderana", "Timestamp": "May 29, 2010 11:08 am", "Headline": "භට පිරිස් අඩු කිරීමට අනුමැතිය ", "News Content": "අප්‍රිකානු කොංගෝ රාජ්‍යයේ රැඳී සිටින සාම සාධක භට පිරිස් අඩුකිරීම සඳහා එක්සත් ජාතීන්ගේ ආරක්ෂක කවුන්සිලයේ අනුමැතිය හිමිවී ති‍බේ. සාමසාධක භටයින් දෙදහසකින් අඩුකිරීම සඳහා ආරක්ෂක මණ්ඩලය ඒකමතිකව අනුමැතිය ලබාදී ඇති බව විදෙස් වාර්තා පවසයි. ජුනි මස 30 වැනිදා වන විට අදාළ යෝජනාව ක්‍රියාත්මක කිරීමට නියමිතය. දැනට 20,000 කට ආසන්න සාමසාධක භට පිරිසක් කොංගෝ රාජ්‍යයේ රැඳී සිටින අතර එම පිරිස සම්පූර්ණයෙන්ම ඉවත් කිරීම කල්දැමීමට තීරණය වී ඇත. ඒ අනුව 2011 වර්ෂය දක්වා සාමසාධක භට පිරිස් කොංගෝ රාජ‍්‍යයේ රැඳී සිටිනු ඇත.", "URL": "https://sinhala.adaderana.lk/news.php?nid=8689", "Category": null, "Parent URL": null}