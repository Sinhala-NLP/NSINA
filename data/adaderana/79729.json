{"Source": "Adaderana", "Timestamp": "November 10, 2017 08:32 pm", "Headline": "කොටගලට පෙට්‍රල් ගෙනිච්ච බවුසරය පෙරළෙයි- පෙට්‍රල් ලීටර් 33,000ක් මහමග", "News Content": "පෙට‍්‍රල් ලිටර් 33,000 ක් ප‍්‍රවහානය කළ බවුසරයක් මාර්ගයෙන් ඉවතට පැනීමෙන් රථ වාහන ගමනා ගමනයට බාධා එල්ල වී ඇතැයි අද දෙරණ වාර්තාකරු පවසයි. මෙම බවුසරය මුතුරාජවෙල සිට කොටගල ඛනිජ තෙල් නීතිගත සංස්ථා තෙල් ගබඩා සංකිර්ණය වෙත පෙට‍්‍රල් ප‍්‍රවහානය කරමින් සිටි බව වාර්තා වෙයි. අද (10) පස්වරු 5.30 ට පමණ හැටන් කොළඹ ප‍්‍රධාන මාර්ගයේ ගිනිගත්හේන රෝහලට පිවිසෙන මාර්ගය ආසන්නයේ දී මෙම අනතුර සිදුවි ඇති බව ගිනිගත්හේන පොලීසිය පවසයි. ඉදිරියට අධික වේගයෙන් ධාවනය වු ලංගම බස් රථ දෙකකට ඉඩ ලබාදීමට යෑමේදීි තම ඉන්ධන බවුසරය මාර්ගයෙන් ඉවතට පැන මෙම අනතුර සිදුවු බව එම ඉන්ධන බවුසරයේ රියදුරා සදහන් කරයි. එම ඉන්ධන බවුසරය පෙරළිි යෑම නිසා හැටන් කොළඹ ප‍්‍රධාන මාර්ගයේ අනතුර සිදුවු ස්ථානයේ රථ වාහන ගමනා ගමනය එක් මං තිරුවකට පමණක් සිමා කර තිබේ. මාර්ගයෙන් ඉවතට පැන ඇති බවුසරය, මාර්ගයෙන් ඉවත් කිරිමට අවශ්‍ය කටයුතු කරන බව ගිනිගත්හේන පොලිසිය පවසයි. මෙම අනතුරෙන් කිසිදුවෙකුටත් අනතුරක් සිදුවී නොමැති අතර මේ පිළිබද වැඩිදුර පරීක්ෂණ ගිනිගත්හේන සිදු කරන බවත් පොලීසිය සදහන් කරයි.", "URL": "https://sinhala.adaderana.lk/news.php?nid=79729", "Category": null, "Parent URL": null}