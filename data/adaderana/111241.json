{"Source": "Adaderana", "Timestamp": "June 3, 2019 12:48 pm", "Headline": "මාවනැල්ලේ  බුදු පිළිමවලට හානි කළ සැකකරුවන් යළි රිමාන්ඩ්", "News Content": "මාවනැල්ල ප්‍රදේශයේ බුදු පිළිමවලට හානි සිදු කිරීමේ සිද්ධිය සම්බන්ධයෙන් අත්අඩංගුවට ගෙන සිටින සැකකරුවන් 14 දෙනා යලි රක්ෂිත බන්ධනාගාර ගත කර තිබේ. ඔවුන් අද (03) මාවනැල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 13 වනදා තෙක් තවදුරටත් රක්ෂිත බන්ධනාගාර ගත කිරීමට නියෝග කර ඇති බව අද දෙරණ වාර්තාකරු පැවසුවේය. සිද්ධියට අදාලව මීට පෙර සැකකරුවන් 13 දෙනෙකු අත්අඩංගුවට ගෙන තිබුණි. සිද්ධිය සම්බන්ධයෙන් තවත් සැකකරුවෙකු මාවනැල්ල පොලිසිය මගින් අද අධිකරණයට ඉදිරිපත් කල අතර ඔහු හස්බුල්ලා ඛාන් හමීඩ් අහමඩ් නමැති 24 හැවිරිදි අයෙකු විය. ඔහුද ලබන 13 වනදා දක්වා රක්ෂිත බන්ධනාගාර ගත කිරීමට අධීකරණය නියෝග කර තිබේ. ඒ අනුව මාවනැල්ල ප්‍රදේශයේ බුදු පිළිමවලට හානි කිරීමේ සිද්ධිය සම්බන්ධයෙන් පුද්ගලයින් 14 දෙනෙකු මේ වන විට අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=111241", "Category": null, "Parent URL": null}