{"Source": "Adaderana", "Timestamp": "February 13, 2010 09:34 am", "Headline": "සංචාරක පැමිණීම ඉහළගිහින්", "News Content": "පසුගිය දෙසැම්බර් මාසයේ සිට සංචාරකයින්ගේ පැමිණීම ශීඝ්‍රයෙන් ඉහළ ගොස් ඇති බව ශ්‍රී ලංකා සංචාරක ප්‍රවර්ධන අධිකාරිය පවසයි. සුපුරුදු යුරෝපීය රටවලින් මෙන්ම දකුණු ආසියාතික රටවලින් ද කැපී පෙනෙන සංචාරකයින් පිරිසක් මෙරටට පැමිණෙමින් සිටින බව එම අධිකාරිය පෙන්වාදෙයි. පසුගිය වසරේ ජනවාරි මාසයට සාපේක්ෂව මෙම වසරේ ජනවාරි මාසය තුළ සංචාරකයින්ගේ පැමිණීම 31 . 9% කින් ඉහළ ගොස් ඇති බව ශ්‍රී ලංකා සංචාරක ප්‍රව‍ර්ධන අධිකාරිය සඳහන් කරයි. පසුගිය වසරේ අදාළ කාලයට සාපේක්ෂව බටහිර යුරෝපීය සංචාරකයින්ගේ පැමිණීම 36 . 3% කින් වර්ධනය වී ඇති බව ද වාර්තා වේ.", "URL": "https://sinhala.adaderana.lk/news.php?nid=6657", "Category": null, "Parent URL": null}