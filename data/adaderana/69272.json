{"Source": "Adaderana", "Timestamp": "February 7, 2017 04:13 pm", "Headline": "විභාග වර්ජනයක්", "News Content": "අම්පාර ඔලූවිල් අග්නිදිග විශ්ව විද්‍යාලයේ වානිජ සහ කළමණාකරණ පිඨයේ සිසුන් දහසක් පමන ඊයේ (6) පැවැති වාර්ෂික විභාගය වර්ජනය කරනු ලැබිය.පාලන අධිකාරිය විසින් සියයට හැත්තැවක පැමිණීම සටහන් කර සිසුන් සියයට අසුවකට පිරිසකට විභාගය ලිවීම වැළැක්වීමට ගත් පියවරට විරෝධය පළ කිරීම සඳහා විභාගයට පෙනී නොසිටීමට විශ්ව විද්‍යාලයේ වානිජ සහ කළමණාකරණ පිඨයේ සිසුන් පියවර ගත් බව වානිජ සහ කළමණාකරණ පිඨයේ ශිෂ්‍ය සංගමයේ සභාපති කි‍්‍රෂාන් ධනුෂ්ක පැවසිය.විශ්ව විද්‍යාලසිසුනට එවැනි තහනමක් පනවනු ලබන්නේ සියයට අසුවක පැමිණීම පිළිබදව පමණක් වෙන අතර එම නීතිය උල්ලංඝණය කරමින් සිසුන් ගෙන් දිගින් දිගටම පලි ගැනීම සඳහා අග්නිදිග විශ්ව විද්‍යාලයේ පාලන අධිකාරිය තිබෙන නීති වෙනස් කරමින් කටයුතු කරන බව ඔහු පැවසිය.සිසුන් විසි දෙනෙකුගේ පන්ති තහනමට විරෝධය පාමින් වානිජ සහ කළමණාකරණ පිඨයේ සිසුන් දැවන්ත විරෝධතාවයක නිරත වු අතර දැනට අඛණ්ඩ සත්‍යග‍්‍රහයක් පවත්වන අතර මෙයට පලිගැනිමක් ලෙස මෙම විභාග තහනම පනවා ඇති බවද සභාපතිවරයා පැවසුවේය.මේ පිළිබදව විමසිමේදි ඔලූවිල් අග්නිදිග විශ්ව විද්‍යාලයේ වැඩ බලන ලේඛකාධිකාරි ඒ.තයුබි මහතා පැවසුවේ සියයට අසුවක් පැමිණීම නොමැති නිසා සිසුන් පිරිසකට විභාගයට ලිවීමට නොහැකි වී ඇති නිසා එයට විරෝධය පෑමට සියලූම සිසුන් විභාගයට නොසිටි බවයි.මේ පිළිබදව සෙනටි සභාවට යොමුකර සුදුසු පියවරක් ලන්නා බවද ඔහු පැවසිය.", "URL": "https://sinhala.adaderana.lk/news.php?nid=69272", "Category": null, "Parent URL": null}