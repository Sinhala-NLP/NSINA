{"Source": "Adaderana", "Timestamp": "April 18, 2014 12:45 pm", "Headline": "බීමත් රියදුරන් ගණන තවත් වැඩිවෙයි", "News Content": "බීමත් රියදුරන් අත්අඩංගුවට ගැනීම සඳහා පොලීසිය ආරම්භ කළ විශේෂ මෙහෙයුමේ දී ගත වු පැය 24 තුළ පමණක් පුද්ගලයින් 173දෙනෙකු අත්අඩංගුවට ගෙන තිබේ. ඒ අනුව පසුගිය 10 වැනිදා සිට මේ දක්වා අත්අඩංගුවට ගත් පුද්ගලයින් සංඛ්‍යාව 1488ක් බව පොලිස් මාධ්‍ය ප්‍රකාශක කාර්යාලය සඳහන් කළේය. මේ වනවිට බීමත්ව රිය ධාවනය කළ බස් රථ රියදුරන් 12 දෙනෙකු යතුරුපැදිකරුවන් 814 දෙනෙකු, ත්‍රිරෝද රථ රියදුරන් 526 දෙනෙකු සහ වෙනත් වාහන රියදුරන් 136 දෙනෙකු අත්අඩංගුවට ගෙන ඇත. උත්සව සමය නිමිත්තෙන් දිවයින පුරා සියලු පොලිස් ස්ථාන ආවරණය වන පරිදි මෙම විශේෂ මෙහෙයුම ක්‍රියාත්මක කරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=42631", "Category": null, "Parent URL": null}