{"Source": "Adaderana", "Timestamp": "January 15, 2013 04:51 pm", "Headline": "කොළොන්නාවේ තෙල් කාන්දුවක් ", "News Content": "කොළොන්නාවේ සිට කොළඹ වරාය දක්වා තෙල් ගෙන යන නලවල සිදුවූ කාන්දු වීම් මේවන විට යථා තත්ත්වයට පත් කරමින් සිටින බව ඛනිජතෙල් කර්මාන්ත අමාත්‍යංශය පවසයි. ඊයේ රාත්‍රී මෙම තෙල් නල ස්ථාන දෙකකදී පිපිරීමකට ලක්ව ඇත. තොටලග ඉගුරුකඩේ හන්දිය ප්‍රදේශයේදී සහ කම්බිකොටුවවත්ත යන ස්ථාන වලදී මෙම තෙල් නලවලින් තෙල් කාන්දු වී තිබේ. නැප්තා නැමැති තෙල් වර්ගය මෙලෙස කාන්දූ වී ඇති බව සඳහන්ය. කෙසේ වෙතත් මේ වන විට තෙල් නලවල සිදුවූ කාන්දුව යථා තත්ත්වයට පත් කරමින් සිටින බව ඛනිජ තෙල් අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=30788", "Category": null, "Parent URL": null}