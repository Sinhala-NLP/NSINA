{"Source": "Adaderana", "Timestamp": "May 31, 2019 03:20 pm", "Headline": "ලොරිය අඩි 300ක් ප්‍රපාතයට-රියදුරුට බරපතළයි", "News Content": "රාගල මහනුවර ප්‍රධාන මාර්ගයේ වලපනේ මහඌව මහා වංගුවේදි ලොරි රථයක් අඩි තුන්සියක් පමණ ප්‍රපාතයකට පෙරළි රියදුරු බරපතළ තුවාල ලබා වලපනේ රොහලට ඇතුලත් කොට තිබේ. රියදුරුගේ තත්ත්වය බරපතළ නිසා ඔහු වැඩි දුර ප්‍රතිකාර සඳහා වලපනේ රෝහලෙන් නුවරඑළිය මහා රෝහලය මාරු කොට යවා ඇත. අද(31) පෙරවරු 10 ට පමණ මෙම අනතුර සිදුව ඇති අතර අනතුර සිදුවන අවස්ථාවේ මෙම ලොරි රථය හැටන් ප්‍රදේශයේ සිට රිකිල්ලගස්කඩ දක්වා මාර්ග සංවර්ධන අමුද්‍රව්‍ය ප්‍රවාහනය කරමින් සිට ඇත. මෙහි රියදුරු රත්නපුර ප්‍රදේශයේ පදිංචි 65 වියැති සනත් ධර්මසිරි නැමැති පුද්ගලයෙකු බවට හඳුනා ගෙන ඇත. මීට මාස දෙකකට පමණ ඉහත දී මෙම ප්‍රදේශයෙදීම අම්පාර ප්‍රදේශයේ බස් රථයක් ප්‍රපාතයට පෙරළිමෙන් පුද්ගලයින් හය දෙනෙකු ජිවිතක්ෂයට පත්වු අතර අනතුරු බහුලව සිදු වන මෙම ප්‍රදේශය සඳහා විදිමත් ආරක්ෂක වැටක් සකස් කරන ලෙස ඉල්ලා ප්‍රදේශවාසින් පසුගිය දිනවල උද්ඝොෂණයකද නිරත විය.", "URL": "https://sinhala.adaderana.lk/news.php?nid=111075", "Category": null, "Parent URL": null}