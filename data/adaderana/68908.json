{"Source": "Adaderana", "Timestamp": "February 1, 2017 08:52 am", "Headline": " නීර්ණ වාර්තාවේ දෝෂ නිරාකරණයට මාස 4ක් යනවා", "News Content": "මේ මස අවසන් වන විට සීමා නීර්ණයන් ගැසට් කරන බව අධිකරණය හමුවේ පැවසුවද එහි ඇති තාක්ෂණික දෝෂ නිරාකරණය කිරීම සඳහා මාස 04ක පමණ කලක් ගතවනු ඇති බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.ප්‍රාදේශීය සභාවල නිලධාරීන් හට අදාළ කාලය තුළද නියමිත පරිදි ප්‍රාදේශීය සභා වල කාර්යයන් නිසි පරිදි සිදුකිරීමට සිදුවන බව ඔහු පැවසුවේය.මාතර ප්‍රදේශයේ පැවති උත්සවයකදී ලක්ෂ්මන් යාපා අබේවර්ධන රාජ්‍ය අමාත්‍යවරයා මේ බව කියා සිටියේය.මේ අතර රට ඉදිරියට පවත්වාගෙන යාම සඳහා දේශපාලඥයින්, රාජ්‍ය නිලධාරීන් හා මහජනතාව එක්ව කටයුතු කළ යුතු බවද අමාත්‍ය ලක්ෂ්මන් යාපා අබේවර්ධන මහතා එහිදී අවධාරණය කළේය. මේ අතර සීමා නිර්ණ වාර්තාවේ පවතින ගැටළු නිරාකරණය කර එම වාර්තාව මෙම සතියේ ගැසට් කිරීමට කටයුතු කරන බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසයි.ගාල්ල ප්‍රදේශයේ දී මාධ්‍ය වෙත අදහස් දක්වමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=68908", "Category": null, "Parent URL": null}