{"Source": "Adaderana", "Timestamp": "February 15, 2011 03:07 pm", "Headline": "නායයෑ‍ම් අවදානම් සහිත මාතලේ පාසල් 11 ක් හඳුනාගනියි", "News Content": "මාතලේ දිස්ත්‍රික්කයේ පාසල් 11 ක් නායයෑ‍ම් හා ගිලාබැසීමේ අවදානම් සහිත පාසල් ලෙස හඳුනාගෙන ඇතැයි ජාතික ගොඩනැගිලි පර්යේෂණ ආයතනය පවසයි. නායයෑම් හා ගිලාබැසීම් ඇතිවිය හැකි කලාප ලෙසට මෙම පාසල් භූමි හඳුනාගෙන ඇති බව භූ විද්‍යාඥ එච්.එම්.සී.යූ. මොරේමඩ මහතා සඳහන් කළේය. මාතලේ සිරිමාවෝ බණ්ඩාරනායක ද්විතීයික පාසල, පුස්වැල්ල මහා විද්‍යාලය, ගම්මඩුව පාසල, බඹරගල විද්‍යාලය, වැහිගල විද්‍යාලය, පමුණුව පාසල, වාලවෙල පාසල නායයාම් අවදානම් ප්‍රදේශවල පිහිටා තිබේ. මීට අමතරව මාතලේ හින්දු විද්‍යාලය සහ මාතලේ අළුවිහාරේ යන පාසල් භූමිවල ගිලාබැසීමේ අවදානම් තත්ත්වයක් ඇති බව භූ විද්‍යාඥ මොරේමඩ මහතා සඳහන් කරයි.", "URL": "https://sinhala.adaderana.lk/news.php?nid=14234", "Category": null, "Parent URL": null}