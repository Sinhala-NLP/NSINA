{"Source": "Adaderana", "Timestamp": "June 11, 2011 07:14 am", "Headline": "සියලුම පොලිස් ස්ථාන මිනිත්තු දෙකක් නිහඬයි..!", "News Content": "එල්.ටී.ටී.ඊ ත්‍රස්තවාදීන් විසින් 1990 වසරේ ජූනි 11 වන දින ඝාතනය කළ නැගෙනහිර පළාතේ සේවය කළ පොලිස් නිලධාරීන් 600 දෙනෙකු සිහි කිරීම අද(11) පෙරවරුවේ සිදුකරන බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. එහි ප්‍රධාන සැමරුම් උත්සවය අද පෙරවරුවේ කොළඹ විශේෂ බලකා මූලස්ථානයෙහි රණවිරු ස්මාරකය ඉදිරිපිට දී පැවැත්වෙන බව ප්‍රිශාන්ත ජයකොඩි මහතා පැවසුවේය. වැඩබලන පොලිස්පතිවරයා ඇතුළු සියලුම නිලධාරීන් මෙම උත්සවය සඳහා සහභාගි වන බව ද ඔහු කියා සිටියේය. එමෙන්ම දිවයිනේ සියලුම පොලිස් ස්ථානවල අද පෙරවරු 8 .30 ට මිනිත්තු 02 ක නිශ්ශබ්දතාවයක් පවත්වා ඝාතනයට ලක්වූ නිලධාරීන් සිහිපත් කරන බවත්, ආගමික පුද පූජා පවත්වන බවත් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=16682", "Category": null, "Parent URL": null}