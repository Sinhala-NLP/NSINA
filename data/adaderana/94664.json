{"Source": "Adaderana", "Timestamp": "August 19, 2018 10:20 am", "Headline": "කඩවලවැවෙහි ප්‍රතිසංස්කරණ කටයුතු අරඹයි", "News Content": "කඩවලවැවෙහි ප්‍රතිසංස්කරණ කටයුතු අද (19) උදෑසන ආරම්භ කර තිබේ. කඩවලවැව, නවන්තුඩුව ප්‍රදේශීය ලේකම් කොට්ඨාශයේ 128 වසමට අයත් වන අතර වැවෙහි ධාරිතාවය අක්කර අඩි 180 කි. මෙම වැවෙන් අක්කර 750 ක් අස්වද්දන අතර ගොවි පවුල් 450 ක් පමණ පොෂණය වේ. මෙම වැවෙන් කඩවල වැව, බැඳි වැව යන ගම්මාන දෙකම පෝෂණය වේ. භූ විද්‍යා හා පතල් කැණීම් කාර්යංශයේ හා නාවික හමුදාවේ ප්‍රධානත්වයෙන් හා ප්‍රදේශවාසීන්ගේ සහභාගීත්වයෙන් වැවෙහි ප්‍රතිසංස්කරණ කටයුතු අද ආරම්භ කළ බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=94664", "Category": null, "Parent URL": null}