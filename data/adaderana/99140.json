{"Source": "Adaderana", "Timestamp": "November 13, 2018 02:30 pm", "Headline": "මළ සිරුරක් දොළ පාරකින් හමුවෙයි", "News Content": "ඉංගිරිය, ගඟබඩ ප්‍රදේශයේ ගලා යන දොළ පාරක පාවෙමින් තිබු පිරිමි මළ සිරුරක් සොයාගෙන ඇති බව අද දෙරණ වාර්තාකරු පවසයි. අද(13) උදෑසන දොළ පාර අසලින් ගමන් කළ පුද්ගලයෙක් අදාළ මළ සිරුර දැක ඇති අතර පසුව එම පුද්ගලයා විසින් සිද්ධිය සම්බන්ධයෙන් ඉංගිරිය පොලීසිය දැනුවත් කර තිබේ. මෙලෙස මිය ගොස් ඇත්තේ ගඟබඩ ප්‍රදේශයේ පදිංචි 38 හැවිරිදි දෙදෙරු පියෙකි. මිය ගිය පුද්ගලයා ඊයේ(12) සවස තම පවුලේ පුද්ගලයින් සමඟ අදාළ ප්‍රදේශයේ දිය නෑමට ගොස් ඇති අතර දිය නෑමෙන් පසුව පවුලේ අය නිවසවෙත යවා යහළුවෙකු එන බව පවසමින් ඔහු මෙම ස්ථානයේ නැවතුණ බව පවුලේ අය පවසයි. අදාළ පුද්ගලයා මිය යාමට හේතුව තවමත් සොයා ගෙන නොමැති අතර සිද්ධිය සම්බන්ධයෙන් ඉංගිරිය පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=99140", "Category": null, "Parent URL": null}