{"Source": "Adaderana", "Timestamp": "February 11, 2016 09:25 am", "Headline": "2016දී HIV ආසාදිත රෝගීන් 26ක්", "News Content": "මෙම වසරේ පළමු මාසය තුළ එච්.අයි.වී ආසාදනය වූ රෝගීන් 26 දෙනෙකු හඳුනාගෙන තිබේ.සෞඛ්‍ය අමාත්‍යංශයේ එච්.අයි.වී ඒඩ්ස් මර්ධන ව්‍යාපාරයේ අධ්‍යක්ෂ වෛද්‍ය සිසිර ලියනගේ මහතා සඳහන් කළේ ඉන් වැඩි දෙනෙකු තරුණයින් බවයි.පිරිමි සමලිංගිකයින් අතර එච්.අයි.වී ආසාදනය වීම සීග්‍ර ලෙස ඉහළ ගොස් ඇති බව වෛද්‍ය සිසිර ලියනගේ මහතා පවසා ඇත.කොළඹ සහ ගම්පහ දිස්ත්‍රික්ක වලින් වැඩිම රෝගීන් සංඛ්‍යාවක් වාර්තා වන අතර මේ වසරේ කුරුණෑගල දිස්ත්‍රීක්කයෙන් ද රෝගීන් වාර්තාවීම ඉහළ ගොස් ඇති බව සෞඛ්‍ය අමාත්‍යංශය සඳහන් කළේය.එච්.අයි.වී ඒඩ්ස් පිළිබඳව ජනතාව දැනුවත් කිරීම සඳහා පුළුල් වැඩපිළිවෙලක් මේ වසර තුළ ක්‍රියාත්මක කරන බව වෛද්‍ය සිසිර ලියනගේ මහතා පවසයි.", "URL": "https://sinhala.adaderana.lk/news.php?nid=57122", "Category": null, "Parent URL": null}