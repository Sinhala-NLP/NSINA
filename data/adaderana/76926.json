{"Source": "Adaderana", "Timestamp": "August 31, 2017 10:25 am", "Headline": "ගංවතුර නිසා රසායනික බලාගාරයක් පුපුරා යාමේ අවධානමක්", "News Content": "අමෙරිකාවේ හුස්ටන් ප්‍රදේශයට බලපා ඇති ගංවතුර තත්ත්වය හේතුවෙන් එම ප්‍රදේශයේ පිහිටා ඇති රසායනික බලාගාරය ගිනි ගැනීමට හෝ පුපුරා යාමට ඉඩ පවතින බව එරට බලධාරීන් අනතුරු අඟවා තිබේ. හාවි කුණාටු තත්ත්වයත් සමඟ පවතින දැඩි වර්ෂාපතන තත්ත්වය හේතුවෙන් බලාගාරයේ පවතින රසායනික සංඝටක සිසිල්ව තබාගැනීම ගැටලුවක් වී ඇති බව වාර්තා වෙයි. ඉදිරි දින කිහිපය තුළ මෙම තත්ත්වය පාලනය කරගත නොහැකි වුවහොත් රසායනික බලාගාරය විනාශ වීමේ වැඩි ඉඩකඩක් පවතින බව එම බලගාරය අයත් සමාගම පවසා ඇත. මේ අතර හාවි කුණාටු තත්ත්වය හේතුවෙන් ටෙක්සාස් ප්‍රාන්තයේ පුද්ගලයින් 30කට ආසන්න සංඛ්‍යාවක් මේ වන විට මියගොස් ඇති අතර එම මරණ සංඛ්‍යාව තවදුරටත් ඉහළ යා හැකි බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=76926", "Category": null, "Parent URL": null}