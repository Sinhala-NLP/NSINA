{"Source": "Adaderana", "Timestamp": "February 19, 2012 09:03 am", "Headline": "සරසවි අනධ්‍යයන කාර්ය මණ්ඩලයෙන් රතු එළියක්", "News Content": "විශ්ව විද්‍යාල අනධ්‍යන කාර්ය මණ්ඩලය වර්ජනයකට සූදානම්ව සිටියි. විශ්ව විද්‍යාල අනධ්‍යන සේවක ඒකාබද්ධ සන්ධානය කියා සිටියේ ලබන 23 සහ 24 යන දිනවල වර්ජනය ක්‍රියාත්මක කරන බවයි. වැටුප් වැඩිකිරීමට අදාළව ලබාදුන් පොරොන්දු ඉටු නොකිරීම හේතුවෙන් මෙම තීරණය ගෙන ඇති බව වාර්තා වේ. කෙසේවුව ද පොරොන්දු වු පරිදි විසඳුමක් නොලැබෙන්නේ නම් මේ මස 29 වැනිදා සිට අඛණ්ඩ වර්ජනයක් ආරම්භ කරන බවට ද ඔවුන් අනතුරු අඟවයි. මේ වන විට විශ්ව විද්‍යාල පද්ධතිය තුළ අනධ්‍යන සේවකයෝ 12,000ක් පමණ සේවයේ නිරතව සිටිති.", "URL": "https://sinhala.adaderana.lk/news.php?nid=22222", "Category": null, "Parent URL": null}