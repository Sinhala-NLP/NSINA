{"Source": "Adaderana", "Timestamp": "September 16, 2011 07:58 am", "Headline": "ටී. එන්. ඒ රජය අතර යළි සාකච්ඡා ඇරඹෙයි", "News Content": "දෙමළ ජාතික සන්ධානය සහ රජය අතර යළි සාකච්ඡා ආරම්භ කිරීමට තීරණය කර තිබේ. ඒ අනුව අද(16) දිනයේ අදාළ සාකච්ඡා පැවැත්වෙන බව වාර්තා වේ. රජය සහ දෙමළ සන්ධානය අතර පසුගිය කාලය තුළ සාකච්ඡා වට කිහිපයක් පැවති අතර ඒවායේ ප්‍රගතිය පිළිබඳ දෙමළ ජාතික සන්ධානය සෑහීමකට පත්ව සිටියේ නැත. එහෙත් නැවතත් අදාළ සාකච්ඡා ඉදිරියට ගෙන යාම සඳහා රජය තීරණය කර තිබේ. උතුරු නැගෙනහිර අර්බුදයට දේශපාලන විසඳුමක් යෝජනා කිරීම සහ තවත් ගැටලු කිහිපයක් පිළිබද එකඟතාවට පැමිණීම මෙම සාකච්ඡාවල අරමුණය. ආර්.සම්බන්ධන් මහතා දෙමළ ජාතික සන්ධාන නියෝජිත කණ්ඩායමේ ප්‍රධානි‍යා ලෙස සාකච්ඡා සඳහා සහභාගී වන අතර අමාත්‍ය නිමල් සිරිපාල ද සිල්වා මහතා රජයේ නියෝජිත කණ්ඩායමේ ප්‍රධානියා ලෙස කටයුතු කරයි.", "URL": "https://sinhala.adaderana.lk/news.php?nid=18752", "Category": null, "Parent URL": null}