{"Source": "Adaderana", "Timestamp": "August 14, 2018 10:25 am", "Headline": "මධ්‍යම කඳුකරයේ අධික වර්ෂාව නිසා විමලසුරෙන්ද්‍ර ජලාශය වාන් දමයි", "News Content": "මධ්‍යම කඳුකරයේ බටහිර බැවුම් ප්‍රදේශවලට තව දුරටත් ඇදහැලෙන අධික වර්ෂාව හේතුවෙන් විමලසුරෙන්ද්‍ර ජලාශය වාන් දැමීමට පටන්ගෙන තිබේ. කාසල්රි හා විමසුරෙන්ද්‍ර ජල පෝෂක ප්‍රදේශවලට කඩින් කඩ ඇද හැලෙන අධික වර්ෂාවත් ම සමඟ ඊයේ (13) පස්වරුවේ සිට විමසුරෙන්ද්‍ර ජලාශය වාන් දමන බව නෝටන්බ්‍රිජ් පොලීසිය කියා සිටියේය. පවතින අධික වර්ෂාවත් සමඟ කාසල්රි හා මවුස්සාකැලේ ජලාශවලද ජල මට්ටම පිටාර මට්ටමට ආසන්න වි ඇත. එම ජලාශවල ජල මට්ටම ඉහළ යාමත් සමඟම කැනියොන් , ලක්ෂපාන , නව ලක්ෂපාන , පොල් පිටිය හා විමලසුරෙන්ද්‍ර යන ජලාශවල විදුලි උත්පාදනය උපරිම ධාරිතාවෙන් සිදු කරන බව විදුලි බල මණ්ඩලය කියයි.", "URL": "https://sinhala.adaderana.lk/news.php?nid=94369", "Category": null, "Parent URL": null}