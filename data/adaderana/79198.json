{"Source": "Adaderana", "Timestamp": "October 27, 2017 03:39 pm", "Headline": "සැමියාගේ ණය පලහිලව්වක් නිසා දරුවන් තිදෙනාට වස දී අම්මා කරගත් අපරාධය", "News Content": "යාපනය අරියාලේ එකම පවුලේ 4 දෙනකු සිය දිවි නසා ගෙන ඇත.මෙසේ අවාසනාවන්ත ලෙස මිය ගොස් සිටියේ මව පුතුන් දෙදෙනා හා දියණියයි.මවගේ වයස අවුරුදු 28ක් වන අතර දියණියගේ වයස අවුරුදු 4කි. පුතුන් දෙදෙනා වයස අවුරුදු 2 පසුවන නිව්න් සොහොයුරන් වේ.අද දහවල් යාපනය පෙලිසියට ලැබුණු තොරතුරකට අනුව කළ සෝදිසි කිරීමකදී මෙම මළ සිරුරු 4 මොවුන් පදිංචිව සිටි නිවසේ තිබී සොයා ගෙන ඇත.පොලිස් පරීක්ෂණ වලදී අනාවරණය වී ඇත්තේ මව විසින් දරුවන් තිදෙනාට වස දැමූ ආහාරයක් කවා මව ද වස පානය කර ඇති බවයි.මෙම පවුලේ පියා මුදල් ගැටළුවක් නිසා මීට මාස දෙකකට පෙර වස පානය කර මිය ගොස් ඇත.මිය ගිය කාන්තාවගේ සොහොයුරකු පොලිසියට පවසා ඇත්තේ මිය ගිය සැමියා ලබා ගත් ණය පියවන ලෙස විවිධ පුද්ගලයින් කළ බලපෑම් ඉවසා ගනු නොහැකි තැන තම සොහොයුරිය මෙම අපරාධය කර ගන්නට ඇති බවයිසිද්ධිය පිළිබඳ යාපනය පොලිසිය පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=79198", "Category": null, "Parent URL": null}