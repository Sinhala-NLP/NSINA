{"Source": "Adaderana", "Timestamp": "May 24, 2012 10:36 pm", "Headline": "මුල්‍ය ආයතනවලින් බලෙන් මුදල් ගත් චීන ජාතිකයින් දැලේ", "News Content": "කාලයක සිට චීනයේ විවිධ මුල්‍ය ආයතනවල ගිණුම්වලින් බලෙන් මුදල් ලබා ගත් කණ්ඩායමක් රාජගිරිය ප‍්‍රදේශයේදි අත්අඩංගුවට ගෙන ඇත. චීන ජාතික කාන්තාවන් 06 දෙනෙකු හා පිරිමින් 11 දෙනෙකු ඇතුළු 17 දෙනෙකු රාජගිරිය ප‍්‍රදේශයේදී අත්අඩංගුවට ගත් බව පොලීසිය සඳහන් කරයි. මේ සම්බන්ධයෙන් පරීක්ෂණ පැවැත්වීමට චීන පොලිසියේ නිලධාරීන් කණ්ඩායමක් මීට සති 02 ට පෙර ජාත්‍යන්නතර පොලිසියේ ශ‍්‍රී ලංකා ශාඛාවට කරන ලද දැනුම්දීමක් අනුව පැමිණ තිබිණි. පසුව ඔවුන් අපරාධ පරීක්ෂණ දෙපාර්තමේන්තුවේ අධ්‍යක්‍ෂකවරයා ඇතුළු නිලධාරීන් කණ්ඩායමක් සමග එක්ව විමර්ශනය සිදුකර මෙම සැකකරුවන් අත්අඩංගුවට ගත් බව පොලීසිය සදහන් කරයි.", "URL": "https://sinhala.adaderana.lk/news.php?nid=24503", "Category": null, "Parent URL": null}