{"Source": "Adaderana", "Timestamp": "December 11, 2015 04:02 pm", "Headline": "ගුණදාසගේ පෙත්සම විසිවෙයි", "News Content": "එක්සත් ජාතින්ගේ සංවිධානය විසින් ශ්‍රී ලංකාව සම්බන්ධයෙන් නිකුත් කර ඇති දරුස්මාන් වාර්තාව අභියෝගයට ලක් කරමින් ඉදිරිපත් කළ පෙත්සම පවත්වාගෙන යාමට නොහැකි බව කොළඹ දිසා අධිකරණය නියෝග කර තිබේ.දේශහිතෛශි ජාතික ව්‍යාපාරයේ සභාපති ආචාර්ය ගුණදාස අමරසේකර මහතා විසින් අදාළ පෙත්සම ඉදිරිපත් කර තිබුණි.ශ්‍රි ලංකාවෙන් කිසිදු අදහස් විමසීමකින් තොරව නිකුත් කර ඇති දරුස්මාන් වාර්තාව නීතියට පටහැනි බව අදාළ පෙත්සමෙන් සඳහන් කර ඇත.ඒ හේතුවෙන් එය පිළිගැනීමට නොහැකි බවට තීන්දුවක් ලබා දෙන ලෙසද පෙත්සම්කරු කොළඹ දිසා අධිකරණයෙන් ඉල්ලීමක් කර තිබේ.අදාළ පෙත්සම සම්බන්ධයෙන් තීන්දුවක් ලබාදෙමින් කොළඹ දිසා විනිසුරු ටී.ඩී ගුණසේකර මහතා දැනුම් දී ඇත්තේ තානාපති වරප්‍රසාද යටතේ එය මෙරට පවත්වාගෙන යාමට නොහැකි බවයි.", "URL": "https://sinhala.adaderana.lk/news.php?nid=55670", "Category": null, "Parent URL": null}