{"Source": "Adaderana", "Timestamp": "June 15, 2011 06:31 pm", "Headline": "ගුරු සංගමයෙන් ජනපතිට ලිපියක්", "News Content": "ජාතික අධ්‍යාපන කොමිසමට සාමාජිකයන් පත් කරන ලෙස ලංකා ගුරු සංගමය ජනාධිපතිවරයාගෙන් ඉල්ලා සිටියි. ජනාධිපති මහින්ද රාජපක්ෂ මහතා වෙත ලිපියක් යොමු කරමින් එම සංගමය පෙන්වාදෙන්නේ ජාතික අධ්‍යාපන කොමිසමේ නිලධාරීන්ගේ නිල කාලය පසුගිය අප්‍රේල් මාසයේ සිට අවසන් වී ඇති බවයි. අධ්‍යාපනයේ ප්‍රතිපත්ති, අරමුණු තීරණය කිරීමේ දී ප්‍රධාන කාර්යය භාරයක් පැවරී ඇති අදාළ කොමිසමට නිලධාරීන් පත් නොකිරීමෙන් එම ක්ෂේත්‍රයේ ගැටලු රැසක් උද්ගත වී ඇති බව ලංකා ගුරු සංගමය සඳහන් කරයි. එබැවින් ජාතික අධ්‍යාපන කොමිසම සඳහා කඩිනමින් නිලධාරීන් පත්කිරීමට පියවර ගන්නා ලෙස එම සංගමය ජනාධිපතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=16778", "Category": null, "Parent URL": null}