{"Source": "Adaderana", "Timestamp": "June 16, 2019 07:14 pm", "Headline": "පාස්කු ප්‍රහාරයෙන් අසරණ වු මල් නෙලන්නන්", "News Content": "මල් නෙළීම සිය ජීවිකාව කරගත් පිරිස් පසුගිය පාස්කු ප්‍රහාරයෙන් පසු දැඩි අසීරුතාවට පත්ව ඇත. ඒ පුදබිම් කරා ජනතාවගේ පැමිණීම අඩු වීම හේතුවෙනි. එලෙස අසීරුතාට පත් පවුල් 30 ක් පිළිබඳ තොරතුරු අද දෙරණට වාර්තා වුණේ දඹුල්ල ප්‍රදේශයෙන්. දඹුලු රජමහා විහාරය අවට, ජයමාවත, රත්මල්ගැහැල, නවපාදෙණිය, සල්ගාලු මාවත යන ප්‍රදේශවල පවුල් 30 කට ආසන්න සංඛ්‍යාවක් සිය දිවි සරි කරගන්නේ වැව්වලින් මල් නෙළා පුදබිම් අසල අළෙවි කිරීමෙන්. වැව් පීරමින් ජීවිත අවදානමද නොතකා මොවුන් මේ වෑයම දරන්නේ ජීවන අරගලය දිනන්නටයි. ඒ දිවි සටනට කාන්තා හෝ පිරිමි භේදයක් නැහැ. දහසක් දුක් මැද නෙළන මල් අළෙවියට පුදබිම් වෙත ගෙන ආවත් ඒවා මිලට ගන්න සැදැහැවතුන් නොමැති වූ විට දැරූ වෙහෙස ගඟට ඉනි කැපුවා හා සමානයි. දිවයිනේ බොහෝ පුදබිම්වල මල් අළෙවිකරුවන්ට කුටි සකස් කර තිබුණත් දඹුල්ල රජමහා විහාරය අවට එවැනි පහසුකම් නොමැතිවීමත් මේ තත්ත්වය ඇති වීමට තවත් හේතුවක්. ඔවුන් බලධාරීන්ගෙන් ඉල්ලා සිටිනේනේ මේ හැකි පමණකින් හෝ මේ අර්බුදයෙන් මිදෙන්නට අවශ්‍ය පහසුකම් සලසා දෙන ලෙසයි.", "URL": "https://sinhala.adaderana.lk/news.php?nid=112109", "Category": null, "Parent URL": null}