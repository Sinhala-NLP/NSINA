{"Source": "Adaderana", "Timestamp": "May 28, 2010 10:14 am", "Headline": "බිම් බෝම්බ වෙනුවට උතුරට විදුලිය", "News Content": "උතුරු පළාතේ බිම් බෝම්බ ඉවත් කෙරෙන සෑම ප්‍රදේශයකටම විදුලිය සපයා දෙන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. උතුරු පළාතේ කඩිනම් සංවර්ධනය සඳහා අවශ්‍ය සියලු පියවර මේ වන විටත් ගෙන ඇති බව හෙතෙම කියා සිටියි. වව්නියාවේ සිට යාපනයේ චුන්නාකමම් දක්වා විදුලි සම්ප්‍රේෂණ පද්ධතිය අලුතින් පිහිටුවීමේ කටයුතු ආරම්භ කිරීමේ අවස්ථාවට එක්වෙමින් බැසිල් රාජපක්ෂ මහතා‍ මෙම අදහස් පළ කළේය. ආසියානු සංවර්ධන බැංකුවේ සහ ජපන් ජාත්‍යන්තර මිත්‍රත්ව සහයෝගිතා පදනම මගින් මෙම ව්‍යාපෘතිය සඳහා අවශ්‍ය මූල්‍යාධාර සපයා තිබේ.. මෙම අවස්ථාවට ඩග්ලස් දේවානනන්දා , රිෂාද් බදුයුදීන් සහ පාඨලී චම්පික රණවක අමාත්‍යවරුන් ද සහභාගි වී තිබේ.", "URL": "https://sinhala.adaderana.lk/news.php?nid=8669", "Category": null, "Parent URL": null}