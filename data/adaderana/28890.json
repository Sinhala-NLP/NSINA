{"Source": "Adaderana", "Timestamp": "November 4, 2012 02:26 pm", "Headline": "නවසීලන්තය පළමුවෙන් පන්දුවට පහරදෙයි", "News Content": "ශ්‍රී ලංකාව සහ නවසීලන්තය අතර පැවැත්වෙන දෙවන එක්දින තරඟයේ කාසියේ වාසිය දිනූ නවසීලන්ත කණ්ඩායම පළමුවෙන් පන්දුවට පහරදීමට තීරණය කරයි. සංචාරක නවසීලන්ත කණ්ඩායම හා ශ්‍රී ලංකාව අතර දෙවන එක්දින තරඟය පල්ලේකැලේ ජාත්‍යන්තර ක්‍රිකට් ක්‍රීඩාංගණයේ දී පැවැත්වෙයි. දෙරට අතර පැවති පළමු තරඟය පසුගියදා වර්ෂාව හේතුවෙන් නවතා දැමීමට තරඟ තීරකවරුන් තීරණය කර තිබිණි. ශ්‍රී ලංකා කණ්ඩායම වෙනුවෙන් මහේල ජයවර්ධන නායකත්වය සපයන අතර රොස් ටේලර් නවසීලන්ත කණ්ඩායම වෙනුවෙන් නායකත්වය දරයි.", "URL": "https://sinhala.adaderana.lk/news.php?nid=28890", "Category": null, "Parent URL": null}