{"Source": "Adaderana", "Timestamp": "January 10, 2016 07:15 am", "Headline": "තීරණාත්මක තරඟයේදී ශ්‍රී ලංකාව පළමුව පහරදෙයි", "News Content": "සංචාරක ශ්‍රී ලංකා කණ්ඩායම හා නවසීලන්ත කණ්ඩායම අතර පැවැත්වෙන පන්දුවාර 20- 20 තරඟාවලියේ අවසන් තරඟයේ කාසියේ වාසිය දිනාගත් නවසීලන්ත කණ්ඩායම මුලින් පන්දුවට පහරදීමේ අවස්ථාව ශ්‍රී ලංකාවට ලබාදීමට තීරණය කර තිබේ.මෙම තරඟය නවසීලන්තයේ ඊඩන් පාක් හි පැවැත්වෙයි.මෙම තරඟාවලියේ ශ්‍රී ලංකාව සහභාගි වූ පළමු තරඟයෙන් ලකුණු 3ක පරාජයක් ලැබුවද අද තරඟය ජය ගැනීමේ අපේක්ෂාවෙන් ශ්‍රී ලංකාව සිටියි.විශේෂයෙන් 20-20 තරඟවලදී ශ්‍රී ලංකාව තවදුරටත් අංක එකේ කණ්ඩායම ලෙස ශ්‍රේණිගත කිරීම්වල සිටින අතර මේ නිසා අද තරඟයේ ජයග්‍රහණය ලැබීම එම නාමාවලියේ පළමු තැන තවදුරටත් රැඳී සිටීමට හේතුවෙයි.2012 වසරේ සිට මේ දක්වා කාලය තුළ ශ්‍රී ලංකාව 20 -20 තරඟ තුළදී වැඩි දක්ෂතා දක්වමින් ශ්‍රේණිගත කිරීම්වල පළමු තැන රැඳී සිටීමට සමත්ව සිටියි.", "URL": "https://sinhala.adaderana.lk/news.php?nid=56258", "Category": null, "Parent URL": null}