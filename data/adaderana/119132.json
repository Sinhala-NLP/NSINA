{"Source": "Adaderana", "Timestamp": "September 15, 2019 09:09 am", "Headline": "ආණ්ඩුව ගෙදර යන්න ලෑස්ති වෙනවා-දිනේෂ් ගුණවර්ධන", "News Content": "එක්සත් ජාතික පක්ෂ ආණ්ඩුව ජනතා බලයෙන් අවලංගු වූ ආණ්ඩුවක් වී ඇති බව මහජන එක්සත් පෙරමුණේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි. කොස්ගම සාලාව ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. එක්සත් ජාතික පක්ෂ ආණ්ඩුව පවත්වාගෙන ගියේ ශ්‍රී ලංකා නිදහස් පක්ෂයේ මන්ත්‍රීවරුන් හා වෙනත් පක්ෂවල උදවුවෙන් බව ඒ මහතා ප්‍රකාශ කරයි. ඔවුන් නොමැතිව එක්සත් ජාතික පක්ෂයට පැවැත්මක් නැති බවත් මේ වන විට එක්සත් ජාතික පක්ෂය ගෙදර යාමට සූදානම් බවත් ඒ මහතා වැඩිදුරටත් ප්‍රකාශ කර සිටියේය. පළාත් පාලන මැතිවරණයේ දී අන්ත පරාජයක් ලැබීමෙන් පසු මේ වන විට පවතින්නේ අවලංගු ආණ්ඩුවක් බවත් නමුත් එක්සත් ජාතික පක්ෂය පාලන බලය අත්හැරීමට බියෙන් පසුවන බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=119132", "Category": null, "Parent URL": null}