{"Source": "Adaderana", "Timestamp": "May 12, 2017 08:18 am", "Headline": " එස්.එම් රංජිත් ඉල්ලා අස්වෙයි", "News Content": "පළාත් අමාත්‍යධූරයෙන් ඉල්ලා අස්වීමේ ලිපිය එස්.එම් රංජිත් මහතා උතුරු මැද පළාත් ආණ්ඩුකාරවරයාට බාර දී තිබේ.ඊයේ(11) පස්වරුවේ අදාළ ලිපිය උතුරු මැද පළාත් ආණ්ඩුකාර පී.බී.දිසානායක මහතා වෙත බාරදී ඇති බව වාර්තා වෙයි.පළාත් සභාව තුළ ඇතිවී ඇති අර්බුධකාරී තත්ත්වය හේතුවෙන් උතුරු මැද පළාත් සභාවේ ප්‍රවාහන, ක්‍රීඩා හා යෞවන කටයුතු සමූපකාර වෙළෙඳ හා කර්මාන්ත අමාත්‍යධූරයෙන් තමා ඉල්ලා අස් වන බව එස්.එම්. රංජිත් මහතා ආණ්ඩුකාරවරයාට යැවූ ලිපියේ සඳහන් කර තිබේ.උතුරු මැද පළාත් සභාවේ හිටපු සෞඛ්‍ය අමාත්‍ය කේ.එච්. නන්දසේන මහතා හදිසියේ එම තනතුරෙන් ඉවත් කිරීමට විරෝධය දක්වමින් තමන් මෙලෙස අමාත්‍යධුරයෙන් ඉවත් වන බව එස්.එම් රංජිත් මහතා සඳහන් කර ඇත.මේ අතර උතුරු මැද පළාත් සභාවේ බලය ඒකාබද්ධ විපක්ෂයට ලබාගන්නා බව පාර්ලිමේන්තු මන්ත්‍රී එස්.එම්.චන්ද්‍රසේන මහතා පැවති මාධ්‍ය හමුවකදී සඳහන් කළේය.", "URL": "https://sinhala.adaderana.lk/news.php?nid=73083", "Category": null, "Parent URL": null}