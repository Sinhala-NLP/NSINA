{"Source": "Adaderana", "Timestamp": "July 12, 2017 02:09 pm", "Headline": "උමා ඔයට එකම පවුලේ 3ක් බිලි", "News Content": "වැලිමඩ ,පුහුල්පොළ ප්‍රදේශයේ උමා ඔයෙහි දිය නෑමට ගිය කුඩා දරුවෙකු ඇතුළු තිදෙනෙකු මිය ගොස් ඇති බව අප වාර්තාකරු පවසයි.මෙලෙස මිය ගොස් ඇත්තේ මොරගොල්ල ප්‍රදේශයේ අංක .5 ලයිමේ පදිංචි රාමයියා කරුපායි (81),කරුපයියා පුෂ්පවති (32) හා තංගරාජා ලෙනින් (අවු.2.මාස 6) යන එකම පවුලේ මව,දුව හා මිණිබිරියයි.අද (12) උදෑසන 10ට පමණ මොවුන් දිය නෑම සඳහා ගොස් ඇති අතර අඩි 50ක් පමණ ගැඹුරින් යුතු වලක දිය නාමින් සිටියදී අභිරහස් ලෙස මිය ගොස් ඇති බවත්, දවහල් 1ට පමණ එම ස්ථානයට දිය නෑම සඳහා පැමිණි අයෙක් මොවුන් දියේ ගිළී සිටිනු දැක පොලීසිය දැනුවත් කර ඇති බවත් අප වාර්තාකරු පවසයි.වැලිමඩ පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75172", "Category": null, "Parent URL": null}