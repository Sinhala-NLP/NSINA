{"Source": "Adaderana", "Timestamp": "April 22, 2013 05:47 pm", "Headline": "විපක්ෂය නැතිව ඌව පළාත් සභාව රැ‍ස්වෙලා! - රු.මි. 133ක පරිපූරක ඇස්තමේන්තු සම්මතයි", "News Content": "විපක්ෂයේ සහභාගීත්වයකින් තොරව ඌව පළාත් සභාව අද (22) රැස්වී තිබේ. සභාවාරය විනාඩි 15ට සීමා වූ අතර එම කාලය තුළ ආණ්ඩු පක්ෂය විසින් ඉදිරිපත් කළ රුපියල් මිලියන 133ක පරිපූරක ඇස්තමේන්තු 2ක් ඒකමතිකව සම්මත වූ බව වාර්තා වේ. පළාත් අධ්‍යාපන සහ සෞඛ්‍ය අමාත්‍යංශවලට අදාළව එම ඇස්තමේන්තු ඉදිරිපත් කර තිබුණි. ඌව පළාත් සභාවේ විපක්ෂය එක්සත් ජාතික පක්ෂ මන්ත්‍රීවරුන් 7 දෙනෙකුගෙන් සහ ජනතා විමුක්ති පෙරමුණු මන්ත්‍රීවරයෙකුගෙන් සමන්විතය.", "URL": "https://sinhala.adaderana.lk/news.php?nid=33483", "Category": null, "Parent URL": null}