{"Source": "Adaderana", "Timestamp": "February 23, 2019 06:15 pm", "Headline": "තර්ස්ටන්-ඉසිපතන 56 වන සහෝදරයින්ගේ සටනේ ජය තර්ස්ටන් විදුහලට", "News Content": "තර්ස්ටන්-ඉසිපතන 56 වන සහෝදරයින්ගේ සටන මහා ක්‍රිකට් තරගයෙන් තර්ස්ටන් විදුහල කඩුළු 10කින් ජයක් හිමිකර ගත්තේය. ඉසිපතන විදුහල ලකුණු 169 හා 144 බැගින් ලබා ගත් අතර .තර්ස්ටන් විදුහල ලකුණු 276 හා 41/0 ලෙස ලබා ගත්තේය. කොළඹ තර්ස්ටන් විද්‍යාලය සහ ඉසිපතන විද්‍යාලය අතර 56 වන සහෝදරයන්ගේ සටන මහා ක්‍රිකට් තරගයේ දෙවන දිනය අද පැවැත් විය. ලකුණු 107ක් පිටුපසින් සිටිමින් සිය දෙවන ඉනිම ඇරඹූ ඉසිපතන විද්‍යාලය දිවා ආහාරය සඳහා තරගය නතර කරන විට කිසිවෙකු නොදැවී කිසිදු ලකුණක් ලබා ගෙන සිටියේ නැහැ. ඊයේ (22) දිනය සඳහා තරගය නතර කරන විට සිය පළමු ඉනිම ක්‍රීඩා කරමින් තර්ස්ටන් විද්‍යාලය කඩුලු 4ක් දැවී ලකුණු 148ක් රැස් කරගෙන සිටියේය. ඒ අනුව තර්ස්ටන් විද්‍යාලය අද දිවා ආහාරයට පෙර සියලු දෙනා දැවී සිය පළමු ඉනිමට ලකුණු 276 ක් රැස් කළ අතර තර්ස්ටන් විද්‍යාලය වෙනුවෙන් විශිෂ්ට ඉනිමක් ක්‍රීඩා කළ රනේෂ් සිල්වා ලකුණු 109ක් රැස් කළේය. පන්දු යැවීමේදී රවිදු රත්නායක කඩුලු 3ක් දවා ගත්තේය. තරගයේ ප්‍රථමයෙන් පන්දුවට පහරදුන් ඉසිපතන විද්‍යාලය සියලු දෙනා දැවී සිය පළමු ඉනිමට ලකුණු 169ක් රැස් කළ අතර එහිදී තෙවිඳු දික්වැල්ල ලකුණු 40ක් රැස් කළේය.", "URL": "https://sinhala.adaderana.lk/news.php?nid=104904", "Category": null, "Parent URL": null}