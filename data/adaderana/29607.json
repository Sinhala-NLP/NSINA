{"Source": "Adaderana", "Timestamp": "November 30, 2012 12:15 pm", "Headline": "අලි 4ක් විදුලි රැහැනට බිලිවෙති", "News Content": "වාලච්චේන පොලිස් බලප්‍රදේශයේ 129 හා 130 වැනි දුම්රිය කිලෝමීටර් කණු අතර ප්‍රදේශයේදී පහත් වී තිබු අධිබලැති විදුලි රැහැනක ගැටීමෙන් වනඅලි සිව්දෙනෙකු ජීවිතක්ෂයට පත්ව තිබේ. ඊයේ (29) රාත්‍රී මෙම අනතුර සිදුවන්නට ඇතැයි පොලීසිය සැකකරයි. ප්‍රදේශවාසියෙකු විසින් අද (30) පෙරවරුවේ මේ සම්බන්ධයෙන් 119 යන හදිසි ඇමතුම් අංශයට ලබාදුන් තොරතුරකට අනුව එම වනඅලි සිව්දෙනාගේ මරණ පොලීසිය විසින් සොයාගෙන තිබේ. අධිබලැති විදුලි රැහැන් සහිත කණු පහත්වී ඇති බවත් මේ හේතුවෙන් විදුලි රැහනක් ද පහත්වී ඇති බවත් පොලීසිය කියයි. එකී විදුලි රැහැනක ගැටීමෙන් මෙම අලි මරණ සිදුව ඇතැයි ද පොලීසිය පවසයි.", "URL": "https://sinhala.adaderana.lk/news.php?nid=29607", "Category": null, "Parent URL": null}