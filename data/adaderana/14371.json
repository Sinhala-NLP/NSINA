{"Source": "Adaderana", "Timestamp": "February 21, 2011 10:01 am", "Headline": "ඉන්දීය ධීවර පිරිසක්, නාවික හමුදාව විසින් නැවත හරවා යැවූ බවට චෝදනාවක්", "News Content": "මසුන් ඇල්ලීම සඳහා මුහුද බලා පිටත්ව ගිය ඉන්දීය ධීවරයින් පිරිසක් ශ්‍රී ලංකා නාවික හමුදා නිලධාරීන් විසින් මුහුද මධ්‍යයේදී ආපසු හරවා යවා ඇති බව විදෙස් මාධ්‍ය වාර්තා කරයි. යාන්ත්‍රික යාත්‍රා 600 න් ඉන්දියාවේ රාමේෂ්වරන් සිට එරට ධීවරයින් 2400 ක් පමණ මෙසේ මසුන් ඇල්ලීම සඳහා පිටත්ව ගොස් ඇති බව සඳහන්ය. ඔවුන් මසුන් ඇල්ලීමේ කටයුතු වල යෙදී සිටියදී යාත්‍රා 04 න් පැමිණි ශ්‍රී ලංකා නාවික හමුදා නිලධාරීන් පිරිසක්, තමන් ජාත්‍යන්තර මුහුදු සීමාව පසුකළ බව පවසමින් ආපසු පිටත්ව යන ලෙසට අනතුරු ඇඟවූ බව දේශීය ධීවර සංගමයේ සභාපති යේසු රාජා ප්‍රකාශ කර ඇත. එමෙන්ම නැවත එම ප්‍රදේශයේ මසුන් ඇල්ලීම සඳහා නොපැමිණෙන ලෙසට එම නිලධාරීන් තර්ජනය කළ බව ද ඔහු පවසා තිබේ.", "URL": "https://sinhala.adaderana.lk/news.php?nid=14371", "Category": null, "Parent URL": null}