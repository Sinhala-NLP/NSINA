{"Source": "Adaderana", "Timestamp": "December 17, 2012 08:48 am", "Headline": "පුරාවස්තු ගන්න හැදූ 6 ක් මාට්ටු", "News Content": "උප්පුවේලි, ආන්දන්කුලම් ප්‍රදේශයේ දී අනවසර කැනීම් කරමින් සිටි පුද්ගලයින් 6 දෙනෙකු අත්අඩංගුවට ගෙන තිබේ. ආන්දන්කුලම්, චම්පා පටුමගේ අංක 972 දරණ ස්ථානයේ දී පුරාවස්තු සොරා ගැනීමේ අදහසින් මොවුන් කැණිම් කටයුතු සිදු කරමින් සිටි බව පොලීසිය සඳහන් කළේය. අත්අඩංගුවට ගත් සැකකරුවන් අද (17) ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමට නියමිතය. උප්පුවේලි පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30015", "Category": null, "Parent URL": null}