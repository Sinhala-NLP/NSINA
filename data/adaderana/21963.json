{"Source": "Adaderana", "Timestamp": "February 8, 2012 02:58 pm", "Headline": "මත්ද්‍රව්‍ය ළඟ තබාගත් දෙදෙනෙකු කොටුවෙයි", "News Content": "හෙරොයින් මත්ද්‍රව්‍ය ළඟ තබාගෙන සිටි බන්ධනාගාර නියාමකවරයෙකු සහ වැඩ තහනමට ලක්වූ පොලිස් කොස්තාපල්වරයෙකු අනුරාධපුර පොලිසිය විසින් අත්අඩංගුවට ගෙන තිබේ. අනුරාධපුර, ඇල්ලකට්ටුව මාර්ගයේ සැකකටයුතු ලෙස හැසිරෙමින් සිටි ඔවුන් පොලිසිය විසින් අත්අඩංගුවට ගෙන ඇති බව වාර්තා වේ. ඔවුන් ළඟ තිබී හෙරොයින් මිලිග්‍රෑම් 150 ක ප්‍රමාණයක් හමුවී ඇත. අත්අඩංගුවට පත්වූ බන්ධනාගාර නියාමකවරයා වව්නියාව බන්ධනාගාරයට අනුයුක්ත අයෙකු බව සඳහන්ය. සැකකරුවන් දෙදෙනාම අද(08) අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21963", "Category": null, "Parent URL": null}