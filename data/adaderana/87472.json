{"Source": "Adaderana", "Timestamp": "April 15, 2018 06:49 pm", "Headline": "කඳුළු මැදින් අකුරු  කෙරූ දරුවන්ට සතුට ලැබුණ හැටි ", "News Content": "කඳුළු මැදින් අකුරු කරමින් අනාගතය සාර්ථක කරගත් දුවා දරුවන් පිළිබදව දිවයිනේ බොහෝ ප්‍රදේශවලින් වරින් වර වාර්ථා වේ. එවැනි දරුවන්ගේ හෙට දවස වෙනුවෙන් රජය මැදිහත් වන තෙක් නොසිට හැකි පමණින් දායකවීමට හැකිනම් එය ආදර්ශමත් කටයුත්තකි. රක්වාණ කැන්දපොල ගම්මානය බොහෝ අගහිඟකම් වලින් පිරි පවුල් රැසක එකතුවක් ලෙස සැලකිය හැකියි. කෘෂිකර්මාන්තයෙන් මෙන්ම කුලී වැඩවලින් උපයාගන්නා ආදායමින් දිවිගෙවන පවුල් රැසක ළමුන් 52 කුට අධ්‍යාපන පහසුකම් සපයන්නේ රක්වාන කැන්දපොල ප්‍රාථමික විද්‍යාලයයි. මෙතරම් අඩු පහසුකම් පැවතියද 50 වසරකට එහා ගිය ඉතිහාසයක් ඇති රක්වාන ප්‍රාථමික විද්‍යාලයෙන් අධ්‍යාපනය ලැබූ බොහෝ පිරිස අද රටේ වැදත් පුද්ගලයින් ලෙස දිවි ගෙවයි. මේ විද්‍යාලයේ සිසු දරුවන් වෙනුවෙන් කරුණාබර සිතක් පහලවූ එංගලන්තයේ ශ්‍රී ලාංකික එකතුව පසුගියදා ශ්‍රී ලංකාවට පැමිණ විද්‍යාලයේ සිසු දරු දැරියන් මුණ ගැසුනි. අඩු පහසුකම් ලැබුවද විද්‍යාලයේ අධ්‍යාපනය ඉහල මට්ටමක පවතින වන සාක්ෂිද මොනවට පැහැදිලි කෙරෙණි. දිනකට කිලෝමීටර් දෙකට එහා දුරක සිට පාසලට පැමිණෙන ඇතැම් දරුවන් වසර කිහිපයකින් සපත්තු යුගලක් පැළඳ නොමැත. මේපිළිබදව අවබෝධ කරගත් ලන්ඩනයේ සිටින ලක් මවට හිතැති පිරිස් මේ දරුවන්ට අධ්‍යාපන කටයුතු වෙනුවෙන් අවැසි දෑ බෙදා දෙනු ලැබීය.", "URL": "https://sinhala.adaderana.lk/news.php?nid=87472", "Category": null, "Parent URL": null}