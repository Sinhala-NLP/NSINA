{"Source": "Adaderana", "Timestamp": "May 12, 2010 08:02 am", "Headline": "කොල්ලකරුවන් පැහැරගත් නැව මුදාහැරලා", "News Content": "සෝමාලියානු මුහුදු කොල්ලකරුවන් විසින් පැහැරගත් බ්‍රිතාන්‍ය නෞකාවේ සිටි ශ්‍රි ලාංකිකයින් පිරිස මුදා හැර තිබේ. ශ්‍රි ලාංකිකයින් ඇතුළු නැවේ කාර්යය මණ්ඩලය ඊයේ මුදාහැර ඇති බව එම නැව් සමාගමේ ශ්‍රි ලංකා නියෝජිත ඒ.එල්.එස්.ෂිපින් සමාගමේ කළමනාකාර අධ්‍යක්ෂ ඒ.සිල්වා මහත්මිය පැවසුවාය. මෙම නෞකාව පසුගිය මාර්තු මස 23 වැනිදා සෝමාලියානු මුහුදු කොල්ලකරුවන් විසින් පැහැර ගැනුණි.", "URL": "https://sinhala.adaderana.lk/news.php?nid=8341", "Category": null, "Parent URL": null}