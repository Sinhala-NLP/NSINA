{"Source": "Adaderana", "Timestamp": "February 4, 2017 02:01 pm", "Headline": " නිදහස් දා දඹුල්ලේ පිරිසක් ඉඩම් නිදහස ඉල්ලයි", "News Content": "සංවර්ධන කටයුතු සඳහා බව පවසමින් දඹුල්ල නගරයේ ඇති පාරම්පරික ඉඩම් රජයට පවරාගෙන වසර 36ක කාලයක් ගතවී ඇතත් මෙතෙක් තමන් සාධාරණයක් ඉටුකර නොමැති බව පවසමින් දඹුල්ල නගරයේ උපවාසයක් ආරම්භ කර තිබේ.තමන්ගේ පාරම්පරික ඉඩම් සංවර්ධනයකර ගැනීමට ඉඩ ලබා දෙන්නැයි ඉල්ලමින් ව්‍යාපාරිකයින් පිරිසක් විසින් මෙම විරෝධතාවයේ නියැලෙන බව අද දෙරණ වාර්තාකරු පවසයි.මෙම ප්‍රශ්නයට විසඳුමක් ලැබෙන තුරු උපවාසය පවත්වාගෙන යන බවත් ඔවුන් පෙන්වා දී තිබේ.රජයට පවරා ගත් බොහෝ ඉඩම් නැවත වෙනත් පුද්ගලයන්ට අලෙවි කරන බවත්, මේ හේතුවෙන් දඹුල්ලේ පාරම්පරික උරුමකරුවන්ට විශාල අසාධාරණයක් සිදුව ඇති බවත් ඔවුන් පවසයි.නාගරික සංවර්ධන අධිකාරිය ,ප්‍රදේශීය ලේකම් කාර්යාලය හා රජයේ වගකිව යුතු සෑම පිරිසකටම වසර 36 ක සිට මේ පිළිබඳව දැනුම්වත් කළඳ පළක් නොවූ බව ඔවුන් පෙන්වා දී තිබේ.", "URL": "https://sinhala.adaderana.lk/news.php?nid=69129", "Category": null, "Parent URL": null}