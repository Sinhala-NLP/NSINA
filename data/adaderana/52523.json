{"Source": "Adaderana", "Timestamp": "July 9, 2015 08:55 am", "Headline": "තව දවස් තුනයි!", "News Content": "ඉදිරි පාර්ලිමේන්තු මැතිවරණයට අදාළව නාමයෝජනා බාරදීමට හැකියාව ඇත්තේ තවත් දින තුනක් පමණක් බව මැතිවරණ මහලේකම් කාර්යාලය පවසයි.ඔවුන් පෙන්වා දෙන්නේ අද හෙට සහ ලබන සඳුදා දිනය පමණක් නාමයෝජනා බාරදීම සිදුකළ හැකි බවයි .ඊයේ දිනයේදී ජනසෙත පෙරමුණ ගාල්ල, මාතර, හම්බන්තොට සහ මාතලේ යන දිස්ත්‍රික් 04 සඳහා නාමයෝජනා බාරදී ඇත.ඊට අමතරව මහනුවර දිස්ත්‍රික්කය සඳහා ලංකා කම්කරු කොංග්‍රසය නාමයෝජනා බාරදී ඇති බව මැතිවරණ මහලේකම් කාර්යාලය සඳහන් කළේය.ඊයේ දිනය තුළ ස්වාධීන ක්ණ්ඩායම් 24ක් ඇප මුදල් තැන්පත් කර ඇත.ඒ අනුව මේ වන විට පාර්ලිමේන්තු මැතිවරණය සඳහා ස්වාධීන කණ්ඩායම් 85ක් ඇප මුදල් තැන්පත් කර ඇති බව වාර්තා වේ.මේ අතර මැතිවරණ නිරීක්ෂණ සංවිධාන සහ මැතිවරණ කොමසාරිස්වරයා අතර සාකච්ඡාවක් අද දිනයේ පැවැත්වීමට නියමිතව තිබේ.පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේ අද පස්වරුවේ එම සාකච්ඡාව පැවැත්වෙන බවයි.", "URL": "https://sinhala.adaderana.lk/news.php?nid=52523", "Category": null, "Parent URL": null}