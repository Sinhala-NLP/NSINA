{"Source": "Adaderana", "Timestamp": "December 4, 2018 09:18 am", "Headline": "වතු කම්කරුවන් අඛණ්ඩ වැඩ වර්ජනයක", "News Content": "දෛනික වැටුප රුපියල් දහස දක්වා වැඩි කරන ලෙස ඉල්ලා අද (04) දිනයේ සිට අඛණ්ඩ වැඩ වර්ජනයක නිරත වන බව ලංකා කම්කරු කොංග්‍රසය පවසයි. එහි උප සභාපති එස්.අරුල් සාමි මහතා සදහන් කළේ වතු හාම්පුතුන් සමග පැවති සාකච්ඡා අසාර්ථ වීම හේතුවෙන් මෙම තීරණයට එළඹි බවයි. ඒ අනුව දෛනික වැටුප වැඩි කිරීමට එකඟතාව පල කරන තුරුවැඩ වර්ජනය අඛන්ඩව ක්රිැයාත්මක කරන බව එස්.අරුල් සාමි මහතා සඳහන් කළේය. කෙසේවෙතත් මෙම වැඩ වර්ජනයට සහයෝගය ලබාදෙන්නේ ද නැද්ද යන්න සම්බන්ධයෙන් අද දිනයේ තීරණය කරන බව ලංකා ජාතික වතුකම්කරු කොංග්‍රසය පවසයි. එහි මහලේකම් පාර්ලිමේන්තු මන්ත්‍රී වඩිවෙල් සුරේෂ් මහතා සඳහන් කළේ අද දිනයේ ඒ සම්බන්ධයෙන් අවසන් තීරණයක් ගන්නා බවයි.", "URL": "https://sinhala.adaderana.lk/news.php?nid=100233", "Category": null, "Parent URL": null}