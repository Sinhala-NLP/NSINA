{"Source": "Adaderana", "Timestamp": "April 19, 2019 10:54 am", "Headline": "ජා ඇල දී දුම්රියේ ගැටී පුද්ගලයෙක් මරුට", "News Content": "ජා ඇල,තුඩැල්ල ප්‍රෙද්ශයේදී යතුරු පැදියක් දුම්රියක ගැටී සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. ජා ඇල තුඩැල්ල දුම්රිය මාර්ගයේ දී ඊයේ(18) පස්වරුවේ මෙම අනතුර සිදුවු තිබේ. මාර්ගය හරහා ගමන් ගත් යතුරුපැදියක් හලාවත සිට කොළඹ කොටුව දක්වා ධාවනය වූ දුමිරියේ ගැටී අනතුර සිදුවිය. අනතුරින් මියගොස් ඇත්තේ ජා ඇල,තුඩැල්ල ප්‍රෙද්ශයේ පදිංචි 43න් හැවිරිදි පුද්ගලයෙක්. ප්‍රදේශවාසීන් පවසන්නේ දුම්රිය ආරක්ෂිත ගේට්ටුවක් නොමැති වීම හේතුවෙන් මෙම ස්ථානයේ අනතුරු බහුලව සිදුවන බවයි.", "URL": "https://sinhala.adaderana.lk/news.php?nid=108211", "Category": null, "Parent URL": null}