{"Source": "Adaderana", "Timestamp": "September 16, 2011 01:11 pm", "Headline": "මිත්‍රත්ව හුවමාරුවෙන් තවත් කණ්ඩායමක් බංග්ලාදේශයට", "News Content": "තරුණ මිත්‍රත්ව හුවමාරු වැඩසටහන යටතේ තවත් කණ්ඩායමක් අද(16) දිනයේ විදේශ ගත වේ. අදාළ කණ්ඩායම දින 7ක් පුරා බංග්ලාදේශයේ රැදී සිටීමට නියමිත බව යෞවන කටයුතු හා නිපුණතා සංවර්ධන අමාත්‍යාංශය පවසයි. එම තරුණ තරුණියන්ට විදේශ ගමන් බලපත්‍ර ලබාදීමේ උත්සවය ඊයේ(15) දිනයේ පැවැත්වුණි. සෑම දිස්ත්‍රික්කයකම සමානව බෙදී යන අයුරින් මෙම තරුණ තරුණියන් තෝරාගැනීම සිදුවූ බව එහිදී අදහස් දැක්වූ යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා කියා සිටියේය.", "URL": "https://sinhala.adaderana.lk/news.php?nid=18766", "Category": null, "Parent URL": null}