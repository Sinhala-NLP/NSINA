{"Source": "Adaderana", "Timestamp": "January 24, 2010 01:25 pm", "Headline": "හයිටියේ සුන්බුන් අතර සිරවී සිටි පුද්ගලයෙක් බේරාගැනේ", "News Content": "හයිටි රාජ්‍යයේ භූකම්පනයෙන් කඩා වැටුණු ගොඩනැගිල්ලක සුන්බුන් අතර සිරවී සිටි පුද්ගලයෙකු බේරා ගැනීමට සහන සේවා කණ්ඩායම් සමත් ව තිබේ. භූකම්පනය සිදුවී දින 11 කට පසු මෙසේ සොයාගෙන ඇත්තේ 24 හැවිරිදි පුද්ගලයෙක් වන අතර ඊයේ දිනයේදී ද 84 හැවිරිදි කාන්තාවක් නිරුපද්‍රිතව බේරාගැනීමට සහන‍ සේවා කණ්ඩායම් සමත් විය. පසුගිය 12 වැනිදා සිදුවූ භූකම්පනයෙන් මියගිය පුද්ගලයින්ගේ මළ සිරුරු එක් ලක්ෂ 10,000 ක් පමණ මේ වන විට සොයාගෙන තිබේ. භූකම්පනයෙන් සිදුවූ අනතුරු හේතුවෙන් තුවාල ලැබූ සංඛ්‍යාව එක් ලක්ෂ 93,000 ක් පමණ වන අතර තවත් අවතැන් වූ පුද්ගලයින්ගේ සංඛ්‍යාව හය ලක්ෂ 9,000 කි.", "URL": "https://sinhala.adaderana.lk/news.php?nid=6215", "Category": null, "Parent URL": null}