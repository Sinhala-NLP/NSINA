{"Source": "Adaderana", "Timestamp": "April 4, 2017 02:47 pm", "Headline": "ශූර් නෞකාව දිවයිනට ඇවිත්", "News Content": "ඉන්දීය වෙරළ ආරක්ෂක බලකායේ “ශූර්“ නැමැති නෞකාව කොළඹ වරාය වෙත පැමිණ තිබේ. පුහුණු සහ සුහද සංචාරයක් සඳහා එම නෞකාව දිවයිනට පැමිණ ඇති බව සඳහන්වේ. එහිදී නාවික සම්ප්‍රදායානුකූලව එම නෞකාව පිළිගත් බව නාවික හමුදාව සඳහන් කළේය. අනතුරුව එම නෞකාවේ අණ දෙන නිලධාරී නියෝජ්‍ය පරීක්ෂක ජනරාල් කපිතාන් එස්.එස්.ඩසීලා මහතා සහ විධාන ආඥාපති රියර් අද්මිරාල් නිරාජ ආටිගල මහතා අතර සුහද හමුවක්ද සිදුව තිබේ. එම නෞකාව නැංගුරම් ලා තිබෙන කාල සීමාව තුළ පුහුණු වැඩසටහන් කීපයකට සහ ක්‍රීඩා තරඟ කීපයකට එහි නැව් මුළුව සහභාගී වීමට නියමිත බව නාවික හමුදාව සඳහන් කළේය. ශූර් නෞකාව ලබන 08 වන දින දිවයිනෙන් පිටත්ව යාමට නියමිත බව නාවික හමුදාව පවසයි.", "URL": "https://sinhala.adaderana.lk/news.php?nid=71718", "Category": null, "Parent URL": null}