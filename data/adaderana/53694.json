{"Source": "Adaderana", "Timestamp": "September 6, 2015 05:00 pm", "Headline": "දෙමස් මසැති බිළිඳා හුස්ම හිරවී මරුට", "News Content": "අනුරාධපුර, විජයපුර ප්‍රදේශයේ දී බිළිඳෙකු නිදා සිටියදී හුස්ම හිරවී මියගොස් තිබේ.ඊයේ රාත්‍රී මෙම බිළිඳා සිය මව සහ සහෝදරයින් දෙදෙනා සමග නිදා සිටියදී මෙලෙස මියගොස් ඇති බව පොලිසිය සඳහන් කළේය.අවුරුදු 4 ක් වයසැති සහෝදරයාගේ සිරුරට යටවීමෙන් බිළිඳා මියගොස් ඇති බව සඳහන්ය.මියගොස් ඇත්තේ මාස 02ක් වයසැති පිරිමි දරුවෙක් බව පොලිසිය පැවසුවේය.මළ සිරුර සම්බන්ධයෙන් සිදුකළ පශ්චාත් මරණ පරීක්ෂණයේ දී තහවුරු වි ඇත්තේ අදාළ මරණය හුස්ම සිරවීමෙන් සිදුවූවක් බවයි.මේ සම්බන්ධයෙන් අනුරාධපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53694", "Category": null, "Parent URL": null}