{"Source": "Adaderana", "Timestamp": "May 18, 2011 12:15 pm", "Headline": " ඉන්දියාවෙන් පැරීසියට පනින්න ගිය ශ්‍රී ලාංකිකයා මාට්ටු", "News Content": "යාපනයේ පදිංචිකරුවෙකු ව්‍යාජ ගමන්බල පත්‍රයක් උපයෝගී කර ගනිමින් ඉන්දියාවේ සිට පැරීසිය බලා යාමට සූදානමින් සිටියදී ඉන්දීය පොලිස් අත්අඩංගුවට පත්ව ඇති බව විදෙස් මාධ්‍ය උපුටා දක්වයි. මොහු ඊයේ දිනයේ(17)කෝචීන් ජාත්‍යන්තර ගුවන්තොටුපළේ නෙදුම්බසරි දොරටුව අසලදී අත්අඩංගුවට ගත් බව ඉන්දීය මාධ්‍ය වාර්තා කරයි. ආගමන දෙපාර්තමේන්තු පොලිස් අධිකාරී කේ.ජී ජේම්ස් ඉන්දීය\"එක්ස්ප්‍රස් නිව්ස්\"මාධ්‍යට පවසා ඇත්තේ තිස් හැවිරිදි ජීවදාස් නමැති මොහු\"සවරි මුතු පීටර්\"යන ව්‍යාජ නාමය යොදාගෙන රටින් පිටවෙන්නට උත්සාහ දැරූ බවයි. එසේ වුවද ජීවදාස් නමැති මොහු ඉන්දියාවට පැමිණ ඇත්තේ 2003 වසරේදී බව මූලික පරීක්ෂණවලින් අනාවරණය වූ බවද පොලිස් අධිකාරීවරයා සඳහන් කර තිබේ. මොහු එල්.ටී.ටී.ඊ සංවිධානයේ සාමාජිකයෙකු හෝ වෙනත් ත්‍රස්තවාදී ක්‍රියාවලට සම්බන්ධවූවෙකුද යන්න පිළිබඳ වැඩිදුර පරීක්ෂණ පැවැත්වීම සඳහා නෙදුම්බසරි පොලීසියට බාරදී ඇතැයි ඉන්දීය මාධ්‍ය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16170", "Category": null, "Parent URL": null}