{"Source": "Adaderana", "Timestamp": "August 4, 2011 08:56 am", "Headline": "මසුන් මැරීමට යෙදූ කූඩු දැල් 73 ක් අල්ලයි", "News Content": "කල්පිටිය කළපුවේ මසුන් මැරීම සඳහා යොදා තිබූ කූඩු දැල් හෙවත් කොටු දැල් 73 ක් පුත්තලම සහකාර ධීවර අධ්‍යක්ෂ කාර්යාලයේ නිලධාරීන් විසින් සිය භාරයට ගෙන තිබේ. කල්පිටිය කළපුවේ පල්ලිවාසල්තුරේ සිට පාලකුඩාව ප්‍රදේශය දක්වා කරන ලද මෙහෙයුමක දී මෙම දැල් තොගය සොයා ගෙන තිබුණි. කුඩා මසුන් විශාල ප්‍රමාණයෙන් මෙම දැල් වලට හසු වී මියයාම හේතුවෙන් ධීවර අමාත්‍යාංශය මෙම දැල් විශේෂය තහනම් කර ඇත. පුත්තලම සහකාර ධීවර අධ්‍යක්ෂ කාර්යාලය විසින් සිය භාරයට ගත් මෙම දැල් වල වටිනාකම රුපියල් ලක්ෂ 6 ට ආසන්නය. මෙම දැල් විශේෂය මගින් මසුන් මැරීම ධීවර අමාත්‍යාංශය විසින් තහනම් කර තිබුණි.", "URL": "https://sinhala.adaderana.lk/news.php?nid=17836", "Category": null, "Parent URL": null}