{"Source": "Adaderana", "Timestamp": "September 11, 2017 12:30 pm", "Headline": " විදෙස් මුදල් රට පන්නන්න බැරි වෙයි", "News Content": "නීති විරෝධී ලෙස විදෙස් මුදල් තොගයක් චීනයට රැගෙනයාමට උත්සහ කළ ශ්‍රී ලාංකිකයෙකු කටුනායක ගුවන් තොටුපලේදී රේගු බාරයට ගෙන තිබේ.රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුනිල් ජයරත්න මහතා ප්‍රකාශ කළේ සැකකරු රුපියල් 26ලක්ෂ 52,000ක් පමණ වටිනා විදෙස් මුදල් තොගයක් රැගෙනයාමට උත්සහ කළ බවයි.අමෙරිකානු ඩොලර් 10,000ක් ජපාන, යෙන් 11 ලක්ෂයක් සැකකරු සතුව පැවති බව රේගු මාධ්‍ය ප්‍රකාශකවරයා සඳහන් කළේය.මුදල් රාජසන්තක කර සැකකරු අවවාද කර මුදාහැර තිබේ.", "URL": "https://sinhala.adaderana.lk/news.php?nid=77396", "Category": null, "Parent URL": null}