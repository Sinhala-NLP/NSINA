{"Source": "Adaderana", "Timestamp": "September 9, 2012 06:09 pm", "Headline": "සය දරු පියා අවසන් ගමන් ගිය හැටි", "News Content": "අම්බලන්ගොඩ, කළුවඩුමුල්ල ප්‍රදේශයේ තිබී මිය ගිය පුද්ගලයෙකුගේ සිරුරක්‍ සොයාගෙන තිබේ. එම ප්‍රදේශයේ පඤ්ඤාලෝක මාවතේ පිහිටි පොදු නාන ළිඳක් අසල කාණුවක මළ සිරුරක් ඇතැයි දැක ඇති ප්‍රදේශවාසීන් ඒ පිළිබඳව පොලීසියට දැනුම් දී ඇත. පසුව කළ සොයා බැලීමේදි මිය ගිය පුද්ගලාය එම ප්‍රදේශ‍ෙය්ම පදිංචිකරුවෙකු බව අනාවරණය වී තිබේ. දරුවන් 6 දෙනෙකුගේ පියෙකු වන 52 හැවිරිදි පුද්ගලයෙකු මෙලෙස මියගොස් ඇති අතර ඔහු දින 3ක් නිවසට නොපැමිණ සිට ඇතැයි ඥාතීන් පැවසුවේ යැයිද අප වාර්තාකරු පවසයි. ඔහු මත්පැන් පානය කරන අයෙකු බවත් එසේ මත් පැන් පානය කිරීම නිසා මෙලෙස වැටී මිය යන්නට ඇතැයි ඔහුගේ පවුලේ ඥාතීන් සැක කරන බවද අප වාර්තාකරු සඳහන් කරයි.", "URL": "https://sinhala.adaderana.lk/news.php?nid=27267", "Category": null, "Parent URL": null}