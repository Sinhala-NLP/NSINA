{"Source": "Adaderana", "Timestamp": "April 20, 2019 10:18 pm", "Headline": "මඩකලපුවෙන් තහනම් ධීවර දැල් 181ක් ", "News Content": "නැගෙනහිර නාවික විධානයට අනුයුක්ත නාවිකයන් පිරිසක් විසින් අද (20) මඩකලපුව, කලපු ප්‍රදේශයෙන් තහනම් ධීවර දැල් 181ක් සොයා ගැනීමට සමත්ව ඇත. නාවික හමුදාව විසින් අද මඩකලපුව, කලපු ප්‍රදේශය ආශ්‍රිතව සිදු කළ මුර සංචාරයක් අතරතුරදී නීති විරෝධි ලෙස මසුන් ඇල්ලීමට යොදා ගන්නා තහනම් ධීවර දැල් තොගයක් සොයා ගැනීමට සමත්ව ඇත. අදාල ධීවර දැල් ඉදිරි නීතිමය කටයුතු සඳහා මඩකලපුව, සහකාර ධීවර අධ්‍යක්‍ෂක කාර්යාලය වෙත බාර දීමට කටයුතු කර ඇත.", "URL": "https://sinhala.adaderana.lk/news.php?nid=108328", "Category": null, "Parent URL": null}