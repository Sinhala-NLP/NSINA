{"Source": "Adaderana", "Timestamp": "December 5, 2013 05:37 pm", "Headline": "දුම්රිය රියදුරන් දෙදෙනෙකුගේ වැඩ තහනමට විරුද්ධයි", "News Content": "අද අලුයම දුම්රිය එංජිමක් රියදුරෙකු නොමැතිව ධාවනය වීම සම්බන්ධයෙන් රියදුරන් දෙදෙනෙකු වැඩ තහනමට ලක් කිරීමට එරෙහිව විරෝධතාව පලකරන බව දුම්රිය රියදුරු සේවක සංගමය පවසයි. එම සංගමය පවසන්නේ අදාළ සිද්ධියට රියදුරන් දෙදෙනා වගනොකිව යුතු බවයි. එංජිම ධාවනය කළ රියදුරන් ඊයේ රාත්‍රී 10.30ට පමණ එය අදාළ ස්ථානයේ නවතා එහි යතුරු භාර දීම සිදු කර ඇති බව දුම්රිය රියදුරු සේවක සංගමයේ ලේකම් කේ.ඒ. ප්‍රේමකුමාර මහතා පවසයි. එන්ජිම ධාවනය වීම සිදුව ඇත්තේ අලුයම 01.30 ට පමණ බැවින් ඊට වගකිව යුත්තේ එන්ජිම භාරව කටයුතු කළ සෙසු නිලධාරින් බව ඔහු කියයි.", "URL": "https://sinhala.adaderana.lk/news.php?nid=39356", "Category": null, "Parent URL": null}