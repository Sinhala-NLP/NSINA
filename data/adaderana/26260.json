{"Source": "Adaderana", "Timestamp": "August 2, 2012 11:17 am", "Headline": " පෞද්ගලික අංශයත් දුම්රිය ධාවනයට ?", "News Content": "පෞද්ගලික දුම්රිය මැදිරි ධා‍වන ගිවිසුම අවලංගු කරන ලෙස දුම්රිය සේවා වෘත්තීය සමිති ඒකාබද්ධ පෙරමුණ ප්‍රවාහන අමාත්‍යවරයාගෙන් ඉල්ලීමක් කරයි. දුම්රිය දෙපාර්තුමේන්තුවේ පෞද්ගලික සමාගම් විසින් අති සුඛෝපභෝගී දුම්රිය මැදිරි 18 ක් ගිවිසුමක් මගින් ධාවනය සඳහා යොදවා ඇති බව එම පෙරමුණ නිවේදනයක් නිකුත් කරමින් සඳහන් කළේය. මෙම මැදිරි සියල්ලම දුම්රිය දෙපාර්තුමේන්තුව සතු මැදිරි වන අතර එම මැදිරි පෞද්ගලික සමාගම්වලට ලබා දීම තුළින් රජයට විශාල පාඩුවක් සිදුව ඇති බව දුම්රිය සේවා වෘත්තීය සමිති ඒකාබද්ධ පෙරමුණ පෙන්වා දෙන්නේය. මෙලෙස පෞද්ගලික මැදිරි ක්‍රම‍ය හේතුවෙන් ඉදිරියේදී පෞද්ගලික දුම්රිය ධාවනයට ද යොමුවිය හැකි බව එම පෙරමුණ පවසයි. එම නිසා මේ පිළිබඳව දැඩි අවධානය යොමුකර මෙම ගිවිසුම අවලංගු කරන ලෙස දුමිරිය සේවා වෘත්තීය සමිති ඒකාබද්ධ පෙරමුණ ප්‍රවාහන අමාත්‍යවරයාගෙන් ඉල්ලීමක් කරයි.", "URL": "https://sinhala.adaderana.lk/news.php?nid=26260", "Category": null, "Parent URL": null}