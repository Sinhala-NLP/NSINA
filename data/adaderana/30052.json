{"Source": "Adaderana", "Timestamp": "December 18, 2012 09:29 am", "Headline": "ත්‍රීකුණාමලයේ ලංගම බස් වැඩ නෑ", "News Content": "ත්‍රීකුණාමලය නගරයේ සිට ගමන් ආරම්භ කරන ලංකා ගමනාගමන මණ්ඩලයට අයත් සියලු බස් රථ ධාවනයෙන් ඉවත් වී තිබේ. බස් රථ සේවකයින්ට එල්ල වන තර්ජන හේතුවෙන් මෙම වර්ජනය ක්‍රියාත්මක කරන බව වර්ජනයේ නිරත ලංගම සේවකයින් පවසයි. ත්‍රීකුණාමලයේ සිට තංගල්ල බලා ධාවනය වු බස් රථයකට ඊයේ (17) දිනයේ මොරටුව ප්‍රදේශයේ දී ද ප්‍රහාරයක් එල්ල වී තිබේ. පසුගිය කාලය තුළ දිගින් දිගටම මෙවැනි ප්‍රහාර එල්ල වු බව ලංකා ගමනාගමන මණ්ඩල සේවකයින් පවසයි. සිය සේවකයින්ගේ ආරක්ෂාව තහවුරු කරනතුරු වර්ජනය ක්‍රියාත්මක කරන බව ඔවුන් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=30052", "Category": null, "Parent URL": null}