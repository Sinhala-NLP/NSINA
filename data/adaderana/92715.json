{"Source": "Adaderana", "Timestamp": "July 17, 2018 04:36 pm", "Headline": "වැව් වෙන්දේසියට ජානිපෙන් අගමැතිට චෝදනා", "News Content": "හම්බන්තොට වරාය, මත්තල ගුවන්තොටුපළ ඇතුළු ජාතික සම්පත් විකුණා දමන අතරේ මෙරට කෘෂිකර්මාන්තය හා වාරී ශිෂ්ටාචාරය වනසා දමමින් පැරණි රජවරු තැනූ වැව් සියල්ල ද වෙන්දේසි කිරීමට අගමැති රනිල් වික්‍රමසිංහ මහතා සැරසෙන බවට ජාතික නිදහස් පෙරමුණ චෝදනා කරයි. අද (17) පිටිකෝට්ටේ පිහිටි ජානිපෙ ප්‍රධාන කාර්යාලයේදී පැවැති මාධ්‍ය හමුවකට සහභාගී වෙමින් එහි දේශපාලන මණ්ඩල සභික, පාර්ලිමේන්තු මන්ත්‍රී පද්ම උදයශාන්ත ගුණසේකර මහතා මෙසේ චෝදනා කර සිටියේය. වසර 2500ක් තිස්සේ වැව් දියෙන් ගොවිතැන් කළ, මේ රටේ අටුකොටු පුරවපු ගොවි ජනතාව පමණක් නොව රටට ආදරය කරන විද්වත් පිරිස් ඇතුළු සියලු බලවේග මෙයට විරෝධය පළ කළ යුතු බවද එමහතා පැවසීය. වැව් බැඳී ඉතිහාසයකට උරුමකම් කියන රටක පාලකයකු වැව් වෙන්දේසියේ දමන්න කතා කිරීම ඛෙදනීය බවද ඒ මහතා පැවසීය.", "URL": "https://sinhala.adaderana.lk/news.php?nid=92715", "Category": null, "Parent URL": null}