{"Source": "Adaderana", "Timestamp": "April 10, 2019 11:49 am", "Headline": "ද සොයිසා කාන්තා රෝහලේ විශේෂිත මාතෘ එකකයක් ඉදිකිරීමට අනුමැතිය", "News Content": "දිවයිනේ විවිධ ප්‍රදේශවලින් පැමිණෙන ගර්භණී මව්වරුන් වෙනුවෙන් සේවා සලසන ලබන , ද සොයිසා කාන්තා රෝහල වෙත හෘද රෝග, දියවැඩියාව හා අධික රුධිර පීඩනය වැනි සංකීර්ණ සංකූලතා සහිත ගර්භණී මව්වරු දරු ප්‍රසූතිය හා වෙනත් ප්‍රතිකර වෙනුවෙන් පැමිණේති. එම මව්වරුන් සඳහා වඩාත් ගුණාත්මක සෞඛ්‍ය සේවා පහසුකම් සැලසීමේ අරමුණින් මෙම රෝහලෙහි විශේෂිත මාතෘ ඒකකයක් ඉදි කිරීමට සැලසුම් කර තිබේ. එම ඉදි කිරීම සඳහා වන කොන්ත්‍රාත්තුව රුපියල් මිලියන 249.8ක මුදලකට ඉංජිනේරුමය කාර්යයන් පිලිබඳව මධ්‍යම උපදේශක කාර්යාංශය / ඉංජිනේරු සේවා පුද්ගලික සමාගම වෙත ප්‍රදානය කිරිමට පිණිස සෞඛ්‍ය , පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ඉදිරිපත් කළ යෝජනාවට අමාත්‍ය මණ්ඩල අනුමැතිය හිමි වී ඇත.", "URL": "https://sinhala.adaderana.lk/news.php?nid=107763", "Category": null, "Parent URL": null}