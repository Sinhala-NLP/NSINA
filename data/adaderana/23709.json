{"Source": "Adaderana", "Timestamp": "April 22, 2012 08:39 am", "Headline": "අයි.පී.එල් තරග දෙකකින් චෙන්නායි සුපර්කිංග්ස් සහ පුනේ වොරියස් පෙරමුණේ", "News Content": "අයි.පී.එල් ක්‍රිකට් තරගාවලිය යටතේ පැවති තවත් තරග 02කදී චෙන්නායි සුපර්කිංග්ස් සහ පුනේ වොරියස් යන කණ්ඩායම් ජය වාර්තා කරන ලදී. රාජස්ථාන් රෝයල්ස් කණ්ඩායම ලබාගත් ලකුණු 146ට පිළිතුරු වශයෙන් චෙන්නායි සුපර්කිංග්ස් කණ්ඩායම කඩුලු 03ක් දැවී එම ඉලක්කය පසු කළේය. චෙන්නායි කණ්ඩායම වෙනුවෙන් ඩු ප්ලෙසිස් ලකුණු 73ක් ලබාගත්තේය. පුනේ වොරියස් කණ්ඩායම තරග වැදුනේ දිල්ලිඩෙයාර් ඩෙවිල්ස් කණ්ඩායම සමගයි. එහිදි පුනේ වොරියස් කණ්ඩායම කඩුලු 03කට ලකුණු 192ක් ලබාගත් අතර ජෙසි රයිඩර් ලකුණු 86 ක් ලබා ගන්නා ලදී. පිළිතුරු වශයෙන් දිල්ලි කණ්ඩායමට ලබාගත හැකිවුයේ ලකුණු 172ක් පමණි. වීරේන්ද්‍ර ෂෙවාග් එම කණ්ඩායම‍ වෙනුවෙන් ලකුණු 57ක් ලබාගැනීම විශේෂත්වයකි.", "URL": "https://sinhala.adaderana.lk/news.php?nid=23709", "Category": null, "Parent URL": null}