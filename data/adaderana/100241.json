{"Source": "Adaderana", "Timestamp": "December 4, 2018 11:07 am", "Headline": "මත් කුඩු සමඟ පුද්ගලයෙක් අත්අඩංගුවට", "News Content": "\"මාවා\" නැමතී දුම්කොළ වලින් නිෂ්පාදනය කරන ලද මත් කුඩු ග්‍රෑම් 1400 ප්‍රමාණයක් සමඟ දඹුල්ල ත්‍රී රෝද රථ රියදුරෙකු සැකපිට දඹුල්ල පොලිසිය 03 දින පස්වරුවේ අත්අඩංගුවට ගෙන තිබේ. \"මාවා\" නැමැති විෂ මත්දව්‍ය අලෙවි කරන බවට ලද තොරතුරක් මත පොලීසිය මෙම ත්‍රිරෝද රථ රියදුරා පිළිබඳව අවධානයෙන් සිට ත්‍රී රෝද රථය පරීක්ෂා කිරීමේදී මෙම පුද්ගලයා සතුව අදාල මත්කුඩු තිබි අත්අඩංගුවට ගැනීමට හැකි වූ බව දඹුල්ල පොලිසිය පවසයි. සැකකරු අද ( 04) දින දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය වැඩිදුරටත් සඳහන් කළේය. දඹුල්ල පොලිසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=100241", "Category": null, "Parent URL": null}