{"Source": "Adaderana", "Timestamp": "March 11, 2017 09:19 am", "Headline": " පූජිත් විදෙස් ගතවෙයි", "News Content": "පොලිස්පති පූජිත් ජයසුන්දර මහතා නිල සංචාරයක් සඳහා විදෙස් ගතවී තිබේ. දකුණු ආසියාවේ හා අසල්වැසි රටවල් වල ප්‍රධාන පොලිස් නිලධාරීන් එක්ව පවත්වන මෙම සමුළුව බංගලාදේශයේ ඩකා නුවරදී අද (11) සිට මේ මස 14 වනදා දක්වා පැවැත්වීමට නියමිතය.තර්ජනාත්මක ප්‍රචණ්ඩ ක්‍රියා, අන්තවාදය හා අන්තර්ජාතික අපරාධ මැඩලීම සම්බන්ධයෙන් කලාපීය සහයෝගීතාව වර්ධනය කරගැනීම මෙම සමුළුවේ අරමුණ වී තිබේ.", "URL": "https://sinhala.adaderana.lk/news.php?nid=70717", "Category": null, "Parent URL": null}