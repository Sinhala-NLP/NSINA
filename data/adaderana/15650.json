{"Source": "Adaderana", "Timestamp": "April 23, 2011 11:03 am", "Headline": "මිනුවන්ගොඩින් හොර මත්පැන් පෙරූ භාණ්ඩ තොගයක් හමුවෙයි", "News Content": "මිනුවන්ගොඩ ප්‍රදේශයේ තිබී නීති විරෝධී මත්පැන් පෙරීමට යොදා ගන්නා භාණ්ඩ තොගයක් පොලිසිය විසින් සොයාගෙන තිබේ. මිනුවන්ගොඩ දඩුගම්ඔය වෙල්යායේ කැළෑබද ප්‍රදේශයක තිබී මෙම උපකරණ සොයාගෙන ඇති බව සඳහන්ය. සොයාගත් ද්‍රව්‍ය අතර ගෝඩා අඩංගු බැරල් 15ක් ද වන බව පොලිසිය පැවසීය. අදාළ භාණ්ඩ සමඟ පුද්ගලයෙකු ද සැකපිට අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රුපියල් 15,000 ක දඩයක් නියම කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=15650", "Category": null, "Parent URL": null}