{"Source": "Adaderana", "Timestamp": "April 30, 2013 03:08 pm", "Headline": "කසල තේ තොගයක් ඇද්ද දෙදෙනෙක් මාට්ටු", "News Content": "බොරලැස්ගමුව, වේරහැර ප්‍රදේශයේදී පාරිභෝජනයට නුසුදුසු කසළ තේ තොගයක් ප්‍රවාහනය කරමින් සිටිය දී පුද්ගලයින් දෙදෙනෙකු විශේෂ බලකා නිලධාරීන් විසින් අත්අඩංගුවට ගෙන තිබේ. පොලිස් විශේෂ කාර්යය බලකා බුද්ධි අංශයට ලැබුණු තොරතුරක් මත සිදුකරන ලද වැටලීමක දී අදාළ සැකකරු සහ කසල තේ තොගය අත්අඩංගුවට ගෙන ඇති බව සඳහන්ය. සැකකරුවන් සතුව තිබී කසල තේ කිලෝග්‍රෑම් 7,000 ක් පමණ අත්අඩංගුවට ගත් බව විශේෂ කාර්යය බලකාය සඳහන් කළේය. අත්අඩංගුවට ගත් කසල තේ තොගය සහ සැකකරුවන් වැඩිදුර විමර්ශන සඳහා බොරලැස්ගමුව පොලීසියට භාරදී තිබෙනවා.", "URL": "https://sinhala.adaderana.lk/news.php?nid=33708", "Category": null, "Parent URL": null}