{"Source": "Adaderana", "Timestamp": "August 21, 2015 09:47 am", "Headline": "විමලුත් FCID කැඳවයි", "News Content": "වත්කම් සම්බන්ධ ප්‍රකාශයක් ලබා ගැනීම සඳහා ජාතික නිදහස් පෙරමුණේ නායක විමල් වීරවංශ මහතා පොලිස් මූල්‍ය අපරාධ විමර්ශන කොට්ඨාසය වෙත කැඳවා තිබේ.ඊයේ දිනයේ ඔහුගේ බිරිඳ ද මෙලෙස ප්‍රශ්න කිරීමට ලක්විය.අපරාධ විමර්ශන කොට්ඨාස‍යට ගොස් පැමිණෙන අවස්ථාවේදී මාධ්‍ය වෙත අදහස් දක්වමින් විමල් වීරවංශ මහතා කියා සිටියේ තමා උපයා ගත් වත්කම් පිළිබඳ තමාගෙන් පැය 5ක් තිස්සේ ප්‍රශ්න කළ බවයි.මීට පෙරාතුව අල්ලස් හෝ දූෂණ චෝදනා විමර්ශන කොමිෂන් සභාවෙන්ද මේ පිළිබඳ තමාගෙන් ප්‍රශ්න කළ බවත්, අනුර කුමාර දිසානායක මහතාගේ ප්‍රධානත්වයෙන් යුතු මෙම ආණ්ඩුවේ දූෂණ මර්දන කමිටුව විසින් කරන ලද පැමිණිල්ලකට අනුව තමා අද දිනයේ කැඳවා තිබුණු බවත් ඔහු සඳහන් කළේය.වත්මන් රජය ‍හොඳින් කටයුතු කරනු ඇතැයි තමන් අපේක්ෂා කරන බවත්, එසේ වුවද ජාතික ආරක්ෂාවට හා ආර්ථිකයට හානිදායක ලෙස කටයුතු කරනු ලබන්නේනම් ඊට එරෙහිව කටයුතු කරන බවද වීරවංශ මහතා මෙහිදී පෙන්වා දුන්නේය.", "URL": "https://sinhala.adaderana.lk/news.php?nid=53375", "Category": null, "Parent URL": null}