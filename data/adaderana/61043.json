{"Source": "Adaderana", "Timestamp": "June 13, 2016 11:03 am", "Headline": " ත‍්‍රිරෝදරථ ලියාපදිංචිය ඇර‍‍ඹෙයි", "News Content": "බස්නාහිර පළාතේ සියලු ත‍්‍රීරෝද රථ ලියාපදිංචි කිරීම අනිවාර්ය බව බස්නාහිර මාර්ගස්ථ මගී ප‍්‍රවාහන අධිකාරිය පවසයි.එහි සභාපති නුවන් වනිගරත්න මහතා සදහන් කළේ එම ලියාපදිංචි කටයුතු උප ප‍්‍රාදේශිය ලේකම් කාර්යාලවලදී සිදුවන බවයි.මෙම ක‍්‍රියාවලිය සඳහා වසර කිහිපයකට ප‍්‍රථම රජයේ අවධානය යොමු වී තිබුණද කිසිදු රජයක් මෙයට අවශ්‍යය ප‍්‍රායෝගික කටයුතු යොමු කර නොමැති බව සඳහන්ය. පළාත් ප‍්‍රවාහන අමාත්‍ය ලලිත් වනිගරත්න මහතා විසින් මෙම වැඩසටහන ආරම්භකර ඇති අතර ඔවුන්ගේ කර්මාන්තය සුරක්ෂිත කිරීම රජයේ අරමුණු බව ඒ මහතා පවසයි.මේ මගින් මගී ජනතාවට මෙම ත‍්‍රීරෝද කර්මාන්තය කෙරෙහි විශ්වාසනීය භාවයක් ඇති වන බව අධිකාරිය පෙන්වා දෙයි.", "URL": "https://sinhala.adaderana.lk/news.php?nid=61043", "Category": null, "Parent URL": null}