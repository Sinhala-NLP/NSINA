{"Source": "Adaderana", "Timestamp": "September 19, 2017 09:13 am", "Headline": " ඩෙන්මාර්ක පාපන්දු ක්‍රීඩිකාවන් වැඩ වර්ජනයක ", "News Content": "සිය වැටුප් සම්බන්ධයෙන් ඩෙන්මාර්ක පාපන්දු සම්මේලනය සමඟ හටගෙන තිබෙන මතභේද තත්ත්වයක් හේතුවෙන් එරට පාපන්දු ක්‍රීඩිකාවෝ වැඩ වර්ජනයක නිරත වී සිටියි.එම හේතුවෙන්ඔවුන් නෙදර්ලන්තය සමඟ පසුගියදා පැවැති සුහද පාපන්දු තරඟය සඳහා සහභාගී නොවූ බව වාර්තා වෙයි.මතභේදයට ස්ථීර විසඳුම් ලබා දෙන තුරු ඩෙන්මාර්ක ක්‍රීඩා බලධාරීන් විසින් තාවකාලික විසඳුම් ලබා දුන්න ද ඒ සම්බන්ධයෙන් ඔවුන් එකඟතාවය පැමිණි නැත.එම යෝජනාවලට ප්‍රතිචාර වශයෙන් ක්‍රීඩකයින්ගේ සංගමය මඟින් යෝජනා දෙකක් ඉදිරිපත් කර ඇති අතර එම යෝජනා ප්‍රතික්ෂේප වී තිබේ.මේ අතරතුර ඩෙන්මාර්ක පාපන්දු ක්‍රීඩක ක්‍රීඩිකාවන් සිය වැටුප පවුම් 60,000ක් කරන ලෙස යෝජනා කර ඇති බව වාර්තා වෙයි.", "URL": "https://sinhala.adaderana.lk/news.php?nid=77726", "Category": null, "Parent URL": null}