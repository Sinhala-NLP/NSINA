{"Source": "Adaderana", "Timestamp": "July 15, 2019 07:15 pm", "Headline": "මම ගැරඬි මරන්නේ නෑ-ඩඩ්ලි සිරිසේන", "News Content": "ජනාධිපතිවරයාගේ සොයුරු ව්‍යාපාරික ඩඩ්ලි සිරිසේන මහතාගෙන් තමන්ට මරණ තර්ජන එල්ල වී ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රොෂාන් රණසිංහ මහතා පසුගියදා චෝදනා කළේය. පොලොන්නරුවේ අද (15) පැවති මාධ්‍ය හමුවකදී ඩඩ්ලි සිරිසේන මහතා එම චෝදනාවලට පිළිතුරු ලබා දුන්නේය. ඔහු පැවසුවේ රොෂාන් රණසිංහ මන්ත්‍රීවරයා උතුරු මැද පළාතේ මහ ඇමති ධුරය ලබා ගැනීම සඳහා අවශ්‍ය වතාවරණය සදා ගැනීමට තමන්ට චෝදනා කරන බවයි. ඔහුව දේශපාලනයට ගෙන ආවේද තමන් බවත් ඩඩ්ලි සිරිසේන මහතා එහිදි ප්‍රකාශ කළේය. තමන් කිසි දිනයකච ගැරඬි මරන්නේ නැති බවත් එම නිසා කිසි සේත්ම මනුෂ්‍ය ඝාතනයක් සිදු නොකරන බවත් ඒ මහතා පවසයි.", "URL": "https://sinhala.adaderana.lk/news.php?nid=114211", "Category": null, "Parent URL": null}