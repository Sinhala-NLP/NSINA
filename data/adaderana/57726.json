{"Source": "Adaderana", "Timestamp": "February 29, 2016 04:56 pm", "Headline": "මැගසින් බන්ධනාගාරයේ රැඳවූවන් 63ක් ආහාර වර්ජනයක", "News Content": "වැලිකඩ මැගසින් බන්ධනාගාරයේ රැඳවූවන් 63 දෙනෙකු ආහාර වර්ජනයක් ආරම්භ කර තිබේ.අද(29) පෙරවරුවේ සිට ඔවුන් එම ආහාර වර්ජනය ආරම්භ කර ඇති බව බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා සඳහන් කළේය.ත්‍රස්තවාදය වැළැක්වීමේ පනත යටතේ අත්අඩංගුවට ගෙන රක්ෂිත බන්ධනාගාර ගත කර සිටින මැගසින් බන්ධනාගාරයේ රැඳවූවන් 13 දෙනෙකු පසුගිය 23 වැනිදා සිට තම නඩු කටයුතු කඩිනම් කරන ලෙස ඉල්ලා ආහාර වර්ජනයක් ආරම්භ කර තිබේ.ඔවුන්ට සහය ලබාදීමක් ලෙස අද දිනය තුළ තවත් රැඳවූවන් 63 දෙනෙකු මෙලෙස ආහාර වර්ජනයේ නිරත වන බව තුෂාර උපුල්දෙණිය මහතා පැවසුවේය.කෙසේවෙතත් අදාළ වර්ජනය නතර කරන ලෙසට බන්ධනාගාර අධිකාරිය මඟින් රැඳවූවන්ට උපදෙස් ලබාදුන් බව බන්ධනාගාර මාධ්‍ය ප්‍රකාශකවරයා වැඩිදුරටත් පවසා සිටියි.", "URL": "https://sinhala.adaderana.lk/news.php?nid=57726", "Category": null, "Parent URL": null}