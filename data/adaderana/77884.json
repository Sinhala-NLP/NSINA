{"Source": "Adaderana", "Timestamp": "September 22, 2017 12:53 pm", "Headline": "වන අලි පහරදීමකින් පුද්ගලයෙක් ජීවිතක්ෂයට", "News Content": "වන අලි පහරදීමකින් අරලගංවිල, බදනාගල ප්‍රදේශයේ පුද්ගලයෙකු මියගොස් තිබේ. අරලගංවිල පොලීසිය සඳහන් කළේ අද(22) පෙරවරුවේ මාර්ගයේ ගමන් කරමින් සිටි පුද්ගලයෙකුට මෙම පහරදීම සිදුකර ඇති බවයි. මියගොස් ඇත්තේ 48 හැවිරිදි බදනාගල ප්‍රදේශයේ පදිංචිකරුවෙකු වන අතර මළසිරුර දෙහිඅත්තකණ්ඩියේ රෝහලේ මෘත ශරිරාගාරයේ තැන්පත් කර තිබේ. මෙම ගම්මානයට වසර ගණනාවක සිට මෙම ගැටළුව පවතින බව ප්‍රදේශවාසීන් සඳහන් කළේය.", "URL": "https://sinhala.adaderana.lk/news.php?nid=77884", "Category": null, "Parent URL": null}