{"Source": "Adaderana", "Timestamp": "April 13, 2018 09:13 am", "Headline": "වැලිකන්දේ රිය අනතුරකින්  2 ක් මරුට - හතකට තුවාලයි", "News Content": "පොලොන්නරුව - මඩකලපුව මාර්ගයේ වැලිකන්ද ප්‍රදේශයේදී සිදු වූ රිය අනතුරකින් කාන්තාවක් සහ පිරිමි පුද්ගලයෙකු මියගොස් තවත් පුද්ගලයින් 07දෙනෙකු තුවාල ලබා තිබේ. වන අලියෙක් මාර්ගය හරහා ගමන් කරන බවට ලැබුණු තොරතුරක් මත කැබ් රථය මාර්ගයේ පාලමක් අසල නවතා තිබියදී පසුපසින් පැමිණි ලොරි රථය, කැබ් රථයේ ගැටී ඇති බවයි වාර්තා වේ. එහිදී ලොරි රථය ඇළකට පෙරලී තිබේ. අනතුරෙන් කැබ් රථයේ ගමන් කළ කාන්තාවක් සහ ලොරි රථයේ රියසහයක මියගොස් ඇති බවයි පොලීසිය පැවසීය. තුවාල ලැබූ පුද්ගලයින් වැලිකන්ද රෝහලට ඇතුළත් කර ඇති අතර ඉන් බරපතළ තත්ත්වයේ පසු වූ තුවාලකරුවන් දෙදෙනෙකු පොලොන්නරුව මහ රෝහලට මාරුකර යවා තිබේ. අනතුර සිදුවන අවස්ථාවේදී ළමුන් 05 දෙනෙකු ඇතුළුව කැබ් රථයේ මගීන් 17 දෙනෙකු කැබ් රථයේ ගමන් කර තිබේ.", "URL": "https://sinhala.adaderana.lk/news.php?nid=87384", "Category": null, "Parent URL": null}