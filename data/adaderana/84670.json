{"Source": "Adaderana", "Timestamp": "February 22, 2018 11:54 am", "Headline": "මැදවච්චිය-තලෙයිමන්නාරම අතර දුම්රිය දින 4කට නවතියි", "News Content": "මැදවච්චිය සහ තලෙයිමන්නාරම අතර දුම්රිය ධාවන කටයුතු දින 4ක් තාවකාලිකව අත්හිටුවන බව දුම්රිය පාලක මැදිරිය පවසයි. අද දෙරණ කළ විමසීමකදී එහි ප්‍රකාශකයෙකු සඳහන් කළේ ඒ අනුව ලබන 26 වනදා උදෑසන සිට මාර්තු 2වනදා පස්වරුව දක්වා ධාවන කටයුතු සිදු නොවන බවයි. ඊට හේතුව වී ඇත්තේ මැදවව්චිය සහ තලෙයිමන්නාරම අතර කොටසෙහි පාලමක් ස්ථාපිත කිරීම බව දුම්රිය පාලක මැදිරිය ප්‍රකාශ කළේය. කෙසේ වෙතත් මගීන්ට සිදුවන අසීරුතාවය මග හරවා ගැනීමට මැදවච්චිය සහ තලෙයිමන්නාරම අතර බස් සේවාවක් ක්‍රියාත්මක කිරීමටද දුම්රිය දෙපාර්තමේන්තුව අවධානය යොමුකර තිබේ.", "URL": "https://sinhala.adaderana.lk/news.php?nid=84670", "Category": null, "Parent URL": null}