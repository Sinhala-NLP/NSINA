{"Source": "Adaderana", "Timestamp": "July 9, 2011 11:12 pm", "Headline": "තරගාවලියේ ජය එංගලන්තයටයි", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර මැන්චෙස්ටර් හිදී පැවති පස්වන එක්දින තරගය ශ්‍රී ලංකාව පරදා ලකුණු 16 න් ජයග්‍රහණය කිරීමට එංගලන්තය සමත්විය. ‍ අද(09) තරග‍යේ කාසියේ වාසිය දිනාගත් එංගලන්ත කණ්ඩායම ප්‍රථමයෙන් පන්දුවට පහරදීමට තීරණය කළ අතර නියමිත පන්දු වාර 50 තුළ කඩුලු 09 ක් දැවී ලකුණු 268 ක් රැස්කිරීමට සමත්විය. ‍ පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට පන්දු වාර 48 පන්දු 02 ක් තුළ සියලුම ක්‍රීඩකයින් දැවී ලබාගත හැකිවූයේ ලකුණු 252 ක් පමණි. ‍ ඒ අනුව මෙම තරගය ජයග්‍රහණය කිරීමත් සමග 3 -2 ක් ලෙස එක්දින තරගාවලියේ ජය හිමිකරගැනීමට ද එංගලන්තය සමත් විය.", "URL": "https://sinhala.adaderana.lk/news.php?nid=17294", "Category": null, "Parent URL": null}