{"Source": "Adaderana", "Timestamp": "January 6, 2018 05:53 pm", "Headline": "පෙළ පොත් තාම ලැබිලා නෑ", "News Content": "නව පාසල් වාරය සදහා පාසල් වලට අවශ්‍ය පෙළ පොත් ලබාදීමට අධ්‍යාපන අමාත්‍යංශය මෙතෙක් කටයුතු කර නොමැති බව ලංකා ගුරු සංගමය පවසයි. එහි ප්‍රධාන ලේකම් ජෝෂප් ස්ටාලින් මහතා සඳහන් කළේ නව පෙල පොත් පාලසට ලබාදී ඇත්තේ සියයට 50ක ප්‍රතිශතයක් බවයි. භාවිතා කරන ලද පොත්වලින් සියයට 50ක් ලබා ගන්නා ලෙස බලධාරින් විදුහල්පතිවරුන්ට දන්වා තිබුණ ද ඉන් යලි පරිහරනය සඳහා ලබා ගත හැක්කේ සියයට 20ක ප්‍රතිශතයබක් බවයි ජෝෂප් ස්ටාලින් මහතා කියා සිටියේ. මේ පිළිබඳ වැඩිදුරටත් අදහස් දක්වමින් ජෝෂප් ස්ටාලින් මහතා සදහන් කළේ පාසල් පෙල පොත් වෙළදපල තුළින් මිලදී ගැනිමට වර්තමානයේ සිදුව ඇති බවයි.", "URL": "https://sinhala.adaderana.lk/news.php?nid=82603", "Category": null, "Parent URL": null}