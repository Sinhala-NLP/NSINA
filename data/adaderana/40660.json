{"Source": "Adaderana", "Timestamp": "January 26, 2014 03:41 pm", "Headline": "අභියෝග ජයගන්නා ක්‍රමය ජනපති පහදයි", "News Content": "රටට නිදහසත්, සංවර්ධනයත් උදාකර ගත්තේ දැඩි අධිෂ්ඨානය, විශ්වාසය සහ කැපවීම තුළින් බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වාදෙන්නේ අධිෂ්ඨානයෙන්, විශ්වාසයෙන් සහ කැපවීමෙන් කටයුතු කරන්නේ නම් සියලු අභියෝග ජයගත හැකි බවයි. කෑගල්ල ශාන්ත ජෝශප් බාලිකා විද්‍යාලයේ නව පිහිණුම් තටාකය විවෘත කිරිමේ අවස්ථාවට එක් වෙමින් ජනාධිපති මහින්ද රාජපක්ෂ මහතා මේ බව පැවසීය. රටේ දරුවන්ගේ අධ්‍යාපන මට්ටම ඉහළ නැංවීම සඳහා රජය සුවිශේෂි වැඩ කොටසක් ඉටු කරන බැවින් අනාගතයේ දි රට තුළින් විද්‍යාඥයින් සහ පර්යේෂකයින් ද බිහිවිය යුතු බව ජනාධිපති මහින්ද රාජපක්ෂ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=40660", "Category": null, "Parent URL": null}