{"Source": "Adaderana", "Timestamp": "May 20, 2014 12:25 pm", "Headline": "විශ්වාසභංග විවාදයට ජා‍.නි.පෙ. නෑ", "News Content": "ආණ්ඩුවට විරුද්ධව එක්සත් ජාතික පක්ෂය විසින් ගෙන ඒමට සූදානම් වන විශ්වාසභංගයට පක්ෂව හෝ විපක්ෂව ඡන්දය ලබා නොදීමටත් විවාදය සඳහා සහභාගි නොවීමටත් ජාතික නිදහස් පෙරමුණ තීරණය කර තිබේ. රට තුළට මත්ද්‍රව්‍ය ඇතුළු අන්තරායකාරී ඖෂධ ගලා ඒම වැළැක්වීමට රජය අපොහොසත් වී ඇති බව පවසමින් එක්සත් ජාතික පක්ෂය මෙම විශ්වාසභංග යෝජනාව පාර්ලිමේන්තුවට ඉදිරිපත් කිරීමට තීරණය කර ඇති අතර මේ වන විට මෙයට පක්ෂව හා විපක්ෂව ඡන්දය භාවිත කිරීම පිළිබඳව කතාබහක් මතුව තිබේ. එසේම ආණ්ඩුවේම හවුල්කාර පක්ෂයක් වන ජාතික හෙළ උරුමය ඔවුන්ගේ මතය මේ වන තුරුත් ප්‍රකාශ කර නොමැත.", "URL": "https://sinhala.adaderana.lk/news.php?nid=43326", "Category": null, "Parent URL": null}