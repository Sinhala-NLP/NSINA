{"Source": "Adaderana", "Timestamp": "April 27, 2011 05:11 pm", "Headline": "ඖෂධ අවශ්‍යතාවය 30% න් ඉහළයි", "News Content": "රෝහල්වල බාහි‍ර රෝගී අංශයේ ප්‍රතිකාර ලබාදීම රාත්‍රී 8.00 දක්වා දීර්ඝ කිරීමත් සමඟ රෝහල්වල ඖෂධ අවශ්‍යතාවය 30% න් ඉහළ ගොස් ඇති බව සෞඛ්‍ය අමාත්‍යාංශය පවසයි. බාහිර රෝගී අංශයෙන් ප්‍රතිකාර ලබා ගැනීම සඳහා පෙරවරු 8.00 සිට පස්වරු 4.00 දක්වා පැමිණෙන රෝගීන් සංඛ්‍යාවට සාපේක්ෂව පස්වරු 4.00 සිට රාත්‍රී 8.00 දක්වා කාලය තුළ පැමිණෙන රෝගීන් සංඛ්‍යාව 15%-25% දක්වා ඉහළ ගොස් ඇති බව සෞඛ්‍ය අමාත්‍ය මෛත්‍රීපාල සිරිසේන මහතා සඳහන් කරයි. මේ හේතුවෙන් වාර්ෂිකව සෞඛ්‍ය ක්ෂේත්‍රය සඳහා රෝහල්වලට බෙදාහරින ඖෂධ ප්‍රමාණය ද 30%-35% දක්වා ඉහළ ගොස් තිබේ. මෙම වසරේ දී රජයේ රෝහල්වලට අවශ්‍ය ඖෂධ මිලදී ගැනීම සඳහා රජය වෙන්කර ඇති මුදල රුපියල් දස ලක්ෂ 14,000ක් බව ද අමාත්‍යවරයා කියා සිටියි.", "URL": "https://sinhala.adaderana.lk/news.php?nid=15743", "Category": null, "Parent URL": null}