{"Source": "Adaderana", "Timestamp": "May 25, 2012 12:47 pm", "Headline": "පොලිස් ලොක්කන් දෙදෙනෙකුට ස්ථාන මාරු", "News Content": "සේවයේ අවශ්‍යතා මත වහාම ක්‍රියාත්මක වන පරිදි පොලිස් නිලධාරීන් දෙදෙනෙකුට ස්ථාන මාරුවීම් ලබාදී තිබේ. පොලිස්පතිවරයාගේ නියෝගයකට අනුව අදාළ ස්ථාන මාරුවීම් ලබාදී ඇති බව පොලිස් මූලස්ථානය සඳහන් කරයි. ඒ අනුව කොටහේන පොලිස් ස්ථානාධිපතිවරයා‍ව සිටි ප්‍රධාන පොලිස් පරීක්ෂක එස්.ඩී. රත්වත්ත මහතා දෙහිවල පොලිස් ස්ථානයට මාරු කර ඇත. කනගරායකුලම් ස්ථානාධිපතිවරයාව සිට දෙහිවල පොලිස් ස්ථානයට ස්ථාන මාරුවීමක් ලබාදී තිබූ ප්‍රධාන පොලිස් පරීක්ෂක එච්.සී. ඕවිටිගම මහතා කොට‍හේන පොලිස් ස්ථානාධිපතිවරයා ලෙස මාරු කර ඇති බව පොලිස් මූලස්ථානය පවසයි.", "URL": "https://sinhala.adaderana.lk/news.php?nid=24514", "Category": null, "Parent URL": null}