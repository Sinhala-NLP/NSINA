{"Source": "Adaderana", "Timestamp": "July 26, 2011 08:41 am", "Headline": "ගොඩනැගිලි ඉදිකිරීමට අවසර දෙන්නේ නිසි ක්‍රමවේදයකටයි", "News Content": "ගොඩනැගිලි ඉදිකිරීම සඳහා සිය ආයතනය විසින් ලබාදෙන අවසරය නිසි ක්‍රමවේදයක් යටතේ ලබාදෙන බව ජාතික ගොඩනැගිලි පර්යේෂණ සංවිධානය පවසයි. ඒ හේතුවෙන් අදාළ ඉදිකිරීම් කටයුතු සඳහා ලබාදෙන අවසරය ලබාදීමට යම් කාලයක් ගත වන බව එම සංවිධානය පෙන්වා දෙයි. දිවයිනේ නාය යෑමේ අවදානමක් ඇති දිස්ත්‍රික්ක 10 ක යම් නිවසක් හෝ ගොඩනැගිල්ලක් ඉදිකිරීම සඳහා පසුගිය මාර්තු මාසයේ සිට ජාතික ගොඩනැගිලි පර්යේෂණ සංවිධානයේ සහතිකය අනිවාර්යය වී තිබේ. ඒ අනුව මේ දක්වා ජාතික ගොඩනැගිලි පර්යේෂණ සංවිධානය වෙත ඉල්ලුම්පත් 5000 ට ආසන්න සංඛ්‍යාවක් ලැබී ඇති බව නායයෑම් සේවා අධ්‍යක්ෂ ආර්.එම්.එස්.බණ්‍ඩාර මහතා ප්‍රකාශ කළේය.", "URL": "https://sinhala.adaderana.lk/news.php?nid=17634", "Category": null, "Parent URL": null}