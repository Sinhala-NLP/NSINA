{"Source": "Adaderana", "Timestamp": "January 31, 2017 12:10 pm", "Headline": " පොලිස් නිල ඇඳුම වෙනස්වෙන ලකුණු", "News Content": "පොලිස් නිල ඇඳුම වෙනස් කිරීම සඳහා සොයා බැලීමට සමීක්ෂණයක් ආරම්භ කර ඇති බව ශ්‍රී ලංකා පොලීසිය පවසයි.පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේ ශ්‍රී ලංකා පොලීසියේ ප්‍රතිරූපය ඉහළ නැංවීම සඳහා කාලීනව පොලිස් නිල ඇඳුම වෙනස් විය යුතු ද යන්න සම්බන්ධයෙන් මෙහිදී සොයා බැලෙන බවයි.ඒ අනුව අදාළ සමීක්ෂණයේ දී පොලිස් නිලධාරීන්ගෙන් හා සිවිල් ප්‍රජාවගෙන් මේ පිළිබඳ අදහස් විමසීමට නියමිත බව සඳහන්ය.දැනට භාවිත වන කාකි නිල ඇදුම වෙනුවට නව නිල ඇඳුමක් හඳුන්වාදීම සඳහා වන සමීක්ෂණ පත්‍රිකා පෙබරවාරි මස 9 වැනිදාට පෙර සම්පූර්ණ කර ලබාදෙන ලෙස සියලු පොලිස් කොට්ඨාස වෙත දැනුම් දී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=68883", "Category": null, "Parent URL": null}