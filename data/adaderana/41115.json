{"Source": "Adaderana", "Timestamp": "February 14, 2014 10:33 am", "Headline": "බස් අනතුරින් තිදෙනෙකුට තුවාලයි", "News Content": "බදුල්ල - මහනුවර මාර්ගයේ රන්දෙණිගල ප්‍රදේශයේ සිදුවු බස් රථ අනතුරකින් පුද්ගලයින් තිදෙනෙකු තුවාල ලබා තිබේ. බදුල්ල සිට මහනුවර බලා ධාවනය වෙමින් තිබු පෞද්ගලික බස් රථයක් මාර්ගයෙන් ඉවතට පැන කාණුවකට පෙරළීමෙන් මෙම අනතුර සිදුව ඇත. අද උදෑසන සිදුවු අනතුරෙන් තුවාල ලැබුවන් ප්‍රතිකාර සඳහා බදුල්ල මහරෝහලට ඇතුළත් කර තිබේ.", "URL": "https://sinhala.adaderana.lk/news.php?nid=41115", "Category": null, "Parent URL": null}