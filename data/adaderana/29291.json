{"Source": "Adaderana", "Timestamp": "November 18, 2012 03:13 pm", "Headline": " ලිංගික හිරිහැර පිළිබඳ පැමිණිලි 8ත් - 10ත් අතර ලැබෙනවා", "News Content": "සෞඛ්‍ය අමාත්‍යාංශයේ හා ඊට අනුබද්ධ ආයතනවල සේවය කරන කාන්තාවන්ට සිදුවන ලිංගික හා වෙනත් අතවරයන් පිළිබඳ පැමිණිලි කිරීම සඳහා සෑම ආයතනයකටම අනුබද්ධව විනය කමිටු පිහිටුවීමට සෞඛ්‍ය අමාත්‍යාංශය තීරණය කර තිබේ. කාන්තාවන්ට සිදුවන ලිංගික හිරිහැර පිළිබඳ පැමිණිලි 8ත් 10ත් අතර සංඛ්‍යාවක් සතියකට තමන් වෙත ලැබෙන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. මෙවැනි ලිංගික හිරිහැර සහ අඩන්තේට්ටම් කනිෂ්ඨ කාර්යය මණ්ඩලවල කාන්තාවන්ට මෙන්ම ඉහළ තනතුරු දරන කාන්තාවන්ට පවා එල්ල වන බවට තොරතුරු අනාවරණය වී තිබේ. මෙම තත්ත්වය තුළ මේ පිළිබඳව පැමිණිලි කිරීම සඳහා විනය කමිටු පිහිටුවීමට තීරණය කළ බව සෞඛ්‍ය අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=29291", "Category": null, "Parent URL": null}