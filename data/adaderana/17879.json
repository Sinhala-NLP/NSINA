{"Source": "Adaderana", "Timestamp": "August 6, 2011 10:16 am", "Headline": "ඕස්ට්‍රේලියා -ශ්‍රී ලංකා ප්‍රථම 20/20 තරගය අදයි", "News Content": "සංචාරක ඕස්ට්‍රේලියානු කණ්ඩායම හා ශ්‍රී ලංකා කණ්ඩායම අතර පැවැත්වෙන ප්‍රථම 20/20 තරගය පල්ලෙකැලේ ක්‍රිඩාංග‍ණයේ දී අද(06) පැවැත්වෙයි. අද රාත්‍රී 7 ට තරගය ආරම්භ වීමට නියමිතය. තිලකරත්න ඩිල්ෂාන් විසින් ශ්‍රී ලංකා කණ්ඩායමට නායකත්වය ලබාදෙයි. මහේල ජයවර්ධන, කුමාර් සංගක්කාර, දිනේෂ් චන්දිමාල්, ඇන්‍ජලෝ මැතිව්ස් , ජීවන් මෙන්ඩිස්, දිල්රුවන් පෙරේරා, තිසර පෙරේරා, ධම්මික ප්‍රසාද්, සුරංග ලක්මාල්, අජනත් මෙන්ඩිස්, නුවන් කුලසේකර, සුරාජ් රන්දිව්, රංගන හේරත්, චාමර සිල්වා සහ සමින්ද එරංග ශ්‍රී ලංකා සංචිතයට ඇතුළත්ය. ඕස්ට්‍රේලියානු කණ්ඩායමට නායකත්වය ලබාදෙන්නේ කැමරන් වයිට් විසිනි. ෂේන් වොට්සන්, ඒරන් ෆින්ච්, බ්‍රැඩ් හැඩින්, ජෝන් හාස්ටින්, ඩේවිඩ් හසී, මිචෙල් ජොන්සන්, බ්‍රෙට් ලී, ෂෝන් මාෂ්, ස්ටීවන් ඕකිෆී, ජේම්ස් පැටින්සන්, ස්ටීවන් ස්මිත් සහ ඩේවිඩ් වෝනර් ඕස්ට්‍රේලියානු කණ්ඩායමට ඇතුළත්ය.", "URL": "https://sinhala.adaderana.lk/news.php?nid=17879", "Category": null, "Parent URL": null}