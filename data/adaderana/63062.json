{"Source": "Adaderana", "Timestamp": "August 15, 2016 08:49 am", "Headline": "කිලාලියේ පිපුරුමක් -දර කඩන්න ගිය පුද්ගලයෙක් මරුට", "News Content": "යාපනය, මුහමාලෙයි, කිලාලි බිම් බෝම්බ ඉවත් නොකළ ප්‍රදේශයේ සිදු වූ පිපුරුමකින් පුද්ගලයෙකු මියගොස් තිබේ.අදාළ පුද්ගලයා පසුගිය 12 වනදා සවස දර කැඩීම සදහා එම ප්‍රදේශයට ගොස් ඇති බව සඳහන්ය.ඔහු යළි නිවස වෙත නොපැමිණිම නිසා ඥාතීන් මේ සම්බන්ධයෙන් පොලිසියට පැමිණිලි කර තිබේ.ඒ අනුව සිදු කළ සෝදිසියකදී බිම් බෝම්බ ඉවත් නොකළ ප්‍රදේශයේ තිබී අදාළ පුද්ගලයාගේ මළ සිරුර සොයා ගත් බව පොලිසිය පවසයි.මෙලෙස මියගොස් ඇත්තේ යාපනය කිලාලි ප්‍රදේශයේ පදිංචිව සිටි 39 හැවිරිදි පුද්ගලයෙකි.බිම් බෝබයක් පුපුරා යාම හේතුවෙන් මොහු ජිවිතක්ෂයට පත්ව ඇති බව පොලිසිය සිදු කළ මූලික විමර්ශනවලදී තොරතුරු අනාවරණය වී තිබේ.සිද්ධිය සම්බන්ධයෙන් පලෙයි පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63062", "Category": null, "Parent URL": null}