{"Source": "Adaderana", "Timestamp": "July 29, 2011 09:56 am", "Headline": "විදුලි උපකරණ හා මුදල් වංචා කළ සැකකරු කොට්ටාවේදී කොටුවෙයි", "News Content": "විදුලි උපකරණ සහ මුදල් වංචා කිරීමේ සිද්ධීන් රැසක් සම්බන්ධයෙන් අවශ්‍යව සිටි සැකකරුවෙකු නුගේගොඩ කොට්ඨාශ බුද්ධි අංශයේ නිලධාරීන් කණ්ඩායමක් විසින් අත්අඩංගුවට ගෙන තිබේ. මෙම සැකකරු කොට්ටාව ප්‍රදේශයේ දී ඊයේ(28) දිනයේ අත්අඩංගුවට ගත් බව පොලිසිය පවසයි. අදාළ සැකකරු සම්බන්ධයෙන් කුලියාපිටිය විශේෂ අපරාධ විමර්ශන අංශයට පැමිණිලි 37 ක් පමණ ලැබී ඇත. ඒ අනුව සැකකරු විසින් රුපියල් 13, 346,000 ක පමණ වටිනාකමින් යුතු විදුලි උපකරණ සහ මුදල් වංචා කර ඇති බවට තොරතුරු ලැබී ඇති බව කුලියාපිටිය පොලිසිය ප්‍රකාශ කරයි. අත්අඩංගුවට ගත් සැකකරු බලවින්න, තොඩ‍කවෙල ප්‍රදේශයේ පදිංචිකරුවෙකු වන අතර ඔහු අද(29) කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17714", "Category": null, "Parent URL": null}