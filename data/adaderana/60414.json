{"Source": "Adaderana", "Timestamp": "May 23, 2016 12:29 pm", "Headline": "  පරිසර සතියක් නම් කෙරෙයි", "News Content": "මේ වසරේ සිට සෑම වසරකම මැයි මස 30 වනදා සිට ජුනි මස 05 වනදා දක්වා පරිසර සතියක් ලෙස ප්‍රකාශයට පත් කිරීමට මහවැලි සංවර්ධන සහ පරිසර අමාත්‍යාංශය කටයුතු කර තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පොලොන්නරුව සේවාමුක්ත කඳවුර මහා විද්‍යාලයේ ලබන 30 වනදා පැවැත්වෙන උත්සවයකදී පරිසර සතිය ප්‍රකාශයට පත් කිරීමට නියමිතය.පරිසර දින සැමරුම් ජාතික උත්සවය ජුනි මස 05 වනදා පවත්වන බව මහවැලි සංවර්ධන සහ පරිසර අමාත්‍යාංශය සඳහන් කළේය.පරිසර සතියට සමගාමීව පරිසර සංවර්ධන වැඩසටහන් රැසක් සංවිධානය කර ඇති බව විෂයභාර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=60414", "Category": null, "Parent URL": null}