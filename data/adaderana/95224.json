{"Source": "Adaderana", "Timestamp": "August 30, 2018 08:55 am", "Headline": "ඔරුවක් පෙරළී 2ක් මරුට-2ක් බේරා ගනී", "News Content": "වාලච්චේන, ජයන්තියාය වැවේ ඔරු පැදීමට ගිය තරුණයින් දෙදෙනෙකු දියේ ගිලී මියගොස් තිබේ. පුද්ගලයින් සිව් දෙනෙකු ඊයේ(29) දහවල් වැවේ ඔරු පැදීමට ගොස් ඇති අතර ඔරුව පෙරළී අනතුර සිදුව ඇති බව පොලීසිය සඳහන් කළේය. අනතුරෙන් පුද්ගලයින් දෙදෙනෙකු ඉන් දිවි බේරාගෙන ඇති අතර දියේ ගිලී අතුරුදන් වූ අනෙක් තරුණයින් දෙදෙනා ප්‍රදේශවාසීන් විසින් බේරාගෙන වාලච්චේන රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ පඑරාවුර් ප්‍රදේශයේ පදිංචි 21 හැවිරිදි සහ 24 හැවිරිදි තරුණයින් දෙදෙනෙකු බව සඳහන්ය.", "URL": "https://sinhala.adaderana.lk/news.php?nid=95224", "Category": null, "Parent URL": null}