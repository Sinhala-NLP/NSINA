{"Source": "Adaderana", "Timestamp": "September 26, 2016 02:08 pm", "Headline": "අපට පාඩු කරන්න‍ට විග්නේශ්වරන් අත්අඩංගුවට ගන්න පුළුවන්", "News Content": "උතුරේ ප්‍රධාන අමාත්‍ය විග්නේශ්වරන් අත්අඩංගුවට අරගෙන ඇප නැතුව රක්ෂිත බන්ධනාගාර ගත කරාවි දැයි තමන් බලාගෙන සිටින බව පිවිතුරු හෙළ උරුමයේ නායක,පාර්ලිමේන්තු මන්ත්‍රී උදය ගම්මන්පිල මහතා පවසයි.\"නැගිටිව් දෙමළුනි\"යනුවෙන් උතුරේ විරෝධතාන සංවිධානය කරනු ලැබුවේ උතුරේ මහ ඇමති විග්නේශ්වරන් මැතිතුමා බවත්, තම නිල ලිපි ශීර්ෂ යොදා ගෙන ජනතාවට විරෝධතාවයට සහභාගි වෙන්න කියලා ආරාධනා පත්‍ර යවා තිබුණු බවත් මන්ත්‍රීවරයා සඳහන් කළේය.එසේම පළාත් සභාවේ වාහන සහ නිලධාරින් වැනි රාජ්‍ය දේපළ මේ විරෝධතාවයට භාවිතා කළ බවත්, ලංකා ඉතිහාසයේ ප්‍රථම වතාවට දෙමළ බෙදුම්වාදි උද්ඝෝෂණයක් රාජ්‍ය අනුග්‍රහයෙන් පවත්වනු ලැබූ බවත් මන්ත්‍රීවරයා කියා සිටියේ අද(26)කොළඹ පැවති මාධ්‍ය හමුවකදීය.ගම්මන්පිල මහතා මෙහිදී මෙසේද සඳහන් කළේය.අපට මතකයි තිස්ස අත්තනායක මැතිතුමා සිරිසේන - රනිල් රහස් ගිවිසුමක් හෙළිකරලා ජාතිවාදය ඇවිස්සුවා කියලා පොලීසිය එතුමාව අත්අඩංගුවට ගත්තා. නීතිපති එතුමාට එරෙහිව නඩු දැම්මා. උතුරේ හමුදා කදවුරු ඉවත්කරනවය. උතුරේ ත්‍රස්තවාදයට නිදහස දෙනවය කියල ඇත්තටම මේ මහ පොළවේ අද සිදුවෙන දේවල් තමයි එතුමන් එදා කළින් හෙලි දරව්කළේ. වෙන්න තියෙන දේ කලින් කිව්ව කියල එතුමන්ව අත්අඩංගුවට ගත්තනම් උතුරට සිංහලයන් එපා බුදු පිළිම එපා කියමින් සෘජුවම ජාතිවාදය අවුස්සන විග්නේෂ්වරම් මහත්තයට එරෙහිව, නීතිය නමන පොලිස්පති තුමන් , නීතිය කොත්තු දමන නීතිපති තුමන් නීතිය ක්‍රියාත්මක කරන දෙස අපි අවධානයෙන් දෑස් දල්වා බලා සිටිනවා. වගේම සිද්ධියකට ආගම්වාදය ඇවිස්සුවා කියලා ඥාණසාර හාමුදුරුවන්ට නඩු පැවරුවා. විග්නේශ්වරන් කෙසේ වෙතත් විග්නේශ්වරන් අත්අඩංගුවට ගත යුත්තේ ඇයි කියල තාර්කිකිව හේතු දක්වකු මාව නම් ජාතිවාදය ඇවිස්සීම යටතේ අත්අඩංගුවට ගන්න ඉඩ තිබෙනවා.අද ලස්සන නාට්‍යයක් තියෙනවා. දෙමළ බෙදුම්වාදින්ගේ තිර රචනයකට සම්බන්දන් සුමන්දිරම් විග්නේෂ්වරම් එකම නාඨයේ තමන්ට පැවැරුණු චරිතය රඟපානවා. එදා එස් ජේ වී චෙල්වනායකන් මැතිතුමා උතුරේ අපි වෙනම රටක් හදනවා, වෙනම මුද්දර ගහනවා කියමින් උද්ඝෝෂණ කරමින් තර්ජනය කරමින් තමයි උතුරට ෆෙඩරල් ඉල්ලුවේ. මේ අය දන්නවා වාද විවාද කරලා ලංකාවේ ෆෙඩරල් බලය තියා කිසිම දෙයක් ගන්න බෑ මොකද කිසිම නීතිමය පදනමක් නෑ. ෆෙඩරල් බලය තියා පළාත් සභාවක්වත් ඉල්ලන්න නෛයිතික පදනමක් නෑ. 1992 දී එක්සත් ජාතින්ගේ සංවිධානය සම්මත කරගත්ත ජාතික ජනවාර්ගික ආගමික සහ භාෂාමය සුළු ජනකොටස් ප්‍රකාශනයේ සියළුම අයිතිවාසිකම් අපි ලබාදීලා ඉවරයි. ඒ නිසා මේ අය තර්ජනය තමයි බාවිතා කරනේ මේ අසාධාරණ ඉල්ලීම් අපෙන් ලබා ගන්න. එදා වෙනම රටකක් ප්‍රකාශ කරනවා කියලා තර්ජනය කළා. වෙල්ලු පිල්ලේ ප්‍රභාකරන් බොම්බ පත්තුකරලා ගම්මාන වලට පැනලා මිනිස්සු මරලා තර්ජනය කරා. සිංහල ජනතාව බය කරන්න දැන් ප්‍රභාකරන් නෑ. බිල්ලෙක් නැතුව බය කරන්න බෑ. ඒ නිසා විග්නේෂ්වරම්ට බාරදීලා තියෙන්නේ. විග්නේෂ්වරම් මහ ඇමතිතුමා අන්තවාදි සිතාවරයක් උතුරේ රඟපානවා දෙමළින් දෙමළ ජනතාව අමතමින්. සම්බන්දන් සුමන්දිරම් දෙන්නා එකතුවෙලා දකුණේ අයට කියනවා බලන්න අපි නම් නෑ අන්තවාදිව හැසිරෙන්නේ විග්නේෂ්වරම් නම් අන්තවාදීව හැසිරෙනවා කියලා. දෙමළ ජනතාව එයා වටේ එකතු වෙමින් තියෙනවා ඒක නිසා බෙදන බලයක් ඉක්මන්ට බෙදන්න නැත්නම් අපි දුර්වලවේලා විග්නේෂ්ව බලවත් වෙන්න පුළුවන්. මේක රඟපැමක් ඒක නිසා විග්නේෂ්වරම් බිල්ලට බයවේලා නම් බලය බෙදන්න එපා ඉට වඩා ලොකු බිල්ලෙක් වුණු වෙල්ලු පිල්ලේ ප්‍රභාකරන්ට නන්දිකාඩල් වල අත්වෙච්ච ඉරණම ඔනෑම අන්තවාදියෙකුට ලබා දෙන්න අපි තවමත් සවිමත්ය කියලා පණිවිඩය සිංහල සමාජයට ලබා දෙනවා.ඒ වගේම ආණ්ඩුවේ ඇමතිවරයෙක් ප්‍රකාශ කරා විග්නේෂ්වරම් උද්ඝෝෂණ කිරිමෙන් වාසි වෙන්නේ ඒකාබද්ධ විපක්ෂයටයි ඒක නිසා ඒ අයගේ වුවමනාවටයි උද්ඝෝෂණ පැවැත්වෙන්නේ. ඒකට වාසුදේව මහත්මයාගේ සහ විග්නේවරම් මහත්මයාගේ තියෙන ඥාතිත්වයත් බාවිතා කරන්න පුළුවන් කියලා.මට කරුණක් කියලා දෙන්න පුළුවන් නමුත් ඒක තේරුම් ගන්න මොළය දෙන්න බෑ. එතුමා තමන්ට ලැබුණු බුද්ධියේ දිග පලල මාධ්‍ය ඉදිරියේ දිග හැරීමක් කරලා තියෙන්නේ. වාසුදේව මැතිතුමාට විග්නේෂ්වරම් මැතිතුමා සමග ලේ ඥාතිත්වයක් නෑ. දෙදෙනාගේ දරුවන් විවාහයට පත්වෙලා තියෙනවා. චන්ද්‍රිකා මැතිනිය ජනාධිපතිධුරයේ සිටියදී සිරිමාවෝ මැතිනිය අගමැතිධුරයේ සිටියදී චන්ද්‍රිකා මැතිනියගේ එකම සහෝදරයා සිරිමාවෝ මැතිනියගේ එකම පුතා වන අනුර බණ්ඩාරනායක මහතා ආණ්ඩුවට විරුද්ධව එජාපය සමග දේශපාලනය කරා. වාසුදේව මැතිතුමාගේ පුතා දරන්නේ මා දරන ජාතිකවාදී දේශපාලන මතයයි. අම්මට බැරිනම් පුතාව පාලනය කරන්න. අක්කට බැරි නම් මල්ලීව පාලනය කරන්න විවාහයකින් ඇතිවුණු බැඳියාවක් කොහොම දෙයියනේ වාසුදේව මැතිතුමා පාලනය කරන්නේ. පාලනය කරන්න ඔනෙත් නෑ. විග්නේෂ්වරම් මැතිතුමාගේ නාඩගම් වලින් අපිව සවිමත් වෙනවා නම් වහාම මේවා නතර කරා නම් හරිනේ. රටේ නීතිය පාවිච්චි කරලා වෙන දෙයක් කරලා නෙවෙයි. විග්නේෂ්වරමි මැතිතුමා අත්අඩංගුවට ගත යුතුයි. ජාතිවාදය, ආගම්වාදය වැපිරිම, රාජ්‍ය දේපල අවභාවිතය යන චෝදනා තුන හොදටෝම ඇති අත්අඩංගුවට ගන්න. ඒකාබද්ද විපක්ෂයත් එක්ක එකුත වෙලා නම් කරන්නේ එයි අපි ශක්තිමත් වෙනවා නම් අපි ශක්තිමත් වෙන එක ආණ්ඩුවට පාඩුයිනේ අත්අඩංගුවට අරගෙන නීතිය ක්‍රියාත්මක කරන්න.", "URL": "https://sinhala.adaderana.lk/news.php?nid=64457", "Category": null, "Parent URL": null}