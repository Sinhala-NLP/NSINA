{"Source": "Adaderana", "Timestamp": "August 13, 2018 08:14 am", "Headline": "පුද්ගල ඝාතනයකට අවශ්‍යව සිටි සැකකරුන් 3 ක් අත්අඩංගුවට", "News Content": "මතුගම, මැණික්ගොඩ ප්‍රදේශයේදී සිදු වූ මනුෂ්‍ය ඝාතනයක් සම්බන්ධයෙන් අවශ්‍යව සිටි සැකකරුවන් තිදෙනෙකු පොලීසිය විසින් අත්අඩංගුවට ගෙන තිබේ. මතුගම පොලීසියට ලද තොරතුරක් මත සිදු කළ විමර්ශනයකදි මතුගම, විතාන මාවත ප්‍රදේශයේදී අදාළ සැකකරුවන් තිදෙනා අත්අඩංගුවට ගත් බව පොලිස් මූලස්ථානය සඳහන් කළේය. අත්අඩංගුවට ගත් සැකකරුවන් 31, 33 සහ 34 හැවිරිදි වියේ පසුවන්න් වන අතර ඔවුන් මතුගම ප්‍රදේශයේම පදිංචිකරුවන් බව සඳහන්ය. සැකකරුවන් මතුගම මහේස්ත්‍රාත් අධිකරණයට ඉදිරිපත් කිරිමෙන් පසු ලබන 23 වදා දක්වා රක්ෂිත බන්ධනාගාර ගත කර තිබේ. පසුගිය 06 වනදා මතුගම, මැණික්ගොඩ ප්‍රදේශයේදී මෝටර් රථයකින් ගමන් කළ පුද්ගලයින් තිදෙනෙකුට වෑන් රථයකින් පැමිණි නාදුනන පිරිසක් විසින් පහරදී එක් පුද්ගලයෙකු ඝාතනය කර තිබිණි.", "URL": "https://sinhala.adaderana.lk/news.php?nid=94316", "Category": null, "Parent URL": null}