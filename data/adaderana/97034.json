{"Source": "Adaderana", "Timestamp": "October 2, 2018 10:18 am", "Headline": "දක්ෂිණ අධිවේගී මාර්ගයේ අනතුරක්-2කට තුවාල", "News Content": "දක්ෂිණ අධිවේගී මාර්ගයේ කිලෝ මීටර් 22 කණුව ආසන්නයේදී සිදු වූ රිය අනතුරකින් පුද්ගලයන් දෙදෙනෙකු තුවාල ලබා තිබේ. ඊයේ(01) රාත්‍රීයේ දක්ෂිණ අධිවේගී මාර්ගයේ කිලෝ මීටර් 22 කණුව, කළුතර උතුර ප්‍රදේශයේ දී මෙම රිය අනතුරක් සිදුව ඇති බව වාර්තා වෙයි. දඹුල්ල සිට එළවළු රැගෙන යමින් සිටි ලොරියක පිටුපස ඇති වම්පස රෝදය පිපිරීමෙන අදාළ ලොරි රථය මාර්ගයේ පෙරළී ඇති බව පොලීසිය පවසයි. මේ හේතුවෙන් මාතර දෙසට රථවාහන ධාවනයට පැය දෙකකට ආසන්න කාලයක් බාධා එල්ල වු බව වාර්තා වෙයි. අනතුරින් තුවාල ලැබූ ලොරි රථයේ රියදුරු සහ අනෙක් පුද්ගලයා කළුතර නාගොඩ රෝහලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=97034", "Category": null, "Parent URL": null}