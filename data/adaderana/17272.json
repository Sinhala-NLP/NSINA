{"Source": "Adaderana", "Timestamp": "July 8, 2011 05:01 pm", "Headline": "ආසියානු මළල ක්‍රීඩා ශූරතාවලියේ ප්‍රථම ශ්‍රී ලංකා පදක්කම චමින්දට", "News Content": "ජපානයේ කෝබේ නුවර පැවැත්වෙන 19 වන ආසියානු මළල ක්‍රීඩා ශූරතාවලියේ දී ශ්‍රී ලංකාව වෙනුවෙන් ප්‍රථම පදක්කම දිනා ගැනීමට චමින්ද විජේකෝන් සමත් විය. ඒ මීටර 1500 ධාවන තරග ඉසව්වෙනි. එහිදි ලෝකඩ පදක්කම දිනාගත් චමින්ද විජේකෝන් තරගය නිම කිරීම සඳහා ගත කළ කාලය විනාඩි 3ය තත්ත්පර 44 .01 කි. එම ඉසව්වේ රන් පදක්කම හිමි කරගත්තේ කුවේට් රාජ්‍ය නියෝජනය කරමින් තරග වැදුනු මොහොමඩ් අලාසේමි විසිනි. රීදි පදක්කම ඉරාන ජාතික සජාඩ් මොරාඩි විසින් හිමිකර ගත්තේය.", "URL": "https://sinhala.adaderana.lk/news.php?nid=17272", "Category": null, "Parent URL": null}