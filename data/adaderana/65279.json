{"Source": "Adaderana", "Timestamp": "October 22, 2016 08:43 am", "Headline": "පකිස්ථාන-කොදෙව් ටෙස්ට් තරගයේ දෙවන දිනය අදයි", "News Content": "පකිස්ථානය හා බටහිර ඉන්දීය කොදෙව් කණ්ඩායම් අතර පැවැත්වෙන දෙවන ටෙස්ට් ක්‍රිකට් තරගයේ දෙවන දිනය අදයි.තරගයේ කාසියේ වාසිය දිනූ පකිස්ථානු කණ්ඩායම ප්‍රථමයෙන් පන්දුවට පහරදීමට තීරණය කළේය.පළමු දිනය වූ ඊයේ(21) තරගය නිමා කරන විට සිය ප්‍රථම ඉනිම සඳහා පන්දුවට පහරදෙමින් සිටින පකිස්ථානු කණ්ඩායම කඩුලු 04ක් දැවී ලකුණු 304ක් ලබා සිටියි.නොදැවී පන්දුවට පහරදෙමින් සිටි මිස්බා උල් හක් ලකුණු 90ක් ලබා සිටියි.යුනිස් ඛාන් ලකුණු 127යි.අසාද් ශෆීක් ලකුණු 68යි.පන්දු යැවීමේදී බටහිර ඉන්දීය කොදෙව් කණ්ඩායම වෙනුවෙන් ෂැනොන් ගැබ්‍රිල් කඩුලු 02ක් ද, දේවේන්ද්‍ර බිෂූ, ක්‍රෙයිග් බ්‍රෙයිත්වේට් එක් කඩුල්ල බැගින්ද දවාගෙන සිටියි.", "URL": "https://sinhala.adaderana.lk/news.php?nid=65279", "Category": null, "Parent URL": null}