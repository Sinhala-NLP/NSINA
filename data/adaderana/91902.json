{"Source": "Adaderana", "Timestamp": "July 3, 2018 01:28 pm", "Headline": "ප්‍රදේශ රැසකට ගංවතුර", "News Content": "ඉන්දියාවේ ජම්මු කාශ්මීර් ප්‍රාන්තයට ගංවතුර තත්ත්වයක් බලපා තිබේ. මේ හේතුවෙන් බොහෝ පිරිසක් අවතැන්ව සිටින බව වාර්තා වෙයි. දින කිහිපයක සිට ඇඳ හැලෙන ධාරාණිපාත වර්ෂාව හේතුවෙන් ඉන්දියාවේ ජම්මු කාශ්මීර් ප්‍රාන්තයේ ප්‍රදේශ රැසක් ජලයෙන් යටවී තිබේ. ප්‍රාන්තයේ ගංගා රැසක් මේ වන විට පිටාර මට්ටමට පැමිණ ඇති බව විදෙස් වාර්තා සඳහන් කරයි. මෙම තත්ත්වය තවදුරටත් වර්ධනය විය හැකි බවට කාලගුණ අනාවැකි පලවන අතර මේ හේතුවෙන් විශාල පිරිසක් ආරක්ෂිත ස්ථාන වෙත යොමු කිරීමටද බලධාරීන් පියවර ගෙන තිබේ. විපතට පත්වූවන්ට කඩිනමින් සහන සැලසීමට ප්‍රාන්ත බලධාරීන් පියවර ගෙන ඇති බවත් සඳහන් වෙයි. මේ අතර විදෙස් වාර්තා සඳහන් කළේ අයහපත් කාලගුණය හේතුවෙන් සංචාරකයින්ටද ගැටළු මතුවී ඇති බවයි.", "URL": "https://sinhala.adaderana.lk/news.php?nid=91902", "Category": null, "Parent URL": null}