{"Source": "Adaderana", "Timestamp": "September 9, 2010 12:15 pm", "Headline": "පළමු විනය ක්‍රියා මාර්ගය කරූ ජයසූරියටයි ", "News Content": "18 වන ව්‍යවස්ථා සංශෝධනයට පක්ෂව ඡන්දය ප්‍රකාශ කිරීම පිළිබඳ කිසිදු විනය ක්‍රියාමාර්ගයක් ගැනීමට එක්සත් ජාතික පක්ෂයට හැකියාවක් නැතැයි එම පක්ෂයේ පාර්ලිමේන්තු මන්ත්‍රී මනුෂ නානායක්කාර මහතා පවසයි. එවැනි විනය ක්‍රියාමාර්ග ගන්නේ නම් පළමුව විනය ක්‍රියා මාර්ග ගැනීම ආරම්භ කළ යුත්තේ කරූ ජයසූරිය මහතාගෙන් බව ද ඔහු පෙන්වාදෙයි. එමෙන්ම තමන් එක්සත් ජාතික පක්ෂය හැර නොගිය බව ද ඔහු අවධාරණය කරයි. පක්ෂය හැර ගොස් නොමැති නිසා විනය පරීක්ෂණ පැවැත්වීම ඵල රහිත බව ද ඒ මහතා සඳහන් කරයි. කෙසේ වෙතත් අවශ්‍ය අවස්ථාවක ඒ සම්බන්ධයෙන් නීතිමය ක්‍රියාමාර්ග ගැනීමට සූදානම් බව ද මනුෂ නානායක්කාර මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=10740", "Category": null, "Parent URL": null}