{"Source": "Adaderana", "Timestamp": "June 30, 2015 09:35 am", "Headline": "පාලවිය අනතුරින් 2ක් මරුට", "News Content": "පුත්තලම - කොළඹ ප්‍රධාන මාර්ගයේ පාලවිය ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ.ලොරි රථයක් යතුරුපැදියක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු පුත්තලම රෝහලට ඇතුළත් කිරීමෙන් අනතුරුව මියගොස් ඇත.මියගොස් ඇත්තේ කල්පිටිය සහ කන්දකුලිය ප්‍රදේශවල පදිංචිව සිටි තරුණයින් දෙදෙනෙකි. අනතුර සිදුකළ ලොරි රථයේ රියදුරු පළාගොස් ඇති අතර ඔහු අත්අඩංගුවට ගැනීම සඳහා පුත්තලම පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=52339", "Category": null, "Parent URL": null}