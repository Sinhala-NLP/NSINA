{"Source": "Adaderana", "Timestamp": "January 28, 2017 11:27 am", "Headline": "  වරාය විකිණීමට එරෙහිව පාරට බහිනවා ", "News Content": "කොළඹ වරාය නැගෙනහිර ජැටිය විකිණීමට එරෙහිව ගිවිසුම හොර රහසේම ආණ්ඩුව අත්සන් තබා ඇති බවත්, එයට එරෙහිව වරාය සේවකයන් ඇතුළුව වෘත්තීය සමිති නියෝජිතයන්ගේ සහභාගීත්වයෙන් දැවැන්ත විරෝධතා පාගමනක් පැවැත්වීමට කටයුතු සූදානම් කර ඇති බවත් වරාය රැකගැනීමේ වෘත්තීය සමිති පෙරමුණේ කැඳවුම්කරු කේ.ඩී.ලාල්කාන්ත මහතා පවසයි. හම්බන්තොට වරාය චීන සමාගමකටත්, ති‍්‍රකුණාමල වරාය ඇමරිකානු සමාගමකටත්, කොළඹ වරාය ඉන්දියානු සමාගමකටත් විකුණා දැමීම සඳහා වත්මන් රනිල්-මෛතී‍්‍ර ආණ්ඩුව ප‍්‍රතිපත්තිමය එකඟතාවයකට පැමිණ ඇති බැවින් එය ආපසු හැරවීම සඳහා වැඩකරන ජනතාව පෙරට ආ යුතු බවත් ඒ මහතා පෙන්වා දී ඇත. රටේ ආර්ථිකයේ හදවත බඳු වරාය රැකගැනීම සඳහා පුරවැසියන් ලෙස සියලූ දෙනාටම වගකීමක් ඇති බවත්, එම වගකීම නිසි පරිදි ඉටු කරන්නේ නම් ආණ්ඩුවට මේ ආකාරයට විකිණීමේ කි‍්‍රයාමාර්ග ගැනීමට ඉඩ නැති බවත් ඒ මහතා අවධාරණය කරයි.ඒ අනුව පෙබ. 01 දින වෘත්තීය සමිතිවල මූලිකත්වයෙන් පවත්වන දැවැන්ත විරෝධතා පාගමනක් පවත්වන බවත්, එය රටේ පැවැත්මට ගනු ලබන තීරණාත්මක පියවරක් බව ද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=68739", "Category": null, "Parent URL": null}