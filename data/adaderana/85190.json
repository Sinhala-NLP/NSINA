{"Source": "Adaderana", "Timestamp": "March 5, 2018 11:26 am", "Headline": "  තඹුත්තේගම සිද්ධිය-51කට ඇප ලැබෙයි", "News Content": "තඹුත්තේගම නගරයේ දි පසුගිය විසිඅටවෙනිදා පැවති විරෝධතාව අතරතුරදී අත්අඩංගුවට ගෙන රක්ෂිත බන්ධනාගාර ගතකර සිටි 51 දෙනෙකු අද(51) ඇප මත මුදාහැර තිබේ. ඒ අදාළ සැකකරුවන් තඹුත්තේගම මහේස්ත්‍රාත් අධිකරණයට ඉදිරිපත් කිරිමෙන් අනතුරුවයි. අධිකරණ නියෝග කඩකිරීම, නීති විරෝධී අයුතු ජනරාශිය , කුරුණෑගල - අනුරාධපුර ප්‍රධාන මාර්ගයේ රථවාහන ගමනාගමනයට බාධා පැමිණ විම, කලහකාරී ලෙස හැසිරෙමින් තඹුත්තේගම පොලීසියේ දේපළවලට හානි කිරීම යන චෝදනා යටතේ අත්අඩංගුවට ගත් විරෝධතා කරුවන් 51 දෙනෙකු පසුගියදා රක්ෂිත බන්දනාගාරගත කරනු ලැබීය. ඒ අනුව අද සැකකරුවන් 51 දෙනා තඹුත්තේගම මහේස්ත්රාරත් අධිකරණයට ඉදිරිපත් කිරිමෙන් අනතුරුව ඇප මත නිදහස් කළ බව අප වාර්තාකරු සඳහන් කළේය. පසුගිය විසිඅටවෙනිදා පුද්ගලික අංශය මගින් රාජාංගනය ජලාශයේ ජලය යොදාගෙන ඇරඹීමට නියමිත ජල ව්‍යාපෘතියකට විරෝධය පළ කරමින් ප්‍රදේශවාසීන් පිරිසක් තඹුත්තේගම නගරයේ දි විරෝධතාවයේ නිරත වූ අතර එය විසුරුවා හැරීම සඳහා පොලීසිය විසින් කඳුළු ගෑස් සහ ජල ප්‍රහාරයක්ද එල්ල කරනු ලැබීය.", "URL": "https://sinhala.adaderana.lk/news.php?nid=85190", "Category": null, "Parent URL": null}