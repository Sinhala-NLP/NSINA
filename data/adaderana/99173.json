{"Source": "Adaderana", "Timestamp": "November 14, 2018 09:31 am", "Headline": "පිරිනැමූ හෘද සාක්ෂියේ සම්මානය නිෂ්ප්‍රභ කරයි ", "News Content": "මියෙන්මාර් රජයේ නායිකා අවුන් සාං සුචි හට පිරිනෑමූ “හෘද සාක්ෂියේ සම්මානය”නිෂ්ප්‍රභ කිරීමට ඇම්නෙස්ට් ඉන්ටනැෂනල් මානව හිමිකම් ආයතනය තීරණය කර තිබේ. එම ආයතන මඟින් ලබා දෙන උසස්ම සම්මානය වන මෙම සම්මානය 2009 වසරේ ඇය නිවාස අඩස්සියේ සිටියදී පිරිනමා ඇති බව වාර්තා වෙයි. විදෙස් වාර්තා සඳහන් කළේ මියෙන්මාරයේ වෙසෙන සුළු ජන කොටසක් වන රෝහින්ග්‍යා වැසියන් සම්බන්ධයෙන් කටයුතු කිරීමට අවුන් සාං සුචී අපොහොසත්වීම හේතුවෙන් මෙම තීරණය ගෙන ඇති බවයි. ඇම්නෙස්ට් ඉන්ටනැෂනල් ආයතනය පවසන්නේ ආරක්ෂක හමුදා මර්දන හමුවේ රෝහින්ග්‍යා වැසියන් ලක්ෂ 07ක් පමණ එරටින් පලාගොස් ඇති බවයි. 73 හැවිරිදි අවුන් සාං සුචී 2016 වසරේ මියෙන්මාර රජයේ නායකත්වයට පත් විය.", "URL": "https://sinhala.adaderana.lk/news.php?nid=99173", "Category": null, "Parent URL": null}