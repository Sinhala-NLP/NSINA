{"Source": "Adaderana", "Timestamp": "September 20, 2019 04:59 pm", "Headline": "අපේක්ෂකත්වය ඉල්ලා කරූ ලිඛිත ඉල්ලීමක් කළ බවට පලවු පුවත අසත්‍යයි", "News Content": "කථානායක කරූ ජයසූරිය මහතා විසින් ජනපති අපේක්ෂකත්වය ලබා දෙන ලෙස ලිඛිත ඉල්ලීමක් කර ඇති බවට අද දින ප්‍රධාන ජාතික පුවත්පතක පළව ඇති පුවත නිවැරදි නොවන බවට කරු ජයසූරිය මහතාගේ මාධ්‍ය ලේකම්වරයා නිවේදනයක් නිකුත් කරමින් සඳහන් කරයි. ජනපතිවරණයට ඉදිරිපත් වන ලෙස තමන්ට පාර්ශව ගණනාවකින් ලැබුණු ඉල්ලීම් පිළිබඳව ප්‍රතිචාර දක්වමින් කරු ජයසූරිය මහතා විසින් පසුගිය (සැප් 17) දින ප්‍රවෘත්ති නිවේදනයක් නිකුත් කරන ලද බවත් එමඟින් ප්‍රතිපත්තිමය කරුණු කිහිපයක් දක්වා ඇති නමුත් එය ජනපති අපේක්ෂකත්වය ඉල්ලුම් කර නිකුත් කළ නිවේදනයක් නොවන බව ද එම නිවේදනයේ සඳහන්ය.", "URL": "https://sinhala.adaderana.lk/news.php?nid=119600", "Category": null, "Parent URL": null}