{"Source": "Adaderana", "Timestamp": "August 3, 2019 03:32 pm", "Headline": "බස්නාහිර පාසල්වල දෙවන වාර විභාගයේ ඉතිහාසය ප්‍රශ්න පත්‍රය පිට වෙලා", "News Content": "බස්නාහිර පළාතේ පාසල්වල පසුගිය දා අවසන් වු දෙවන වාර විභාගයට අදාළව ඉතිහාසය ප්‍රශ්න පත්‍රය පිට වී ඇති බවට සිදුකළ විමර්ශන වලදී අනාවරණය වී ඇති බව බස්නාහිර පළාත් අධ්‍යාපන අධ්‍යක්ෂ ශ්‍රි ලාල් නෝනිස් මහතා පවසයි. ඉතිහාසය ප්‍රශ්න ප්‍රතය පිටවී ඇති බවට ලංකා ගුරු සංගමය බස්නාහිර පළාත් ආණ්ඩුකරවරයා වෙත පැමිණිල්ලක් ඉදිරිපත් කර තිබුණි. ඊට අදාලව සිදුකළ විමර්ශන වලදී මේ සම්බන්ධයෙන් තොරතුරු අනාවරණය වු බව බස්නාහිර පළාත් අධ්‍යාපන අධ්‍යක්ෂ ශ්‍රි ලාල් නෝනිස් මහතා සඳහන් කළේය.", "URL": "https://sinhala.adaderana.lk/news.php?nid=115648", "Category": null, "Parent URL": null}