{"Source": "Adaderana", "Timestamp": "January 26, 2012 11:00 am", "Headline": "ආපිකෝ ආපිටෙක් - විශ්ෂ්ටයන්ට විදෙස් සංචාර ", "News Content": "ශී‍්‍ර ලංකාවේ වතුර පොම්ප වෙළඳපොලේ අංක එකේ වතුර පොම්පයවන \"ආපිටෙක්\"වෙතින් තම විශිෂ්ටතම අලෙවි නියෝජිතයන් 65ක ට තම පවුලේ සාමාජිකයන් සමඟ ඉඳුම් හිටුම් ඇතුළුව සියලූ පහසුකම් සහිතව ඉන්දියානු හා මැලේසියානු සංචාරයක් පසුගියදා පිරිනමන ලදී.මෙම අලෙවි නියෝජිත විදෙස් සංචාරය පිරිනැමුනේ රිචඞ් පීරිස් ඩිස්ටි‍්‍රබියුටර්ස් සමාගම තම විශිෂ්ට අලෙවි නියෝජිතයන් ඇඟයීමට හා ඔවුන් සමඟ සමාගම දැඩි බැඳීමක් ඇතිකර ගැනීමට වසර 2009 දි මුල්වර ට දියත් කළ\"ආපිටෙක් සුපිරි වාසී\"වැඩසටහන යටතේය. වසර 2010/2011 වසරේදී ආපිටෙක් වතුර පොම්ප අලෙවි කරන නියෝජිතයන් අතුරෙන් අලෙවි විශිෂ්ටත්වයක් පෙන්නුම් කළ නියෝජිතයන් 256ක් තෝරාගත් අතර, එයින්\"තරු කි‍්‍රයාකාරීත්වයක්\"පෙන්නුම් කළ අලෙවි නියෝජිතයන් 65ට විදෙස් සංචාර පිරි නැමුණු අතර, තවත් අලෙවි නියෝජිතයන් 20ට තම පවුලේ සාමාජිකයන් සමඟ දේශීය තරු හෝටල්වල නිවාඩුවක් ගතකිරීමේ අවස්ථාව ලබාදුණි. සෙසු විශිෂ්ට අලෙවි නියෝජිතයන්ට අගනා තිළිණ ප‍්‍රදානය කෙරුණි. මැලේසියානු විදේශීය සංචාරයන් හිමිකරගත් විශිෂ්ට අලෙවි නියෝජිතයන්ට එහි පුත‍්‍රාජා පරිපාලන නගරය දැකබලා ගැනීමේ දුර්ලභ අවස්ථාව ද හිමිවීම විශේෂත්වයකි. \"වසර 2006 දී දියත් කළ ආපිටෙක් වතුර පොම්පය ඉතා කෙටි කළකින් මෙරට අංක එකේ වතුර පොම්පය බව ට පත් වූයේ, එහි තිබෙන තාක්ෂණික විශිෂ්ටත්වය හා දැරිය හැකි මිලකට එය මිලදිගත හැකිවීමෙනුයි. එමෙන්ම අපේ අලෙවි නියෝජිතයන් එය අලෙවිකිරීමේදී දැක් වූ සහයෝගය ද අතිවිශිෂ්ටවීම, මෙම ජයග‍්‍රාහී සාර්ථකත්වය පිටුපස වූ රහසක්. අප මෙම විශිෂ්ට අලෙවි නියෝජිතයන් විදෙස් සංචාර හා ත්‍යාග පිරි නැමීමෙන් ඔවුන් ඇඟයීමට ලක්කිරීමක් සිදු කළා.\"විශිෂ්ට අලෙවි නියෝජිතයන් ට විදෙස් සංචාරයන් පිරිනැමීම සම්බන්ධයෙන් රිචඞ් පීරිස් ඩිස්ටි‍්‍රබියුටර්ස් සමාගමේ බෙදාහැරීම් අධ්‍යක්ෂ, ශාන්ත කුලරත්න මහතා පැවසිය. \"අපේ විශිෂ්ට අලෙවි නියෝජිතයන් ට පුත‍්‍රාජා පරිපාලන නගරය දැකබලා ගැනීමට ලැබීම විශේෂත්වයක්. ක්ව්ලා ලාම්පූර් නගරයේ සිට කි.මි. 25ක් පමණ දුරින් පිහිටි මෙම පුත‍්‍රාජා පරිපාලන නගරය ගෘහනිර්මාණ ශිල්පීය වශයෙන් අතිවිශිෂ්ටව සැලසුම් කරන ලද්දක් වන අතර, එය සරසවි සිසුන් විසින් නිර්මාණයකිරීමද විශේෂයක්. එයට අමතරව මෙම විශිෂ්ට අලෙවි නියෝජිත පිරිසට දකුණු ආසියාවේ විශාලතම කුරුළු උයන හා මැලේසියාවේ සුප‍්‍රකට චොක්ලට් මන්දිරයත් දැකබලා ගැනීමේ අවස්ථාව හිමිවූවා. එමෙන්ම ඉන්දියානු සංචාරය හිමි වූ අපේ විශිෂ්ට අලෙවි නියෝජිතයන්ට වසර 1700ක් ඉපැරණි ලීයෙන් කළ මාලිගය වෙත යෑමේ අවස්ථාවක් හිමිවීම ඔවුන් සතුටු කරන්නක් වූවා.\"රිචඞ් පීරිස් ඩිස්ටි‍්‍රබියුටර්ස් සමාගමේ ව්‍යාපාර සංවර්ධන කළමනාකරු, සදාත් මොහොමඞ් මහතා පැවසීය. වසර 80ක ප්‍රෞඪ ඉතිහාසයක් හිමි 1932 දී අරඹන ලද මෙරට වැඩිම ශ‍්‍රමබලකාය හිමි රිචඞ් පීරිස් සමාගම, නව තාක්ෂණය මුල්කරගත් හා ව්‍යාපාරික විවිධාංගීකරණයෙන් යුත් ශී‍්‍ර ලංකාවේ විශාලතම දේශය සමාගමක වේ. රබර්, ටයර්, ප්ලාස්ටික්, රෙජිෆෝම්, වැවිලි, සිල්ලර වෙළදාම හා බෙදාහැරීම් යන අංශයන් හී වෙළඳපොල ප‍්‍රමුඛයාවන රිචඞ් පීරිස් සමාගම, මෑතකදී මූල්‍ය සේවා, රක්ෂණය, ඉඳිකිරීම් හා ප‍්‍රවාහන යන ක්ෂේත‍්‍රයන්හිද තම ව්‍යාපාරික කටයුතු ඇරඹීය.", "URL": "https://sinhala.adaderana.lk/news.php?nid=21659", "Category": null, "Parent URL": null}