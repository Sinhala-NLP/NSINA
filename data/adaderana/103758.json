{"Source": "Adaderana", "Timestamp": "February 6, 2019 09:23 am", "Headline": "මාලදිවයින් ජනාධිපති යළි සිය රට බලා පිටත්වෙයි", "News Content": "71 වන ජාතික දින සැමරුමේ විශේෂ ආරාධිත අමුත්තා ලෙස දිවයිනට පැමිණි මාලදිවයින් ජනාධිපති ඉබ්‍රහිම් මොහොමඩ් සෝලිහ් මහතා ඇතුලු දූත පිරිස මෙරට රාජ්‍ය සංචාරය නිමාකරමින් ඊයේ (05) රාත්‍රීයේ යළි මාලදිවයින බලා පිටත්ව ගියේය. මේ අතර මාලදිවයින් ජනාධිපතිවරයා දිවයිනෙන් පිටත්ව යාමට පෙර ඊයේ පස්වරුවේ විපක්ෂ නායක මහින්ද රාජපක්ෂ මහතා මුණගැසුණේය. තෙදින රාජ්‍ය සංචාරයක් සඳහා ජනාධිපතිවරයාගේ ආරාධනය මත මාලදිවයින් ජනාධිපතිවරයා ඇතුළු දූත පිරිස පසුගිය ඉරිදා දිවයිනට පැමිණියේය. දිවයිනට පැමිණි මාලදිවයින් ජනාධිපති ඉබ්‍රහිම් මොහොමඩ් සෝලිහ් මහතා සහ විපක්ෂ නායක මහින්ද රාජපක්ෂ මහතා අතර හමුව ඊයේ කොළඹ දී පැවැත් විය. මාලදිවයින් ජනාධිපතිවරයා ඇතුලු දූත පිරිස විපක්ෂ නායකවරයා හමුවීමෙන් අනතුරුව ඊයේ රාත්‍රී 08.20ට පමණ කටුනායක බණ්ඩාරනායක ජාත්‍යන්තර ගුවන් තොටුපොළෙන් යළි මාලදිවයින බලා පිටත්ව ගියේය.", "URL": "https://sinhala.adaderana.lk/news.php?nid=103758", "Category": null, "Parent URL": null}