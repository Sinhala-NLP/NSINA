{"Source": "Adaderana", "Timestamp": "March 28, 2011 03:31 pm", "Headline": "භාෂා පරිවර්තක හිඟය වැළකීමට භාෂා පරිවර්තකයින්ගේ සංචිතයක් ", "News Content": "භාෂා පරිවර්තකයින්ගේ හිඟය වැළැක්වීම සදහා භාෂා පරිවර්තකයින්ගේ සංචිතයක් පිහිටුවීමට රාජ්‍ය භාෂා දෙපාර්තමේන්තුව පියවර ගෙන තිබේ. ජාතික භාෂා හා සමාජ ‍ඒකාබද්ධතා අමාත්‍ය වාසුදේව නානායක්කාර මහතාගේ උපදෙස් මත මෙම වැඩපිළීවෙල ආරම්භ වන බව එම අමාත්‍යාංශය පවසයි. ඉංග්‍රීසි - දෙමළ, සිංහල ‍- දෙමළ, සිංහල - ඉංග්‍රීසි භාෂා පරිවර්තකයින් සඳහා මේ සඳහා ඉල්ලුම් කළ හැකි බව ජාතික භාෂා හා සමාජ ‍එකාබද්ධතා අමාත්‍යාංශය සඳහන් කරයි. ඉදිරියේ දී රාජ්‍ය සහ පෞද්ගලික අංශ වල භාෂා පරිවර්තන කටයුතු මෙම නව සංචිතයේ ලියාපදිංචි පුද්ගලයින් හරහා ලබා ගත හැකි බව රාජ්‍ය භාෂා දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=15127", "Category": null, "Parent URL": null}