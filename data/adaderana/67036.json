{"Source": "Adaderana", "Timestamp": "December 14, 2016 06:50 pm", "Headline": "අද දවසේ සංහිඳියාව යන වචනය අවභාවිතා කෙරෙනවා", "News Content": "අද දවසේ සංහිඳියාව යන වචනය දරුණු ලෙස අවභාවිතා කරමින් සිටින බව හිටපු ජනාධිපති මහින්ද රාජපක්ෂ මහතා පවසයි.මහ ජාතියක් විරුද්ධව සිටියදී සුළු ජාතියකට වැඩියෙන් සලකන්නට යාමෙන් සංහිඳියාව ගොඩ නැඟෙන්නේ නැති බව රාජපක්ෂ මහතා කියා සිටියේ අද (14)සවස ගාල්ල යටගල රාජමහා විහාරයේ නව දෙමහල් සංඝාවාසය විවෘත කිරීමේ අවස්ථාවට එක්වෙමිනි.ප්‍රභාකරන්ගේ අවසානයෙන් පසු මෙරට සංහිඳියාව යළි ඇතිවූ බවත්,මේවන විට ප්‍රභාකරන් බලාපොරොත්තු වූ දෙය ව්‍යවස්ථාවකින් ලියා පවරාදීමට කටයුතු කරමින් සිටීම කනගාටුවට කරුණක් බවත් ඔහු සඳහන් කළේය.පාර්ලිමේන්තුවේ විපක්ෂ නායකත්වය දී ඇත්තේ පාර්ලිමේන්තුවේ 16 දෙනෙකු සිටින පක්ෂයකට බවත්,විපක්ෂයේ සංවිධායකත්වය දී ඇත්තේ පාර්ලිමේන්තුවේ 6 දෙනෙකු සිටින පක්ෂයකට බවත්, එම පාර්ලිමේන්තුවේ 51 දෙනෙකු නියෝජනය කරන ඒකාබද්ධ විපක්ෂයට කතාවක් ගැනීමට හෝ අසීරුවී ඇති බව රාජපක්ෂ මහතා කියා සිටියේය.", "URL": "https://sinhala.adaderana.lk/news.php?nid=67036", "Category": null, "Parent URL": null}