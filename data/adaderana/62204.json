{"Source": "Adaderana", "Timestamp": "July 18, 2016 02:12 pm", "Headline": " තුන්දින පුහුණු තරගය අද ඇරඹෙයි", "News Content": "සංචාරක ඕස්ට්‍රේලියානු කණ්ඩායම සහ ශ්‍රී ලංකා ක්‍රිකට් සභාපතිවරයාගේ කණ්ඩායම අතර තුන්දින පුහුණු තරගය අද ආරම්භ වුණි.කොළඹ පී. සරවනමුත්තු ක්‍රීඩාංගණයේදී පැවැත්වෙන මෙම තරගයේ කාසියේ වාසිය දිනා ගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ශ්‍රී ලංකා ක්‍රිකට් සභාපතිවරයාගේ කණ්ඩායම මීට සුළු වේලාවකට පෙර කඩුලු 03ක් දැවී ලකුණූ 105ක් ලබා සිටියේය.අසේල ගුණරත්න නොදැවි ලකුණු 55යි.මිලින්ද සිරිවර්ධන ශ්‍රි ලංකා කණ්ඩායම මෙහෙයවන අතර ස්ටිවන් ස්මිත් ඔස්ට්‍රේලියානු කණ්ඩායම මෙහෙයවයි.", "URL": "https://sinhala.adaderana.lk/news.php?nid=62204", "Category": null, "Parent URL": null}