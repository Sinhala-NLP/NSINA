{"Source": "Adaderana", "Timestamp": "March 4, 2016 11:44 am", "Headline": "ඉන්දීය ධීවරයින් 8 දෙනා රිමාන්ඩ්", "News Content": "යාපනය, කන්කසන්තුරෙයි මුහුදු සීමාවේ අනවසරෙන් මසුන් අල්ලමින් සිටි අත්අඩංගුවට ගත් ඉන්දීය ධීවරයින් අට දෙනෙකු රක්ෂිත බන්ධනාගාර ගත කර තිබේ.යාපනය, මල්ලාකම් මහේස්ත්‍රාත් අධිකරණය වෙත ඉදිරිපත් කිරීමෙන් පසු සැකකරුවන් රක්ෂිත බන්ධනාගාර ගත කළ බව යාපනය ධීවර පරීක්ෂක කාර්යාලය සඳහන් කළේය.උතුරු නාවික නිලධාරීන් විසින් අදාළ ධීවරයින් පිරිස අත්අඩංගුවට ගෙන ධීවර පරීක්ෂක කාර්යාලය වෙත භාර දී තිබුණි.මාර්තු පළමු වැනිදා ධීවර කටයුතු සඳහා පිටත්ව ගිය ඉන්දීය ධීවරයින් පිරිසක් අත්අඩංගුවට පත්ව ඇති බව “ ද හින්දු “ පුවත්පත වාර්තා කර තිබිණ.", "URL": "https://sinhala.adaderana.lk/news.php?nid=57865", "Category": null, "Parent URL": null}