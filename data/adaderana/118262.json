{"Source": "Adaderana", "Timestamp": "September 4, 2019 02:23 pm", "Headline": "ජනතාවට පීඩාවක් වුණ තාප විදුලි බලාගාරයක් තාවකාලිකව අත්හිටුවයි", "News Content": "ඉංගිරිය පෝරුවදණ්ඩ කැකුළලිය ප්‍රදේශයේ ජනතාවට පීඩාකාරී ලෙස පවත්වාගෙන ගිය තාප විදුලි බලාගාරයක කටයුතු තාවකාලිකව අත්හිටුවීමට ඊයේ(03) පියවර ගෙන තිබේ. ඒ අදාළ බලාගාරයට එරෙහිව ප්‍රදේශවාසීන් සිදුකළ විරෝධතාවකට එක්සත් ජනතා නිදහස් සන්ධාන පාර්ලිමේන්තු මන්ත්‍රී විදුර වික්‍රමනායක මහතාද මැදිහත්වීමෙන් අනතුරුවයි. ලංකා විදුලි බල මණ්ඩලය සඳහා අවශ්‍ය හදිසි විදුලි මිලදී ගැනීම් වෙනුවෙන් මාස කිහිපයකට පෙර හොරණ ආයෝජන කලාප පරිශ්‍රෙය් ස්ථාපිත කර තිබූ මෙම තාප විදුලි බලාගාරය හේතුවෙන් තමන් දැඩි ලෙස පීඩාවට පත්ව ඇති බව පවසමින් ප්‍රෙද්ශවාසීන් ඊයේ විරෝධතාවක නිරත විය. ඒ බලාගාරයට පිවිසෙන මාර්ගය හරස් කරමින්. අනතුරුව එක්සත් ජනතා නිදහස් සන්ධාන පාර්ලිමේන්තු මන්ත්‍රී විදුර වික්‍රමනායක මහතා එම ස්ථානයට පැමිණ අදාළ රාජ්‍ය ආයතන සහ බලධාරීන් කැඳවා ගැටලුව පිළිබඳ සාකච්ඡා කිරීමට පියවර ගත්තේය. එහිදී බලාගාර නිලධාරීන් සහ ප්‍රෙද්ශවාසීන් අතර උණුසුම් වචන හුවමාරුවක්ද සිදුවිය. පසුව නියමිත ප්‍රමිතීන් යටතේ මහජන පීඩාවක් සිදු නොවන පරිදි අදාළ බලාගාරයේ කටයුතු සකස් කරන තෙක් තාවකාලිකව එහි කටයුතු නැවැත්වීමට කටයුතු කර තිබේ.", "URL": "https://sinhala.adaderana.lk/news.php?nid=118262", "Category": null, "Parent URL": null}