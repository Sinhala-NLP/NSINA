{"Source": "Adaderana", "Timestamp": "December 20, 2017 09:05 am", "Headline": "මත්පෙති තොගයක් සමඟ අයෙක් අත්අඩංගුවට ", "News Content": "මත් පෙති තොගයක් ළඟ තබාගත් පුද්ගලයෙකු අම්පාර නගරයේදී අත්අඩංගුවට ගෙන තිබේ. මෝටර් රථයකින් ප්‍රවාහනය කරමින් සිටියදී සැකකරු සතුව තිබී මත් පෙති 23,400ක් සොයාගත් බව පොලිසීය සඳහන් කරයි. අත්අඩංගුවට ගෙන ඇත්තේ අක්කරෙයිපත්තුව, නැගෙනහිර පාර ප්‍රදේශයේ පදිංචි 65 හැවිරිදි පුද්ගලයෙක් බව අනාවරණය වී තිබේ. සැකකරු අද(20) අම්පාර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=81810", "Category": null, "Parent URL": null}