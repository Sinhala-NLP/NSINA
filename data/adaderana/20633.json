{"Source": "Adaderana", "Timestamp": "December 12, 2011 03:06 pm", "Headline": "බසයකට යටවී කතක් මියයයි", "News Content": "කහතුඩුව, පොල්ගස්ඕවිට ප්‍රදේශයේ දි බස් රථයකට යටවීම හේතුවෙන් කාන්තාවක මියගොස් තිබේ. අද පෙරවරු 8 .30ට පමණ මෙම අනතුර සිදු වී ඇති බව පොලිසිය සඳහන් කරයි. මියගිය කාන්තාව සියඹලාගොඩ, පොල්ගස්ඕවිට ප්‍රදේශයේ පදිංචි 60 හැවිරිදි කාන්තාවක් බව පොලිසිය සඳහන් කරයි. මෘත ශරීරය මේ වන විට වෑතර රෝහලේ මෘත ශරීරාගාර‍යේ තැන්පත් කර තිබේ. අනතුර සිදුකරන ලද බස් රථයේ රියදුරු අත්අඩංගුවට ගෙන ඇති අතර ඔහු අද(12) ‍කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20633", "Category": null, "Parent URL": null}