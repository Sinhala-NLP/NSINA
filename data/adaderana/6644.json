{"Source": "Adaderana", "Timestamp": "February 12, 2010 05:00 pm", "Headline": "අනුරාධපුර ප්‍රහාරයෙන් 5 ක් තුවාලයි", "News Content": "අනුරාධපුරයේ දී දෙපිරිසක් අතර හටගත් නොසන්සුන්කාරී වාතාරවණයක් මැඩපැවැත්වීමේදී පොලිසිය විසින් එල්ල කළ රබර් උණ්ඩයක් වැදීමෙන් පළාත් සභා මන්ත්‍රීවරයෙක් වන රෝහණ ගමගේ මහතා ද තුවාල ලබා තිබේ. අනුරාධපුර රෝහලේ ප්‍ර‍කාශකයෙකු සඳහන් කරන පරිදි එහිදී උද්ඝෝෂකයින් විසින් එල්ල කළ ගල්මුල් ප්‍රහාර වලින් තුවාල ලැබු පොලිස් නිලධාරීන් දෙදෙනෙකු ද රෝහල් ගත කර ඇත. තවත් පුද්ගලයින් තිදෙනෙකු රෝහල් ගත කර ඇති බව සඳහන් වේ. සරත් ෆොන්සේකා මහතා අත්අඩංගුවට ගැනීමට විරෝධය පල කරමින් අනුරාධපුර දිස්ත්‍රික් ලේකම් කාර්යාලය ඉදිරිපිට මෙම උද්ඝෝෂණය පැවැත්විණි. එම අවස්ථාවේදී උද්ඝෝෂකයින්ට කිසියම් පිරිසක් පහරදී ඇති අතර එහිදි දෙපාර්ශවය අතර හටගත් නොසන්සුන්කාරී වාතාවරණය මැඩපැවැත්විම සඳහා පොලිසිය අධි පීඩන ජල ප්‍රහාර සහ කඳුළු ගෑස් ප්‍රහාර එල්ල කර තිබේ.", "URL": "https://sinhala.adaderana.lk/news.php?nid=6644", "Category": null, "Parent URL": null}