{"Source": "Adaderana", "Timestamp": "December 15, 2015 01:27 pm", "Headline": "රණවිරුවන් අත්අඩංගුවට ගෙන ත්‍රස්තවාදී ලේබල් අලවනවා ", "News Content": "එල්.ටී.ටී.ඊ. ත්‍රස්තවාදීන් මෙරටින් තුරන් කිරීම සඳහා දැවැන්ත කාර්යය භාර්යයක් ඉටුකළ රණවිරුවන් අත්අඩංගුවට ගෙන ත්‍රස්තවාදී ලේබල් අලවා ඇති බව මව්බිම වෙනුවෙන් රණවිරුවෝ සංවිධා‍නයේ කැඳවුම්කරු නීතීඥ මේජ්ර් අජිත් ප්‍රසන්න මහතා පවසයි.ඒ මහතා මේ බව සඳහන් කර සිටියේ අද(15) කොළඹ පැවති මාධ්‍ය හමුවකට එක්වෙමින්ය.ඒ අනුව අදාළ ක්‍රියාකලාපයන් වලට විරෝධය පළ කරමින් එළඹෙන 17 වන දින විරෝධතා ව්‍යාපාරයක් දියත් කරන බවත්, මාධ්‍යවේදී ප්‍රගීත් එක්නැගිගොඩ මහතා ඝාතනය සම්බන්ධයෙන් මෙලෙස අත්අඩංගුවටගෙන ඇති බුද්ධි අංශ රණවිරුවන් පස්දෙනා සඳහා කිසිදු සාක්ෂියක් නොමැති බවත් ඒ මහතා සඳහන් කළේය.කිසිදු සාක්ෂියක් නොමැති වූවද අදාළ රණවිරුවන් පස් දෙනා මාස පහක් යනතුරුම රඳවාගෙන සිටින බවද හෙතෙම කියා සිටියේය.අපරාධ පරීක්ෂණ දෙපාර්තමේන්තුව කටයුතු කරණු ලබන්නේ ත්‍රස්තවාදීන්‍ ගේ උපදෙස් මතද යන්න තමාට හැඟෙන බවත්, ඇතැම් දේශපාලඡයින් මේ සම්බන්ධයෙන් කරබාගෙන සිටින බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55735", "Category": null, "Parent URL": null}