{"Source": "Adaderana", "Timestamp": "March 5, 2015 12:46 pm", "Headline": "නැගෙනහිරට යුරෝපා සංගමයෙන් රුපියල්  මිලියන 36ක්", "News Content": "නැගෙනහිර වෙසෙන ජනතාවගේ ජිවන තත්ත්වය නඟා සිටුවිම සදහා යුරෝපා සංගමය විසින් මානුෂිය ආධාර ලබාදීමට තීරණය කර තිබේ.පසුගිය වසරේ දෙසැම්බර් මාසයේදී හටගත් ගංවතුර තත්ත්වය හේතුවෙන් විපතට පත් ජනතාවට මෙලෙස ආධාර ලබා දීමට තීරණය කර ඇති බව සඳහන්ය.නිවේදනයක් නිකුත් කරමින් මෙරට යුරෝපා සංගම් කාර්යාලය මේ බව ප්‍රකාශ කර ඇත.ඒ යටතේ රුපියල් මිලියන 36ක ආධාර මුදලක් ශ්‍රී ලංකාවට ලබාදීමට තීරණය කර තිබේ.මීට අමතරව ගංවතුර හේතුවෙන් සිය වගාවන් විනාශ වු ගොවින්ට මීළඟ කන්නයේදී වගා කිරිම සඳහා අවශ්‍ය බීජ වර්ග ලබදීමටද නියමිත බව එම නිවේදනය මඟින් සඳහන් කර ඇත.1994 වසරේ සිට මේ දක්වා යුරෝපා කොමිසම විසින් ශ්‍රී ලංකාවට යුරෝ මිලියන 166කට වැඩි මානුෂීය ආධාර ලබා දී ඇති බව සඳහන්ය.", "URL": "https://sinhala.adaderana.lk/news.php?nid=49753", "Category": null, "Parent URL": null}