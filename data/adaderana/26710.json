{"Source": "Adaderana", "Timestamp": "August 19, 2012 03:15 pm", "Headline": "ගව ඝාතකාගාරයක් වටලා 5ක් අල්ලයි", "News Content": "බඩල්කුඹුර, අලුපොත ප්‍රදේශයේදී නීති විරෝධීව පවත්වාගෙන ගිය ගව ඝාතකාගාරයක් වටලා පුද්ගලයින් 5 දෙනෙකු අත්අඩංගුවට ගෙන තිබේ. බුත්තල පොලිස් විශේෂ කාර්ය බලකායේ නිලධාරීන් කණ්ඩායමක් විසින් අදාළ වැටලීම සිදුකර ඇති බව සඳහන්ය. වැටලීමේදී සැකකරුවන් සතුව තිබී ගවයින් ඝාතනය කිරීම සඳහා යොදා ගන්නා උපකරණ ඇතුළු තවත් උපකරණ කිහිපයක් පොලිසිය භාරයට ගෙන තිබේ. අත්අඩංගුවට ගත් පුද්ගලයින් වැඩිදුර විමර්ශන කටයුතු සඳහා බඩල්කුඹුර පොලිස් ස්ථානයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=26710", "Category": null, "Parent URL": null}