{"Source": "Adaderana", "Timestamp": "June 2, 2016 06:03 pm", "Headline": "ස්වාමීන් වහන්සේලාට රජය ගැන පැහැදීමක් නෑ", "News Content": "හිටපු ජනාධිපති මහින්ද රාජපක්ෂ මහතාගේ හමුදා ආරක්ෂාව ඉවත් කිරීම සම්බන්ධ සිද්ධිය‍ට රජයෙන් ලබා දුන් ප්‍රතිචාරය යහපත් නොවන බව පූජ්‍ය මුරුත්තෙට්ටුවේ ආනන්ද හිමි පවසයි.අද(02) පැවැති මාධ්‍ය හමුවකට සහභාගී වෙමින් උන්වහන්සේ මෙම අදහස් පළ කළේය.එමෙන්ම හිටපු ජනාධිපතිවරයොගේ හමුදා ආරක්ෂාව ඉවත් කිරීම සම්බන්ධයෙන් ජනාධිපති මෛත්‍රීපාල සිරිසේන මහතා විසින් පැවිදි හඬ සංවිධානයට සාකච්ඡාවක් ලබාදුන් බවත් ඒ නිසාවෙන් ජනාධිපතිවරයා මුණ ගැසී සාකච්ඡා කළා මිස ජනාධිපතිගේ ආරාධනාවක් පිළිගෙන සාකච්ඡාවකට නොගිය බවත් මුරුත්තෙට්ටුවේ ආනන්ද හිමි පවසයි.ජනාධිපතිවරයාට හෝ අගමැතිවරයාට තර්ජන ඇති බව ප්‍රකාශ කළද ඔවුන්ට එවැනි කිසිදු තර්ජනයක් නොමැති බවත් තර්ජන ඇත්තේ මහින්ද රාජපක්ෂ මහතාට බවත් උන්වහන්සේ පවසයි.එමෙන්ම මෙම ආණ්ඩුවේ ක්‍රියා කලාපයට රටේ කිසිදු නායක ස්වාමීන් වහන්සේනමක් ප්‍රසාදයෙන් නොමැති බවත් මුරුත්තෙට්ටුවේ ආනන්ද හිමි පෙන්වා දෙයි.මෙම ආණ්ඩුවට අවශ්‍යව ඇත්තේ මහින්ද රාජපක්ෂ මහතාට විරුද්ධව කටයුතු කිරීමට හා ඊට විරුද්ධව ජනමතයක් ගොඩනැගීමට බවත් උන්වහන්සේ පෙන්වා දෙයි.", "URL": "https://sinhala.adaderana.lk/news.php?nid=60715", "Category": null, "Parent URL": null}