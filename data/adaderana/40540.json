{"Source": "Adaderana", "Timestamp": "January 22, 2014 07:02 am", "Headline": " පිටමං ශ්‍රී ලාංකිකයෙකුට අරාබියේදී මරණ දඬුවම්", "News Content": "රටින් පිටමං කෙරුණු ශ්‍රී ලාංකිකයෙකුට එක්සත් අරාබි එමීර් රාජ්‍යයේදී මරණ දඬුවම හිමිවී ඇති බව විදෙස් පුවත් සේවා උපුටා දක්වයි. 19 හැවිරිදි රවීන්ද්‍ර ක්‍රිෂ්ණ පිල්ලෙයි නමැති මොහු විදුලි යාන්ත්‍රික කාර්මික ශිල්පියෙකු ලෙස සේවය කර ඇති බවත්,පුද්ගල ඝාතනයකට වරදකරු වීමෙන් මරණ දඬුවම හිමිව ඇති බවත් සඳහන්ය. ඊයේ (21) සාර්ජාහ්හි වෙඩි චතුරස්‍රයේදී මෙම මරණ දඬුවම ක්‍රියාත්මක වන්නට ඇති බව එම වාර්තා පෙන්වාදෙයි. ලේ සල්ලි ලබාදීමෙන් හෝ මොහුට මරණ දඬුවම ලබා නොදී සිටීමට බලධාරීන් විසින් අගතියට පත් පාර්ශවයට දැඩි බලපෑම් එල්ල කළද, එකී උත්සාහයන් ව්‍යර්ථ වූ බව එරට ප්‍රමුඛ පෙළ නිලධාරියෙක් පවසා ඇත.", "URL": "https://sinhala.adaderana.lk/news.php?nid=40540", "Category": null, "Parent URL": null}