{"Source": "Adaderana", "Timestamp": "December 1, 2010 10:38 am", "Headline": "වගා ආරක්ෂාවට ඇද්ද විදුලි රැහැනෙන් 12 හැවිරිදි දරුවා මරුට", "News Content": "වැලිමඩ- අමුණුමුල්ල ප්‍රදේශයේ දී විදුලි සැර වැදීමෙන් ළමයෙකු ජීවිතක්ෂයට පත් වී තිබේ. වගා ආරක්ෂා කර ගැනීම සඳහා යොදා තිබූ අනවසර විදුලි රැහැනක ගැටීමෙන් ‍මෙම අනතුර සිදුව ඇති බව පොලිසිය පවසයි. මිය ගොස් ඇත්තේ වයස අවුරුදු 12ක් පමණ වන ළමයෙකි. මරණය සම්බන්ධයෙන් පශ්චාත් මරණ පරීක්ෂණය අද පැවැත්වීමට නියමිතව ඇතැයි සඳහන් වේ. අනවසර විදුලි රැහැන ඇද තිබූ සැකකරු අත්අඩංගුවට ගෙන ඇති අතර ඔහු වැලිමඩ මහේස්ත්‍රාත් අධිකරණයට අද ඉදිරිපත් කරන බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12519", "Category": null, "Parent URL": null}