{"Source": "Adaderana", "Timestamp": "June 3, 2018 11:33 am", "Headline": "ඇලෝසියස්ගෙන් මුදල් ගත්ත අය දේශපාලනයෙන් ඉවත්විය යුතුයි", "News Content": "කුමන ආකාරයකින් හෝ අර්ජුන් ඇලෝෂියස්ගෙන් මුදල් ලබාගත් දේශපාලනඥයෙකු වන්නේනම් ඔහු සදාචාරයට ගරුකරමින් දේශපාලනයෙන් ඉවත්විය යුතුයැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා පවසයි. මාධ්‍යවේදියෙකු නැගූ පැනයකට පිළිතුරු දෙමින් ඔහු මේ බව ප්‍රකාශ කළේය. ශ්‍රී ලංකා පාර්ලිමේන්තුව නියෝජනය කරන සමහර ජනතා නියෝජිතයන්ගේ හැසිරීම් නිසා විශාල කලු පැල්ලමක් එකතුවී ඇති බව මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=90256", "Category": null, "Parent URL": null}