{"Source": "Adaderana", "Timestamp": "November 27, 2016 04:45 pm", "Headline": "කතරගම පුදබිමේ සිඟමන් ඉල්ලූ 23ක් අත්අඩංගුවට", "News Content": "කතරගම පුද බිම තුළ සිඟමනේ යෙදී සිටි ළමුන් ඇතුළු පුද්ගලයින් 23 දෙනෙකු කතරඟම පොලීසිය විසින් අත්අඩංගුවට ගෙන තිබේ. පොලීසිය සහ කතරගම ප්‍රාදේශීය ලේකම් කාර්යාලයේ නිළධාරීන් පිරිසක් එක්ව සිදුකළ වැටලීමකදී මෙම පිරිස අත්අඩංගුවට ගෙන ඇති බව සඳහන්ය.දැරියන් 09 දෙනෙකු සහ පිරිමි ළමුන් 06 දෙනෙකු අත්අඩංගුවට ගත් පිරිස අතර වන බව කතරගම පොලීසිය පැවසුවේය. එම ළමුන් සිඟමනේ යෙදවීමේ චෝදනාව මත කාන්තාවන් ඇතුළු පුද්ගලයින් 08 දෙනෙකු පොලීසිය විසින් අත්අඩංගුවට ගෙන ඇත.අත්අඩංගුවට ගත් සැකකරුවන් තිස්සමහාරම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කතරගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66468", "Category": null, "Parent URL": null}