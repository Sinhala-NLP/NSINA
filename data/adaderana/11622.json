{"Source": "Adaderana", "Timestamp": "October 20, 2010 02:13 pm", "Headline": "හැට පැන්නත් ගෙදර යවන්න හොඳ නෑ", "News Content": "රජයේ සේවකයන් විශ්‍රාම ගැන්වීමේ වයස් සීමාව සංශෝධනය කළ යුතු බව සමාජ සේවා අමාත්‍ය ‍ෆීලික්ස් පෙරේරා මහතා පවසයි. බහුතර රජයේ සේවක සේවිකාවන් වයස අවුරුදු 60 දී විශ්‍රාම ගන්වනු ලැබුව ද ඔවුන්ගේ දැනුම හැකියාව සහ පලපුරුද්ද එලසම පවතින බැවින් තවත් වසර කිහිපයක් ඔවුන්ගේ සේවය ලබාගත යුතු බව අමාත්‍යවරයා සඳහන් කරයි. එබැවින් විශ්‍රාම ගැන්වීමේ වයස් සීමා සංශෝධනය කිරීම සඳහා වු යෝජනාවක් ඉදිරියේදී ගෙන එන බව අමාත්‍ය ෆීලික්ස් පෙරේරා මහතා කියා සිටියේය. ක්‍රීඩා අමාත්‍යාංශයේ නියෝජ්‍ය අධ්‍යක්ෂවරයෙකු ලෙස කටයුතු කළ ඩර්වින් පෙරේරා මහතාට උපහාර දැක්වීම වෙනුවෙන් කඳාන නගරයේදී පැවති උත්සවයකදී අමාත්‍යවරයා මේ බව පෙන්වාදුන්නේය. විදෙස් රටවල් රැසක වගකිය යුතු තනතුරු පැවරෙනුයේ වයස අවුරුදු 60 ඉක්මවු නිලධාරීන්ට බව ෆීලික්ස් පෙරේරා අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11622", "Category": null, "Parent URL": null}