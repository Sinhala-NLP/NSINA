{"Source": "Adaderana", "Timestamp": "March 20, 2019 03:00 pm", "Headline": "විශේෂ මෙහෙයුමකින් පුද්ගලයින් 1321ක් අත්අඩංගුවට", "News Content": "ගතවු දින 06 ක කාලය තුළ දිවයින පුරා සිදුකළ විශේෂ රථවාහන මෙහෙයුමේදී බීමත් රියදුරන් 1300 කට අධික පිරිසක් අත්අඩංගුවට ගත් බව පොලිසිය පවසයි. පසුගිය 14 වනදා සිට 19 වනදා දක්වා මෙම මෙහෙයුම සිදුකළ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. එහිදී බීමත් රියදුරන් 1321 දෙනෙකු අත්අඩංගුවට ගෙන ඇති අතර මාර්ග නීති උල්ලංඝනය කිරීම් ඇතුළු රථවාහන නඩු 27,954 ක් පැවරීමට පියවර ගෙන තිබේ. එම නඩු අතර මං තීරු නීති උල්ලංඝනය කිරීම් සම්බන්ධ නඩු 3472 ක්, වාහන තදබදය පවතින අවස්ථාවන් හිදී මාර්ගයේ රථවාහන නතර කිරීම් සම්බන්ධ නඩු 6830 ක් සහ වෙනත් රථවාහන නඩු 17,652 ක් වන බවයි පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=106416", "Category": null, "Parent URL": null}