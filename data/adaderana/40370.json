{"Source": "Adaderana", "Timestamp": "January 15, 2014 03:21 pm", "Headline": "නිධන් සෙවූ හමුදා සෙබළු 3ක් ඇතුළු 7ක් රිමාන්ඩ් ", "News Content": "වව්නියාව, මහකච්චකෝඩිය පුරාණ ගල්ලෙන් විහාරය ආසන්නයේ අනවසරයෙන් කැනීම් සිදුකරමින් සිටියදී අත්අඩංගුවට ගත් යුද හමුදා සෙබළුන් තිදෙනෙකු ඇතුළු පුද්ගලයින් 07 දෙනෙකු රක්ෂිත බන්ධනාගාර ගත කර තිබේ. වව්නියාව මහේස්ත්‍රාත් අධිකරණය වෙත ඉදිරිපත් කළ සැකකරුවන් ලබන 21 වන දින දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන් වෙයි. වව්නියාව පුරාවස්තු ආරක්ෂණ ඒකකයේ නිලධාරීන්ට ලැබුණු තොරතුරකට අනුව සිදුකළ සෝදිසියක දී ඊයේ(14) පස්වරුවේ මෙම පිරිස අත්අඩංගුවට ගෙන තිබුණි. එහිදී කැනීම් කටයුතු සඳහා යොදාගත් උපකරණ තොගයක් ද සොයාගත් බව පොලීසිය පවසයි.", "URL": "https://sinhala.adaderana.lk/news.php?nid=40370", "Category": null, "Parent URL": null}