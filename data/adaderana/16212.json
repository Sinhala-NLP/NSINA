{"Source": "Adaderana", "Timestamp": "May 20, 2011 09:35 am", "Headline": "නෙදියවන් ඔස්ලෝහිදී අත්අඩංගුවට ", "News Content": "එල්.ටී.ටී.ඊ සංවිධානයේ ජාත්‍යන්තර සම්බන්ධතා ජාලයේ ප්‍රධානී ලෙස කටයුතු කළ පෙරින්බනයාගම් සිවපරන් හෙවත් නෙදියවන් ඔස්ලෝහිදී අත්අඩංගුවට ගෙන ඇති බව විදෙස් මාධ්‍ය වාර්තා කරයි. නෝර්වේ හි ආරක්ෂක අංශ විසින් අත්අඩංගුවට ගෙන ඇති ඔහු ඊයේ(19) දිනයේ අධිකරණය වෙත ඉදිරිපත් කර ඇති බව එරට වාර්තා පවසයි. නෙදියවන් වෙනුවෙන් නීතීඥයින් පස් දෙනෙකු අධිකරණය හමුවේ පෙනි සිට තිබේ. කෙසේවෙතත් නෙදියවන්ගෙන් දින දෙකක් පුරා ප්‍රශ්න කිරීම් සිදුකර ඇති බව වාර්තා වේ. නෝර්වේ රාජ්‍යයේ එල්.ටී.ටී.ඊ ක්‍රියාකාරීන්ට නිදහසේ ක්‍රියාත්මක වීමට ඉඩ ප්‍රස්ථා හිමිව තිබුණ ද අමෙරිකාව, ඕස්ට්‍රේලියාව සහ යුරෝපා රටවල ක්‍රියාත්මක වීමට අවස්ථාව ලැබී නැත.", "URL": "https://sinhala.adaderana.lk/news.php?nid=16212", "Category": null, "Parent URL": null}