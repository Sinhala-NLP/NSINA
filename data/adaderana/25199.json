{"Source": "Adaderana", "Timestamp": "June 21, 2012 10:19 am", "Headline": "ඇලක පාවෙමින් තිබූ කාන්තා මළ සිරුරක් හමුවෙයි", "News Content": "කුරුණෑගල, අලුත්මල්කඩුවාව ප්‍රදේශයේ ඇලක පාවෙමින් තිබූ කාන්තා මළ සිරුරක් සොයාගෙන තිබේ. ඊයේ (20) පස්වරුවේ මෙම මළ සිරුර සොයාගෙන ඇති බව කුරුණෑගල පොලිසිය සඳහන් කරයි. මෙලෙස මියගොස් ඇත්තේ වයස අවුරුදු 60 ක පමණ කාන්තාවක බව වාර්තා වේ. මළ සිරුර කුරුණෑගල රෝහලේ මෘත ශරීරා‍ගාරයේ තබා ඇති අතර කුරුණෑගල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25199", "Category": null, "Parent URL": null}