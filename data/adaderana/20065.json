{"Source": "Adaderana", "Timestamp": "November 17, 2011 03:05 pm", "Headline": "සුදුකොඩි තීන්දුව හෙට -අධිකරණය අවට නීතිවිරෝධී විරෝධතා බෑ", "News Content": "සුදුකොඩි නඩු තීන්දුව ප්‍රකාශයට පත්කරන හෙට(18) දිනයේ කොළඹ මහාධිකරණ සංකීර්ණය අවට නීතිවිරෝධී විරෝධතා හෝ රැස්වීම් පැවැත්වුවහොත් එය විසුරුවා හැරීමට පොලිසියට හැකියාව ඇති බව අධිකරණය දැනුම් දී තිබේ. කෙසෙල්වත්ත පොලිසිය මගින් ඉදිරිපත් කළ වාර්තාවක් සැලකිල්ලට ගනිමින් කොළඹ ප්‍රධාන මහේස්ත්‍රාත් අධිකරණය මෙම නියෝගය ලබාදී ඇත. සුදුකොඩි නඩුවේ තීන්දුව ප්‍රකාශයට පත්කරන හෙට දින කොළඹ මහාධිකරණ සංකීර්ණය අවට මහජන සාමය කඩවන ආකාරයේ විරෝධතා හා රැස්වීම් පැවැත්වීමට ඉඩකඩ ඇති බවට බුද්ධි සේවා අධ්‍යක්ෂවරයා තොරතුරු වාර්තා කර ඇති බව කෙසෙල්වත්ත පොලිසිය අධිකරණයට දැනුම් දී සිටියේය. ඉදිරිපත් වූ කරුණු සලකා බැලූ මහේස්ත්‍රාත්වරයා නීතිවිරෝධී රැස්වීමක් හෝ විරෝධතාවක් පැවැත්වුවහොත් අපරාධ නඩු විධාන සංග්‍රහයට අනුව ඒවා විසුරුවා හැරීමට පොලිසියට බලතල ඇති බව දැනුම් දුන්නේය.", "URL": "https://sinhala.adaderana.lk/news.php?nid=20065", "Category": null, "Parent URL": null}