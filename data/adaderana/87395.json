{"Source": "Adaderana", "Timestamp": "April 13, 2018 01:28 pm", "Headline": "බස් රථයක් තාප්පයක ගැටී පුද්ගලයින් 8කට තුවාලයි (ඡායාරූප සහිතයි)", "News Content": "කොළඹ - වවුනියාව දෙසට ධාවනය වු බස් රථයක් මාර්ගයෙන් ඉවතට පැන වවුනියාව දෙමළ මහා විද්‍යාලයේ පාසල් ක්‍රීඩාංගනයේ තාප්පය කඩාගෙන යාමෙන් අද(13) අළුයම සිදුවු රිය අනතුරකින් පුද්ගලයින් 8 දෙනෙකු තුවාල ලබා ඇති බව වවුනියාව පොලීසිය පවසයි. පොලීසිය පැවසූවේ බස් රථයේ රියදුරුට නින්දයාම හේතුවෙන් බස් රථය මාර්ගයෙන් ඉවතට පැන තාප්පයේ ගැටී ඇති බවයි. අනතුරින් බස් රථයේ ගමන්ගත් මගීන් හා බස් රථයේ රියදුරු හා ‍රිය සහයක තුවාල ලබා ඇති බව පොලීසිය පැවසීය. පොලීසිය පැවසූවේ තුවාලකරුවන්ගේ තත්ත්වය බරපතළ නොවන අතර, තුවාලකරුවන් වවුනියාව රෝහලට ඇතුළත් කොට ඇති බවයි. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=87395", "Category": null, "Parent URL": null}