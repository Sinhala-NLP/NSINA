{"Source": "Adaderana", "Timestamp": "June 3, 2010 08:43 am", "Headline": "දැයට කිරුළ මොණරාගලට", "News Content": "2011 දැයට කිරුළ ජාතික ප්‍රදර්ශනය මොණරාගල දිස්ත්‍රික්කයේ පැවැත්වීමට රජය තීරණය කර තිබේ. ප්‍රදර්ශනය බුත්තල විශ්ව විද්‍යාල ක්‍රීඩාංගණයේදී පැවැත්වෙන බව ආර්ථික සංවර්ධන නියෝජ්‍ය අමාත්‍ය රංජිත් සියඹලාපිටිය මහතා සඳහන් කළේය. මීට අමතරව බුත්තල කර්මාන්තපුර ප්‍රදේශයේත් අදාළ ප්‍රදර්ශන පැවැත්වෙන බව ඔහු සඳහන් කළේය. ලබන වසරේ නිදහස් දිනයට සමගාමීව සතියක් පුරා දැයට කිරුළ ප්‍රදර්ශනය පැවැත්වීමට සැලසුම් කර ඇත. දැයට කිරුළ ප්‍රදර්ශනය පැවැත්වෙන භූමිය නියෝජ්‍ය අමාත්‍ය රංජිත් සියඹලාපිටිය මහතාගේ නීරීක්ෂණයට ඊයේ ලක්විය.", "URL": "https://sinhala.adaderana.lk/news.php?nid=8773", "Category": null, "Parent URL": null}