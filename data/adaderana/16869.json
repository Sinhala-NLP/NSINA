{"Source": "Adaderana", "Timestamp": "June 20, 2011 08:22 am", "Headline": "ජාතික මදුරු මර්දන සතිය අදින් ඇරඹෙයි", "News Content": "ජාතික මදුරු මර්දන සතිය අද(20) ආරම්භ වේ. අද සිට ලබන 26 වන දින දක්වා සෞඛ්‍ය වෛද්‍ය නිලධාරී කොට්ඨාස 305ක මදුරු මර්දන මෙහෙයුම් සිදුකරන බව සෞඛ්‍ය අමාත්‍යාංශය පවසයි. එක් සෞඛ්‍ය වෛද්‍ය නිලධාරී කොට්ඨාසයක් කලාප 7 ට බෙදා සියලු කාර්යය මණ්ඩලය එක් දිනකදී අදාළ කලාපය පිහිටි නිවාස හා පරිශ්‍ර පිරිසිදු කිරීම හා පරීක්ෂා කිරීම සිදුකිරීමට නියමිතය. ඩෙංගු මර්දන සතියේ ජාතික වැඩසටහන සෞඛ්‍ය අමාත්‍යවරයාගේ ප්‍රධානත්වයෙන් නුගේගොඩදී පැවැත්වෙයි. මේ වසරේ ගතවු මාස හය තුළ දිවයින පුරා ඩෙංගු රෝගීන් 8,000ක් පමණ වාර්තා වී ඇති අතර පුද්ගලයන් 69 දෙනෙකු ජිවිතක්ෂයට පත්ව තිබේ.", "URL": "https://sinhala.adaderana.lk/news.php?nid=16869", "Category": null, "Parent URL": null}