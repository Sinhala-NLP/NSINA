{"Source": "Adaderana", "Timestamp": "February 24, 2017 03:22 pm", "Headline": "බෝට්ටු අනතුර- බෝට්ටුව පැදවූ පුද්ගලයා 06 තෙක් රිමාන්ඩ්", "News Content": "කළුතර, කටුකුරුන්ද මුහුදු ප්‍රදේශයේදී සිදු වූ බෝට්ටු අනතුර සම්බන්ධයෙන් අත්අඩංගුවට ගත් තරුණයා රක්ෂිත බන්ධනාගාර ගත කර තිබේ.අදාළ බෝට්ටුව පැදවූ තරුණයා ඊයේ(23) රාත්‍රී කළුතර දකුණ පොලීසිය විසින් අත්අඩංගුවට ගත් අතර ඔහු කළුතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව මාර්තු මස 06 වන දින දක්වා රක්ෂිත බන්ධනාගාර ගත කර ඇති බව සඳහන්ය.සැකකරු බේරුවල, බෝගල්ල ප්‍රදේශයේ පදිංචි 24 හැවිරිදි තරුණයෙකි.පසුගිය 19 වනදා කළුතර, කටුකුරුන්ද ප්‍රදේශයේ සිදු වූ බෝට්ටු අනතුරින් පුද්ගලයින් 16 දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=70059", "Category": null, "Parent URL": null}