{"Source": "Adaderana", "Timestamp": "March 3, 2017 10:54 am", "Headline": "ජෙෆ් සෙසන්ස් විමර්ශනවලින් ඉවත්වෙයි", "News Content": "ජනාධිපති ඩොනල්ඩ් ට්‍රම්ප්ගේ මැතිවරණ ව්‍යාපාරය සම්බන්ධයෙන් රුසියාව සමඟ සබඳතා පැවැත්වු බවට එලල් වී ඇති චෝදනා සම්බන්ධයෙන් එෆ්.බී.අයි ආයතනය සිදු කරන විමර්ශනවලින් තමා ඉවත්වන බව අමෙරිකානු නීතිපති ජෙෆ් සෙසන්ස් ප්‍රකාශ කර තිබේ. පසුගිය වසරේදී රුසියානු තානාපතිවරයා සමඟ සබඳතා පැවැත් වූ බවට චෝදනා කරමින් ඔහුට එම තනතුරෙන් ඉවත් වන ලෙස බලකර තිබුණි. ඒ සම්බන්ධයෙන් ප්‍රකාශයක් කළ ජෙෆ් සෙසන් සඳහන් කර ඇත්තේ අදාළ කරුණ සම්බන්ධයෙන් පවතින ගැටළු සහ අනාගත පරීක්ෂණවලින් ඉවත්වීමට තමා තීරණය කළ බවයි. පසුගිය ජනවාරි මාසයේදී සෙනෙට් සභාව හමුවේ තමා කළ ප්‍රකාශය නිවැරදි බව ඔහු තවදුරටත් තහවුරු කර තිබේ.", "URL": "https://sinhala.adaderana.lk/news.php?nid=70348", "Category": null, "Parent URL": null}