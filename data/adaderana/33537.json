{"Source": "Adaderana", "Timestamp": "April 24, 2013 11:49 am", "Headline": "පොලිස් නිලධාරීන්ට අතින් පයින් සැලකු දෙන්නා මාට්ටු", "News Content": "රිය අනතුරක් විභාග කිරීමට ගිය බුත්තල පොලීසියේ නිලධාරීන් දෙදෙනෙකුට පහරදුන් හමුදා සෙබළෙකු හා ඔහුගේ ඥාති සහෝදරයෙකු පොලීසිය විසින් අත්අඩංගුවට ගෙන තිබේ. බුත්තලදී ඊයේ රාත්‍රී රිය අනතුරක් සිදුව ඇත. එම ස්ථානයට ගිය පොලිස් නිලධාරීන් දෙදෙනා අනතුර ගැන පරීක්ෂණ ආරම්භ කළ විට එහිදී ඇති වූ බහින් බස්වීමකින් පසු ඔවුන් දෙදෙනාට පහරදීමක් සිදුව ඇති බව පොලීසිය පවසයි. යුද හමුදා සෙබළෙකු හා ඔහුගේ ඥාති සහෝදරයෙකු බව කියන පුද්ගලයින් දෙදෙනෙකු මෙලෙස පහරදී ඇති අතර ප්‍රහාරයෙන් තුවාල ලැබු නිලධාරීන් දෙදෙනා මොණරාගල හා සිරිගල රෝහල්වලට ඇතුළත් කර ඇත. සිද්ධියට සම්බන්ධ සැකකරුවන් දෙදෙනා අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=33537", "Category": null, "Parent URL": null}