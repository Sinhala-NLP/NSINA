{"Source": "Adaderana", "Timestamp": "December 18, 2013 12:09 pm", "Headline": "කපුවත්ත ප්‍රදේශයේ රිය අනතුරින් අයෙක් මරුට", "News Content": "දඹුල්ල - මාතලේ ප්‍රධාන මාර්ගයේ කපුවත්ත ප්‍රදේශයේ දී බස් රථයකට යටවීමෙන් පුද්ගලයෙකු මියගොස් තිබේ. අදාළ පුද්ගලයා මන්නාරම සිට මහනුවර බලා ධාවනය වු පෞද්ගලික බස් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබු පුද්ගලයා දඹුල්ල රෝහලට ඇතුළත් කිරීමෙන් පසු මියගොස් තිබේ. මෙලෙස මියගොස් ඇත්තේ 52 හැවිරිදි දඹුල්ල , තිත්තවැල්ගොල්ල ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද(18) දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39675", "Category": null, "Parent URL": null}