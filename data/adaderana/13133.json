{"Source": "Adaderana", "Timestamp": "December 29, 2010 10:05 am", "Headline": "මහ වැස්සෙන් කාත්තන්කුඩි ඩිපෝව යටවෙයි ", "News Content": "මඩකළපු දිස්ත්‍රික්කයට ඇද හැලෙන ධාරානිපාත වර්ෂාව හේතුවෙන් ශ්‍රී ලංකා ගමනාගමන මණ්ඩලය අයත් කාත්තන්කුඩි ඩිපෝව ගංවතුරට හසු වී තිබේ. මේ හේතුවෙන් ඩිපෝවේ දෛනික කටයුතු අඩාල වී ඇති බව අද දෙරණ වාර්තාකරු පැවසීය. ඩිපෝවේ කළමනාකරණ කාර්යාලයේ පාලන අංශය, ගිණුම් අංශය, ගිමන් හල ඇතුළු සෑම අංශයක්ම ගංවතුරට හසු වී ඇති බව සඳහන්ය. මේ නිසා ප්‍රදේශයේ බස් ගමනාගමනයට ද මෙමගින් බාධා පැමිණිය හැකි බව ඩිපෝ කළමනාකාරවරයා කියා සිටියේය.", "URL": "https://sinhala.adaderana.lk/news.php?nid=13133", "Category": null, "Parent URL": null}