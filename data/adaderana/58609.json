{"Source": "Adaderana", "Timestamp": "March 25, 2016 12:58 pm", "Headline": "සජිත් පියාගේ අඩිපාරේ යයි", "News Content": "ගම්උදාව වැඩසටහන යළි ආරම්භ කිරීමට රජය තීරණය කර තිබේ.නිවාස හා ඉදිකිරිම් අමාත්‍ය සජිත් ප්‍රේමදාස මහතා ඒ සම්බන්ධයෙන් ඉදිරිපත් කළ යෝජනාවට කැබිනට් අනුමැතිය හිමිව ඇති බව වාර්තා වෙයි.ඒ සම්බන්ධයෙන් කළ විමසීමකදී අමාත්‍යවරයා ප්‍රකාශ කළේ ගම් උදාව වැඩසටහන යටතේ ඉදිරි පස් වසර තුළ දිස්ත්‍රික් 25ම ආවරණය වන පරිදි නිවාස ව්‍යාපෘති ක්‍රියාත්මක කරන බවයි.ඒ අනුව මේ වසරේදී නව ගම්උදා වැඩසටහන අනුරාධපුර සහ කුරුණෑගල දිස්ත්‍රීක්කවලදී පැවැත්වීමට නියමිතය.හිටපු ජනාධිපති ආර්. ප්‍රේමදාස මහතාගේ සංකල්පයක් මත ගම්උදාව වැඩසටහන් මෙරට ක්‍රියාත්මක වුණි.එක්සත් ජනතා නිදහස් සන්ධාන පාලන කාලයේදී දැයට කිරුළ නමින් එම වැඩසටහන් ක්‍රියාත්මක කෙරුණි.අමාත්‍ය සජිත් ප්‍රේමදාස මහතා සඳහන් කළේ සෑම ගම්උදා ව්‍යාපෘතියකදීම මිට පෙර පැවැති අයුරින් සංස්කෘතිකාංග ඇතුළත් උත්සවයක් සංවිධාන කරන බවයි.ඒ සඳහා වැය කරන මුදල් පුද්ගලික ආයතනවල අනුග්‍රහයෙන් ලබා ගැනීමට නියමිතය.රජය වැය කරන මුදල් නිවාස ඉදිකිරීමට සහ ඒ ආශ්‍රිත සංවර්ධන වැඩසටහන් සඳහා පමණක් යොදවන බව ද අමාත්‍යවරයා පැවසීය.", "URL": "https://sinhala.adaderana.lk/news.php?nid=58609", "Category": null, "Parent URL": null}