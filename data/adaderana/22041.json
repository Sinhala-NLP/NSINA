{"Source": "Adaderana", "Timestamp": "February 12, 2012 08:27 am", "Headline": "දැයට කිරුළ අදින් අවසන්", "News Content": "දැයට කිරුළ ජාතික ප්‍රදර්ශනය අද දිනයෙන් අවසන් වෙයි. පසුගිය 04 වැනිදා අනුරාධපුර ඔයාමඩුව ප්‍රදේශයේ දී ආරම්භ වු ප්‍රදර්ශනය නැරඹීම සඳහා ඊයේ දිනය වන විට විසි පන් ලක්ෂයකට වැඩි පිරිසක් සහභාගී වී තිබේ. ප්‍රදර්ශනය නැරඹීම සඳහා විශාල ජනකායක් පැමිණීම හේතුවෙන් පසුගිය 10 වැනිදා අවසන් වීමට තිබු ප්‍රදර්ශනය දින දෙකකින් දීර්ඝ කිරීමට ද රජය තීරණය කරන ලදී. ආශ්චර්යයේ පුනරාගමනය යන තේමාව යටතේ මෙවර දැයට කිරුළ ප්‍රදර්ශනය පැවැත්වුයේ 06 වන වරටය. අද දිනයේ ද ප්‍රදර්ශනය නැරඹීම සඳහා විශාල පිරිසක් පැමිණෙනු ඇති බවට අපේක්ෂා කෙරෙයි. මේ හේතුවෙන් අද දිනය තුළ විශේෂ බස් හා දුම්රිය ප්‍රවාහන සේවාවක් ක්‍රියාත්මකය. මීට අමතරව මහජනතාවගේ ආරක්ෂාව සඳහා පොලිස් හා ත්‍රිවිධ හමුදා ඒකාබද්ධ වැඩසටහන් ක්‍රියාත්මක බව වාර්තා වේ. මීළඟ දැයට කිරුළ ප්‍රදර්ශනය දිස්ත්‍රික් 04ක් ආවරණය වන පරිදි පැවැත්වීමට සැලසුම් කර තිබේ. මඩකළපුව , ත්‍රිකුණාමලය , අම්පාර සහ පොළොන්නරුව දිස්ත්‍රික් ආවරණය වන පරිදි එය පැවැත්වෙනු ඇත.", "URL": "https://sinhala.adaderana.lk/news.php?nid=22041", "Category": null, "Parent URL": null}