{"Source": "Adaderana", "Timestamp": "October 20, 2015 09:23 am", "Headline": "මාළු ලොරිය ගසක හැපී උදෑසනම 3ක් මරුට", "News Content": "දිඹුලාගල, හංදිය අසල සිදුවු රිය අනතුරකින් පුද්ගලයින් තිදෙනෙකු මියගොස් තිබේ. පොලිස් මාධ්‍ය ප්‍රකාශක කාර්යාලය සඳහන් කළේ අද උදෑසන 5.00ට පමණ ලොරි රථයක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බවයි.තංගල්ලේ සිට මාළු ප්‍රවාහනය කරමින් තිබු ලොරි රථයක් මෙලෙස අනතුරට පත්ව ඇති අතර අනතුරෙන් ලොරියේ ඉදිරිපස ගමන්ගත් තිදෙනා ජීවිතක්ෂයට පත්ව ඇත.ලොරි රථයේ රියදුරට නින්දයාම අනතුරට හේතුවී ඇති බව පොලීසිය සඳහන් කළේය.මියගිය පුද්ගලයින්ගේ මළ සිරුරු පොළොන්නරුව රෝහලේ තබා ඇති අතර අරලගංවිල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=54550", "Category": null, "Parent URL": null}