{"Source": "Adaderana", "Timestamp": "April 9, 2019 09:50 am", "Headline": "පොලිස් අවි ගබඩාවක තිබු පිස්තොල දෙකක් අතුරුදහන් වෙයි", "News Content": "නුවරඑළිය පොලිස් අධිකාරි බල ප්‍රදේශයට අයත් ආගරපතන පොලිසියේ අවි ගබඩාවේ තිබු පිස්තොල දෙකක් අතුරුදහන් විම සම්බන්ධයෙන් නුවරඑළිය පොලිස් අධිකාරි අයි.ටි.බි. සුගතපාල මහතාගේ ප්‍රධානත්වයෙන් පරික්ෂණයක් ආරම්භ කර තිබේ. ආගරපතන පොලීසියේ අවි ගබඩාව එම පොලීසියේ සේවය කරන සැරයන්වරයෙකු භාරයෙ තිබෙන අතර පිස්තොල අවි ගබඩාවෙන් අතුරුදහන් වී ඇති බව ඉකුත් 3 වෙනිදා අවි ගබඩාව භාරව සිටි සැරයන්වරයා විසින් පොලිස් ස්ථානාධිපතිවරයාට දැනුම් දී ඇති බව වාර්තා වෙයි. අවි ගබඩාව භාරව සිටි සැරයන්වරයා සමඟ හිත් අමනාපකම් තිබු කිසියම් පොලිස් නිලධාරිවරයෙකු මෙම පිස්තොල දෙක සගවා තබන්නට හෝ රැගෙන යන්නට ඇති බව ආගරපතන පොලීසියේ ස්ථානාධිපති පොලිස් පරික්ෂක ආනන්දසිරි මහතා සැකකරයි. අතුරුදහන් වී ඇති පිස්තොල දෙක සම්බන්ධයෙන් අංශ කිහිපයක් ඔස්සේ පරික්ෂණ පවත්වන බව ආගරපතන වැඩිදුරටත් පැවසීය.", "URL": "https://sinhala.adaderana.lk/news.php?nid=107673", "Category": null, "Parent URL": null}