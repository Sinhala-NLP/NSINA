{"Source": "Adaderana", "Timestamp": "February 13, 2019 05:32 pm", "Headline": "හෙරොයින් සමඟ සැකකාරියක් මාට්ටු", "News Content": "හොරොයින් ග්‍රෑම් 2 යි මිලිග්‍රෑම් 130 ක් ළඟ තබා ගෙන සිටි කාන්තාවක් කෙසෙල්වත්ත පොලීසිය විසින් අත්අඩංගුවට ගෙන තිබේ. අද(13) අළුයම 12.20 ට පමණ කෙසෙල්වත්ත පොලිස් වසමේ සාංචි ආරච්චිවත්ත ප්‍රදේශයේ දී කෙසෙල්වත්ත පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදු කර තිබේ. එහිදී හෙරොයින් සමඟ වයස අවුරුදු 34 ක් වු කොළඹ 12 ප්‍රදේශයේ පදිංචි මුස්ලිම් කාන්තාවක් මෙලෙස අත්අඩංගුවට ගෙන තිබේ. සැකකාරිය අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි. කෙසෙල්වත්ත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104250", "Category": null, "Parent URL": null}