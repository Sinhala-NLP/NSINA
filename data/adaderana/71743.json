{"Source": "Adaderana", "Timestamp": "April 5, 2017 08:55 am", "Headline": "රට නව දිශානතියකට ගෙන යාමට ජනපති දරන උත්සාහය ප්‍රශංසනීයයි", "News Content": "ප්‍රජාතන්ත්‍රවාදය ශක්තිමත් කරමින් රට නව දිශානතියකට ගෙන යාමට ජනාධිපතිවරයා දරණ උත්සාහය ප්‍රශංසනීය බව ජර්මානු පාර්ලිමේන්තුවේ කථානායක නෝබට් ලැම්මර්ට් මහතා පවසන බව ජනාධිපති මාධ්‍ය අංශය පවසයි. එම මාධ්‍ය අංශය නිකුත් කළ නිවේදනයක සදහන් වන්නේ ජර්මානු කථානායකවරයා ජනාධිපති මෛත්‍රීපාල සිරිසේන මහතා ඊයේ(4) පස්වරුවේ ‍මෙම හමුව ජනාධිපති නිල නිවසේදී හමුවූ අවස්ථාවේදී මේ බව සඳහන් කළ බවය. එහිදී අදහස් දැක්වූ ජනාධිපතිවරයා ප්‍රකාශ කර ඇත්තේ තමාගේ ජර්මානු සංචාරයේදී දෙරට අතර සහයෝගීතාව ශක්තිමත් කරගැනීමට අවශ්‍ය පසුබිම සැකසෙන බවය. මෙම අවස්ථාවට ශ්‍රී ලංකාවේ ජර්මානු තානාපති ජෝන් රෝඩ් මහතා ද සහභාගී වූ බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=71743", "Category": null, "Parent URL": null}