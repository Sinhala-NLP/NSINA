{"Source": "Adaderana", "Timestamp": "March 5, 2018 05:36 pm", "Headline": "නුවර පරිපාලන  දිස්ත්‍රික්කයේ සියලුම පාසල් හෙට වැසෙයි", "News Content": "නුවර පරිපාලන දිස්ත්‍රික්කයේ සියලුම පාසල් හෙට(06) දිනයේ වසා තැබෙන බව අධ්‍යපන අමාත්‍ය අකිල විරාජ් කාරියවසම් මහතා පවසයි. මේ අතර ඊයේ රාත්‍රියේ සිට පවතින ගැටුම් හේතුවෙන් පුද්ගලයින් 24 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. දිගන සහ තෙල්දෙණිය ඇතුළු ප්‍රදේශවල සිදු වූ කලහකාරි තත්ත්වයන් හේතුවෙන් ඔවුන් අත්අඩංගුවට ගෙන ඇති බව වාර්තා වෙයි. මේ අතර තෙල්දෙණිය ප්‍රදේශයේදී සිදු වූ පහරදීමක් හේතුවෙන් පුද්ගලයෙකු මියයාමේ සිද්ධිය සම්බන්ධයෙන් අත්අඩංගුවට ගත් සැකකරුවන් සිව් දෙනා ලබන 07 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=85206", "Category": null, "Parent URL": null}