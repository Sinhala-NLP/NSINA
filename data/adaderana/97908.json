{"Source": "Adaderana", "Timestamp": "October 19, 2018 11:09 am", "Headline": "විජයකලාට  අදාළ පැමිණිල්ල දෙසැම්බර් යළි කැඳවයි", "News Content": "කොටි සංවිධානය යළි නඟාසිටුවිය යුතු බවට යාපන දී ප්‍රකාශයක් සිදු කළ හිටපු රාජ්‍ය ඇමැතිනි පාර්ලිමේන්තු මන්ත්‍රිනී විජයකලා මහේෂ්වරන් මහත්මිය අදාළ පැමිණිල්ල නැවත දෙසැම්බර් මස 7 වනදා කැඳවීමට කොළඹ මහේස්ත්‍රාත් අධිකරණය අද නියම කළේය. එම පැමිණිල්ල අද කොළඹ ප්‍රධාන මහේස්ත්‍රාත් රංග දිසානායක මහතා ඉදිරියේ කැඳවූ ලැබුවේය. එහිදී පැමිණිල්ල මෙහෙයවන සංවිධානාත්මක අපරාධ විමර්ශන කොට්ඨාසය අධිකරණයට දන්වා සිටියේ මෙම සිද්ධියට අදාළ පරීක්ෂණ අවසන් කර වාර්තාව සියල්ල නීතිපතිවරයා වෙත ඉදිරිපත් කර ඇති බවයි. ඒ අනුව පැමිණිල්ල දෙසැම්බර් මස 7 වනදා කැඳවීමට නියම කළ අධිකරණය එදිනට නීතිපතිවරයාගේ නිරීක්ෂණ වලට අදාල ප්‍රගතිය වාර්තා කරන මෙන් පොලීසියට කළේය. මෙම සිද්ධිය සම්බන්ධයෙන් ඉකුත් දා අත්අඩංගුවට ගත් සැකකාර විජයකලා මහේෂ්වරන් මන්ත්‍රීවරිය අධිකරණය මඟින් ඇප මත මුදාහැර තිබේ.", "URL": "https://sinhala.adaderana.lk/news.php?nid=97908", "Category": null, "Parent URL": null}