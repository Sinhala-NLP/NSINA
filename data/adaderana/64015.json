{"Source": "Adaderana", "Timestamp": "September 12, 2016 09:22 am", "Headline": "   පන‍තෙන් සොයන්නේ උතුරේ අතුරුදන්වූවන් පමණයි", "News Content": "වත්මන් ආණ්ඩුව විසින් සම්මත කර ගනු ලැබූ අතුරුදන්වූවන් පිළිබද පනතෙන් සිදු කරනු ලබන්නේ උතුරු ප්‍රදේශයේ අතුරුදන්වූවන් පමණක් සොයා බැලීම බව හිටපු ජනාධිපති මහින්ද රාජපක්ෂ මහතා පවසයි.හම්බන්තොට, ලුහුණුගම්වෙහෙර ප්‍රදේශයේ විහාරස්ථානයක පැවැති උත්සවයකදී අදහස් දක්වමින් හිටපු ජනාධිපතිවරයා මේ බව සඳහන් කළේය.මේ අතර සදාචාරය වෙනුවෙන් සෘජු ලෙස පෙනී සිටින ශක්තිමත් නායකත්වයක් මෙරටට අවශ්‍ය බව ජාතික හෙල උරුමයේ නායක පූජ්‍ය ඕමල්පේ සෝභිත හිමි පවසයි.කළුතර ප්‍රදේශයේ පවැති උත්සවයකට එක්වෙමින් උන් වහන්සේ මේ බව සඳහන් කළේය.මේ අතර පසුගිය ආණ්ඩුව විසින් රට ණය උගුලක පැටළවීම හේතුවෙන් වත්මන් ආණ්ඩුවට සංවර්ධන කටයුතු සිදු කිරීමේදී බාධා එල්ල වී ඇති බව විදුලි සංදේශ හා ඩිජිටල් යටිතල පහසුකම් අමාත්‍ය හරින් ප්‍රනාන්දු මහතා පවසයි.බදුල්ල ප්‍රදේශයේ පැවති උත්සවයකට එක්වෙමින් හරින් ප්‍රනාන්දු අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=64015", "Category": null, "Parent URL": null}