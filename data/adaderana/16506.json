{"Source": "Adaderana", "Timestamp": "June 3, 2011 08:57 am", "Headline": "නායකත්ව පුහුණුවේදී හමුදාව දරුවන්ට අසීමිත ලෙස ආදරය දක්වනවා", "News Content": "විශේෂ පුහුණු වැඩසටහන සඳහා මානව හා භෞතික සම්පත් ලබාගැනීමේ අරමුණින් අධ්‍යාපන හා උසස් අධ්‍යාපන අමාත්‍යාංශ ගිවිසුමකට එළඹ තිබේ. මේ දිනවල පැවැත්වෙන නායකත්ව පුහුණු වැඩසටහනේ දී හමුදාව දරුවන්ට අසීමිත ලෙස ආදරය දක්වන බව මෙහිදී අදහස් දැක්වූ උසස් අධ්‍යාපන අමාත්‍ය එස්.බී. දිසානායක මහතා ප්‍රකාශ කළේය. මෙම වැඩමුළුව පිළිබඳ මහත් කැමැත්තක් හා ලැදියාවක් දරුවන් දක්වන බව ද ඔහු කියා සිටියේය. විශ්ව විද්‍යාල කලා පීඨවලට ඇතුළත් වන සිසුන්ට පරිගණක විද්‍යා උපාධියක් සහ ඉංග්‍රීසි උපාධියක් හැදෑරීමට පහසුකම් සලසන බව ද අමාත්‍යවරයා ප්‍රකාශ කළේය. වාර්ෂිකව පළමු ශ්‍රේණිය සඳහා 325,000 ට අධික සිසුන් පිරිසක් බඳවා ගත්ත ද ඔවුන්ගෙන් උපාධියක් ලබාගන්නේ 25,000 ක පමණ සිසුන් පිරිසක් බව මෙහිදී අදහස් දැක්වූ අධ්‍යාපන අමාත්‍ය බන්දුල ගුණවර්ධන මහතා සඳහන් කළේය. පාප්ප, තාප්ප සහ පෝස්ටර් බහුතරයක් වූ සිසුන්ගේ ජීවිතය බවට පත්වන බව ද අමාත්‍යව‍රයා පැවසුවේය.", "URL": "https://sinhala.adaderana.lk/news.php?nid=16506", "Category": null, "Parent URL": null}