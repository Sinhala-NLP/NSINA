{"Source": "Adaderana", "Timestamp": "November 7, 2018 03:59 pm", "Headline": "ගං වතුර අනතුරු ඇඟවීමක් ", "News Content": "යාං ඔයෙහි හොරොව්පතාන ජල මිණුම් ස්ථානයේ ජල මට්ටම ඉහළ යෑම නිසා වාරිමාර්ග දෙපාර්තමේන්තුව විසින් අනතුරු ඇඟවීමක් නිවේදනය කර තිබේ. අද(07) පස්වරු 3 වන විට අවදානමෙන් සිටිය යුතු ජල මට්ටම ඉක්මවා ඇති බව වාර්මාර්ග දෙපාර්තමේන්තුව පවසයි. ඒ අනුව ආසන්නයේ පහත් බිම්වල වාසය කරන ජනතාවට ගංවතුර තත්ත්වයක් පිළිබඳ අවධානයෙන් සිටින ලෙස ද වාරිමාර්ග දෙපාර්තමේන්තුව නිවේදනය කරයි. මේ වන විට ජල මට්ටම මීටර 6.51 ක්ව ඇති අතර, මීටර 6 ඉක්මවු විට විමසිලිමත් විය යුතුව තිබේ. කෙසේ වෙතත් ජල මට්ටම මීටර 7.30 වන විට සුළු ගංවතුර තත්ත්වයක් ලෙස වාර්තා වන බව ද වාරිමාර්ග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=98842", "Category": null, "Parent URL": null}