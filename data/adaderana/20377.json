{"Source": "Adaderana", "Timestamp": "December 1, 2011 08:03 am", "Headline": "ග්‍රේරුට එරෙහිව විනය පරීක්ෂණයක්", "News Content": "ආණ්ඩු පක්ෂයට එක් වූ මොහාන් ලාල් ග්‍රේරු මහතාට එරෙහිව විනය පරීක්ෂණයක් සිදුකිරීමට එක්සත් ජාතික පක්ෂය තීරණය කර තිබේ. පක්ෂ ව්‍යවස්ථාව උල්ලංඝණය කරමින් අයවැය ඡන්ද විමසීමේ දී ආණ්ඩු පක්ෂයට සහය පළ කිරීම හේතුවෙන් මෙම තීරණය ගෙන ඇත. මොහාන් ලාල් ග්‍රේරු මහතා ඊයේ(30) දිනයේ ආණ්ඩු පක්ෂයේ අසුන් ගත් අතර ඔහුට එරෙහිව ඉදිරි කෘත්‍යාධිකාරී මණ්ඩල රැස්වීමක දී චෝදනා පත්‍රයක් යොමු කරන බව එක්සත් ජාතික පක්ෂයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=20377", "Category": null, "Parent URL": null}