{"Source": "Adaderana", "Timestamp": "June 11, 2010 10:21 am", "Headline": "වන්නි රෝහලේ වෛද්‍යවරයාගෙන් තව දුර‍ටත් ප්‍රශ්න කරයි", "News Content": "එල්.ටී.ටී.ඊ සංවිධානයේ පාලනය යටතේ පැවති වන්නියේ රෝහලක වෛද්‍යවරයෙකු ලෙස සේවය කළ සැකකරුවෙකු රඳවාගෙන ප‍්‍රශ්න කිරීමට අධිකරණය පොලිසියට අවසර ලබා දී තිබේ. අදාළ සැකකරු හදිසි නීති රෙගුලාසි යටතේ රඳවාගෙන ප‍්‍රශ්න කිරීමට කොළඹ මහේස්ත‍්‍රාත් අධිකරණය විසින් ත‍්‍රස්ත මර්දන ඒකකයට අවසර ලබාදී ඇති බව සඳහන් වේ. සැකකරු මීට පෙර යාපනය රජයේ රෝහලේ වෛද්‍යවරයෙකු ලෙස සේවය කර ඇති අතර පසුව ඔහු කිලිනොච්චි රෝහලේ සේවය කරමින් කොටි සංවිධානයේ තුවාල ලැබුවන්ට ප‍්‍රතිකාර කර ඇති බව පොලිසිය පවසයි. ත‍්‍රස්තවාදී ක‍්‍රියාවලට ආධාර අනුබල දීම හේතුවෙන් ඔහුට එරෙහිව තවදුරටත් පරීක්ෂණ සිදු කරන බව පොලිසිය මෙහිදී අධිකරණයට දන්වා ඇත.", "URL": "https://sinhala.adaderana.lk/news.php?nid=8944", "Category": null, "Parent URL": null}