{"Source": "Adaderana", "Timestamp": "February 11, 2017 10:39 pm", "Headline": "  සහල් සඟවා හෝ වැඩි මිලට විකුණයි නම් 1977ට කියන්න", "News Content": "උපරිම මිලක් පැනවීමට රජය ගත් තීරණයත් සමඟ දිවයිනේ ප්‍රදේශ රැසක සහල් හිඟයක් මතුව තිබේ.අද දෙරණ දිවයින පුරා කළ සොයා බැලීමේදී දක්නට ලැබුණේ, රජයේ සහතික මිලට සහල් විකිණීම ඇතැම් වෙළෙඳසැල් හිමියන් නවතා දමා ඇති බවයි.සහල් හිඟයක් මවා පාමින් හෝ වැඩි මිලට සහල් අලෙවි කරමින් වංචනිකව කි‍්‍රයාකරන වෙළෙඳුන් සම්බන්ධයෙන් දැඩි ඕනෑකමකින් සොයාබලන බව ආණ්ඩුව පවසයි. එවැන්නන් සම්බන්ධයෙන් තොරතුරු පාරිභෝගික කටයුතු පිළිබද අධිකාරියට පැමිණිලි කරන ලෙසද සියලූ දෙනාගෙන් ඉල්ලීමක්ද කරන බව නියෝජ්‍ය අමාත්‍ය කරුණාරත්න පරණවිතාන මහතා පැවසුවේය.රත්නපුරයේ අද(11) පැවති උත්සවයකින් පසු මාධ්‍යවේදීන් කළ විමසීමකදී ඔහු මේ බව කියා සිටියේය.එමෙන්ම පාරිභෝගික කටයුතු අධිකාරියට පැමිණිලි කිරීමට හෝ තොරතුරු ලබාදීමට 1977 ක්‍ෂණික ඇමතුම් අංකය විවෘතව තිබේ.", "URL": "https://sinhala.adaderana.lk/news.php?nid=69470", "Category": null, "Parent URL": null}