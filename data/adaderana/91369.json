{"Source": "Adaderana", "Timestamp": "June 23, 2018 01:58 pm", "Headline": "බාලදක්ෂ ව්‍යාපාරය ස්වශක්තියක් ලැබෙන ව්‍යාපාරයක්", "News Content": "බාලදක්ෂ ව්‍යාපාරය යනු ස්වශක්තියක් ලැබෙන ව්‍යාපාරයක් බව අග්‍රාමාත්‍ය රනිල් වික්‍රමසිංහ මහතා පවසයි. බාලදක්ෂ සේවා සතියේ සමාරම්භක අවස්ථාවට එක්වෙමින් අග්‍රාමාතවරයා ඊයේ(22) මේ බව ප්‍රකාශ කළේය. මේ අතර පාසලෙන් නොලැබෙන අද්දැකීම් බාලදක්ෂ ව්‍යාපාරයෙන් ලැබෙන බව අග්‍රාමාතවරයා වැඩිදුරත් සඳහන් කළේය. බාලදක්ෂ සේවා හා මහජන සම්බන්ධතා සතිය ඊයේ ආරම්භ වූ අතර අරලියගහ මන්දිරයේදී ඊට අදාළ සමාරම්භක අවස්ථාව පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්ය. මේ අතර එම අවස්ථාවට සහභාගි වූ බාලදක්‍ෂ කණ්ඩායම්, ජාතික බාලදක්‍ෂ සේවා හා මහජන සම්බන්ධතා සතිය සංකේතවත් කරමින් කාර්යයේ යෙදුණ අතර ඒ වෙනුවෙන් අග්‍රාමාත්‍යතුමා අතින් ඔවුනට තිළිණ පිරිනැමීමට කටයුතු කරන ලදී. මෙම අවස්ථාවට බාලදක්ෂ සංගමයේ ප්‍රධාන කොමසාරිස්වරයා ඇතුළු පිරිසක් එක්ව සිටියේය.", "URL": "https://sinhala.adaderana.lk/news.php?nid=91369", "Category": null, "Parent URL": null}