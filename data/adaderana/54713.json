{"Source": "Adaderana", "Timestamp": "October 28, 2015 07:06 am", "Headline": "ඉන්දීය ධීවරයින් වෙනුවෙන් ජයලලිතා ආයෙමක් ‍මෝඩිට ලියයි", "News Content": "ශ්‍රී ලංකා අත්අඩංගුවේ පසුවන ඉන්දීය ධීවරයින් නිදහස් කරගැනීම සඳහා කඩිනමින් මැදිහත් වන ලෙස තමිල්නාඩු ප්‍රාන්ත ප්‍රධාන අමාත්‍ය ජයලලිතා ජයරාම් ඉන්දීය අග්‍රාමාත්‍යවරයාගෙන් යළිත් ඉල්ලීමක් කර තිබේ.ඉන්දීය අග්‍රාමාත්‍ය නරේන්ද්‍ර මෝඩි වෙත ලිපියක් යොමු කරමින් ඇය පවසා ඇත්තේ ඊයේ අලුයම ශ්‍රී ලංකා නාවික හමුදාව විසින් ඉන්දීය ධීවරයින් 34 දෙනෙකු අත්අඩංගුවට ගෙන ඇති බවයි.කෙසේවෙතත් මේ වන විට ශ්‍රී ලංකා අත්අඩංගුවේ පසුවන ධීවරයින් 86 දෙනා අද දිනයේ නිදහස් කරන බවට ප්‍රකාශ වී ඇති බවද ඇය පෙන්වාදෙයි.ඔවුන් සමග ඊයේ දිනයේ අත්අඩංගුවට ගත් මෙම ධීවරයින් පිරිස ද නිදහස් කරගැනීම සඳහා දෙරටේ විදේශ කටයුතු අමාත්‍යංශ බලධාරීන් සම්බන්ධ කරගනිමින් කටයුතු සිදුකරන ලෙස ජයලලිතා ජයරාම් ඉන්දීය අගමැතිවරයාගෙන් ඉල්ලා ඇත.එමෙන්ම ශ්‍රී ලංකා බලධාරීන් භාරයේ පවතින ඉන්දීය ධීවර යාත්‍රා ද නිදහස් කරගැනීමට කටයුතු කරන ලෙස ජයලලිතා ජයරාම් ඉන්දීය අගමැතිවරයාගෙන් ඉල්ලා තිබේ.", "URL": "https://sinhala.adaderana.lk/news.php?nid=54713", "Category": null, "Parent URL": null}