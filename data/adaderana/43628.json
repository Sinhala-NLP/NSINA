{"Source": "Adaderana", "Timestamp": "May 31, 2014 07:08 pm", "Headline": " එංගලන්තයට 301ක ඉලක්කයක්", "News Content": "එංගලන්ත කණ්ඩායම සහ පැවැත්වෙන සිව්වැනි එක්දින තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 50 අවසානයේ කඩුලු 9ක් දැවී ලකුණු 300ක් ලබා ගැනීමට සමත් විය. ශ්‍රී ලංකා කණ්ඩායම වෙනුවෙන් කුමාර් සංගක්කාර ලකුණු 112ක්, තිලකරත්න ඩිල්ෂාන් ලකුණු 71ක් ලබා ගත් අතර ඔවුන් දෙදෙනා දෙවන කඩුල්ල සඳහා ලකුණු 172ක සබඳතාවයක් පිහිටුවීය. සංගක්කාර අද ලබාගත්තේ සිය 19 වැනි ශතකය ද වේ. කෙසේ වෙතත් සෙසු පිතිකරුවන්ට පිටියේ සාර්ථකවීමට එංගලන්ත පන්දු යවන්නන් ඉඩ නොදුන් අතර ඇන්ජලෝ මැතිව්ස් ලබාගත් ලකුණු 30 හැරුණු විට සෙසු පිතිකරුවන් අඩු ලකුණු සංඛ්‍යාවකට දැවී ගියේය. පන්දු යැවීමේදී හැරි ගර්නි ලකුණු 55ට කඩුලු 4ක් දවාගත්තේය.", "URL": "https://sinhala.adaderana.lk/news.php?nid=43628", "Category": null, "Parent URL": null}