{"Source": "Adaderana", "Timestamp": "February 29, 2012 10:16 am", "Headline": "කිරිපිටි මිලත් වැඩිවන ලකුණු..!", "News Content": "කිරිපිටි මිල ඉහළයාම සම්බන්ධයෙන් හෙට(01) තීරණය කරන බව සමූපකාර හා ‍වෙළඳ අමාත්‍යාංශය පවසයි. කිරිපිටි සමාගම් විසින් මිල ඉහළ දැමීම සම්බන්ධයෙන් කරන ලද ඉල්ලීම් පාරිභෝගික අධිකාරියේ මිල කමිටුව වෙත ඉදිරිපත් කර ඇති බව එම අමාත්‍යාංශයේ ලේකම් සුනිල් එස්. සිරිසේන මහතා පැවසුවේය. මෙම කමිටුව හෙට රැස් වී අදාළ තීරණයට එළඹෙනු ඇති බව සුනිල් එස්. සිරිසේන මහතා කියා සිටියේය. රුපියලට සාපේක්ෂව ඩොලරයේ අගය ඉහළයාම හේතුවෙන් කිරිපිටි මිල ඉහළ දැමිය යුතු බව කිරිපිටි සමාගම් පසුගිය දා ප්‍රකාශ කළේය. කිරිපිටි කිලෝග්‍රෑමයක මිල රුපියල් 37 න් ඉහළ දැමිය යුතු බව එම සමාගම් පවසයි.", "URL": "https://sinhala.adaderana.lk/news.php?nid=22476", "Category": null, "Parent URL": null}