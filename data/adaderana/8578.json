{"Source": "Adaderana", "Timestamp": "May 23, 2010 04:42 pm", "Headline": "\"සීපා\"සංශෝධනය විය යුතුයි", "News Content": "දේශීය ව්‍යවසායකයින්ට උපරිම සහන සහ වාසි සැලසෙන අයුරින් ඉන්දියාව සහ ශ්‍රි ලංකාව අතර පවතින සීපා ගිවිසුමේ සංශෝධන සිදුවිය යුතු බව එක්සත් ජාතික පක්ෂය පවසයි. පක්ෂයේ පුළුල් අවධානය ‍මේ සම්බන්ධයෙන් ‍යොමු වී ඇති අතර ඉන්දීය බලධාරීන් ද දැනුවත් කර ඇති බව එම පක්ෂයේ පාර්ලිමේන්තු මන්ත්‍රී ජෝන් අමරතුංග මහතා නිවේදනයක් නිකුත් කරමින් සඳහන් කරයි. කෙසේවුව ද අදාළ ගිවිසුමට විරුද්ධ වීමට එක්සත් ජාතික පක්ෂය තීරණය කර නැතැයි ජෝන් අමරතුංග මහතා කියා සිටියි. මෙරට ව්‍යාපාරිකයින් අතළොස්සකට පමණක් වාසි සැලසෙන අදාළ ගිවිසුම සංශෝධන විය යුතුය යන්න තම ස්ථාවරය බව ඔහු පෙන්වා දෙයි. ‍", "URL": "https://sinhala.adaderana.lk/news.php?nid=8578", "Category": null, "Parent URL": null}