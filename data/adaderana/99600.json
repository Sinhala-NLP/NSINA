{"Source": "Adaderana", "Timestamp": "November 22, 2018 02:23 pm", "Headline": "රනිල්ගෙන් තවත් දැනුම්දීමක්", "News Content": "ශ්‍රේෂ්ඨාධිකරණය සහ අනෙකුත් අධිකරණවල විභාග වන නඩු සම්බන්ධයෙන් නිසි පරිදි කරුණු නොදැන ඒ පිළිබඳ අදහස් දැක්වීමෙන් වැලකී සිටින ලෙස එක්සත් ජාතික පක්ෂයේ සියලු මන්ත්‍රීවරුන් හට එම පක්ෂයේ නායක රනිල් වික්‍රමසිංහ මහතා දැනුම්දීමක් සිදු කර තිබේ. පසුගිය දිනවල මාධ්‍ය සාකච්ඡාවලදී හා වෙනත් වැඩසටහන්වලදී එක්සත් ජාතික පක්ෂයේ මන්ත්‍රීවරුන් දක්වා ඇති යම් යම් අදහස් සම්බන්ධයෙන් අවධානය යොමු කරමින් රනිල් වික්‍රමසිංහ මහතා මේ බව දැනුම් දී ඇති බව වාර්තා වෙයි. විෂයානූබද්ධ කරුණු පිළිබඳ අදහස් දැක්විමේදී වගකීමෙන් හා දැනුවත් බවින් යුතුව අදහස් දක්වන ලෙස ද ඔහු මන්ත්‍රීවරුන්ට දැනුම්දී තිබේ. විෂය පිළිබඳ ප්‍රාමාණික දැනුවත් බවත් නොමැති අවස්ථාවන්හිදී අදහස් දැක්විමෙන් වැළකී සිටිය යුතු බව එක්සත් ජාතික පක්ෂ නායක රනිල් වික්‍රමසිංහ මහතා තම පක්ෂයේ මන්ත්‍රීවරුන් වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=99600", "Category": null, "Parent URL": null}