{"Source": "Adaderana", "Timestamp": "October 15, 2018 04:19 pm", "Headline": "දරුවගේ වරදට පියා බලය පෙන්වයි", "News Content": "තම දරුවාගේ විනය විරෝධි හැසිරිමක් නිසා දඩුවම් කල විදුහල්පතිවරයෙකුට හා ගුරුවරුන්ට හැටන් අධ්‍යාපන කලාපයේ බලධාරියෙකු පාසලට ගොස් බැන තර්ජනය කල බව වාර්තා වෙයි. හැටන් අධ්‍යාපන කලාපයට අයත් ඉහළ අධ්‍යාපන ප්‍රගතියක් පෙන්වන දෙමළ මාධ්‍ය පාසලක් ලෙස මෙය හැඳින්වෙයි. ඉහත සඳහන් කළ පුද්ගලයාගේ පුත්‍රයා ද ජ්‍යෙෂ්ඨ පංතියක අධ්‍යාපනය ලබන අතර ඔහු පුරුද්දක් ලෙස පාසලට පැමිණෙනුයේ පංතියේ අධ්‍යයන කටයුතු ආරම්භ කලාට පසුව බවත් ,හැසිරිම පාසලේ විනයට පරිබාහිරව බවත් විදුහල්පතිවරයාට ගුරුවරු විසින් වාර්තා කර තිබේ. ඒ අනුව විමසිලිමත් විමේදි ඉහත කාරණා සත්‍ය බවත් පාසලේ විනය නීතියට අනුව හිසකෙස් කපා සකස්කරවත් නොමැති බව අණාවරණය විමත් සමඟ පසුගිය දිනයක දී පාසල ආරම්භ විමෙන් පසු පාසලට පැමිණි විට ගේට්ටුවෙන් ඇතුල් විමට අවස්ථාව නොදිමට පියවර ගෙන තිබේ. ඒ බව සැලවු අධ්‍යාපන බලධාරීන් පියා පාසලට පැමිණ විදුහල්පතිවරයාට හා ගුරුවරුන්ට බැන වැදී තිබේ. ඒ අවස්ථාවේ ශිෂ්‍යයා පාසල් ශිෂ්‍යෙයෙකු ලෙස කොණ්ඩයවත් කපා නැති බව පැවසු අවස්ථාවේ උගන්වන්නේ කොණ්ඩයට නෙමෙයිනේ ,ඉගෙන ගන්නවනම් කොණ්ඩේ කොහොම තිබුණත් වැඩක් නෑනේ යනුවෙන් බැන වැදි ඇත. සිය පුතාගේ හරි වැරැද්ද වටහා නොගෙන ශිෂ්‍යෂයා නිවැරදි කිරිමට ගත් පියවරද වරදක් ලෙස සලකමින් ගොරනාඩු කල බලධරයාගේ වචනය අභිබවා කටයුතු කිරිමේ බලයක් නොමැති නිසා විදුහල්පතිවරයා ඇතුළු ගුරුවරු නිහඩ පිළිවෙත අනුගමනය කර ඇති අතර පුද්ගලයෙකු ලෙස සමාජ ගත වීමට පෙර දරුවෝ විනයානුකූල කිරිම සඳහා පාසලේ අනෙක් දරුවන්ගේ විනය සම්බන්ධයෙන්ද පියවර ගැනිම ගැටළුකාරි තත්ත්වයක පවතින බව දෙමාපියෝ පවසති.", "URL": "https://sinhala.adaderana.lk/news.php?nid=97729", "Category": null, "Parent URL": null}