{"Source": "Adaderana", "Timestamp": "December 9, 2010 09:24 am", "Headline": "හෙරොයින් සමග දෙදෙනෙක් වව්නියාවේදී අත්අඩංගුවට", "News Content": "හෙරොයින් මත්කුඩු තොගයක් ළඟ තබාගත් සැකකරුවන් දෙදෙනෙකු වව්නියාව බස් නැවතුම්පළේදී අත්අඩංගුවට ගෙන තිබේ. මුන්දලම පොලිසියට ලැබුණු තොරතුරක් මත එහි නිලධාරී කණ්ඩායමක් විසින් සැකකරුවන් අත්අඩංගුවට ගෙන ඇති බවයි වාර්තා වේ. සැකකරුවන් සතුව හෙරොයින් මත්කුඩු ග්‍රෑම් 544ක් පමණ තිබු බව පොලිසිය පවසයි. ඔවුන් මන්නාරම විශ්වමඩු සහ යාපනය ප්‍රදේශයේ පදිංචිකරුවන් බව හඳුනාගෙන ඇත. පොලිස් භාරයට ගත් මත්කුඩු තොගය සහ සැකකරුවන් අද(09) ‍පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12718", "Category": null, "Parent URL": null}