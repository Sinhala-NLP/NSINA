{"Source": "Adaderana", "Timestamp": "April 1, 2013 10:39 am", "Headline": "වී සල්ලි ඉල්ලා ගොවීහූ පෝලීම් ගැසෙති", "News Content": "ගොවීන් බැංකුව ඉදිරිපිට පෙළගැසී - (ඡයා රූ - ගාමිණි ඔබේසේකර) වී අලෙවි මණ්ඩලයට වී විකිණු ගොවීන් පිරිසක් මුදල් ලබා ගැනීමට අද (01) උදෑසන සිට පොළොන්නරුවේ ලංකා බැංකුව ඉදිරිපිට පෝලීම් ගැසී සිටින නමුත් මේ දක්වා ඔවුන් අතට මුදල් ලැබී නැතැයි අද දෙරණ වාර්තාකරු පවසයි. මිට සතියකට ඉහතදී නාඩූ වී ‍කිලෝවක් රුපියල් 30.00ටත් සම්බා කිලෝවක් රුපියල් 32.00ටත් විකිණු ගොවීන්ට මුදල් ලබා ගැනීමට රිසිට්පතක් දී ඇති නමුත් බැංකුවලින් ඔවුන්ට මේ දක්වා මුදල් ගෙවා නැතැයි හෙතෙම කියයි. මේ ගැන විමසු විට බැංකු කළමනාකාරවරයා පවසන්නේ මහා භාණ්ඩාගාරයෙන් තවමත් මුදල් ලැබී නැති බව ලෙස යැයි ද අද දෙරණ වාර්තාකරු සඳහන් කරයි. කෙසේ හෝ මෙම වාතාවරණය යටතේ ගොවීන් විශාල පිරිසක් පීඩාවට පත්ව ලංකා බැංකුව ඉදිරිපිට පෝලීම් ගැසී මුදල් ලැබෙන තුරු බලා සිටින බව හෙතෙම කියයි.", "URL": "https://sinhala.adaderana.lk/news.php?nid=32905", "Category": null, "Parent URL": null}