{"Source": "Adaderana", "Timestamp": "May 10, 2018 07:22 am", "Headline": "දේශපාලනය සඳහා කාන්තා නියෝජනය පිළිබඳව විශේෂ සාකච්ඡා මාලාවක්", "News Content": "‍දේශපාලනය සඳහා කාන්තා නියෝජනය පිළිබඳව විශේෂ සාකච්ඡා මාලාවක් පැවැත්වීමට පාර්ලිමේන්තු මන්ත්‍රීවරියන්ගේ සංසදය සැළසුම් කර තිබේ. එහි පළමු අදියර අද (10) පෙරවරුවේ පාර්ලිමේන්තු සංකීර්ණයේදී පැවැත්වීමට නියමිත බව පාර්ලිමේන්තු මන්ත්‍රීවරියන්ගේ සංසදයේ සභාපති අමාත්‍ය චන්ද්‍රානි බණ්ඩාර මහත්මිය සඳහන් කළාය. මෑත කාලීන පළාත් පාලන මැතිවරණයේ අද්දැකීම් තුළින් කාන්තාව දේශපාලනයට යොමුවීමේදී ඇතිවන ගැටලු පිළීබඳව මෙහිදී සාකච්ඡා කිරීමට නියමිතය. රාජ්‍ය නොවන සංවිධානය , සිවිල් සංවිධාන සහ මැතිවරණ කොමිසමේ සභාපතිවරයා අද දිනයේ පැවැත්වෙන සාකච්ඡාවට සහභාගී වන බව අමාත්‍ය චන්ද්‍රානි බණ්ඩාර මහත්මිය සඳහන් කළේය.", "URL": "https://sinhala.adaderana.lk/news.php?nid=88822", "Category": null, "Parent URL": null}