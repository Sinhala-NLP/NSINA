{"Source": "Adaderana", "Timestamp": "May 10, 2015 11:33 am", "Headline": "කොළඹට එමින් තිබූ මලයාසියානු යානයක් හදිසියේ හැරීයයි", "News Content": "මලයාසියාවේ සිට කොළඹ බලා පියාසර කරමින් තිබු මලයාසියානු ගුවන් සේවයට අයත් යානයක් යළි ක්වාලාලම්පූර් ගුවන්තොටුපලට ගොඩබස්වා තිබේ.ඊයේ රාත්‍රී ක්වාලාලම්පූර් ගුවන්තොටුපලින් පිටත් වු යානය ගමන් ආරම්භ කර පැය දෙකකට පමණ පසුව යළි එම ගුවන්තොටුපලට පැමිණ ඇති බව සඳහන්ය.එම්.එච්.179 දරණ අදාළ ගුවන් යානයේ ඉන්ධන දෝෂයක් හේතුවෙන් මෙලෙස යළි ගොඩබැස්සවීමට පියවර ගෙන ඇති බව වාර්තා වෙයි.යානය ගොඩබැස්සවීමට පෙර පැයකට ආසන්න කාලයක් මාලක්කා ආශ්‍රිත ගුවනේ රැඳී සිට ඇති බව ද විදෙස් මාධ්‍ය වාර්තා කරයි.පසුගිය වසරේ සිදුවු ගුවන් යානා අනතුරු හේතුවෙන් මලයාසියානු ගුවන් සේවය දැඩි කතාබහට ලක් වුණි.මගීන් 239 දෙනෙකු රැගත් එම්.එච්.370 දරණ ගුවන් යානය පසුගිය වසරේ මාර්තු මස 08 වැනිදා අතුරුදන් වු අතර මගීන් 298 දෙනෙකු රැගත් එම්.එච්.17 දරණ ගුවන් යානය පසුගිය ජුලි මස 17 වැනිදා අනතුරට ලක්වීමෙන් එහි ගමන්ගත් සියලුදෙනා ජීවිතක්ෂයට පත් වුණි.", "URL": "https://sinhala.adaderana.lk/news.php?nid=51226", "Category": null, "Parent URL": null}