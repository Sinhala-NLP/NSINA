{"Source": "Adaderana", "Timestamp": "February 19, 2018 10:48 pm", "Headline": "“ගම හදා ගමු” පළමු  වැඩසටහන 23 ජනාධිපතිගේ ප්‍රධානත්වයෙන් ", "News Content": "“මතින් නිදහස් රටක්” ජාතික වැඩපිළිවෙල යටතේ ක්‍රියාත්මක “ගම හදා ගමු” ග්‍රාමිය වැඩසටහනේ පළමු වැඩසටහන ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් ලබන 23 වැනි දා ඇඹිලිපිටිය මහවැලි ක්‍රීඩාංගනයේ දී පැවැත්වීමට නියමිතව ඇත. ප්‍රජා පොලිස් කමිටුවල නියෝජිතයන් රැසක් ද, ආරක්ෂක අංශවල මෙන්ම රාජ්‍ය නිලධාරීන් ද, මේ අවස්ථාවට සහභාගි වීමට නියමිතය. මතින් තොර ගමක් යන්න තේමා කර ගනිමින් පාසල් සිසු සිසුවියන් විසින් ඉදිරිපත් කෙරෙන කෙටි නාට්‍ය දර්ශන සහ නර්තනාංගයන් ද මෙහි දී ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=84548", "Category": null, "Parent URL": null}