{"Source": "Adaderana", "Timestamp": "December 1, 2017 03:56 pm", "Headline": "පස් කන්ද ගෙට විත් ගෙහිමියා පණ පිටින් වලලයි", "News Content": "කඹුරුපිටිය, පළොල්පිටිය ප්‍රදේශයේදී පස් කන්දකට යටවීමෙන් පුද්ගලයෙකු මියගොස් තවත් කාන්තාවක් තුවාල ලබා තිබේ. අදාල පුද්ගලයා පදිංචිව සිටි නිවෙස මතට පස් කන්දක් කඩා වැටීමෙන් අනතුර සිදුව ඇති බව පොලිසිය ප්‍රකාශ කළේය. මියගොස් ඇත්තේ 72 හැවිරිදි පුද්ගලයෙකි. අනතුරින් තුවාල ලැබූ කාන්තාව ප්‍රතිකාර සඳහා මාතර රෝහලට ඇතුලත් කර තිබේ. ඒ අනුව අයහපත් කාලගුණ තත්ත්වය හේතුවෙන් මියගිය පුද්ගලයින් සංඛ්‍යාව 08ක් දක්වා ඉහල යන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=80854", "Category": null, "Parent URL": null}