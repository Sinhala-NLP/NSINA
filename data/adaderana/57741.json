{"Source": "Adaderana", "Timestamp": "March 1, 2016 08:36 am", "Headline": "ත්‍රී රෝද රිය ගැටුමෙන් තවත් 1ක් මරුට", "News Content": "බණ්ඩාරගම - කැස්බෑව මාර්ගයේ වැල්මිල්ල ප්‍රදේශයේදී ලොරි රථයක් ත්‍රිරෝද රථයක් සමඟ මුහුණට මුහුණ ගැටීමෙන් සිදුවු අනතුරකින් කුඩා දරුවන් දෙදෙනෙකු ඇතුළු සිව්දෙනෙකු මියගොස් තිබේ.පොලීසිය පැවසුවේ අනතුර සිදුවන අවස්ථාවේ දී ත්‍රිරෝද රථයේ පුද්ගලයින් හත් දෙනෙකු ගමන් කර ඇති බවයි.ඔවුන්ගෙන් තිදෙනෙකු රෝහලට රැගෙන යාමේ දී මියගොස් තිබේ.මියගිය අය අතර වයස අවුරුදු හතරක පිරිමි දරුවෙකු සහ වයස අවුරුදු හයක ගැහැණු දරුවෙකුද වෙයි.12 හැවිරිදි පිරිමි දරුවෙකු ද රෝහලට රැගෙන යාමේ දී මියගොස් ඇති බව පොලීසිය පවසයි.බණ්ඩාරගම රෝහලට ඇතුළත් කිරීමෙන් පසු 19 හැවිරිදි තරුණයෙකු ද මියගොස් තිබේ.බරපතළ තුවාල ලැබු කාන්තාවන් දෙදෙනෙකු සහ පිරිමි පුද්ගලයෙකු වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා ඇති බව පොලීසිය පවසයි.මියගිය සහ තුවාල ලැබූවන් බණ්ඩාරගම - වැල්මිල්ල, කැස්බෑව - ඉසුරුපුර සහ බොරලැස්ගමුව - එගොඩවත්ත පාර ප්‍රදේශවල පදිංචිව සිටි අය වෙයි.අනතුර සම්බන්ධයෙන් ලොරි රථයේ රියදුරු අත්අඩංගුවට ගත් බව බණ්ඩාරගම පොලීසිය පවසයි.පශ්චාත් මරණ පරීක්ෂණ අද(01) සිදුකිරීමට නියමිතව ඇත.", "URL": "https://sinhala.adaderana.lk/news.php?nid=57741", "Category": null, "Parent URL": null}