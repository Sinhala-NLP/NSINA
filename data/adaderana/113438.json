{"Source": "Adaderana", "Timestamp": "July 5, 2019 02:00 pm", "Headline": "ලන්ඩන් සිට නිව්යෝක් ගිය යානයක් හදිසියේ ගොඩබිමට", "News Content": "ලන්ඩන් සිට නිව්යෝක් නුවර බලා පියාසර කරමින් තිබු මගී ගුවන් යානයක් හදිසි ගොඩබැස්සවීමකට ලක් කර ඇත. යානයේ කාර්ය මණ්ඩලයට අයත් කුටියක හටගත් සුළු ගිනි ගැනීම් තත්වයක් හේතුවෙන් බොස්ටන් ජාත්‍යන්තර ගුවන් තොටුපළ වෙත යානය ගොඩබස්වා ඇති බව විදෙස් මාධ්‍ය වාර්තා කළේය. මඟීන් 217 දෙනෙකු රැගත් අදාළ යානය බොස්ටන් ගුවන් තොටුපළ ගොඩබැස්සවීමෙන් අනතුරුව එහි සිටි සියලු මගීන් ආරක්ෂිතව ඉවත් කිරීමට කාර්ය මණ්ඩලය පියවර ගෙන ඇත. විද්‍යුත් පරිපථයක ඇති වු දෝෂයක් හේතුවෙන් ගින්න හටගන්නට ඇති බවට සැක පළ කෙරෙයි.", "URL": "https://sinhala.adaderana.lk/news.php?nid=113438", "Category": null, "Parent URL": null}