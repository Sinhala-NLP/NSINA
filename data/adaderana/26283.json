{"Source": "Adaderana", "Timestamp": "August 3, 2012 10:25 am", "Headline": "රුහුණු කුමාරිට තරුණයෙකු බිලි", "News Content": "මාතර සිට කොළඹ බලා අද පෙරවරුවේ ‍ධාවනය වෙමින් තිබූ රුහුණු කුමාරි දුම්රියේ ගැටී තරුණයෙකු මියගොස් තිබේ. හබරාදූව, පලටුගහ ප්‍රදේශයේ අනාරක්ෂිත දුම්රිය හරස් මාර්ගයක දී අනතුර සිදුව ඇතැයි සඳහන්ය. අදාළ පුද්ගලයා යතුරුපැදියකින් ගමන් කරමින් සිටියදී දුම්රියේ ගැටී තිබේ. මියගිය තරුණයා ගාල්ල, දංගෙදර ප්‍රදේශයේ පදිංචිව සිටි 23 හැවිරිදි අයෙකු වන අතර මෘත දේහය කරාපිටිය ශික්ෂණ රෝහලේ මෘත ශරීරාගාරයේ තැන්පත් කර ඇති බව පොලිසිය පවසයි.", "URL": "https://sinhala.adaderana.lk/news.php?nid=26283", "Category": null, "Parent URL": null}