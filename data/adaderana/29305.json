{"Source": "Adaderana", "Timestamp": "November 19, 2012 09:18 am", "Headline": "විදුලිසැර වැදී අයෙක් මරුට", "News Content": "වලස්මුල්ල, අකුරැස්ස වත්ත ප්‍රදේශයේ දී විදුලිසැර වැදීමෙන් පුද්ගලයෙකු ජීවිතක්ෂයට පත්ව තිබේ. ඊයේ (18) පස්වරුවේ මෙම ජීවිත අනතුර සිදුවී ඇති බව සඳහන්ය. ජීවිතක්ෂයට පත්වූ පුද්ගලයා ඔහුගේ නිවස ඉදිරිපිට ගසකට නැගී අතු කපමින් සිටින අතරතුර දී අධි බලැති විදුලි රැහැනක අත්තක් ගැටී ඇති අතර එහිදී මෙම පුද්ගලයාට විදුලිසැර වැදී තිබේ. 54 හැවිරිදි පුද්ගලයෙකු මෙලෙස ජීවිතක්ෂයට පත්ව ඇති බව සඳහන්ය. වලමුල්ල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29305", "Category": null, "Parent URL": null}