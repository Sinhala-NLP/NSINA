{"Source": "Adaderana", "Timestamp": "January 29, 2013 09:15 am", "Headline": "නියෝජ්‍ය පොලිස්පතිවරු නව දෙනෙක් පත්කෙරෙති", "News Content": "නියෝජ්‍ය පොලිස්පතිවරු නව දෙනෙකු පත්කිරීමට පොලිස්පති එන්.කේ.ඉලංගකෝන් මහතා පියවර ගෙන තිබේ. පෙබරවාරි මස පළමු වන දින සිට ක්‍රියාත්මක වන පරිදි අදාළ පත්වීම් ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. රාජ්‍ය සේවා කොමිසන් සභාවේ අනුමැතිය ඇතිව අදාළ පත්වීම් ලබාදී ඇති බව සඳහන්ය. ඒ අනුව ජ්‍යේෂ්ඨ පොලිස් අධිකාරි තනතුරේ සිටි පොලිස් නිලධාරීන් නව දෙනෙකු මෙලෙස නියෝජ්‍ය පොලිස්පතිවරුන් ලෙස පත් කර තිබේ. මහේෂ් පෙරේරා, කේ.ඊ.ආර්.එල්. ප්‍රනාන්දු, ඊ.බී.එම්.පෙරේරා, ඩබ්ලිව්.ඒ.ඩී.පී.ගනේගම, බී.ඒ.ඩී.එන්.ආර්.පද්මසිරි, පී.පී.අයි.කරුණාරත්න, එච්.පී.කේ.එස්.ජයසේකර, ඩබ්ලිව්.ඩබ්ලිව්.එච්.එස්.කේ.එස්.වික්‍රමසිංහ සහ වී.ඉන්ද්‍රන් යන මහත්වරුන්ට මෙලෙස උසස්වීම් හිමිව ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=31179", "Category": null, "Parent URL": null}