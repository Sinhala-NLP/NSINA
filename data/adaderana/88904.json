{"Source": "Adaderana", "Timestamp": "May 11, 2018 09:54 am", "Headline": "යතුරු පැදියක් සහ ත්‍රී රෝද රථයක් ගැටීමෙන් දෙදෙනෙකුට තුවාලයි", "News Content": "නාවලපිටිය සිට ගම්පොල දක්වා ධාවනය වු යතුරු පැදියක් සහ ගම්පොල සිට නාවලපිටිය දක්වා ධාවනය වු ත්‍රීරෝද රථයක් මුහුණට මුහුණලා ගැටීමෙන් ත්‍රී රෝද රථයේ ගමන් ගත් රියදුරා ඇතුලු එක් මගියෙක් තුවාල ලබා නාවලපිටිය මුලික රෝහල වෙත ඇතුලත් කර ඇති බව නාවලපිටිය පොලීසිය පවසයි. අද(11) උදැසන 6.40 පමණ මෙම අනතුර සිදු වි ඇත්තේ නාවලපිටිය ගම්පොල ප්‍රධාන මාර්ගයේ නාවලපිටිය පත්තුනුපිටිය රේල් ගේට්ටුව අසලදීය. අධික වේගයෙන් ධාවනය වි ඇති ත්‍රී රෝද රථයේ වේගය පාලනය කර ගත නොහැකිව ඉදිරියට ධාවනය වෙමින් තිබු යතුරු පැදියේ ගැටි මෙම අනතුර සිදු වි ඇති බව අනතුර පිලිබද පරික්ෂණ පවත්වන නාවලපිටිය පොලිසිය කියා සිටියේය. මෙම අනතුරින් යතුරු පැදියට සහ ත්‍රී රෝද රථයට ද දැඩි අලාභ හානි සිදු වි ඇත.", "URL": "https://sinhala.adaderana.lk/news.php?nid=88904", "Category": null, "Parent URL": null}