{"Source": "Adaderana", "Timestamp": "August 30, 2011 10:39 pm", "Headline": "ග්‍රීස් යකුන් යයි කියමින් කළ ඝාතනය වෙනුවෙන් තවත් 22 ක් අත්අඩංගුවේ", "News Content": "හපුතලේ, තොටලාගල ප්‍රදේශයේදී කළ පහරදීමකින් පුද්ගලයින් දෙදෙනෙකු මරණයට පත්වීමේ සිද්ධිය සම්බන්ධව තවත් සැකකරුවන් 22 ක් අද(30)දිනයේ අත්අඩංගුවට ගෙන ඇති බව අද දෙරණ වාර්තාකරු පවසයි. මෙම සිදුවීමට අදාළව පසුගිය 26 වනදා ද පස්දෙනෙකු අත්අඩංගුවට ගන්නා ලදී. ‍ ග්‍රීස් යකුන් යැයි සැකකරමින් තොටලාගල වතු කම්කරුවන් විසින් පහරදීම නිසා මොණරාගල ප්‍රදේශයේ පදිංචිකරුවන් දෙදෙනෙකු මෙසේ පසුගියදා ඝාතනයට ලක්ව තිබිණි. අද හපුතලේ පොලීසිය හා බණ්ඩාරවෙල පොලීසිය ඒකාබද්ධව කළ මෙහෙයුමකදී මෙම පිරිස අත්අඩංගුවට ගෙන ඇති අතර දැනට මෙම පිරිස බණ්ඩාරවෙල පොලීසියේ රඳවා සිටින බවත්,හෙට දිනයේ අධිකරණයට ඉදිරිපත් කරන බවත් පොලීසිය කියා සිටියි.", "URL": "https://sinhala.adaderana.lk/news.php?nid=18412", "Category": null, "Parent URL": null}