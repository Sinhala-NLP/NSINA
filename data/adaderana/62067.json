{"Source": "Adaderana", "Timestamp": "July 15, 2016 08:53 am", "Headline": " වැඩි මිලට බඩු වික්කොත් වැඩ වරදියි", "News Content": "පාලන මිලට වඩා වැඩි මිලට භාණ්ඩ අලෙවි කරන වෙ‍ළෙඳුන් සොයා අද(15) සිට වැටළීම් සිදු කරන බව කර්මාන්ත හා වාණිජ කටයුතු අමත්‍යංශය පවසයි.පාරිභෝගික අධිකාරියේ නිලධාරීන් විසින් අදාළ වැටළීම් සිදු කරන බව කර්මාන්ත හා වාණිජ කටයුතු අමත්‍යංශ ලේකම් ටී.එම්.කේ.වී තෙන්නකොන් මහතා පවසයි.අත්‍යාවශ්‍ය භාණ්ඩ 16ක් සඳහා අද සිට පාලන මිලක් රජය විසින් ප්‍රකාශයට පත් කර තිබේ.එම මිලට වඩා වැඩි මිලක් යටතේ භාණ්ඩ අලෙවි කරන වෙළෙඳුන්ට එරෙහිව නීතිමය පියවර ගන්නා බවද කර්මාන්ත හා වාණිජ කටයුතු අමත්‍යංශය පෙන්වා දෙයි.", "URL": "https://sinhala.adaderana.lk/news.php?nid=62067", "Category": null, "Parent URL": null}