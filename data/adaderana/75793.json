{"Source": "Adaderana", "Timestamp": "July 31, 2017 08:55 am", "Headline": "දෙවන ටෙස්ට් තරගයට චන්දිමාල් එයි", "News Content": "ඉන්දියාව සමඟ පැවැත්වෙන දෙවන ටෙස්ට් තරගය සඳහා දිනේෂ් චන්දිමාල් සහභාගී වනු ඇති බව වාර්තා වෙයි. රෝගි තත්ත්වයක් හේතුවෙන් ශ්‍රී ලංකා ටෙස්ට් කණ්ඩායමේ නිත්‍ය නායක දිනේෂ් චන්දිමාල්ට ඉන්දියාව සමඟ පැවති පළමු ටෙස්ට් තරඟය අහිමි විය. කෙසේවෙතත් මේ වන විට දිනේෂ් චන්දිමාල් පූර්ණ සුවය ලබා ඇති බව ශ්‍රී ලංකා ක්‍රිකට් කණ්ඩායමේ කළමනාකරු අසංක ගුරුසිංහ පවසා ඇත. මේ අතර ගාල්ලේදී පැවැති පළමු ටෙස්ට් තරඟය අතරතුර ආබාධයකට ලක්වූ රංගන හේරත්ගේ සහභාගීත්වය මේ දක්වාත් අවිනිශ්චිත මට්ටමක පවතින බව ද අසංක ගුරුසිංහ මහතා පවසා තිබේ.", "URL": "https://sinhala.adaderana.lk/news.php?nid=75793", "Category": null, "Parent URL": null}