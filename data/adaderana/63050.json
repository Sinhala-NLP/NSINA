{"Source": "Adaderana", "Timestamp": "August 14, 2016 02:29 pm", "Headline": "බුරුත ඇද්ද දෙන්නෙක් දැලේ", "News Content": "නීති විරෝධී ලෙස බුරුත දැව තොගයක් ප්‍රවාහනය කරමින් සිටි සැකකරුවන් දෙදෙනෙකු සියඹලාණ්ඩුව ප්‍රදේශයේ දී පොලීසිය විසින් අත්අඩංගුවට ගෙන තිබේ.පොලීසිය පැවසුවේ සැකකරුවන් සතුව තිබී බුරුත ලෑලි 35ක් කඳන් 09ක් සහ තවත් බුරුත දැව කොටස් කිහිපයක් සිය භාරයට ගත් බවයි.අත්අඩංගුවට ගත් සැකකරුවන් බුද්දම හා කළුඔබ්බේ යන ප්‍රදේශවල පදිංචිකරුවන් වේ.සැකකරුවන් මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් සියඹලාණ්ඩුව පොලීසිය මගින් පරීක්ෂණ ක්‍රියාත්මකය.", "URL": "https://sinhala.adaderana.lk/news.php?nid=63050", "Category": null, "Parent URL": null}