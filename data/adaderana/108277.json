{"Source": "Adaderana", "Timestamp": "April 20, 2019 09:39 am", "Headline": "\"මළකඩ රස\" වතුර බොන්න ඔබට හැකි ද? පාලකයිනි ඔබේ අවදානය පිණිසයි", "News Content": "එදිනෙදා පරිභෝජනයට තබා බීමට හෝ පිරිසිදු ජලය ලබාගත නොහැකිව පීඩාවට පත්ව පත්ව සිටින ගම්වාසීන් පිරිසක් පිළිබඳව අම්පාර පදියතලාව කීනාතමුල්ල ප්‍රදේශයෙන් අද දෙරණට වාර්තා විය. අම්පාර දිස්ත්‍රික්කයේ පදියතලාව කීනාතමුල්ල ගම්මානය වසර ගණනාවක් මුළුල්ලේ පිරිසිදු පානීය ජලය නොමැතිකම හේතුවෙන් පීඩාවට පත් ගම්මානයක්. පවුල් 250ක් පමණ සිටින මෙම ගම්මානයේ එදිනෙදා කටයුතු සඳහා ජලය ලබාගැනීමට තිබෙන්නේ එක් නල ලිඳක් පමණයි. නමුත් ගම්වාසීන් පවසන්නේ එම නළ ලිඳෙහි ජලයද පරිභෝජනයට සුදුසු තත්ත්වයක නොමැති බවයි. නළ ළිං තිබුණත් එහි ඇති ජලය සම්පූර්ණයෙන් මළකඩ රසින් යුක්ත බවට ගම්වාසීන් පවසති. එමෙන්ම එම ජලය පානය කිරීමෙන් අනතුරුව උගුරේ ආසාධන තත්ත්වයක් ඇති වෙන බව ද ඔවුන් කියා සිටිති. නියං සමය ආරම්භයත් සමඟ ගම්මානයේ ඇති ජල මූලාශ්‍ර සියල්ල සියල්ල සිඳියාම හේතුවෙන් මේ ගම්වාසීන්ට සිදුව ඇත්තේ සැතපුම් ගණනක් දුර ගෙවා ජලය සොයා යාමටයි. කීනාතමුල්ල ගම්මානයේ වැසියන් වගකිව යුතු පාර්ශවයන්ගෙන් ඉල්ලා සිටින්නේ තමන්ට අවශ්‍ය පිරිසිදු ජලය ලබාගැනීම සඳහා වු ජල මූලාශ්‍රයක් සකස් කර ගැනීමට අවශ්‍ය කටයුතු සම්පාදනය කර දෙන ලෙසයි.", "URL": "https://sinhala.adaderana.lk/news.php?nid=108277", "Category": null, "Parent URL": null}