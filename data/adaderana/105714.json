{"Source": "Adaderana", "Timestamp": "March 8, 2019 12:33 pm", "Headline": "මාළු කඩයක් ඉවත් කරන්න ගිය පොලිස් නිලධාරීයෙකුට පිහි පහරක්", "News Content": "ඇල්ල, බල්ලකෙටුව නගරයේ තාවකාලිකව ඉදිකර තිබූ මාලු වෙළඳසැලක් ඉවත්කිරීමට යාමේදී තියුණු ආයුධයකින් පුද්ගලයෙකු විසින් සිදු කළ පහරදීමකදී පොලිස් නිලධාරීයෙක් තුවාල ලබා රෝහල් ගත කර ඇති බව අද දෙරණ වාර්තාකරු පවසයි. වසර ගණනාවක පටන් මෙම ස්ථානයේ මාලු වෙළඳසැල පවත්වාගෙන ගොස් තිබූ අතර බණ්ඩාරවෙල මාර්ගයේ සංවර්ධන නිලධාරීන් හා පොලීසිය පැමිණි එය ඉවත් කිරීමට යාමේදී දෙපිරිස අතර ඇතිණූ උණුසුම් වචන සුවමාරුවකදී අදාළ පරදීම සිදුව ඇති බව වාර්තා වෙයි. මෙලස පොලිස් නිලධාරියාට පහරදී ඇත්තේ මාලු වෙළඳ සැලේ හිමිකරු විසින් වන අතර අදාළ පහරි දීමෙන් තුවාල ලැබූ පොලිස් නිලධාරියා දියතාලාව මූලික රෝහල වෙත ඇතුළත් කර තිබේ. එලෙස තුවාල ලබූ පොලිස් නිලධාරිවරයාගෙ තත්ත්වය බරපතළ නොවන බව අප වාර්තාකරු පැවසීය. පොලිස් නිලධාරීයාට පහරදුන් පුද්ගලයා ඇල්ල පොලීසිය මඟින් අත්අඩංගුවට ගෙන තිබේ. අත්අඩංගුවට ගත් පුද්ගලයාගේ ඥාතීන් පවසන්නේ මාර්ග සංවර්ධන නිලධාරීන් තමන්ට දිනක් කල් දී තිබුණද පොලීසිය විසින් බලහත්කාරයෙන් ඉවත් කළ බවයි.", "URL": "https://sinhala.adaderana.lk/news.php?nid=105714", "Category": null, "Parent URL": null}