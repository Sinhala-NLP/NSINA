{"Source": "Adaderana", "Timestamp": "July 9, 2017 11:20 am", "Headline": "  විදෙස් මුදල් තොගයක් සමඟ ශ්‍රී ලාංකිකයා මාට්ටු", "News Content": "නීති විරෝධී ලෙස විදෙස් මුදල් තොගයක් මෙරටින් රැගෙන යාමට උත්සහ කළ පුද්ගලයෙකු කටුනායක ජාත්‍යන්තර ගුවන්තොටුපොළේ දී අත්අඩංගුවට ගෙන තිබේ.අද අළුයම තායිලන්තයේ බැංකොක් නුවර බලා පිටත්ව යාමට පැමිණි ව්‍යාපාරිකයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය.සැකකරු සතුව තිබී රුපියල් විසි හතර ලක්ෂ 50,000ක පමණ වටිනාකමින් යුතු අමෙරිකානු ඩොලර් සහ ස්විස් ෆ්රෑවන්ක් මුදල් තොගයක් සොයාගෙන තිබේ.සැකකාර ව්‍යාපාරිකයා කොළඹ ග්‍රෑන්ඩ්පාස් ප්‍රදේශයේ පදිංචි 48 හැවිරිදි අයෙකු බව සඳහන්ය. මුදල් තොගය රාජසන්තක කර ඇති අතර සැකකරු අවවාද කිරීමෙන් අනතුරුව මුදාහැරීමට පියවර ගත් බව රේගු මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=75039", "Category": null, "Parent URL": null}