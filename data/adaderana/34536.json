{"Source": "Adaderana", "Timestamp": "June 1, 2013 09:54 am", "Headline": "රුසියාවට අමෙරිකාවෙන් හා ජර්මනියෙන් උපදෙස්", "News Content": "සිරියාවට යුධ ආධාර සැපයීමෙන් වළකින ලෙස අමෙරිකාව සහ ජර්මනිය රුසියාවට දන්වා තිබේ. එම රටවල් පවසන්නේ රුසියාවේ මෙම ක්‍රියාවලිය මගින් සිරියාවේ පවතින ව්‍යාකූල තත්ත්වය තවත් උග්‍රවනු ඇති බවයි. රුසියාව සිරියාවට ආයුධ සැපයීම මගින් සිරියානු අර්බුදය තවත් උග්‍ර වෙනවා මෙන්ම අසල්වැසි ඊශ්‍රායලයේ ආරක්ෂාවට ද තර්ජනයක් වනු ඇති බව අමෙරිකානු රාජ්‍ය ලේකම් ජෝන් කෙරී පවසයි. ජර්මනියේ විදේශ අමාත්‍යවරයා පවසන්නේ මෙම තත්ත්වය හේතුවෙන් සිරියාවේ යුධ වැදී සිටින දෙපාර්ශවය සාම සාකච්ඡා සඳහා අවතීර්ණ වීමට ඇති අවස්ථාව ගිලිහී යනු ඇති බවයි.", "URL": "https://sinhala.adaderana.lk/news.php?nid=34536", "Category": null, "Parent URL": null}