{"Source": "Adaderana", "Timestamp": "January 20, 2011 12:46 pm", "Headline": "ලෝක කුසලානයට කොදෙව් හා එංගලන්ත කණ්ඩායම් නම් කරයි ", "News Content": "ලෝක කුසලාන ක්‍රිකට් තරගාවලිය සඳහා බටහිර ඉන්දීය කොදෙව් කණ්ඩායම සහ එංගලන්තය කණ්ඩායම අද(20) සිය සංචිත නම් කර තිබේ. ඩැරන් සමීගේ නායකත්වයෙන් යුත් බටහිර ඉන්දීය කොදෙව් කණ්ඩායමට ක්‍රිස් ගේල්, ‍ඩ්වේන් බ්‍රාවෝ, ඩැරන් බ්‍රාවෝ, කිරන් පොලාට්, රාම්නරේෂ් සර්වාන්, ඩෙවෝන් ස්මිත්, සුලෙයිමාන් බෙන්, නිකිතා මිලර්, කාල්ටන් බග්, ඇන්ඩ්‍රෙ රුසෙල්, රවී රම්පාල්, කෙමා රොච්, ශිවනරීන් චන්ද්‍රපෝල් සහ ඇඩ්‍රියන් බරත් ඇතුළත්ය. බටහිර ඉන්දීය කණ්ඩායම වෙනුවෙන් ලෝක කුසලාන තරගාවලියකට ඩැරන් සමී නායකත්වය ලබාදෙන පළමු අවස්ථාව මෙය වේ. මේ අතර එංගලන්ත කණ්ඩායම ද 15‍ දෙනෙකුගෙන් යුත් කණ්ඩායම නම් කර ඇති අතර කණ්ඩායමේ නායකත්වය ඇන්ඩෘ ස්ට්‍රවුස්ට හිමිව තිබේ. ජේම්ස් ඇන්ඩර්සන්, ඉයන් බෙල්, ටිම් බ්‍රෙස්නන්, ස්ටුවර්ට් බ්‍රෝඩ්, පෝල් කොලින්වුඩ්, ඉයන් මෝගන්, කෙවින් පීටර්සන්, මැට් ප්‍රයර්, අජ්මාල් සාහෂාද්, ග්‍රෑම් ස්වෝන්, ජේම්ස් ට්‍රෙඩ්වෙල්, ජොනතන් ට්‍රොට්, ලුක් රයිට් සහ මිචෙල් යාඩ් ලෝක කුසලානයේ දී එංගලන්ත කණ්ඩායම නියෝජනය කරන සෙසු ක්‍රීඩකයින්ය.", "URL": "https://sinhala.adaderana.lk/news.php?nid=13628", "Category": null, "Parent URL": null}