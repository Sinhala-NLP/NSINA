{"Source": "Adaderana", "Timestamp": "April 2, 2019 01:48 pm", "Headline": "සිනමා අඹරේ රිදී සීනුව අද අවසන් ගමන් යයි", "News Content": "අභාවප්‍රාප්ත ප්‍රවීණ ගායන ශිල්පිණි ඇන්ජලීන් ගුණතිලක මහත්මියගේ දේහය පිළිබඳ අවසන් කටයුතු අද (02) සිදු කිරීමට නියමිතව තිබේ. අද පස්වරුවේ බොරැල්ල කනත්තේදී අවසන් කටයුතු සිදු කෙරෙන බව ගායක ගායිකා සංගමයේ සභාපති කීර්ති පැස්කුවෙල් මහතා පැවසුවේය. ප්‍රවීණ ගායන ශිල්පිණි ඇන්ජලීන් ගුණතිලක මහත්මිය කොළඹ ජාතික රෝහලේ ප්‍රතිකාර ලබමින් සිටියදී පසුගිය 29 වනදා පස්වරුවේ අභාවප්‍රාප්ත විය. චිත්‍රපට පසුබිම් ගායනයෙන් මෙරට රසික හදවත් අමන්දානන්දයට පත් කිරීමට සමත් වු ඇන්ජලීන් ගුණතිලක මහත්මිය මිය යන විට 79 වන වියේ පසු විය.", "URL": "https://sinhala.adaderana.lk/news.php?nid=107217", "Category": null, "Parent URL": null}