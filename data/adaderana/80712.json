{"Source": "Adaderana", "Timestamp": "November 29, 2017 06:36 am", "Headline": "නව බැලැස්ටික් මිසයිලයක් අත්හදා බැලීමේ සූදානමක්", "News Content": "උතුරු කොරියාව විසින් නව බැලැස්ටික් මිසයිලයක් අත්හදා බැලීමේ සූදානමින් පසුවන බව ජපානය සහ දකුණු කොරියාව පවසයි. සිය සංඥා පද්ධතීන් හරහා ඒ පිළිබඳ අනාවරණය කර ගැනීමට හැකි වු බව ඔවුන් පවසයි. ඒ අනුව උතුරු කොරියාව විසින් ඉදිරි දින කිහිපය තුළ මෙම බැලැස්ටික් මිසයිලයක් අත්හදා බැලීම සිදු කිරීමට හැකියාව පවතින බව වාර්තා වෙයි. මේ වසරේ සැප්තැම්බර් මාසය වන විට උතුරු කොරියාව විසින් ප්‍රබල මිසයිල අත්හදාබැලීම් 06 ක් සිදුකර ඇති බව වාර්තා වෙයි.", "URL": "https://sinhala.adaderana.lk/news.php?nid=80712", "Category": null, "Parent URL": null}