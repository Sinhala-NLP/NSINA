{"Source": "Adaderana", "Timestamp": "December 18, 2017 06:24 pm", "Headline": " ශ්‍රී ලංකාව-මැලේසියාව අතර ගිවිසුම් 3කට අත්සන් තැබෙයි", "News Content": "ශ්‍රී ලංකාව සහ මැලේසියාව අතර ගිවිසුම් 03කට අත්සන් තබා තිබේ. මැලේසියානු අග්‍රමාත්‍ය නජිබ් රසාක් මහතා සහ ජනාධිපති මෛත්‍රීපාල සිරිසේන මහතා අතර අද(18) පෙරවරුවේ පැවැති ද්විපාර්ශවික සාකච්ඡාවලින් පසුව දෙරට අතර අබෝධතා ගිවිසුම් දෙකකට සහ සහයෝගීතා ගිවිසුමකට අත්සන් තැබූණු බව ජනාධිපති මාධ්‍ය අංශය සඳහන් කළේය. තානාපති නිලධාරීන් පුහුණු කිරීම, තාක්ෂණ සහ නවෝත්පාදන සහයෝගීතාව, විද්‍යා හා තාක්ෂණ සහයෝගීතාව පිළිබඳ ගිවිසුම් සඳහා දෙරටේ නියෝජිතයින් අත්සන් තබා තිබේ. ශ්‍රී ලංකාව සහ මැලේසියාව අතර නිදහස් වෙළෙඳ ගිවිසුමකට එළඹීමටත්, මෙරට ආයෝජන ඉහළ නැංවීමටත්, මධ්‍යම පාන්තික නිවාස 14,000ක් ඉදිකිරීමටත් එහිදී එකඟතාව පළ වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=81733", "Category": null, "Parent URL": null}