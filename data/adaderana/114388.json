{"Source": "Adaderana", "Timestamp": "July 18, 2019 06:46 am", "Headline": "දූෂණ-වංචා හොයන ජනපති කොමිසම අද මාතලේ නිරීක්ෂණයක", "News Content": "රාජ්‍ය ආයතනවල දූෂණ සහ වංචා සෙවිමේ ජනාධිපති පරීක්ෂණ කොමිසම් සභාවේ සභාපතිවරයා ඇතුළු නියෝජිතයින් මාතලේ ප්‍රදේශයේ ගොවිපලවල් කිහිපයක් අද (18) දිනයේ නිරීක්ෂණය කිරිමට නියමිතව ඇත. ඔස්ට්‍රේලියාවෙන් ආනයනය කරන ලද කිරි ගවයින් මියයාමේ සිද්ධිය සම්බන්ධයෙන් වන විමර්ශනය සඳහා අදාල ගොවිපලවල් නිරීක්ෂණය කිරිමට නියමිත බව වාර්තා වෙයි. විවිධ රෝග වැළදුණු කිරි ගවයින් රුපියල් ලක්ෂ 05ක වැනි මුදලකට ගොවීන්ට අලෙවි කර තිබූ අතර එම ගවයින් මියයාම සම්බන්ධයෙන් කිරි ගොවින්ගේ සංගමය විසින් ජනාධිපති පරික්ෂණ කොමිසම් සභාව වෙත පැමිණිල්ලක් ඉදිරිපත් කර තිබුණි. අදාල පැමිණිල්ල සම්බන්ධයෙන් සිදු කරන විමර්ශනවලට අනුව ජනාධිපති පරීක්ෂණ කොමිසම් සභාවේ නිලධාරින් මාතලේ දිස්ත්‍රික්කයේ ඉහලවෙල, කඳුරුගස්යාය සහ මනන්වත්ත යන ප්‍රදේශවල පිහිටි ගොවිපලවල් අද පරික්ෂා කිරිමට නියමිතයි. විමර්ශනයට අදාල තීන්දුව ලබාදීම සඳහා මෙම නිරීක්ෂණය වැදගත් වනු ඇති බව ජනාධිපති පරික්ෂණ කොමිසම් සභාව සඳහන් කළේය.", "URL": "https://sinhala.adaderana.lk/news.php?nid=114388", "Category": null, "Parent URL": null}