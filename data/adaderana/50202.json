{"Source": "Adaderana", "Timestamp": "March 24, 2015 11:38 pm", "Headline": "ජල සම්පාදන සේවකයින් හෙට වර්ජනයේ", "News Content": "ජල සම්පාදන සේවකයින් පසුගිය දිනවල ගනු ලැබූ වෘත්තීය ක‍්‍රියාමාර්ග වලින් අනතුරුව ඇමතිවරයා විසින් දෙන ලද පොරොන්දු මෙතෙක් ඉටුකර නැති බැවින් හෙට වැඩ වර්ජනයක් සිදුකරන බව ජලසම්පාදන වෘත්තීය සමීති පවසයි.ඒ අනූව හෙට පෙ.ව. 9.00 සිට ප.ව.1.00 දක්වා වැඩවර්ජනයක් ක්‍රියාත්මක කරන බව ජල සම්පාදන වෘත්තීය සමිති ඒකාබද්ධ සන්ධානයේ සම කැඳවුම්කරු ඉන්ජිනේරු උපාලි රත්නායක මහතා කියයි.මේ ඒ පිළිබඳව නිකුත් කළ මාධ්‍ය නිවේදනයක් වැඩිදුරටත් පහත පරිදිය. මාර්තු 25 පෙ.ව. 9.00 සිට ප.ව.1.00 දක්වා වැඩවර්ජනයක් ජල සම්පාදන සේවකයින්ගේ වෘත්තීය ක‍්‍රියාමාර්ග වලින් අනතුරුව ඇමතිවරයා විසින් දෙන ලද පොරොන්දුඅනුව වෘත්තීය ක‍්‍රියාමාර්ග තාවකාලිකව කල් තබා තිබුණි. ඇමතිවරයා විසින් දුන් පොරොන්දු මෙතෙක්ඉටුකර නැත. දුන් පොරොන්දු ඉටු නොකිරීමට එරෙහිව නැවත වෘත්තීය ක‍්‍රියාමාර්ගවලට එළඹීමට ජලසම්පාදන වෘත්තීය සමිති තීරණය කර ඇති අතර ඒ අනුව මාර්තු 25 දින පෙ.ව. 9.00 සිට ප.ව. 1.00දක්වා පැය 4 ක කාලයක් රාජකාරිවලින් බැහැර වී වැඩ වැරුමක යෙදීමට තීරණය කර ඇත.ඒ අනුව බස්නාහිර පළාතේ සියලු වැඩබිම් සහ කාර්යාලවල සේවකයින් මෙම වෘත්තීය ක‍්‍රියාමාර්ගයටඑක්වන අතර සියලු කාර්යාල කටයුතු, බිල්පත් නිකුත් කිරීම් කටයුතු, මනු සටහන් ගැනීමේ කටයුතු,සියලු පාරිභෝගික සේවා කටයුතු, දෛනික නඩත්තු කටයුතු සිදු නොවනු ඇත. මෙම ක‍්‍රියාමාර්ගයෙන්අනතුරුව ඇමතිවරයා ඇතුළු අදාළ බලධාරීන් කිසිදු ප‍්‍රතිචාරයක් නොදක්වන්නේ නම් ඉදිරි ක‍්‍රියාමාර්ගවලටඑළඹීමට සියලු සේවකයින් සූදානම්ය.ඉන්ජිනේරු උපාලි රත්නායකසම කැඳවුම්කරුජල සම්පාදන වෘත්තීය සමිති ඒකාබද්ධ සන්ධානය", "URL": "https://sinhala.adaderana.lk/news.php?nid=50202", "Category": null, "Parent URL": null}