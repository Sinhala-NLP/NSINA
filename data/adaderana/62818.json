{"Source": "Adaderana", "Timestamp": "August 6, 2016 03:15 pm", "Headline": "සයිප්‍රසයේ මරණයකට ලාංකික කත අත්අඩංගුවට", "News Content": "සයිප්‍රසයේදී සිදුවු රිය අනතුරකින් පුද්ගලයෙකු මියයාමේ සිද්ධියක් සම්බන්ධයෙන් ශ්‍රී ලාංකික කාන්තාවක් අත්අඩංගුවට ගෙන තිබේ.අදාළ ලාංකික කාන්තාව විසින් මෝටර් රථයක් පිටුපසට ගැනීමේ දී එම රථය පිටුපස සිටි පුද්ගලයෙකු අනතුරට ලක්ව ඇති බව වාර්තා වේ.ඒ අනුව අදාළ සිද්ධිය සම්බන්ධයෙන් නිකෝසියා පොලීසිය විසින් ශ්‍රී ලාංකික කාන්තාව අත්අඩංගුවට ගෙන තිබේ.39 හැවිරිදි ශ්‍රී ලාංකික කාන්තාවක් මෙලෙස අත්අඩංගුවට ගෙන ඇති බව සඳහන්ය.මියගිය පුද්ගලයා නිකොලාස් පසිල්ලිඩස් නමැති 90 හැවිරිදි අයෙකි.එම වැඩිහිටියා රැක බලා ගැනීම ශ්‍රී ලාංකික කාන්තාවට පැවරී ඇති රාජකාරීය බවද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=62818", "Category": null, "Parent URL": null}