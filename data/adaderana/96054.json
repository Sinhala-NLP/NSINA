{"Source": "Adaderana", "Timestamp": "September 13, 2018 05:38 pm", "Headline": "ජනපතිගේ ප්‍රකාශයේ සැඟවුණු කතාවක් ගැන සුසිල් කියයි", "News Content": "ජනාධිපතිවරයා විසින් පසුගියදා නිවිතිගල ප්‍රදේශයේදී ප්‍රකාශ කළ මීළඟ අග්‍රාමාත්‍යවරයා බවට පත්විය යුත්තාගේ ලක්ෂණ විග්‍රහ කිරීමේදී වත්මන් ජනාධිපතිවරයා ප්‍රකාශ කරන්නට ඇත්තේ හිටපු ජනාධිපතිවරයා සම්බන්ධයෙන් විය හැකි බව ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ දාසයේ කණ්ඩායම පවසයි. අද (13) කොළඹ පැවති මාධ්‍ය හමුවකට එක් වෙමින් දාසයේ කණ්ඩායම නියෝජනය කරන පාර්ලිමේන්තු මන්ත්‍රී සුසිල් ප්‍රේමයන්ත මහතා ප්‍රකාශ කළේය. පසුගියදා නිවිතිගල ප්‍රදේශයේ පැවති උත්සවයකට එක් වෙමින් ජනාධිපතිවරයා ප්‍රකාශ කළේ 19 වන ආණ්ඩුක්‍රම ව්‍යවස්ථා සංශෝධනයට අනුව වැඩි බලතල හිමිවන්නේ අග්‍රාමාත්‍යවරයාට නිසා අප සෙවිය යුත්තේ අග්‍රාමාත්‍යවරයෙක් බවයි. නව අග්‍රාමාත්‍යවරයාගේ ලක්ෂණ ප්‍රකාශ කිරීමේදී හොරකම් නොකරන පුද්ගලයෙක් විය යුතු බවට ජනාධිපතිවරයා අදහස් කළේ මහ බැංකු බැඳුම්කර වංචාව විය හැකි බවත් එසේම ජනතාව සතු දේපළ ආරක්ෂා කරන දේශීයත්වයට ගරු කරන පුද්ගලයෙක් අග්‍රාමාත්‍ය ධූරයට පත් විය යුතු බව ජනාධිපතිවරයා ප්‍රකාශ කළ බව ඒ මහතා පැවසීය. මෙම කරුණු විග්‍රහ කිරීමේදී වත්මන් ජනාධිපතිවරයා ප්‍රකාශ කරන්නට ඇත්තේ හිටපු ජනාධිපති මහින්ද රාජපක්ෂ මහතා වැය හැකි බව ඒ මහතා වැඩිදුරටත් ප්‍රකාශ කළේය. මෙම මාධ්‍ය හමුවට එක් වූ පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා සඳහන් කළේ ආණ්ඩුව තුළ අර්බුධ ස්මතුවී ඇති බවින් ආණ්ඩුව ඉවත්විය යුතු බව ආණ්ඩුවට ප්‍රකාශ කරන බවයි. විශේෂ කැබිනට් මණ්ඩලය රැස්වීමක් පැවැත්වීමට හේතුක්ද පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා මෙහිදී පැවසීය. පසුගිය අඟහරුවාදා පැවති කැබිනට් මණ්ඩලය වෙත රාජ්‍ය ආරක්ෂක අමාත්‍යවරයා විසින් ඉදිරිපත් කළ යුතුව තිබූ ත්‍රස්තවාදය වැලැක්වීමේ පනතේ සංශෝධන විදේශ අමාත්‍යවරයා විසින් ඉදිරිපත් කර ඇති බවත් ඒ මහතා විසින් ඉදිරිපත් කර ඇති සංශෝධන අනුව අදාළ පනත යටතේ සිදුකරණ පාපොච්චාරණයක් උසාවිය විසින් පිළිගත යුතු බවට තිබූ වගන්තිය හෑල්ලුවට ලක්කර ඇති බවයි.", "URL": "https://sinhala.adaderana.lk/news.php?nid=96054", "Category": null, "Parent URL": null}