{"Source": "Adaderana", "Timestamp": "July 17, 2019 02:30 pm", "Headline": " ඉන්දියාවේ ගොඩනැඟිල්ලක් කඩා වැටී මිය ගිය ගණන ඉහළට-ළමුන් 3ක් ඒ අතර", "News Content": "ඉන්දියාවේ මුම්බායිහි දකුණු ප්‍රදේශයේ සිව්මහල් ගොඩනැගිල්ලක් කඩාවැටීමෙන් සිදුවූ අනතුරින් මියගිය පිරිස දොලොස්දෙනෙක් දක්වා ඉහළ ගොස් තිබේ. මියගිය පිරිස අතරට කුඩා ළමුන් තිදෙනෙක් ද අයත්. සිදුවීමෙන් ගොඩනැගිල්ල මුලුමනින්ම විනාශ වී ඇති අතර එහි සිටි 40කට අධික පිරිසක් තවදුරටත් සුන්බුන් අතර සිරවී සිටින බවයි වාර්තා වෙයි. කඩිනමින් ක්‍රියාත්මක වූ ආපදා සහන අංශ සිරවී සිටි අටදෙනෙකු මුදාගැනීමට සමත්ව තිබුණි. කඩා වැටුණු ගොඩනැගිල්ල වසර 90ත් 100ත් අතර පැරණි වන අතර අනතුර සිදුවන අවස්ථාවේදී එහි පවුල් 15ක පිරිසක් සිටි බවට වාර්තා වෙයි. මුදාගැනීමේ මෙහෙයුම් තවදුරටත් ක්‍රියාත්මක අතර අනතුරට හේතු සොයා විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=114343", "Category": null, "Parent URL": null}