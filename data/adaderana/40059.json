{"Source": "Adaderana", "Timestamp": "January 3, 2014 02:56 pm", "Headline": "වාර්තා අසත්‍යයයි", "News Content": "ශ්‍රී ලංකන් ගුවන් සමාගමට අයත් යානයක ක්‍රියාකාරිත්වය අඩාල වී එය හදිසියේ ගොඩබැස්ස වූ බවට පළ වන මාධ්‍ය වාර්තා ශ්‍රී ලංකන් ගුවන් සමාගම ප්‍රතික්ෂේප කරයි. පසුගිය 01 වැනිදා පස්වරු 2.35ට පමණ යූ.එල් 503 නැමැති ගුවන් යානය කොළඹ සිට ලන්ඩනයේ හිතෲ ගුවන් තොටුපළ බලා පියාසර කර ඇත. යානය පිටත් වී මිනිත්තු 45ට පමණ පසු එහි වීදුරුවකට කිසියම් හානියක් සිදුව ඇති බව නිරීක්ෂණය වීමෙන් අනතුරුව පස්වරු 4.30ට පමණ එය නිරුපද්‍රිතව ගොඩබස්වා තිබේ. ඒ අනූව එම යානය එදින ලන්ඩනය බලා පියාසර ‍කර නැත. එහි සිටි මගීන් ද නිරුපද්‍රිතව අවශ්‍ය ස්ථානවලට යොමුකර ඇති අතර එකී යානය හදිසියේ ගොඩබැස්සවීමට සිදුවුයේ නියමුවාගේ වරදකින් නොවන බව ශ්‍රී ලංකන් ගුවන් සේවා සමාගම කියයි. කෙසේ වුවද මේ ගැන තවදුරටත් පරීක්ෂණ පැවැත්වෙන බවද එම සමාගම නිකුත් කළ නිවේදනයක වැඩිදුරටත් දැක්වෙයි‍.", "URL": "https://sinhala.adaderana.lk/news.php?nid=40059", "Category": null, "Parent URL": null}