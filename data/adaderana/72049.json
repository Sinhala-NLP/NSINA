{"Source": "Adaderana", "Timestamp": "April 13, 2017 04:01 pm", "Headline": "විශ්‍රාම වැටුප අහෝසි කරන්න දෙන්නෙ නෑ", "News Content": "විශ්‍රාම වැටුප අහෝසි කිරීමේ රජයේ උත්සහයට එරෙහිව රාජ්‍ය සේවකයින් පෙළගැස්වීමට පියවර ගන්නා බව විශ්‍රාම වැටුප සුරැකීමේ සේවක මධ්‍යස්ථානය පවසයි.එහි ජාතික සංවිධායක ජානක තුෂාර මහතා කියා සිටියේ කම්කරු හා වෘත්තිය සබදතා අමාත්‍ය රවින්ද්‍ර සමරවීර මහතා පසුගියදා සිදු කළ ප්‍රකාශයකින් විශ්‍රාම වැටුප මුළුමනින්ම අහෝසි කිරිමේ වැඩපිළිවෙළක් ක්‍රියාත්මක වන බව හෙළිව ඇති බවයි.මේ වන විටත් රාජ්‍ය සේවකයින්ගේ විශ්‍රාම වැටුප කප්පාදු කර ඇති පසුබිමක එය සම්පුර්ණයෙන් අහෝසි කිරීමේ වැඩපිළිවෙළට එරෙහිව රාජ්‍ය සේවකයින් දැනුවත් කිරීම සඳහා වැඩසටහනක් ක්‍රියාත්මක කර තිබේ.මේ හරහා රාජ්‍ය සේවකයින්ගේ විශ්‍රාම වැටුප අහෝසි කිරීම සඳහා රජය ගෙන යන වැඩපිළිවෙළ පරාජය කිරීම සඳහා බලපෑමක් සිදු කළ හැකි බව විශ්‍රාම වැටුප් සුරැකීමේ සේවක මධ්‍යස්ථානයේ ජාතික සංවිධායක ජානක තුෂාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=72049", "Category": null, "Parent URL": null}