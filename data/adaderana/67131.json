{"Source": "Adaderana", "Timestamp": "December 18, 2016 11:55 am", "Headline": " පළාත් ආණ්ඩුකාරවරුන්ගේ බලතල අඩු කළ යුතුයි", "News Content": "සියළු පළාත් ආණ්ඩුකාරවරුන්ගේ බලතල අඩු කළ යුතු බව උතුරු පළාත් සභා සභාපති සී.වී.කේ.ශිවඥානම් මහතා පවසයි.උතුරු පළාත් සභාව සහ දෙමළ ජාතික සන්ධානය රජයට එම ඉල්ලීම ඉදිරිපත් කර ඇති බව ඔහු පෙන්වා දී තිබේ.ආණ්ඩුකාරවරයා විධායක ජනාධිපතිවරයාගේ නියෝජිතයෙකු බැවින් ඔහුට විශාල බලයක් හිමිවීම පළාත් සභාවල කටයුතුවලට බාධාවක් වන බව ශිවඥානම් මහතා ප්‍රකාශ කළේය.මේ අතර නව ආණ්ඩුක්‍රම ව්‍යවස්ථාව සැකසීමේ දී ආණ්ඩුකාරවරයා යන වචනය ද ඉවත් කළ යුතු බව දෙමළ ජාතික සන්ධානය රජයට යෝජනා කර ඇති බව එතුමා වැඩිදුරටත් පැවසීය.", "URL": "https://sinhala.adaderana.lk/news.php?nid=67131", "Category": null, "Parent URL": null}