{"Source": "Adaderana", "Timestamp": "November 15, 2014 08:45 am", "Headline": "මග මරුවාට පාසල් ශිෂ්‍යයෙක් බිලිවෙයි ", "News Content": "කුරුණෑගල - පුත්තලම මාර්ගයේ වාරියපොළ ප්‍රදේශයේ සිදුවු රිය අනතුරකින් පාසල් ශිෂ්‍යයෙකු මියගොස් තිබේ. වෑන් රථයක් පදික වේදිකාවේ ගමන්කරමින් සිටි පාසල් ශිෂ්‍යයකුගේ ගැටීමෙන් මෙම අනතුර සිදුව ඇති බව පොලිසිය පැවසුවේය. අනතුරෙන් බරපතළ තුවාල ලැබු ශිෂ්‍යා ප්‍රතිකාර සඳහා කුරුණෑගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ මලගනේ, කොහානේගම ප්‍රදේශයේ පදිංචිව සිටි 11 හැවිරිදි පාසැල් ශිෂ්‍යයකි. අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇති අතර වාරියපොල පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47401", "Category": null, "Parent URL": null}