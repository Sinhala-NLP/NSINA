{"Source": "Adaderana", "Timestamp": "August 25, 2012 12:02 pm", "Headline": "නෞකාවෙන් කාන්දු වු තෙල් ඉවත් කෙරෙයි", "News Content": "පානදුර මුහුදේ නැංගූරම්ලා තිබියදි මුහුදු බත් වු නෞකාවෙන් කාන්දු වු තෙල් නිසා වැල්ලවත්ත වෙරළේ තැන්පත් වී ඇති සිහින් තෙල් තට්ටුවක් ඉවත් කිරීමේ කටයුතු මේ වන විට සිදුවෙයි. වෙරළාරක්ෂක නිලධාරීන් හා සමුද්‍රජීවි පරිසර ආරක්ෂණ අධිකාරියේ නිලධාරීන් එම කටයුතුවල නිරතවන බව වෙරළාරක්ෂක දෙපාර්තමේන්තුවේ අධ්‍යක්ෂ ජනරාල් අනිල් ප්‍රේමරත්න මහතා පවසයි. කාන්දුවන තෙල් නිසා මුහුදු ජීවින්ට විශාල බලපෑමක් නොවන බව ඔහු පෙන්වාදෙයි. කෙසේ වෙතත් එම තෙල් ගල්කිස්ස මුහුදු ප්‍රදේශයේ සිට මීගමුව මුහුදු ප්‍රදේශය දක්වා පැතිර යා හැකි බව ද ප්‍රේමරත්න මහතා සඳහන් කරයි. මේ අතර මුහුදු වෙරළේ තැන්පත් වන තෙල් සහිත තුනී තට්ටු ඉවත් කිරීමේ කටයුතු සඳහා ආපදා කළමනාකරණ මධ්‍යස්ථානයේ හා නාවික හමුදාවේ ද සහය ලබා ගන්නා බව ඔහු පවසයි.", "URL": "https://sinhala.adaderana.lk/news.php?nid=26872", "Category": null, "Parent URL": null}