{"Source": "Adaderana", "Timestamp": "October 22, 2015 09:51 am", "Headline": "සෝබර්ස් - තිසේරා කුසලානය කාටද? -  ශ්‍රී ලංකාව පහරදෙයි", "News Content": "කොදෙව් කණ්ඩායම සමග පැවැත්වෙන දෙවන ටෙස්ට් තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කර තිබේ.මෙම තරඟය පී. සරවනමුත්තු ක්‍රීඩාංගණයේදී පැවැත්වෙන අතර පළමු තරඟය ශ්‍රී ලංකාව ඉනිමකින් ජය ලැබීය.අද තරඟයට ලහිරු තිරිමාන්න ක්‍රීඩා නොකරන අතර රංගන හේරත්ට මේ නිසා උපනායකත්වය පැවරී තිබේ.තරඟ දෙකකින් සමන්විත මෙම තරඟාවලිය සෝබර්ස් - තිසේරා කුසලාන ක්‍රිකට් තරගාවලිය ලෙස නම් කර ඇති අතර දෙවැනි තරගය නැරඹීමට ලෝක පූජිත ක්‍රිකට් ක්‍රීඩක ශ්‍රීමත් ගාෆීල්ඩ් සෝබර්ස්ද පැමිණ සිටියි.ශ්‍රී ලංකාවෙන් බිහි වූ කීර්තිමත් ක්‍රීඩකයෙකු වූ මයිකල් තිසේරා ද මෙම තරඟය නැරඹීමට එක්වන අතර ඔවුන් දෙදෙනාගේ නමින් මෙම කුසලානය නම් කර ඇත.", "URL": "https://sinhala.adaderana.lk/news.php?nid=54602", "Category": null, "Parent URL": null}