{"Source": "Adaderana", "Timestamp": "November 23, 2015 10:06 am", "Headline": " වෙඩිතැබීමක් - එක් අයෙකුට තුවාලයි", "News Content": "මාරවිල - මූදුකටුව ප්‍ර‍‍දේශයේ අවන්හලකදී සිදුවි ඇති වෙඩි තැබීමකින් එක් අයෙකු තුවාල ලබා මාරවිල මූලික රෝහලට ඇතුළත් කර තිබේ.ඊයේ (22) සවස මෙම වෙඩි තැබීම සිදුවී ඇති බවත්, අවන්හලේ සිටි දෙදෙනෙකු අතර ඇතිවූ බහින් බස් වීමකින් පසුව වෙඩි තැබීම සිදුවී ඇති බවට විශ්වාස කරන බවත් පොලීසිය කියයි.තුවාල ලබා රෝහල් ගත කර ඇති අය හදිසි ශල්‍යකර්මයට භාජනය කිරීමට සුදානම් කර ඇති බව රෝහල් ප්‍රකාශකයෙක් සඳහන් කළේය.කව්රුන් විසින් කුමන වර්ගයේ ගිනි අවියකින් වෙඩි තැබීම සිදු කළාද යන්න අනාවරණය වී නොමැති බව පොලීසිය කියයි.මාරවිල පොලීසිය වැඩි දුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=55261", "Category": null, "Parent URL": null}