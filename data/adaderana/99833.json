{"Source": "Adaderana", "Timestamp": "November 26, 2018 05:07 pm", "Headline": "වෛද්‍ය සභාවට නව සභාපති ලෙස පාලිත අබේකෝන් පත්වෙයි", "News Content": "ශ්‍රී ලංකා වෛද්‍ය සභාවේ නව සභාපතිවරයා ලෙස වෛද්‍ය පාලිත අබේකෝන් මහතා පත් කර තිබේ. සෞඛ්‍ය පෝෂණ හා දේශීය වෛද්‍ය අමාත්‍ය චමල් රාජපක්‍ෂ මැතිතුමා විසින් අද (26) එම පත් කිරීම සිදු කරන ලදී. වසර 5 ක් සදහා මෙම පත් කිරීම සිදුකර ඇති බව සෞඛ්‍ය පෝෂණ හා දේශීය වෛද්‍ය අමාත්‍යාංශය සඳහන් කරයි පාලිත අබේකෝන් මහතා දුම්කොල හා මධ්‍යසාර පිළිබඳ ජාතික අධිකාරීයේ සභාපතිවරයා ලෙසද කටයුතු කර තිබේ. ශ්‍රී ලංකා වෛද්‍ය සභාවේ සභාපති ධුරයෙන් මහාචාර්ය කොල්වින් ගුණරත්න මහතා ඉල්ලා අස්වී සමඟ පුරප්පාඩු වූ ශ්‍රී ලංකා වෛද්‍ය සභාවේ සභපති ධූරය සඳහා මෙම පත්කිරීම සිදුකර ඇත.", "URL": "https://sinhala.adaderana.lk/news.php?nid=99833", "Category": null, "Parent URL": null}