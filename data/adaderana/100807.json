{"Source": "Adaderana", "Timestamp": "December 15, 2018 06:18 pm", "Headline": "අකාරුණික මිනිසේකු නිසා මිය ගිය තවත් අහිංසකයින් දෙදෙනෙක්", "News Content": "අම්පාර උහන පොලිස් බල ප්‍රදේශයේ ගලපිටගල ගම්මානයේ කුඹුරකට පැමිනි වන අලියෙක් සහ ඌරෙක් විදුලිය සැර වැදි එම කුඹුරේම මියගොස් තිබේ. ඊයේ (14) රාත්‍රීයේ මෙම සතුන් දෙදෙනාට විදුලිය සැර වැදි ඇති බව වනජීවි නිළධාරින් කියයි. මෙම කුඹුර හරහා ඇද තිබුනු විදුලි රැහැනක මෙම සතුන් දෙදෙනා වැදි මිය ගොස් ඇතිබව දක්නට ඇති බව අද දෙරණ වාර්තාකරු පවසයි. මියගිය අලියාගේ උස අඩි අටයි අගල් හයක් පමන වෙන අතර අතර වයස අව්රුදු 18 ක් පමන වන බව වනජීවි නිළධාරින් පවසයි. දැනට මේ පිලිබදව වැඩිදුර පරීක්ෂණ පවත්වන බව වනජීවි නිලධාරින් පවසයි.", "URL": "https://sinhala.adaderana.lk/news.php?nid=100807", "Category": null, "Parent URL": null}