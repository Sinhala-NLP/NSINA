{"Source": "Adaderana", "Timestamp": "October 6, 2012 03:32 pm", "Headline": "මොණරාගල ඩිපෝවේ වර්ජනය තවදුරටත්", "News Content": "සිය ගැටලුව සම්බන්ධයෙන් මේවන තෙක් බලධාරීන් කිසිදු පියවරක් ගෙන නොමැති බව වර්ජනයේ නිරතව සිටින මොණරාගල ඩිපෝවේ සේවකයින් පවසයි. දැනට දින 4 සිට මොණරාගල ඩිපෝවේ සේවකයින් මෙලෙස වර්ජනයේ නිරතව සිටියි. මේ වසරේ අගෝස්තු, සැප්තැම්බර් මාසවලට අදාළව වැටුප් මේවන තෙක් නොගෙවීමට විරෝධය පළ කරමින් ඩිපෝ සේවකයින් මෙලෙස වර්ජනයේ නිරතව සිටින බව සඳහන්ය වර්ජනය හේතුවෙන් දුර ගමන් සේවා 9 ක් සහ දෛනිකව ධාවනය වන බස් රථ 50 ක් පමණ ධාවනය නොකෙරෙන බව ඩිපෝ සේවකයින් පවසයි. කෙසේ වෙතත් මොණරාගල උප ඩිපෝවක් වන සියඹලාණ්ඩුව ඩිපෝව ද මේවන විට මෙම වැඩ වර්ජනයට එක්ව සිටින බව සඳහන්ය.", "URL": "https://sinhala.adaderana.lk/news.php?nid=28068", "Category": null, "Parent URL": null}