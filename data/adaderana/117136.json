{"Source": "Adaderana", "Timestamp": "August 21, 2019 05:51 pm", "Headline": "එජාපයේ ප්‍රශ්න විසඳගන්න චම්පිකගෙන් කාලයක්", "News Content": "එක්සත් ජාතික පෙරමුණ ප්‍රමුඛ සන්ධානය ගොඩ නැගීමේ කටයුතු එළැඹෙන 31 වනදාට ප්‍රථම සිදු කරන බව අමාත්‍ය පාඨලී චම්පික රණවක මහතා පවසයි. කොළඹ පැවති වැඩසටහනකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. ප්‍රජාතන්ත්‍රවාදී ජාතික සන්ධානය පිහිටවීම සම්බන්ධයෙන් තිබු සියලු ගැටළු පසුගිය සෙනසුරාද දිනයේදී විසදා ගත් බව අමාත්‍ය පාඨලී චම්පික රණවක මහතා පැවසීය. මේ අතර අමාත්‍යවරයා වැඩිදුරටත් කියා සිටියේ එක්සත් ජාතික පක්ෂය තුළ ඇති ගැටළු විසඳා ගැනීම සඳහා එළැඹෙන 31 දක්ව අවස්ථාව දුන් බවයි. ඉන් අනතුරුව එළැඹෙන 31 වනදාට ප්‍රථම එක්සත් ජාතික පෙරමුණ ප්‍රමුඛ ගොඩ නගන සන්ධානය සහ එහි අපේක්ෂයා ප්‍රකාශයට පත් කර ප්‍රජාතන්ත්‍රවාදී පෙරමුණේ ජනාධිපතිවරණය සඳහා කටයුතු ආරම්භ කිරීම බව අමාත්‍ය පාඨලී චම්පික රණවක මහතා වැඩිදුරට පැවවසීය.", "URL": "https://sinhala.adaderana.lk/news.php?nid=117136", "Category": null, "Parent URL": null}