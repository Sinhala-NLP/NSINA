{"Source": "Adaderana", "Timestamp": "November 11, 2018 11:24 am", "Headline": "ක්‍රිකට් කණ්ඩායමේ කළමනාකරු ඉල්ලා අස්වෙයි", "News Content": "ශ්‍රී ලංකා ක්‍රිකට් කණ්ඩායමේ කළමනාකරු චරිත් සේනානායක මහතා සිය ධුරයෙන් ඉල්ලා අස්වී තිබේ. චරිත් සේනානායක මහතා සඳහන් කළේ ශ්‍රී ලංකා ක්‍රිකට් ආයතනයේ පරිපාලනය සමග ඇති වූ අර්බුදකාරි තත්ත්වයක් හේතුවෙන් මෙම තීරණය ගත් බවයි. එංගලන්ත කණ්ඩායම සමග පැවැති පළමු ටෙස්ට් ක්‍රිකට් තරඟයෙන් අනතුරුව චරිත් සේනානායක මහතා ධූරයෙන් ඉල්ලා අස්වීම ලිඛිතව දැනුම්දී තිබේ. කෙසේවෙතත් ඉදිරි ටෙස්ට් තරඟ දෙක සදහා ද සහභාගී වන ලෙස ශ්‍රී ලංකා ක්‍රිකට් ආයතනය ඔහුට දැනුම් දී ඇති බව සඳහන් වෙයි. එහෙත් චරිත් සේනානායක මහතා අද දෙරණට සඳහන් කළේ තමන් එම ඉල්ලීම ප්‍රතික්ෂේප කරමින් සිය ධූරයේ කටයුතු වලින් ඉවත් වන බවයි.", "URL": "https://sinhala.adaderana.lk/news.php?nid=99044", "Category": null, "Parent URL": null}