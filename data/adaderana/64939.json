{"Source": "Adaderana", "Timestamp": "October 11, 2016 01:19 pm", "Headline": "  හමුදා සහයෙන් ධීවරයින් 2ක් ගොඩ එයි ", "News Content": "රෝගී තත්ත්වයක් හේතුවෙන් අසාධ්‍ය තත්ත්වයේ පසු වූ ධීවරයින් දෙදෙනෙකු ගොඩබිමට රැගෙන ඒමට නාවික හමුදාව සහය වී තිබේ.ගාල්ල ධීවර වරායෙන් ධීවර කටයුතු සඳහා පිටත්ව ගිය බහුදින ධීවර යාත්‍රාවක ධීවරයින් දෙදෙනෙකු මෙලෙස රෝගාතුර වී ඇති බව නාවික හමුදාව පැවසුවේය.ගාල්ල ප්‍රදීපාගාරයේ සිට නාවික සැතපුම් 70ක පමණ දුරින් වූ මුහුදු ප්‍රදේශයේ දී රෝගාතුර වු අදාළ ධීවරයින් දෙදෙනා නාවික හමුදාවේ පී - 450 වේග ප්‍රහාරක යාත්‍රාව මගින් ගාල්ල ධීවර වරාය වෙත රැගෙන විත් ඇති බව සඳහන්ය.ඉන් අනතුරුව වෛද්‍ය ප්‍රතිකාර සඳහා ඔවුන් ගාල්ල කරාපිටිය ශික්ෂණ රෝහල වෙත ඇතුළත් කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=64939", "Category": null, "Parent URL": null}