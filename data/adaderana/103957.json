{"Source": "Adaderana", "Timestamp": "February 9, 2019 09:19 am", "Headline": "ආණ්ඩුවට රට ගැන සැලැසුමක් නෑ", "News Content": "වත්මන් ආණ්ඩුවට රට සංවර්ධනය කිරීමේ සැලැසුමක් නොමැති බව ජනතා විමුක්ති පෙරමුණේ මහලේකම් ටිල්වින් සිල්වා මහතා පැවසීය. ගාල්ල ප්‍රදේශයේ පැවති ජනහමුවකට එක්වෙමින් ඒමහතා මේ බව සඳහන් කලේය. ආණ්ඩුවට රට ගැන සැලැස්මක් අතීතයේ නොතිබුන බවත් වර්තමානයේදී හෝ අනාගතයේදීත් නොමැති බවත් ඔහු ප්‍රකාශ කලේය. වසර 71ක් තුල රටේ ජනතාවට ලැබී ඇති නිදහස කුමක්දැයි විමසා සිටිමින් ටිල්වින් සිල්වා මහතා කියා සිටියේ ජනතාවට ලැබී ඇත්තේ බඩගින්නේ නිදහස බවයි. එසේම රස්සාවක් නොකර සිටීමේ නිදහසත්, පීඩාවට පත්වීමේ නිදහසත් සහ දුක්විඳීමේ නිදහසද ජනතාවට ලැබී ඇති බවයි. ඔහු වැඩිදුරටත් අදහස් දක්වමින් පැවසූවේ සත්‍ය වශයෙන්ම නිදහස අද වන විට ලැබී ඇත්තේ ජාවාරම්කරුවන්ට බවයි.", "URL": "https://sinhala.adaderana.lk/news.php?nid=103957", "Category": null, "Parent URL": null}