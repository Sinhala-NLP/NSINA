{"Source": "Adaderana", "Timestamp": "November 11, 2016 05:02 pm", "Headline": "ආවා කල්ලියේ තවත් 4ක් රිමාන්ඩ්", "News Content": "“ආවා” කල්ලිය නැමැති සංවිධානයේ සාමාජිකයින් බවට සැකකෙරෙන පුද්ගලයින් සිව් දෙනෙකු රක්ෂිත බන්ධනාගාර ගත කර තිබේ.ඒ අනුව ඔවුන් අද කොළඹ අතිරේක මහේස්ත්‍රාත් අරුණි ආටිගල මහත්මිය වෙත ඉදිරිපත් කිරීමෙන් පසු ලබන 16 වනදා දක්වා රක්ෂිත බන්ධනාගාර ගත කළ බව අද දෙරණ වාර්තාකරු සඳහන් කළේය.ත්‍රස්ත විමර්ශන ඒකකය සහ පොලිසිය එක්ව මේ සම්බන්ධයෙන් වැඩිදුර විමර්ශන සිදු කරන බව සඳහන්ය.මේ අතර මිට පෙර ද ආවා කල්ලියේ සාමාජිකයින් බවට සැකපිට පුද්ගලයින් 06 දෙනකු අත්අඩංගුවට ගෙන අධිකරණයට ඉදිරිපත් කිරීමෙන් පසු ඔවුන් ද ලබන 16 වනදා දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=65948", "Category": null, "Parent URL": null}