{"Source": "Adaderana", "Timestamp": "November 18, 2017 09:42 pm", "Headline": "ඇලෝසියට හලෝ කිවුව කාගෙ කාගෙත් වත්කම් සොයන්න ඕනෑ යැයි රන්ජන් කියයි", "News Content": "අර්ජුන ඇලෝසියස්‌ සමඟ දුරකථන සංවාද පැවැත්වූ පුද්ගලයින්ගේ වත්කම් හා දේපළ ගැන සොයා බැලිය යුතු බව සමාජ සවිබලගැන්වීම්, සුභසාධන හා කන්ද උඩරට උරුමය පිළිබඳ නියෝජ්‍ය අමාත්‍ය රන්ජන් රාමනායක මහතා පවසයි. අර්ජුන ඇලෝසියස්‌ මහතා සමඟ දුරකථන සංවාද පැවැත්වූ පුද්ගලයින් පිළිබඳ දැන් හෙළි වී ඇති බවත් චෝදනා එල්ල මන්ත්‍රීවරුන්ගේ වත්කම් හා දේපළ පිළිබඳ වහාම සොයා බැලිය යුතු යැයි ඔහු ප්‍රකාශ කළේය. මෙම මහා පරිමාණ මූල්‍ය වංචා ගැන සේවීමට ඉදිරිපත් වීම සම්බන්ධයෙන් ජනාධිපති මෛත්‍රීපාල සිරිසේන මහතාට ස්‌තුති වන්ත විය යුතු බවත් මේ සිද්ධියට සම්බන්ධ ආණ්‌ඩු පක්‍ෂයේ මෙන්ම විපක්‍ෂයේ දේශපාලනඥයන් සොයාගෙන ඔවුන්ට දඬුවම් දිය යුතු බවත් නියෝජ්‍ය අමාත්‍ය රන්ජන් රාමනායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=80137", "Category": null, "Parent URL": null}