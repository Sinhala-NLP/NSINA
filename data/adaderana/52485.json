{"Source": "Adaderana", "Timestamp": "July 7, 2015 12:00 pm", "Headline": "වතුකම්කරුවන් තවමත් සෙමින් වැඩ!", "News Content": "දෛනික මූලික වැටුප රුපියල් 1000ක් දක්වා වැඩි කරන ලෙස ඉල්ලමින් වතුකම්කරුවන් ආරම්භ කර ඇති සෙමින් වැඩකිරීමේ වෘත්තීය සමිති ක්‍රියාමාර්ගය හේතුවෙන් තේ කර්මාන්ත ශාලාවල කටයුතු අඬාල වී ඇති බව වතුඅධිකාරීවරුන් පවසයි. මේ හේතුවෙන් හෙට සිට තේ කර්මාන්ත ශාලා තාවකාලිකව වසා දමා වතු කාර්යය මණ්ඩලය සේවා ස්ථානවලින් ඉවත් කරගැනීමට වතු සමාගම් 23ක් තීරණය කර ඇති බව ඔවුන් කියයි. දැනට වතුකම්කරුවෙකුට දෛනිකව ගෙවනු ලබන රුපියල් 485ක වැටුපට අමු තේ දළු කිලෝග්‍රෑම් 15ත් 20ත් අතර ප්‍රමාණයක් නෙළිය යුතු වුව ද වෘත්තීය සමිති ක්‍රියාමාර්ගය හේතුවෙන් ඊයේ දිනයේ දී එක් වතුකම්කරුවෙකු නෙළා ඇත්තේ දළු කිලෝග්‍රෑම් තුනත් පහත් අතර ප්‍රමාණයක් බව සඳහන්ය.", "URL": "https://sinhala.adaderana.lk/news.php?nid=52485", "Category": null, "Parent URL": null}