{"Source": "Adaderana", "Timestamp": "December 17, 2017 02:38 pm", "Headline": " ආණමඩුවේ එජාප පුවරු එජාපයෙන්ම ගලවයි", "News Content": "ආණමඩුව මැතිවරණ කොට්ඨාසය තුළ සවිකර තිබූ මැතිවරණ ප‍්‍රචාරක පුවරු සියල්ල ඉවත් කිරීමට පියවර ගෙන තිබේ. එම කටයුතු ආරම්භ කෙරුණේ ආණමඩුව නගර මධ්‍යයෙනි. මැතිවරණ නීතියට අනුව කටයුතු කරමින් සාධාරණ හා ආදර්ශමත් ඡන්ද විමසීමක් සඳහා දායකත්වය ලබා දීම වෙනුවෙන් සියලුම ප‍්‍රචාරක පුවරු ඉවත් කරන්නැයි තමන් ආණමඩුව එක්සත් ජාතික පක්‍ෂ අපේක්‍ෂකයින්ට හා ආධාරකරුවන් වෙත උපදෙස් ලබා දුන් බව ආණමඩුව එක්සත් ජාතික පක්‍ෂ සංවිධායක හා රාජ්‍ය අමාත්‍ය පාලිත රංගේ බණ්ඩාර මහතා සඳහන් කළේය. පසුගියදා (17) ආණමඩුව නගරයේ පුවරු ඉවත් කෙරුණූ අතර එම අවස්ථාවට අමාත්‍යවරයාද ආධාරකරුවන් සමග සහභාගී විය.", "URL": "https://sinhala.adaderana.lk/news.php?nid=81662", "Category": null, "Parent URL": null}