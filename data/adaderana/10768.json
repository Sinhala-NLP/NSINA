{"Source": "Adaderana", "Timestamp": "September 10, 2010 12:30 pm", "Headline": "බණත් ඕනෑ, අණත් ඕනෑ", "News Content": "පොලිස් නිල ඇදුමට මුවා වී සාමාන්‍ය ජනතාවට අකටයුතුකම් කිරීමට කිසිවෙකුටත් ඉඩ නොදෙන බව මධ්‍යම පළාත් භාර නියෝජ්‍ය පොලිස්පති පූජිත ‍ජයසුන්දර මහතා පවසයි. ඒ සඳහා බණ පමණක් නොව අණ ද අවශ්‍ය බව ඒ මහතා ප්‍රකාශ කරයි. පමණක් නොව මධ්‍යම පළාතේ මේ වන විටත් ඒ සඳහා විශේෂ වැඩපිළිවෙලක් ක්‍රියාත්මක බව ඔහු සඳහන් කළේය. මෙම වැඩ පිළිවෙළ කිසියම් අපරාධයක් පිළිබඳ ලබාදෙන තොරතුරු අලෙවි නොකර එම තොරතුරු ලබාදෙන පුද්ගලයින් අමාරුවේ නොවැටෙන, විශ්වසනීය තත්ත්වයක් ජනතාව තුළ ඇති කිරීමේ හැකියාවක්, හැඟීමක් පොලිස් නිලධාරීන්ට ඇති කිරීමේ හැකියාව ලැබෙන වැඩ පිළිවෙළක් බව ද ඒ මහතා අවධාරණය කළේය. පොලිසිය පිළිබඳ සැකය වෙනුවට ජනතාව තුළ විශ්වාසය ඇතිවන ආකාරයෙන් කටයුතු කළ යුතු බව ද නියෝජ්‍ය පොලිස්පතිවරයා සඳහන් කරයි. නීතිය, මහ ජනයා ආරක්ෂා කීරීමට සිටින පුද්ගලයින් මහ ජනයාට වින කරයි නම් එය විශාල පාපයක් බව ද පූජිත ‍ජයසුන්දර මහතා පෙන්වාදෙයි. ගම්මාන සංවර්ධනය කිරීම සඳහා\"ගමනැගුමට පොලිසිය\"යන තේමාව යටතේ දඹුල්ලේ ආරම්භ වූ වැඩසටහනට එක්වෙමින් පූජිත ‍ජයසුන්දර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=10768", "Category": null, "Parent URL": null}