{"Source": "Adaderana", "Timestamp": "March 11, 2018 10:03 am", "Headline": "රත්මලේ දුම්රිය ස්ථානයේ දේපල සොරකම් කරලා", "News Content": "මාතර - කතරගම අලුතින් ඉදිකරන දුම්රිය මාර්ගයේ රත්මලේ දුම්රිය ස්ථානයේ දේපල සොරකම් කළ පුද්ගලයෙකු අත්අඩංගුවට ගෙන තිබේ. සැකකරු විසින් දුම්රිය මාර්ගය ඉදිකිරීම සඳහා රැගෙනවිත් තිබූ රුපියල් හාර ලක්ෂ 77,000ක පමණ වටිනාකමින් යුත් කමිබ් ඇතුළු දේපල සොරකම් කර ඇති බව දික්වැල්ල පොලීසිය පැවසුවේය. සැකකරුගෙන් සිදුකළ ප්‍රශ්න කිරීම්වලදී සොරාගත් දේපලවලින් කොටසක් පොලීසිය විසින් සොයාගෙන තිබේ. මෙලෙස අත්අඩංගුවට ගෙන ඇත්තේ රත්මලේ ප්‍රදේශයේ පදිංචිව සිටි 40 හැවිරිදි අයෙකු වන අතර ඔහු මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=85484", "Category": null, "Parent URL": null}