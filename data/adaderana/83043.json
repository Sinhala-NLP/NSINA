{"Source": "Adaderana", "Timestamp": "January 16, 2018 09:38 am", "Headline": " ලංකාවේ දෙමළ සරණාගතයින් 39784ක්  තමිල්නාඩුවේ ඉන්නවා", "News Content": "යුදසමයේදී ඉන්දියාවට පලා ගිය දෙමළ සරණාගතයින් 39784 ක් ඉන්දියාවේ තමිල්නාඩු ප්‍රාන්තයේ සිටින බව මධ්‍යම රජය විසින් සිදුකළ සමීක්ෂණයකදී හෙළි වී තිබේ. ඉන්දීය මධ්‍යම රජයේ ස්වදේශ කටයුතු පිළිබඳ අමාත්‍යංශය මෙම සමීක්ෂණය සිදු කොට ඇත්තේ පසුගිය ජනවාරි මස 4 වෙනිදා සිට 9 වෙනිදා දක්වා වූ කාලය තුළදීය. ශ්‍රී ලාංකික දෙමළ සරණාගතයින් ඉන්දියාවේ තමිල්නාඩු ප්‍රාන්තයේ කදවුරු 107 ක ජීවත් වන බවද මේම සමීක්ෂණයේදී හෙලි වී තිබේ. මෙම කඳවුරුවල ගොඩනැගිලිවලින් ගොඩනැගිලි විශාල සංඛ්‍යාවක් අවුරුදු 100 කට වඩා පැරණි නිසා ඒ වෙනුවෙන් නව ගොඩනැගිලි ලබා දිය යුතු බවත්, ඉන්දියාවේ සිටින සරණාගතයින්ගෙන් තමිල්නාඩු ප්‍රාන්තයේ පුරවැසිභාවය ඉල්ලා සිටින පිරිසට පුරවැසිභාවය ලබාදීම පිළිබඳව සලකා බැලීමක් සිදු කළ යුතු බවත් තමිල්නාඩු ප්‍රාන්තයේ නියෝජ්‍ය ප්‍රධාන අමාත්‍ය ඕ.පනීර්සෙල්වම් විසින් මධ්‍යම රජයෙන් කළ ඉල්ලීමකින් පසුව මෙම සමීක්ෂණය සිදු කොට තිබේ.", "URL": "https://sinhala.adaderana.lk/news.php?nid=83043", "Category": null, "Parent URL": null}