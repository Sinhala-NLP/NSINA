{"Source": "Adaderana", "Timestamp": "November 6, 2012 11:29 am", "Headline": "කොහුබත් කර්මාන්ත ශාලාවක ගින්නක්", "News Content": "කොච්චිකඩේ, මඩම්පැල්ල ප්‍රදේශයේ කොහුබත් සැකසීමේ කර්මාන්ත ශාලාවක ගින්නක් හටගෙන තිබේ. ඊයේ (05) රාත්‍රී හටගත් මෙම ගින්න හේතුවෙන් කර්මාන්ත ශාලාවේ දේපලවලට හා නිෂ්පාදනවලට හානි සිදුව ඇති බව පොලීසිය සඳහන් කළේය. කෙසේ වෙතත් මීගමුව ගිනි නිවන ඒකකයේ නිලධාරීන් විසින් මේ වන විට ගින්න මැඩපවත්වා තිබේ. ගින්න හටගැනීමට හේතුව මෙතෙක් අනාවරණය වී නොමැති අතර කොච්චිකඩේ පොලීසිය සිද්ධිය සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=28946", "Category": null, "Parent URL": null}