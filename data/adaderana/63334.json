{"Source": "Adaderana", "Timestamp": "August 22, 2016 10:35 am", "Headline": " තියුණු ආයුධයකින් පහරදී  මරු‍ට", "News Content": "ඇඹිලිපිටිය, චන්ද්‍රිකා වැව්තාවුල්ල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ.පොලීසිය පැවසුවේ මෝටර් රථ ධාවන තරයකින් පසු සාදයක් අතරතුර ඇති වූ බහින් බස්වීමක් දුර දිග යාමෙන් සිදු වූ පහරදීමකින් අදාළ ඝාතනය සිදුව ඇති බවයි.පහරදීමෙන් බරපතළ තුවාල ලැබූ පුද්ගලයින් සිව් දෙනෙකු ඇඹිලිපිටිය රෝහලට ඇතුළත් කර ඇති අතර එහිදී එක් අයෙකු මියගොස් තිබේ.මියගොස් ඇත්තේ පල්ලෙබැද්ද ප්‍රදේශයේ පදිංචි 27 හැවිරිදි පුද්ගලයෙකි.සිද්ධිය සම්බන්ධයෙන් කණ්ඩායම් 03ක් පරීක්ෂණ ආරම්භ කර ඇති අතර අදාළ සැකකරුවන් මේ වන විට හඳුනාගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=63334", "Category": null, "Parent URL": null}