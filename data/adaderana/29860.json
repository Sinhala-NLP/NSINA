{"Source": "Adaderana", "Timestamp": "December 11, 2012 08:06 am", "Headline": "සා.පෙළ විභාගය ඇරඹීමට සියල්ල සුදානම්", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය අද පෙරවරු 8.30ට ආරම්භ වන බව වි‍භාග දෙපාර්තමේන්තුව පවසයි. ඒ අනුව ඊට පෙනී සිටින අයදුම්කරුවන් පෙරවරු 8.00 වන විට තමන්ට අයත් විභාග මධ්‍යස්ථානවලට පැමිණීම වැදගත් වේ. මධ්‍යස්ථාන 4048 ක දී විභාගය පැවැත්වීමට කටයුතු යොදා ඇත. පාසල් හා පෞද්ගලික අයදුම්කරුවන් (5,42,260) පන්ලක්ෂ හතලිස් දෙදහස් දෙසිය හැට දෙනෙකු විභාගයට පෙනී සිටීමට නියමිතය.", "URL": "https://sinhala.adaderana.lk/news.php?nid=29860", "Category": null, "Parent URL": null}