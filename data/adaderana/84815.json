{"Source": "Adaderana", "Timestamp": "February 25, 2018 03:32 pm", "Headline": " දියර ද්‍රව්‍යයක් පානය කරලා ධීවරයා අවසන් ගමන් යයි ", "News Content": "ගාල්ල ධීවර වරායෙන් ධීවර කටයුතු සඳහා පිටත්ව ගිය ධීවරයෙකු දියරමය ද්‍රව්‍යයක් පානය කිරීමෙන් ඇති වූ රෝගී තත්ත්වයක් හේතුවෙන් මියගොස් තිබේ. පසුගිය 11 වන දින ගාල්ල ධීවර වරායෙන් මුහුදු කටයුතු සඳහා ධීවරයින් හත් දෙනෙකු මුහුදු ගොස් ඇති අතර ඔවුන්ගෙන් එක් අයෙකු මුහුදේ පාවෙමින් තිබූ දියර බෝතලයක් ගෙන පානය කර ඇති බව වාර්තා වෙයි. අදාළ දියර පානය කිරීමෙන් අනතුරුව එම ධීවරයා අසාධ්‍ය තත්ත්වයට පත්ව ඇති අතර ඔහු ගාල්ල දක්ෂිණ නාවික කඳවුරේ ඩෝරා යාත්‍රාවක් මඟින් ගොඩබිමට රැගෙන විත් කරාපිටිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ මාගෙදර, යක්කලමුල්ල ප්‍රදේශයේ පදිංචිව සිටි 30 හැවිරිදි අයෙකි. පශ්චාත් මරණ පරීක්ෂණය අද(25) දින සිදුකිරීමට නියමිත අතර සිද්ධිය සම්බන්ධයෙන් ගාල්ල වරාය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=84815", "Category": null, "Parent URL": null}