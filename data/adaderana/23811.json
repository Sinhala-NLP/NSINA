{"Source": "Adaderana", "Timestamp": "April 26, 2012 09:54 am", "Headline": "කිංග්ස් ලෙවන් පරදා මුම්බායි ඉන්දියන් ජය ලබයි", "News Content": "ඉන්දීය ප්‍රීමියර් ලීග් තරගාවලියේ ඊයේ (25) පැවති තවත් තරගයකින් කිංග්ස් ලෙවන් පන්ජාබ් කණ්ඩායම පරදවා මුම්බායි ඉන්දියන්ස් කණ්ඩායම ජය ගැනීමට සමත් විය. තරගයේ කාසියේ වාසිය දිනූ පන්ජාබ් කණ්ඩායම පළමුව පන්දුවට පහරදීමට තීරණය කරනු ලැබීය. ඒ අනුව ඔවුන් නියමිත පන්දුවාර 20 අවසානයේ කඩුලු 3 ක් දැවී ලකුණු 168 ක් ලබාගැනීමට සමත් විය. පන්ජාබ් කණ්ඩායම වෙනුවෙන් ඩේවිඩ් හසී නොදැවී ලකුණු 68 ක් ලබාගත්තේය. පිළිතුරු ඉනිම සඳහා ‍පිටියට පිවිසි මුම්බායි ඉන්දියන්ස් කණ්ඩායම පන්දුවාර 19 පන්දු 5 ක් තුළ කඩුලු 6 ක් දැවී ජයග්‍රහණය වාර්තා කිරීමට සමත් විය. මුම්බායි කණ්ඩායම වෙනුවෙන් රෝහිත් ෂර්මා ලකුණු 50 ක් සහ අම්බති රයිදු නොදැවී ලකුණු 34 ක් ලබාගත්හ.", "URL": "https://sinhala.adaderana.lk/news.php?nid=23811", "Category": null, "Parent URL": null}