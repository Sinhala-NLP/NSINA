{"Source": "Adaderana", "Timestamp": "February 4, 2016 05:51 pm", "Headline": "වෙළඳසැලට විද්ද කත ඇතුළු අයෙක් රිමාන්ඩ්!", "News Content": "දිවුලපිටිය, මරඳගහමුල ප්‍රදේශයේ වෙළඳසැලකින් භාණ්ඩ සොරකම් කිරීමේ සිද්ධියක් සම්බන්ධයෙන් අත්අඩංගුවට ගත් කාන්තාවක සහ තවත් පුද්ගලයෙකු රක්ෂිත බන්ධනාගර ගත කර තිබේ.ඊයේ දිනයේ අදාළ වෙළඳසැලට පැමිණි කාන්තාවන් දෙදෙනෙකු සහ පිරිමි පුද්ගලයෙකු එම වෙළඳසැලේ තිබූ භාණ්ඩ තොගයක් සිය ඇඳුම් වල සඟවා ත්‍රීරෝද රථයකින් පළා ගොස් තිබුණි.කෙසේවෙතත් වෙළඳසැලේ අයිතිකරු විසින් එම ත්‍රිරෝද රථය ලුහුබැඳගොස් පිරිමි පුද්ගලයා සහ එක් කාන්තාවක අල්ලා පොලීසියට භාර දී ඇති අතර අනෙක් කාන්තාව පළා ගොස් තිබේ.අත්අඩංගුවට ගත් සැකකාරිය මොරටුව ප්‍රදේශයේ පදිංචිකාරියක් සහ සැකකරු පානදුර, අලුබෝමුල්ල ප්‍රදේශයේ පදිංචිකරුවෙකු බව සඳහන්ය.සැකකරුවන් පැමිණි ත්‍රීරෝද රථයේ තිබී සොරකම් කරන ලද භාණ්ඩ තොගයක්ද සොයාගෙන ඇති අතර කැලණිය හා මීගමුව ප්‍රදේශවල වෙළඳසැල් කිහිපයකින් සොරකම් කරන ලද භාණ්ඩ තොගයක් ද ඒ අතර වූ බව පොලීසිය සඳහන් කළේය.සැකකරු හා සැකකාරිය මිනුවන්ගොඩ මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන 09 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=56920", "Category": null, "Parent URL": null}