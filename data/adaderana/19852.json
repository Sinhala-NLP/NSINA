{"Source": "Adaderana", "Timestamp": "November 8, 2011 08:54 am", "Headline": "තෙවන ටෙස්ට් තරගය ජය පැරදුමෙන් තොරව නිමයි ", "News Content": "ශ්‍රී ලංකාව හා පකිස්ථානය අතර පැවති තුන්වන ටෙස්ට් ක්‍රිකට් තරගය ජය පරාජයෙන් තොරව ඊයේ(07) අවසන් විය. එම තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කරනු ලැබීය. ඒ අනුව ශ්‍රී ලංකාව සිය ප්‍රථම ඉනිම සඳහා ලකුණු 413 ක් ලබාගැනීමට සමත් විය. එහිදී විශිෂ්ට පිති හරඹයක නිරත වූ කුමාර සංගක්කාර ලකුණු 144 ක් ද තිලකරත්න ඩිල්ශාන් ලකුණු 92 ක් ද ලබාගත්තේය. පිළිතුරු ඉනිම ක්‍රීඩා කළ පකිස්ථානුවන් සිය ප්‍රථම ඉනිම සඳහා ලකුණු 340 ක් රැස් කළේය. යුනෙස්ඛාන් ලකුණු 122 ක් ද මිෂ්බා උල් හක් ලකුණු 89ක් ද ලබා ගත්තේය. ශ්‍රී ලංකා දෙවන ඉනිම කඩුලු 06ක් දැවී ලකුණු 181ක් ලබා සිටියදී අත්හිටවූ අතර පන්දුවට පහරදිමේ වාරය පකිස්ථානුවන්ට ලබාදුන්නේය. ඊයේ අවසන් දිනය නිමා වන විට පකිස්ථානුවන් කඩුලු 4 ක් දැවී ලකුණු 87 ක් ලබා ගත්තේය.", "URL": "https://sinhala.adaderana.lk/news.php?nid=19852", "Category": null, "Parent URL": null}