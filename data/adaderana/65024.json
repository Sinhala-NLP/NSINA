{"Source": "Adaderana", "Timestamp": "October 13, 2016 04:53 pm", "Headline": "රැකියා වි‍රහිත උපාධිධාරීන්ගේ සංගමයෙන් අගමැතිට වි‍රෝධය!", "News Content": "රැකියා වි‍රහිත උපාධිධාරීන්ට රැකියා ලබාදෙන බවට අගමැතිවරයා කර ඇතැයි කියන ප්‍රකාශයට ඒකාබද්ධ රැකියා විරහිත උපාධිධාරීන්ගේ සංගමය විරෝධය පළ කර තිබේ. එම සංගමය ඒ පිළිබඳව නිකුත් කළ නිවේදනයක් පහත පරිදිය.රැකියා විරහිත උපාධිධාරීන්ට රැකියා දෙන බවට අගමැතිවරයා කර ඇති ප‍්‍රකාශය සම්බන්ධවයි.2012 වසරේ අපේ‍්‍රල් සිට දිවයින පුරා රැකියා විරහිත උපාධිධාරීන් 30,000 ක් පමණ රැකියා විරහිත භාවයෙන් පීඩාවට පත්ව සිටී. විවිධ පොරොන්දු දී බලයට ආ යහපාලන ආණ්ඩුව ද මේ ගැටළුවට විසඳුම් නොදී කල් වරමින් ඇත. ආණ්ඩුවේ මෙකී නිහැඬියාවට එරෙහිව රැකියා විරහිත උපාධිධාරීන් සංවිධානය වෙමින් සිටින මොහොතක අගමැතිවරයාට හිටිහැටියේ මේ ගැටළුව මතක්වීම හාස්‍යයට කරුණකි.උපාධිධාරීන්ගේ ගැටළු විසඳීමට යැයි කියා අගමැති පත්කළ කමිටුව ද කල්වැරීමේ උප්පරවැට්ටියක් බවට පත්ව ඇත. මෙවන් මොහොතක රැකියා විරහිත උපාධිධාරීන් රැවටීමට කරන, මෙවැනි ප‍්‍රකාශ වලට හසු නොවන ලෙසත් ආරම්භ කළ අරගලයේ දිගින් දිගටම රැඳී සිටින ලෙසත් රැකියා විරහිත උපාධිධාරී සොයුරු සොයුරියන්ට අපි අවධාරණය කරසිටිමු.එමෙන්ම විවිධ ප‍්‍රකාශ නිකුත්කරමින් නොසිට, ආණඩුවේ බලධාරීන් රැකියා විරහිත උපාධිධාරීන්ගේ ගැටළුවට විස`දුම් ලබාදීමට වහා මැදිහත් විය යුතු බවත් දන්වා සිටිමු.කැඳවුම්කරු,තැන්නේ ඤාණානන්ද හිමි", "URL": "https://sinhala.adaderana.lk/news.php?nid=65024", "Category": null, "Parent URL": null}