{"Source": "Adaderana", "Timestamp": "March 26, 2012 06:55 pm", "Headline": " 30 වසරක යුද්ධය නිමා කළා සේ 28 වසරක නිල්වලා ගැටලුව විසඳනවා", "News Content": "30 වසරක් නිමා නොවූ යුද්ධය නිම කළ අයුරින් 28 වසරක් නිම නොවූ නිල්වලා ව්‍යාපෘතියේ ගැටලුව කඩිනමින් විසඳීමට හැකි බව ජනාධිපති මහින්ද රාජපක්ෂ මහතා පවසයි. නිල්වලා ගඟට කරදිය මිශ්‍ර වීම හේතුවෙන් පානීය ජලය සහ කෘෂි වගාවන්ට අවශ්‍ය ජලය ලබා ගැනීම පිළිබඳව මතු වී ඇති ගැටලු පිළිබඳ අද විශේෂ සාකච්ඡාවක් පැවැත්වී තිබේ. එහි දී ජනාධිපතිවරයා පෙන්වා දී ඇත්තේ සිංගප්පූරුවේ ක්‍රියාත්මක\" මරීනා බරාජ් \" වැනි වාරි ව්‍යාපෘති සඳහා භාවිත කළ ක්‍රමවේදයන් නිල්වලා ව්‍යාපෘතිය සඳහා ද යොදා ගැනීමට ඇති හැකියාව පිළිබඳ සොයා බැලිය යුතු බවයි. නිල්වලා ගඟ මඟින් මතුවන ගංවතුර අවදානම සම්බන්ධයෙන් ද මෙම සාකච්ඡාවේ දී අවධානය යොමු වූ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=23086", "Category": null, "Parent URL": null}