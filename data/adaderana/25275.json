{"Source": "Adaderana", "Timestamp": "June 24, 2012 10:16 am", "Headline": "සැකකරුවන් දෙදෙනෙකු අත්අඩංගුවට - කොල්ලකෑම් 13 ක් ගැන හෙළිවෙයි", "News Content": "කඳාන පොලිස් වසමේ දී කඳාන පොලීසියේ නිලධාරීන් කණ්ඩායමක් විසින් වැලිසර, රාගම ප‍්‍රදේශයේ පදිංචි සැකකරුවන් දෙදෙනෙකු සැකපිට අත්අඩංගුවට ගෙන ඇත. සැකකරුවන් දෙදෙනාගෙන් දීර්ඝ ලෙස ප‍්‍රශ්න කිරීමේ දී කඳාන, වත්තල, රාගම, කිරිබත්ගොඩ සහ කොම්පඤ්ඤවීදිය පොලිස් වසම්වලදී කාන්තාවන්ගේ ගෙල බැඳි රන් මාල කොල්ලකෑම් සම්බන්ධ අපරාධ 13 ක් සම්බන්ධව තොරතුරු අනාවරණය කර ගෙන ඇති බව පොලිසිය පවසයි. සොරබඩු සොයා ගෙන ඇති අතර මෙම අපරාධයන් සිදුකිරීම සඳහා උපයෝගී කර ගන්නා ලද යතුරුපැදි දෙකක්ද පොලිසිය විසින් සොයා ගෙන තිබේ. සැකකරුවන් අද(24) වත්තල මහේස්ත‍්‍රාත් අධිකරණයට ඉදිරිපත් කිරීමට නියමිතය. කඳාන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25275", "Category": null, "Parent URL": null}