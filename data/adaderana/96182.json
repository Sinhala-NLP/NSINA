{"Source": "Adaderana", "Timestamp": "September 16, 2018 04:58 pm", "Headline": "යුද සමයේ සැඟවු බෝම්බ ළිඳකින් ගොඩ ගයි", "News Content": "මන්නාරම, මුරුන්කන් ප්‍රදේශයේ නරිවිලකුලම් ප්‍රදේශයේ පාළු ළිඳක් තුල තිබී පුපුරණ ද්‍රව්‍ය තොගයක් ඊයේ (15) ගොඩගත් බව මුරුන්කන් පොලිසිය පවසයි. පොලිසිය පැවසූවේ ලද තොරතුරක් මත මන්නාරම ‍මහේස්ත්‍රාත් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රිය අංශය ‍යොදාගෙන පුපුරණ ද්‍රව්‍ය සොයාගත් බවයි. නරිවිලකුලම් ප්‍රදේශයේ තිබි එම් 75 වර්ගයේ බෝම්බ දෙකක් හා සෙම්මන්තීව් ප්‍රදේශයේ ළිඳ තුළ තිබි මි.මි. 81 මෝටාර් උණ්ඩ 03 ක්, මි.මි.81 පැරා මෝටාර් 09 ක්, මි.මි.60 මෝටාර් උණ්ඩ 13 ක්, ආර්.පී.ජී. උණ්ඩ 02 ක්, මි.මි. 40 එම්.ජී.එල් උණ්ඩ 19 ක්, ටී.වයි.පි.ඊ. 82 බෝම්බ 05 ක්, කේ 400 අත්බෝම්බ 16 ක් සහ එස්.එෆ්.ජී. 87 අත්බෝම්බ 03 ක්සොයාගත් බව පොලිසිය පැවසීය. පොලිසිය පැවසූවේ සොයාගත් පුපුරණ ද්‍රව්‍ය මන්නාරම මහේස්ත්රාකත් අධිකරණ නියෝග යටතේ නිශ්ක්‍රි කිරීමට නියමිත බවයි. අවසන් යුධ සමයේ පළාගිය එල් ටි ටි සංවිධානය අදාළ බෝම්බ ළිඳට දමා යන්නට ඇති බව පොලිසිය සැක පළ කරයි. සිද්ධිය සම්බන්ධයෙන් මුරුන්කන් පොලිස් ස්ථානාධිපති පොලිස් පරික්ෂක ඩේමින් පෙරේරා හා ස්ථානාධිපති පාලන ආර්.බී. රත්නායක යන මහත්වරුන්ගේ ප්රේධානත්වයෙන් යුතු කණ්ඩායමක් වැඩිදුර පරීක්ෂණ මෙහෙයවයි. (ඡායා රූප- මාධව කුලසූරිය)", "URL": "https://sinhala.adaderana.lk/news.php?nid=96182", "Category": null, "Parent URL": null}