{"Source": "Adaderana", "Timestamp": "November 2, 2013 08:28 am", "Headline": "හොර විවාහයක් කර ගැනීමට ගිය ලාංකිකයා මාට්ටු", "News Content": "බ්‍රිතාන්‍යයේදී ශ්‍රී ලංකා තරුණයෙකු අත්අඩංගුවට ගෙන තිබේ. ව්‍යාජ විවාහයක් සිදුකිරීමට තැත්කිරීම සම්බන්ධයෙන් ඔහු අත්අඩංගුවට ගෙන ඇති බව සඳහන්ය. ඉතාලි ජාතික 21 හැවිරිදි තරුණියක් ඔහු විසින් ව්‍යාජ කරුණු ඉදිරිපත් කර විවාහ කර ගැනීමට උත්සාහ කර ඇතැයි පැවසේ. මේ සම්බන්ධයෙන් අදාළ තරුණිය ආරක්ෂක අංශ විසින් ප්‍රශ්න කිරීමෙන් අනතුරුව මුදා හැර ඇති බව වාර්තා වේ. අදාළ විමර්ශන වලින් අනතුරුව මෙම ශ්‍රී ලාංකික තරුණයා එරටින් පිටුවහල් කරනු ඇති බව සඳහන්ය.", "URL": "https://sinhala.adaderana.lk/news.php?nid=38542", "Category": null, "Parent URL": null}