{"Source": "Adaderana", "Timestamp": "April 25, 2016 07:46 pm", "Headline": "මල්වතුහිරිපිටියේදී කත අවසන් ගමන්යයි", "News Content": "මල්වතුහිරිපිටිය ප්‍රදේශයේ සිදු වූ රිය අනතුරකින් කාන්තාවක මියගොස් තිබේ.මල්වතුහිරිපිටිය දෙසට ධාවනය වූ ත්‍රිරෝද රථයක් අතුරු මාර්ගයක පැමිණි ජිප් රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් ත්‍රිරෝද රථ රියදුරු සහ එහි ගමන් ගත් කාන්තාවක බරපතළ තුවාල ලබා ගම්පහ රෝහලට ඇතුළත් කර ඇති අතර එහිදී අදාළ කාන්තාව මියගොස් තිබේ.මියගොස් ඇත්තේ අඹගස්පිටිය, කදුමුල්ල ප්‍රදේශයේ පදිංචිව සිටි 66 හැවිරිදි කාන්තාවකි.අනතුර සම්බන්ධයෙන් ජිප් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=59488", "Category": null, "Parent URL": null}