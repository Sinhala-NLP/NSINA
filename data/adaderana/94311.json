{"Source": "Adaderana", "Timestamp": "August 13, 2018 06:01 am", "Headline": "අවුසදපිටිය රක්ෂිතයේ ගින්නක්-අක්කර 200 විනාශයි", "News Content": "වව්නියාව,ඉරට්ටපෙරියකුලම, අවුසදපිටිය රක්ෂිත සීමාවේ ඇති වු ගින්නකින් ප්‍රදේශයේ අක්කර 200 ක් පමණ ගිනිගෙන විනාශ වි ඇති බව ඉරට්ටපෙරියකුලම පොලීසිය පවසයි. ඊයේ(12) සවස මෙම ගින්න හට ගෙන ඇති බව පොලීසිය සඳහන් කළේය. පොලීසිය පැවසූවේ පවතින වියළි කාළගුණ තත්ත්වය හා සුළං තත්ත්වය හේතුවෙන් ගින්න සීඝ්‍රයෙන් ව්‍යාප්ත වී රක්ෂිත‍ය ගිනිගත් බවයි. හේන් ගොවිතැන් කිරීමට කැළැ එළි කරන පිරිස් විසින් සිදුකරන ගිනි තැබීම් හේතුවෙන් ප්‍රදේශයේ රක්ෂිත සීමාවන් ගිනි ගැනීම සිදුවන බවද පොලිසිය අනාවරණය කොටගෙන ඇත. ගින්න ඇති වීමෙන් අනතුරුව ඉරට්ටපෙරියකුලම පොලීසිය හා වව්නියාව නගර සභා ගිනි නිවන රථ පැමිණ මහත් පරිශ්‍රමයක් යොදා ගින්න නිවා දැමීමට කටයුතු කරනු ලැබීය.", "URL": "https://sinhala.adaderana.lk/news.php?nid=94311", "Category": null, "Parent URL": null}