{"Source": "Adaderana", "Timestamp": "April 17, 2014 03:23 pm", "Headline": "මන්ත්‍රී සේනක දමයන්ත  ඇප මත නිදහස් ", "News Content": "මොරටුමුල්ල ප්‍රදේශයේ දි සිදුවු පහරදීමක් සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ බස්නාහිර පළාත් සභා එක්සත් ජාතික පක්ෂ මන්ත්‍රි සේනක දමයන්ත මහතා ශරීර ඇප මත මුදා හැර තිබේ. පසුගිය 15වැනිදා සැකකාර මන්ත්‍රිවරයා විසින් කාන්තාවන් සිව් දෙනෙකු ඇතුළු පුද්ගලයින් 05 දෙනෙකුට පහරදීමක් සිදුකර ඇති බව වාර්තා වෙයි. මේ සම්බන්ධයෙන් මොරටුමුල්ල පොලිසියට ලැබුණු පැමිණිල්ලකට අනුව සේනක දමයන්ත මහතා අද(17) පෙරවරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මන්ත්‍රිවරයා මොරටුව මහේස්ත්‍රාත් අධිකරණය වෙත ඉදිරිපත් කිරිමෙන් අනතුරුව රුපියල් ලක්ෂයක ශරීර ඇප මත මුදා හැර තිබේ.", "URL": "https://sinhala.adaderana.lk/news.php?nid=42610", "Category": null, "Parent URL": null}