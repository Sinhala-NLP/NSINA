{"Source": "Adaderana", "Timestamp": "March 11, 2019 12:05 pm", "Headline": "ළිඳුල නගරසභාවේ සනිපාරක්ෂක වැඩ නවතී", "News Content": "තලවකැලේ ළිඳුල නගර සභාවේ සනිපාරක්ෂක කටයුතුවල නිරතව සිටින කම්කරුවන් දින තුනක් තිස්සේ වැඩ වර්ජනය කරමින් අද(11) උදෑසන එම නගර සභාව ඉදිරිපට උද්ඝෝෂනයක නිරත වූ බව අද දෙරණ වාර්තාකරු පවසයි. නගර සභාවේ සනිපාරක්ෂක කටයුතුවල නිරතව සිටන අනියම් කම්කරුවන් 8 දෙනෙකුට පෙබරවාරි මාසයේ ගෙවිමට නියමිත වැටුප නොගෙවිමට විරෝධය පා එම නගර සභාවේ සනිපාරක්ෂක සේවයේ නිරතව සිටින ස්ථිර සේවකයන් 22 ද එම අනියම් සේවකයන් 8 දෙනාට සහයෝගය දක්වා වැඩ වර්ජනය කරමින් සියළු දෙනා එක්ව නගර සභාව ඉදිරිපිට උද්ඝෝෂනයේ නිරත විය. කම්කරුවන් උද්ඝෝෂනයේ නිරතව සිටන අවස්තාවේ නගර සභාවට පිවිසි එම නගර සභාවේ සභාපති අශෝක සේපාල මහතා සමග උද්ඝෝෂනයේ නියැලි සිටි කම්කරුවන් සාකච්ජාවක් පැවැත්විමෙන් අනතුරුව සභාපතිවරයා අද පස්වරු 1 ප්‍රථම හිග වැටුප ලබාදෙන බවට වු පොරොන්දුවක් මත වැඩ වර්ජනයේ සහ උද්ඝෝෂනයේ නියැලි සිටි කම්කරුවන් යලිත් සේවයට වාර්තා කරනු ලැබුහ. සභාපතිවරයා උද්ඝෝෂනයේ නියැලි සිටි කම්කරුවන් හමුවේ කියා සිටියේ තම නගර සභාවේ වැඩ බලන ලේකම් වරයා පසුගිය මාස කිහිපය තුලම අදාල අනියම් කම්කරුවන්ට මාසික වැටුප් නිසි ලෙස ගෙවා පෙබරවාරි මාසයේ වැටුප ගෙවිම අත්හිටු විම නිසා මෙම ගැටළුව මතු වු බවත්, නගර සභාව අපහසුතාවයට පත් කිරිමේ අපෙක්ෂාවෙන් වැඩ බලන ලේකම්වරයා මෙසේ වැටුප් ගෙවිම අත්හිටුවා ඇති බවය. නගර සභාවේ කම්කරුවන් දින තුනක් තිස්සේ වැඩ වර්ජනය කිරිම නිසා තලවකැලේ නගර සිමාවේ දිනපතා එක්රැස් වන කැලි කසල කම්කරුවන් විසින් බැහැර නොකරන නිසා පරිසර ගැටළු රැසක්ද මතු වි තිබුණි.", "URL": "https://sinhala.adaderana.lk/news.php?nid=105867", "Category": null, "Parent URL": null}