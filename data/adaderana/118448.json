{"Source": "Adaderana", "Timestamp": "September 6, 2019 02:49 pm", "Headline": "පාන් ගෙඩියක් 2කින් නගී", "News Content": "ග්‍රෑම් 450 පාන් ගෙඩියක මිල අද මධ්‍යම රාත්‍රියේ සිට ඉහළ දැමීමට සමස්ත ලංකා බේකරි හිමියන්ගේ සංගමය තීරණය කර තිබේ. ඒ අනුව රුපියල් 02 කින් පාන්ගෙඩියක මිල ඉහළ නංවන බව සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන මහතා පැවසුවේය. තිරිඟු පිටි මිල අද(06) සිට ඉහල දැමීමට තිරිඟු පිටි සමාගම් තීරණය කිරිම හේතුවෙන් මෙලෙස පාන් මිල ඉහළ දැමීමට සිදුවු බව එන්.කේ ජයවර්ධන මහතා කියා සිටියේය. අද සිට ක්‍රියාත්මක වන පරිදි තිරිඟු පිටි කිලෝග්‍රැමයක මිල රුපියල් 05යි සත 50කින් ඉහළ දැමීමට ප්‍රීමා සමාගම තීරණය කර තිබේ.", "URL": "https://sinhala.adaderana.lk/news.php?nid=118448", "Category": null, "Parent URL": null}