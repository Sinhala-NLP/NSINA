{"Source": "Adaderana", "Timestamp": "September 25, 2018 04:23 pm", "Headline": "කතක් යට කර පළා යයි", "News Content": "ගාල්ල - මාපලගම මාර්ගයේ, අක්මීමන තොටගොඩ ප්‍රදේශයේදී සිදුවූ අනතුරකින් කාන්තාවක් මිය ගොස් ඇති බව අද දෙරණ වාර්තාකරු පවසයි. අද(25) අළුයම මෙම කාන්තාව කිසියම් රථයකින් යටකර පළාගොස් ඇති බව අක්මීමන පොලීසිය සඳහන් කළේය. මෙලෙස මියගොස් ඇත්තේ 45ත් 50ත් අතර වයසැති කෙසඟ සිරුරක් ඇති කාන්තාවක් බව පොලීසිය පවසයි. සිද්ධිය සම්බන්දයෙන් මරණ පරික්ෂණය ගොඩකන්ද හදිසි මරණ පරික්ෂක තිලක් භාරත ද සිල්වා මහතාගේ නියෝගයෙන් මළ සිරුර මේ වන විට කරාපිටිය රෝහලේ මෘත ශරීරාගාරයේ තැම්පත් කළ ඇති බව වාර්තා වෙයි. අනතුර පිළිබඳ වැඩිදුර පරික්ෂණ අක්මීමන පොලීසිය විසින් සිදු කරයි.", "URL": "https://sinhala.adaderana.lk/news.php?nid=96690", "Category": null, "Parent URL": null}