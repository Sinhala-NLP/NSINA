{"Source": "Adaderana", "Timestamp": "November 25, 2017 10:02 am", "Headline": "බ්‍රේක් නැතුව ගිය ලොරිය දෙදෙනෙක් යට කරගෙන කරයි ", "News Content": "වැලි ප්‍රනවාහනය කරමින් තිබු ටිපර් රථයක් හැටන් - නුවරඑළිය ප්‍රධාන මාර්ගයේ රදැල්ල ප්‍රදේශයදී මාර්ගයෙන් ඉවතට පැන පෙරළිම නිසා එහි ගමන් ගනිමින් සිටි දෙදෙනෙකුට තුවාල සිදුවු බව නානුඔය පොලිසිය පවසයි. එම ටිපර් ලොරි රථය මහියංගනයේ සිට හැටන් ප්‍රදේශයට වැලි ප්‍රවාහනය කරමින් සිටියදි අනතුරට පත්ව තිබේ. එම අනතුර (25) අළුයම 01.50 ට පමණ සිදුවු බව පොලිසිය පවසන අතර ප්‍රපාතයට පෙරළීමෙන් එම ලොරියේ ගමන්ගත් පුද්ගලයින් දෙදෙනෙක් සුලු තුවාල ලබා ඇත. ලොරියේ තිරිංඟ ක්‍රියා විරහිතවීම නිසා මෙම අනතුර සිදුව ඇති බව සිද්ධිය සම්බන්ධයෙන් වැඩිදුර පරීක්ෂණ පවත්වන නානුඔය පොලිසිය පවසයි.", "URL": "https://sinhala.adaderana.lk/news.php?nid=80496", "Category": null, "Parent URL": null}