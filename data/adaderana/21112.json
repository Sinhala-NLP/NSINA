{"Source": "Adaderana", "Timestamp": "January 2, 2012 05:02 pm", "Headline": "රාජ්‍ය සේවකයින්ට රජයේ වැඩපිළිවෙළ කඩාකප්පල් කරන්න බෑ ", "News Content": "රජයේ වැඩපිළිවෙළ කඩාකප්පල් කිරීමේ අයිතියක් රාජ්‍ය සේවකයින්ට නොමැති බව අග්‍රාමාත්‍ය දි.මු.ජයරත්න මහතා පවසයි. තමන් කුමන මතයක් දැරුවද රාජ්‍ය සේවකයා රාජ්‍ය ප්‍රතිපත්තිවලට අනුගතව පොදු ජනතාව වෙනුවෙන් සේවය කළ යුතු බව අග්‍රාමාත්‍යවරයා පෙන්වා දෙයි. නව වසරේ රාජකාරී ආරම්භ කරමින් අග්‍රාමාත්‍ය කාර්යාලයේ අද(02) පෙරවරුවේ පැවති උත්සවයකට එක්වෙමින් අග්‍රාමාත්‍ය දි.මු.ජයරත්න මහතා මේ අදහස් පළ කළේය. රාජ්‍ය සේවය තුළ දේශපාලන පක්ෂ භේදයක් ක්‍රියාත්මක නොවිය යුතු බව එහිදි වැඩිදුරටත් අදහස් දක්වමින් අග්‍රාමාත්‍යවරයා කියා සිටියේය.", "URL": "https://sinhala.adaderana.lk/news.php?nid=21112", "Category": null, "Parent URL": null}