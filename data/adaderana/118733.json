{"Source": "Adaderana", "Timestamp": "September 10, 2019 10:39 am", "Headline": "මෝටර් රථයක ගැටී ජීවිත 5ක් අහිමි වෙයි", "News Content": "තිස්ස මාතර ප්‍රධාන මාර්ගයේ අම්බලන්තොට මල්පෙත්තාව ප්‍රදේශයේදී අද (10) අළුයම 5.20 ට පමණ මෝටර් රථයක් මිගවයින් 06 දෙනෙකුගේ ගැටීමෙන් මිගවයින් 05 දෙනෙකු එම ස්ථානයේදීම මියගොස් තිබේ එමෙන්ම එක මි ගවයෙකු ආබාදිත තත්ත්වයට පත්වී තිබේ. එමෙන්ම අදාළ මෝටර් රථයේ ගමන් ගත් විදේශීය රටක කාන්තාවක් හා එහි රියදුරුද සුළු තුවාල ලබා අම්බලන්තොට රෝහලට ඇතුලත්කර තිබෙන බව අම්බලන්තොට පොලිසිය කියා සිටි. රාත්‍රී කාලයේ මේ ආකාරයෙන් අයාලේ යන මී ගවයින් නිසා පසුගිය කාලය තුල හම්බන්තොට දිස්ත්‍රිකයේ විශාල රිය අනතරු ප්‍රමානයක් සිදුවී ඇති අතර ඒ හේතුවෙන් පුද්ගලයින් කීපදෙනෙකුම මියගොස් තිබෙන බව අද දෙරණ වාර්තාකරු පවසයි. මේ ආකාරයෙන් මී ගවයින් මාර්ගයන්හි අයාලේ ගමන් කිරීමට මුලික හේතුව මී ගවයින්හට නිසි පරිදි තෘණ භුමි නොමැති කම බව ගව හිමියන් වසයි. කෙසේ නමුත් රියදුරන්ගේ අපරික්ෂාකාරී රිය ධාවනයද මෙම අනතුරුවලට බෙහෙවින් බලපා ඇතිබව පොලිසිය පවසයි.", "URL": "https://sinhala.adaderana.lk/news.php?nid=118733", "Category": null, "Parent URL": null}