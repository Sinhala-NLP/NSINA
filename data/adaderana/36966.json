{"Source": "Adaderana", "Timestamp": "August 28, 2013 07:18 pm", "Headline": "නාගොල්ලව රක්ෂිතයෙන් ගිනි අවියක් හසුවෙයි", "News Content": "හොරොව්පතාන - නාගොල්ලව රක්ෂිතයේ නෙළුඔය ප්‍රදේශයේ දී මෙරට නිෂ්පාදිත ගිනි අවියක් සහ පතුරොම් කිහිපයක් පොලිස් විශේෂ කාර්ය බලකා නිලධාරීන් කණ්ඩායමක් විසින් සොයාගෙන තිබේ. පොලිස් විශේෂ කාර්ය බලකා කැලෑපුලියන්කුලම කඳවුරේ නිලධාරීන්ට ලැබුණු තොරතුරකට අනුව සිදුකළ වැටලීමක දී බෝර 12 ගිනි අවි 01ක්, නැවත පුරවන ලද පතුරොම් 02ක් සහ හිස් පතුරොම් කොපු 08ක් සොයාගෙන ඇති බව සඳහන් වෙයි. සිද්ධිය සම්බන්ධයෙන් මේ වන තෙක් කිසිදු පුද්ගලයෙක් අත්අඩංගුවට ගෙන නොමැති අතර ගිනි අවිය සහ පතුරොම් වැඩිදුර විමර්ශන සඳහා හොරොව්පතාන පොලීසිය වෙත භාර දී තිබේ.", "URL": "https://sinhala.adaderana.lk/news.php?nid=36966", "Category": null, "Parent URL": null}