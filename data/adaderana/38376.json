{"Source": "Adaderana", "Timestamp": "October 25, 2013 05:12 pm", "Headline": "සිසුවාට පහරදුන් කොන්දොස්තර අල්ලයි ", "News Content": "පාසල් සිසුවෙකුට පහර දීමේ සිද්ධියක් සම්බන්ධයෙන් සිසුසැරිය පෞද්ගලික බස් රථයක කොන්දොස්තරවරයෙකු හලාවත පොලීසිය විසින් අත්අඩංගුවට ගෙන තිබේ. ආරච්චිකට්ටුව ප්‍රදේශයේ පදිංචි 18 හැවිරිදි පුද්ගලයෙකු මෙලෙස අත්අඩංගුවට ගෙන ඇති බව සඳහන් වෙයි. හලාවත නගරයේ පාසලක ඉගෙනුම ලබන 12 හැවිරිදි සිසුවෙකු ඊයේ(24) පස්වරුවේ පහර කෑමට ලක්ව ඇති අතර ඔහු ප්‍රතිකාර සඳහා හලාවත මහ රෝහ‍ලට ඇතුළත් කර තිබේ. අත්අඩංගුවට ගත් සැකකරු හලාවත දිසා අධිකරණය වෙත ඉදිරිපත් කිරීමට නියමිත බව පොලීසිය පවසයි‍.", "URL": "https://sinhala.adaderana.lk/news.php?nid=38376", "Category": null, "Parent URL": null}