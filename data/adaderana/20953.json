{"Source": "Adaderana", "Timestamp": "December 26, 2011 03:05 pm", "Headline": "මඩකළපුව රෝහලේ විවිධ මූල්‍ය වංචා හා අක්‍රමිකතා සිදුවනවා", "News Content": "මඩකළපුව මහ රෝහලේ විවිධ මූල්‍ය වංචා සහ අක්‍රමිකතා සිදුවන බව සමස්ත ලංකා සුව සේවා සංගමය පවසයි. මේ සම්බන්ධයෙන් අදාළ පාර්ශවයන් වෙත විවිධ අවස්ථාවන්වලදී දැනුම් දී ඇතත් මෙතෙක් කිසිදු ක්‍රියාමාර්ගයක් ගෙන නොමැති බව එම සංගමයේ ප්‍රධාන ලේකම් ගාමිණි කුමාරසිංහ මහතා සඳහන් කරයි. රුධිර පීඩන මාන, ශල්‍ය අත්වැසුම් මිලදීගැනීම සහ ඉදිකර ඇති නව ගොඩනැගිලි සඳහා විදුලි බුබුළු මිල දී ගැනීමේදී රෝහලේ අදාළ නිලධාරීන් මෙලෙස මූල්‍ය වංචා සිදුකර ඇති බව ඔහු පෙන්වාදෙයි. පසුගිය කාලය තුළ සිදුවී ඇති මෙම මූල්‍ය සහ අනෙකුත් අක්‍රමිකතා පිළිබඳව සෞඛ්‍ය අමාත්‍යාංශයේ බලධාරීන් නිසි පියවර ගත යුතු බව ගාමිණි කුමාරසිංහ මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=20953", "Category": null, "Parent URL": null}