{"Source": "Adaderana", "Timestamp": "September 19, 2017 09:04 am", "Headline": "  නීති විරෝධී ලෝහ විශේෂයක් සමඟ 1ක් කොටු", "News Content": "නීති විරෝධී ලෙස පැලෑඩියම් නමැති ලෝහ විශේෂ රැගෙන මෙරටට පැමිණි පුද්ගලයෙකු කටුනායක බණ්ඩාරනායක ජාත්‍යන්තර ගුවන් තොටුපලේදී රේගුව විසින් අත්අඩංගුවට ගෙන තිබේ.හොංකොං සිට පැමිණි ශ්‍රී ලන්කන් ගුවන් සමාගමට අයත් යූ.එල් 893 දරණ ගුවන් යානයෙන් මෙරටට පැමිණි පුද්ගලයෙකු විසින් අදාළ ලෝහ තොගය රැගෙනවිත් ඇති බව ගුවන් තොටුපල රේගුව සඳහන් කළේය.අදාළ පුද්ගලයා එම ලෝහය පතුරු සහ කැබැලි ලෙස සකස් කර තම ගමන් මල්ලේ රෙදි තුළ සඟවාගෙන පැමිණ ඇති බව වාර්තා වෙයි.ලෝහ තොගයේ බර ග්‍රෑම් 618ක් වන අතර එහි වටිනාකම රුපියල් ලක්ෂ 20කට අධික බව රේගුව සඳහන් කළේය.මෙම ලෝහය රත්‍රං වලට සමාන ලෝහයක් වන අතර භාණ්ඩ නිෂ්පාදනයට සහ රථ වාහන අමතර කොටස් නිෂ්පාදනය සඳහා එය භාවිතා කරන බව සඳහන්ය.සිද්ධිය සම්බන්ධයෙන් ගුවන් තොටුපල රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77724", "Category": null, "Parent URL": null}