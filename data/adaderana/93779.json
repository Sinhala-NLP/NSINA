{"Source": "Adaderana", "Timestamp": "August 4, 2018 07:50 am", "Headline": "සංචාරක ඉන්දියාව සහ ඒංගලන්ත  අතර පළමු ටෙස්ට් තරගාවලියේ සිව් වන  දිනය අදයි", "News Content": "සංචාරක ඉන්දීය කණ්ඩායම සහ එංගලන්ත කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ සිව් වන දිනය අදයි (04). තුන්වන දිනය වූ ඊයේ (03) තරගය නිමා කරන විට දෙවන ඉනිම සඳහා පන්දුවට පහරදෙමින් සිටි ඉන්දීය කණ්ඩායම කඩුලු 05ක් දැවී ලකුණු 110ක් ලබා සිටියේය. විරාත් කෝලි ලකුණු 43යි. තරගයේ කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදුන් අතර පළමු ඉනිම සඳහා ඔවුන් ලකුණු 287ක් රැස් කළේය. ඉන්දියාව පළමු ඉනිමට ලකුණු 274ක් ලබාගත්තේය. එංගලන්තය සිය දෙවන ඉනිම සඳහා ලකුණු 180කට සීමා කිරීමට ඉන්දීය පන්දු යවන්නන් සමත් විය. 194ක ජයග්‍රාහී ඉලක්කයක් හඹායමින් සිටින ඉන්දීය කණ්ඩායම සිය ජයග්‍රහණය සඳහා තවත් ලකුණු 84ක් ලබාගත යුතු වේ. ඔවුන් සතුව කඩුලු 05ක් අතැතිව පවති.", "URL": "https://sinhala.adaderana.lk/news.php?nid=93779", "Category": null, "Parent URL": null}