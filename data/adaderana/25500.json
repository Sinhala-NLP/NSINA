{"Source": "Adaderana", "Timestamp": "July 3, 2012 05:05 pm", "Headline": "බණ්ඩාරගම ගබඩාවක කල් ඉකුත් වූ සිමෙන්ති කොට්ට 1000 ට වැඩි ප්‍රමාණයක්", "News Content": "බණ්ඩාරගම නගරාසන්නයේ පිහිටි සිමෙන්ති ගබඩාවක් තුළ තිබී කල් ඉකුත් වූ සිමෙන්ති කොට්ට දහසකට අධික ප්‍රමාණයක් සොයාගෙන තිබේ. පාරිභෝගික සේවා අධිකාරියේ හදිසි වැටලීම් ඒකකය මගින් සිදුකළ වැටලීමක දී මේවා සොයා ගත් බව සඳහන්ය. මෙහි දී එක් සැකකරුවෙකු අත්අඩංගුවට ගත් බව පාරිභෝගික සේවා අධිකාරිය සඳහන් කරයි. මෙම සිමෙන්ති තොගය සමග අත්අඩංගුවට ගත් සැකකරු බණ්ඩාරගම පොලිසියට ඉදිරිපත් කර ඇති අතර ඔහු හෙට(04) බණ්ඩාරගම අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25500", "Category": null, "Parent URL": null}