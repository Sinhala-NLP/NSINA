{"Source": "Adaderana", "Timestamp": "November 28, 2012 10:52 am", "Headline": "ශ්‍රී ලංකාව පළමු ඉනිමේ ලකුණු 244 යි", "News Content": "ශ‍්‍රී ලංකාව සහ නවසීලන්තය අතර දෙවන ටෙස්ට් තරඟයේ සිව් වන දිනය වන අද ශ්‍රී ලංකා කණ්ඩායම සිය පළමු ඉනිම අවසන් කරමින් සියලු දෙනාම දැවී ලකුණු 244 ක් රැස් කර තිබේ. ඊයේ (27) දිනයේ අයහපත් ආලෝක තත්ත්වය හේතුවෙන් තරඟය නතර කරන විට සිය ප‍්‍රථම ඉනිම ක‍්‍රීඩාකරමින් සිටි ශ‍්‍රී ලංකා කණ්ඩායම කඩුලු 06 ක් දැවී ලකුණු 225 ලබා සිටියේය. කෙසේ වෙතත් අද පළමු ඉනිම නිමා කරන විට තිලාන් සමරවීර ලකුණු 76 ක් ද සුරාජ් රන්දිව් ලකුණු 34 ක් ද ලබා සිටියහ. තරංග පරණවිතාරණ ලකුණු 40 ක් ද, ඇන්ජලෝ මැතිවුස් ලකුණු 47 ක් ද රැස් කළහ. පන්දු යැවීමේ දී ටිම් සවුතී ලකුණු 62 ට කඩුලු 5 ක් දවා ගැනීමට සමත්ව සිටියි. තරඟයේ ප‍්‍රථමයෙන් පන්දුවට පහර දුන් නවසීලන්ත කණ්ඩායම සිය ප‍්‍රථම ඉනිම සඳහා ලකුණු 412 ක් රැස් කළේය.", "URL": "https://sinhala.adaderana.lk/news.php?nid=29547", "Category": null, "Parent URL": null}