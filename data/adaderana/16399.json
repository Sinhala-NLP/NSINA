{"Source": "Adaderana", "Timestamp": "May 29, 2011 03:55 pm", "Headline": "ගිලන්රථ රියදුරුට පහරදුන් හමුදා සෙබලා 8 තෙක් රිමාන්ඩ්", "News Content": "මාතලේ ඕවිලිකන්ද ප්‍රාදේශීය රෝහලේ ගිලන් රථ රියදුරුට පහරදුන් බවට සැ‍ලකෙන හමුදා සෙබලෙකු ලබන අට වැනි දින දක්වා රක්ෂිත බන්ධනාගාර ගත කර තිබේ. මාතලේ අතිරේක දිසා විනිසුරු චතුරිකා ද සිල්වා මෙනවිය විසින් මෙම නියෝගය ලබා දී ඇත. අදාළ සැකකරු පහරදීම සිදුකර ඇත්තේ ගිලන් රථයට මාර්ගයේ ඉඩ ලබාදීම සම්බන්ධයෙන් ඇතිවු බහින් බස් වීමක් දුරදිග යාමෙන් බව වාර්තා වේ. පහරදීමෙන් පසු ඔහු ප්‍රදේශයෙන් පලාගොස් තිබු අතර මාතලේ පොලිසිය විසින් සැකකරු අත් අ‍ඩංගුවට ගෙන අධිකරණයට ඉදිරිපත් කර තිබේ. මාතලේ පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16399", "Category": null, "Parent URL": null}