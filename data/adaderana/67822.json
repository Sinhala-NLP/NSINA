{"Source": "Adaderana", "Timestamp": "January 7, 2017 01:45 pm", "Headline": "මේක දකුණට ලැබෙන විශාල ජයග්‍රහණයක් ", "News Content": "ශ්‍රී ලංකා- චීන සංවර්ධන කලාපය දකුණේ මහජනතාවට ලැබෙන විශාල ජයග්‍රහණයක් බවත්, හම්බන්තොට වරාය විකිණීමක් සිදු නොකරන වරායේ ණය ගෙවා වරාය සංවර්ධනය කිරීම පමණක් සිදු කරන බවත් වරාය හා නාවික කටයුතු අමාත්‍ය අර්ජුන රණතුංග මහතා පවසයි.ශ්‍රී ලංකා- චීන සංවර්ධන කලාපය අද (07) හම්බන්තොට දී ආරම්භ කරන උත්සව අවස්ථාවට සහභාගීවෙමින් අමාත්‍යවරයා මේ බව ප්‍රකාශ කළේය.එහිදී වැඩිදුරටත් අදහස් දැක්වූ ඒ මහතා,ආණ්ඩුවක් හදලා වසර දෙකකට පසු මේ රුහුණු සංවර්ධන කලාපය, ආරම්භ වුණා.අද වෙනකොට අපිට තිබෙන ප්‍රශ්න විසඳාගෙන රටක් හැටියට ලෝකයේ ජනප්‍රිය වූ තවත් ව්‍යාපෘතියක් ආරම්භ කර තිබෙන්නේ.විපක්ෂයේ මන්ත්‍රීවරුන්ට උත්තර දෙන්න ගියෝත් වැඩ කරන්න බෑ. රුපියල් මිලියන 197කට වරායේ වියදම. මේ ණය ගෙවන්නේ කොහොමද. සේවකයෝ බදවා ගත්තේ නෑ වරාය අධිකාරියෙන්.මහින්ද රාජපක්ෂ පාලන කාලයේ තමයි මාගම්පුර වරාය පටන් ගත්තේ.අපි වරාය විකුණන්න්නේ නෑ. වරායේ ණය ගෙවාගෙන වරාය සංවර්ධනය කිරීමයි සිදු කරන්නේ ආයෝජකයොත් එක්ක එකතු වෙලා කරන්නේ.පසුගිය ආණ්ඩුවට ගෙවනන් බැරි වූ ලබාගත් ඉඩම් වල වන්දි අපි ගෙවනවා.අපි ඇමැතිවරු කීපදෙනෙක් සමඟ පැය ගණනනක් සාකච්ඡා කරගෙන යනවා, අපිට හොඳ වෙන ක්‍රමයක් හදාගන්න. අද සාකච්ඡා සාර්ථක වී තිබෙනවා.අපිටත් තිබුණා ණය ගෙව ගෙව කරට බදු පටවන්න. මේ ක්‍රමය වෙනස් කරගෙන ආයෝජකයෙක් එක්ක ගිවිසුමක් අත්සන් කරන්න සූදානම්, ඒ වරාය සංවර්ධනය කරන්නයි එහෙම කරන්නේ.වරායේ මුදල් කොළඹින් ගෙව්වා. කොළඹ සංවර්ධනය කරන්න පුළුවන් කමක් නෑ. අපි සාකච්ඡා කරගෙන යනවා. තව සති කීපයකින් මූලික ගිවිසුමකට අත්සන් කරන්න හැකි වෙයි. මෙය දකුණේ මහජනතාවට විශාල ජයග්‍රහණයක්. මෙහි සේවකයන් දෙදහසක් පමණ අවශ්‍ය වෙනවා. අපි සමඟ අත්වැල්ල බැදගන්න කියා අපි ඉල්ලනවා යැයි ද අමාත්‍යවරයා පැවසීය.", "URL": "https://sinhala.adaderana.lk/news.php?nid=67822", "Category": null, "Parent URL": null}