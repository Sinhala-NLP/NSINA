{"Source": "Adaderana", "Timestamp": "March 1, 2013 05:43 pm", "Headline": "ශ්‍රී ලංකා කාන්තාවන් පරදියි", "News Content": "ශ්‍රී ලංකා කාන්තා කණ්ඩායම සමඟ පැවති පළමු පන්දුවාර 20/20 තරගයෙන් කඩුලු දෙකක ජයක් හිමිකර ගැනීමට බටහිර ඉන්දීය කොදෙව් කාන්තා කණ්ඩායම සමත්ව තිබේ. තරගයේ කාසිය වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. පන්දුවාර 20 අවසානයේ දී එම කණ්ඩායමට කඩුලු 7ක් දැවී ලබාගත හැකි වුයේ ලකුණු 87ක් පමණයි. එෂානි කෞෂල්‍යා ලකුණු 25ක් ද දිලානි සාරංගිකා ලකුණු 17ක් ද ලබා ගන්නා ලදී. පිළිතුරු ඉනිම ක්‍රීඩා කළ බටහිර ඉන්දීය කොදෙව් කාන්තා කණ්ඩායම පන්දුවාර 20 අවසානයේ දී කඩුලු 8ක් දැවී ලකුණු 90ක් ලබාගනිමින් ජයග්‍රහණය වාර්තා කර තිබේ.", "URL": "https://sinhala.adaderana.lk/news.php?nid=32034", "Category": null, "Parent URL": null}