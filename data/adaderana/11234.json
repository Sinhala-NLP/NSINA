{"Source": "Adaderana", "Timestamp": "October 2, 2010 10:11 am", "Headline": "නොරොච්චෝලෙන් යකඩ ඉස්සූ 4ක් කොටුවෙයි ", "News Content": "නොරොච්චෝලේ තාප විදුලි බලාගාරයට අයත් පරණ යකඩ අනවසරෙන් ප්‍රවාහනය කළ පුද්ගලයින් සිව් දෙනෙකු කල්පිටිය පොලිසිය විසින් අත් අඩංගුවට ගෙන තිබේ. මෙම යකඩ තොගය ලොරි රථ දෙකකින් ප්‍රවාහනය කරමින් සිටියදී මොවුන් අත් අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මෙම යකඩ තොගය ලංකා විදුලිබල මණ්ඩලයේ අනුමැතියකින් තොරව විකිණීම සඳහා ප්‍රවාහනය කර ඇති බව වාර්තා වේ. අත් අඩංගුවට ගත් සැකකරුවන් අද දින හලාවත මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11234", "Category": null, "Parent URL": null}