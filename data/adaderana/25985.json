{"Source": "Adaderana", "Timestamp": "July 23, 2012 10:11 am", "Headline": "වෛද්‍ය පර්යේෂණාගාර තාක්ෂණ විද්‍යාඥයින් සේවාවලින් ඉවත් වෙයි", "News Content": "වෛද්‍ය පර්යේෂණාගාර තාක්ෂණ විද්‍යාඥයින් ලෙස පුහුණුව ලැබූ නවක නිලධාරීන්ට පත්වීම් ලබාදීමේ දී සිදුව ඇති බව කියන අක්‍රමිකතාවලට විරෝධය පළ කරන බව වෛද්‍ය පර්යේෂණාගාර තාක්ෂණ විද්‍යාඥ සංගමය පවසයි. නිවේදනයක් නිකුත් කරමින් ඔවුන් පෙන්වා දෙන්නේ සෞඛ්‍ය අමාත්‍යවරයා විසින් ලබා දී ඇති පත්වීම් පවා නිලධාරීන් කිහිපදෙනෙකු විසින් වෙනස් කර ඇති බවය. ප්‍රමුඛතා ලේඛනයට අනුව ලබාදුන් පත්වීම් දේශපාලන මැදිහත්වීම් මත වෙනස් කර ඇති බවද එම සංගමය පවසයි. එයට විරෝධය පළ කරමින් ලබන (25) දිනයේ දී රසායනාගාර සේවාවලින් ඉවත්වීමට ඔවුන් තීරණය කළ බව එම නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=25985", "Category": null, "Parent URL": null}