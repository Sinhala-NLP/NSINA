{"Source": "Adaderana", "Timestamp": "August 23, 2018 12:33 pm", "Headline": "කුණු නිසා අපිරිසිදු වන මහවැලි ගඟ", "News Content": "හැටන් අවට ප්‍රදේශයේ එක් රැස් වන කැලි කසල හොර රහසේම මහවැලි ගඟට ජලය සපයන හැටන් ඇළකට මුදා හරීම හේතුවෙන් මේ වන විට පාරිසරික ගැටළු රැසක් මතුව ඇති බව ප්‍රදේශවාසීන් පෙන්වා දෙයි. මෙසේ මිශ්‍රවන අපද්‍රව්‍ය හේතුවෙන් මහවැලි ගඟේ ජලය අපිරිසිදුව වීමේ අවධානමක් ද ඇත. මේ හේතුවෙන් මෙම ජලය බීමට, නෑමට සහ කෘෂිකාර්මික කටයුතු සඳහා භාවිතා කරන ගඟ පහල ප්‍රදේශයේ ජීවත් වන ජනතාවට මේ වන විට රෝග බෝවීමේ අවධානමක් ද මේ වන විට මතුව තිබේ. මෙම කසල ප්‍රශ්නයට ප්‍රධානතම ගැටළුව වන්නේ කසල මුදා හැරීම සඳහා සුදුසු ඉඩමක් බලධාරීන් විසින් වෙන් කර නොමැති වීම හේතුවෙන් ප්‍රදේශයේ පුද්ගලයින් කසල විවිධ ස්ථානවල දමන බව ප්‍රදේශවාසීන් පවසයි. කසල හේතුවෙන් ප්‍රදේශ රැසක් විනාශවීමට පෙර කසල බැහැර කිරීම සඳහා සුදුසු ස්ථානයක් ලබා දී කසල කළමණාකරන වැඩ සටහනක් ක්‍රියාත්මක කරන ලෙස ප්‍රදේශවාසීව් බලධාරින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=94887", "Category": null, "Parent URL": null}