{"Source": "Adaderana", "Timestamp": "September 24, 2016 02:51 pm", "Headline": " පළමු ටෙස්ට් තරගයේ 3වන දිනය අදයි", "News Content": "නවසීලන්තය සහ ඉන්දියාව අතර පළමු ටෙස්ට් ක්‍රිකට් තරගයේ තුන්වන දිනය අදයි.තරගය ඉන්දියාවේ කන්පූර් හි, ග්‍රීන් පාක් ක්‍රිඩාංගණයේ දී පැවැත්වෙයි.දෙවන දිනය වූ ඊයේ(23) තරගය නිමා කරන විට සිය ප්‍රථම ඉනිම සඳහා පන්දුවට පහරදෙමින් සිටි නවසීලන්ත කණ්ඩායම එක් කඩුල්ලක් දැවී ලකුණු 152ක් රැස් කරගෙන සිටියේය.නොදැවී පන්දුවට පහරදෙමින් සිටි ටොම් ලැතම් ලකුණු 56යි.කේන් විලියන්සන් ලකුණු 65යි.තරගයේ කාසියේ වාසිය දිනූ ඉන්දීය කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ඔවුන් සිය ප්‍රථම ඉනිම සඳහා ලකුණු 318ක් ලාබගත්තේය.මුරලි විජේ ලකුණු 65යි.චෙටස්වර් පුජරා ලකුණු 62යි.රවින්ද්‍ර ජඩේජා ලකුණු 42යි.", "URL": "https://sinhala.adaderana.lk/news.php?nid=64390", "Category": null, "Parent URL": null}