{"Source": "Adaderana", "Timestamp": "November 21, 2018 03:12 pm", "Headline": "ඉන්දීය-ඔස්ට්‍රේලියා 20යි 20ට වර්ෂාවෙන් බාධා", "News Content": "සංචාරක ඉන්දීය කණ්ඩායම සහ ඔස්ට්‍රේලියානු කණ්ඩායම අතර ක්‍රිකට් තරගාවලියේ පළමු විස්සයි විස්ස ක්‍රිකට් තරගය අද බ්‍රිස්බෙන් හිදී ආරම්භ වුණි. කෙසේවෙතත් වර්ෂාවෙන් බාධා පැමිණීම හේතුවෙන් මේ වන විට තරගය තාවකාලිකව නතර කර ඇති බව වාර්තා වෙයි. තරගයේ කාසියේ වාසිය දිනු ඉන්දීය කණ්ඩායමේ නායක විරාත් කෝලි ප්‍රථමයෙන් පන්දුවට පහරදීමේ අවස්ථාව ඔස්ට්‍රේලියානු කණ්ඩායමට ලබාදුන් අතර තරගය නතර කරන විට පන්දුවාර 16ක් අවසානයේ කඩුලු 03 ක් දැවී ඔවුන් ලකුණු 153 ක් ලබා සිටියේය. ග්ලේන් මැක්ස්වෙල් නොදැවී ලකුණු 46 ක් ද මාකස් ස්ටොයිනිස් නොදැවී ලකුණු 31 ක් ද ලබා සිටින බව වාර්තා වෙයි.", "URL": "https://sinhala.adaderana.lk/news.php?nid=99551", "Category": null, "Parent URL": null}