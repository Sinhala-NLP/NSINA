{"Source": "Adaderana", "Timestamp": "December 24, 2016 01:01 pm", "Headline": "  කණිෂ්ඨ සේවකයින්ට අසාධාරණයක් වෙලාලු ", "News Content": "රාජ්‍ය සේවයේ කණිෂ්ඨ සේවකයින්ට කළමනාකරණ සහකාර සේවයට උසස්වීම් ලබා ගැනීම සඳහා පවත්වනු ලබන තරග විභාගයේ සුදුසුකම් වෙනස් කළ චක්‍රෙල්ඛයක් නිකුත් කිරීම හේතුවෙන් එම සේවකයින්ට දැඩි අසාධාරණයක් සිදුව ඇති බව අධ්‍යාපන අනධ්‍යයන සේවක සංගමය පවසයි.එහි ප්‍රධාන ලේකම් අජිත් කේ. තිලකරත්න මහතා සඳහන් කළේ මීට පෙර එම විභාගයට ඉදිරිපත්වීම සඳහා අවම සුදුසුකම විෂයන් 06ක් ඇතුළුව සම්මාන සමාර්ථයක් සහිතව අපොස සාමාන්‍යපෙල විභාගය සමත්වීම බවට චක්‍රලේඛයක් පැවැති බවයි.කෙසේ වෙතත් අදාඝ විභාගයේ සුදුසුකම් වෙනස් කිරීම තුළින් දැනට රාජ්‍ය සේවයේ සිටින කණිෂ්ඨ සේවකයින් රැසකට උසස්වීම් ලබා ගැනීමේ අවස්ථාව අහිමිවී ඇති බව ඔහු කියා සිටියේය.", "URL": "https://sinhala.adaderana.lk/news.php?nid=67317", "Category": null, "Parent URL": null}