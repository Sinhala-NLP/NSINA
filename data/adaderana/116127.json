{"Source": "Adaderana", "Timestamp": "August 9, 2019 07:47 am", "Headline": "කැලිෆෝනිවේ පිහි ඇනුමකින් සිව්දෙනෙක් ජීවිතක්ෂයට", "News Content": "අමෙරිකාවේ කැලිෆෝනිවේ පුද්ගලයෙකු සිදුකළ පිහි ඇනුමකින් පුද්ගලයන් සිව් දෙනෙකු මියගොස් ඇත. පිහි ඇනුම හේතුවෙන් තවත් පුද්ගලයන් දෙදෙනෙකු තුවාල ලබා ඇති බවයි වාර්තා වෙයි. පිහි ඇනුම සිදුකළ පුද්ගලයා පොලිස් අත්අඩංගුවට පත්ව ඇත. සැකකරු 33 හැවිරිදි අයෙකු වන අතර ඔහුගේ අනන්‍යතාවය පිළිබඳ මෙතෙක් කරුණු හෙළි කර නැත. පසුගියදා අමෙරිකාවේ ටෙක්සාස් හා ඔහියෝ ප්‍රාන්තවලදී සිදු වු වෙඩි තැබීම් වලින් පුද්ගලයින් 31 දෙනෙකු මියගොස් තිබුණි. මේ අතර අමෙරිකාවේ සංචාරය කිරීමේදි සුපරීක්ෂාකාරී වන ලෙසට ඇමිනෙස්ටි ඉන්ටර්නැෂනල් සංවිධානය නිවේදනයක්ද නිකුත් කර ඇත.", "URL": "https://sinhala.adaderana.lk/news.php?nid=116127", "Category": null, "Parent URL": null}