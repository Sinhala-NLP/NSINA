{"Source": "Adaderana", "Timestamp": "February 2, 2017 03:35 pm", "Headline": " මතින් නිදහස් පවුලක් තනන්න මව නායකත්වය ගතයුතුයි ", "News Content": "සෑම පවුලක්ම මතින් නිදහස් පවුලක් බවට පත්කිරීමට මව් වරුන් නායකත්වය ගත යුතු බව ජනාධිපති මෛත්‍රීපාල සිරිසේන මහතා පවසයි.ගාල්ල-ලබුදූව සිරිධම්ම විද්‍යාලයීය ක්‍රීඩාංගණයේ පැවති දකුණු පළාත් මව් සෞඛ්‍ය සමාජ වැඩසටහනේ ගාල්ල දිස්ත්‍රික් සම්මේලනය අමතමින් ජනාධිපතිවරයා එම අදහස් පළ කළ බව ජනාධිපති මාධ්‍ය අංශය සඳහන් කළේය.පවුල් සංස්ථාවක අනාගතය සමෘද්ධිමත් සහ සුබවාදී කිරීමට තිබෙන ප්‍රධානම බාධාව මත්ද්‍රව්‍ය බව පෙන්වාදුන් ජනාධිපතිවරයා එම අභියෝගයෙන් තම පවුලත් සමාජයත් මුදාගනිමින් නිරෝගීමත් ජාතියක් ගොඩනැගීමට නායකත්වය ගන්නා මෙන් තමා සියලු මවුවරුන්ගෙන් ඉල්ලා සිටින බව ජනාධිපතිවරයා එහිදී ප්‍රකාශ කර ඇත.ජාතික වැඳගත්කමක් සහිත මෙම වැඩසටහන දිවයිනේ අනෙකුත් පළාත්වලද ක්‍රියාත්මක වීමේ වැදගත්කම ජනාධිපති මෛත්‍රීපාල සිරිසේන මහතා එහිදී පෙන්වාදී තිබේ.ඒ සඳහා අවශ්‍ය පියවර ගන්නා ලෙස සියලු පළාත් ප්‍රධාන අමාත්‍යවරුන්ගෙන් සහ මැති ඇමතිවරුන්ගෙන් ජනාධිපතිවරයා ඉල්ලා සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=69007", "Category": null, "Parent URL": null}