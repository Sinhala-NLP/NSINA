{"Source": "Adaderana", "Timestamp": "December 23, 2012 08:58 am", "Headline": "නායකත්ව පුහුණුවේ පළමු අදියරට 10,000ක්", "News Content": "මේ වසරේ සරසවි වරම් ලැබූ සිසුන් වෙනුවෙන් පවත්වන නායකත්ව පුහුණු වැඩමුළුවේ පළමු අදියර ලබන බ්‍රහස්පතින්දා ඇරඹීමට නියමිතව තිබේ. අදියර තුනක් යටතේ පැවැත්වෙන පුහුණු වැඩසටහනේ පළමු අදියර සඳහා සිසුන් දස දහසක් සහභාගී කරගන්නා බව උසස් අධ්‍යාපන අමාත්‍යාංශය සඳහන් කළේය. වැඩමුළුව ලබන මස 12 වන දින දක්වා පැවැත්විමට නියමිතය. දිවයින පුරා මධ්‍යස්ථාන 22කදී පුහුණු වැඩසටහන් පැවැත්වේ.. දෙවන සහ තෙවන අදියරේ පුහුණු වැඩසටහන් පිළිබඳ තොරතුරු ඉදිරි දෙසතිය තුළ සිසුන්ට ලබාදෙන බව උසස් අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=30177", "Category": null, "Parent URL": null}