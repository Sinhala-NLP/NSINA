{"Source": "Adaderana", "Timestamp": "October 19, 2018 12:51 pm", "Headline": "සද්ධන්තයෙක් තවත් මිනිස් ජීවිතයක් බිළි ගනී", "News Content": "ගල්ගමුව, පලූකන්දෑව ප්‍රදේශයේදී වල් අලියෙකු පහරදීම හේතුවෙන් පුද්ගලයෙකු ජීවිතක්ෂයට පත්ව ඇති බව අද දෙරණ වාර්කාකරු පවසයි. මෙලෙස මියගොස් අත්තේ ගල්ගමුව, පලූකන්දෑව ප්‍රදේශයේ පදිංචි සිටි එච්.ඩි.පේ‍්‍රමතිලක නම් වු 49 හැවිරිදි අවිවාහක පුද්ගලයෙකි. අදාළ පුද්ගලයා ඊයේ(18) රාත්‍රී 7.00 ට පමණ තම මව සමග නිවසේ සිටින අවස්තාවේ දී වත්තේ ඇසුනු ශබ්දයකට නිවසේ දොරෙන් එළියට පැමිණ ඇති අතර, එහිදි වල් අලි ප්‍රහාරයට ලක්ව ඇති බව වාර්තා වෙයි. මියගිය පුද්ගලයාගේ මළ සිරුර ගල්ගමුව රෝහල් මෘත ශරීරාගාරයේ තැන්පත් කොට ඇති අතර, මළ සිරුර සම්බන්ධයෙන් පශ්චාත් මරණ පරීක්ෂණ පැවැත්වීමට නියමිතය. සිද්ධිය සම්බන්ධයෙන් ගල්ගමුව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97919", "Category": null, "Parent URL": null}