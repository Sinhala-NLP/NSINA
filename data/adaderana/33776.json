{"Source": "Adaderana", "Timestamp": "May 3, 2013 01:50 pm", "Headline": "ලංකාව හැර යන ඉන්දීය මහකොමසාරිස් ජනපති හමුවෙයි", "News Content": "ධූර කාලය අවසන්ව දිවයිනෙන් පිටත්ව යන ශ්‍රී ලංකාවේ හිටපු ඉන්දීය මහකොමසාරිස් අශෝක් කේ. කාන්තා මහතා අද (03) පෙරවරුවේ ජනාධිපති මහින්ද රාජපක්ෂ මහතා හමුවී තිබේ. ජනාධිපති මන්දිරයේ දී මෙම හමුව සිදුවු බව ජනාධිපති මාධ්‍ය අංශය සඳහන් කළේය. මෙම හමුවේ දී ජනාධිපති මහින්ද රාජපක්ෂ මහතා සහ අශෝක් කේ.කාන්තා මහතා අතර ද්වීපාර්ශවික හා කලාපයේ වැදගත්කමක් සහිත කරුණු කිහිපයක් පිළිබඳ සාකච්ඡා වු බව ජනාධිපති මාධ්‍ය අංශය පැවසුවේය. හිටපු ඉන්දීය මහකොමසාරිස් අශෝක් කේ.කාන්තා මහතා ඉන්දීය විදේශ කටයුතු අමාත්‍යාංශයේ නැගෙනහිර ආසියාව භාර ලේකම්වරයා ලෙස පත් කර තිබේ.", "URL": "https://sinhala.adaderana.lk/news.php?nid=33776", "Category": null, "Parent URL": null}