{"Source": "Adaderana", "Timestamp": "October 29, 2010 08:20 am", "Headline": "ජනපති පදවි ප්‍රාප්තිය වෙනුවෙන් සැමරුම් සතියක්", "News Content": "ජනාධිපති මහින්ද රාජපක්ෂ මහතාගේ දෙවැනි පදවි ප්‍රාප්තිය වෙනුවෙන් සැමරුම් සතියක් ප්‍රකාශයට පත් කර තිබේ. ලබන මස 15 වනදා\"දැයට සෙවණ\"නමින් පැළ එකොළොස් ලක්ෂයක් සිටුවීමේ වැඩසටහනින් මෙය ආරම්භ වේ. 17 වැනි දින සිට 20 වැනි දින දක්වා නිදහස් චතුරස්‍ර භූමි‍යේ දී\"නිදහස\"නමින් ප්‍රදර්ශනයක් ද පැවැත්වේ. නොවැම්බර් මස 18 වැනි දින ජනාධිපති මහින්ද රාජපක්ෂ මහතාගේ උපන්දින සැමරුම සහ හම්බන්තොට වරාය විවෘත කිරීම සිදුවේ. පදවි ප්‍රාප්ති ප්‍රධාන උත්සවය නොවැම්බර් 19 වැනි දින ජනාධිපති ලේකම් කාර්යාල පරිශ්‍රයේ දි පැවැත්වේ. සෑම ග්‍රාමනිලධාරී කොට්ඨාශයකම සංවර්ධන ව්‍යාපෘතියක් ඇරඹීමේ විශේෂ ග්‍රාමීය උත්සව මාලාව ලබන 20 වැනි දින පැවැත්වීමට සැලසුම් කර තිබේ. එදිනම සෑම පාසලකම සහ සෑම රජයේ ආයතනයකම දවස ආරම්භයේ දී ජනාධිපතිතුමාගේ කාර්යභාරය අගයමින් අධිෂ්ඨාන පූජාවක් ද පැවැත්වේ. නොවැම්බර් 22 වැනි දින අයවැය යෝජනාවලිය පාර්ලිමේන්තුවට ඉදිරිපත් කිරීම ද ජනාධිපති පදවි ප්‍රාප්ති සැමරුම් සතිය නිමිත්තෙන් සිදුවන බව ඊයේ(28) පැවති මාධ්‍ය හමුවකදී අනාවරණය කෙරු‍‍ණි.", "URL": "https://sinhala.adaderana.lk/news.php?nid=11799", "Category": null, "Parent URL": null}