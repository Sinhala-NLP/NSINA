{"Source": "Adaderana", "Timestamp": "May 28, 2018 07:48 am", "Headline": "යාපනයෙන් මුහුදු ගිය ධීවරයින් තිදෙනෙකු අතුරුදහන්", "News Content": "යාපනය,නාවන්තුරෙයි ප්‍රදේශයෙන් මුහුදු ගිය ධීවරයින් තිදෙනෙකු අතුරුදහන්ව ඇති බව යාපනය ධීවර පරීක්ෂක කාර්යාල සහකාර අධ්‍යක්ෂක එස්.ශිවකරන් මහතා පවසයි. ශිවකරන් මහතා පැවසූවේ පෙරේදා (26) යාපනය කුරිකට්ටුවාන් ප්‍රදේශයෙන් මුහුදු ගිය ධීවරයින් පිරිසක් ඊයේ(27) රාත්‍රිය තෙක් නොපැමිණ ඇති බවයි. අදාළ ධීවරයින් පෙරේදා සවස ධීවර බෝට්ටුවේ කාර්මිය දෝෂයක් හටගෙන ඇති බව පවසා ඇති අතර, අනතුරුව කිසිඳු සම්බන්ධතාවයක් නොමැති බවට අදාළ ධීවරයින්ගේ ඥාතීන් පවසා ඇත. අතුරුදහන් ධීවරයින් සොයා ධීවර පරීක්ෂක නිළධාරීන්, නාවික නිළධාරීන් හා පොලිස් නිළධාරීන් පරීක්ෂණ මෙහෙයවන බවද යාපනය ධීවර පරීක්ෂක කාර්යාල නිළධාරීන් පැවසීය.", "URL": "https://sinhala.adaderana.lk/news.php?nid=89936", "Category": null, "Parent URL": null}