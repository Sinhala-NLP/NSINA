{"Source": "Adaderana", "Timestamp": "February 24, 2019 10:50 pm", "Headline": "සහජීවනයෙන් කළ ක්‍රියාවකට පිරිසකගෙන් බාධා", "News Content": "පුත්තලම, තිල්අඩිය, වේලක්කන්නිය දේවස්ථානය යාබද ඉඩමක සහජීවන කලාපයක් සඳහා ශ්‍රමදානයක නිරතව එළිපෙහෙලි කරමින් සිටි පිරිසකට තවත් පිරිසක් කඩා වැදි බාධා කිරීමත් සමඟ අද( 24 ) සවස ඇතිවන්නට ගිය ගැටුම පුත්තලම මුලස්ථාන පොලිසියේ මැදිහත් විමේන් වළකා ගැනීමට කටයුතු කළ බව පොලීසිය පවසයි. පුත්තලම වේලක්කන්නිය දෙවස්ථානයට යාබදව ඇති ඉඩම් ප්‍රතිසංස්කරන කොමිසමට අයත් ( එල් .ආර් .සී) ඉඩමක් ආගමික සහජීවන කලාපයක් සදහා ලබා දිමේන් පසුව කතෝලික සහ බෞද්ධ බැතිමතුන් එක්වි මෙම ඉඩම 24 දින සවස එළිපෙහෙලි කර කම්බි ගැසිමට සුදානම් වන විට එයට බාධා කරමින් මෙම ඉඩම් සදහා අයිතියක් ඇති බව පවසමින් පිරිසක් කඩා වැදි බාධා කරන්නට විමත් සමඟ ගැටුම් කාරි තත්ත්වයක් මතුව තිබුණි. සිද්දිය සැලවිමත් සමඟ අදාළ ස්ථානයට පොලීසිය පැමිණ කඩිනමින් පාර්ශව දෙකම අදාළ ස්ථානයෙන් ඉවත් කර මේ සඳහා විසඳුමක් ලබා දීමට පොරොන්දු වි මෙම ස්ථානයට සිද්ධියට විසඳුමක් ලබා දෙන තුරු පොලිස් ආරක්ෂාව යෙදවිමට කටයුතු කරන බවට පැවසීමත් සමඟ බෞද්ධ සහ කතෝලික පිරිස් ඉවත් විම සිදුව තිබුණි. මෙම ස්ථානයට පුත්තලම මිසම භාර කෙනඩි ප්‍රනාන්දු පියතුමන්ගේ ආරාධනයෙන් පුත්තලම සර්වාගමික කමිටුවේ සභාපති දළුව විහාරස්තානයේ විහාරාධිපති මිගෙට්ටුවත්තේ සුමිත්ත හිමියන් සමග බෞද්ධ භික්ෂුන් වහන්සේලා සමග බෞද්ධ බැතිමතුන් රුසක් එක්ව සිටි අතර ඒ සමඟම කතෝලික බැතිමතුන්ද එක්ව 1000 කට ආසන්න පිරිසක් පැමින ශ්‍රමදානයට එක්වි තිබුණි. අදාළ ශ්‍රමදානය අතර තුර වේලක්කන්නි දේවස්ථානය අසල මුතු කුමාර වැව ද සම්පුර්ණයෙන් පිරිසිදු කිරීම සිදුවු අතර ඉන් පසුව එළිපෙහෙලි කිරිමේන් පසුව අදාල ඉඩම වට කම්බි ගසමින් සිටියදි එම ස්ථානයට පැමිණි පිරිසක් තමන්ට එම ස්ථානයේ හිමිකම් ඇති බව පවසමින් කලබලකාරි ලෙස හැසිරෙන්නට විය. ඒ සමග මෙම ශ්‍රමදානයට එක්ව සිටි පිරිස් එම පිරිසට දන්වා තිබුනේ එම ස්ථානයට අදාළ අයිතියක් ඇත්නම් එය පොලීසියට ගොස් පැමිණිලි කරන ලෙසත් ඉන් පසුව නිත්‍යානුකුල ලෙස කටයුතු කරන ලෙසය. නැවත ශ්‍රමදානයට එක්ව සිටි පිරිස් නැවත කම්බි ගසමින් සිටියදි එයට විරෝධය පාමින් හැසිරේමින් සිටියදි දෙපාර්ශවය අතර උණුසුම් තත්වයක් මතුව තිබු අතර එය ගැටුම කාරි තත්වයක් දක්වා යන්නට විය. පසුව පුත්තලම සහකාර පොලිස් අධිකාරි ජයන්ත නානායක්කාර මහතා සමග පුත්තලම මුලස්ථාන ප්‍රධාන පොලිස් පරික්ෂක අනුර ගුනවර්ධන මහතා ඇතුළු 50 කට ආසන්න පොලිස් කණ්ඩායමක් පැමින දෙපිරිස අතර ඇති වන්නට ගිය ගැටුම වලක්වා ගැනිමට දැඩි ප්‍රයත්නයක් දරනු දැක ගත හැකි විණි. පසුව පුත්තලම මුලස්ථාන ප්‍රධාන පොලිස් පරික්ෂක වරයා ශ්‍රමදානයට එක්වු පිරිසට දන්වා සිටියේ මේ ස්ථානයට පොලිස් ආරක්ෂාව යොදන බවත් වෙනත් කිසිවකුට ඇතුල් විමට ඉඩ නොතබන බවටත් මෙම පාර්ශව දෙකම පොලීසියට කැඳවා විසඳුමක් ලබා දෙන තුරු ඉවත් වන ලෙසයි . ඒ අනුව ශ්‍රමදානයට එක්වු පිරිස සහ බාධා කිරිමට එක්වු අනෙක් පිරිසද මෙම ස්ථානයෙන් ඉවත් විම සිදුවු බව පුත්තලම මුල්ස්ථාන පොලීසිය පවසයි.", "URL": "https://sinhala.adaderana.lk/news.php?nid=104963", "Category": null, "Parent URL": null}