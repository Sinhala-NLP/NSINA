{"Source": "Adaderana", "Timestamp": "March 10, 2016 09:17 am", "Headline": " ත්‍රී රෝද රථය පහන් කණුවේ ගැටී පුද්ගලයෙක් මරුට", "News Content": "කිලිනොච්චිය, ඒ-09 මාර්ගයේ, උමයාලපුරම් ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.පරන්තන් දෙසට ධාවනය වූ ත්‍රී රෝද රථයක් මාර්ගයෙන් ඉවතට පැන විදුලි පහන් කණුවක ගැටීමෙන් අනතුර සිදුව ඇති බව පොලීසිය පවසයි.අනතුරෙන් ත්‍රීරෝද රථයේ රියදුරු හා පිටුපස ගමන්ගත් තවත් තිදෙනෙකු තුවාල ලබා කිලිනොච්චිය රෝහලට ඇතුළත් කර ඇති අතර පසුපස ගමන්කළ අයෙකු මෙලෙස මියගොස් ඇති බව සඳහන්ය.මියගොස් ඇත්තේ යාපනය, කරෙයිනගර් ප්‍රදේශයේ පදිංචිව සිටි 74 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=58037", "Category": null, "Parent URL": null}