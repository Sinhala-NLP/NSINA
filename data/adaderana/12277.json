{"Source": "Adaderana", "Timestamp": "November 20, 2010 09:12 am", "Headline": "ගම්පොළදී කොටුවූ දෙදෙනෙකුගෙන් අපරාධ රැසක් ගැන හෙළිවෙයි", "News Content": "ගම්පොළ ඩාට්ට්‍රිය වත්ත ප්‍රදේශයේ දී අත්අඩංගුවට ගත් පුද්ගලයින් දෙදෙනෙකුගෙන් සිදුකළ ප්‍රශ්න කිරීම්වලදී අපරාධ රැසක් පිළිබඳ අනාවරණය කර ගෙන ඇති බව පොලිසිය පවසයි. ගම්පොළ ප්‍රදේශයේ සිදුවූ මිනීමැරුමක් ඇතුළු අපරාධ 17 ක් පිළිබඳව මොවුන්ගෙන් වැදගත් තොරතුරු රැසක් අනාවරණය වී ඇති බව පොලිසිය සඳහන් කරයි. අභිරහසක්ව පැවති ගම්පොළ නව දේවිට ප්‍රදේශයේ 2002 වසරේ දී සිදුවූ මනුෂ්‍ය ඝාතනයක් පිළිබඳව අත්අඩංගුවට ගත් එක් සැකකරුවෙකුගෙන් තොරතුරු අනාවරණය වී ඇති බව සඳහන්ය. මීට අපරාධ බාල අපරාධ 13 ක් සහ සුළු අපරාධ 3ක් පිළිබඳව ද හෙළි වී ඇති බව පොලිසිය ප්‍රකාශ කරයි. අදාළ සැකකරුවන් අද(20) ගම්පොළ අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12277", "Category": null, "Parent URL": null}