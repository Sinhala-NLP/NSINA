{"Source": "Adaderana", "Timestamp": "June 10, 2013 02:54 pm", "Headline": "ඩෙංගුවාට සිකුරාදාවක්?", "News Content": "සෑම සිකුරාදා දිනකම රාජ්‍ය ආයතනවල ඩෙංගු මර්දන වැඩසටහන් ක්‍රියාත්මක කිරීම අනිවාර්ය කිරීමට සෞඛ්‍ය අමාත්‍යංශය හා රාජ්‍ය පරිපාලන අමාත්‍යංශයේ අවධානය යොමුව තිබේ. ඒ අනුව ඊට අදාළ සංදේශයක් කඩිනමින් අමාත්‍ය මණ්ඩලය වෙත ඉදිරිපත් කරන බව සෞඛ්‍ය අමාත්‍යංශය පවසයි. ඩෙංගු මර්දනය සම්බන්ධයෙන් සියලු දිස්ත්‍රික් ලේකම්වරුන් මෙන්ම කොළඹ දිස්ත්‍රික්කයේ ප්‍රාදේශීය ලේකම්වරුන් සහ ග්‍රාම නිලධාරීන්ගේ සහභාගීත්වයෙන් අද (10) පෙරවරුවේ විශේෂ සාකච්ඡාවක් පැවැත්වුණි. එහිදී මදුරු මර්දන වැඩසටහන් තවදුරටත් විධිමත් කිරීම සම්බන්ධයෙන් අවධානය යොමුව ඇත.", "URL": "https://sinhala.adaderana.lk/news.php?nid=34800", "Category": null, "Parent URL": null}