{"Source": "Adaderana", "Timestamp": "September 23, 2016 10:48 am", "Headline": " පරිසර විනාශය වැළැක්විය නොහැකියි", "News Content": "පරිසර විෂය ජනාධිපතිවරයා යටතට පවරා ගැනීම තුළින් පමණක් මෙරට සිදු වන පරිසර විනාශය වැළැක්විය නොහැකි බව මහවැලි සංවර්ධන හා පරිසර නියෝජ්‍ය අමාත්‍ය අනුරාධ ජයරත්න මහතා පවසයි.ඔහු පෙන්වා දෙන්නේ ඒ සඳහා සමස්ත රටවාසීන් ඒකාබද්ධව කටයුතු කළ යුතු බවයි.පේරාදෙණිය ප්‍රදේශයේ පැවැති පරිසර නියමු ජාතික කඳවුරට එක්වෙමින් අනුරාධ ජයරත්න මහතා මේ අදහස් පළ කළේය.සෑම විනාඩි තුනකටම වරක් ලොව කොතනක හෝ රගර් පිටියකට සමාන වන භූමි ප්‍රමාණයක් විනාශ වෙයි.මෙරට සෑම වසරකම සියයට බිංදුවයි දශම බිංදුවයි තුනක් වනාන්තර විනාශ වන බව අනුරාධ ජයරත්න නියෝජ්‍ය අමාත්‍යවරයා ප්‍රකාශ කළේය.එමෙන්ම සමුද්‍ර දූෂණය සිදු කරන පළමු රටවල් 05 අතර ද ශ්‍රී ලංකාව පසු වන බව අමාත්‍යවරයා සඳහන් කළේය.කෙසේ වුවද වනාන්තර ප්‍රමාණය භූමියෙන් සියයට 32ක දක්වා ඉහළ නැංවීමට වැඩපිළිවෙළක් සකස් කරන බවත්, විශ්වවිද්‍යාල ප්‍රවේශය සඳහා පරිසර නියමුවන් වෙත ලකුණු පිරිනැමීමට පියවර ගෙන ඇති බවත් අමාත්‍යවරයා පෙන්වා දෙයි.", "URL": "https://sinhala.adaderana.lk/news.php?nid=64340", "Category": null, "Parent URL": null}