{"Source": "Adaderana", "Timestamp": "January 24, 2011 06:04 am", "Headline": "අනුරාධපුර උසාවිය ගිනි ගනියි", "News Content": "අද අලුයම(24)අනුරාධපුර මහේස්ත්‍රාත් අධිකරණයේ හදිසි ගින්නක් හටගෙන ඇති බව අද දෙරණ වාර්තාකරු සඳහන් කරයි. අලුයම 2.00ට පමණ හටගත් මෙම ගින්නෙන් අධිකරණයේ පැවති ලිපි ලේඛන රැසක් විනාශ වී ඇතැයිද,තෙමහල් ගොඩනැගිල්ලට හානි සිදුවී ඇතැයිද සඳහන් වේ. අලුයම 4.30 පමණ වන විට අනුරාධපුර ගුවන් හමුදා කඳවුරේ ගිනි නිවන ඒකකය,නගර සභා ගිනි නිවන ඒකකය,යුද හමුදාව හා පොලීසිය එක්ව ගින්න මැඩ පවත්වන්නට හැකියාව ලැබී ඇතැයිද අප වාර්තාකරු කියා සිටියි. එසේ වුවද ගින්නෙන් සිදුවූ හානිය කොතෙක්ද යන්න මෙතෙක් නිසි ලෙස අනාවරණය වී නැති අතර අනුරාධපුර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=13699", "Category": null, "Parent URL": null}