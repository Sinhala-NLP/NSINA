{"Source": "Adaderana", "Timestamp": "July 28, 2017 09:25 am", "Headline": "ඉන්දු- ශ්‍රී ලංකා ටෙස්ට් තරඟයේ තෙවන දිනය අද", "News Content": "ගාල්ලේදී පැවැත්වෙන ඉන්දු - ශ්‍රී ලංකා පළමු ටෙස්ට් ක්‍රිකට් තරගයේ තුන්වන දිනය අදයි. ශ්‍රී ලංකා කණ්ඩායමට පිට පිට දෙවන වරටත් පන්දුවට පහරදිමෙන් වැළකී සිටිමට නම් කඩුලු 05ක් අතැතිව තවත් ලකුණු 247ක් ලබා ගත යුතු වෙයි. ඊයේ(27) තරඟය නතර කරන විට සිය පළමු ඉනිම සඳහා ශ්‍රී ලංකා කණ්ඩායම කඩුලු 05ක් දැවී ලකුණු 154ක් ලබා සිටියි. ඇන්ජලෝ මැතිව්ස් නොදැවී ලකුණු 54යි. උපුල් තරංග ලකුණූ 64කට දුවද්දි දැවී යාමකට හසු විය. ඉන්දිය කණ්ඩායම පළමු ඉනිම සඳහා සියලු දෙනා දැවී ලකුණූ 600ක් ලබා ගත් අතර ඒ අනුව ශ්‍රී ලංකා කණ්ඩායම ඉන්දිය පළමු ඉනිමට වඩා තවත් ලකුණු 446ක් පසු පසින් සිටියි.", "URL": "https://sinhala.adaderana.lk/news.php?nid=75709", "Category": null, "Parent URL": null}