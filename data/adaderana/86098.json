{"Source": "Adaderana", "Timestamp": "March 22, 2018 08:34 am", "Headline": "ජනාධිපති ධුරයෙන් ඉල්ලා අස්වෙයි", "News Content": "පේරු ජනපති පේද්‍රෝ පැබ්ලෝ කූචින්ස්කි සිය ධුරයෙන් ඉල්ලා අස්වී තිබේ. මැතිවරණයකදී ඡන්ද මිලදී ගත් බවට එල්ල වූ චෝදනාවකට අනුව ඔහු ඉල්ලා අස්වී ඇති බව විදෙස් මාධ්‍ය පවසයි. පැබ්ලෝ කූචින්ස්කිගේ සහායකයින් විසින් විපක්ෂ ක්‍රියාකාරීන් හට මුදල් ලබාදී ඔවුන්ගේ සහය පතන ආකාරයේ වීඩියෝවක් එරට මාධ්‍ය ඔස්සේ පසුගියදා ප්‍රචාරය වී තිබේ. කෙසේවෙතත් පේද්‍රෝ පැබ්ලෝ කූචින්ස්කි අදාළ චෝදනා ප්‍රතික්ෂේප කර ඇති අතර රටේ ඉදිරි සංවර්ධනය වෙනුවෙන් තමන් මෙලෙස ඉල්ලා අස්වන බව පවසා ඇත.", "URL": "https://sinhala.adaderana.lk/news.php?nid=86098", "Category": null, "Parent URL": null}