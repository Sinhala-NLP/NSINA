{"Source": "Adaderana", "Timestamp": "February 20, 2010 08:25 am", "Headline": "කෙරවලපිටිය බලාගාරයේ අවසන් අදියර අවසන්", "News Content": "කෙරවලපිටිය විදුලිබලාගාරයේ අවසන් අදියර නිමාකර ඇති බව විදුලි බල හා බලශක්ති අමාත්‍යාංශය පවසයි. එම බලාගාරයේ අවසන් අදිය‍ර මගින් මෙගාවොට් 100 ක විදුලි ධාරිතාවක් ජාතික විදුලිබල පද්ධතියට එක්වනු ඇත. ඒ අනුව කෙරවලපිටිය බලාගාරයෙන් උත්පාදනය කෙරෙන මුළු විදුලි ධාරිතාව මෙගාවොට් 300 කි. එහි පළමු අදියර යටතේ මෙගාවොට් 200 ක විදුලි ධාරිතාවක් පසුගිය වස‍ෙර් දී ජාතික විදුලිබල පද්ධතියට එක් කෙරුණි. කෙරවලපිටිය විදුලිබලාගාර ව්‍යාපෘතිය සඳහා ආයෝජනය කෙරුණු මුදල අමෙරිකානු ඩොලර් මිලියන 309 ක්ය.", "URL": "https://sinhala.adaderana.lk/news.php?nid=6822", "Category": null, "Parent URL": null}