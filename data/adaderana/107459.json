{"Source": "Adaderana", "Timestamp": "April 5, 2019 03:47 pm", "Headline": "වොල්වෝ විවෘත ටෙනිස් තරගාවලියේ දී ජෙලීනා ඔස්ටපෙන්කෝට ජයක්", "News Content": "වොල්වෝ විවෘත ටෙනිස් තරගාවලියේ ඊයේ (04) පැවැති තරගයකින් ජය ගැනීමට ලැට්වියාවේ ජෙලීනා ඔස්ටපෙන්කෝ සමත් වුණි. ඒ ඇමෙරිකාවේ මැඩිසන් කීස් පරාජයට පත් කරමිනි. තරගයේ පළමු වටයේදී ප්‍රබල සටනක් පැවැති අතර එම වටය ලකුණු 7ට 5ක් ලෙස ජය ගැනීමට සමත් වුණේ ජෙලීනා ඔස්ටපෙන්කෝ විසිනි. අනතුරුව ආරම්භ වු තරගයේ දෙවන වටය ඉතා පහසුවෙන් ලකුණු 6ට 2ක් ලෙස ජෙලීනා ඔස්ටපෙන්කෝ ජය ගැනීමට සමත් වුණි. ඒ අනුව තරගය තරග වට 2ට 0ක් ලෙස ජය ගත් ජෙලීනා ඔස්ටපෙන්කෝ මීළග වටය සඳහා සුදුසුකම් ලබා ගත්තාය. ජෙලීනා ඔස්ටපෙන්කෝ ලෝක ටෙනිස් ශ්‍රේණිගත කිරිමේ සටහනේ 31 වන ස්ථානයේ පසු වන අතර ඇය හමුවේ පරාජය වු ඇමෙරිකාවේ මැඩිසන් කීස් එම ශ්‍රේණිගත කිරීමේ සටහනේ පසු වන්නේ 17 වන ස්ථානයේය.", "URL": "https://sinhala.adaderana.lk/news.php?nid=107459", "Category": null, "Parent URL": null}