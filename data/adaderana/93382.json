{"Source": "Adaderana", "Timestamp": "July 29, 2018 09:31 am", "Headline": "තරුණ පරපුරේ  අවශ්‍යතාවයට වත්මන් අධ්‍යාපන ක්‍රමය ප‍්‍රමාණවත් නැහැ", "News Content": "වත්මන් තරුණ පරපුරේ අවශ්‍යතාවය ඉටු කිරීම සඳහා වත්මන් අධ්‍යාපන ක්‍රමය ප‍්‍රමාණවත් නොවන බව විද්‍යා තාක්ෂණ හා පර්යේෂන නිපුණතා සංවර්ධන , වෘත්තීය පුහුණු හා කන්ද උඩරට උරුමයන් පිලිබඳව අමාත්‍ය සරත් අමුනුගම මහතා පවසයි. වර්තමානයේ ශී‍්‍ර ලංකාව තුල විශාල තරුණ ප‍්‍ර‍්‍රජාවක් ජීවත් වන අතර එය රටට සම්පතක් බවද අමාත්‍යවරයා ප්‍රකාශ කළේය. රටතුල ඉතාමත්ම හොඳ අධ්‍යාපන හා උසස් අධ්‍යාපන ක‍්‍රමයක් ක‍්‍රියාත්මක වන බැවින් සාක්ෂරතාවය වැඩිවීමත් සමඟ ඒ තුලින් වැඩි වශයෙන් උගතුන් බිහි වුවත් උසස් අධ්‍යාපනයට යොමු විමේදි ගැටළු පවතින බව අමාත්‍යවරයා පැහැදිලි කළේය. මෙම ගැටළු විසඳා ගැනීම සඳහා විශ්ව විද්‍යාල අධ්‍යාපන ක‍්‍රමයට පරිබාහිරව නව අධ්‍යාපන ක‍්‍රමයක් හදුන්වාදීමට අවශ්‍ය බවත් ඒ සඳහා විශ්ව විද්‍යාලයට ඇතුලත් වීමට නොහැකි තරුණ තරුණියන්හට ඔවුන්ගේ අනාගතය සාර්ථක කිරිම සඳාහා යම් වැඩපිළිවෙලක් සැලසුම් කර තිබෙන බවද අමාත්‍යවරයා පැවසීය. අමාත්‍ය සරත් අමුනුගම මහතා මෙම අදහස් පල කළේ ඊයේ(28) මාතර තලල්ල ප‍්‍රදේශයේ පැවති උත්සවයකදීය. ලබන සතිය වන විට තරුණ තණියන්ගේ දත්ත ඇතුලත් දත්ත බැංකුවක් ආරම්භ කරන බවත් වෘත්තීය අධ්‍යාපනය හදාරන තරුණ තරුනියන්ගේ අනාගතය වීශ්ව වීද්‍යාලවලින් පිට වන අයගේ අනාගතයට වඩා සාර්ථක කිරීම තමාගේ සහ තම අමාත්‍යාංශයේ අරමුණ බවද අමාත්‍යවරයා එහිද වැඩිදුරටත් ප‍්‍රකාශ කළේය. ශ‍්‍රී ලංකා වෘත්තීය පුහුණු අධිකාරිය මගින් හඳුන්වාදෙන ඉදිකිරීම් ක්ෂේත‍්‍රයේ නිපුනයන් බිහි කරන දින 120 කඩිනම් පාඨමාලාවේ සමාරම්භක උත්සවයට සහභාගී වෙමිනි මෙම පාඨමාලා යටතේ මාතර දිස්ත‍්‍රික්කයෙන් තොරා ගත් තරුණ තරුණියින් 60 ක් දැව තාක්ෂණ ශිල්පී , ජල නල තාක්ෂණ ශිල්පී, ඉදි කිරීම් ශිල්පී යන ක්ෂේත‍්‍ර යටතේ පුහුණුව හදාරනු ඇත. පාඨමාලාව අවසානයේදී මෙම තරුණ තරුණියන් හට භඪූ 3 මට්ටමේ සහතිකයක් , රුපියල් 60000 දහසක දීමනාවක් , ආයුධ කට්ටලයක් හා දේශිය හෝ විදේශිය රැකියාවක් ලබා දීමට සැලසුම් කර තිබේන සඳහන් වේ.", "URL": "https://sinhala.adaderana.lk/news.php?nid=93382", "Category": null, "Parent URL": null}