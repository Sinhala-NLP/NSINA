{"Source": "Adaderana", "Timestamp": "May 24, 2017 07:57 am", "Headline": "ව්‍යවස්ථා සම්පාදක කමිටු වාර්තාව ඉදිරියේදී නිකුත්වෙනවා", "News Content": "ව්‍යවස්ථා සම්පාදක කමිටුවේදී ඉදිරිපත් වූ කරුණු එක් කොට සකස් කළ වාර්තාව ඉදිරියේදී නිකුත් කරන බව පාර්ලිමේන්තු මන්ත්‍රී බිමල් රත්නායක මහතා පවසයි.මන්ත්‍රීවරයා පවසන්නේ ඊයේ(23) රැස්වූ ව්‍යවස්ථා සම්පාදක කමිටුවේදී මේ සම්බන්ධයෙන් දීර්ඝ වශයෙන් සාකච්ඡා කෙරුණු බවය.විධායක ජනාධිපතිධුරය අහෝසි කළ යුතු ද යන්න පිළීබඳව සිය මතය ඉදිරියේදී දැනුම් දෙන බව එහිදි ශ්‍රී ලංකා නිදහස් පක්ෂ කණ්ඩායම පවසා තිබේ.විධායක ජනාධිපතිධුරය අහෝසි කළ යුතු බවට ජනතා විමුක්ති පෙරමුණ විසින් යෝජනා කළ බව බිමල් රත්නායක මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=73471", "Category": null, "Parent URL": null}