{"Source": "Adaderana", "Timestamp": "September 23, 2016 09:04 am", "Headline": " වෙළෙඳසැල ගිනි ගනියි-අයෙක් මරුට ", "News Content": "අළුත්ගම-මතුගම මාර්ගයේ, අළුත්ගම නගරයේ රෙදිපිළි වෙළෙඳසැලක් ගිනි ගෙන විනාශ වී තිබේ.ඊයේ(22) රාත්‍රී 10.45ට පමණ ගින්න හටගෙන තිබූ බව අද දෙරණ වාර්තාකරු සඳහන් කළේය.ගිනි නිවීමේ ඒකක සහ ප්‍රදේශවාසීන් එක්ව අද(23) අළුයම 01 පමණ වන විට සෙසු වෙළෙඳසැල් වෙත ගින්න පැතිරීම වලක්වා එය මැඩ පැවැත්වීමට හැකි වූ බව අළුත්ගම පොලීසිය ප්‍රකාශ කළේය. මේ අතර ගින්න පවතින අවස්ථාවේදී හදිසි හෘදයාබාධයකට ලක්වීමෙන් පුද්ගලයෙකු මියගොස් තිබේ.පොලීසිය පැවසුවේ අදාළ පුද්ගලයාගේ ඥාතියෙකුගේ වෙළෙඳසැලක් ගිනි ගැනීම සිදු වූ වෙළෙඳසැලට ආසන්නයේ පැවති බවයි.", "URL": "https://sinhala.adaderana.lk/news.php?nid=64333", "Category": null, "Parent URL": null}