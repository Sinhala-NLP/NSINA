{"Source": "Adaderana", "Timestamp": "August 12, 2019 12:37 pm", "Headline": "ලක්වාසී ඉස්ලාම් බැතිමතුන් හජ් උත්සවය බැතියෙන් සමරයි", "News Content": "ලොව පුරා ඉස්ලාම් බැතිමතුන් මහත් බැතියෙන් සමරන හජ් උත්සවය අදට යෙදී ඇත. ශ්‍රී ලංකාවාසී ඉස්ලාම් බැතිමතුන්ද ආගමික වතාවත් වල නිරතවෙමින් හජ් සැමරුමට එක්වුණි. මුහම්මද් නබි නායකතුමන් ඉස්ලාම් ධර්මය ලෝ වැසියන් ඉදිරියෙහි තැබූ උතුම් දිනය අදට යෙදී ඇත. ඉස්ලාම් ධර්මයේ අනිවාර්ය වගකීම් පහෙන් අවසන් වගකීම ලෙස සැළකෙන්නේ හජ් වන්දනය ඉටුකිරීමයි. ඉස්ලාමයේ පරිත්‍යාගශීලී බව සිහි කරන මෙම හජ් උත්සවයේදී මුස්ලිම් ජනතාවගේ එකමුතුභාවය සංකේතවත් කෙරෙයි. ශ්‍රී ලංකාවාසී ඉස්ලාම් බැතිමතුන්ද දේවස්ථාන වලට රැස්ව ආගමික වතාවත්වලට එක්වෙමින් අද හජ් උත්සවය සැමරුවේය. හජ් උත්සවය නිමිති කරගනිමින් ශ්‍රී ලංකාවාසී ඉස්ලාම් බැතිමතුන් දිවයිනේ විවිධ ප්‍රදේශ වලදී සිය ආගමික වතාවත්වලට එක්වීය.", "URL": "https://sinhala.adaderana.lk/news.php?nid=116367", "Category": null, "Parent URL": null}