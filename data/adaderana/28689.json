{"Source": "Adaderana", "Timestamp": "October 28, 2012 02:30 pm", "Headline": "කැලේ මාරු වුණත් කොටියාගේ පුල්ලි මාරු නොවුණ හැටි", "News Content": "ව්‍යාජ බැංකු කාඩ් පත් යොදාගනිමින් මුදල් ජාවාරමක නිරත වූ ශ්‍රී ලාංකිකයින් දෙදෙනෙකු අමෙරිකාවේ දී අත්අඩංගුවට ගෙන තිබේ. අත්අඩංගුවට ගත් පුද්ගලයින් දෙදෙනා ‍අමෙරිකානු ඩොලර් 55,000 ට අධික මුදලක් ව්‍යාජ බැංකු කාඩ් පත් යොදාගනිමින් වංචා කර ඇති බව නිව්යෝර්ක් පොලීසිය පවසයි. මොවුන් සතුව තිබී ව්‍යාජ බැංකු කාඩ් පත් 257 ක් පොලීසිය විසින් සොයාගෙන ඇත. මෙලෙස අත්අඩංගුවට ගෙන ඇත්තේ අවුරුදු 24 ක් සහ 28 ක් වයසැති ශ්‍රී ලාංකිකයින් දෙදෙනෙකු වන අතර ඔවුන් කැනඩාවේ ඔන්ටේරියෝ ප්‍ර‍දේශයේ පදිංචිකරුවන් බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=28689", "Category": null, "Parent URL": null}