{"Source": "Adaderana", "Timestamp": "September 20, 2010 12:40 pm", "Headline": "දයාසිරි අනුරගේ ප්‍රකාශය හෙළා දකියි", "News Content": "තමා කිසිවිටක රජයේ දේශපාලන මත වාදය තුළ රැඳී ‍නොසිටින බව එක්සත් ජාතික පක්ෂයේ පාර්ලිමේන්තු මන්ත්‍රී දයාසිරි ජයසේකර මහතා පවසයි. ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා තමා සම්බන්ධයෙන් ඊයේ සිදුකළ ප්‍රකාශය දැඩි ලෙස හෙළා දකින බව ඔහු සඳහන් කළේය. තමන් පසුගිය කාලය තුළ සරත් ෆොන්සේකා මහතා වෙනුවෙන් පෙනී සිටි බවත් ඒ සම්බන්ධයෙන් අනෝමා ෆොන්සේකා මහත්මිය දන්නා බවත් දයාසිරි ජයසේකර මහතා පෙන්වා දෙයි. තමාගේ දේශපාලන මතය තමා සෑම විටකම ඉදිරිපත් කරන බව ඔහු සඳහන් කළේය. එක්සත් ජාතික පක්ෂය සම්බන්ධයෙන් සරත් ෆොන්සේකා මහතා පසුගියදා කරන ලද ප්‍රකාශයකට පිළිතුරක් වශයෙන් තමා ඔහුට එරෙහිව ප්‍රකාශයක් කළ බව දයාසිරි ජයසේකර මහතා පෙන්වාදෙයි. කෙසේ වෙතත් සරත් ෆොන්සේකා මහතා සම්බන්ධයෙන් විරෝධී ආකල්පයක් කිසිවිටකත් තමන් තුළ නොමැති බවත් ඉදිරියේදීත් ඔහුට සිදුව ඇති අසාධාරණය වෙනුවෙන් පෙනී සිටින බවත් ඔහු තව දුරටත් ප්‍රකාශ කළේය.", "URL": "https://sinhala.adaderana.lk/news.php?nid=10980", "Category": null, "Parent URL": null}