{"Source": "Adaderana", "Timestamp": "June 28, 2010 09:41 am", "Headline": "ව්‍යවස්ථා සංශෝධනයට එරෙහිව විපක්ෂයෙන් යෝජනා", "News Content": "විධායක ජනාධිපති ධුර කාලය වෙනස් කිරීම සඳහා සිදුකෙරෙන ව්‍යවස්ථා සංශෝධනයට එරෙහිව විපක්ෂයේ දේශපාලන පක්ෂ යෝජනා මාලාවක් සකස් කර තිබේ. විපක්ෂ දේශපාලන පක්ෂ 7ක නායකයන් විසින් සකස් කළ මෙම යෝජනා ඇතුළත් වාර්තාව හෙට විපක්ෂ නායක රනිල් වික්‍රමසිංහ මහතාට භාරදීමට නියමිතය. එක්සත් ජාතික පක්ෂයේ නියෝජ්‍ය නායක කරු ජයසූරිය මහතා සහ එම පක්ෂ මහලේකම් තිස්ස අත්තනායක මහතා විසින් මෙම යෝජනාවලිය සකස් කර ඇති බව සඳහන්ය. අදාළ කොන්දේසි ඇතුළත් ආණ්ඩුක්‍රම ව්‍යවස්ථා සංශෝධනයක් සඳහා රජය පාර්ලිමේන්තුවට ඉදිරිපත් කිරීමට නියමිත පනත් කෙටුම්පත පරාජය කිරීම සඳහා සියලු දේශපාලන පක්ෂ එක්ව කටයුතු කිරීමට මෙම යෝජනාවලිය ඉදිරිපත් කරන බව තිස්ස අත්තනායක මහතා සඳහන් කළේය.", "URL": "https://sinhala.adaderana.lk/news.php?nid=9251", "Category": null, "Parent URL": null}