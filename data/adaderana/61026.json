{"Source": "Adaderana", "Timestamp": "June 12, 2016 05:29 pm", "Headline": "සාලාව වැසියන් අදත් පාර වසයි", "News Content": "කොළඹ - අවිස්සාවේල්ල ප්‍රධාන මාර්ගය අද(12) තෙවන දිනටත් අවහිර කරමින් සාලාව ප්‍රදේශවාසීන් පිරිසක් විරෝධතාවයක් ආරම්භ කර තිබේ.සාලාව කඳවුරේ සිදුවූ පිපුරුමෙන් පසුව අද දිනයේත් එහි නිරීක්ෂණ චාරිකාවක නිරත වූ අග්‍රමාත්‍යවරයා තමන්ගේ විනාශ වී ගිය කඩ කාමර නිරීක්ෂණය කිරීමට නොපැමිණීම මෙම විරෝධතාවයට හේතු වී ඇති බව අද දෙරණ වාර්තාකරු පවසයි.කොස්ගම ප්‍රාදේශීය රෝහල, අවට නිවාස, කඳවුර හා කඩ කාමර නිරීක්ෂණය කළ අග්‍රමාත්‍යවරයා අනතුරුව පිටත්ව ගොස් තිබේ.නමුත් තමන්ගේ විනාශ වී ගිය කඩ කාමර නිරීක්ෂණය කිරීමට නොපැමිණී හේතුවෙන් ඊ‍ට එරෙහිව එම පුද්ගලයින් පිරිසක් එකතුවී කොළඹ - අවිස්සාවේල්ල ප්‍රධාන මාර්ගය අවහිර කරමින් මෙම විරෝධතාවය ආරම්භ කර තිබේ.ඒ නිසාවෙන් ගමනාගමනයට බාධා එල්ල වී ඇති අතර ප්‍රදේශයේ දැඩි රථවාහන තදබදයක් පවතින බවද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=61026", "Category": null, "Parent URL": null}