{"Source": "Adaderana", "Timestamp": "July 9, 2015 10:10 am", "Headline": "අයි එස් කැරලිකරුවන් 24ට මරණ දඬුවම්", "News Content": "අයි.එස් කැරලිකරුවන් 24දෙනෙකුට ඉරාක අධිකරණයක් විසින් මරණ දඬුවම නියම කර තිබේ.2014 වසරේ ඉරාකයේ ටික්රික් හි පිහිටි හමුදා කඳවුරකට ප්‍රහාරයක් එල්ල කර හමුදා සාමාජිකයින් ඝාතනය කිරීමේ චෝදනා ලැබ සිටි කැරලිකරුවන් පිරිසකට මෙම දඬුවම ලබාදී ඇති බව විදෙස් මාධ්‍ය වාර්තා කරන්නේය.2014 වසරේ ජුනි මාසයේ එල්ල වූ අදාළ ප්‍රහාරයෙන් හමුදා සාමාජිකයින් 1700 දෙනෙකු පමණ ජීවිතක්ෂයට පත්වුණි.සැකකරුවන්ට දඬුවම් නියම කර ඇති ඉරාක මහාධිකරණය ඔවුන් 24 දෙනා එල්ලා මරණ ලෙස නියෝග කර ඇත.", "URL": "https://sinhala.adaderana.lk/news.php?nid=52527", "Category": null, "Parent URL": null}