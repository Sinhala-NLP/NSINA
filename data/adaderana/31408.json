{"Source": "Adaderana", "Timestamp": "February 6, 2013 05:24 pm", "Headline": " පොලිස් නිලධාරීන්ට පහරදුන් වන ජීවි නිලධාරීහු අධිකරණයට හිස නමති", "News Content": "පොලිස් නිලධාරීන් පිරිසකට පහර දීමේ සිද්ධිය සම්බන්ධයෙන් උඩවලව ජාතික වනෝද්‍යානයේ වනජීවි නිලධාරීන් 07 දෙනෙකු වැල්ලවාය මහේස්ත‍්‍රාත් අධිකරණය වෙත භාර වී තිබේ. පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරී ප‍්‍රිශාන්ත ජයකොඩි මහතා කියා සිටියේ අධිකරණයට භාර වූ වන ජීවී නිලධාරීන් 07 දෙනා හෙට දිනය දක්වා රක්ෂිත බන්ධනාගාර ගතකර ඇතිබවයි. ඔවුන් හඳුනාගැනීමේ පෙරට්ටුවක් සඳහා ඉදිරිපත් කිරීමට නියමිත බව ද පොලිස් මාධ්‍ය ප‍්‍රකාශකවරයා කියා සිටියේය. පසුගිය මස 22 වැනි දින උඩවලව ජාතික වනෝද්‍යානය තුළ වැටලීමක් සඳහා ගොස් සිටි පොලිස් නිලධාරීන් දෙදෙනෙකු ඇතුළු පුද්ගලයින් සිව් දෙනෙකු පැහැර ගෙන ගොස් පහර දුන් බවට මෙම වන ජිවි නිලධාරීන් පිරිසට චෝදනා එල්ලවී තිබේ.", "URL": "https://sinhala.adaderana.lk/news.php?nid=31408", "Category": null, "Parent URL": null}