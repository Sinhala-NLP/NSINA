{"Source": "Adaderana", "Timestamp": "September 4, 2016 08:59 am", "Headline": "  මහින්ද LTTE හිතවාදීන්ගේ තර්ජනයට ලක්වෙලා", "News Content": "කුමන පාර්ශවයක් විසින් යුද්ධය නිමකළ ද එල්.ටී.ටී.ඊ. හිතවාදීන්ගේ තර්ජනයට ලක්ව ඇත්තේ හිටපු ජනාධිපති මහින්ද රාජපක්ෂ මහතා බව පාර්ලිමේන්තු මන්ත්‍රී උදය ගම්මන්පිල මහතා පවසයි.හැටන් ප්‍රදේශයේ පැවති ජනහමුවකට එක්වෙමින් උදය ගම්මන්පිල මන්ත්‍රීවරයා මේ බව කියා සිටියේය.මේ අතර ඇතැම් ආගමික ක්‍රියාකාරකම් හේතුවෙන් ආණ්ඩුව සිදුකරගෙන යනු ලබන සංහිඳියා ක්‍රියාදාමයට බාධා සිදුවන බව ප්‍රාදේශීය සංවර්ධන අමාත්‍ය ෆීල්ඩ් මාෂල් සරත් ෆොන්සේකා මහතා පවසයි.කැලණිය රජමහා විහාරස්ථානයේ පැවති ආගමික උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=63754", "Category": null, "Parent URL": null}