{"Source": "Adaderana", "Timestamp": "February 19, 2017 05:05 pm", "Headline": "දඩයමේ ගිය පොලිස් නිලධාරීන්  2ක් සමඟ 10ක් අත්අඩංගුවට", "News Content": "විල්පත්තු වනෝද්‍යානයේ සතුන් දඩයම් කිරීමේ නිරතවු පොලිස් නිලධාරීන් දෙදෙනෙකු ඇතුළු පුද්ගලයින් දස දෙනෙකු එළුවන්කුලම ප්‍රදේශයේ දී අත්අඩංගුවට ගෙන තිබේ.වනජීවි නිලධාරින්ට ලද තොරතුරක් මත සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව වනජීවි දෙපාර්තමේන්තුව සඳහන් කළේය.අත්අඩංගුවට ගත් පොලිස් නිලධාරීන් දෙදෙනා පුත්තලම පොලීසියට අනුයුක්ත නිලධාරීන් දෙදෙනෙකු බව සඳහන්වේ.සැකකරුවන් සතුව තිබී ආරක්ෂිත සතුන් ලෙස නම් කර ඇති ඉබ්බන් දෙදෙනෙකු ද සොයාගත් බව වනජීවි දෙපාර්තමේන්තුව පැවසුවේය.ඔවුන් පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69849", "Category": null, "Parent URL": null}