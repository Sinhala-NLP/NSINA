{"Source": "Adaderana", "Timestamp": "September 8, 2010 02:54 pm", "Headline": "මේ හදන්නේ නාමල්ට පාර කපාදීමටයි-අනුර", "News Content": "18 වන ආණ්ඩුක්‍රම ව්‍යවස්ථා සංශෝධනය සම්මත කරගැනීමෙන් සිද්ද වෙන්නේ නාමල් රාජපක්ෂ මහතාට ජනාධිපති බවට පත්වීමට පාර කපාදීමක් බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. ඒ නිසා ම ආණ්ඩුවේ ජ්‍යේෂ්ඨ අමාත්‍යවරුන් පවා යෝජනාවට පක්ෂව ඡන්දය පාවිච්චි කරනු ලබන්නේ හිතට එකඟව නොව තම පැවැත්ම සහතික ක ගැනීයේ වුවමනාව වෙනුවෙන් පමණක් බවද හෙතෙම සඳහන් කළේය. අද 18 වන ව්‍යවස්ථා සංශෝධන පනත් කෙටුම්පතට අදාළ පාර්ලිමේන්තු විවාදයට එක්වෙමින් මන්ත්‍රීවරයා මේ බව කියා සිටියේය. එක්සත් ජාතික පක්ෂයේ මන්ත්‍රීවරුන් පිරිසක්ද ව්‍යවස්ථා සංශෝධනයට පක්ෂව ඡන්දය ප්‍රකාශ කරන බව පවසා ඇත්තේද රට ගැන සිතා හෝ පක්ෂ නායකත්වයේ අර්බුදයක් නිසා නොව ඒ ඒ අයගේ පුද්ගලික ගැටලු විසඳාගැනීම වෙනුවෙන් බවද අනුර කුමාර මහතා සඳහන් කළේය.", "URL": "https://sinhala.adaderana.lk/news.php?nid=10721", "Category": null, "Parent URL": null}