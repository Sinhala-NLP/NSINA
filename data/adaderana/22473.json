{"Source": "Adaderana", "Timestamp": "February 29, 2012 08:11 am", "Headline": "අකුණු සැර වැදී එක් අයෙක් මියයයි - සිව්දෙනෙකු රෝහලේ", "News Content": "හපුතලේ ප්‍රදේශයේ දී අකුණු සැර වැදීමෙන් පුද්ගලයෙකු ජීවිතක්ෂයට පත්ව තිබේ. ඊයේ(28) පස්වරුවේ මෙය සිදුව ඇති බව පොලිසිය පවසයි. හපුතලේ, ඉඳිගස්හින්න දුන්කන්ද ප්‍රදේශයේ වතුවැඩවල නිරත වෙමින් සිටි පුද්ගලයින් 5 දෙනෙකුට අකුණු සැර වැදී ඇති බව සඳහන්ය. මියගොස් ඇත්තේ ඔවුන් අතර සිටි එක් ‍අයෙක් වන අතර සෙසු සිව්දෙනා හල්දුම්මුල්ල රෝහලේ ප්‍රතිකාර ලබයි. අකුණු සැර වැදීමෙන් මියගොස් ඇත්තේ 46 හැවිරිදි ඉඳල්ගස්හින්න, දුන්කන්ද වත්තේ පදිංචිකරුවෙකි.", "URL": "https://sinhala.adaderana.lk/news.php?nid=22473", "Category": null, "Parent URL": null}