{"Source": "Adaderana", "Timestamp": "October 25, 2013 02:31 pm", "Headline": "ආණ්ඩුවේ වෙඩි පුපුර මේ වන විට ගිනි පුපුරක් වෙලා ", "News Content": "කැසිනෝ ව්‍යාපාරය සම්බන්ධයෙන් සමහර ඇමතිවරු බුද්ධියක් නොමැති අයුරින් හැසිරෙන බවත්, විශේෂයෙන්ම මෙරටේ උසස් අධ්‍යාපන ඇමති වන එස්.බී දිසානායක මහතාගේ හැසිරීමද ඒ හා සමාන වන බවත් එ.ජා.ප. පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. තමන්ගේ වාසී ප්‍රයෝජනය උදේසා ඒ ආකාරයෙන් කටයුතු කරන බවද අද(25) කොළම පැවති මාධ්‍ය හමුවකදී ඔහු සඳහන් කර සිටියේය. එසේම ආණ්ඩුව මෙරටේ කැසිනෝ ව්‍යාපාරය ස්ථාපිත කිරීමට සැරසෙන්නේ ජනතාව සඳහා සහන නොදී බවත්, එ.ජා.ප. කැසිනෝ ව්‍යාපාරයට සම්පූර්ණයෙන් විරුද්ධ බවත් ඒ මහතා එහිදි කීවේය. තවද හෝටල් ව්‍යාපෘති සඳහා අවසර ලබා දීම ගැන තමන්ගේ විරුද්ධත්වයක් නොමැති බවත්, විරුද්ධ වන්නේ හෝටල් ව්‍යාපාරයට මුවාවෙන් කැසිනෝ ව්‍යාපාරය දියත් කිරීම හේතුවෙන් බවත් හෙතෙම සඳහක් කළේය‍ මේ අතර ඊයේ(24) දිනයේදී පැවති කැබිනට් රැස්වීමේදී ආණ්ඩුවේ පවතින අභ්‍යන්තර ගැටලු දැකගැනීමට හැකි වු බවත්, එම රැස්වීමේදී පත්තුවෙන ලද වෙඩි පුපුර මේ වන විට ගිනි පුපුරක් වී ඇති බවත් හරීන් මහතා අවධාරණය කර සිටියේය. එසේම ආණ්ඩුව ගෙදර යවන පළමු වෙඩිමුරුය පත්තු වී ඇති බවද හෙතෙම සඳහන් කළේය.‍‍ ඉන්දියාව සහ කැනඩාන නොමැති පොදු රාජ්‍ය මණ්ඩලයීය සමුළුව මනමාලි නොමැති මගුල් ගෙයක් වැනිය බවත්, විදේශ ප්‍රතිපත්ති වෙනස් කිරීමේ කාලය එළඹ ඇති බවත් ඒ මහතා එම අවස්ථාවේදී කියා සිටියේය. දන්සල් සහ කෑම බීම ලබා දී රාජ්‍ය නායකයින් රවටාගත නොහැති බවත් ඔවුන් බුද්ධිමත් පිරිසක් බවත් හෙතෙම පවසන ලදී. එම මාධ්‍ය හමුවට එක්වෙමින් දකුණු පළාත් සභා එ.ජා.ප. මන්ත්‍රී නිශාන්ත පුෂ්පකුමාර මහතා කියා සිටියේ පසුගිය දිනකදී මාතර නගරයේ ඇති වූ ගැටුමේන් පසු හර්මන් ගුණරත්න මහතා බන්ධනාගාරයේ රෝහලේ සුර සැප විදින බවත්, නමුත් තමන් මේ වන විට ආබාධිත වී ඇති බවත්ය. එසේම අයාලේ යන ආණ්ඩුව විසින් මෙරටේ ජනතාව මුලාවට පත්කර ඇති බවත්, කැසිනෝ පෙන්වා බඩු මිල වැඩි කරමින් සිටින බවත් හෙතෙම එම අවස්ථාවේදී කියා සිටියේය. ඉදිරියේදී පැවැත්වෙන පොදු රාජ්‍ය මණ්ඩලයීය රාජ්‍ය නායක සමුළුවට පසු ජනාධිපති මහින්ද රාජපක්ෂ මහතාගේ ප්‍රතිරූපය රටේ ජනතාවට හොඳින් දැක බලා ගැනීමට හැකි වනු ඇති බවද ඒ මහතා වැඩිදුරටත් සඳහන් කරන ලදි‍‍.", "URL": "https://sinhala.adaderana.lk/news.php?nid=38374", "Category": null, "Parent URL": null}