{"Source": "Adaderana", "Timestamp": "February 23, 2014 08:30 am", "Headline": "ගල්කිස්සේ - දඹුල්ලේ රිය අනතුරුවලින් 2ක් මරුට", "News Content": "ගල්කිස්ස ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. යතුරු පැදියක් හා වෑන් රථයක් එකිනෙක ගැටීමෙන් මෙම අනතුර සිදුව ඇත. අනතුරෙන් බරපතළ තුවාල ලැබු යතුරුපැදිකරු කළුබෝවිල රෝහලට ඇතුළත් කිරීමෙන් අනතුරුව මියගොස් ඇති බව පොලීසිය පවසයි. මියගොස් ඇත්තේ 24 හැවිරිදි මඩකුඹුර, වටගොඩවත්ත ප්‍රදේශයේ පදිංචිව සිටි අයෙකි. මේ අතර දඹුල්ල - කුරුණෑගල මාර්ගයේ ගොකරැල්ල ප්‍රදේශයේ දී බස් රථයක් හා පා පැදියක් ගැටීමෙන් සිදුවු අනතුරකින්ද පා පැදිකරු මියගොස් ඇත. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41318", "Category": null, "Parent URL": null}