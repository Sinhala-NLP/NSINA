{"Source": "Adaderana", "Timestamp": "April 23, 2019 01:48 pm", "Headline": "භූ කම්පන හේතුවෙන් පුද්ගලයන් 8ක් ජීවිතක්ෂයට", "News Content": "මධ්‍යම පිලිපීනයට ප්‍රබල භූ කම්පන තත්ත්වයක් බලපා ඇත. මේ වනවිට එහි බලපෑම්වලින් පුද්ගලයින් අට දෙනෙකු මියගොස් ඇති බවත් තවත් 20 දෙනෙකු පමණ තුවාල ලබා ඇති බවත් විදෙස් මාධ්‍ය වාර්තා කර ඇත. මධ්‍යම පිලිපීනයේ රික්ටර් මාපකයේ 6.3ක ප්‍රබලත්වයෙන් යුත් භූ කම්පනයක් සිදුවුණි. මැනිලා අගනුවරට කිලෝමීටර් 60ක් වයඹ දෙසින් භූ කම්පනයේ අපිකේන්ද්‍රය පිහිටා ඇති බවත් එය පොළොව අභ්‍යන්තරයේ කිලෝමීටර් 40ක් පමණ ගැඹුරින් ඇති වී තිබෙන බව අමෙරිකානු භූ විද්‍යා සමීක්ෂණ ආයතනය ප්‍රකාශ කළේය. භූ කම්පනය හේතුවෙන් මැනිලා ආගනුවර ගොඩනැගිලි තදින් සෙලවුණු බව විදෙස් සඳහන් කර සිටියි. ඉන් එරට ගුවන් තොටුපළකට බරපතල ලෙස හානි වූ අතර අවම වශයෙන් ගොඩනැගිලි දෙකක් විනාශ වී ඇති බව එම වාර්තා වල සඳහන්ය. යි. පිලිපීනය පිහිටා ඇත්තේ 'ගිණි වළල්ල' ලෙස හඳුන්වන නිතර භූකම්පන ඇතිවන ප්‍රදේශයකය. මේ හේතුවෙන් ඔවුන් නිරන්තර මෙවැනි ආපදාවන්ට ලක්වන බව ද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=108531", "Category": null, "Parent URL": null}