{"Source": "Adaderana", "Timestamp": "October 5, 2015 07:02 am", "Headline": " රනිල් අද ජපන් පාර්ලිමේන්තුව අමතයි", "News Content": "ජපානයේ නිල සංචාරයක නිරතව සිටින අග්‍රාමාත්‍ය රනිල් වික්‍රමසිංහ මහතා අද ජපාන පාර්ලිමේන්තුව ඇමතීමට නියමිතව තිබේ.ඒ අනුව අග්‍රාමාත්‍යවරයා විනාඩි 30 කාලයක් ජපාන පාර්ලිමේන්තුව ඇමතීමට නියමිත බව වාර්තා වේ.අමෙරිකානු ජනාධිපති බැරැක් ඔබාමා සහ ඉන්දීය අග්‍රාමාත්‍ය නරේන්ද්‍ර මෝදිගෙන් පසුව ජපාන පාර්ලිමේන්තුව අමතන තුන්වන විදේශිය නායකය වන්නේ අග්‍රාමාත්‍ය රනිල් වික්‍රමසිංහ මහතායි.මේ අතර අග්‍රාමාත්‍ය රනිල් වික්‍රමසිංහ මහතා ඊයේ දිනයේ ජපාන අග්‍රාමාත්‍ය සිංෂෝ අබේ මහතා මුණගැසී සාකච්ඡා පවත්වන ලදී.කියතෝ නුවර පැවැති මෙම සාකච්ඡා දෙරටට වඩාත් ඵලදායි සාකච්ඡා වූ බව අග්‍රාමාත්‍ය කාර්යාලය සදහන් කරයි.කෙසේ වෙතත් අග්‍රාමාත්‍යවරුන් දෙදෙනා අතර ද්විපාර්ශවික සාකච්ඡා අදියර දෙකක් යටතේ පැවැත්විමට නියමිතව තිබේ.ඒ අනුව දෙවන ද්විපාර්ශවික සාකච්ඡා වටය හෙට ටොකියෝ අගනුවරදී පැවැත්විමට සැලසුම් කර ඇති අතර රනිල් වික්‍රමසිංහ මහතා ඊයේ දිනයේ විද්‍යා හා තාක්ෂණ සංසද සමුළුවද අමතනු ලැබිණි.", "URL": "https://sinhala.adaderana.lk/news.php?nid=54250", "Category": null, "Parent URL": null}