{"Source": "Adaderana", "Timestamp": "August 6, 2017 05:26 pm", "Headline": " රවී අමාත්‍යධූරයෙන් ඉවත් කරන්න", "News Content": "අමාත්‍ය රවී කරුණානායක මහතා වහාම අමාත්‍යධූරයෙන් ඉවත් කර අත් අඩංගුවට ගත යුතු බව ශ‍්‍රී ලංකා නිදහස් පක්ෂ නුවරඑළිය දිස්ත‍්‍රික් සංවිධායක පෙරියසාමි ප‍්‍රදීපන් මහතා පවසයි. හිටපු මුදල් ඇමති සහ වර්තමාන විදේශ ඇමති රවී කරුණානායක අමාත්‍යවරයා මුදල් වංචාවක් සිදුකරමින් නීති විරොධී ලෙස මිලදී ගත් නිවස සම්බන්ධයෙන් විමර්ශන කටයුතු ක‍්‍රියාත්මක කළ යුතු බවද ඔහු පෙන්වා දෙයි. නමුත් ආණ්ඩුවේ බලතලත් සමඟින් කැබිනට් අමාත්‍යධූරය දරණ ඒ මහතාට විරුද්ධව සිදු කරනුලබන විමර්ශන කටයුතු ස්වාධීනව සිදු කිරීමට හැකිවෙයිදැයි ජනතාව තුළද සැකයක් ඇති බවද ඔහු පැවසීය.මේ සම්බන්ධයෙන් වැඩිදුරටත් අදහස් දැක්වූ ඒ මහතා මෙසේද කීය,“ හොරුන්ට ඉඩ දෙන්නේ නැතිව බලයට ආ මෙම ආණ්ඩුව තුළ මෙවැනි හොරකම්වලට ඉඩදෙන්නේ නැතිව නිත්‍යයනුකූලව පියවර ගත යුතුයි. “ ශ‍්‍රී ලංකා නිදහස් පක්ෂ කාර්යාලයේ පැවැති මාධ්‍ය සාකච්ඡාවකදී ඒ මහතා මේ බව පැවසීය.", "URL": "https://sinhala.adaderana.lk/news.php?nid=76031", "Category": null, "Parent URL": null}