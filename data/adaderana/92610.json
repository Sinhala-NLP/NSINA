{"Source": "Adaderana", "Timestamp": "July 15, 2018 03:46 pm", "Headline": "ණය ගෙවා ගන්න බැරුව එකම පවුලේ 6ක් සියදිවි නසා ගනී", "News Content": "ඉන්දියාවේ ජාර්කන්ද් ප්‍රන්තයේ නිවසක් තුළ මියගොස් සිටි එකම පවුලේ පුද්ගලයින් හය දෙනෙකුගේ මළසිරුරු සොයාගෙන තිබේ. කාන්තාවන් තිදෙනෙකු සහ කුඩා ළමුන් දෙදෙනෙකු ද මියගිය පිරිස අතර වන බව ඉන්දීය මාධ්‍ය වාර්තා කළේය. ඔවුන් සියදිවි හානිකරගත් බවට වන ලිපියක් ද අදාළ නිවසේ තිබී සොයාගෙන ඇති අතර ගෙවාගත නොහැකි ණය මුදලක් හේතුවෙන් සියදිවි හානිකර ගන්නා බවට අදාළ ලිපියේ සඳහන් කර ඇති බව වාර්තා වන්නේය. මේ මස මුලදී ද ඉන්දියාවේ නවදිල්ලි නුවරට ආසන්න ප්‍රදේශයක නිවසක් තුළ මියගොස් සිටි එකම පවුලේ පුද්ගලයින් 11 දෙනෙකුගේ මළ සිරුරු සොයාගෙන ගැණුනා. මිත්‍යා විශ්වාසයක් හේතුවෙන් ඔවුන් සියදිවි හානිකරගෙන ඇති බව පසුව සිදුකළ විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=92610", "Category": null, "Parent URL": null}