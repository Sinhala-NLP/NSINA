{"Source": "Adaderana", "Timestamp": "August 28, 2015 03:21 pm", "Headline": "35,000ට තේ පොවා අමුතු වාර්තාවක් තබන්න යයි", "News Content": "ශ්‍රී ලංකා සංචාරක මණ්ඩලය, තේ මණ්ඩලය සහ ශ්‍රී ලංකන් ගුවන් සමාගම එක්ව නව ගිනස් වාර්තාවක් තැබීමට සූදානම් වෙයි.තේ දළු නෙළන කාන්තාවන් 500ක් යොදා පැය දෙකක් තුළදී තේ දළු කිලෝග්‍රෑම් 3000ක් කඩා එම තේ දළු වලින් ලබා ගන්නා තේ කුඩු වලින් 35,000ක පිරිසකට තේ පැන් සංග්‍රහයක් පවත්වා අදාළ වාර්තාව තැබීමට නියමිතය.ඒ අනුව කැලණිවැලි වැවිලි සමාගමට අයත් නුවරඑළිය ග්‍රෙගරි වැව අසල වතු කොටසේදී තේ දළු කිලෝග්‍රෑම් 3000ක් නෙළීම අද සිදු කර ඇත.එම තේ දළු අද දිනයේම නුවරඑළිය පීඩෘ කම්හලේදී තේ කුඩු බවට පත් කිරීමට නියමිතය.හෙට මහනුවර ඇසළ පෙරහැර නැරඹීමට එන බැතිමතුන් 35,000ට එම තේ කුඩු වලින් සාදන ලද තේ පැන් ලබාදී නව ගිනස් වාර්තාව තැබීමට නියමිත බව වාර්තා වේ.", "URL": "https://sinhala.adaderana.lk/news.php?nid=53518", "Category": null, "Parent URL": null}