{"Source": "Adaderana", "Timestamp": "June 1, 2015 11:13 am", "Headline": "බඹර කූඩුවකට උකුස්සෙක් ගහලා - 10 රෝහලේ ", "News Content": "ඡායා රූ - රංජිත් රාජපක්ෂ නොර්වුඩ්, පෝර්ට්‍රි වතුයායේ තේදළු නෙළමින් සිටි වතුකම්කරුවන් පිරිසකට බඹර ප්‍රහාරයක් එල්ල වී තිබේ.වතුයායේ ගසක බැඳ තිබූ බඹර කූඩුවකට උකුස්සෙකු පහරදීම හේතුවෙන් බඹරුන් ඇවිස්සි ඇති බව අද දෙරණ වාර්තාකරු පැවසුවේය.බඹර ප්‍රහාරයෙන් කාන්තාවන් 08 දෙනෙකු ඇතුළු පුද්ගලයින් 10 දෙනෙකු තුවාල ලබා තිබේ.ඔවුන් මේ වනවිට දික්ඔය මූලික රෝහලේ ප්‍රතිකාර ලබන බව සඳහන්ය. ඉන් කාන්තාවන් දෙදෙනෙකුගේ තත්ත්වය බරපතළ බව වාර්තාවෙයි.අනතුර සම්බ්න්ධයෙන් නොර්වුඩ් පොලිසිය වරඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51709", "Category": null, "Parent URL": null}