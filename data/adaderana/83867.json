{"Source": "Adaderana", "Timestamp": "February 1, 2018 12:56 pm", "Headline": "පළමු ඉනිමට බංගලාදේශ කණ්ඩායමෙන් ශ්‍රී ලංකාවට දැවැන්ත ඉලක්කයක්", "News Content": "සංචාරක ශ්‍රී ලංකා කණ්ඩායම සහ බංගලාදේශ කණ්ඩායම අතර පළමු ටෙස්ට් ක්‍රිකට් තරඟයේ දෙවන දිනය අදයි. සිය පළමු ඉනිම සඳහා පන්දුවට පහරදුන් බංගලාදේශ කණ්ඩායම සියලු දෙනා දැවී ලකුණු 513ක් ලබාගැනීමට සමත් වුණා. එම ඉනිම වෙනුවෙන් විශිෂ්ට පිති හරඹයක නිරත වූ මොමුනුල් හක් ලකුණු 176ක් ලබා ගැනීමට සමත් විය. මුෂ්ෆිකර් රහීම් ලකුණු 92ක් ද, නායක මහමුදුල්ලා නොදැවී ලකුණු 83 ක් ද ලබාගත්තේය. රංගන හේරත් කඩුලු 3 ක් හා සුරංග ලක්මාල් කඩුලු 3 ක් ලබා ගැනීමට සමත්විය.", "URL": "https://sinhala.adaderana.lk/news.php?nid=83867", "Category": null, "Parent URL": null}