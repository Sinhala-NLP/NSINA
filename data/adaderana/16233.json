{"Source": "Adaderana", "Timestamp": "May 21, 2011 08:49 am", "Headline": " ශ්‍රී ලංකා-මලයාසියානු අධිකරණ ඇමතිවරුන් හමුවෙයි", "News Content": "අධිකරණ අමාත්‍ය රවුෆ් හකීම් මහතා මලයාසියානු අධිකරණ අමාත්‍ය බින් අබ්දුල් අසීස් මහතා හමුවී තිබේ. මලයාසි‍යාවේ ක්වාලාලම්පූර් හිදී මෙම හමුව සිදුවී ඇති බව අධිකරණ අමාත්‍යාංශය පවසයි. දෙරටේ අධිකරණ ක්ෂේත්‍රයට වැදගත් වන කරුණු පිළිබඳ මෙහිදී සාකච්ඡාවට බඳුන් වී ඇති බව සඳහන්වේ.. මලයාසියාවේ නීති පද්ධතිය පිළිබඳ මෙරට විනිසුරුවරුන් දැනුවත් කිරීම සම්බන්ධයෙන් ද සාකච්ඡා‍වේ දී අවධානය යොමු වී තිබේ.‍ එමෙන්ම එරට අධිකරණ ක්‍රමවේදයන් පිළිබඳ මෙරට නීතීඥවරුන් දැනුවත් කිරීමට ද මලයාසියානු අධිකරණ අමාත්‍යවරයා එම සාකච්ඡාවේ දී එකඟ වූ බව අධිකරණ අමාත්‍යාංශය කියා සිටියි.", "URL": "https://sinhala.adaderana.lk/news.php?nid=16233", "Category": null, "Parent URL": null}