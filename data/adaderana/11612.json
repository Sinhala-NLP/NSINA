{"Source": "Adaderana", "Timestamp": "October 20, 2010 08:15 am", "Headline": "ගුවන් ගමන් පරීක්ෂාවට අලුත් වැඩක්", "News Content": "විදේශීය ගමන් බලපත්‍ර ආශ්‍රිත සැක කටයුතු නව ලේඛන පරීක්ෂණාගාරයක් කටුනායක ගුවන් ‍තොටුපල විගමන පර්යන්තයේ ස්ථාපිත කර තිබේ. මෙම ලේඛන පරීක්ෂණාගාරය ව්‍යාජ හා අව්‍යාජ ලේඛන නියැඳි 3500ක් සහ අනීවීක්ෂීය පරීක්ෂණ මෙවලම් වලින් සමන්විත බව සඳහන් වේ. ඊට අමතරව ලේඛන වල අඩංගු ආරක්ෂිත සලකුණු හඳුනා ගැනීමේ උපකරණ , පරිඝණක ඡායාරූප හා සකස් කළ ව්‍යාජ ලේඛන ක්ෂණිකව හඳුනා ගැනීම සඳහා භාවිත කළ හැකි නවීනතම උපකරණ වලින් මෙම පරීක්ෂණාගාරය සමන්විත වන බව ආගමන හා විගමන දෙපාර්තමේන්තුව පවසයි. ජාත්‍යන්තර බුද්ධි තොරතුරු රැස් කිරීම මගින් නීතී විරෝධී සංක්‍රමණ වැළැක්වීම සඳහා අවශ්‍ය තාක්ෂණික තොරතුරු සංචිතයක් පවත්වා ගැනීම ද මෙහි එක් අරමුණක් බව කියැවේ. ඕස්ට්‍රේලියානු ආධාර යටතේ මෙම ලේඛන පරීක්ෂණාගාරය ස්ථාපිත කෙරුණු බව ආගමන හා විගමන දෙපාර්තමේන්තුව පවසයි.", "URL": "https://sinhala.adaderana.lk/news.php?nid=11612", "Category": null, "Parent URL": null}