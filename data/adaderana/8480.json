{"Source": "Adaderana", "Timestamp": "May 18, 2010 04:30 pm", "Headline": "ජාතික කොඩිය ඔසවන්නැයි ඉල්ලීමක්", "News Content": "මව්බිම ත්‍රස්තවාදයෙන් මුදාගෙන වසරක් ගතවීම වෙනුවෙන් පැවැත්වෙන රණවිරු විජයග්‍රහණයට සමගාමීව දිවයින පුරා ජාතික ධජය ඔසවන ලෙස රජය සියලු පුරවැසියන්ගෙන් ඉල්ලා සිටියි. ඒ අනුව 19 සහ 20 යන දිනවල සියලුම රාජ්‍ය ආයතන වල ජාතික ධජය ඔසවා තැබිය යුතු බව රජය නිකුත් කළ නිවේදනයක සඳහන් වේ. නිදහසින් පසුව රටට සැබෑ සාමය ලබාදුන් රණවිරුවන් සිහිපත් කිරීම වෙනුවෙන් සියලුම පෞද්ගලික ආයතන , නිවාස හා රථ වාහන වලද මෙම දින දෙක පුරා ජාතික ධජය ඔසවා තබන ලෙස රජය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=8480", "Category": null, "Parent URL": null}