{"Source": "Adaderana", "Timestamp": "June 2, 2018 03:08 pm", "Headline": "දුම්වැටි තොගයක් සමඟ චීන ජාතික කාන්තාවන් දෙදෙනෙකු අත්අඩංගුවට", "News Content": "චීන ජාතික කාන්තාවන් දෙදෙනෙකු විසින් නීතිවිරෝධි අයුරින් දුම්වැටි කාටුන් 200ක් සමඟ මෙරටට පැමිණීමට උත්සහ කිරීමේදී කටුනායක ගුවන්තොටුපළ රේගුව විසින් සියභාරයට ගෙන තිබේ. චීනයේ සිට පැමිණි යූ.එල් 881 දරණ ශ්‍රී ලංකන් ගුවන් සේවයට අයත් ගුවන් යානයකින් අද(02) අළුයම 05.30ට පැමිණ අදාළ කාන්තාවන් දෙදෙනා කටුනායක ගුවන්තොටුපොල වෙත පැමිණ ඇති බව සඳහන්ය. වයස අවුරුදු 39ක් සහ 40ක් වන මෙම කාන්තාවන් දෙදෙනා දුම්වැටි කාටුන් 200ක් එනම් දුම්වැටි 40,000ක් රැගෙන විත් ඇති අතර, ඒවායේ වටිනාකම රුපියල් ලක්ෂ 20ක් පමණ වන බවයි රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය. දුම්වැටි තොඟය රාජසන්තක කර ඇති අතර අත්අඩංගුවට ගත් කාන්තාවන් දෙදෙනා අවවාද කර මුදාහැර තිබේ.", "URL": "https://sinhala.adaderana.lk/news.php?nid=90225", "Category": null, "Parent URL": null}