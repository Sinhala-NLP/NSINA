{"Source": "Adaderana", "Timestamp": "April 3, 2016 08:51 am", "Headline": "සිව් හැවිරිදි දරුවෙක් ළිඳට වැටී මරුදකියි", "News Content": "නුවරඑළිය, ලවර්ස්ලිප් වතුයායේ කුඩා දරුවෙකු ළිඳකට වැටී මියයාම සම්බන්ධයෙන් පොලීසිය විමර්ශන ආරම්භ කර තිබේ.නුවරඑළිය පොලීසියට ලද තොරතුරක් මත එම විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය පවසයි.ලවර්ස්ලිප් වතුයායේ අංක තුන ලැයිම ප්‍රදේශයේ දී අදාළ දරුවා ළිඳට වැටී ඇති බව සඳහන්ය.ළිඳට වැටී මියගොස් ඇත්තේ එම ප්‍රදේශයේම පදිංචිව සිටි සිව් හැවිරිදි දරුවෙක් බව පොලිස් මාධ්‍ය ප්‍රකාශක කාර්යාලය සඳහන් කළේය.මෘත ශරීරය නුවරඑළිය රෝහලේ තබා ඇති අතර පශ්චාත් මරණ පරීක්ෂණය අද(03) සිදුකිරීමට නියමිතය.", "URL": "https://sinhala.adaderana.lk/news.php?nid=58875", "Category": null, "Parent URL": null}