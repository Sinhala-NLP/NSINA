{"Source": "Adaderana", "Timestamp": "December 14, 2016 05:05 pm", "Headline": " වරාය සේවකයින්ට කොන්දේසි 7ක නියෝගයක්", "News Content": "හම්බන්තොට වරායේ වෘත්තිය ක්‍රියාමාර්ගයක නිරතව සිටින සේවකයින් සම්බන්ධයෙන් හම්බන්තොට මහේස්ත්‍රාත් අධිකරණය විසින් අද (14) කොන්දේසි 7ක් පනවා තිබේ.ඒ පොලීසිය කළ ඉල්ලීමක් සලකා බැලීමෙන් අනතුරුවය.එම කොන්දේසිවලට අනුව වරායේ ප්‍රධාන දොරටු කිසිවක් අවහිර නොකළ යුතු අතර වරායට පිවිසෙන කිසිදු ජාත්‍යන්තර නැවකට හෝ නාවික හමුදාවට අයත් නැවකට ඇතුළුවීමේ කිසිදු බාධාවක් නොකළ යුතුය.එසේම වරායේ කිසිදු දේපළකට ද හානි නොකළ යුතු බව ද එම නියෝගයේ සඳහන්ය.හම්බන්තොට මහේස්ත්‍රාත් මංජුල කරුණාරත්න මහතා විසින් අද පස්වරුවේ එම නියෝගය ලබාදී තිබේ.", "URL": "https://sinhala.adaderana.lk/news.php?nid=67035", "Category": null, "Parent URL": null}