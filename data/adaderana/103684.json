{"Source": "Adaderana", "Timestamp": "February 4, 2019 09:31 pm", "Headline": "නිදහසේ බුරු ගැසූ පිරිසක් පොලීසියට කොටු වෙයි", "News Content": "නිදහස් දිනයේ නිදහසේ බුරු ගැසූ පිරිසක් අද (04) පස්වරුවේ ආණමඩුව පොලිසිය අත්අඩංගුවට ගෙන ඇත. මේ බුරු පොළ පවත්වාගෙන ගොස් ඇත්තේ ආණමඩුව ප්‍රදේශයේ ප්‍රධාන පෙලේ දේශපාලකයෙකුගේ ආධාරකරුවෙකුගේ නිවසේ බව වාර්තා වේ. ආණමඩුව ආඩිගම කට්ටකඩුව ප්‍රදේශයේ පිහිටි මේ බුරු පිටිය පොලිසිය විසින් වටලන අවස්ථා වේ තිහකට ආසන්න පිරිසක් එහි සිට ඇති අතර පොලිසිය එහි ලගා වනවාත් සමඟ පිරිස හිස් ලු ලු අත දුව ගොස් ඇති බව වාර්තා විය. පලා ගිය පිරිස අතර නිවෙස් හිමියාද වන බව උසස් පොලිස් නිලධාරියෙකු පැවසු බව අද දෙරණ වාර්තාකරු පවසයි. මේ බුරු පිටිය පවත්වාගෙන ගොස් ඇත්තේ ඉතා ආරක්‍ෂිත ව වන අතර පොලිසිය මේ ප්‍රදේශයට ඇතුළු වුව හොත් බුරු පිටියට එම ආරංචිය යන ලෙස රැකවලුන් යොදා තිබී ඇත. එහෙත් පොලිසිය ඉතා සුක්ෂම අයුරින් එම රැකවලුන් නොමග යවමින් මේ වැටලීම සිදු කර තිබේ. මේ වන විට පුද්ගලයන් අට දෙනෙකු පමණ අත්අඩංගුවට ගෙන ඇති අතර තවත් පිරිසක් අත්අඩංගුවට ගැනීමට නියමිතව ඇත. ආණමඩුව පොලිසිය වැඩිදුර පරීක්ෂණ පවත්වයි", "URL": "https://sinhala.adaderana.lk/news.php?nid=103684", "Category": null, "Parent URL": null}