{"Source": "Adaderana", "Timestamp": "December 30, 2012 04:55 pm", "Headline": "එන්නත් කුප්පිය ගැන විශේෂයෙන් සොයයි", "News Content": "කළුබෝවිල රෝහලේ එන්නත් කුප්පියක තිබී අපද්‍රව්‍ය හමුවීම සමිබන්ධයෙන් ජාතික ඖෂධ අධිකාරිය පරීක්ෂණ ආරම්භ කර තිබේ. අදාළ සිද්ධිය පිළිබඳව මේවන විට අමාත්‍යංශයට‍ තොරතුරු ලැබී ඇති බව සෞඛ්‍ය අමාත්‍යංශයේ ලේකම් වෛද්‍ය නිහාල් ජයතිලක මහතා සඳහන් කළේය. ඒ අනුව ජාතික ඖෂධ අධිකාරිය ඒ පිළිබඳව පරීක්ෂණ ආරම්භ කර ඇති අතර පරීක්ෂණවලින් අනතුරුව මේ සම්බන්ධයෙන් ගනු ලබන ඉදිරි ක්‍රියාමාර්ග තීරණය කරන බව වෛද්‍ය නිහාල් ජයතිලක මහතා පැවසුවේය. මෙරටට ආනයනය කරන ඖෂධ එ‍කින් එක පරීක්ෂා නොකරන බැවින් මෙවැනි දේ සිදුවීමේ ඉඩකඩ පවතින අතර ඖෂධයක් භාවිතා කිරීමට පෙර විශේෂ පරීක්ෂාවකට ලක් කිරීමට රෝහල් කාර්ය මණ්ඩලවලට උපදෙස් ලබාදී ඇති බව අමාත්‍යංශ ලේකම්වරයා සඳහන් කළේය.", "URL": "https://sinhala.adaderana.lk/news.php?nid=30371", "Category": null, "Parent URL": null}