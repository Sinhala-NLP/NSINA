{"Source": "Adaderana", "Timestamp": "February 13, 2012 10:06 am", "Headline": "මාතර දී බස් කිහිපයකට ගල් මුල් ප්‍රහාරයක්", "News Content": "අද(13) දිනයේ ධාවනය වූ බස් රථ කිහිපයකට මාතර ප්‍රදේශයේ දී ගල් මුල් ප්‍රහාරයක් එල්ල වී තිබේ. එම පහරදීම්වලට සම්බන්ධ පුද්ගලයන් සිව්දෙනෙකු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කළේය. වර්ජනයට සහභාගී නොවන බස් රථ සඳහා අවශ්‍ය ආරක්ෂාව සලසාදීමට පියවර ගෙන ඇති බව ද පොලිස් මාධ්‍ය ප්‍රකාශකවරයා සඳහන් කළේය. තම අයිතිවාසිකම් ඉල්ලා සිටීම සඳහා සෙසු අයගේ අයිතිවාසිකම් උල්ලංඝණය කිරීමට ඉදිරිපත් නොවන ලෙස සියලුදෙනාගෙන් ඉල්ලා සිටින බව පොලිස් මාධ්‍ය ප්‍රකාශක අජිත් රෝහණ මහතා අද දෙරණ කළ විමසීමක දී කියා සිටියේය.", "URL": "https://sinhala.adaderana.lk/news.php?nid=22065", "Category": null, "Parent URL": null}