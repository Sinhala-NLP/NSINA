{"Source": "Adaderana", "Timestamp": "April 27, 2011 10:25 am", "Headline": "බන්ධනාගාර නිලධාරීන්ට කොකා පෙන්නූ ළමා සැකකරු යළි රඳවයි", "News Content": "බන්ධනාගාර නිලධාරීන්ගෙන් මීදී පළාගොස් සිටිය දී අත්අඩංගුවට ගත් ළමා සැකකරු වේරගල ළමා නිවාසයේ රඳවා තැබීමට මාතලේ අතිරේක දිසා විනිසුරු චතුරිකා ද සිල්වා මෙනවිය නියෝග කර තිබේ. උකුවෙල ප්‍රදේශයේ නිවසකට ඇතුළු වී රුපියල් 4000ක මුදලක් සොරකම් කරන ලදැයි සැකපිට අත්අඩංගුවට ගෙන අදාළ සැකකරු අධිකරණයට ඉදිරිපත් කර තිබුණි. අදාළ සැකකරු අධිකරණයට ඉදිරිපත් කිරීමට රැගෙන ආ අවස්ථාවක බන්ධනාගාර නිලධාරීන්ගෙන් මිදී පළා ගිය බව වාර්තා විය. මොහු උකුවෙල ප්‍රදේශයේ ගෙවල් බිඳුම් කිහිපයකට සම්බන්ධ බවට තොරතුරු අනාවරණය වී ඇතැයි පොලිසිය අධිකරණයට දන්වා තිබේ.", "URL": "https://sinhala.adaderana.lk/news.php?nid=15734", "Category": null, "Parent URL": null}