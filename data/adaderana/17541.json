{"Source": "Adaderana", "Timestamp": "July 21, 2011 12:23 pm", "Headline": "HUTCH නවතම ශාඛාව රත්නපුරට  ", "News Content": "HUTCH SHOP සංකල්පයට අනුව HUTCH ආයතනය විසින් තම නවතම කාර්යාලය රත්නපුර නගරයේ අංක 72 දරණ ස්ථානයේ දී පසුගිය දා විවෘත කරන තිබේ. HUTCH ශාඛා ජාලයේ 12 වන කාර්යාලය වන මෙය විවෘත කරනු ලැබුවේ HUTCH ආයතනයේ මෙහෙයුම් නිළධාරී ආනන්ද් ප‍්‍රකාශ් මහතාගේ සහභාගීත්වයෙනි. මෙම අවස්ථාවට සබරගමු පළාත් සභා මන්ත‍්‍රී කාංචන ජයසිංහ මහතා ඇතුළු ආරාධිත අමුත්තන් විශාල පිරිසක් සහභාගී විය. මේ අතර මෙම වසර අවසන් වීමට පෙර මඩකළපුව, ත‍්‍රීකුණාමලය, අම්පාර, මහනුවර, මාතලේ සහ වව්නියාව නගරවල HUTCH SHOP ආරම්භ කිරීමට අවශ්‍ය සැලසුම් සකස්කර ඇත. HUTCH SHOP සංකල්පය තුළින් HUTCH සමාගමේ අපේක්ෂාව වන්නේ තම පාරිභෝගික ප‍්‍රජාව සමග නිරන්තර සබඳතාවයක් පවත්වා ගැනීමත් ඔවුන් වෙත අවශ්‍ය සියලු සේවාවන් ලබාදීමත්ය. දිවයිනේ කුමන ප‍්‍රදේශයක සිටියත් HUTCH SHOP වෙත පැමිණ පාරිභෝගිකයින්ට HUTCH සම්බන්ධතාවයන් කඩිනමින් ලබා ගැනීමටත් විශේෂ සේවාවන්වල ප‍්‍රතිලාභ අත්කර ගැනීමටත් විශේෂ වැඩ සටහන් වලට සම්බන්ධවීමට හා HUTCH අලෙවි නියෝජිතයින් හමුවී HUTCH සබඳතා වලට අදාළ ගැටලු විසඳා ගැනීමට HUTCHSHOP විශාල පිටුවහලක් වනු ඇත.", "URL": "https://sinhala.adaderana.lk/news.php?nid=17541", "Category": null, "Parent URL": null}