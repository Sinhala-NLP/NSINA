{"Source": "Adaderana", "Timestamp": "May 28, 2017 03:01 pm", "Headline": "අයගම ජනතාවට ප්‍රමාණවත් සහන නෑලු", "News Content": "අයහපත් කාලගුණ තත්ත්වය හේතුවෙන් විවිධ ආපදාවන්ට ලක්වූ අයගම ප්‍රදේශයේ ජනතාවට මෙතෙක් ප්‍රමාණවත් පරිදි සහන සැලසීමක් සිදුව නොමැති බව වාර්තා වෙයි.ප්‍රදේශවාසීන් පවසන්නේ පිසූ ආහාර වියළි ආහාර නොමැතිව පවුල් රැසක පුද්ගලයින් පීඩාවට පත්ව සිටින බවයි.වර්ෂාපතනය පහව ගියද සහන කණ්ඩායම්වලට එම ප්‍රදේශයට ළඟාවීමට නොහැකිවීම හේතුවෙන් ඇතැම් ජනතාව කොටුවී සිටින බව සඳහන්ය.අයගම ප්‍රදේශයේ ගංගොඩකන්ද, උඩුගල, ගවරගිරිය,පල්ලේකඩ, හැරැස්ස, කළුමැදිරිය, පිටකන්ද, තේජනපදය, ඇල්ලහේන යන ගම්මානවල පවුල් 300කට පමණ පානීය ජලය හා ආහාර නොමැතිකමින් දැඩි අසීරුතාවයට පත්ව තිබේ.මේ හේතුවෙන් තමන්ට පිසූ ආහාර සහ පානීය ජලය ලබා දෙන ලෙස ඔවුන් පරිත්‍යාගශීලී ජනතාවගෙන් ඉල්ලීමක් කරයි.එම ප්‍රදේශයන්හි නායයාමෙන් අතුරුදන්වූ පුද්ගලයින් සොයා තවදුරටත් මෙහෙයුම් කටයුතු සිදු කරන බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=73671", "Category": null, "Parent URL": null}