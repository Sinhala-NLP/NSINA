{"Source": "Adaderana", "Timestamp": "June 21, 2018 07:25 pm", "Headline": "සිංහරාජයේ අලි දෙදෙනා මාරා දැමීමේ කුමන්ත්‍රණයක් ගැන පොලිස්පතිට පැමිණිල්ලක් ", "News Content": "සිංහරාජ වනාන්තරයේ දැනට ඉතිරිව සිටින වනඅලින් දෙදෙනා හොරොව්පතාන රක්ෂිතයට ගෙනයාමට දියත් කළ මෙහෙයුම නැවැත්වූ පසුබිමක එම අලින් දෙදෙනා මරාදැමීමේ කුමන්ත්‍රණයක් ක්‍රියාත්මක වන බවට පැමිණිල්ලක් සුරකිමු ශ්‍රී ලංකා ජාතික ව්‍යාපාරය අද (21) පොලිස්පතිවරයා වෙත ඉදිරිපත් කළේය. එහිදී මාධ්‍ය වෙත අදහස් දැක්වූ සුරකිමු ශ්‍රී ලංකා ජාතික ව්‍යාපාරයේ විධායක සභික ශෂිකළණ රත්වත්තා පැවසුවේ ප්‍රදේශීය දේශපාඥයෙක් හා ජාවාරමේ නිරත පිරිස් විසින් අලි දෙදෙනා අනාරක්ෂිත පරිසරක සිටින බවට ඒත්තු ගැන්වීම සඳහා අලි දෙදෙනාට හක්කපටස් ආහාරයට ලබාදීමටත් පාදවලට වෙඩි තැබීමටත් සූදානම්න් සිටින බවයි.", "URL": "https://sinhala.adaderana.lk/news.php?nid=91282", "Category": null, "Parent URL": null}