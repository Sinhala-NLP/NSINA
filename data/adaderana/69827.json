{"Source": "Adaderana", "Timestamp": "February 19, 2017 11:36 am", "Headline": " අද වැසි තත්ත්වයේ වර්ධනයක්", "News Content": "වැසි තත්ත්වයේ වැඩිවීමක් අද (19) දිනයේත් අපේක්ෂා කළ හැකි බව කාලගුණ විද්‍යා දෙපාර්තමේන්තුව සඳහන් කරයි.විශේෂයෙන් දිවයිනේ දකුණු අර්ධයේ මෙම තත්ත්වය බලාපොරොත්තු විය හැකි බවත්, හෙට දිනයේත් එම තත්ත්වය තවදුරටත් අපේක්ෂා කළ හැකි බවත්, කාලගුණ විද්‍යා දෙපාර්තමේන්තුව පවසයි.දිවයිනේ නැ‍ගෙනහිර ,දකුණ,මධ්‍යමසහ ඌව පළාත්වල විටින් විට වැසි හෝ ගිගුරුම් සහිත වැසි ඇති ‍ විය හැකිය.දිවයිනේ සෙසු ප්‍රදේශ වල විශේෂයෙන් සවස 2.00 න් පසු වැසි හෝ ගිගුරුම් සහිත වැසි අපේක්ෂා කෙරේ.සබරගමුව, දකුණ, ඌව, මධ්‍යම සහ බස්නාහිර පළාත්වලත් අම්පාර සහ මඩකළපුව දිස්ත්‍රික්කවලද ඇතැම් ස්ථානවල තරමක් තද වැසි (මි.මී 75-100පමණ) ඇති විය හැක.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකිය. මේ අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටී.", "URL": "https://sinhala.adaderana.lk/news.php?nid=69827", "Category": null, "Parent URL": null}