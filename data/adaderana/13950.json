{"Source": "Adaderana", "Timestamp": "February 3, 2011 11:57 am", "Headline": "අත්අඩංගුවට ගත්තේ පහරදීම් චෝදනාවකටයි", "News Content": "අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු සංජීව බණ්ඩාර සිසුවා අත්අඩංගුවට ගනු ලැබුවේ රුහුණු විශ්ව විද්‍යාල සිසුන් දෙදෙනෙකුට කරන ලද පහරදීමක් සම්බන්ධයෙන් වන චෝදනාවකට බව පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පවසයි. ඊයේ රාත්‍රීයේ තිහගොඩ පොලීසිය විසින් අත්අඩංගුවට ගනු ලැබූ මොහු අධිකරණයට ඉදිරිපත් කිරීම සඳහා අද (03)මාතර පොලීසියට බාර දෙන බව හෙතෙම අද දෙරණට කියා සිටියේය. තම කැඳවුම්කරු අත්අඩංගුවට ගනු ලැබූවේ ආයුධ ළඟ තබා ගෙන ඇත්දැයි ප්‍රශ්න කරමින් බව අන්තර් විශ්ව විද්‍යාල ශිෂ්‍ය බල මණ්ඩලය සඳහන් කරන අතර අත්තනෝමතික ලෙස කරනු ලැබූ මෙම අත්අඩංගුවට ගැනීමේ සිදුවීමට විරෝධය පළ කරමින් කුඹුරුපිටිය-මාපලාන කෘෂි පීඨය ඉදිරිපිට රුහුණු විශ්ව විද්‍යාල සිසුන් විසින් අද දහවල් උද්ඝෝෂණයක් පවත්වන බව ද කියා සිටියි.", "URL": "https://sinhala.adaderana.lk/news.php?nid=13950", "Category": null, "Parent URL": null}