{"Source": "Adaderana", "Timestamp": "January 5, 2018 12:14 pm", "Headline": "දුර්ගන්ධයක් නිසා හමුවූ කාන්තා මළ සිරුර - මැරිලා දින ගණනක් උනත් ගෙදර අය දන්නේ නෑ (වීඩියෝ සහිතයි)", "News Content": "බිබිල වෑගම කහටගලහවටන ප්‍රදේශයේ නිවසක් තුළ තිබී කාන්තාවකගේ සිරුරක් ප්‍රදේශවාසින් විසින් සොයා ගෙන තිබේ. මෙලෙස මිය ගොස් ඇත්තේ 52 හැවරිදි අවිවාහක කාන්තාවක්. බිබිල වෑගම කහටගලහවටන ප්‍රදේශයේ මෙම නිවසේ 76 හැවරිදි මව සහ ඇගේ දියණියන් දෙදෙනා වාසය කර තිබේ. ප්‍රදේශවාසින් පවසන්නේ කලක පටන් මොවුන් තිදෙනාම රෝගි තත්ත්වයේ පසුව සිටි බවයි . කෙසේ වෙතත් ඊයේ(04) පස්වරුව වනවිට 52 හැවරිදි වියේ පසුවූ වැඩිමහල් දියණිය මිය ගොස් තිබුණද ඇගේ මව හා සහොයුරිය එය දැනුවත්ව සිට නැහැ. අදාළ නිවස අසලින් ගමන් ගන්නා අවස්ථාවේදි ප්‍රදේශවාසියෙකුට දැනුනු දුර්ගන්ධයක් හේතුවෙන් ඔවුන් කළ සොයා බැලිමේදි අදාළ මළ සිරුර හමු වි තිබේ. පසුව බිබිල පොලිසියේ හා බිබිල රෝහලේ කාර්යමණ්ඩලය පැමිණ සිරුර හා අනෙක් කාන්තාවන් දෙදෙනා රෝහලට ගෙන ගොස් තිබේ. මිය ගිය කාන්තාවගේ දේහය පිළිබඳ අවසන් කටයුතු අද ගම්වාසින්ගේ මැදිහත්විමෙන් සිදු කෙරෙන බව අද දෙරණ වාර්තකරු සඳහන් කළේය.", "URL": "https://sinhala.adaderana.lk/news.php?nid=82543", "Category": null, "Parent URL": null}