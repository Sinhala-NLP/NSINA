{"Source": "Adaderana", "Timestamp": "August 17, 2018 09:52 am", "Headline": "මහින්දගෙන් කට උත්තර අරගෙන ආණ්ඩුව 3වෙනි සංවත්සරය සමරනවා", "News Content": "ආණ්ඩුව බලයට පත්වී තෙවැනි සංවත්සරය සැමරීමට උත්සාහ කරන්නේ හිටපු ජනපති මහින්ද රාජපක්ෂ මහතාගෙන් කට උත්තරයක් ලබා ගැනීමෙන් පසුව බව හම්බන්තොට දිස්ත්‍රික් පාර්ලිමේන්තු මන්ත්‍රී ඩී.වී.චානක මහතා පවසයි. මන්ත්‍රීවරයා පැවසුවේ ඊයේ (16) සවස වීරකැටිය මැදමුලන ප්‍රදේශයේදී පැවැති ජනහමුවකට සහභාගී වීමෙන් අනතුරුව මාධ්‍යවේදීන් වෙත අදහස් ප්‍රකාශ කරමිනි. මන්ත්‍රීවරය පැවසුවේ වත්මන් ආණ්ඩුව පත් වී මේ වන විට වසර 3ක් ගත වී ඇති බවත් දුන් පොරෝන්දු එකින් එක බොඳ වී ගොස් ඇති බවය. ආණ්ඩුව රාජපක්ෂ පවුලෙන් පළිගනිමින් රටේ බදු බර වැඩි වී කිරිම සහ ජාතික සම්පත් විකිනිම සඟවා ගැනිමට උත්සහ කරන බවද එහිදි මන්ත්‍රීවරයා පැවසීය. ආණ්ඩුව බලයට පත් වී දෙවැනි සංවත්සරය සමරනු ලැබුවේ ශිරන්ති රාජපක්ෂ මැතිණියගෙන් කටඋත්ත‍ර අරගෙන බවත් දැන් තුන්වෙනි සංවත්සරය සමරන්න හදන්නේ මහින්ද රාජපක්ෂ මැතිතුමාගෙන් කටඋත්තරයක් අරගෙන බවත් ඔහු ප්‍රකාශ කළේය. බලයට පත් වි වසර තුනක් යන තෙක් බොරු නාඩගම් කරමින් මාධ්‍ය සංදර්ශන පැවැත්වූ බවද මන්ත්‍රීවරයා එහිද වැඩිදුරටත් පැවසීය.", "URL": "https://sinhala.adaderana.lk/news.php?nid=94542", "Category": null, "Parent URL": null}