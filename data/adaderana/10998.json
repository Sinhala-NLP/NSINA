{"Source": "Adaderana", "Timestamp": "September 21, 2010 10:17 am", "Headline": "ජනපති කොමිසමේ ජනතා අදහස් විමසීම අවසන් ", "News Content": "ජාතික සංහිඳියාව සඳහා වන ජනාධිපති කොමිසම කිලිනොච්චි සහ මුලතිව් දිස්ත්‍රික්ක වල ජනතාවගේ අදහස් විමසීම අවසන් කර තිබේ. මුලතිව් ප්‍රාදේශීය ලේකම් කාර්යාලයට ඊයේ දිනයේ දී රැස් වූ කොමිසමේ නිලධාරීන් යළි පදිංචි කළ ජනතාවගේ අදහස් ලබා ගෙන ඇති බව සඳහන්ය. අනතුරුව කොමිසමේ සාමාජිකයින් අවසන් සටන සිදු වූ නන්දිකඩාල් කළපුව හා, මුල්ලිවයික්කාල් ආරක්ෂිත කලාපයේ ද නිරීක්ෂණයට ලක් කර ඇත. පසුව අම්බලාවන්පොක්කනෙයි සහ පුදුකුඩිඉරිප්පු ‍ප්‍රදේශයේ නැවත පදිංචි කළ ජනතාව හමු වී අදහස් ලබා ගෙන ඇති බව වාර්තා වේ.", "URL": "https://sinhala.adaderana.lk/news.php?nid=10998", "Category": null, "Parent URL": null}