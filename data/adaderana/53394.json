{"Source": "Adaderana", "Timestamp": "August 22, 2015 03:38 pm", "Headline": "ශිෂ්‍යත්ව විභාගය හෙටයි ", "News Content": "2015 පහ ශ්‍රේණිය ශිෂ්‍යත්ව විභාගය හෙට(23) පැවැත්වීමට නියමිතව තිබේ.විභාගය පැවැත්විම සඳහා අවශ්‍ය සියළු කටයුතු මේ වන විට සුදානම් කර ඇති බව විභාග දෙපාර්තමේන්තුව පැවසුවේය.ඒ අනුව මෙම විභාගය සඳහා අයදුම්කරුවන් තුන් ලක්ෂ හතලිස් දහස් නවසිය විසි හයක් පෙනී සිටිමට නියමිත අතර විභාගය දිවයින පුරා මධ්‍යස්ථාන 2907 කදී පැවැත්විමට නියමිතය.විභාග පරිපාලන කටයුතු සදහා දිවයින පුරා 26,000 ක කාර්ය මණ්ඩලයක් යොදවා ඇති අතර විභාග මධ්‍යස්ථාන සහ සම්බන්ධිකරණ අධික්ෂණය සඳහා විභාග දෙපාර්තමේන්තු නිලධාරින් සහ පළාත් නිලධාරින් 530 ක් යොදවා ඇති බව විභාග දෙපාර්තමේන්තුව පවසයි.විභාගයේ පළමු ප්‍රශ්න පත්‍රය පෙරවරු 09.30 ට ආරම්භ වි පෙරවරු 10.15 දක්වා විනාඩි 45 ක කාලයක් පැවැත්වෙයි.දෙවන ප්‍රශ්න පත්‍රය පෙරවරු 10.45 ට ආරම්භ වි මධ්‍යන 12 දක්වා පැවැත්විමට නියමිතය.සියළුම විභාග අපේක්ෂකයින් පෙරවරු 09.00 වන විට ශාලාවල අසුන් ගත යුතු බැවින් කල්වේලා ඇතිව විභාග මධ්‍යස්ථානයට පැමිණෙන ලෙස විභාල දෙපාර්තමේන්තුව දැනුම් දෙයි.එමෙවන්ම සියළුම අපේක්ෂකයින් තමන්ට අදාල විභාග අංකය ඇදුමේ වම්පස පැළඳ සිටිය යුතු බව එම දෙපාර්තමේන්දුව සඳහන් කළේය.විභාගය සම්බන්ධයෙන් යම් පැමිණිල්ලක් හෝ විමසීම් කිරිමට ඇත්නම් විභාග දෙපාර්තමේන්තුවේ ක්ෂණික ඇමතුම් අංකය වන 1911 හෝ අනෙකුත් දුරකතන අංක වන 011 2 78 42 08 හෝ 011 2 78 45 37 හෝ 011 3 18 83 50 හෝ 011 3 14 03 14 යන දුරකතන අංක වලට දැනුම්දිය හැකිය. එමෙන්ම පොලිස් හදිසි ඇමතුම් අංකය වන 119 හෝ පොලිස් මුලස්ථානයේ 011 2 42 11 11 යන දුරකතන අංක ඔස්සේද දැනුම්දිය හැකි බව විභාග දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53394", "Category": null, "Parent URL": null}