{"Source": "Adaderana", "Timestamp": "July 16, 2012 10:29 pm", "Headline": "ඉන්දීයාවට එරෙහි එක්දින තරගාවලියේ ශ්‍රී ලංකා සංචිතය නම් කෙරේ", "News Content": "ඉන්දීය කණ්ඩායම සමග පැවැත්වෙන තරග 05 කින් සමන්විත එක්දින තරගාවලිය සඳහා 15 දෙනෙකුගෙන් පමණ සංචිතයක් ශ්‍රී ලංකා ක්‍රිකට් ආයතනය විසින් නම් කර තිබේ. කණ්ඩායමේ නායකත්වය මහේල ජයවර්ධනට හිමිව ඇති අතර උපනායකත්වය ඇන්ජලෝ මැතිව්ස්ට හිමිව ඇත. මීට අමතරව තිලකරත්න දිල්ෂාන්, කුමාර් සංගක්කාර, උපුල් තරංග, දිනේෂ් චන්දිමාල්, නුවන් කුලසේකර, තිසර පෙරේරා, ලහිරු තිරිමාන්න, ලසිත් මාලිංග, චාමර කපුගෙදර, රංගන හේරත්, සචිත්‍ර සේනානායක, ජීවන් මෙන්ඩිස් හා ඉසුරු උදාන, කණ්ඩායමට නම් කර තිබේ. ශ්‍රී ලංකාව හා ඉන්දියාව අතර පැවැත්වෙන තරග 05 කින් සමන්විත එක්දින තරගාවලිය ලබන (21) වැනිදා ආරම්භ වනු ඇත. තරගාවලියේ පළමු තරග 02 හම්බන්තොට මහින්ද රාජපක්ෂ ක්‍රීඩාංගණයේ පැවැත්වෙන අතර තරග 02ක් කොළඹ ආර්.ප්‍රේමදාස ක්‍රීඩාංගණයෙත් අවසන් තරගය පල්ලේකැලේ ක්‍රීඩාංගණයෙත් පැවැත්වීමට නියමිතය.", "URL": "https://sinhala.adaderana.lk/news.php?nid=25829", "Category": null, "Parent URL": null}