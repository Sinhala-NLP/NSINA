{"Source": "Adaderana", "Timestamp": "February 10, 2017 08:46 am", "Headline": " අනතුරින් 1ක් මරු දකියි ", "News Content": "ගම්පහ - ජාඇළ මාර්ගයේ ලොටෝ බෝඩ් හන්දිය ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ. යතුරුපැදියක් සහ ත්‍රීරෝද රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ ත්‍රීරෝද රථයේ රියදුරු ගම්පහ රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ වැලිගම, මාතේවිට ප්‍රදේශයේ පදිංචිව සිටි 20 හැවිරිදි තරුණයෙකි. පශ්චාත් මරණ පරීක්ෂණය අද(10) සිදු කිරීමට නියමිත අතර ගම්පහ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69401", "Category": null, "Parent URL": null}