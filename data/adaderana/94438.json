{"Source": "Adaderana", "Timestamp": "August 15, 2018 11:13 am", "Headline": "පවතින ආණ්ඩුව පලවාහැරීමේ කාලය එළඹිලා", "News Content": "පවතින ආණ්ඩුව පලවාහැරීමේ කාලය එළඹ ඇති බව ඒකාබද්ධ විපක්ෂය නියෝජනය කරන දේශපාලන පක්ෂ නායකයින් පවසයි. දිවංගත ආචාර්ය ඇන්.ඇම්. පෙරේරා මහතාගේ 39 වැනි ගුණ සැමරුම වෙනුවෙන් ඊයේ පැවති සමුළුවක් අමතමින් ඔවුන් මේ බව සඳහන් කළේය. රුපියල දවසින් දවස බාල්දු වන බවත් ජීවන බර ඉහළ යාහ හමුවේ වත්මන් ආණ්ඩුව පළවා හැරීම හැර වෙන කළ යුත්තේ කුමක් දැයි උත්සවය ඇමතූ ඒකාබද්ධ විපක්ෂයේ නායක දිනේෂ් ගුණවර්ධන මහතා ප්‍රකාශ කළේය. එහිදී අදහස් දැක්වූ ලංකා සම සමාජ පක්ෂයේ ප‍්‍රධාන ලේකම් මහාචාර්ය තිස්ස විතාරණ මහතා ප්‍රකාශ කළේ අපේ දේශපාලන ආර්ථික ශරීරයේ නව ලිබරල් වාදය නැමති පිළිකාව වැළඳී ඇති බවයි. අමෙරිකාව , ජාත්‍යන්තර මූල්‍ය අරමුදල , ලෝක බැංකුව එක්වී අපගේ රටවල් සෘජුව සූරාකෑමේ යුගයක් දියත් වන බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94438", "Category": null, "Parent URL": null}