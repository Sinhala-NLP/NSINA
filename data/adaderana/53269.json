{"Source": "Adaderana", "Timestamp": "August 16, 2015 10:55 am", "Headline": "කුරුණෑගල අපේක්ෂකයෙකුගේ නිවස ඉදිරිපිට අත්බෝම්බයක්!", "News Content": "මෙවර පාර්ලිමේන්තු මැතිවරණයේ කුරුණෑගල දිස්ත්‍රික්කය සඳහා ඉදිරිපත් වී සිටින අපේක්ෂකයෙකුගේ නිවසක් ඉදිරිපිට තිබී අත්බෝම්බයක් සොයාගෙන තිබේ.අනුරාධපුර - කුරුණෑගල ප්‍රධාන මාර්ගයේ ගල්ගමුව ප්‍රදේශයේ පිහිටි අදාළ අපේක්ෂකයාගේ නිවසේ ඉදිරිපිට තිබී අදාළ අත්බෝම්බය සොයාගත් බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය .ගල්ගමුව පොලීසියට ලද තොරතුරක් මත එම අත්බෝම්බය සොයාගෙන ඇති බව සඳහන්ය. සිද්ධිය සම්බන්ධයෙන් ගල්ගමුව පොලීසිය විමර්ශන ආරම්භ කර ඇති බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=53269", "Category": null, "Parent URL": null}