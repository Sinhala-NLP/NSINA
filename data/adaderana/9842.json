{"Source": "Adaderana", "Timestamp": "July 26, 2010 10:27 am", "Headline": "ලෝක මව් කිරි සතිය අගෝස්තු මුල් සතියේ ", "News Content": "ලෝක මව් කිරි සතිය ලබන මස පළමු සතියට යෙදී තිබේ. මෙවර මව් කිරි සතියේ තේමාව වී ඇත්තේ ළදරු, මිතුරු ලොවක් කරා යන්නය. ලොව පුරා රටවල් 170කට අධික සංඛ්‍යාවක් මෙවර ලෝක මව් කිරි සතිය ක්‍රියාත්මක කිරීමට සුදානම්ව ඇත. අලුත උපන් බිළිඳාට මුල් පැය භාගය තුළ මව් කිරි දීම ආරම්භ කිරීම, මාස හයක් යන තුරු මව් කිරි පමණක් ලබාදීම, අවුරුදු දෙකක් දක්වා අමතර ආහාර සමග මව් කිරි ලබාදීම යන ආදී පියවරයන් අනුගමනය කිරීම සම්බන්ධයෙන් මව්වරුන් දැනුවත් කිරීම මෙවර මව් කිරි සතියේ දී සිදුකිරීමට නියමිතය.", "URL": "https://sinhala.adaderana.lk/news.php?nid=9842", "Category": null, "Parent URL": null}