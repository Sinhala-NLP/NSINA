{"Source": "Adaderana", "Timestamp": "November 5, 2013 03:02 pm", "Headline": "මධ්‍යම පළාත් සභා විපක්ෂ නායක අර්බුදය නිමවෙයි", "News Content": "මධ්‍යම පළාත් සභාවේ විපක්ෂ නායකවරයා ලෙස රංජිත් අළුවිහාරේ මහතා තෝරා පත්කරගෙන ඇති බව මධ්‍යම පළාත් සභාවේ සභාපති මහින්ද අබේකෝන් මහතා පළාත් සභාවට දැනුම් දී තිබේ. මධ්‍යම පළාත් සභාවේ විපක්ෂ නායක ධුරය සම්බන්ධයෙන් පසුගිය දිනවල අර්බුදකාරී තත්ත්වයක් මතුව තිබුණි. කෙසේ වෙතත් එක්සත් ජාතික පක්ෂයේ නායකයන් සමඟ සිදුකළ සාකච්ඡා වලින් අනතුරුව මෙම අර්බුදය සමතයකට පත් කරගැනීමට හැකියාව ලැබී තිබේ. අද(05) මධ්‍යම පළාත් සභාව රැස්වු අවස්ථාවේ දී එහි සභාපති මහින්ද අබේකෝන් මහතා මෙම තීරණය පළාත් සභාවට දැනුම් දුන් බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=38629", "Category": null, "Parent URL": null}