{"Source": "Adaderana", "Timestamp": "November 1, 2018 02:56 pm", "Headline": "දිපාවලි සමරන්න 1000 ඉල්ලා වතුකම්කරුවෝ යළිත් පාරේ", "News Content": "දෛනික වැටුප රුපියල් දහසක් දක්වා වැඩි කරන ලෙස ඉල්ලමින් වතු කම්කරුවන් යළිත් විරෝධතා ක්‍රීයාමාර්ග ආරම්භකර තිබේ. අද(01) උදෑසන මස්කෙලිය සහ නෝර්වුඩ් ප්‍රදේශවල වතු කම්කරුවන් ප්‍රධාන මාර්ගවලට පිවිස උද්ඝෝෂණයේ නිරත වූ බව අද දෙරණ වාර්තාකරු සඳහන් කළේය. මස්කෙලිය පොලිස් බල ප්‍රදේශයට අයත් තේ වතු කිහිපයක වතු කම්කරුවන් මස්කෙලිය නල්ලතන්නිය ප්‍රධාන මාර්ගයේ මස්කෙලිය ඉන්ධන පිරවුම්හල අසලට පැමිණ ටයර් පුළුස්සා උදැසන 8 සිට 10 දක්වා තම දෛනික මූලික වැටුප වැඩි කර ලෙසට බලකරමින් උද්ඝෝෂනයක ද නිරත විය. මේ මස 6 වෙනි දිනට එළඹෙන දිපාවලි උත්සවයට ප්‍රථම තම දෛනික මුලික වැටුප රු 1000 දක්වා වැඩි කර හිඟ වැටුප් සමඟ ලබාදීමට වතු වැවිලිකරුවන්ගේ සංගමය සමඟ සාකච්ඡා කරන වතු එකාබද්ධ වෘත්තිය සමිතියේ සමාජිකයන් කටයුතු කළ යුතු බවයි. එම වැටුප නොලැබුණ හොත් මෙවර දිපාවලි උත්සවය උත්කර්ෂවත් අන්දමින් සැමරීමට නොහැකි බව උද්ඝෝෂනයේ නියැළි වතු කම්කරුවන් කියා සිටියේය.", "URL": "https://sinhala.adaderana.lk/news.php?nid=98551", "Category": null, "Parent URL": null}