{"Source": "Adaderana", "Timestamp": "June 24, 2013 10:11 am", "Headline": "කාන්තා ක්‍රිකට් කණ්ඩායම නම් කරයි", "News Content": "ලෝක කුසලාන කාන්තා ක්‍රිකට් තරඟාවලියට සුදුසුකම් ලැබීම සඳහා අයර්ලන්තයේ පැවැත්වෙන ක්‍රිකට් තරඟාවලියට සහභාගී වන ශ්‍රී ලංකා කණ්ඩායම නම් කර තිබේ. කණ්ඩායමේ නායිකාව ලෙස නම් කර ඇත්තේ ශෂිකලා සිරිවර්ධන ක්‍රීඩිකාවයි. එෂානි ලොකුසූරිය, චමරි අතපත්තු, චමරි සෙනවිරත්න, ශ්‍රීපාලි වීරක්කොඩි , ඩිලානි මහෝදරා, දීපිකා රසංගිකා, නිපුනි හංසිකා, ඕෂධී රණසිංහ , සඳමාලි දොලවත්ත, උදේශි ප්‍රබෝදා, තිළිණි ද සිල්වා සහ චන්දිමා ගුරුසිංහ යන ක්‍රීඩිකාවන් කණ්ඩායමට ඇතුළත් වේ. තරඟාවලිය ජූලි මස 16 වැනිදා සිට අගෝස්තු 01 දක්වා පැවැත්වෙයි.", "URL": "https://sinhala.adaderana.lk/news.php?nid=35195", "Category": null, "Parent URL": null}