{"Source": "Adaderana", "Timestamp": "February 19, 2013 04:02 pm", "Headline": "දේශපාලනඥයින් මත්පැන් කඩ අරින්න අවසර දෙනවා", "News Content": "දේශපාලනඥයින්ගේ බලපෑම් හේතුවෙන් පූජානගර, පාසල්, සිද්ධස්ථාන අසළ පවත්වාගෙන යනු ලබන මත්පැන් අලෙවිසැල් ඉවත් කිරීමට නොහැකි වී ඇති බව අස්ගිරි පාර්ශවයේ මහනායක අතිපූජ්‍ය උඩුගම ශ‍්‍රී බුද්ධරක්ඛිත නාහිමියෝ පවසති. දේශපාලන හිතවත්කම් මත මත්පැන් අලෙවිසැල් ස`දහා අනුමැතිය ලබාදෙන බව උන්වහන්සේ පෙන්වාදෙයි. මෙම තත්ත්වයට එරෙහිව කටයුතු කිරිමට කිසියම් අයෙකු ඉදිරිපත් වුවහොත් දේශපාලන බලය යොදාගනිමින් ඒවා මැඩපැවැත්වීමට කටයුතු කරන බවද අස්ගිරි පාර්ශවයේ මහනායක අතිපූජ්‍ය උඩුගම ශ‍්‍රී බුද්ධරක්ඛිත නාහිමියෝ පවසති. මහනුවර නගරයේ ක‍්‍රියාත්මක නීති විරෝධී සුරාසැල් වසා දැමීමට බලකිරීම සම්බන්ධයෙන් දැනුවත් කිරීමේ සංදේශය භාරදීමට ජාතික සංඝ සම්මේලනයේ භික්ෂූන්වහන්සේලා අද (19) කටයුතු කළ අවස්ථාවේ උන්වහන්සේ මේ බව පැවසීය.", "URL": "https://sinhala.adaderana.lk/news.php?nid=31771", "Category": null, "Parent URL": null}