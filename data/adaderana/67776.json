{"Source": "Adaderana", "Timestamp": "January 6, 2017 10:08 am", "Headline": " වෑන් රථයේ ගැටී යතුරුපැදිකරු අවසන් ගමන් යයි", "News Content": "තිස්සමහාරාම - හම්බන්තොට මාර්ගයේ පල්ලේමලල ප්‍රදේශයේදී යතුරුපැදියක් වෑන් රථයක ගැටීමෙන් පැදිකරු මියගොස් තිබේ.ප්‍රධාන මාර්ගයේ ගමන් කරමින් තිබූ යතුරුපැදිය එක්වරම දකුණු පසට ඇති අතුරු මාර්ගයට හැරවීමේදී ඉදිරියෙන් පැමිණි වෑන් රථයක ගැටී ඇති බව පොලිසිය පවසයි.අනතුරෙන් මියගිය පුද්ගලයා තිස්සමහාරාමය, එකමුතුගම ප්‍රදේශයේ පදිංචිව සිටි අයෙකු වන අතර තුවාල ලැබූ පසුපැදිකරු හම්බන්තොට රෝහලේ ප්‍රතිකාර ලබයි.මේ අතර නාරම්මල ගිරිඋල්ල මාර්ගයේ පැලවත්ත හන්දිය ප්‍රදේශයේදී මාර්ගය හරහා ගමන් කළ කාන්තාවක් ත්‍රිරෝද රථයක ගැටී මියගොස් තිබේ.මියගොස් ඇත්තේ ගල්ගමුව, මහරච්චිමුල්ල ප්‍රදේශයේ පදිංචිව සිටි 52 හැවිරිදි කාන්තාව බව නාරම්මල පොලිසිය පවසයි.", "URL": "https://sinhala.adaderana.lk/news.php?nid=67776", "Category": null, "Parent URL": null}