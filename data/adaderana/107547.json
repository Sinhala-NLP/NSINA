{"Source": "Adaderana", "Timestamp": "April 7, 2019 09:23 am", "Headline": "නියඟය මැද රිදියගම ජලාශය වාන් දමයි-ධීවරයින් කනස්සල්ලෙන්", "News Content": "දිවයිනේ බොහෝ දිස්ත්‍රික්ක සදහා බලපා ඇති දැඩි නියං තත්ත්වය හම්බන්තොට දිස්ත්‍රික්කයටද දැඩි සේ බලපා ඇති මුත් මේ දිනවල අම්බ්වලන්තොට රිදියගම ජලාශය වාන් දමා ඇත. මෙසේ වාන් දමන රිදියගම ජලාශයේ වාන්දොරටුව ආසන්නයේ ප්‍රදේශයේ විශාල පිරිසක් දියනෑමට පැමිණෙමින් තිබේන අයුරුද දක්නට ලැබේ. වලව්වේ ගඟේ පිටව යන ජලය ඇළ මාර්ගයක් ඔස්සේ රිදිය ගම ජලාශයට ලබා දෙන අතර ඒ හේතුවෙන් රිදිය ගම ජලාශය මෙසේ වාන් දැමීම සිදුවේ. කෙසේ නමුත් ජලාශය මේ ආකාරයෙන් වාන් දමන්නේ වසර හයකට පසුව පමණ බව රිදියගම ජලාශයෙහි ධිවර කටයුතු සිදුකරනු ලබන ප්‍රදේශයේ ධිවර ජනතාව පවසයි. ප්‍රදේශයට පවතින දැඩි නියං කාලගුණ තත්ත්වය තුල ජලාශය මේ ආකාරයෙන් වාන්දමිම සතුටට කාරණයක් වුවත් ධිවර ප්‍රජාවට එය එතරම් සුභ කාරණයක් නොවන්නේ මේ හේතුවෙන් ජලාශය වෙත මිට මාසයක පමණ කාලයකදී විශාල මුදලක් වැයකර ගෙනත් දමන ලද මාළු පැටවුන් විශාල ලෙස පිටයාමයි. අම්බලන්තොට රිදියගම ජලාශයේ යාත්‍රාන්ගන 04ක් පවතින අතර එහි පාලනය සිදුකරන්නේ සිමා සහිත රිදියගම ග්‍රාමීය දීවර සමිතිය මගිනි. ඒ යටතේ ධිවරපවුල් 156 ක් හා ධිවර යන්ත්‍රා 114 ක් මෙන්ම ඒ තුලින් යැපෙන්නන් සංඛ්‍යාව 500 කට අදිකය . දිවරයින්ට අවශ්‍ය මාළු සම්පත ලබා ගැනීම සදහා රජයේ මැදිහත් වීමෙන් පසුගිය ජනවාරි මාසයේදී රුපියල් ලක්ෂ හතතරාමාරක් වටිනා මාළු පැටවුන් 180 000 ක් මෙන්ම මාර්තු මාසයේදීද එවැනිම ප්රාමාණයක් ජලාශයට මුදා හැර තිබේ. එමෙන්ම ධිවර සමිතියේ වියදමින් රුපියල් ලක්ෂ හතරක ඉස්සෝ පැටවුන් ලක්ෂ හතරක්ද ජලාශයට මුදා හැර තිබේ. කෙසේ නමුත් ජලාශය වාන් දැමීම හේතුවෙන් මෙම මාළු පැටවුන් මෙන්ම ඉස්සෝ පැටවුන් දැඩි සේ පිටව යාම නිසා ඉදිරියේදී තමන්හට රැකියාව සිදුකර ගැනීමට නොහැකි තත්ත්වයක් පැන නගින බව සිමා සහිත රිදියගම ග්‍රාමීය දීවර සමිතියේ ධිවරයින් කියා සිටින්නේ. කෙසේ නමුත් මේ ආකාරයෙන් මාළු පැටවුන් පිටව යාම වලක්වා ලීම සදහා ධිවර සමිතිය මගින් දැලක් එලා එය නතර තිබුනත් වාරි මාර්ග දෙපාර්ත මෙන්තුවේ නිලධාරීන් එය ඉවත්කරන ලෙස දන්වා එය ඉවත්කර තිබේ. ධිවරන් ඉල්ලා සිටින්නේ මාළු පැටවුන් පිටව ගොස් සිදුවන විනාශය වලක්වා ගැනීම සදහා එම දල එලා තැබීමට අවසර ලබා දෙන ලෙසයි.", "URL": "https://sinhala.adaderana.lk/news.php?nid=107547", "Category": null, "Parent URL": null}