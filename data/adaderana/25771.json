{"Source": "Adaderana", "Timestamp": "July 14, 2012 09:47 am", "Headline": "ප්‍රදේශ කිහිපයකට බලපෑ තද සුළඟකින් නිවාස 32 ට හානි", "News Content": "දිවයිනේ ප්‍රදේශ කිහිපයකට බලපෑ තද සුළං තත්ත්වයක් ‍හේතුවෙන් නිවාස 32 ට හානි සිදුව ඇති බව ආපදා කළමනාකරණ මධ්‍යස්ථානය පවසයි. බණ්ඩාරවෙල සහ මොණරාගල යන ප්‍රදේශවලට මෙම තද සුළං තත්ත්වය බලපා ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. තද සුළං තත්ත්වය හේතුවෙන් මොණරාගල, බඩල්ගම ප්‍රදේශයේ නිවාස 20 ට පමණ අර්ධ හානි සිදුව ඇත. ඊට අමතරව බුත්තල, ගාමිණී පුර ප්‍රදේශයේ නිවාස 3 ට සහ බණ්ඩාරවෙල, වැලිමඩ ප්‍රදේශයේ නිවාස 9 ට අර්ධ හානි සිදුව ඇති බව ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=25771", "Category": null, "Parent URL": null}