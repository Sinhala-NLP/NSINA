{"Source": "Adaderana", "Timestamp": "July 29, 2016 12:46 pm", "Headline": "පී.බීට සහල් ගැන ප්‍රශ්න", "News Content": "හිටපු මුදල් අමාත්‍යාංශ ලේකම් පී.බී ජයසුන්දර මහතා බරපතළ වංචා විමර්ශන ජනාධිපති කොමිසම වෙත පැමිණ තිබේ.2014 වසරේ මෙරටට ආනයනය කළ සහල් මෙට්‍රික් ටොන් ලක්ෂයක් සම්බන්ධයෙන් සිදු කරන විමර්ශනයකට අදාළව ප්‍රකාශයක් ලබාදීම සඳහා හිටපු මුදල් අමාත්‍යාංශ ලේකම්වරයා පැමිණ ඇති බව කොමිසමේ ප්‍රකාශකයෙකු සඳහන් කළේය.අමාත්‍ය මණ්ඩල අනුමැතියට පටහැණිව ඔහු විසින් ඉන්දියාවේ සමාගමකින් අදාළ සහල් තොගය මෙරටට ගෙන්වා ඇතැයි සඳහන්ය.ඒ තුළින් රජයට රුපියල් බිලියන 05ක පාඩුවක් සිදුව ඇති බව බරපතළ වංචා විමර්ශන ජනාධිපති කොමිසම සඳහන් කළේය.මේ අතර උතුරු මැද පළාත් හිටපු ප්‍රධාන අමාත්‍ය එස්.එම් රංජිත් මහතාද අද පෙරවරුවේ බරපතළ වංචා විමර්ශන ජනාධිපති කොමිසම වෙත කැඳවා තිබුණි.", "URL": "https://sinhala.adaderana.lk/news.php?nid=62543", "Category": null, "Parent URL": null}