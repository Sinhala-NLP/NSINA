{"Source": "Adaderana", "Timestamp": "September 13, 2018 01:47 pm", "Headline": "කළහකාරී ලෙස හැසිරුණු පුද්ගලයෙක් අත්අඩංගුවට", "News Content": "කිලිනොච්චිය,සතිපොළ ප්‍රදේශයේ ඊයේ (12) සවස පිරිසක් කළහකාරි ලෙස හැසිරීම සම්බන්ධයෙන් පුද්ගලයෙකු අත්අඩංගුවට ගෙන ඇති බව කිලිනොචිචිය පොලීසිය පවසයි. කිලිනොච්චිය පොලීසිය පැවසූවේ කැබ් රථයක පැමිණි 20 දෙනෙකුගෙන් යුතු පමණ පිරිසක් තවත් පුද්ගලයෙකු කළහකාරි ලෙස හැසිරි ඇති බවයි. මත්පැන් පානය කොට කළහකාරි ලෙස කිලිනොච්චිය සතිපොළ ප්‍රදේශයේ පිරිසක් හැසිරෙන බවට පොලිසිය වෙත ලද තොරතුරක් මත අදාළ ස්ථානයට පොලිසිය ගොස් ඇති අතර, එහිදි අදාළ පිරිස් පළාගොස් ඇති බවද පොලිසිය පැවසීය. පළාගිය පිරිස් අතරින් ගැටුමට සම්බන්ධ පුද්ගලයෙකු අත්අඩංගුවට ගත් බවද පොලීසිය සඳහන් කළේය. පොලීසිය වැඩිදුරටත් පැවසූ‍වේ පෞද්ගලික ආරවුලක් මත මත්පැන් පානය කළ පිරිසක් එලෙස කළහකාරි ලෙස හැසිරි ඇති බවට අනාවරණය වී ඇති බවයි. අත්අඩංගුවට ගත් සැකකරු අද (13) කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=96040", "Category": null, "Parent URL": null}