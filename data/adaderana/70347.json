{"Source": "Adaderana", "Timestamp": "March 3, 2017 10:46 am", "Headline": "ශ්‍රීලනිපය සන්ධානයක් ලෙස තරඟ කරනවා", "News Content": "ශ්‍රී ලංකා නිදහස් පක්ෂය මේ වසර අගදී පැවැත්වෙන මැතිවරණ කිහිපයක් සඳහා සුදානම් වෙමින් සිටියි. ඊයේ(02) පැවැති ශ්‍රී ලංකා නිදහස් පක්ෂයේ විධායක සභා සහ සමස්ත ලංකා කාරක සභාව තුළදී ඒ සම්බන්ධයෙන් සාකච්ඡා කළ බව ඊට සහභාගී වූ නියෝජිතයින් ප්‍රකාශ කළේය. ඒ අනුව පිරිසිදු දේශපාලන ව්‍යාපාරයක් වශයෙන් ශ්‍රී ලංකා නිදහස් පක්ෂය සන්ධානයක් ලෙස ඉදිරි මැතිවරණවලදී තරඟ කිරීමට අවශ්‍ය වැඩපිළිවෙළ සකස් කර ඇති බව එම නියෝජිතයින් සඳහන් කරයි. ඒකාබද්ධ විපක්ෂය නියෝජනය කරමින් හිටපු කථානායක චමල් රාජපක්ෂ මහතා ද එම සාකච්ඡාව සඳහා සහභාගී වුණි.", "URL": "https://sinhala.adaderana.lk/news.php?nid=70347", "Category": null, "Parent URL": null}