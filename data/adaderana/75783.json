{"Source": "Adaderana", "Timestamp": "July 30, 2017 10:36 pm", "Headline": "  අද ශ්‍රීලනිපයට වෙලා තියෙන්නේ මාලිංග කියපුදේමයි", "News Content": "වදුරා බෙනේ ගිරවා ගහේ වගේ වර්තමානයේ ශ්‍රීලනිපයේ සිදු වී ඇත්තේ පුටුවල ඉන්න ඕන අයට විනය පරික්ෂණ තබා විනය පරීක්ෂණ තියන්න ඕන අය පුටුවල සිටින තත්ත්වයක් බව පුත්තලම දිස්ත්‍රික් පාර්ලිමේන්තු මන්ත්‍රි පියල් නිශාන්ත මහතා පවසයි. පියල් නිශාන්ත මහතා එසේ ප්‍රකාශ කළේ ශ්‍රී ලංකා පොදුජන පෙරමුණ පක්ෂය විසින් සංවිධානය කර තිබු මාතලේ ආසන බල මණ්ඩලය අමතමිනි. වැඩි දුරටත් අදහස් දැක්වු පියල් නිශාන්ත මන්ත්‍රීවරයා මෙසේ පැවසීය, “ අද ශ්‍රී ලංකා නිදහස් පක්ෂය තුළ ඉහළ තනතුරු දරණ අය අතරෙන් එහි සභාපති මෛත්‍රීපාල සිරිසේන- ලේකම්, දුමින්ද දිසානයාක - භාණ්ඩාගාරික, එස්. බී. දිසානායකලා පුටුවල ඉන්නවා නමුත් ඔවුන්ට විරුද්ධවයි විනය පරීක්ෂණ තියන්න ඕන. ඒක නෙවෙයි වෙලා තියෙන්නේ පක්ෂය ආරක්ෂා කළ පිරිසටයි විනය පරීක්ෂණ තියන්නේ.මෛත්‍රීපාල මහත්තය දුමින්ද මහත්තයා එස්. බී. මහත්තයා මතක තියාගත්තොත් හොදයි අපේ මේ පාර්ලිමේනතු මන්ත්‍රීකම් පක්ෂ සාමාජිකම් ආසන සංවිධායක කම් ලොකු උනාට අපිට ඊට වඩා අපේ රට වටිනව කියන එක. මම අද ඉතාම වගකිමකින් කියනවා පුත්තලම දිස්ත්‍රික්කයේ ඉන්න මන්ත්‍රීවරු 9 දෙනාගෙ 8 දෙනෙක්ම ආණ්ඩුවේ ඉන්නේ. මම අපේ දෙන්නව ගන්න කථා කරලා තියෙන්නේ ඉන්දිකයි අරුන්දිකයි ගන්න ඒ දෙන්නා ළඟදිම එනවා. අපේ ග්‍රාමසේවා වසම් 548 තුළ මාත් එක්ක උන් 8 ට හැරෙන්නවත් බෑ. ජනතාව ඉන්නේ අපි සමඟයි ඉදිරියේදී එන ඕනම මැතිවරණයකදී පුත්තලම දිස්ත්‍රික්කයේ අපේ ජයග්‍රහණය ස්ථීරයි. ඒ වගේමයි මතක තියා ගන්න බැසිල් රාජපක්ෂ මහත්තයත් එක්ක වැඩ කරන එක ලේසි නෑ. බැසිල් හොද නෑ බැසිල් හින්දයි ආණ්ඩුව පැරදුනේ කියලා මතයක් තියනවානේ. නමුත් එහෙම එකක් නෑ.බැසිල් රාජපක්ෂ හින්දා තමයි අපි වැඩක් කෙරුවා කියලා ගමට යන්න පුළුවන් වුණේ.හැබැයි එකක් කියන්න ඕන මම ඒක මුණටම කීවා බැස්ල රාජපක්ෂ මහත්තයට කියන්නේ BRනේ. හැබැයි එයාගේ PR එච්චර හොද නෑ.වැඩකට ගිහාම එයා අපිව එච්චර ගනන් ගන්නේ නැ එයාගේ වැඩේ කරන ගමන් අහගෙන ඉන්නවා නමුත් ගෙදර යනකොට වැඩේ වෙළා. ඒ වගේමයි මහින්ද රාජපක්ෂ මහත්තයාගේ වෙනස බලන්නකො අපි යනකොට කථා කරලා පිටට තට්ටුවකුත් දාලා තේ එකකුත් දීලා කථාවත් අහනවා ඒ වැඩේ හරියටම හරි.නමුත් කියපු දේ බැසිල් රාජපක්ෂ මහත්තයා තරම් ඉක්මනට වෙන්නේ නෑ.ඒ නිසා බැසිල් රාජපක්ෂ මහත්තත් එක්ක වැඩ කරද්දි ගානට රුලට නුලට වැඩ කරන්න වෙනවා ඒ නිසා අපි මේ වැඩපිළිවෙළ හරියට කරන්න ඕන .අපිට බය නැතිව ඉදිරි මැතිවරණය ජයග්‍රහණය කරන්න පුළුවන් අපිට ඒ සඳහා මහින්ද රාජපක්ෂ මහත්තයා නායකත්වය දෙවා යැයි ද පැවසීය. හිටපු අමාත්‍ය රෝහණ දිසානායක මහතාද මෙහිදී අදහස් දක්වමින් මෙසේ පැවසීය, මම ශ්‍රී ලංකා නිදහස් පක්ෂ මාතලේ ආසන සංවිධායක කමින් ඉල්ලා අස්වෙලා අදට මාස තුනකටත් වැඩියි. නමුත් අද වෙන විටත් ශ්‍රී ලංකා නිදහස් පක්ෂයට මාතලේට සංවිධායකයෙක් පත්කරන්න බැරිවෙලා. ඕකයි අද ශ්‍රී ලංකා නිදහස් පක්ෂයේ තත්ත්වය . අද රටට මොකද වෙලා තියෙන්නේ. හැම අතින්ම කඩා වැටිලා .අපිට හොරු හොරු කීවා බැංකු බැඳුම්කර මංකොල්ල දැන් ඔප්පුවෙමින් පවතිනවා. අද මෙතන ඉන්න වැඩි පිරිසක් ශ්‍රී ලංකා කාරයෝ. අපි ජයග්‍රහණය සඳහා ජවිපද යුන්පීද නිදහස් පෙරමුණේ අයත් එකතු කර ගත යුතුයි.ඒ වගේම මම මේ මොහොතේදී එක්සත් ජාතික පක්ෂයේ අලුවිහාරේලාටත් ආරාධනා කරනවා අපිත් සමඟ එක්වන ලෙස.ගම් මට්ටමින් අද වන විට ඉතා හොද ප්‍රතිචාරයක් ලැබෙනවා .මේ ආණ්ඩුව අවුරුදු දෙකට මොනවද කළේ කරපු දෙයක් නෑ .ජනතාව පිට බර පටවමන් තියෙන්නේ යැයිද පැවසීය.", "URL": "https://sinhala.adaderana.lk/news.php?nid=75783", "Category": null, "Parent URL": null}