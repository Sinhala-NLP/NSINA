{"Source": "Adaderana", "Timestamp": "September 29, 2015 09:58 am", "Headline": "අගමැතිවරයා ජපන් සංචාරයකට සුදානම්", "News Content": "අග්‍රාමාත්‍ය රනිල් වික්‍රමසිංහ මහතා මෙම සති අන්තයේ ජපානය බලා පිටත්ව යාමට නියමිතව තිබේ.අග්‍රාමාත්‍ය කාර්යාලය පැවසුවේ අගමැතිවරයා බොහෝ දුරට එළඹෙන සෙනසුරාදා දිනයේ දිවයිනෙන් පිටත්වයාමට නියමිත බවයි.අගමැතිවරයාගේ ජපන් සංචාරය දින 5ක් පමණ වීමට ඉඩ ඇතැයි ද එම සංචාරයේ කාලසටහන සැකසීමේ කටයුතු තවමත් අවසන් කර නැතැයිද එම කාර්යාලය පැවසීය.රනිල් වික්‍රමසිංහ මහතා නව රජයේ අග්‍රාමාත්‍යවරයා බවට පත්වීමෙන් පසු සිය දෙවන විදෙස් සංචාරය ලෙස ජපානය තෝරාගෙන තිබේ.අගමැතිවරයාගේ පළමු විදෙස් සංචාරය බවට පත්වූයේ ඉන්දියාවයි.", "URL": "https://sinhala.adaderana.lk/news.php?nid=54147", "Category": null, "Parent URL": null}