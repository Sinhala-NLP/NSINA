{"Source": "Adaderana", "Timestamp": "November 9, 2013 12:33 pm", "Headline": "ඉන්දීය මළල ක්‍රීඩා තරගාවලියට ලංකාවෙනුත් කණ්ඩායමක්", "News Content": "ඉන්දියාවේ පැවැත්වෙන සාර්ක් කණිෂ්ඨ මළල ක්‍රීඩා ශූරතා තරගාවලිය හෙට ආරම්භ වේ. ඉන්දියාවේ රාංචි නගරයේ දී තරගාවලිය පැවැත්වෙන බව සඳහන්ය. ඊට සහභාගි වන ශ්‍රී ලංකා කණ්ඩායම දිවයිනෙන් පිටත්ව යාමට නියමිතව ඇත. දකුණු ආසියානු රටවල් 08ක වයස අවුරුදු 20 න් පහළ මළල ක්‍රීඩක ක්‍රීඩිකාවන් මෙම තරගාවලියට සහභාගි වීමට නියමිතය. ශ්‍රී ලංකාව නියෝජනය කරමින් ක්‍රීඩකයින් 21 දෙනෙකු සහ ක්‍රීඩිකාවන් 19 දෙනෙක් සහභාගි වේ. තරගාවලිය ලබන 12 වැනිදා දක්වා පැවැත්වෙනු ඇත.", "URL": "https://sinhala.adaderana.lk/news.php?nid=38707", "Category": null, "Parent URL": null}