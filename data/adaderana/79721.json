{"Source": "Adaderana", "Timestamp": "November 10, 2017 03:39 pm", "Headline": "පයිප්පයක් හදන්න ගිය ජල සම්පාදන සේවකයා තාප්පයකට යට වී නසී", "News Content": "ත්‍රිකුණාමලයේ කන්දලායි ප්‍රදේශයේ තාප්පයක් කඩා වැටීමෙන් ජාතික ජල සම්පාදන හා ජලාපවාහන මණ්ඩලයේ සේවකයෙකු මිය ගොස් ඇත.මිය ගොස් ඇත්තේ කින්නියා විල්වැලි ප්‍රදේශයේ පදිංචි ඒ. එම්. හබීබ්බුල්ලා නම් වයස අවුරුදු 32ක පුද්ගලයකි.අද (10) උදෑසන ජලනල අලුත්වැඩියාවක නිරතව සිටියදී මෙම තාප්පය කඩා වැටී ඇති බව පොලිසිය පැවැසීය.මෘත ශරීරය කන්දලායි රෝහලේ තැන්පත් කර ඇති අතර කන්දලායි පොලියස වැඩි දුර පරීක්ෂණ සිදු කරයි.", "URL": "https://sinhala.adaderana.lk/news.php?nid=79721", "Category": null, "Parent URL": null}