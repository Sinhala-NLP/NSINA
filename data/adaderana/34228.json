{"Source": "Adaderana", "Timestamp": "May 20, 2013 09:12 am", "Headline": "අනාරක්ෂිත මාර්ගයේදී යකඩ යකාට බිල්ලක් ", "News Content": "කොස්ගම, ඌරුවල අනාරක්ෂිත දුම්රිය හරස් මාර්ගයේදී දුම්රියක ගැටීමෙන් පුද්ගලයෙකු මියගොස් තිබේ. කොළඹ සිට අවිස්සාවේල්ල බලා ධාවනය වෙමින් තිබූ දුම්රියක ගැටීමෙන් මොහු මිය ගොස් ඇති බව සඳහන්ය. මෙලෙස මියගොස් ඇත්තේ 40 හැවිරිදි පහළ කොස්ගම ප්‍රදේශයේ පදිංචිව සිටි අයෙක් බව සඳහන්ය. මෘත ශරීරය අවිස්සාවේල්ල රෝහලේ මෘත ශරීරාගාරයේ තබා ඇති අතර සිද්ධිය සම්බන්ධයෙන් කොස්ගම පොලීසිය වැඩිදුර විමර්ශන සිදුකරයි. මේ අතර මහරගම නාවින්න, ශ්‍රී දේවානන්ද පාර අනාරක්ෂිත දුම්රිය හරස් මාර්ගයේදී මෝටර් රථයක් දුම්රියේ ගැටී ඇත. කොළඹ සිට අවිස්සාවේල්ල දෙසට ධාවනය වූ දුම්රියක මෙම මෝටර් රථය ගැටී ඇති බව සඳහන්ය. මෙම අනතුරින් එක් පුද්ගලයෙකු තුවාල ලබා කළුබෝවිල රෝහලට ඇතුළත් කර තිබේ. සිද්ධිය සම්බන්ධයෙන් මහරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34228", "Category": null, "Parent URL": null}