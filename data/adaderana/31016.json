{"Source": "Adaderana", "Timestamp": "January 24, 2013 09:26 am", "Headline": "පොලිස් සැරයන් රාජකාරි අවියෙන් දිවි තොර කරගනියි", "News Content": "අම්පාර, මහඔය පොලිස් ස්ථානයට අනුයුක්තව සේවය කළ පොලිස් සැරයන්වරයෙකු සියදිවි හානිකරගෙන තිබේ. ඔහු සිය රාජකාරී ගිනි අවියෙන් වෙඩි තබා ගෙන මෙලෙස සිය දිවි හානි කරගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අද (24) අලුයම 3.00 ට පමණ පොලිස්ථානය තුළදී මෙම සැරයන්වරයා සිය ගිනි අවියෙන් වෙඩි තබාගෙන තිබේ. මියගිය පොලිස් සැරයන්වරයාගේ සිරුර මහඔය රෝහලේ මෘත ශරීරාගාරයේ තබා ඇති අතර මහඔය පොලීසිය මේ සම්බන්ධයෙන් පරීක්ෂණ ආරම්භ කර ඇති බව ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=31016", "Category": null, "Parent URL": null}