{"Source": "Adaderana", "Timestamp": "September 7, 2018 07:54 am", "Headline": "රිය අනතුරු කිහිපයකින් පුද්ගලයින් 4 ක් මරුට", "News Content": "ප්‍රදේශ කිහිපයක සිදු වූ රිය අනතුරුවලින් පුද්ගලයින් සිව් දෙනෙකු මියගොස් තිබේ. තලාව දුම්රිය ස්ථානය ඉදිරිපිටදී ඊයේ (06) රාත්‍රී කුඩා ලොරි රථයක ගැටීමෙන් 37 හැවිරිදි පුද්ගලයෙකු මියගොස් ඇති බව තලාව පොලීසිය සදහන් කළේය. පුත්තලම, කොට්ටුකච්චිය ප්‍රදේශයේදී පාපැදිකරුවෙකු යටකර වාහනයක් පලාගොස් තිබේ. ඊයේ රාත්‍රී සිදු වූ අනතුරින් 35 හැවිරිදි පුද්ගලයෙකු මියගොස් ඇති අතර පළාගිය රථය සහ රියදුරු සොයා පුත්තලම පොලිසිය විමර්ශන ආරම්භ කර තිබේ. හලාවත කොළඹ ප්‍රධාන මාර්ගයේ කොස්ගස්හන්දිය අසලදී පදික මාරුවක් මතින් මාර්ගය හරහා ගමන් කරමින් සිටි කාන්තාවක් පුද්ගලික බස් රථයක ගැටී මියගොස් ඇති බව පොලීසිය ප්‍රකාශ කළේය. මේ අතර හම්බන්තොට පල්ලමලල, බඳගිරිය අතුරුමාර්ගයේදී ටිපර් රථයක් සහ යතුරුපැදියක් මුහුණට මුහුණ ගැටීමෙන් ඊයේ පස්වරුවේ සිදු වූ අනතුරකින් 42 හැවිරිදි යතුරුපැදිකරු මියගොස් තිබේ.", "URL": "https://sinhala.adaderana.lk/news.php?nid=95686", "Category": null, "Parent URL": null}