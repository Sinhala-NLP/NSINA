{"Source": "Adaderana", "Timestamp": "May 12, 2019 03:26 pm", "Headline": "විජයග්‍රහණයේ දිනයේ පළමු ගුරුවරිය හමුවු පුටින්", "News Content": "ජාත්‍යන්තර මාධ්‍ය තුළ නිරතුරුවම පුවත් මවන ලෝක නායකයෙකු ලෙස සැළකෙන රුසියානු ජනාධිපති ව්ලැදිමීර් පුටින් තමන්ට ගුරුහරුකම් ලබාදුන් තම පළමු ගුරුවරිය හමු වී තිබුණි. රුසියානු ජනාධිපති ව්ලැදිමීර් පුටින් සිය පළමු ගුරුතුමිය හමු වූ පුවත ජාත්‍යන්තර ජනමාධ්‍ය තුළ ශීර්ෂ පාඨ මවා ඇත. රුසියාවේ විජයග්‍රහණයේ දිනය යෙදී තිබුණ මැයි 9 වැනිදා ජනාධිපති පුටින් ඇයව හමු වී ඇති බව වාර්තා වෙයි. මෙම අවස්ථාවේදී ඉතාමත් හැඟීම්බර වූ පුටින් එක් අවස්ථාවක ඇයගේ නළල සිප ගත්තේය. ඔවුන් අතර වූ කතාබහ පිළිබඳව කිසිවක් රුසියානු මාධ්‍ය සඳහන් කර නැත.", "URL": "https://sinhala.adaderana.lk/news.php?nid=109803", "Category": null, "Parent URL": null}