{"Source": "Adaderana", "Timestamp": "January 16, 2011 12:48 pm", "Headline": "වැල්වැටිතුරෙයි මුහුදු සීමාවෙන් නාදුනන මළ සිරුරක්", "News Content": "වැල්වැටිතුරෙයි-ඌරිකාඩු හමුදා කඳවුර පිටුපස මුහුදු සීමාවට නාදුනන පිරිමි මළ සිරුරක් ගොඩගසා ඇති බව අද දෙරණ වාර්තාකරු පවසයි. හමුදා කඳවුරට මීටර් 100 ක් පමණ පසුපසින් ඇති මුහුදු සීමාවේ තිබියදී අද පෙරවරුවේ මෙම මළ සිරුර සොයාගෙන තිබේ. අඩි 5 යි අඟල් 4 ක් පමණ උස,වයස අවුරුදු 40-45 ත් අතර යයි සැක කළහැකි මරණයට පත් මෙම තැනැත්තාගේ වම් අතෙහි කේ.කුප්පුසාමි යනුවෙන් පච්චයක් කොටා ඇති බව යාපනය රෝහල් ආරංචි මාර්ග සඳහන් කරයි. මොහු ඉන්දීය ධීවරයෙකු බවට සැක කරන බව වැල්වැටිතුරෙයි පොලීසිය පවසයි. මෘත ශරීරය දැනට යාපනය රෝහලේ තබා ඇති අතර වැල්වැටිතුරෙයි පොලීසිය විසින් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=13538", "Category": null, "Parent URL": null}