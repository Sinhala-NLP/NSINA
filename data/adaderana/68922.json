{"Source": "Adaderana", "Timestamp": "February 1, 2017 10:42 am", "Headline": " උදාවන සූර්යයා සම්මානය කරූට ලැබෙයි ", "News Content": "ජපාන රජය මගින් පිරිනමන “රයිසින් සන්“ හෙවත් “උදාවන සූර්යා“ සම්මානය කථානායක කරූ ජයසූරිය මහතා වෙත පිරිනමා තිබේ. මෙරට පිහිටි ජපාන තානාපති කාර්යාලයේ දී අදාළ සම්මානය කතානායක කරූ ජයසූරිය මහතා වෙත පිරිනැමීම සිදුකර ඇති බව සඳහන්ය.“රයිසින් සන්“ හෙවත් “උදාවන සූර්යා“ සම්මානය පසුගිය වසරේ නොවැම්බර් මස 8 වැනිදා අකිහිතෝ ජපාන අධිරජ අතින් පිළිගැන්වීම සඳහා කටයුතු යොදා තිබුණ ද කථානායක කරූජයසූරිය මහතාගේ දියණියගේ අභාවය හේතුවෙන් ඔහුට එම අවස්ථාවට සහභාගී වීමට නොහැකි වුණි.ඒ අනුව ඊයේ(31) පස්වරුවේ මෙරට ජපාන තානාපති කාර්යාලයේ පැවති විශේෂ උත්සවයකදී ජපාන තානාපති කෙන්චි සුගනුමා අතින් අදාළ සම්මානය පිරිනැමීම සිදුකළ බව කථානායක කාර්යාලය සඳහන් කළේය.“රයිසින් සන්“ හෙවත් “උදාවන සූර්යා“ සම්මානය විදේශිකයන් සඳහා ජපාන රජය විසින් පිරිනමනු ලබන ගෞරවනීයතම සම්මානය බව සඳහන්ය.ජපානය සහ ශ්‍රී ලංකාව අතර ද්වීපාර්ශවික සබඳතා ප්‍රවර්ධනය කිරීම සඳහා ලබාදුන් දායකත්වය සැලකිල්ලට ගනිමින් ජපාන රජය දීර්ඝ කාලයක සිට සිදුකරන ලද නිරීක්ෂණයන් අනුව කරූ ජයසූරිය මහතාට මෙම සම්මානය පිරිනැමීමට තීරණය කර තිබේ.", "URL": "https://sinhala.adaderana.lk/news.php?nid=68922", "Category": null, "Parent URL": null}