{"Source": "Adaderana", "Timestamp": "January 19, 2010 08:33 am", "Headline": "වෙඩි වැදී සෙබළෙක් මරුට", "News Content": "නාවික හමුදා සෙබළෙකු වෙඩි වැදීමකින් ජීවිතක්ෂයට පත්ව තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා පවසන පරිදි ඊයේ දහවල් කයිට්ස් නාවික හමුදා කදවුරේ සේවයේ සිටියදී මෙම වෙඩි තැබීම සිදු වී ඇත. මේ පිළිබඳව සිදු කළ මූලික පරීක්ෂණ වලින් මෙය සිය දිවි නසා ගැනීමක් බවට අනාවරණය වී ඇති බව පොලිස් මාධ්‍ය ප්‍රකාශකවරයා කියා සිටියි.. නාවික හමුදා සෙබළා පදිංචිව සිටි නාවික හමුදා කඳවු‍ෙර් නිවස්නය අසළ දී මෙම වෙඩි තබා ගැනීම සිදු වී ඇති බව සඳහන් වේ.", "URL": "https://sinhala.adaderana.lk/news.php?nid=6116", "Category": null, "Parent URL": null}