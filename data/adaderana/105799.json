{"Source": "Adaderana", "Timestamp": "March 10, 2019 07:39 am", "Headline": "හොරෙන් මැණික් ගැරූ 7ක් මාට්ටු", "News Content": "බලපත්‍ර නොමැතිව මැණික් ගැරූ පුද්ගලයන් හත් දෙනෙකු බගවන්තලාව පොලීසිය විසින් අත්අඩංගුවට ගෙන ඇත. ඊයේ (09) රාත්‍රියේ බතවන්තලාව පොලීසියේ පෙට්ට්‍රෙසෝ වත්තේදී බගවන්තලාව පොලිස් නිලධාරීන්ට ලද තොරතුරක් මත මෙම වැටලීම සිදු කොට ඇත. එහිදී බලපත්‍ර නොමැතිව මැණික් ගරමින් සිටි වයස අවුරුදු 21,22,23,25,28,31 හා 32 යන වයස් වල පසුවන 7 දෙනෙකු අත්අඩංගුවට ගෙන ඇත. සැකකරුවන් අද(10) හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය. බගවන්තලාව පොලීසිය සිද්ධිය පිළිබඳව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105799", "Category": null, "Parent URL": null}