{"Source": "Adaderana", "Timestamp": "April 10, 2013 11:18 am", "Headline": "යතුරුපැදිය පාලනයෙන් ගිලිහී අයෙක් මරුට", "News Content": "වාලච්චේන, පුලිපංචිකල් ප්‍රදේශයේ සිදුවූ රිය අනතුරකින් එක් අයෙකු මිය ගොස් තවත් අයෙකු තුවාල ලබා තිබේ. යතුරුපැදියක් එය ධාවනය කළ පුද්ගලයාට පාලනය කර ගත නොහැකි වීමෙන් පාරෙන් ඉවතට පැන අසල තිබූ බෝක්කුවක සහ අධිබලැති විදුලි රැහැන් කණුවක ගැටීමෙන් මෙම අනතුර සිදුව ඇති බව පොලීසිය පවසයි. අනතුරින් ජීවිතක්ෂයට පත්ව ඇත්තේ වයස අවුරුදු 21 හැවිරිදි කොරණල්ලිමඩු, කිරාන් පදිංචි පුද්ගලයෙකි. අනතුරින් තුවාල ලැබූ 12 හැවිරිදි ළමයෙක් මඩකළපුව රෝහලේ ප්‍රතිකාර ලබමින් පසුවෙයි.", "URL": "https://sinhala.adaderana.lk/news.php?nid=33160", "Category": null, "Parent URL": null}