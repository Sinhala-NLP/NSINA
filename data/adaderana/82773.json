{"Source": "Adaderana", "Timestamp": "January 10, 2018 03:53 pm", "Headline": " නීති උල්ලංඝණය කළ 135කට වෙච්ච දේ", "News Content": "පළාත් පාලන මැතිවරණයට අදාළව මැතිවරණ නීති උල්ලංඝණය කිරීම් සහ මැතිවරණ පැමිණිලි සම්බන්ධයෙන් පුද්ගලයින් 135 දෙනෙකු අත්අඩංගුවට ගෙන තිබේ. ඒ අතර අපේක්ෂකයින් 14 දෙනෙකු වන බව පොලීසිය සඳහන් කළේය. පසුගිය දෙසැම්බර් මස 09 වනදා සිට මේ දක්වා කාලය තුළ මැතිවරණ නීති උල්ලංඝණය කිරීම් 42 ක් වාර්තා වී ඇති අතර ඒ සම්බන්ධව පුද්ගලයින් 92 දෙනෙකු අත්අඩංගුවට ගෙන තිබේ. ඒ අතර අපේක්ෂකයින් 06 දෙනෙකු වන බව සඳහන්ය. එමෙන්ම මේ දක්වා කාලය තුළ මැතිවරණය හා සම්බන්ධ පැමිණිලි 90 ක් ලැබී ඇති බව පොලීසිය සඳහන් කළේය. ඊට අදාළව අත්අඩංගුවට ගත් සංඛ්‍යාව 43 දෙනෙකු වන අතර ඉන් 08 දෙනෙකු අපේක්ෂකයින් වන බව වාර්තා වෙයි.", "URL": "https://sinhala.adaderana.lk/news.php?nid=82773", "Category": null, "Parent URL": null}