{"Source": "Adaderana", "Timestamp": "August 19, 2016 07:07 am", "Headline": "හොරට වීසා හදා කැනඩා යවන්න ගිය 6ක් මාට්ටු", "News Content": "ව්‍යාජ ලෙස සකස් කළ වීසා උපයෝගි කර ගනිමින් පුද්ගලයින් කැනඩාව වෙත පිටත් කර හැරිමට සූදානම් වූ සැකකරුවන් 06 දෙනෙකු අත්අඩංගුවට ගෙන තිබේ.ත්‍රස්ත විමර්ශන කොට්ඨාසය විසින් සිදු කළ වැටලීමකදී ව්‍යාජ ලෙස සකස් කළ විදෙස් ගමන් බලපත්‍ර 200කට වැඩි සංඛ්‍යාවක් සොයාගෙන ඇති බව පොලිස් මූලස්ථානය පවසයි.එම ගමන් බලපත්‍ර සහ වීසා සකස් කිරීම සදහා උපයෝගි කර ගත් යන්ත්‍ර කිහිපයක් ද පොලිස් බාරයට ගෙන තිබේ.එක් පුද්ගලයෙකුගෙන් ලක්ෂ එක හමාරක පමණ මුදලක් ලබා ගෙන සැකකරුවන් ව්‍යාජ ගමන් බලපත්‍ර සහ වීසා සකස් කර ඇති බව අනාවරණය වී ඇත.සැකකරුවන් අත්අඩංගුවට ගෙන ඇත්තේ මාලිගාවත්ත, අලුත්කඩේ සහ මරදාන ප්‍රදේශවලදීය.", "URL": "https://sinhala.adaderana.lk/news.php?nid=63203", "Category": null, "Parent URL": null}