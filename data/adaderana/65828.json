{"Source": "Adaderana", "Timestamp": "November 8, 2016 08:31 am", "Headline": "ජපානයෙන් කරූට උදාවන සූර්යයා සම්මානය", "News Content": "ජපන් රජය විසින් පුද කරන උසස්ම සම්මානය වන “උදාවන සූර්යයා” ගෞරව සම්මානය කථානායක කරු ජයසූරිය මහතාට පිරිනැමීමට තීරණය කර තිබේ.අන්තර් ජාතික සම්බන්ධතා, සංස්කෘතික ප්‍රවර්ධනය, සුබසාධනය, සංවර්ධනය යනාදි ක්ෂේත්‍රයන් තුළින් විශිෂ්ටතම සේවාවක් ඉටුකළ පුද්ගලයින් සඳහා මෙම සම්මානය ජපන් රජය විසින් පිරිනමනු ලබයි.1875 මෙයිජි අධිරාජ්‍ය සමයේ ආරම්භ කරන ලද මෙම සම්මානය පුද කිරීම දෙවන ලෝක යුද්ධයට පෙර විශිෂ්ටතම හමුදා නිලධාරීන් උදෙසා පිරිනමනු ලැබුවේය.ශ්‍රී ලංකා පාර්ලිමේන්තුවේ කථානායකවරයා ලෙස ජපානය සහ ශ්‍රී ලංකාව අතර ද්වීපාර්ශවික සබඳතා ප්‍රවර්ධනය කිරීමෙහිලා ලබාදුන් දායකත්වය ඇගයීමට ලක්කරමින් මෙවර එම සම්මානය ඔහුට පිරිනැමීමට ජපන් රජය තීරණය කර ඇත.මෙම සම්මානය ශ්‍රී ලාංකිකයෙකුට ලබාදෙන ප්‍රථම අවස්ථාව මෙය ලෙස සැලකෙයි.", "URL": "https://sinhala.adaderana.lk/news.php?nid=65828", "Category": null, "Parent URL": null}