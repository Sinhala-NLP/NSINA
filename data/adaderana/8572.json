{"Source": "Adaderana", "Timestamp": "May 23, 2010 09:48 am", "Headline": "ලොරියේ ගැටුණු යතුරු පැදිකරු මරුට", "News Content": "පාදුක්ක පොලිස් වසමේ හයි‍ලවෙල් මාර්ගයේ භාවනා මධ්‍යස්ථානය අසල සිදුවූ රිය අනතුරකින් පුද්ගලයෙකු ජිවිතක්ෂයට පත්වී තිබේ. ‍ලෝරි රථයක් හා යතුරු පැදියක් එකිනෙක ගැටීමෙන් මෙම අනතුර සිදුවී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කරයි. අනතුරින් තුවාල ලැබු යතුරු පැදිකරු කොළඹ ජාතික රෝහලට ඇතුළත් කිරීමෙන් අනතුරුව ජිවිතක්ෂයට පත්වී තිබේ. මෙසේ මියගොස් ඇත්තේ අවුරුදු 40ක් වයසැති මීගොඩ ප්‍රදේශයේ පදිංචිකරුවෙකි.. ‍ලොරි රථයේ රියදුරු අත්අඩංගුවට ගෙන ඇති අතර පාදුක්ක පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8572", "Category": null, "Parent URL": null}