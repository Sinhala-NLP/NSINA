{"Source": "Adaderana", "Timestamp": "October 2, 2018 08:17 am", "Headline": " ජල පොම්පාගාරය කඩා පෞද්ගලික නිවසක් සෑදිමට අවසර", "News Content": "විශාල පිරිසකට පානීය ජලය බෙදැහැරීම සඳහා බාවිතා කල ජල ටැංකියක් මත පුද්ගලයෙකුට නිවාසක් ඉදිකරගැනිම ලබා දීම තුලින් ඔවුන්ට මහත් අසාධාරණයක් සිදුවන බව හැටන් පාරිභෝගීක ජනතාව පවසයි. ජාතික ජල සම්පාදන හා ජලප්‍රවාහන මණ්ඩලයේ හැටන් කාර්යාලයට අයත් හැටන් ඩන්බාර් ප්‍රදේශයේ පිහිටි බණ්ඩාරනායකපුරය හා හිජිරාපුර යන ගම්මාන සඳහා පානීය ජලය සැපයීම සඳහා ජලය ඒකරාශි කිරිම හා බෙදාහැරිමේ මධ්‍යස්ථානය ලෙස භාවිතාකල පොම්පාගාරය හා ප්‍රධාන ජල ටැංකිය පිහිටි ස්ථානයේ පුද්ගලයෙකුට නිවසක් ඉදිකර ගැනිමට ඉඩ සලසා දි තිබේ. එම ස්ථානයේ අද වන විට කාමර දෙකක් සහා නානකාමරයක් හා වැසිකිළියක් වෙනුවෙන් ඉදිකිරිම් කර අවසන් බව අද දෙරණ වාර්තාකරු පැවසීය. එමෙන්ම බෙහෙවින් ජනාකීර්ණ ප්‍රදේශයක් වු හැටන් දික්ඔය නගර සභා බල ප්‍රදේශයට වසරේ සෑම කාලයකදීම පාරිභෝගීක අවශ්‍යතාවය සරිලන පරිදි පැය 24 පුරා ජලය සැපයීමට තරම් ප්‍රමාණවත් වැඩ පිළිවෙලක්ද නොමැති අතර එවන් තත්ත්වයක් පවතිද්දී මණ්ඩලය සතු සම්පත් සංවර්ධනය කර බහුතරයක් ජනතාවට සේවය සලසා ගැනීම යොදා ගන්නවා වෙනුවට තනි පුද්ගලයෙකුගේ පරිහරණයට ලබා දීම හා එම පුද්ගලයාගේ පෞද්ගලික ධනය වියදම් කරමින් ඉදිකර ගන්නා නිවස හා ඊට ජල හා විදුලිය පහසුකම් ඔහුගේ පුද්ගලික නමට ලබා ගැනීමට අවස්ථාව සලසා දීම නිසා නැවත ජනතා සේවයකට ලබා ගැනිමටද නොහැකි වනු ඇත. ජනතාව විසින් නගන ඉහත චෝදනා සම්බන්ධව ජාතික ජල සම්පාදන හා ජලාපවාහන මණ්ඩලයේ හැටන් කාර්යාලයේ ස්ථානභාර නිලධාරිවරයාගෙන් කල විමසීමේදි ඔහු පැසා ඇත්තේ එම ඉඩම ආයතනය සතු දැනට භාවිතා නොකරන ස්ථානයක් බවයි. එම නිසා අප ආයතනයේ සේවය කරන වැඩ පරික්ෂක වරයෙක් වශයෙන් සේවය කරන පුද්ගලයෙක් සඳහා නිවසක් සදා ගැනිමට අවසර දිලා තිබෙවන බවද ඔහු පවසා ඇත. අදාල සේවකයා අක්කරෙයිපත්තුව ප්‍රදේශයේ පදිංචි කරුවෙක් වන අතර හැටන් කාර්යාලයේ සේවයට පැමිනි පසු ඔහුට නවතීම සඳහා ස්ථානයක් නොමැති හේතුවෙන් පරණ පොම්පාගාර ගොඩනැගිල්ල ලබා දුන් අදාල නිලධාරියා පවසා ඇත. පසුව ඔහුගේ ඉල්ලීම පරිදි නානකාමරයක් සහ වැසිකිළියක් සදා ගැනිමට අවසර දුන් බවත් යම් දවසක ඔහු මෙහෙන් නික්ම යන විට නැවත බාර දිමේ පදනම මත තම ඉදිකිරිම සඳහා අවසර දීලා තිබේන බවද ඔශු බවසා ඇත. නමුත් එම ස්ථානයේ කාමර දෙකක් සහ නානකාමරය වැසිකිළිය සහිත ස්ථිර ගොඩනැගිල්ලක් ඉදිකරමින් පවතින අතර එහි වියදම දල වශයෙන් ලක්ෂ 10 ක් ඉක්ම වනු ඇති බව වාර්තා වේ.", "URL": "https://sinhala.adaderana.lk/news.php?nid=97027", "Category": null, "Parent URL": null}