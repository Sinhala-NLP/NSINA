{"Source": "Adaderana", "Timestamp": "May 20, 2018 11:30 pm", "Headline": "රෝහල විවෘත කරන්න එන්න මට දැනුම් දී තිබුණේ නෑ ", "News Content": "තඹුත්තේගම ආයුර්වේද රෝහල පසුගිය 14 වනදා විවෘත කිරීම සඳහා තමා වෙත දැනුම් දීමක් කර නොතිබුණු බව වාරිමාර්ග,ජල සම්පත් සහ ආපදා කළමණාකරණ අමාත්‍ය දුමින්ද දිසානායක මහතා පවසයි. අමාත්‍යවරයා මේ බව සඳහන් කළේ තඹුත්තේගම ආයුර්වේද රෝහල අද නිල වශයෙන් විවෘත කිරීමේ අවස්ථාවට එක් වෙමින්. තඹුත්තේගම ආයුර්වේද රෝහල විවෘත කිරීම පසුගිය 14 වනදා වාරිමාර්ග,ජල සම්පත් සහ ආපදා කළමණාකරණ අමාත්‍ය දුමින්ද දිසානායක මහතාගේ ප්‍රධානත්වයෙන් සිදු කිරීමට නියමිතව තිබූ අතර අමාත්‍යවරයා නොපැමිණීම නිසා එය කල් දැමීමට සූදානම් වූ අවස්ථාවේ උරණ වූ ප්‍රෙද්ශවාසීන් විසින් එය විවෘත කරනු ලැබීය. එහිදී ප්‍රදේවාසීන් චෝදනා කළේ රෝහල් ගොඩනැගිල්ලේ ස්ථාපිත කර ඇති සමරු ඵලකයේ අමාත්‍යවරයාගේ නම සඳහන් නොකිරීම හේතුවෙන් අමාත්‍යවරයා එම අවස්ථාවට සහභාගී නොවූ බවයි. කෙසේ නමුත් එම රෝහල නැවත වතාවක් නිල වශයෙන් විවෘත කිරීම අමාත්‍ය දුමින්ද දිසානායක මහතාගේ ප්‍රධානත්වයෙන් පසුගිය 18 වනදා සිදු කරනු ලැබු අතර ඊට පෙර සිදු වූ සිද්ධිය පලිබඳව අමාත්‍යවරයා මෙහිදී කරුණු පැහැදිලි කර තිබේ.", "URL": "https://sinhala.adaderana.lk/news.php?nid=89463", "Category": null, "Parent URL": null}