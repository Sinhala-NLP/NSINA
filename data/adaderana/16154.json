{"Source": "Adaderana", "Timestamp": "May 17, 2011 01:04 pm", "Headline": "වෙසක් පොහොය නිමිත්තෙන් ජනපති අට සිල් සමාදන් වෙයි", "News Content": "2600 ශ්‍රී සම්බුද්ධත්ව ජයන්ති සැමරුම යෙදී ඇති වෙසක් පුර පුන් පසලොස්වක පොහෝ දින වන අද(17) ජනාධිපති මහින්ද රාජපක්ෂ මහතා අට සිල් සමාදන් වී තිබේ. ඒ ජනාධිපති මන්දිරයේ පිහිටා ඇති බෞද්ධ මන්දිරයේදීය. ශ්‍රී ලංකා අමරපුර මහා සංඝ සභාවේ අග්ග මහා පණ්ඩිත අති පූජ්‍ය කොටුගොඩ ධම්මාවාස නායක ස්වාමීන් වහන්සේ විසින් ජනපතිතුමන් ඇතුළු පිරිස අෂ්ට ශීලයේ පිහිටුවනු ලැබු බව ජනාධිපති මාධ්‍ය අංශය සඳහන් කරනු ලැබීය. අනතුරුව පැමිණ සිටි මහා සංඝරත්නය විසින් දානය පිළිගැන්වීම ද ජනාධිපතිවරයා අතින් සිදුවිය.", "URL": "https://sinhala.adaderana.lk/news.php?nid=16154", "Category": null, "Parent URL": null}