{"Source": "Adaderana", "Timestamp": "July 31, 2013 10:14 am", "Headline": "ඛණිජ තෙල් සංස්ථාවේ සභාපති ඉල්ලා අස්වෙයි ", "News Content": "ලංකා ඛණිජ තෙල් සංස්ථාවේ සභාපති තිලක් කොල්ලුරේ මහතා එම ධූරයෙන් ඉල්ලා අස්වී තිබේ. සභාපතිවරයා ඉල්ලා අස්වීමේ ලිපිය විෂය භාර අමාත්‍යවරයා වෙත භාර දී ඇති බව තෙල් සංස්ථාවේ ජ්‍යෙෂ්ඨ ප්‍රකාශකයෙකු අද දෙරණ සමඟ සඳහන් කළේය. සභාපතිවරයා පෞද්ගලික හේතුවක් මත විදෙස් ගතවීමට සිටින බැවින් ධූරයෙන් ඉවත් වන බවට මීට මාසයකට පෙර දැනුම් දී ඇති බව වාර්තා වෙයි. ඒ අනුව ඔහු ඊයේ (30) දිනයේ ඉල්ලා අස්වීමේ ලිපිය භාර දී ඇත.", "URL": "https://sinhala.adaderana.lk/news.php?nid=36252", "Category": null, "Parent URL": null}