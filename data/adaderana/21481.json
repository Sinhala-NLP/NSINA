{"Source": "Adaderana", "Timestamp": "January 18, 2012 06:22 pm", "Headline": "සේවක අර්ථසාධක අරමුදල් සංශෝධන පනත් කෙටුම්පත සම්මතයි", "News Content": "සේවක අර්ථසාධක අරමුදල් සංශෝධන පනත් කෙටුම්පත මීට ස්වල්ප මොහොතකට පෙර වැඩි ඡන්ද 59 න් පාර්ලිමේන්තුවේ දී සම්මත වී තිබේ. ‍ අදාළ පනතට පක්ෂව ඡන්ද 71 ක් ද විපක්ෂව ඡන්ද 12 ක් ද හිමිව ඇත. ‍ සභානායක,අමාත්‍ය නිමල් සිරිපාලද සිල්වා මහතා විසින් මෙම පනත් කෙටුම්පත සභා ගතකරනු ලැබීය. ‍ මෙම පනත් කෙටුම්පත හා බැඳුණු සේවා නියුක්තිකයන්ගේ විශ්‍රාම වැටුප් ප්‍රතිලාභ පනත් කෙටුම්පත,විදේශ සේවා නියුක්තිකයන්ගේ විශ්‍රාම වැටුප් ප්‍රතිලාභ පනත් කෙටුම්පත හා විශ්‍රාම වැටුප් අනුශංගික විධිවිධාන පනත් කෙටුම්පත ආණ්ඩුව විසින් ඉල්ලා අස්කරගත් බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=21481", "Category": null, "Parent URL": null}