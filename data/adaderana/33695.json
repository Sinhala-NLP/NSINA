{"Source": "Adaderana", "Timestamp": "April 30, 2013 09:32 am", "Headline": "රිජ්වේ ආර්යා ළමා රෝහලේ ළමුන්ට අද සිට ඉගැන්වීම අරඹයි", "News Content": "කොළඹ රිජ්වේ ආර්යා ළමා රෝහලේ නේවාසිකව ප්‍රතිකාර ලබා ගන්නා ළමුන් සඳහා රෝහල තුළම අධ්‍යාපන පහසුකම් ලබා දීමේ වැඩපිළිවෙලක් අද (30) දිනයේ සිට ආරම්භ කිරීමට නියමිතය. අධ්‍යාපන අමාත්‍යංශය හා ඒකාබද්ධව මෙම වැඩපිළිවෙල ක්‍රියාත්මක කර ඇති බව සෞඛ්‍ය අමාත්‍යංශය සඳහන් කළේය. පාසල් ළමුන් 200 ක් පමණ රිජ්වේ ආර්යා ළමා රෝහලේ නේවාසිකව ප්‍රතිකාර ලබන අතර ඔවුන්ගේ ‍අධ්‍යාපන කටයුතු අඩපනවීම වැළැක්වීම මෙහි අරමුණ බව සෞඛ්‍ය අමාත්‍යංශය පැවසීය. ගුරුවරුන් 7 දෙනෙකු අද දිනයේ සිට රෝහල් පරිශ්‍රයේ ඉගැන්වීම් කටයුතු සඳහා යොදවා තිබේ. සෑම ශ්‍රේණියක්ම ආවරණය වන පරිදි ඉගැන්වීමේ කටයුතු සිදු කිරීමට නියමිත බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=33695", "Category": null, "Parent URL": null}