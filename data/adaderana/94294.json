{"Source": "Adaderana", "Timestamp": "August 12, 2018 05:16 pm", "Headline": "ජපානයේදි හපන්කම් පෙන්වූ අපේ හපන්නු ", "News Content": "ජපානයේ ක්වාසාකි හීදි ජපන් කරාතේ දෝ මැක් සංවිධානය විසින් සංවිධානය කර පැවැත්වූ ජූනියර් ජපන් කප් තරගාවලියට ලංකාව ආරාධිත එක් රටක් වශයෙන් සහභාගී විය. එහිදී 12 හැවිරිදි ගිමාෂ් ගිම්හාන් කුමිතේ තරග ඉසව්වෙන් දෙවන ස්ථානයද, කාථා තරග ඉසව්වෙන් දෙවන ස්ථානයද හිමිකර ගත්තේය. ඔහු ගුවන්තොටුපල පාර හිගුරක්ගොඩ ලිපිනයේ පදිංචිව සිටින අතර හිගුරක්ගොඩ රජරට මහා විද්‍යාලයේ 07 වසරේ ඉගෙනුම ලබන සිසුවෙකි . ඒ සමඟ සහභාගීවූ ලංකා සංවිධානයේ ප්‍රධාන උපදේශක ශිහාන් එම්.ඒ.සෝමරත්න, ශ්‍රී ලංකා සහය උපදේශක ගිෂාන් දේශාංක, නිපුන මධුසංක සහ නිලන නෙතුම් යන අය විශිෂ්ඨ අන්දමේ සන්දර්ශනයක් ඉදිරිපත් කරමින් ජපන් ප්‍රේක්ෂකයන්ගේ මහත් ප්‍රශංසාව හිමිකරගත්තේය. කරාතේ දෝ මැක් සංවිධානයේ ලෝක ප්‍රධාන සභාපති දයිහෝ මසහිකෝ වතනබේ මැතිදුන් සහ උපසභාපති ශිහාන් හිදෙකි ඉසිජිමා මැතිදුන් සහ සියළු ප්‍රධාන උපදේශකවරුන්ගේ සහභාගීත්වයෙන් එම උත්සවය සිදුකෙරිනි. පසුව ශ්‍රී ලංකාවෙන් සහභාගීවූ සියළුම දෙනහට දින දහයක විශේෂ පුහුණුවක් ලබා ගැනීමෙන් පසු කරාතේ දෝ මැක් සංවිධානයේ ලංකා කණ්ඩායම සියරටබලා ඉකුත් 07 වැනිදා පැමිණියේය.", "URL": "https://sinhala.adaderana.lk/news.php?nid=94294", "Category": null, "Parent URL": null}