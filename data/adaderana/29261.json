{"Source": "Adaderana", "Timestamp": "November 17, 2012 10:45 am", "Headline": "  අක්කරෙයිපත්තුවේ අනතුරකින් යතුරු පැදිකරුවෙක් මරුට ", "News Content": "අක්කරෙයිපත්තුව, පොතුවිල් ප‍්‍රධාන මාර්ගයේ සින්නමුත්තවාරම් ප‍්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. යතුරුපැදියක් මාර්ගයෙන් ඉවතට පැන කොන්ක‍්‍රීට් කණුවක ගැටිමෙන් මෙම අනතුර සිදුව ඇති බව අක්කරෙයිපත්තුව පොලිසිය සඳහන් කළේය. මෙලෙස මිය ගොස් ඇත්තේ 45 හැවිරිදි වියේ පසුවු පලයඩිවෙබ්බු ප‍්‍රදේශයේ පදිංචිකරුවෙකි. මිය ගිය පුද්ගලයාගේ සිරුර අක්කරෙයිපත්තුව රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදු කිරීමට නියමිතය.", "URL": "https://sinhala.adaderana.lk/news.php?nid=29261", "Category": null, "Parent URL": null}