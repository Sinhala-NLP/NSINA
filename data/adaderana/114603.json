{"Source": "Adaderana", "Timestamp": "July 20, 2019 07:25 pm", "Headline": "පාස්කු ප්‍රහාරයට සම්බන්ධ සියලු දෙනා අත්අඩංගුවට ගෙන අවසන්", "News Content": "පාස්කු ඉරුදින ප්‍රහාරයට සම්බන්ධ සියලුදෙනා මේ වනවිට පොලිස් අත්අඩංගුවට ගෙන ඇති බව අග්‍රාමාත්‍ය රනිල් වික්‍රමසිංහ මහතා පවසයි. හෙට්ටිපොල ප්‍රෙද්ශයේ පැවති ජන හමුවකට එක්වෙමින් අග්‍රාමාත්‍යවරයා මේ බව සඳහන් කළේය. ඉන්න හිතෙන රටකට තේමාව යටතේ හෙට්ටිපොල පඬුවස්නුවර සතිපොල ජනතා අයිතියට පත්කිරීම අද අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්වුණි. එම අවස්ථාවට එක්වෙමින් මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා ද අදහස් දැක්වීය. \"පසුගිය පාස්කු ප්‍රහාරය ඇතැමුන් හෑල්ලු කර සලකනවා. සහරාගේ ප්‍රහාරයෙන් න්රු. බිලියන 60කට වැඩි හානියක් වුණා. එය ගම්පෙරළියට ගිය වියදමට සමානයි. එනිසා මේ ප්‍රශ්න සමඟ තමයි අපට ඉදිරිය බලා යන්න වෙලා තියෙන්නේ.\"", "URL": "https://sinhala.adaderana.lk/news.php?nid=114603", "Category": null, "Parent URL": null}