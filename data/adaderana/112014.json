{"Source": "Adaderana", "Timestamp": "June 15, 2019 10:38 am", "Headline": "කැබිනට් මණ්ඩලය කල් තැබීමෙන් පේනවා මේ ආණ්ඩුවේ කඹ ඇදිල්ල", "News Content": "කැබිනට් මණ්ඩලය යළි රැස්වී රටතුළ පවතින අස්ථාවරත්වය වහා සමනය කළයුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම්. චන්ද්‍රෙස්න මහතා පවසයි. අනුරාධපුර ප්‍රදේශයේදී මාධ්‍ය අමතමින් මන්ත්‍රීවරයා මේ අදහස් පළ කළේය. \"කැබිනට් මණ්ඩලය කල් තැබීමෙන්ම පේනවා මේ ආණ්ඩුවේ කඹ ඇඳීම. කැබිනට් ප්‍රධානියා ජනාධිපතිවරයා. ජනාධිපතිවරයා කිව්වා තේරීම් කාරක සභාවක් පාර්ලිමේන්තුවේ පවත්වාගෙන යාම වහාම නවත්වන්න කියලා. නමුත් මේක අහන්නැතුව දිගින් දිගටම කතානායකවරයා තේරීම් කාරක සභාව පවත්වාගෙන යනවා. මේක රටට හොඳ නැති තත්ත්වයක්. එනිසා පුළුවන් තරම් ඉක්මනින් කැබිනට් මණ්ඩලය කැඳවන්න. එහෙම නොවුනොත් මේ රටට දෙවියන්ගෙම පිහිට තමයි. වෙන පිහිටක් නෑ. 18වනදා කැඳවනවා කියලා තියෙනවා. එදාට කැදෙව්වොත් හොඳයි.\" යනුවෙන් ඒ මහතා කියා සිටියේය.", "URL": "https://sinhala.adaderana.lk/news.php?nid=112014", "Category": null, "Parent URL": null}