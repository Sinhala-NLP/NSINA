{"Source": "Adaderana", "Timestamp": "March 10, 2017 12:48 pm", "Headline": " නියඟය නිසා වී මෙටි‍්‍රක් ටොන් පන් ලක්ෂයකට වැඩි ප්‍රමාණයක් අහිමිවෙයි", "News Content": "වියළි කාලගුණික තත්ත්වය හේතුවෙන් මහ කන්නයේ අපේක්ෂිත වී අස්වැන්න මෙටි‍්‍රක් ටොන් පන් ලක්ෂ 45,000ක් පමණ අහිමි වන බව කෘෂිකර්ම දෙපාර්තමේන්තුව පවසයි.මහ කන්නයේදී වී මෙටි‍්‍රක් ටොන් 19 ලක්ෂයක් පමණ අපේක්ෂා කළ ද නියඟය හේතුවෙන් එම ප්‍රමාණය මෙටි‍්‍රක් ටොන් 13 ලක්ෂයක් පමණ දක්වා පහල යා හැකි බව එම දෙපාර්තමේන්තුව සඳහන් කළේය.මේ අතර ඉදිරියේදී මුහුණදීමට සිදු විය හැකි ආහාර අර්බුදයකට සූදානම් වන ලෙස එක්සත් ජාතීන්ගේ සංවිධානය ද අනතුරු අඟවා ඇති බව වාර්තා වෙයි.කෙසේ වුවද ඉන්දුනීසියාව, ඉන්දියාව සහ පකිස්ථානය යන රටවලින් මෙරටට සහල් ආධාර හිමිවන බව ජනාධිපති මෛත්‍රීපාල සිරිසේන මහතා පසුගියදා ප්‍රකාශ කළේය.මේ අතර දිවයිනට බලපා ඇති වියළි කාලගුණික තත්ත්වය හේතුවෙන් පවුල් තුන් ලක්ෂ 20,000කට පමණ අයත් පුද්ගලයින් දොලොස් ලක්ෂයක් පමණ පානීය ජල අර්බුදයකට මුහුණදී සිටින බව ආපදා කළමනාකරණ මධ්‍යස්ථානයසඳහන් කරයි. ජලාශවල ජල මට්ටම පහලයාම හේතුවෙන් ජල විදුලි උත්පාදනය ද සීමා කර තිබේ.මේ අතර උතුර සහ නැගෙනහිර පළාත් හැර සෙසු ප්‍රදේශවලට අද පස්වරුවේ වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=70673", "Category": null, "Parent URL": null}