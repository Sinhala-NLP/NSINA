{"Source": "Adaderana", "Timestamp": "April 12, 2019 10:13 am", "Headline": "වැසි හා තද සුළං නිසා නිවාස 10කට හානි", "News Content": "නෝර්වූඩ්, වෙන්චර් ප්‍රදේශය හරහා ඊයේ (11) පස්වරුවේ අධික වර්ෂාව සමඟ පැවති සුළං තත්ත්වය හේතුවෙන් එම ප්‍රදේශයේ වතු නිවාස 10 ක් විනාශ වී තිබේ. සෙවිළි තහඩු ගැලවී යෑමෙන් මෙම නිවාසවල පදිංචි වතු කම්කරුවෝ දැඩි අසීරුතාවකට පත්ව සිටිති. එම නිවාසවල පදිංචිකරුවන් මේ වන විට ඔවුන්ගේ නිවාසවල සිටින අතර, වර්ෂාව හේතුවෙන් නිවාස සම්පූර්ණයෙන් ජලයෙන් තෙමී ගොස් තිබේ. ඉදිරියටත් වැසි සහ සුළං සහිත කාළගුණයක් පැවතියහොත් තමන් අසීරුතාවට පත්වන බව එම ජනතාව මැසිවිලි නඟති.", "URL": "https://sinhala.adaderana.lk/news.php?nid=107867", "Category": null, "Parent URL": null}