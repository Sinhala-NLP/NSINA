{"Source": "Adaderana", "Timestamp": "July 3, 2019 02:57 pm", "Headline": "නුගේගොඩට නව රථ වාහන කොට්ඨාශයක්", "News Content": "රථ වාහන අංශය භාර ජ්‍යෙෂ්ඨ නියෝජ්‍ය පොලිස්පතිවරයා යටතේ නව රථවාහන කොට්ඨාශයක් පිහිටුවා ඇත. ඒ අනුව බස්නාහිර පළාත් දකුණ රථ වාහන කොට්ඨාශය ලෙස නුගේගොඩ ආශ්‍රිතව එම නව රථවාහන කොට්ඨාශය පිහිටුවා ඇති බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පැවසුවේය. මේ අතර බීමත් රියදුරන් අත්අඩංගුවට ගැනීම සඳහා දිවයින පුරා විශේෂ මෙහෙයුමක් ක්‍රියාත්මක කිරීමට තීරණය කර ඇති බව පොලිසිය පවසයි. ඒ අනුව ලබන 5 වනදා සිට මාසයක කාලයක් එම විශේෂ මෙහෙයුම ක්‍රියාත්මක බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=113288", "Category": null, "Parent URL": null}