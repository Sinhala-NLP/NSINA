{"Source": "Adaderana", "Timestamp": "January 21, 2019 06:04 am", "Headline": "යුද හමුදාවෙන් තවත් මෙහෙයුමක්", "News Content": "මත්ද්‍රව්‍ය නිවාරණය වෙනුවෙන් කිලිනොච්චිය හා මුලතිව් ප්‍රදේශයන්ගේ යුද හමුදා නිළධාරීන් ප්‍රදේශය පුරා පෝස්ටර ඇලවීමේ වැඩසටහනක් සිදුකරන බව අද දෙරණ වාර්තාකරු පවසයි. කිලිනොච්චිය ප්‍රදේශවාසීන් පැවසූවේ මත්ද්‍රව්‍ය නිවාරණ වැඩසටහනට අදාළ පෝස්ටර හා දැන්වීම් කිලිනොච්චිය හා මුලතිව් යුධ හමුදා නිලධාරීන් ඊයේ(20) රාත්‍රියේ ඇලවු බවයි. ජනාධිපති කාර්ය සාධක බළකාය සිදුකරන මත්ද්‍රව්‍ය නිවාරණ වැඩසටහනේ සමාරම්භක උත්සවය ජනාධිපතිවරයාගේ ප්‍රධානත්වයෙන් අද(21) මුලතිව්, මුල්ලියාවේලි විද්‍යාලයේදී පැවැත්වෙන අතර ඒ වෙනුවෙන් යුද හමුදා නිලධාරීන් අදාළ පෝස්ටර ඇලවු බව ප්‍රදේශවාසීන් පැවසූහ. කිලිනොච්චිය ප්‍රදේශවාසීන් පැවසුවේ උතුරේ දිනෙන් දින වැඩිවෙමින් පවතින මත් උවදුර මැඩලීමට යුධ හමුදා නිලධාරීන් මෙලෙස දායත්වය සැපයීම වෙනුවෙන් යුධ හමුදා නිලධාරීන්ට ප්‍රසංශා කරන බවයි.", "URL": "https://sinhala.adaderana.lk/news.php?nid=102734", "Category": null, "Parent URL": null}