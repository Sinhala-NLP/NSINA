{"Source": "Adaderana", "Timestamp": "October 4, 2011 04:20 pm", "Headline": "හපුතලේ ද්විත්ව ඝාතනය -තවත් සැකකරුවන් 2 ක් අත්අඩංගුවට", "News Content": "හපුතලේ, තොටලාගල තේවත්තේ පසුගිය දා සිදු වූ ද්විත්ව ඝාතනය සම්බන්ධයෙන් තවත් සැකකරුවන් දෙදෙනකු අත්අඩංගුවට ගෙන තිබේ. අදාළ සිද්ධිය සම්බන්ධයෙන් සැකකරුවන් 6 දෙනෙකු මීට පෙර අත්අඩංගුවට ගෙන තිබුණි. ඊයේ(03) රාත්‍රීයේ අත්අඩංගුවට ගත් දෙදෙනාගෙන් එක් අයෙකු කාන්තාවක් බව පොලිසිය සඳහන් කරයි. පසුගිය අගෝස්තු මස 11 වැනිදා ඇල්ල, කුඹන්වල පදිංචි පුද්ගලයින් දෙනෙකු තියුණු ආයුධවලින් පහර දී මෙසේ ඝාතනය කර තිබුණි. සිද්ධිය සම්බන්ධයෙන් බණ්ඩාරවෙල ජ්‍යෙෂ්ඨ පොලිස් අධිකාරි ජගත් චන්ද්‍රකුමාර මහතාගේ උපදෙස් මත විශේෂ පොලිස් කණ්ඩායමක් විසින් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=19140", "Category": null, "Parent URL": null}