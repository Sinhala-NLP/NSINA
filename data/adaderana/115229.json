{"Source": "Adaderana", "Timestamp": "July 29, 2019 06:59 am", "Headline": "දිස්ත්‍රික්ක කිහිපයක ඩෙංගු මර්ධන සතියක්", "News Content": "තෝරාගත් දිස්ත්‍රික්ක කිහිපයක අනිද්දා (31) දිනයේ සිට ඩෙංගු මර්ධන සතියක් ක්‍රියාත්මක කිරීමට තීරණය කර තිබේ. අනිද්දා දිනයේ සිට අගෝස්තු මස 02වනදා දක්වා මෙම වැඩසටහන ක්‍රියාත්මක කරන බව ඩෙංගු මර්ධන ඒකකයේ ප්‍රජා විශේෂඥ වෛද්‍ය ප්‍රශීලා සමරවීර මහත්මිය සඳහන් කළේය. කොළඹ, ගම්පහ, කළුතර, මාතර සහ හම්බන්තොට යන දිස්ත්‍රික්ක කේන්ද්‍ර කරගනිමින් මෙම වැඩසටහන ක්‍රියාත්මක කරන බව එම මහත්මිය පවසයි. මේ අතර ශිෂ්‍යත්ව විභාගය සහ අධ්‍යයන පොදු සහතික පත්‍ර සාමාන්‍ය පෙළ විභාගය ආරම්භ කිරීමට ප්‍රථම එම විභාග මධ්‍යස්ථාන ආශ්‍රිතව ද ඩෙංගු මර්දන වැඩසටහනක් ක්‍රියාත්මක කිරිමට සෞඛ්‍ය අංශ පියවර ගෙන තිබේ. මේ සම්බන්ධයෙන් අධ්‍යාපන අමාත්‍යාංශයට දැනුම් දී ඇති බව වෛද්‍ය ප්‍රශීලා සමරවීර මහත්මිය සඳහන් කළේය. මේ වසරේ ගතවු කාලය තුළ ඩෙංගු රෝගය වැළඳීමෙන් පුද්ගලයින් 45 දෙනෙකු මියගොස් තිබේ.", "URL": "https://sinhala.adaderana.lk/news.php?nid=115229", "Category": null, "Parent URL": null}