{"Source": "Adaderana", "Timestamp": "July 31, 2016 04:07 pm", "Headline": "  අරණායකට නොමිලේ නීති ආධාර", "News Content": "කෑගල්ල, අරණායක ප්‍රදේශයේ නායයෑම් හේතුවෙන් පීඩාවට පත් ජනතාව සඳහා නොමිලේ නීති ආධාර ලබාදීමේ වැඩසටහනක් අද(31) ක්‍රියාත්මක කෙරුණි.ශ්‍රී ලංකා නීතීඥ සංගමයේ මූලිකත්වයෙන් ක්‍රියාත්මක කෙරුණු මෙම වැඩසටහන අරණායක, එළඟපිටිය, හත්ගම්පොළ විද්‍යාලයේ දී පැවැත්වුණු බව අද දෙරණ වාර්තාකරු සඳහන් කළේය.මෙම අවස්ථාවට ශ්‍රී ලංකා නීතීඥ සංගමයේ නියෝජිතයින්, බැංකු නිලධාරීන්, ප්‍රාදේශීය ලේකම් කාර්යාල නිලධාරීන් සහ පොලිස් නිලධාරීන් ඇතුළු පිරිසක් සහභාගී වී තිබේ.වැඩසටහන සඳහා සහභාගී වූ අරණායක ප්‍රදේශයේ ජනතාවට එහිදි ගැටළු රැසකට විසඳුම් ලබාගැනීමට හැකි වු බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=62616", "Category": null, "Parent URL": null}