{"Source": "Adaderana", "Timestamp": "September 1, 2011 10:25 am", "Headline": "ලක්ෂ 5 ට දෙන්න තැත් කළ ගජ මුතු සමග දෙදෙනෙක් මාට්ටු", "News Content": "කන්තලේ ප්‍රදේශයේ සිට කුරුණෑගල ප්‍රදේශයට ගෙනවිත් වටිනා ගජමුතු දෙකක් අලෙවි කිරීමට තැත් කළ දෙදෙනකු ගොකරැල්ල පොලීසිය විසින් අද(01)අත්අඩංගුවට ගෙන තිබේ. මෙම ගජ මුතු දෙක ඉතා වටිනා බවත්,ඒවා කුරුණෑගල ව්‍යාපාරිකයෙකුට ලක්ෂ 5 ක මුදලකට අලෙවි කිරීමට සූදානම් කොට තිබුණු බවත් පොලීසිය පවසයි. මොවුන් කාලයක සිට පෞරාණික භාණ්ඩ අලෙවි කිරීමේ ජාවාරමක නිරතවූවන් බව මූලික පරීක්ෂණ වලදී අනාවරණය වී ඇත. අත්අඩංගුවට ගත් සැකකරුවන් අද දහවල් කුරුණෑගල මහේස්ත්‍රාත් අධිකරණය හමුවට පැමිණවීමට නියමිත බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=18445", "Category": null, "Parent URL": null}