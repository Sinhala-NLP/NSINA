{"Source": "Adaderana", "Timestamp": "November 28, 2012 07:34 pm", "Headline": "කුඩු ජාවාරම් කළ කතට මරණ දඬුවම්", "News Content": "හෙරොයින් ළඟ තබාගැනීම සහ ජාවාරම් කිරීම සම්බන්ධයෙන් වරදකරු වූ කාන්තාවකට කොළඹ මහාධිකරණය මරණ දඬුවම නියම කර තිබේ. කොළඹ මහාධිකරණ විනිසුරු විමල් නම්බුවසම් මහතා විසින් මෙම නියෝගය ලබා දුන් බව අද දෙරණ අධිකරණ වාර්තාකරු සඳහන් කරයි. අදාළ කාන්තාව මීට වසර 06 කට පෙර හෙරොයින් ග‍්‍රෑම් 385 ක් සමඟ අත්අඩංගුවට ගෙන තිබේ. සිද්ධියට අදාළ නඩුව අද විභාගයට ගත් අවස්ථාවේ දී සැකකාරියට එරෙහිව ඉදිරිපත් වී ඇති චෝදනා සැකයකින් තොරව ඔප්පු වී ඇති බැවින් ඇයට මරණ දඬුවම ලබා දීමට මහාධිකරණ විනිසුරුවරයා තීරණය කළේය. මෙලෙස මරණ දඬුවම නියම කරනු ලැබුවේ 33 හැවිරිදි කාන්තාවකටයි.", "URL": "https://sinhala.adaderana.lk/news.php?nid=29561", "Category": null, "Parent URL": null}