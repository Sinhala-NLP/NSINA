{"Source": "Adaderana", "Timestamp": "November 25, 2016 10:38 am", "Headline": "  ඉරාකයේ බෝම්බ පිපුරුමකින් 77ක් මරු දකියි", "News Content": "ඉරාකයේ සිදු වූ ත්‍රස්ත ප්‍රහාරයකින් පුද්ගලයින් 77 දෙනෙකු ජිවිතක්ෂයට පත්ව තිබේ.ට්‍රක් රථයක ඇට වූ බෝම්බයක් පුපුරායාමෙන් මෙය සිදුව ඇති බව විදෙස් මාධ්‍ය වාර්තා කරයි.ප්‍රහාරයෙන් මියගිය පිරිස අතර ඉරාන සහ ඇෆ්ගනිස්ථාන ජාතික වන්දනාකරුවන් ද වන බව සඳහන්ය.බෝම්බ පිපිරීමෙන් තවත් පුද්ගලයින් 40 දෙනෙකු තුවාල ලබා තිබේ.අයි.එස් සංවිධානය විසින් මෙම ප්‍රහාරයේ වගකීම බාරගෙන ඇති බව විදෙස් මාධ්‍ය වාර්තා කරයි.වන්දනාකාරුවන් පිරිසක් ඉලක්ක කර ගනිමින් මෙම ප්‍රහාරය එල්ල වී ඇති බව වාර්තා වෙයි.ඔවුන් ගමන් කරමින් සිටි බස් රථ 04ක් ඉන්ධන පිරවුම්හලක නවතා තිබියදී මෙම බෝම්බ ප්‍රහාරය එල්ල වී ඇති බව වාර්තා වෙයි.", "URL": "https://sinhala.adaderana.lk/news.php?nid=66398", "Category": null, "Parent URL": null}