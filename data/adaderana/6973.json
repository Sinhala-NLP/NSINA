{"Source": "Adaderana", "Timestamp": "February 27, 2010 01:07 pm", "Headline": "ආසියානු පාපන්දු අවසන් තරගය අද", "News Content": "ආසියානු සමුළු පාපන්දු තරගාවලියේ අවසන් මහා තරගය අද පැවැත්වේ. තරගය අද පස්වරු 7 ට සුගතදාස ක්‍රීඩාංගණයේ දී පැවැත්වීමට නියමිතය. අවසන් තරගය සඳහා සුදුසුකම් ලබාගැනීමට උතුරු කොරියාව සහ තුර්කිමෙනිස්ථානය සමත්විය. එළඹෙන ආසියානු කුසලාන පාපන්දු තරගාවලිය සඳහා සුදුසුකම් නොලත් රටවල් අතරින් හොඳම කණ්ඩායම තෝරාගැනීම මෙම තරගාවලියේ අරමුණවී තිබේ. රටවල් 8 ක සහභාගීත්වයෙන් කොළඹදී පැවති තරගාවලියේ දී ශ්‍රී ලංකාවට අවසන් පූර්ව වටයෙන්ම ඉවත් වීමට සිදුවිය. තරගාවලියේ තෙවැනි ස්ථානය තේරීම සඳහා තජිකිස්ථානය හා මියන්මාරය අතර තරගය අද පස්වරුවේ පැවැත්වීමට නියමිතය.", "URL": "https://sinhala.adaderana.lk/news.php?nid=6973", "Category": null, "Parent URL": null}