{"Source": "Adaderana", "Timestamp": "April 1, 2017 05:33 pm", "Headline": " පොල් වගා කිරීමේ මණ්ඩලය මිලියන 246ක ලාභයක් ලබලා ", "News Content": "පොල් වගා කිරීමේ මණ්ඩලයේ ආදර්ශ පොල් බීජ උයන් සහ තවාන් අංශය පසුගිය වර්ෂයේදී රුපියල් මිලියන 246ක ලාභයක් උපයාගෙන තිබේ. පොල් වගා කිරීමේ මණ්ඩලය වාර්තාගත ලාභයක් ඉපයූ සුවිශේෂී අවස්ථාවක් ලෙස මෙය හඳුන්වාදිය හැකි බව එම මණ්ඩලයේ සභාපති කපිල යකන්දාවල මහතා සඳහන් කළේය. ඒ අනුව මෙම වර්ෂයේදී රුපියල් මිලියන 400ක ශුද්ධ ලාභයක් ඉපයීමට ද අපේක්ෂා කරන බව කපිල යකන්දාවල මහතා සඳහන් කර ඇත. එමෙන්ම පොල් වගාකරුවන් වෙනුවෙන් ලබා දෙන සහනාධාර ප්‍රමාණය දෙගුණයකින් වැඩි කිරීමට කටයුතු යොදා ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71610", "Category": null, "Parent URL": null}