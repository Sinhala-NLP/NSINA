{"Source": "Adaderana", "Timestamp": "May 31, 2012 09:08 am", "Headline": "පොල් ගසක් වහලයට කඩා වැටී සිසුන් 5 දෙනෙකුට තුවාලයි", "News Content": "දික්වැල්ල, වේහැල්ල කණිෂ්ඨ විද්‍යාලයේ පන්ති කාමරයක් තුළ දී සිදුවූ අනතුරකින් සිසුන් 5 දෙනෙකු තුවාල ලබා තිබේ. එම පාසලේ 3 වන ශ්‍රේණියේ පන්ති කාමරය අසල පිහිටි පොල් ගසක් වහලය මතට කඩාවැ‍ටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ සිසුන්ගෙන් තිදෙනෙකු මාතර රෝහලේ ද තවත් සිසුන් ‍දෙදෙනෙකු දික්වැල්ල රෝහලේ ද ප්‍රතිකාර ලබන බව සඳහන්ය. සිද්ධිය සම්බන්ධයෙන් දික්වැල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24640", "Category": null, "Parent URL": null}