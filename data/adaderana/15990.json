{"Source": "Adaderana", "Timestamp": "May 9, 2011 04:33 pm", "Headline": "ලක්ෂ 10ක කුඩු සැකකරු දින 7 ක් රඳවන්න අවසර", "News Content": "මහනුවර ,අලවතුගොඩ ප්‍රදේශයේ දී හෙරොයින් තොගයක් සමඟ අත්අඩංගුවට ගත් සැකකරු දින 7 ක් රැඳවුම් නියෝග මත තබා ගැනීමට මහනුවර මහේස්ත්‍රාත් අධිකරණය විසින් අවසර ලබාදී තිබේ. හෙරොයින් ග්‍රෑම් 67 යි මිලි ග්‍රෑම් 168 ක් මොහු සන්තකයේ තිබී සොයා ගත් බවත්,එහි වටිනාකම රුපියල් ලක්ෂ 10ක් පමණ වන බවත් අලවතුගොඩ පොලීසිසේ ස්ථානාධිපති නිශාන්ත හෙට්ටිආරච්චි මහතා සඳහන් කරයි. මෙම සැකකරු අද(09) මහනුවර මහේස්ත්‍රාත් අධිකරණයට ඉදිරිපත් කරමින් පොලීසිය කියා සිටියේ සැකකරුගෙන් තවදුරටත් ප්‍රශ්න කළ යුතු බැවින් ඒ සඳහා අවසර ලබාදෙන ලෙසයි. ඒ අනුව සැකකරු සැකකරු දින 7 ක් රැඳවුම් නියෝග මත තබා ගැනීමට අවසර ලැබුණු බව පොලිස් ස්ථානාධිපතිවරයා කියා සිටියේය. අත්අඩංගුවට ගත් 52 හැවිරිදි මෙම සැකකරු බත්තරමුල්ල ප්‍රදේශයේ පදිංචිකරුවෙකු වන බව කියැවේ. මොහු දීර්ඝ කාලයක සිට මෙම හෙරොයින් ජාවාරමේ නිරතව සිටින අතර මොහු දඹුල්ල , මාතලේ සහ මහනුවර යන ප්‍රදේශ වල මෙම ජාවාරම් කටයුතු සිදු කර ඇති බවට ද තොරතුරු අනාවරණය වී තිබේ.", "URL": "https://sinhala.adaderana.lk/news.php?nid=15990", "Category": null, "Parent URL": null}