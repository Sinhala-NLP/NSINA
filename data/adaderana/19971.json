{"Source": "Adaderana", "Timestamp": "November 13, 2011 08:31 am", "Headline": "ඉඩම් ආරාවුල දුරදිග ගිහින් අයෙක් මරුට-තිදෙනෙකුට තුවාලයි", "News Content": "ඌරගස්මංහන්දිය ප්‍රදේශයේ දී පුද්ගලයෙකු තියුණු ආයුධයකින් පහරදීම හේතුවෙන් එක් අයෙකු මියගොස් තවත් තිදෙනෙකු තුවාල ලබා තිබේ. ඌරගහ , මහාහේදණ්ඩ පාර උතුරු මාගල ප‍්‍රදේශයේ දී ඊයේ පස්වරුවේ මෙම පහරදීම සිදුකර ඇති බව පොලිසිය පවසයි. මෙසේ කැත්තකින් සිදුකළ පහරදීමෙන් 53 හැවිරිදි අයෙකු මියගොස් ඇති අතර තුවාල ලැබු කාන්තාවන් තිදෙනා බලපිටිය සහ බොරකන්ද රෝහල්වල ප්‍රතිකාර ලබමින් සිටින බව පොලිසිය සඳහන් කරයි. මියගිය පුද්ගලයාගේ බිරිඳ , ඥාති සහෝදරියක සහ ඥාතී දියණියක තුවාල ලැබූවන් වේ. ඉඩම් ආරවුලක් මත පහරදීම සිදුව ඇති අතර සැකකරු ප්‍රදේශයෙන් පලාගොස් ඇති බව ඌරගස්මංහන්දිය පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19971", "Category": null, "Parent URL": null}