{"Source": "Adaderana", "Timestamp": "August 31, 2018 02:37 pm", "Headline": "හෙරොයින් ළඟ තබාගත් පුද්ගලයෙක් දිවි ඇතිතෙක් සිරගෙට", "News Content": "හෙරොයින් ළඟ තබා ගැනීමේ චෝදනාවකට වරදකරුවූ පුද්ගලයෙකුට කොළඹ මහාධිකරණය ජීවිතාන්තය දක්වා සිර දඩුවම් නියම කර තිබේ. අදාළ නඩුව අද (31) කැදවූ අවස්ථාවේදී මහාධිකරණ විනිසුරු ගිහාන් කුලතුංග මහතා විසින් එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය. හෙරොයින් ග්‍රෑම් 03 කට ආසන්න ප්‍රමාණයක් සමග 2000 වසරේ බොරැල්ල ප්රරදේශයේදී අත්අඩංගුවට ගත් සැකකරු පසුව ඇප මත මත මුදා හැර තිබිණි. අනතුරුව විත්තිකරු අධිකරණය මඟ හැර සිට ඇති අතර ඔහු නොමැතිව නඩුව විභාගයට ගෙන ඇති බව සඳහන්ය. ඒ අනුව විත්තිකරු වහාම අත්අඩංගුවට ගන්නා ලෙස මහාධිකරණ විනිසුරු ගිහාන් කුලතුංග මහතා අද දිනයේ වරෙන්තු නිකුත් කල බව ද අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=95306", "Category": null, "Parent URL": null}