{"Source": "Adaderana", "Timestamp": "June 28, 2014 09:53 pm", "Headline": " වෛද්‍ය පාදෙණිය නැවතත් තේරී පත්වෙයි", "News Content": "රජයේ වෛද්‍ය නිලධාරීන්ගේ සංගමයේ නව සභාපතිවරයා ලෙස නැවතවරක් වෛද්‍ය අනුරුද්ධ පාදෙණිය මහතා තේරී පත්වී තිබේ. ඒ අනුව අද(28) පස්වරුවේ අදාළ සංගමය සඳහා නව සභාපතිවරයා තෝරා පත්කර ගැනීමේ ඡන්ද විමසීම පැවැත්විණි. වෛද්‍ය අනුරුද්ධ පාදෙණිය මහතා ඡන්ද 2660ක් ලබා ගනිමින් නැවත වරක් අදාළ ධුරය සඳහා තේරී පත්වී ඇති අතර එහි නව ලේකම් ධූරය සඳහා වෛද්‍ය ලසන්ත ජිනදාස මහතා තේරී පත්වී ඇති බව වාර්තා වෙයි.", "URL": "https://sinhala.adaderana.lk/news.php?nid=44285", "Category": null, "Parent URL": null}