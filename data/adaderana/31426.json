{"Source": "Adaderana", "Timestamp": "February 7, 2013 01:11 pm", "Headline": "7 වන තැන සඳහා පකිස්තානය පළමුවෙන් පන්දුවට පහරදෙයි", "News Content": "කාන්තා ලෝක කුසලාන ක්‍රිකට් තරඟාවලියේ හත්වන ස්ථානය සඳහා වන තරඟය මේ වන විට පැවැත්වෙයි. ඒ ඉන්දීය කණ්ඩායම සහ පකිස්තාන කණ්ඩායම අතරය. තරඟයේ කාසියේ වාසිය දිනූ පකිස්තාන කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව ඔවුන් මීට ටික වේලාවකට පෙර පන්දුවාර 38 ක් අවසානයේ කඩුලු 4ක් දැවී ලකුණු 126 ක් ලබා සිටියේය. තරඟාවලියේ සුපිරි හය වටයේ තරඟ හෙට (08) ආරම්භ වේ. සුපිරි හය වටයේ පළමු තරඟය ඔස්ට්‍රේලියානු කාන්තා කණ්ඩායම සහ එංගලන්ත කාන්තා ක්‍රිකට් කණ්ඩායම අතර පැවැත්වීමට නියමිතය.", "URL": "https://sinhala.adaderana.lk/news.php?nid=31426", "Category": null, "Parent URL": null}