{"Source": "Adaderana", "Timestamp": "July 9, 2019 11:26 am", "Headline": "නිදහසින් පසු ලංකාව දෙවෙනි වූණේ ජපානයට පමණයි-මොකක්ද මේ අපිට වුණේ?", "News Content": "ජනතාව විසින් බිහිකළ නායකයින් ආරම්භයේ සිට අද දක්වාම මුලු මහත් ජනතාව වෙනුවෙන් පෙනී සිටියේ නැති බව ජ්‍යෙෂඨ මාධ්‍යවේදී වික්ටර් අයිවන් මහතා පවසයි. ඊයේ(08) පැවති දේශනයකට එක් වෙමින් ඒ මහතා මේ බව සඳහන් කළේය. ජ්‍යෙෂඨ මාධ්‍යවේදී වික්ටර් අයිවන් මහතා පෙන්වා දෙන්නේ අපේ රටේ සිටි නායකයන් එක ආගමක්, එක කුළයක් සහ එක ජාතියක් වෙනුවෙන් බොහෝ විට පෙනී සිටි බවයි. නිදහස ලැබීමෙන් පසු ශ්‍රී ලංකාව දෙවෙනි වූණේ ජපානයට පමණක් බවත් අධ්‍යාපනය, සෞඛ්‍ය යන දර්ශකවල ආසියාවෙන් ශ්‍රී ලංකාව පළමු සහ දෙවෙනි ස්ථානවල සිටි බවත් වික්ටර් අයිවන් මහතා පෙන්වා දෙයි. එමෙන්ම ශ්‍රී ලංකාව තුළ දියුණු දුම්රිය සේවයක් තිබු බවත් ආසියාවේ අංක එකේ වරාය තිබුණේ ශ්‍රී ලංකාවට බවත් ඒ මහතා සඳහන් කළේය. ශ්‍රී ලංකාවේ අසමත්භාවය පෙන්නා ඇත්තේ නිදහස ලැබීමෙන් පසු බව ජ්‍යෙෂඨ මාධ්‍යවේදී වික්ටර් අයිවන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=113707", "Category": null, "Parent URL": null}