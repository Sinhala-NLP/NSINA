{"Source": "Adaderana", "Timestamp": "April 25, 2015 04:28 pm", "Headline": "විකෘති ජාතික කොඩිය ගැන විශේෂ විමර්ශනයක්! ", "News Content": "විකෘති කරන ලද ජාතික කොඩියක් උද්ඝෝෂණයක් සඳහා යොදා ගැනිමේ සිද්ධිය සම්බන්ධයෙන් පොලිසිය විශේෂ විමර්ශනයක් ආරම්භ කර තිබේ.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේ බස්නාහිර පලාත භාර ජ්‍යෙෂ්ඨ නියෝජ්‍ය පොලිස්පතිවරයාගේ ප්‍රධානත්වයෙන් මෙම විමර්ශනය සිදුකරන බවයි.පසුගියදා අල්ලස් කොමිසම ඉදිරිපිට සිදුකළ විරෝධතාවයකදී විකෘති කරන ලද ජාතික කොඩියක් යොදා ගැනිම සම්බන්ධයෙන් පොලිසියට මේ වන විට පැමිණිලි දෙකක් ලැබී තිබේ.කෙසේ වෙතත් පාර්ලිමේන්තු මන්ත්‍රී ඩලස් අලහප්පෙරුම මහතා ඊයේ(24) පැවති මාධ්‍ය හමුවකදී අදාළ සිද්ධිය සම්බන්ධයෙන් සිය කණගාටුවද ප්‍රකාශ කළේය.", "URL": "https://sinhala.adaderana.lk/news.php?nid=50894", "Category": null, "Parent URL": null}