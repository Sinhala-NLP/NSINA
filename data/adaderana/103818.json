{"Source": "Adaderana", "Timestamp": "February 6, 2019 06:49 pm", "Headline": "විපක්ෂයේ විරෝධය නොතකා ජාතික ආණ්ඩුව ගැන විවාදය හෙට", "News Content": "විපක්ෂයේ විරෝධය නොතකා ජාතික ආණ්ඩුව පිළිබඳ යෝජනාව හෙට(07) දිනයේ පාර්ලිමේන්තුවේදී විවාදයට ගැනීමට ආණ්ඩුව සැලසුම් කර ඇති බව ජනතා විමුක්ති පෙරමුණු නායක අනුර කුමාර දිසානායක මහතා පවසයි. පක්ෂ නායක රැස්වීම අද(06) පස්වරුවේ කථානායකවරයාගේ ප්‍රධානත්වයෙන් පාර්ලිමේන්තු සංකීර්ණයේදි පැවති අතර එහිදී මේ පිළිබඳව සාකච්ඡා වී ඇති බව ඒ මහතා සඳහන් කළේය. කෙසේවෙතත් මීට තම පක්ෂය ඇතුළු විපක්ෂයේ දැඩි විරෝධය එල්ල වූ බව ජනතා විමුක්ති පෙරමුණු නායක අනුර කුමාර දිසානායක මහතා සඳහන් කළේය. මේ අතර ජාතික ආණ්ඩුව පිළිබඳ යෝජනාව හෙට දිනයේ විවාදයට ගැනීමට නියමිත බැවින් ඊට සහභාගී විය යුතු බවට ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලත මහතා විසින් ආණ්ඩු පක්ෂ සියළු මන්ත්‍රීවරුන්ට දැනුම්දීමක් සිදුකර තිබේ. හෙට දිනය පුරා පාර්ලිමේන්තුවේ රැදී සිට අදාල යෝජනාවට පක්ෂව අනිවාර්යෙන්ම ඡන්දය ප්‍රකාශ කල යුතු බවයි ආණ්ඩු පක්ෂයේ සියළුම මන්ත්‍රීවරුන් වෙත ගයන්ත කරුණාතිලක අමාත්‍යවරයා ලිඛිතව දැනුම්දී ඇත.", "URL": "https://sinhala.adaderana.lk/news.php?nid=103818", "Category": null, "Parent URL": null}