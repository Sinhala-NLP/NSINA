{"Source": "Adaderana", "Timestamp": "July 17, 2019 05:11 pm", "Headline": "රංජන්ට ලියුම් යවලා පෙම් ‍කෙළින්න ඕනේ නෑ", "News Content": "රාජ්‍ය අමාත්‍ය රංජන් රාමනායක මහතා විසින් සිය ෆේස් බුක් ගිණුමේ ඔස්සේ මහා සංඝරත්නයට තවමත් අපහාස කරමින් සිටින බව රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන් පවසයි. අද(17) පොලිස් මූලස්ථානය වෙත පැමිණි අවස්ථාවේදී මාධ්‍ය වෙත අදහස් දක්වමින් පූජ්‍ය ඉත්තෑකන්දේ සද්ධාතිස්ස හිමියන් මේ බව සඳහන් කළේය. පූජ්‍ය ඉත්තෑකන්දේ සද්ධාතිස්ස හිමියන් පවසන්නේ රාජ්‍ය අමාත්‍ය රංජන් රාමනායක මහතාට එරෙහිව මේ වන විට පොලීසිය වෙත පැමිණිලි කර ඇති බවත් මෙම පැමිණිලි නිසි ආකාරව විමර්ශනය කර රාජ්‍ය අමාත්‍ය රංජන් රාමනායක මහතා අනිවාර්යෙන් අත්අඩංගුවට ගත යුතු බවයි. රාජ්‍ය අමාත්‍ය රංජන් රාමනායක මහතා විසින් මෙවැනි ප්‍රකාශ සිදු කරනු ලබන්නේ ශාසනයට පහරදීමට ඇති අවශ්‍යතාවය නිසාවෙන් බව පූජ්‍ය ඉත්තෑකන්දේ සද්ධාතිස්ස හිමියන් පෙන්වා දෙයි. එහිදී වැඩිදුරටත් පූජ්‍ය ඉත්තෑකන්දේ සද්ධාතිස්ස හිමියන් මේ බව පැවසීය. “සිරිකොතේ ඉන්න රනිල් වික්‍රමසිංහ අගමැති තුමාට කියනවා ලියුම් යවන්න පෙම් කෙළින්න ඕනේ නෑ. මේ රංජන් කියන ගොන් වස්සත් එක්ක. කරුණාකරලා මූ අස්කරලා දාන්න. ඒක නිසා පෙම් කෙළින්න ඕනේ නෑ ලියුම් යවලා. කරුණාකරු මූව අස්කරලා මූට විනය පියවර ගන්න.“", "URL": "https://sinhala.adaderana.lk/news.php?nid=114362", "Category": null, "Parent URL": null}