{"Source": "Adaderana", "Timestamp": "March 13, 2012 09:21 pm", "Headline": "ජය ඉන්දියාවටයි!", "News Content": "ආසියානු කුසලාන ක්‍රිකට් තරගාවලියේ ශ්‍රී ලංකාව සහ ඉන්දියාව අතර අද(13) පැවති තරගයෙන් වැඩි ලකුණු 50 න් ජය තහවුරු කරගැනීමට ඉන්දීය කණ්ඩායම සමත්විය. අද තරගයේ දී ප්‍රථමයෙන් පන්දුවට පහරදුන් ඉන්දීය කණ්ඩායම නියමිත පන්දුවාර 50 තුළ කඩුලු 03 ක් දැවී ලකුණු 304 ක් රැස්කරන ලදී. මීර්පූර් හී පැවැත්වෙන මෙම තරගයේ කාසියේ වාසිය දිනූ ශ්‍රී ලංකා කණ්ඩායමේ නායක මහේල ජයවර්ධන පළමුව පන්දුවට පහරදීමේ අවස්ථාව ඉන්දීය කණ්ඩායමට ලබාදුන්නේය. ඉන්දීය කණ්ඩායම වෙනුවෙන් විරාත් කොහ්ලි ලකුණු 108 ක් ගෞතම් ගම්භීර් ලකුණු 100 ක් ලබාගත්තේය. අනතුරුව පිටියට පිවිසි ශ්‍රී ලංකා කණ්ඩායමට පන්දුවාර 45 යි පන්දු 1 ක් තුළ සියලුදෙනාම දැවී ලබාගත හැකිවූයේ ලකුණු 254 ක් පමණි. කෙසේ වෙතත් ශ්‍රී ලංකා කණ්ඩායම වෙනුවෙන් නායක මහේල ජයවර්ධන ලකුණු 78 ක්ද,කුමාර සංගක්කාර ලකුණු 65 ක්ද ලබාගැනීම විශේෂත්වයකි.", "URL": "https://sinhala.adaderana.lk/news.php?nid=22780", "Category": null, "Parent URL": null}