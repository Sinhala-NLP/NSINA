{"Source": "Adaderana", "Timestamp": "October 25, 2011 08:15 am", "Headline": "බිරිඳ ඝාතනය කර සැමියා සියදිවි නසාගනියි ", "News Content": "මහියංගණය, තිස්සපුර ප්‍රදේශයේ පුද්ගලයෙකු සිය බිරිඳ ඝාතනය කර ඔහු ද සියදිවි හානි කරගෙන තිබේ. අදාළ පුද්ගලයා ඊයේ(24) පස්වරුවේ සිය බිරිඳට සහ නැන්දණියට තියුණු ආයුධවලින් පහරදී තුවාල සිදුකර ඇති අතර එහිදි ඔහුගේ බිරිඳ ජිවිතක්ෂයට පත්ව ඇති බව සඳහන්ය. බරපතල තුවාල ලැබු නැන්දණිය මහියංගණය රෝහලේ නේවාසිකව ප්‍රතිකාර ලබන බව මහියංගණය පොලිසිය ප්‍රකාශ කරයි. මෙම පහරදීම සිදුකළ පුද්ගලයා පසුව ගිනි අවියකින් වෙඩි තබාගෙන සිය දිවි හානිකරගෙන තිබේ. පවුල් ආරවුලක් දුරදිග යාමෙන් මෙම අපරාධය සිදුවී ඇති බව මහියංගණය පොලිසිය ප්‍රකාශ කරයි. මහියංගණය පොලිසිය මෙම සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19572", "Category": null, "Parent URL": null}