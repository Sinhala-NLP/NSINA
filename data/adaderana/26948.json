{"Source": "Adaderana", "Timestamp": "August 28, 2012 10:28 am", "Headline": " ආසියාවේ විශිෂ්ටතම සේව්‍ය වෙළඳනාමය දෙවෙනි වරටත් මන්චිට ලැබෙයි", "News Content": "(ඡායාරූපය - 2012 ප‍්‍රධාන අළෙවි නිළධාරීන්ගේ(CMO)සමුළුවේදි මන්චි අලෙවි සාමාන්‍යධිකාරීණි තේජා පීරිස්ට හිමි වු ,2012 women Super Achiever සමග.) මෙරට ප‍්‍රධානම ආහාර හා රසකැවිලි නිෂ්පාදන සමාගමක් වන සිලෝන් බිස්කට්ස් හි ප‍්‍රමුඛතම වෙළඳනාමය වන මන්චි, පසුගියදා සිංගප්පූරුවේ පාර්ක් රෝයල් හිදි පැවති 2012 ප‍්‍රධාන අළෙවි නිළධාරීන්ගේ (CMO) සමුළුවේදි ආසියාවේ විශිෂ්ටතම සේව්‍ය වෙළඳනාමය(Asians Best Employer Band) සම්මානයෙන් අඛණ්ඩව දෙවන වරටත් පිදුම් ලැබීය. පසුගිය වසරේ පැවති CMO සම්මාන උළෙලේදී ද මන්චි වෙත මෙම සම්මානය හිමි වු අතර සේවාදායක ලෙස මන්චි දක්වන විශිෂ්ටත්වය මෙම සම්මානය දෙවන වරටත් අඛණ්ඩව හිමි වීමට මගින් සනාථ වේ. මානව සම්පත් සංවර්ධනයේදි විශිෂ්ටත්වය, නව්‍යකරණය ඔස්සේ අනාගත නායකයින් බිහිකිරීමට මන්චි දක්වන සුවිශේෂ දායකත්වය අගයකරමින් සම්මානය හිමි වී තිබේ. ශ‍්‍රී ලංකාවේ කඩිනමින් අලෙවි වන භාණ්ඩ අංශයේ (FMCG) දැවැන්ත වෙළඳනාමය වන මන්චි, බිස්කට් වෙළඳපළ තුළ 60% ක පමණ හිමිකාරීත්වයක් උසුළයි. මන්චි බිස්කට්ස් හි මෙම සාර්ථකත්වයට ප‍්‍රධාන හේතුව වන්නේ උසස් ප‍්‍රමිතිය, නිරන්තරව සිදු කරන නව්‍යකරණයන් හා උපායශීලි අලෙවිකරණයයි. ඒ නිසා පසුගිය වසර ගණනාවපුරා මන්චි වෙත සම්මාන පිට සම්මාන හිමි වු අතර ජාතික තත්ත්ව සම්මානය, වසර 4 ක් පුරා අඛණ්ඩව වසරේ විශිෂ්ටතම නිෂ්පාදනය සඳහා වන සම්මානය, වසර 2ක් අඛණ්ඩව වසරේ වෙළඳනාමය සම්මානය, අපනයන ජාතික සම්මානය හා සන්නාම නායකත්ව සම්මානය ඇතුළු සම්මාන රැසක් හිමි විය. මේවන විට මන්චි වෙළදනාමය රටවල් 40 කට අධික සංඛ්‍යාවකට අපනයනය කෙරෙන අතර ආයතනික සමාජ සත්කාර(CSR) වැඩසටහන් ඔස්සේ මෙරට අධ්‍යාපනය, ග‍්‍රෘමීය යටිතල පහසුකම් නැංවීම, ක‍්‍රීඩාව හා කලාව යන ක්ෂේත්‍ර සඳහා සුවිශේෂ සේවාවක් සිදු කරයි. ආසියාවේ විශිෂ්ටතම සේවාදායක වෙළඳනාමය සම්මානය හිමිවීම ගැන අදහස් දැක්වු මන්චි අලෙවි සාමාන්‍යධිකාරීණි තේජා පීරිස් මහත්මිය කියා සිටියේ සමාගමේ විටිනාම සම්පත් වන්නේ සිය සේවක පිරිස බවයි. සේවකයින් පිළිබඳව සතුටට හා උද්දාමයට පත්වන බව පෙන්වා දුන් පීරිස් මහත්මිය පැවසුවේ ජනතාවට උසස් ප‍්‍රමිතියේ හා රසගුණ පිරුණු බිස්කට් ලබාදීමේ පෙරළියක් කළ මන්චි තවදුරටත් ඒ වෙනුවෙන් පෙරමුණ ගන්නා බවයි. 2012 CMO සම්මාන උළෙලේදී තේජා පීරිස් මහත්මියටද ව්‍යාපාරකරණයේ දැක්වු ස්විශේෂි දක්‍ෂතා හේතුවෙන් කාන්තාවන්ට පිරිනමන 2012 women Super Achiever සම්මානය හිමිවිය. සිය රැකියාවේදි කාන්තාවන් දක්වන වගකීම් සහගත බව, නවනිපැයුම් හඳුන්වාදීම, රැකියාවේ සංකීර්ණභාවය වෙනුවෙන් මෙම සම්මාන පිරිනමයි. 2002 වසරේ කළමනාකරණ අභ්‍යාසලාභිනියක් ලෙස සිලෝන් බිස්කට්ස් සමාගමට එක්වු තේජා පිරිස් මහත්මිය, එහි විවිධ වගකීම් රැසක් දරමින් සන්නාම කළමනාකාරිණියක්, ජ්‍යෙෂ්ඨ වෙළඳනාම කළමනාකාරිණියක්, සහකාර අලෙවි සාමාන්‍යාධිකාරිණියක් ලෙස සිය වෘත්තීට ගමන් මග ජයගත් කාන්තාවකි. වර්තමානයේ ඇය මන්චි අලෙවි සාමාන්‍යාධිකාරිණිය ලෙස කටයුතු කරයි. 3 වන වරට පැවති CMO සම්මාන උළෙල සඳහා ආසියාවේ රටවල් 25 ක් නියෝජනය කරමින් ප‍්‍රතිපත්ති සම්පාදකයන්,ජ්‍යෙෂ්ඨ අලෙවි නිළධාරීන් ඇතුළු ආරාධිත අමුත්තන් 200 කට අධික පිරිසක් සහභාගි විය.", "URL": "https://sinhala.adaderana.lk/news.php?nid=26948", "Category": null, "Parent URL": null}