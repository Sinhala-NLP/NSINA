{"Source": "Adaderana", "Timestamp": "November 14, 2012 11:41 am", "Headline": "මොහාන් සමරනායකට තවත් තනතුරක්", "News Content": "ප්‍රවීණ මාධ්‍යවේදී මොහාන් සමරනායක මහතා ජනාධිපතිවරයාගේ මාධ්‍ය ප්‍රකාශක ලෙස පත්කර ඇති බව දේශපාලන ආරංචි මාර්ග පවසයි. මොහාන් සමරනායක මහතා කලක් එක්සත් ජාතීන්ගේ සංවිධානයේ ශ්‍රී ලංකා කාර්යාලයේ මාධ්‍ය නිලධාරියා ලෙසද කටයුතු කළ අතර ඉන් ඉක්බිතිව ජාතික රූපවාහිනී සංස්ථාවේ සභාපතිවරයා ලෙස ද සේවය කළේය. ඒ අනුව නව ජනාධිපතිවරයාගේ මාධ්‍ය ප්‍රකාශකවරයා ලෙස ඔහුට නව තනතුරක් හිමිව ඇත්තේ රූපවාහිනී සංස්ථාවේ සභාපති ධුරයට අමතරව බැව් සඳහන් වේ. කෙසේ වෙතත් ජනාධිපතිවරයාගේ මාධ්‍ය ප්‍රකාශකවරයා ලෙස කටයුතු කළ බන්දුල ජයසේකර මහතා ඔස්ට්‍රේලියාවේ නව කොන්සල් ජෙනරල් කාර්යාලයේ කොන්සල් ජෙනරාල්වරයා ලෙස කටයුතු කිරීමට නියමිතව ඇතැයි එකී ආරංචි මාර්ගය වැඩිදුරටත් කියා සිටියි.", "URL": "https://sinhala.adaderana.lk/news.php?nid=29177", "Category": null, "Parent URL": null}