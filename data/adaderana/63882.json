{"Source": "Adaderana", "Timestamp": "September 7, 2016 09:47 am", "Headline": "  එජාප කෘත්‍යාධීකාරී මණ්ඩලය රැස්වෙයි", "News Content": "එක්සත් ජාතික පක්ෂයේ කෘත්‍යාධීකාරී මණ්ඩලයේ විශේෂ රැස්වීමක් ඊයේ(07) පස්වරුවේ සිරිකොත පක්ෂ මූලස්ථානයේදී පැවැත්වුණි. ඒ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙනි.එක්සත් ජාතික පක්ෂයේ 70 වැනි සංවත්සරයේදී ගෙනඒමට නියමිත යෝජනා සම්බන්ධයෙන් එහිදී සාකච්ඡා වූ බව රැස්වීමෙන් අනතුරුව මාධ්‍ය වෙත අදහස් දක්වමින් ගයන්ත කරුණාතිලක අමාත්‍යවරයා පැවසුවේය.රටේ සියළුම පුරවැසියන්ගේ අයිතීන් සුරැකීම වෙනුවෙන් නව දර්ශනයක් යටතේ ඉදිරියට යාම සම්බන්ධයෙන් ද එහිදී අවධානය යොමු වූ බව සජිත් ප්‍රේමදාස අමාත්‍යවරයා මාධ්‍ය වෙත අදහස් දක්වමින් කියා සිටියේය.", "URL": "https://sinhala.adaderana.lk/news.php?nid=63882", "Category": null, "Parent URL": null}