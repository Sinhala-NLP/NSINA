{"Source": "Adaderana", "Timestamp": "July 24, 2015 09:26 am", "Headline": "අනතුරුවලින් තිදෙනෙක් මරුට", "News Content": "ප්‍රදේශ කිහිපයක සිදු වූ අනතුරුවලින් පුද්ගලයින් තිදෙනෙකු මියගොස් තිබේ.බණ්ඩාරගම - කැස්බෑව මාර්ගයේ කිදෙල්පිටිය ප්‍රදේශයේදී යතුරු පැදියක් ත්‍රිරෝද රථයක් පසුකර යාමට උත්සාහ කිරිමේදී ත්‍රිරෝද රථයේ ගැටී ධාවනය වූ ලොරි රථයකට යටවීමෙන් අනතුරක් සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු හොරණ රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මිරිස්වත්ත, වියන්දූව ප්‍රදේශයේ පදිංචිව සිටි 19 හැවිරිදි තරුණයෙකි.මේ අතර කොට්ටාව නගරයේදී ලොරි රථයක් යතුරුපැදිය ගැටීමෙන් සිදු වූ අනතුරකින් පුද්ගලයෙකු මියගොස් ඇත.මියගිය පුද්ගලයා මාතර, හක්මන පාර, ගබඩාවිදිය ප්‍රදේශයේ පදිංචිව සිටි 73 හැවිරිදි අයෙකු බව පොලිසිය පැවසීය.මේ අතර මීරිගම, තිලිනගම ප්‍රදේශයේදී ඊයේ රාත්‍රියේ දුම්රියක ගැටුණු 23 හැවිරිදි තරුණයෙක් මියගොස් ඇත.අනතුර සිදු වූයේ කුමන දුම්රියක ගැටීමෙන්දැයි මෙතෙක් අනාවරණය නොමැති අතර මෘත ශරිරය මීරිගම රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=52814", "Category": null, "Parent URL": null}