{"Source": "Adaderana", "Timestamp": "June 3, 2014 08:21 am", "Headline": "අවිස්සාවේල්ල - කොළඹ මාර්ගයේ කොටසක් ජලයෙන් යටවෙයි ", "News Content": "අවිස්සාවේල්ල - කොළඹ මාර්ගයේ පුවක්පිටිය ප්‍රදේශය ජලයෙන් යටවීම හේතුවෙන් වාහන ගමනාගමනයට බාධා එල්ල වී තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ පුවක්පිටිය රන්වල පහන අසළ ප්‍රදේශය ජලයෙන් යටවී ඇති බවයි. මේ හේතුවෙන් එම මාර්ගයේ රථ වාහන ගමනාගමනය අවහිර වී ඇති බව සඳහන් වෙයි. අවිස්සාවේල්ල සිට කොළඹ බලා ධාවනය වන සහ කොළඹ සිට අවිස්සාවේල්ල බලා ධාවනය වන රථ වාහන සඳහා විකල්ප මාර්ග භාවිත කරන ලෙස පොලීසිය ඉල්ලීමක් කරයි.", "URL": "https://sinhala.adaderana.lk/news.php?nid=43682", "Category": null, "Parent URL": null}