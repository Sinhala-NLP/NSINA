{"Source": "Adaderana", "Timestamp": "October 25, 2011 02:59 pm", "Headline": "18 බලාත්මක කිරීම නිසා නීතිය නිසි පරිදි ක්‍රියාත්මක කරන්න බෑ", "News Content": "17 වන ආණ්ඩුක්‍රම ව්‍යවස්ථා සංශෝධනය බල රහිත කර 18 වන සංශෝධනය බලාත්මක කිරීම තුළින් මෙරට නීතිය නිසි පරිදි ක්‍රියාත්මක කිරීමට නොහැකි වාතාවරණයක් ගොඩනැගී ඇතැයි විපක්ෂ නායක රනිල් වික්‍රමසිංහ මහතා පවසයි. පසුගිය කාලය තුළ සිදුවු ඇතැම් සිද්ධීන් දෙස නිරීක්ෂණය කිරීමේ දී මේ බව මනාව තහවුරු වන බව ඔහු පෙන්වා දෙයි. පළාත් පාලන ආයතන සඳහා තේරීපත් වූ එක්සත් ජාතික පක්ෂ නියෝජිතයින් පිරිසක් දිවුරුම් දීමේ අවස්ථාවට එක්වෙමින් විපක්ෂ නායකවරයා මේ අදහස් පළ කළේය. අද වන විට පොලිසියට නීතිය ක්‍රියාත්මක කිරීමට නොහැකි වතාවරණයක් ගොඩනැගී ඇති බව රනිල් වික්‍රමසිංහ මහතා එහිදි වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=19583", "Category": null, "Parent URL": null}