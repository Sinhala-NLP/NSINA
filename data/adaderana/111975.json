{"Source": "Adaderana", "Timestamp": "June 14, 2019 04:01 pm", "Headline": "ගෝඨා සුවය ලබා සක්‍රීය දේශපාලනයට එන්න සූදානමින්", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා මේ වන විට සිංගප්පූරු රෝහලකට වෛද්‍ය ප්‍රතිකාර සඳහා පිටත්ව ගොස් ඇති අතර ඒ මහතා සුවයෙන් පසුවන බව ජාතික නිදහස් පෙරමුණේ නායක විමල් විරවංශ මහතා පවසයි. මීගමුව මහේස්ත්‍රාත් අධිකරණයේ පැවති නඩු කටයුක්තකින් අනතුරුව මාධ්‍යවේදීයෙකු නැඟූ ප්‍රශ්නයකට පිළිතුරු දෙමින් ඒ මහතා මේ බව සඳහන් කළේය. \"එතුමා වෛද්‍ය ප්‍රතිකාර සඳහා සිංගප්පූරුවට ගිහින් තිබෙනවා. සාර්ථකව ඒ වෛද්‍ය ප්‍රතිකාර කරගෙන තියෙනවා. තව ටික කාලයක් එතුමා විවේකීව ගත කරලා මේ රටේ සක්‍රීය දේශපාලනයට සම්බන්ධ වෙන්න බලාපොරොත්තුවෙන් පැමිණීමට නියමිතයි.\" යනුවෙන් ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=111975", "Category": null, "Parent URL": null}