{"Source": "Adaderana", "Timestamp": "December 29, 2012 08:07 am", "Headline": "වැස්සෙන් පීඩාවට පත් ගණන ලක්ෂ 4 පනියි", "News Content": "ආපදා තත්ත්වය හේතුවෙන් මේවන විට පවුල් 1,09672ට අයත් පුද්ගලයින් 4,00,003 පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. ආපදා අනතුරු හේතුවෙන් පුද්ගලයින් 39 දෙනෙකු ජීවිතක්ෂයට පත්ව ඇති බව එම මධ්‍යස්ථානය කියයි. තවත් 07 දෙනෙකු අතුරුදන්ව ඇති අතර 20 දෙනෙකු තුවාල ලබා තිබේ. දිවයින පුරා නිවාස 4676 කට පූර්ණ හානි සිදුව ඇති අතර නිවාස 21621කට අර්ධ හානි සිදුව ඇති බව ආපදා කළමනාකරණ මධ්‍යස්ථානය පවසයි. පවුල් 11450කට අයත් පුද්ගලයින් 39837 දෙනෙක් අවතැන් කඳවුරු 242ක ක රැදී සිටින බව ආපදා කළමනාකරණ මධ්‍යස්ථානය කියයි. මේ අතර ගං වතුර බලපෑමක් සිදුවූ ඇතැම් ප්‍රදේශවල ආපදා තත්ත්වය පහව යමින් පවතින බව එම මධ්‍යස්ථානය පෙන්වාදෙයි.", "URL": "https://sinhala.adaderana.lk/news.php?nid=30328", "Category": null, "Parent URL": null}