{"Source": "Adaderana", "Timestamp": "June 4, 2018 11:46 am", "Headline": "KG එක්ක 3ක් පොලිස් දැලේ", "News Content": "කළුතර උතුර, උග්ගල්බොඩ ප්‍රදේශයේදී කේරළ ගංජා තොඟයක් සමඟ පුද්ගලයින් තිදෙනෙකු අත්අඩංගුවට ගෙන තිබේ. පානදුර කොට්ඨාස නීතිය බලගැන්විමේ ඒකකයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් තිදෙනො අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී කේරළ ගංජා කිලෝග්‍රෑම් 14ක් සහ විදේශ රටක නිෂ්පාදිත බෝර 16 ගිනි අවියක් පොලීසිය විසින් සොයාගෙන තිබේ. සැකකරුවන් කළුතර උතුර සහ වාද්දූව යන ප්‍රදේශයේ පදිංචිකරුවන් බව සඳහන්ය. අත්අඩංගුවට ගත් සැකකරුවන් අද කළුතර මහේස්ත්‍රාත් අධිකරණයට ඉදිරිපත් කරන බව කළුතර දකුණ පොලීසිය සඳහන් කළේය.", "URL": "https://sinhala.adaderana.lk/news.php?nid=90315", "Category": null, "Parent URL": null}