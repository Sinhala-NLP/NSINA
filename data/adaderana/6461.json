{"Source": "Adaderana", "Timestamp": "February 4, 2010 10:33 am", "Headline": "අහිමි වූ සියලු දේ නැවත ලබාදෙනවා", "News Content": "වසර 30 ක යුද්ධයෙන් අහිමි වූ සියලු දේ යළි මව්බිමට උරුම කරදීම සදහා ජනාධිපතිවරණයෙන් ලැබූ ඓතිහාසික ජනවරම යොදාගන්නා බව ජනාධිපති මහින්ද රාජපක්ෂ මහතා පවසයි. ඔහු පවසන්නේ රටේ දියුණුව සදහා සාමය පමණක් ප්‍රමාණවත් නොවන බව ද, රටේ සියලු දෙනා එක්ව ඒ සදහා කාර්යක්ෂම ඉදිරි පියවරක් තැබිය යුතු බව ද ජනාධිපතිවරයා පෙන්වා දෙයි. ඓතිහාසික සෙංකඩගල පුරවරයේ පැවැත්වෙන 62 වන අභිමානවත් ජාතික නිදහස් උළෙලේ දී ජාතිය අමතමින් ජනාධිපති මහින්ද රාජපක්ෂ මහතා මේ බව ප්‍රකාශ කළේය. වසර 30ක ත්‍රස්තවාදය අවසන් කිරීමේ සටනේ දී රට වෙනුවෙන් සටන් වැදුණු සියලු පාර්ශව රැකගැනීම සදහා තමා ඉදිරිපත් වූ බව වැඩිදුරටත් අදහස් දැක්වූ ජනාධිපතිවරයා පැවසීය. එමෙන්ම රට සංවර්ධනය කිරීමේ සටනේ දී ද ඊට දායක වන සියලු පිරිස් වෙනුවෙන් තම‍ා පෙනී සිටින බව ද ජනාධිපති මහින්ද රාජපක්ෂ මහතා එහිදී සඳහන් කළේය.", "URL": "https://sinhala.adaderana.lk/news.php?nid=6461", "Category": null, "Parent URL": null}