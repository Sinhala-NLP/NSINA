{"Source": "Adaderana", "Timestamp": "December 12, 2012 11:31 am", "Headline": "මහනුවර ව්‍යාපාරික ස්ථානයකින් මළ සිරුරක් හමුවෙයි", "News Content": "මහනුවර ඩී.එස් සේනානායක වීදියේ ව්‍යාපාරක ස්ථානයක් තුළ තිබී සයිනයිඩ් කා මිය ගිය බවට සැක කෙරෙන පුද්ගලයෙකුගේ මළ සිරුරක් සොයා ගෙන තිබේ. පොලීසිය ලද තොරතුරත් මත අද අලුයම මෙම මළ සිරුර සොයා ගත් බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී ප‍්‍රිශාන්ත ජයකොඩි මහතා සඳහන් කළේය. අදාළ පුද්ගලයා මියගොස් සිටි ව්‍යාපාරික ස්ථානය ඇතුළු වෙළෙඳසැල් 04 ක අද අලුයම ගින්නක් ද හටගෙන තිබිණි. සියදිවි හානි කර ගැනීමට පෙර අදාළ පුද්ගලයා මෙම වෙළෙඳසැල්වලට ගිනි තබන්නට ඇතැයි පොලීසිය සැක කරයි.", "URL": "https://sinhala.adaderana.lk/news.php?nid=29891", "Category": null, "Parent URL": null}