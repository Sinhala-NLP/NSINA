{"Source": "Adaderana", "Timestamp": "January 6, 2011 08:14 am", "Headline": "පුද්ගලයින් 657 ක් තවමත් අවතැන් කඳවුරුවල", "News Content": "අයහපත් කාලගුණික තත්ත්වය හේතුවෙන් අවතැන් වු පුද්ගලයින් 657 දෙනෙකු තවදුරටත් අවතැන් කඳවුරුවල රැඳී සිටින බව ආපදා කළමනාකරණ මධ්‍යස්ථානය පවසයි. මඩකළපුවේ ස්ථාපිත කර ඇති කඳවුරු 7ක් තුළ අදාළ පුද්ගලයින් රැඳී සිටින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් ‍කළේය. ඊයේ(05) දිනයේ ද අදාළ ප්‍රදේශයන්ට වැසි පැවති බව ඔහු වැඩිදුරටත් කියා සිටියේය. දැනට අවතැන් කඳවුරුවල රැඳී සිටින ජනතාව වෙනුවෙන් සහන සැලසීම සඳහා ආපදා කළමනාකරණ අමාත්‍යාංශය මගින් ප්‍රතිපාදන වෙන්කර ඇති බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=13298", "Category": null, "Parent URL": null}