{"Source": "Adaderana", "Timestamp": "June 14, 2010 12:54 pm", "Headline": "පොරොන්දු වූ වැටුප් වැඩිවීම් තවම නෑ -ගයන්ත", "News Content": "ප්‍රාඩෝ, බෙන්ස් රථ වැනි අධි සුඛෝපභෝගී වාහන වලට 65%කින් බදු සහන ලබාදුන්න ද ජනවාරි මාසයේ සිට රජයේ සේවකයින්ට ලබාදෙන බවට පොරොන්දු වූ රු2500 වැටුප් වැඩිවීම තවමත් ලබා දී නොමැති බව එක්සත් ජාතික පක්ෂ මාධ්‍ය ප්‍රකාශක, පාර්ලිමේන්තු මන්ත්‍රී ගයන්ත කරුණාතිලක මහතා පවසයි. එමෙන්ම එළවළු, ගෑස්, පාන්, කිරිපිටි ආදී අතවශ්‍ය භාණ්ඩ වල දිනෙන් දින ඉහළ යන බව ද ඔහු පෙන්වාදෙයි. එමනිසා ජනතාව දැඩි අසරණභාවයට පත්ව ඇති බව ද ගයන්ත කරුණාතිලක මහතා සඳහන් කරයි. ලෝක වෙළඳපොලේ ඉන්ධන මිල පහත බැස ඇති අවස්ථාවක පවා ඉන්ධන මිල අඩුකිරීමට රජය කටයුතු කර නොමැති බවට ඔහු චෝදනා කරයි. බොහෝ පාරිභෝගික භාණ්ඩවල මිල කෙරෙහි බලපාන ඉන්ධන මිල පහත දැමීම රජයේ වගකීමක් බවද ඒ මහතා අවධාරණය කරයි. අද කොළඹ පැවති මාධ්‍ය හමුවක් අමතමින් ඒ මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=8998", "Category": null, "Parent URL": null}