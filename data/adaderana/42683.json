{"Source": "Adaderana", "Timestamp": "April 21, 2014 08:01 am", "Headline": "අද කොළඹ ප්‍රදේශ කිහිපයකට ජල සැපයුම අත්හිටුවයි", "News Content": "කොළඹ, ප්‍රදේශ කිහිපයකට අද(21) දිනයේ පැය අටක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. අද පස්වරු 3.00 සිට රාත්‍රී 11.00 දක්වා පැය ජල සැපයුම අත්හිටුවන බව එම මණ්ඩලය සඳහන් කරයි. හැවුලොක් පාරේ ඩබ්ලිව්.ඒ. ද සිල්වා මාවත හන්දියේ සිට තුම්මුල්ල දක්වා සහ ඊට සම්බන්ධිත සියලු අතුරු මාර්ග, ඩබ්ලිව්.ඒ. ද සිල්වා මාවත සහ ඊට සම්බන්ධ සියලු අතුරුමාර්ගවල මෙලෙස ජල සැපයුම අත්හිටුවීමට නියමිතය. ඊට අමතරව ගාලුපාරේ ඩබ්ලිව්.ඒ. ද සිල්වා මාවතේ සිට බම්බලපිටිය හන්දිය දක්වා සහ මායා මාවත යන ප්‍රදේශවල ද අදාළ කාලය තුළ ජලසැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය. ජල නල අලුත්වැඩියා කටයුත්තක් හේතුවෙන් මෙලෙස ජලසැපයුම අත්හිටුවීමට සිදුවන බව එම මණ්ඩලය වැඩිදුරටත් පවසයි.", "URL": "https://sinhala.adaderana.lk/news.php?nid=42683", "Category": null, "Parent URL": null}