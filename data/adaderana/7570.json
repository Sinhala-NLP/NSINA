{"Source": "Adaderana", "Timestamp": "March 30, 2010 09:10 am", "Headline": "දැන් රටේ නීතියක් නෑ", "News Content": "රටේ නීතියක් නොමැති තත්ත්වයකට පත් වී ඇති බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. රජය මේ වන විට විපක්ෂයේ දේශපාලන නායකයින් මර්දනය කිරීමේ ව්‍යාපාරයක් ආරම්භ කර ඇති බව ඔහු සඳහන් කරයි. කුරුණෑගල රීදීගම ප්‍රදේශයේ පැවති ජනහමුවකට එක් වෙමින් දයාසිරි ජය‍සේකර මන්‍ත්‍රීවරයා මෙම අදහස් පළ කළේය. ඇතැම් පොලිස් ස්ථාන මේ වන විට ශ්‍රී ලංකා නිදහස් පක්ෂයේ ශාඛා කාර්යාලය ලෙස කටයුතු කරමින් සිටින බව ඔහු එහි දී වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=7570", "Category": null, "Parent URL": null}