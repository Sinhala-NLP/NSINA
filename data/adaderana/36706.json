{"Source": "Adaderana", "Timestamp": "August 17, 2013 05:01 pm", "Headline": "කසළ තේ ඇද දැලේ", "News Content": "පරිභෝජනයට නුසුදුසු කසළ තේ තොගයක් ප්‍රවාහනය කරමින් සිටි පුද්ගලයෙකු කඩුගන්නාව ප්‍රදේශයේදී පොලිස් විශේෂ කාර්ය බලකා නිලධාරින් කණ්ඩායමක් විසින් අත්අඩංගුවට ගෙන තිබේ. ගම්පොළ පොලිස් විශේෂ කාර්ය බලකා කදවුරේ නිලධාරින්ට ලැබුණු තොරතුරකට අනුව සිදුකළ වැටලීමක දී සැකකරු සහ කසළ තේ තොගය අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරු සතුව තිබී කසළ තේ කිලෝග්‍රෑම් 8240ක් සහ ප්‍රවාහනය කළ ලොරි රථය විශේෂ කාර්ය බලකාය භාරයට ගෙන තිබේ. සැකකරු වැඩිදුර විමර්ශන සදහා කඩුගන්නාව පොලිස්ථානය වෙත භාරදුන් බවයි විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=36706", "Category": null, "Parent URL": null}