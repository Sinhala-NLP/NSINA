{"Source": "Adaderana", "Timestamp": "January 30, 2016 01:06 pm", "Headline": "වල්ලපට්ටා සමඟ දෙකක් මාට්ටු", "News Content": "නීතිවිරෝධි අයුරින් වල්ලපට්ටා ළඟ තබාගෙන සිටි විදෙස් ජාතිකයෙකු ඇතුලු පුද්ගලයින් දෙදෙනෙකු වැල්ලවත්ත, චැපල් පටුමග ආසන්නයේදී අත්අඩංගුවට ගෙන තිබේ.වැල්ලවත්ත පොලිසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය සදහන් කළේය.එහිදී ඔවුන් සතුව තිබූ වල්ලපට්ටා කිලෝ 10 ග්‍රෑම් 200 ක ප්‍රමාණයක් පොලිසිය භාරයට ගෙන තිබේ.අත්අඩංගුවට ගෙන ඇත්තේ 42 හැවිරිදි ඉන්දීය ජාතිකයෙකු හා කොළඹ ප්‍රදේශයේ පදිංචි 32 හැවිරිදි පුද්ගලයෙකි.සැකකරුවන් අද(30) ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිතව තිබේ.", "URL": "https://sinhala.adaderana.lk/news.php?nid=56788", "Category": null, "Parent URL": null}