{"Source": "Adaderana", "Timestamp": "November 22, 2016 12:11 pm", "Headline": " බැසිල් රට යන්න අවසර ඉල්ලයි-මහින්දගේ නඩුව කල් යයි", "News Content": "තමන්ට විදෙස් ගතවීමට අවසර ලබාදෙන ලෙස හිටපු අමාත්‍ය බැසිල් රාජපක්ෂ මහතා කොළඹ මහාධිකරණයෙන් ඉල්ලීමක් කර තිබේ.ඒ අනුව ඊට අදාළව ලබන 25 වැනිදා කරුණු දක්වන ලෙස මහාධිකරණ විනිසුරු සරෝජනි කුසලා වීරවර්ධන මහත්මිය නීතිපතිවරයාට නියෝග කළ බව අද දෙරණ අධිකරණ වාර්තාකරු පැවසුවේය.මේ අතර පසුගිය ජනාධිපතිවරණ සමයේ ලංකා ගමනාගමන මණ්ඩලයට අයත් බස් රථ දේශපාලන කටයුතු සඳහා යොදාගැනීම හේතුවෙන් රජයට පාඩුව සිදුකළ බවට චෝදනා කරමින් හිටපු ජනාධිපති මහින්ද රාජපක්ෂ මහතා ඇතුළු පිරිසකට එරෙහිව ගොනුකර ඇති නඩුව අද(22) කොළඹ වාණිජ මහාධිකරණය හමුවේ විභාගයට ගෙන තිබේ.ඒ අනුව නඩුව ලබන ජනවාරි මස 26 වැනි දින දක්වා කල් දැමු බව අද දෙරණ අධිකරණ වාර්තාකරු කේ.එස්.උදය කුමාර් පැවසුවේය.", "URL": "https://sinhala.adaderana.lk/news.php?nid=66291", "Category": null, "Parent URL": null}