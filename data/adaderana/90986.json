{"Source": "Adaderana", "Timestamp": "June 16, 2018 07:16 pm", "Headline": "ආණ්ඩුව සිදු කර ඇත්තේ ව්‍යවස්ථාව වෙනස් කරමින් තම බලය තහවුරු කරගැනීම පමණයි", "News Content": "වත්මන් ආණ්ඩුව සිදු කර ඇත්තේ ව්‍යවස්ථාව වෙනස් කරමින් තම බලය තහවුරු කරගැනීමට උත්සාහකිරීම පමණක් බව හිටපු ජනාධිපති මහින්ද රාජපක්ෂ මහතා පවසයි. වරකාපොල ප්‍රදේශයේ පැවති ආගමික උත්සවකට එක් වෙමින් හිටපු ජනාධිපතිවරයා මේ බව සඳහන් කළේය. මේ අතර දිනෙන් දින ඉහළ යමින් පවතින අපරාධ රැල්ල මැඩපැවැත්විමට වත්මන් ආණ්ඩුවට හැකියාවක් නොමැති බව හිටපු ජනාධිපතිවරයා වැඩිදුරටත් පැවසීය. වරකාපොල තල්ලියද්ද ආනන්ද බෝධි විවේක සෙනසුනේ අභිනවයෙන් ඉදිකළ තෙමහල් සංඝාවාසය සඟගත කිරීම අද(16) පෙරවරුවේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදු කෙරුණි.", "URL": "https://sinhala.adaderana.lk/news.php?nid=90986", "Category": null, "Parent URL": null}