{"Source": "Adaderana", "Timestamp": "February 12, 2015 10:52 pm", "Headline": "බණ්ඩාරගමත් වැල්ලම්පිටියෙත් වෙඩි පත්තුවෙයි", "News Content": "බණ්ඩාරගම හා වැල්ලම්පිටිය ප්‍රදේශවල අද පස්වරුවේ වෙඩි තැබීම් දෙකක් සිදුවිය.බණ්ඩාරගම සිදුවූ වෙඩි තැබීමෙන් මූල්‍ය ආයතනයක කළමනාකරුවෙකු තුවාල ලබා පානදුර රෝහලට ඇතුළත් කෙරිණ.අදාළ කළමනාකාරවරයා සේවය කළ ආයතනයට කඩාවැදුණු පුද්ගලයින් දෙදෙනෙකු මුදල් පැහැර ගැනීමට තැත් කිරීමේදී කළමනාකාරවරයා විරෝධය පළ කිරීමත් සමග මෙම වෙඩි තැබීම සිදුව ඇති අතර ඉන් තුවාල ලැබූ අදාළ නිලධාරියා පානදුර රෝහලට ඇතුළත් කෙරුණි.වැල්ලම්පිටියේ නිවසක් අසළ අනෙක් වෙඩි තැබීම සිදුව ඇති අතර ඉන් කිසිවෙකුටත් තුවාලයක් සිදුව නැත.වෙඩි තැබීම සඳහා ටී 56 වර්ගයේ ගිනි අවියක් යොදාගෙන ඇති බවට පොලීසිය සැක කරයි.", "URL": "https://sinhala.adaderana.lk/news.php?nid=49315", "Category": null, "Parent URL": null}