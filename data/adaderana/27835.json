{"Source": "Adaderana", "Timestamp": "September 28, 2012 05:24 pm", "Headline": "හිංසාකාරීව ගවයන් ඇද්ද 5 ක් දැලේ", "News Content": "නීතිවිරෝධී ලෙස හිංසාකාරී අයුරින් ගවයින් ප්‍රවාහනය කරමින් සිටි පුද්ගලයින් පස් දෙනෙකු පොලිස් විශේෂ කාර්යය බලකා ගනේෂ්පුරම් කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. ලොරි රථයකින් ගවයින් ප්‍රවාහනය කරමින් සිටි මෙම සැකකරුවන් සෙට්ටිකුලම්ල, පිරමනායන්කුලම් ප්‍රදේශයේ දී අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් වව්නියාව සහ සෙට්ටිකුලම් ප්‍රදේශවල පදිංචිකරුවන් බව විශේෂ කාර්යය බලකාය සඳහන් කළේය. ඔවුන් වැඩිදුර විමර්ශන සඳහා සෙට්ටිකුලම් පොලිස් ස්ථානය වෙත භාරදුන් බව විශේෂ කාර්යය බලකාය වැඩිදුරටත් පැවසීය.", "URL": "https://sinhala.adaderana.lk/news.php?nid=27835", "Category": null, "Parent URL": null}