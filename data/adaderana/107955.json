{"Source": "Adaderana", "Timestamp": "April 14, 2019 01:08 pm", "Headline": "තැන් දෙකක අනතුරු 2ක්-කතක් ඇතුළු 2ක් මරුට", "News Content": "අඹන්පොල නගරයේදී සිදුවු රිය අනතුරකින් පුද්ගලයෙකු මියගොස් තිබේ. පාදෙනිය දෙස සිට ගල්ගමුව දෙසට ධාවනය වු යතුරුපැදියක් රියදුරුට පාලනය කරගත නොහැකිව පෙරළීගොස් ප්‍රතිවිරුද්ධ දෙසින් පැමිණි වෑන් රථයක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු අඹන්පොල රෝහලට ඇතුලත් කිරීමේ දී මියගොස් තිබේ. මියගොස් ඇත්තේ තලාව ප්‍රදේශයේ පදිංචිව සිටි 24 හැවිරිදි තරුණයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර අඹන්පොල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර බණ්ඩාරගම - කැස්බෑව මාර්ගයේ බොලබොටුව ප්‍රදේශයේ දී යතුරුපැදියක පදික කාන්තාවක් ගැටීමෙන් සිදුවූ අනතුරකින් එම කාන්තාව මියගොස් තිබේ. මියගොස් ඇත්තේ 75 හැවිරිදි බණ්ඩාරගම ප්‍රදේශයේ පදිංචිව සිටි කාන්තාවක් වන අතර අනතුර සම්බන්ධයෙන් බණ්ඩාරගම පොලිසිය විසින් යතුරුපැදිකරු අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=107955", "Category": null, "Parent URL": null}