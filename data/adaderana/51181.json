{"Source": "Adaderana", "Timestamp": "May 8, 2015 11:33 am", "Headline": "අධිකරණයට අපහාස කළැයි කී 27ට ඇප", "News Content": "අධිකරණයට අපහාස කිරිමේ චෝදනා සම්බන්ධයෙන් චෝදනා ලැබූ භික්ෂුන් වහන්සේ සහ මන්ත්‍රීවරුන් 27 දෙනා ශරීර ඇප මත නිදහස් කර තිබේ.එහිදී ඔවුන් සියලුදෙනාට රුපියල් මිලියනය බැගින් ශරීර ඇප නියම කර ඇත.එම පිරිස අද කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කෙරිණ.භික්ෂුන් වහන්සේ 09 දෙනෙක්, පාර්ලිමේන්තු මන්ත්‍රීවරුන් 10 දෙනෙක් ඇතුළු 27 දෙනෙකුට අධිකරණය හමුවේ පෙනී සිටින ලෙස නියෝග කර තිබිණ.තහනම් නියෝගයක් තිබියදී එය නොතකා අල්ලස් හෝ දූෂණ චෝදනා විමර්ෂණ කොමිෂන් සභාව ඉදිරිපිට පසුගිය මස 23දා විරෝධතා ව්‍යපාරයක නිරත වීමෙන් අධිකරණයට අපහාසයක් වු බව පවසමින් පොලිසිය අධිකරණයට කරුණු වාර්තා කර තිබුණි.", "URL": "https://sinhala.adaderana.lk/news.php?nid=51181", "Category": null, "Parent URL": null}