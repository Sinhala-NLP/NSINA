{"Source": "Adaderana", "Timestamp": "November 26, 2017 02:02 pm", "Headline": "කුකුලන් මරා මස් කර  කැළණි ඟග කැත කරන මහා පරිසර විනාශය(ඡායාරූප සහිතයි)", "News Content": "හැටන් පොලිස් කොටිඨාසයට අයත් වටවල පොලිස් බල ප‍්‍රදේශයේ සෙන්ටිහෙලියාස් වතුයායේ පවත්වාගෙන යන පෞද්ගලික කුකුල් ගොවිපලක ඉවතලන කුකුල් මස් අපද්‍රව්‍ය කැළණි ගඟට මුදාහැරිම නිසා ප‍්‍රදේශය පුරා දැඩි දුගන්ධයක් මෙන්ම දැඩි පරිසර හානියක් සිදුවි ඇති බව ප‍්‍රදේශවාසින් පවසයි. හැටන් පුදුකාඩු රක්‍ෂිතයේ සිට විමලසුරේන්ද්‍ර ජලාශයට ජලය ගලා බසිනා ආග‍්‍රාඔය ඇළට මෙම කුකුල් අපද්‍රව්‍ය ඉතා සුක්‍ෂම ලෙස එම ගොවිපල පවත්වාගෙන යන අය විසින් මුදාහරිනු ලැබේ. එම තත්ත්ව ගොවිපළේ ඇති කරන කුකුලන් හැටන් ප‍්‍රදේශයේ කුකුල් මස් අලෙවි කරන වෙළදසැල් වෙත තොග වශයෙන් ලබාදි එම කුකුලන් මරා මස් කිරිමෙන් අනතුරුව ඉවතලන අපද්‍රව්‍ය එම කුකුලන් තොග වශයෙන් ප‍්‍රවහානය කරන ලොරි රථයටම භාර දිමෙන් පසු එම ගොවිපල පවත්වාගෙන යන අය විසින් එම අපද්‍රව්‍ය අග‍්‍රාඔය ඇළට මුදාහරින බව ප‍්‍රදේශවාසින් පවසයි. එම අපද්‍රව්‍ය ඇළේ පාවෙමින් යන අතරතුර කපුටන් සහ සුනඛයින් විසින් එම අපද්‍රව්‍ය ආහාරයට ගැනිම නිසා මෙම පරිසර හානිය වැඩි වි තිබේ. මෙම ප‍්‍රදේශයේම ඇළට මායිමිව කිසිඳු අනුමැතියකින් තොරව තවත් කුකුල් ගොවිපලක් ඉදිකරමින් පවතින බව ප‍්‍රදේශවාසින් චෝදනා කරයි.", "URL": "https://sinhala.adaderana.lk/news.php?nid=80564", "Category": null, "Parent URL": null}