{"Source": "Adaderana", "Timestamp": "July 8, 2013 04:04 pm", "Headline": "වාහන 20ක් ළමුන් ප්‍රවාහනයෙන් ඉවතට", "News Content": "ඡායා රූ - රංජිත් රාජපක්ෂ හැටන් ප්‍රදේශයේ ප්‍රධාන පාසල්වල ළමුන් ප්‍රවාහනය කරන පාසල් බස් රථ සහ වෑන් රථ 20ක් පමණ තාවකාලිකව ධාවනයෙන් ඉවත් කර තිබේ. හැටන් පොලීසියේ රථ වාහන අංශය මගින් අද දිනයේ සිදුකළ විශේෂ පරීක්ෂාවකදී අදාළ බස් රථ සහ වෑන් රථ තාවකාලිකව ධාවනයෙන් ඉවත් කිරීමට පියවර ගත් බව අප වාර්තාකරු පවසයි. අදාළ බස් සහ වෑන් රථ දින 14ක කාලයක් තුළ දී ධාවනයට සුදුසු තත්ත්වයට පත් කරන ලෙස නුවරඑළිය මෝටර් රථ පරීක්ෂකවරයා උපදෙස් ලබාදී ඇත. එම කාලය තුළ රථ වාහනවල ආදායම් බලපත්‍රය මෝටර් රථ පරීක්ෂකවරයා යටතට ද රියදුරු බලපත්‍රය පොලීසිය භාරයට ද ගෙන ඇත.", "URL": "https://sinhala.adaderana.lk/news.php?nid=35599", "Category": null, "Parent URL": null}