{"Source": "Adaderana", "Timestamp": "August 10, 2010 07:55 am", "Headline": "ෆොන්සේකාට එරෙහි පළමු යුද අධිකරණය අදත්", "News Content": "ජෙනරාල් සරත් ෆොන්සේකා මහතාට එරෙහිව ක්‍රියාත්මක වන පළමු යුද අධිකරණය අද යළි රැස් වේ. ඊයේ දිනයේ දී රැස් වූ එම යුද අධිකරණය අමාත්‍ය ජොන්ස්ටන් ප්‍රනාන්දු මහතාගෙන් සාක්ෂි විමසීම සිදු කළ බව යුද හමුදා මූලස්ථානය පවසයි. එහෙත් හරස් ප්‍රශ්න ඇසීමේ අවස්ථාවට ජෙනරාල් සරත් ෆොන්සේකා මහතාගේ නීතීඥවරුන් පැමිණ නොසිටීම හේතුවෙන් එම අවස්ථාව අද දිනට ලබා දෙනු ඇත. සරත් ෆොන්සේකා මහතා යුද හමුදාපතිවරයාව සිටි අවධියේ දේශපාලන කටයුතු වල නිරත වී ඇති බවට මෙම පළමු යුද අධිකරණය මගින් චෝදනා එල්ල වී තිබේ. පළමු යුද අධිකරණය ඊයේ දිනයේ සිට දින 5ක් අඛණ්ඩව රැස් වීමට නියමිතය.", "URL": "https://sinhala.adaderana.lk/news.php?nid=10125", "Category": null, "Parent URL": null}