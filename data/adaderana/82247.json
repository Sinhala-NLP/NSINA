{"Source": "Adaderana", "Timestamp": "December 30, 2017 11:17 am", "Headline": "වැඩි මිලට යූරියා විකුණු සැකකරුට වැඩ වරදියි", "News Content": "පොලොන්නරුව ප‍්‍රදේශයේ වැඩි මිලට යුරියා පොහොර අළෙවි කල ව්‍යාපාරික ස්ථානයක් ඊයේ (29) දින පස්වරුවේ පාරිභෝගික අධිකාරිය විසින් වටලා එක් සැකකරුවෙකු සමග කිලෝ පනහක් බර පොහොර මිටි 102ක් අත්අඩංගුවට ගත් බව එම අධිකාරිය පවසයි. මෙසේ අත්අඩංගුවට ගෙන ඇත්තේ පොලොන්නරුව තඹාල රිපායිපුර පිහිටි වෙළදසැළක් වැටලීමෙනි. පොලොන්නරුව පාරිභොගික අධිකාරිය වෙත ලැබුණු තොරතුරකට අනුව මෙම වැටලිම සිදුකර ඇති අතර මෙම වෙළදසැළ වෙත උපාය දුතයෙකු යොදවා පොහොර මිලදි ගන්නා ලෙසින් ගොස් වැඩිමිළට අලෙවි කළ වෙළදසැල් හිමියා සහ පොහොර තොගය අත්අඩංගුවට ගත් බව එම අධිකාරියේ ප‍්‍රධානි රේණුක කුමාර මහතා පැවසීය. වෙළද හා වානිජ කර්මාන්ත අමාත්‍ය රිෂාද් බදුර්දින් මහතාගේ උපදේස් පරිදි පාරිභොගික අධිකාරියේ හිසිත තිලකරත්න මහතාගේ නියෝග පරිදි පොලොන්නරුව දිස්ති‍්‍රක් ලේකම් රංජිත් ආරියරත්න සහයෝගය ඇතිව පොලොන්නරුව පාරිභොගික අධිකාරියේ ප‍්‍රධානි රේණුක කුමාර සහ චානක මධුශාන් බි. එන්. ජයවර්ධන යන නිලධාරින් මෙම වැටලිම සිදුකර තිබේ. අත්අඩංගුවට ගත් සැකකරු සහ පොහොර තොගය පොලොන්නරුව අධිකරණයට ඉදිරිපත් කරන බව එම නිලධාරින් පැවසීය.", "URL": "https://sinhala.adaderana.lk/news.php?nid=82247", "Category": null, "Parent URL": null}