{"Source": "Adaderana", "Timestamp": "May 10, 2010 08:23 am", "Headline": "වේගයෙන් ගියොත් අධිකරණයට", "News Content": "අධික වේගයෙන් රිය පැදවීමේ චෝදනා වලට ලක්වන සියලු පුද්ගලයන් අධිකරණයට ඉදිරිපත් කරන බව ‍පොලිසිය පවසයි. අධික වේගය සම්බන්ධයෙන් පොලිසිය විසින් දඩ කොළයක් නිකුත් කළ පසු එම දඩය ගෙවා රියදුරු බලපත්‍රය නැවත ලබාගැනීමට මීට පෙර රියදුරන්ට ඉඩලබා දී තිබුණි. එහෙත් නව නීතිය අනුව රියදුරු අනිවාර්යයෙන් අධිකරණය හමුවේ පෙනී සිටිය යුතු බව පොලිසිය සඳහන් කරයි. අධික වේගයෙන් රිය පැදවීම හේතුවෙන් සිදුවන රථ වාහන අනතුරු ඉහළ යාම නිසා මෙම තීරණය ගෙන තිබේ.", "URL": "https://sinhala.adaderana.lk/news.php?nid=8290", "Category": null, "Parent URL": null}