{"Source": "Adaderana", "Timestamp": "October 3, 2016 11:49 am", "Headline": " ගෝඨාට චීනයේ සමුළුවට යන්න අවසර", "News Content": "ඇවන්ගාර්ඩ් සමාගමට පාවෙන අවි ගබඩාවක් පවත්වාගෙන යාමට අවසර ලබාදීම සම්බන්ධයෙන් චෝදනාවට ලක්ව සිටින හිටපු ආරක්ෂක ලේකම් ගෝඨාභය රාජපක්ෂ මහතාට විදෙස් ගතවීම සඳහා අධිකරණය විසින් අද (03) අවසර ලබා දී තිබේ.ඒ අනුව කොළඹ කොටුව ප‍්‍රධාන මහේස්ත‍්‍රාත් ගිහාන් පිලපිටිය මහතා නියෝග කර ඇත්තේ මේ මස 05 වනදා සිට 30 වන දා දක්වා වූ කාල සීමාව තුළ විදෙස් ගතවීම සඳහා අවසර ලබාදෙන බවයි. ‍අධිකරණය හමුවේ කරුණු දක්වමින් හිටපු ආරක්ෂක ලේකම්වරයාගේ නීතිඥවරුන් කියා සිටියේ චීනයේ පැවැත්වෙන ආරක්ෂක සමුළුවකට සහභාගී වීම සඳහා තම සේවා දායකයාට ආරාධනා ලැබී ඇති බවයි.ඒ අනුව ඔහුට චීනය බලා පිටත් යාමට ගුවන් ගමන් බලපත‍්‍රය මුදා හරින ලෙස ඔවුන් ඉල්ලා සි‍ටියේය.අල්ලස් කොමිසමද අදාළ ඉල්ලීමට විරෝධයක් නොදැක් වූ හෙයින් කොළඹ කොටුව මහේස්ත‍්‍රාත් ගිහාන් පිලපිටිය මහතා විසින් අදාළ නියෝගය නිකුත් කර තිබේ.", "URL": "https://sinhala.adaderana.lk/news.php?nid=64679", "Category": null, "Parent URL": null}