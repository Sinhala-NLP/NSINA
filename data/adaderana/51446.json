{"Source": "Adaderana", "Timestamp": "May 20, 2015 09:21 am", "Headline": "ජාතික රණවිරු සැමරුම අද රණවිරු ස්මාරකය අභියසදී", "News Content": "ජාතික රණවිරු සැමරුම් උත්සවය අද පස්වරුවේ පැවැත්වෙයි.ශ්‍රී ජයවර්ධනපුර පාර්ලිමේන්තු සංකීර්ණය අසළ පිහිටි රණවිරු ස්මාරකය අභියස දී මෙම උත්සවය පැවැත්වෙන බව සඳහන්ය.ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් උත්සවය පැවැත්වෙයි.දිවයිනේ සියලු දිස්ත්‍රීක්ක නියෝජනය කරමින් රණවිරු පවුල්වල සාමාජික සාමාජිකාවන් 2500කට අධික පිරිසක් මෙම උත්සවයට සහභාගී වීමට නියමිතය. රණවිරු සේවා අධිකාරිය විසින් මෙම ජාතික රණවිරු සැමරුම් වැඩසටහන සංවිධානය අතර ජුනි මස 05 වැනිදා සිට 23 වැනිදා දක්වා පළාත් මට්ටමින් ද රණවිරු සැමරුම් උත්සව පැවැත්වීමට කටයුතු කරන බව රණවිරු සේවා අධිකාරිය පවසයි.", "URL": "https://sinhala.adaderana.lk/news.php?nid=51446", "Category": null, "Parent URL": null}