{"Source": "Adaderana", "Timestamp": "July 24, 2011 02:52 pm", "Headline": "මනාප ඡන්ද ප්‍රතිඵල නිකුත් වෙයි", "News Content": "පළාත් පාලන ආයතන 65 ක් සඳහා ඊයේ(23) පැවැති මැතිවරණයේ මනාප ඡන්ද ප්‍රතිඵල නිකුත් වී තිබේ. කඩුවෙල මහනගර සභාවේ වැඩිම මනාප සංඛ්‍යාවක් හිමි කර ගැනීමට ජී.එච්.බුද්ධදාස මහතා සමත් වී තිබේ. ඔහු ලබා ඇති මනාප සංඛ්‍යාව 29, 719 කි. බුද්ධික තුෂාර මහතා මනාප ඡන්ද 23, 621 ලබා ඇත. එක්සත් ජාතික පක්ෂය වෙනුවෙන් සරත් ප්‍රියන්ත මහතා වැඩිම මනාප ලබා ඇති අතර එම සංඛ්‍යාව 9245 කි. ජනතා විමුක්ති පෙරමුණේ ගලගම රංජිත් මහතා මනාප ඡන්ද 1050 ක් ලබා තිබේ. හෝමාගම ප්‍රාදේශීය සභාවේ එක්සත් ජනතා නිදහස් සන්ධානයෙන් ඉදිරිපත් වුණු ඒ.ඩී කුමාරසිරි මහතා මනාප ඡන්ද 20170 ක් හිමි කර ගත්තේය. ජනතා විමුක්ති පෙරමුණේ අරුන් පනාගොඩ ලබා ඇති මනාප සංඛ්‍යාව 3854 කි. කැස්බෑව නගර සභාවේ එක්සත් ජනතා නිදහස් සන්ධානය නියෝජනය කරමින් තරග වැදුනු ලක්ෂ්මන් පෙරේරා මහතා මනාප ඡන්ද 11283 ලබා තිබේ. එක්සත් ජාතික පක්ෂයෙන් කරුණාරත්න මහතා ලබා ඇති මනාප සංඛ්‍යාව 31, 930 කි. ජනතා විමුක්ති පෙරමුණ නියෝජනය කළ ලක්ෂ්මන් නිපුණආරච්චි මහතා මනාප ඡන්ද 1560 ලබා ඇත.", "URL": "https://sinhala.adaderana.lk/news.php?nid=17610", "Category": null, "Parent URL": null}