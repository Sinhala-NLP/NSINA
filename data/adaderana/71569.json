{"Source": "Adaderana", "Timestamp": "March 31, 2017 12:56 pm", "Headline": " වහාම ක්‍රියාමාර්ගයක් ගන්න-විකිරණ විද්‍යා තාක්ෂණවේදීන්ගෙන් ඉල්ලීමක්", "News Content": "සුදුසුකම් නොලත් විකිරණ විද්‍යා තාක්ෂණවේදීන් සම්බන්ධයෙන් වහාම ක්‍රියාමාර්ගයක් ගැනීමට මැදිහත්වන ලෙස රජයේ විකිරණ විද්‍යා තාක්ෂණවේදීන්ගේ සංගමය සෞඛ්‍ය අධ්‍යක්ෂ ජනරාල්වරයාගෙන් ඉල්ලීමක් කරයි. එම සංගමයේ ප්‍රධාන ලේකම් ධර්මකීර්ති ඈපා මහතා සඳහන් කළේ ඒ සම්බන්ධයෙන් ක්‍රියාමාර්ගයක් ගැනීමට සෞඛ්‍ය බලධාරීන් අපොහොසත් වුවහොත් ලබන සතිය ඇතුළත සංඛේත වැඩවර්ජනයක් සිදු කිරීමට තීරණය කර ඇති බවයි. මේ අතර ත්‍රිකුණාමලය කින්නියා ප්‍රදේශයේ ඩෙංගු රෝග ව්‍යාප්තිය ඉදිරි සති දෙක ඇතුළත සම්පූර්ණයෙන්ම පාලනය කිරීමට හැකි වන බව රජයේ කීට විද්‍යා නිලධාරීන්ගේ සංගමය පවසයි. එහි සභාපති නජිත් සුමනසේන මහතා සඳහන් කළේ දැනට සිදු කළ කීට විද්‍යා සමීක්ෂණවලින් හෙලිව ඇත්තේ ප්‍රදේශයේ නිවාස තුළ එක්රැස් වන ජලයෙන් මදුරු කීටයින් බෝවී ඇති බවයි.", "URL": "https://sinhala.adaderana.lk/news.php?nid=71569", "Category": null, "Parent URL": null}