{"Source": "Adaderana", "Timestamp": "November 7, 2012 02:28 pm", "Headline": "හොරට කිරූ 10 ක් කොටුවෙති", "News Content": "කිරුම් මිනුම් වැරදි සිදු කළ බණ්ඩාරවෙළ නගරයේ ව්‍යාපාරිකයින් 10 දෙනෙකු නීතියේ රැහැනට හසුකර ගෙන තිබේ. ඒ මිනුම් ඒකක ප‍්‍රමිති හා සේවා දෙපාර්තමේන්තුවේ බදුල්ල දිස්ත‍්‍රික් කාර්යාලයේ නිලධාරීන් කණ්ඩායමක් විසින් සිදුකළ හදිසි වැටලීමකදීයි. එහිදී රත්රන් බර මිනුම් කිරීම සඳහා අනුමත නොවන උපකරණයක් භාවිත කළ උකස් මධ්‍යස්ථානයක්, බලපත‍්‍ර නොමැතිව කිරුම් මිනුම් උපකරණ අලෙවි කළ ස්ථානයක්, පිළිගත් කිරුම් මිනුම් උපකරණ වෙනුවට ආදේශක භාවිතා කළ වෙළඳසැල් 4 ක්, මිනුම් උපකරණ වෙනුවට බෝතල් යොදාගත් වෙළඳසැලක් සහ මුද්‍රා නොකළ තරාදි භාවිත කළ වෙළඳසැල් 3 ක් නීතියේ රැහැනට හසු කර ගෙන ඇත. අදාළ ව්‍යාපාරික ස්ථාන හිමිකරුවන්ට එරෙහිව නඩු පැවරීමට පියවර ගෙන ඇති බව බදුල්ල දිස්ත‍්‍රික් ලේකම් රෝහණ කීර්ති දිසානායක මහතා සඳහන් කළේය.", "URL": "https://sinhala.adaderana.lk/news.php?nid=28991", "Category": null, "Parent URL": null}