{"Source": "Adaderana", "Timestamp": "November 14, 2018 02:00 pm", "Headline": "විශ්වාසභංගය සම්මතයි-බහුතරය මටයි", "News Content": "තමාට පාර්ලිමේන්තුව තුළ බහුතරයක් ඇති බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. විපක්ෂයේ තවත් පක්ෂ නියෝජිතයින් පිරිසක් සමඟ පාර්ලිමේන්තු සංකීර්ණයේදී මාධ්‍ය හමුවකට එක්වෙමින් ඔහු මෙම අදහස් පළ කළේය. ජනතා විමුක්ති පෙරමුණේ නායක, අනුර කුමාර දිසානායක මහතා විසින් විශ්වාසභංග යෝජනාව ඉදිරිපත් කළ අතර, කථානායකවරයා එහිදී පක්ෂ විපක්ෂ ඡන්ද විමසීම කට හඬ අනුව විමසා සිට, එහිදී බහුතරය විශ්වාසභංග යෝජනාවට පක්ෂ බව කියා සිටි බව ද පැවසීය. ඒ අනුව කටහඬ අනුව මෙම යෝජනාව සම්මත වී ඇති බවට කථානායකවරයා තීන්දුව ලබා දුන් බව ද රනිල් වික්‍රමසිංහ මහතා කියා සිටියේය. එම තීරණය අනුව, ඉදිරියේ දී ක්‍රියාකරන අතර, එයට පක්ෂපාතී වු මන්ත්‍රීවරු 122 කගේ අත්සන් කර ඇති බව ද රනිල් වික්‍රමසිංහ මහතා කියා සිටියේය. අද දිනයේ දී තීරණයක් නොගත් බව කවුරුන් හෝ පවසන්නේ නම් එය පාර්ලිමේන්තුවේ වරප්‍රසාදවලය විරුද්ධ බවත් කියා සිටි රනිල් වික්‍රමසිංහ මහතා, එවැන්නක් සිදුව ඇත්නම් හෙට දිනයේ දී ඒ සම්බන්ධයෙන් යෝජනාවක් ඉදිරිපත් කර එය සම්මත කර ගන්නා ලෙස ද පැවසීය. එසේ නොමැති නම් අද දිනයේ දී කථානායකවරයා විසින් ලබා දුන් තීන්දුව පිළිගන්නා ලෙස ද වික්‍රමසිංහ මහතා වැඩිදුරටත් කියා සිටියේය. කථානායකවරයාගේ තීරණය වැරදි නම් එය නිවැරදි කර ගැනීමට තමාට බහුතරයක් ඇති බව ද රනිල් වික්‍රමසිංහ මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=99200", "Category": null, "Parent URL": null}