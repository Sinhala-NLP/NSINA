{"Source": "Adaderana", "Timestamp": "June 8, 2017 07:17 am", "Headline": "පිළියන්දල වෙඩිතැබීමට අදාළව තවත් දෙදෙනෙක් දැලේ", "News Content": "පිළියන්දල ප්‍රදේශයේදී පොලිස් මත්ද්‍රව්‍ය නාශක කාර්යාංශයේ නිලධාරීන්ට වෙඩි තැබීමේ සිද්ධියට ආධාර අනුබල දුන් දෙදෙනෙකු අත්අඩංගුවට ගෙන තිබේ.මිරිහාන විශේෂ මෙහෙයුම් ඒකකයේ නිලධාරීන් විසින් අහුංගල්ල, දර්ගා නගරය යනප්‍ර දේශවලින් මොවුන් අත්අඩංගුවට ගෙන ඇති බවත්, සැකකරුන් අද දිනයේ කැස්බෑව මහේස්ත්‍රාත් හමුවට ඉදිරිපත් කිරීමට නියමිත බවත් පොලීසිය පවසයි.ඉකුත් මැයි මස 09 වන දිනයේදී කිසියම් පිරිසක් විසින් පිළියන්දල පොලිස් බල ප්‍රදේශයේදී ටී.56 ගිනි අවියකින් වෙඩිතබා පොලිස් මත්ද්‍රව්‍ය නාශක කාර්යාංශයේ නිලධාරියෙකු හා දැරියක ඝාතනය කෙරුණු අතර තවත් පොලිස් නිලධාරීන් දෙදෙනෙකුට හා සිවිල් වැසියන් තිදෙනෙකුට බරපතළ තුවාල සිදුවිය.කෙසේ වෙතත් අත්අඩංගුවට ගනු ලැබූ සැකකරුවන් වයස අවුරුදු 34 හා 27 යන වයස්වල පසුවන්නන් බවත්, වැඩිදුර විමර්ශන කටයුතු මිරිහාන විශේෂ අපරාධ මෙහෙයුම් ඒකකය විසින් පවත්වාගෙන යන බවත් පොලීිසිය පවසයි.", "URL": "https://sinhala.adaderana.lk/news.php?nid=74017", "Category": null, "Parent URL": null}