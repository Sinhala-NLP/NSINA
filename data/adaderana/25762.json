{"Source": "Adaderana", "Timestamp": "July 13, 2012 05:09 pm", "Headline": "විවිධ නම්වලින් පෙනී සිටි භික්ෂුව 19 තෙක් රිමාන්ඩ්", "News Content": "විවිධ නම් වලින් පෙනී සිටිමින් කුරුණෑගල , වැල්ලව ප්‍රදේශයේ විහාරස්ථානයක වැඩ වාසය කළ භික්ෂුන් වහන්සේ නමක් පොලිසිය විසින් අත්අඩංගුවට ගෙන තිබේ. කුරුණෑගල විශේෂ අපරාධ විමර්ශන ඒකකයේ නිලධාරීන් විසින් සිදුකළ වැටලීමකදී මෙම අත්අඩංගුවට ගැනීම සිදුකර ඇති බව සඳහන්ය. අත්අඩංගුවට ගත් භික්ෂුන් වහන්සේ සතුව තිබී විවිධ නම් වලින් පෙනී සිටි හැඳුනුම්පත් තුනක් සහ රියදුරු බලපත්‍රයක් සොයාගෙන තිබේ. ඊට අමතරව එම විහාරස්ථානයේ පවත්වාගෙන ගිය පරිඝණක මධ්‍යස්ථානයක තිබු පරිඝණක තුනක් ද පොලිස් භාරයට ගෙන ඇති බව වාර්තා වේ. එම පරිඝණකවල තිබී මුද්‍රණය සඳහා සකස් කර තිබු රුපියල් 500යේ සහ දහසේ ව්‍යාජ මුදල් නෝට්ටු සහ අසභ්‍ය චිත්‍රපට කිහිපයක් ද සොයාගෙන තිබේ. අත්අඩංගුවට ගත් මෙම චීවරධාරියා කුරුණෑගල අධිකරණයට ඉදිරිපත් කිරීමෙන් අනතුරුව ලබන 19 වන දින දක්වා රක්ෂිත බන්ධනාගාර ගත කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=25762", "Category": null, "Parent URL": null}