{"Source": "Adaderana", "Timestamp": "June 25, 2015 09:17 am", "Headline": "මත්ද්‍රව්‍ය පාලනය ගැන නිල ප්‍රතිපත්තිය අගමැති හෙට ගෙනෙයි", "News Content": "මත්ද්‍රව්‍ය පාලනය පිළිබඳව නිල ප්‍රතිපත්තිය අග්‍රාමාත්‍ය රනිල් වික්‍රමසිංහ මහතා විසින් හෙට දිනයේ ප්‍රකාශයට පත්කිරීමට නියමිතව තිබේ.අන්තර් ජාතික මත්ද්‍රව්‍ය දිනයට සමගාමීව අරලියගහ මන්දිරයේ පැවැත්වෙන විශේෂ උත්සවයකදී අග්‍රාමාත්‍යවරයා විසින් මෙම ප්‍රතිපත්තිය හඳුන්වාදෙනු ඇත.‘මතින් නිදහස්, ජීවයෙන් පිරි රටක්‘ යන තේමාව යටතේ මෙවර අන්තර්ජාතික මත්ද්‍රව්‍ය දිනය සමරනු ලබයි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අරලියගහ මන්දිරයේ මෙම සැමරුම් උත්සවය පැවැත්වෙන අතර ඊට පන්දහසකට අධික ජනතාවක් ද සහභාගී වීමට නියමිතය.මත්ද්‍රව්‍ය පාලනය පිළිබඳව ජනාධිපතිවරයා මෙහිදී විශේෂ ප්‍රකාශයක් කිරීමට නියමිත අතර එක්සත් ජාතික පක්ෂයද පළමුවරට මත්ද්‍රව්‍ය පාලනය පිළිබඳව ඔවුන්ගේ ප්‍රතිපත්තිය එළිදැක්වීමට නියමිතව ඇත.", "URL": "https://sinhala.adaderana.lk/news.php?nid=52232", "Category": null, "Parent URL": null}