{"Source": "Adaderana", "Timestamp": "August 6, 2018 01:50 pm", "Headline": "හක්කපටස් ආහාරයට ගත් ඇතින්නියට බරපතළයි-පැටවා නිසා මවට බෙහෙත් කිරීම අසීරු වෙයි", "News Content": "වැලිකන්ද, මාලින්ද ප්‍රදේශයේ ගෙවත්තක හක්කපටස් ආහාරයට ගැනීම නිසා දින දෙකක සිට අසාධ්‍ය තත්ත්වයේ පසුවන ඇතින්නියක් ප්‍රදේශවාසීන් විසින් සෝයා ගෙන ඇති බව අද දෙරණ වාර්තාකරු පවසයි. මෙලෙස අසාධ්‍ය තත්ත්වයේ සිටින ඇතින්න අසල වයස අවුරුදු 3ක පමණ අලි පැටවෙකු කෑ ගසමින් සිටින බව අප වාර්තාකරු වැඩිදුරටත් සඳහන් කළේය. ගිරිතලේ පශු වෛද්‍යවරයා අසාධ්‍ය තත්ත්වයේ පසුවන ඇතින්නට ප්‍රථිකාර කිරීම සඳහා පැමිණ ඇති අතර එම ස්ථානයේ රැදී සිටින අලි පැටවා රෝගාතුරව සිටින ඇතින්නට ළඟා වීමට පවා ඉඩ නොදී ඇති බව වාර්තා වෙයි. පසුව පැය 6ක පමණ මෙහෙයුමකින් පසු අලිපැටවා නිර්වින්දනය කර අසළ ඇති ගසක ගැට ගසා තිබේ. අසාධ්‍ය තත්ත්වයේ පසුවන ඇතින්නට ප්‍රතිකාර කිරීමේ කටයුත්ත ආරම්භ කර ඇති අතර ගිරිතලේ පශු වෛද්‍යවරයා පවසන්නේ ඇතින්නගේ තත්ත්වය බරපතළ බවයි. ඇතින්න අසළ සිටි අලි පැටවා ගිරිතලේ වනජීවි කාරියාලය වෙත බාරදීමට නියමිත බව ගිරිතලේ වනජීවි කාර්යාලය පවසයි.", "URL": "https://sinhala.adaderana.lk/news.php?nid=93920", "Category": null, "Parent URL": null}