{"Source": "Adaderana", "Timestamp": "April 15, 2011 11:22 am", "Headline": "නායකත්වය දිල්ශාන්ට? -උප නායකත්වය මැතිව්ස්ට?", "News Content": "ශ්‍රී ලංකා ක්‍රිකට් කණ්ඩායමේ නව නායකත්වය සඳහා බොහෝ දුරට තිලකරත්න ඩිල්ශාන් පත්කිරීමට නියමිතව ඇති බව විශ්වාස කටයුතු ආරංචි මාර්ග අද දෙරණට ප්‍රකාශ කරනු ලැබීය. මේ අතර කණ්ඩායමේ උපනායකත්වය සඳහා ඇන්ජලෝ මැතිව්ස් පත්කිරීමට ද නියමිතය. තිලකරත්න ඩිල්ශාන් සහ ඇන්ජලෝ මැතිව්ස් පසුගිය කාලය තුළ කණ්ඩායම තුළ දැක්වු දක්ෂතා මත මෙම තනතුරු ලබාදීමට තීරණය කර ඇති බව ක්‍රිඩා ආරංචි මාර්ග පවසයි. ලෝක කුසලාන ක්‍රිකට් තරගාවලියෙන් පසුව කණ්ඩායමේ නායකත්වයෙන් කුමාර සංගක්කාර ද උපනායකත්වයෙන් මහේල ජයවර්ධන ද ඉල්ලා අස්විය. ඒ අනුව පුරප්පාඩු වූ නායකත්වයට ඉදිරි එංගලන්ත සංචාරය සඳහා ටී.එම්.ඩිල්ශාන් පත් කිරීමට නියමිතව තිබේ. ඉදිරි සති දෙක ඇතුළත මෙම පත්කිරීම් නිල වශයෙන් සිදුකිරීමට නියමිත අතර ඉන් අනතුරුව එංගලන්ත සංචාරය සඳහා ක්‍රිකට් සංචිතය ද නම් කරනු ඇත.", "URL": "https://sinhala.adaderana.lk/news.php?nid=15485", "Category": null, "Parent URL": null}