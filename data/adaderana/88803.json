{"Source": "Adaderana", "Timestamp": "May 9, 2018 05:44 pm", "Headline": "වෙච්ච වැරදිවලට ෆොන්සේකා ජනපතිගෙන් සමාව ඉල්ලයි", "News Content": "පසුගිය කාලය තුළ තමා විසින් සිදු කරනු ලැබු ප්‍රකාශයන් සම්බන්ධයෙන් තිරසාර සංවර්ධනය, වනජීවී හා ප්‍රාදේශීය සංවර්ධනය පිළිබඳ අමාත්‍ය ෆීල්ඩ් මාෂල් සරත් ෆොන්සේකා මහතා විසින් ජනාධිපති මෛත්‍රීපාල සිරිසේන මහතාගෙන් සමාව ඉල්ලා තිබේ. අද(09) උදෑසන පැවති අමාත්‍ය මණ්ඩල රැස්වීමෙන් අනතුරුව අමාත්‍යවරයා මේ බව ජනාධිපතියා වෙත පවසා ඇති බව දේශපාලන ආරංචි මාර්ග සඳහන් කරයි. අග්‍රාමාත්‍ය රනිල් වික්‍රමසිංහ, නිමල් සිරිපාල ද සිල්වා, ලක්ෂමන් කිරිඇල්ල, තලතා අතුකෝරාළ හා රංජිත් මද්දුමබණ්ඩාර යන මහත්ම මහත්මින් ද මෙම අවස්ථාවේ දී එම ස්ථානයේ රැඳී සිටි බව වාර්තා වෙයි. කෙසේ වෙතත් තමා විසින් බොහෝ විවේචන සිදු කෙරුණු බවත් ඉදිරියේ දී එවැනි සිදුවීමක් නොවන බව ද අමාත්‍යවරයා මෙහිදී සඳහන් කර ඇත. නව කැබිනට් මණ්ඩලය පත් කිරීම සම්බන්ධයෙන් ද අමාත්‍ය සරත් ෆොන්සේකා මහතා විවිධ අවස්ථාවන්හි දී මාධ්‍ය වෙත අදහස් පළ කර සිටියේය.", "URL": "https://sinhala.adaderana.lk/news.php?nid=88803", "Category": null, "Parent URL": null}