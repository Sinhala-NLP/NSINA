{"Source": "Adaderana", "Timestamp": "October 23, 2010 09:13 am", "Headline": "තෙල් මෝලකින් වතුර මෝටර් ඉස්සූ දෙදෙනකු‍ට මාංචු", "News Content": "සොරකම් කරන ලද රුපියල් ලක්ෂ 4 ක පමණ වටිනාකමකින් යුතු අධි පීඩන වතුර මෝටර් දෙකක් සමග පුද්ගලයින් දෙදෙනෙකු කොස්වත්ත ලිහිණියාගම ප්‍රදේශයේ දී අත්අඩංගුවට ගෙන තිබේ. කොස්වත්ත පොලීසියේ නිලධාරීන් කණ්ඩායමක් විසින් ත්‍රිරෝද රථයක් පරීක්ෂා කිරීමේ දී කටාන සමූපකාර තෙල් මෝලෙන් ගලවා සොරකම් කරන ලද අධි පීඩන වතුර මෝටරයක් සමග මෙම සැකකරුවන් දෙදෙනා අත්අඩංගුවට ගැනීමට හැකිවී ඇති බව සඳහන්ය. සැකකරුවන් දෙදෙනා සම්බන්ධයෙන් සිදුකරන ලද වැඩිදුර පරීක්ෂණවලදී එම ස්ථානයෙන්ම සොරකම් කරන ලද තවත් අධි පීඩන වතුර මොටරයක් එක් සැකකරුවෙකුගේ නිවසේ තිබී සොයාගැනීමට හැකිවූ බව පොලිසිය පවසයි. සැකකරුවන් දෙදෙනා අද(23) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11678", "Category": null, "Parent URL": null}