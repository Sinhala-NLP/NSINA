{"Source": "Adaderana", "Timestamp": "July 31, 2013 12:46 pm", "Headline": "කුඩු ළඟ තබාගෙන හසුවෙයි", "News Content": "කොම්පඤ්ඤවීදිය - වොක්ෂෝල් වීදිය ප්‍රදේශයේ දී හෙරොයින් ළඟ තබා ගත් පුද්ගලයෙකු පොලීසිය විසින් අත්අඩංගුවට ගෙන තිබේ. කොම්පඤ්ඤවීදිය පොලීසියට ලද තොරතුරකට අනුව සිදුකළ විටලීමක දී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී හෙරොයින් ග්‍රෑම් 34යි මිලිග්‍රෑම් 800ක් පොලීසිය භාරයට ගෙන තිබේ. සැකකරු සේදවත්ත - වැල්ලම්පිටිය ප්‍රදේශයේ පදිංචිකරුවෙකු වන අතර ඔහු අද(31) කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර බොරැල්ල, සීවලී පටුමඟ දුම්රිය හරස් මාර්ගය අසළ දී හෙරොයින් ළඟ තබා ගත් පුද්ගලයෙකු අත්අඩංගුවට ගෙන ඇත. කොළඹ අපරාධ කොට්ඨාශයේ දුෂණ මර්දන අංශයට ලැබුණු තොරතුරකට අනුව සිදු කළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී හෙරොයින් ග්‍රෑම් 25යි මිලිග්‍රෑම් 100ක් පොලීසිය භාරයට ගෙන ඇත. සැකකරු අද(31) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36255", "Category": null, "Parent URL": null}