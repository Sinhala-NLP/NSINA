{"Source": "Adaderana", "Timestamp": "August 27, 2016 07:17 am", "Headline": " හෝටල් හිමිකරු වෙඩි තබා ඝාතනය කෙරේ", "News Content": "පේරාදෙණිය, පිළිමතලාව ප්‍රදේශයේදී පුද්ගලයෙකු වෙඩි තබා ඝෘතනය කර තිබේ.පිළිමතලාව ප්‍රදේශයේ පිහිට දිවා රාත්‍රී ආපන ශාලාවකට යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් ආපනශාලාවේ හිමිකරුට වෙඩි තබා පළා ගොස් ඇති බව පොලීසිය පවසයි.වෙඩි වැදීමෙන් බරපතළ තුවාල ලැබූ අදාළ පුද්ගලයා පේරාදෙණිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ පිළිමතලාව, නානුඔය ප්‍රදේශයේ පදිංචිව සිටි 30 හැවිරිදි පුද්ගලයෙකි.මෘත ශරීරය පේරාදෙණිය රෝහලේ තැන්පත් කර ඇති අතර පශ්චාත් මරණ පරීක්ෂණය අද(27) දින සිදු කිරීමට නියමිතය.ඝාතනයට හේතුවෙ මෙතෙක් අනාවරණය වී නොමැති අතර සැකකරුවන් හඳුනාගැනීම සඳහා පේරාදෙණිය පොලීසිය විසින් විමර්ශන සිදුකරයි.", "URL": "https://sinhala.adaderana.lk/news.php?nid=63476", "Category": null, "Parent URL": null}