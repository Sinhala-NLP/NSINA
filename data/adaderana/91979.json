{"Source": "Adaderana", "Timestamp": "July 4, 2018 02:42 pm", "Headline": " මුදල් අපහසුතා නිසා සිසුන් 8කුගේ අන්තර්ජාතික තරඟ සිහිනය බොඳ වෙයිද ?", "News Content": "පාසල් බෙස්බොල් ජාතික කණ්ඩායමට තෙරිපත් වුවත් ඉදිරියෙදි ජපානයේ සහ තායිවානයේ පැවැත්වෙන අන්තර්ජාතික බෙස්බොස් තරඟ දෙකක් සඳහා සහාභාගි විමට නොහැකිව සිටින සිසුන් 8 දෙනෙකු පිලිබඳ අනාවරණය විය. වයස 18න් පහළ සහ 12න් පහළ යන ශ්‍රී ලංකා බේස්බෝල් කණ්ඩායම් සඳහා තෙරි පත් වි සිටින දඹුල්ල වෑවලවැව මහා විද්‍යාලයේ සිසුන් 8 දෙනෙකු මෙම ගැටළුවට මුහුණ දි ඇති බව අද දෙරණ වාර්තාකරු පවසයි. තමන්ගේ දක්ෂතාවය තිබුණත් මුල්‍ය අපහසුතා හේතුවෙන් මෙම අභ්‍යසම්පන්න ඉරණමට මුහුණ දිමට සිදු වු බව එම සිසුන් ප්‍රකාශ කළේය. ජපානයේ සහ තයිවානයේ පවතින තරඟ සඳහා සහභාගි විමට අවශ්‍ය වියහියදම් හො ගුවන් ටිකට් පත් ලබා ගැනිමට නොහැකි තරම් ආර්ථීක අපහසුතා තිබෙන බව එම සිසුන් වැඩි දුරටත් ප්‍රකාශ කළේය. වයස අවුරුදු 18න් පහළ ජාතික කණ්ඩායම , 12වන ආසියානු කුසලාන තරඟය සඳහා ජූලි 31 වන දින ජපානය බලා පිටත්ව යෑමට නියමිත බවත් වයස අවුරුදු 12 න් පහළ කණ්ඩායම 10වන ආසියානු කුසලාන බේස්බෝල් තරඟාවලිය සඳහා අගෝස්තු 13 වන දින තායිවානය බලා පිටත්වීමට යෑමට නියමිත බවත් විද්‍යාලයේ විදුහල්පති විජිත කුමාර දිසානායක මහතා පැවසීය. මෙම සියළුම සිසුන්ගේ දෙමාපියන් ගොවිතැනින් කුලී වැඩ කර ජීවත්වන පිරිසක් බැවින් අවශ්‍ය මුදල් ලබා දීමට නොහැකි බව‍ විදුහල්පතිවරයා වැඩිදුරටත් පැවසුවේය. නිසි ආහාර වේලක්වත් නොමැතිව මෙම සිසුන් අඩු ක්‍රීඩා පහසුකම් යටතේ පුහුණුවීම් සිදු කරන බව වෑවලවැව විද්‍යාලයේ බෙස්බෝල් පුහුණු උපදේශක සංජීව ජයරත්න මහතා පවසයි මෙම දරුවන් සඳහා ගුවන් ටිකට් පත් හැර අනෙකුත් ආහාර නවාතැන් සියලු පහසුකම් ක්‍රීඩා අමාත්‍යාංශය මගින් ලබාදෙන බැවින් ගුවන් ටිකට් පත් ලබා ගැනිම සඳහා පරිත්‍යාගශිලි ඔබගේ අවධානය යොමු වන්නේ නම් බෙහෙවින් ස්තුති වන්ත වන බව විදුහල්පති විජිත කුමාර දිසානායක මහතා සඳහන් කළේය. තායිවානය සංචාරය සඳහා එක් සිසුවෙකුට ගුවන් ටිකට් පතකට රුපියල් 68,000ක මුදලක් අවශ්‍ය බවත් ජපානය සදහා තරඟයට යන එක දරුවෙකුට ගුවන් ටිකට් පත සඳහා රුපියල් 130,000ක මුදලක් අවශ්‍ය වන බවත් විදුහල්පතිවරයා වැඩිදුරටත් සඳහන් කළේය. එවැනි ආධාරයක් කිරීමට කිසිවෙකු හෝ සිටින්නේ නම් විදුහල්පති විජිත කුමාර දිසානායක 0713395937 හා පුහුණුකරු සංජීව ජයරත්න මහතා 071 249 5500 දෙදෙනා ගේ දුරකථන අංක වලින් සම්බන්ධ කර ගැනිමට හැකියි.", "URL": "https://sinhala.adaderana.lk/news.php?nid=91979", "Category": null, "Parent URL": null}