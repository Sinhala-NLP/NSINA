{"Source": "Adaderana", "Timestamp": "July 18, 2017 12:16 pm", "Headline": "උතුරු මැද පළාත් සභාව උණුසුම් වෙයි", "News Content": "උතුරු මැද පළාත් සභාවේ සභාපතිවරයාට එරෙහිව ඉදිරිපත් වූ විශ්වාසභංග යෝජනාවක් හේතුවෙන් අද (18) එම පළාත් සභාවේ උණුසුම් තත්ත්වයක් හට ගත්තේය.පළාත් සභාවේ එක්සත් ජාතික පක්ෂය නියෝජනය කරන මන්ත්‍රීවරුන් 11 දෙනෙකු විසින් මීට පෙර අදාළ විශ්වාසභංග යෝජනාව ඉදිරිපත් කර තිබු අතර එය ප්‍රතික්ෂේප වී තිබුණි.කෙසේ වෙතත් අද දිනයේ පළාත් සභා ලේකම්වරයා විසින් එය න්‍යාය පත්‍රයට ඇතුළත් කිරීම හේතුවෙන් පළාත් සභාව තුළ මතභේදකාරී තත්ත්වයක් හටගත් බව සඳහන්ය.ඇති වු තත්ත්වය හමුවේ උතුරු මැද පළාත් සභා සභාපතිවරයා විසින් සභාව ලබන 08 වැනිදා දක්වා කල් තැබීමට පියවර ගෙන ඇති අතර ඊට විරෝධය පළ කළ එක්සත් ජාතික පක්ෂයේ මන්ත්‍රී කණ්ඩායමක් නව සභාපතිවරයෙකු පත් කර සභාවේ කටයුතු ඉදිරියට පත්වාගෙන යාමට උත්සාහ ගෙන තිබේ.", "URL": "https://sinhala.adaderana.lk/news.php?nid=75376", "Category": null, "Parent URL": null}