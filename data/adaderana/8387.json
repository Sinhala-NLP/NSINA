{"Source": "Adaderana", "Timestamp": "May 14, 2010 08:14 am", "Headline": "උතුරේ ජනතාවත් විජයග්‍රහණය සමරනවා", "News Content": "උතුරේ ද්‍රවිඩ ජනතාව ද රණවිරු විජයග්‍රහණය උත්සවශ්‍රීයෙන් සමරන බව ජනාධිපති මහින්ද රාජපක්ෂ මහතා පවසයි. බුදු දහමේ ආභාෂයෙන් සියලු ජනතාව අපේක්ෂා කළ සාමකාමී දැහැමි සමාජයට අද ශ්‍රී ලංකා මාතාව අවතීර්ණ වී ඇති බව ජනාධිපතිවරයා පෙන්වා දෙයි. ගාල්ල මලිගස්පේ ශ්‍රී සුභද්‍රාරාම පුරාණ විහාරස්ථා‍නයේ දී පැවති උත්සවයකට එක් වෙමින් ජනාධිපති මහින්ද රාජපක්ෂ මහතා මේ බව පැවසුවේය. රට යා යුතු මඟ පෙන්වා දීමට මහ සංඟරත්නයට අයිතියක් සහ යුතුකමක් ඇති බව එහි දී වැඩි දුරටත් අදහස් දැක් වූ ජනාධිපතිවරයා කියා සිටියේය. ඊට සවන් දීමට තමන් සහ රජය ඕනෑම අවස්ථාවක සූදානම් බව ජනාධිපතිවරයා ප්‍රකාශ කළේය. රටේ ගෞරවය විනාශ කරන වැඩපිළිවෙලකට දායක වීමට කිසිවෙකුටත් අයිතියක් නොමැති බව ද මහින්ද රාජපක්ෂ මහතා අවධාරණය කළේය.", "URL": "https://sinhala.adaderana.lk/news.php?nid=8387", "Category": null, "Parent URL": null}