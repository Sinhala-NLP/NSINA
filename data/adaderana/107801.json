{"Source": "Adaderana", "Timestamp": "April 11, 2019 06:57 am", "Headline": "අද තැන් කිහිපයකට වැසි", "News Content": "මධ්‍යම, සබරගමුව, දකුණු, ඌව, වයඹ සහ බස්නාහිර පළාත් වලත් මඩකලපුව, අම්පාර සහ මන්නාරම දිස්ත්‍රික්කවලත් අද තැනින් තැන හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසා සිටියි. පස්වරු 02.00න් පමණ පසු වව්නියාව සහ අනුරාධපුර යන දිස්ත්‍රික්කවල ස්ථාන ස්වල්පයක වැසි ඇති විය හැකිය. සබරගමුව, වයඹ , ඌව සහ දකුණු පළාත්වලත් කළුතර දිස්ත්‍රික්කයේත් මිලිමීටර් 75ට වැඩි වර්ෂාපතනයක අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කළේය. අද සූර්යා වනාතවිල්ලුව, ඔත්තප්පුව, සියඹලාණ්ඩුව සහ රඹෑව යන ප්‍රදේශවලට ඉහළින් අක්ෂාංශ ආශ්‍රිතව ගමන් කරන බව එම දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=107801", "Category": null, "Parent URL": null}