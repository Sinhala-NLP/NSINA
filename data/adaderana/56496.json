{"Source": "Adaderana", "Timestamp": "January 20, 2016 01:56 pm", "Headline": "වර්ණවීරට තෙවසරක තහනමක්", "News Content": "ගාලු ක්‍රීඩාංගණයේ තණතිලි භාරකරු ජයානන්ද වර්ණවීර මහතා‍ට වසර 3ක තහනමක් පනවා තිබේ.ක්‍රිකට් කවුන්සිලයේ දූෂණ මර්දන කමිටුව විසින් පවත්වන ලද පරීක්ෂණයකට දෙවතාවක් පෙනී නොසිටීමත්, අදාළ ලියකියවිලි කිසිවක් ඉදිරිපත් නොකිරීමත්, මෙම තහනමට හේතුව බව ජාත්‍යන්තර ක්‍රිකට් කවුන්සිලය නිවේදනය කරයි.සිදුව ඇතැයි පැවසෙන දූෂණ අක්‍රමිකතාවලට අදාළ පරීක්ෂණවලට පෙනී නොසිටීම නිසා ‍ක්‍රිකට් කවුන්සිලයේ විනය නියමයන් යටතේ මෙම තහනම පනවා ඇති අතර මේ ගැන ශ්‍රී ලංකා ක්‍රිකට් ආයතනය දැනුවත් කර ඇති බවද එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=56496", "Category": null, "Parent URL": null}