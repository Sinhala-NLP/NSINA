{"Source": "Adaderana", "Timestamp": "December 25, 2018 03:33 pm", "Headline": "නත්තල් සමරන්න ගිය 100කට ප්‍රතිකාර", "News Content": "නත්තල් උදාව සැමරීමට ගොස් සිදුවූ අනතුරු හේතුවෙන් ඊයේ (24) මධ්‍යම රාත්‍රීයේ සිට මේ දක්වා පුද්ගලයින් 100 කට වැඩි පිරිසක් ප්‍රතිකාර සඳහා කොළඹ ජාතික රෝහලේ බාහිර රෝගී අංශයට ඇතුලත් කර තිබේ. කෙසේවෙතත් අදාල කාලය තුළ කිසිඳු ගිනිකෙළි අනතුරක් වාර්තා වී නොමැති බව ජාතික රෝහල සඳහන් කළේය. ඒ අනුව පුද්ගලයින් 116 දෙනෙකු ප්‍රතිකාර ලබාගෙන ඇති අතර ඉන් වැඩිම පිරිසක් මාර්ග අනතුරු හේතුවෙන් ප්‍රතිකාර ලබාගෙන තිබේ. එම සංඛ්‍යාව 31 ක් වන අතර මාර්ගයේ ඇදවැටීම් හේතුවෙන් තවත් පුද්ගලයින් 29 දෙනෙකු ප්‍රතිකාර ලබාගෙන ඇති බව සඳහන්. නිවසේ සිදුවූ අනතුරු හේතුවෙන් තවත් පුද්ගලයින් 19 දෙනෙකු ප්‍රතිකාර ලබාගෙන ඇති බවද ජාතික රෝහලේ ප්‍රකාශකයෙකු සඳ0හන් කළේය. මේ අතර අදාල කාලය තුළ සියදිවි හානි කරගැනිම හේතුවෙන් එක් මරණයක් වාර්තා වී ඇති බව එම ප්‍රකාශකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101273", "Category": null, "Parent URL": null}