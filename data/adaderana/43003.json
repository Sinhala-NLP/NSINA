{"Source": "Adaderana", "Timestamp": "May 6, 2014 10:18 am", "Headline": "ශ්‍රී ලංකා - අයර්ලන්ත  එක්දින තරඟාවලිය අද ඇරඹෙයි", "News Content": "සංචාරක ශ්‍රී ලංකා කණ්ඩායම හා අයර්ලන්ත කණ්ඩායම අතර පැවැත්වෙන තරඟ දෙකකින් සමන්විත එක්දින තරඟාවලියේ පළමු තරඟය අද (06) පැවැත්වෙයි. මෙම තරඟය ශ්‍රී ලංකා වේලාවෙන් පස්වරු 3.15ට අයර්ලන්තයේ ඩබ්ලින් හි ආරම්භ වීමට නියමිතය. මෙම තරඟාවලියට ශ්‍රී ලංකා කණ්ඩායමේ ජ්‍යෙෂ්ඨ ක්‍රීඩකයින් වන මහේල ජයවර්ධන හා කුමාර් සංගක්කාර් සහභාගි නොවන අතර කණ්ඩායමේ නායකත්වය ඇන්ජලෝ මැතිව්ස් විසින් සුපුරුදු පරිදි දරනු ලබයි. 20-20 තරඟාවලියෙන් පසුව සිදුකළ සංශෝධනයට අනූව කණ්ඩායමේ උපනායකත්වය ලහිරු තිරිමාන්නට පැවරී තිබේ. විලියම් පොටර්ෆීල්ඩ් අයර්ලන්ත කණ්ඩායම මෙහෙයවනු ඇත.", "URL": "https://sinhala.adaderana.lk/news.php?nid=43003", "Category": null, "Parent URL": null}