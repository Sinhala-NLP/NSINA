{"Source": "Adaderana", "Timestamp": "January 1, 2018 09:59 am", "Headline": "බස් රථ අනතුරින් 36ක් මරුට", "News Content": "කෙන්යාවේ නයිරෝබි නුවර ආසන්නයේ සිදු වූ බස් රථ අනතුරකින් පුද්ගලයින් 36 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. නයිරෝබි නුවර මිගා ප්‍රදේශය ආසන්නයේ මාර්ගයකදී අදාළ බස් රථය ලොරි රථයක ගැටීමෙන් මෙම අනතුර සිදුව ඇති බව වාර්තා වෙයි. බස් රථය අධික වේගයෙන් ගමන් කරමින් සිට ඇති අතර එය වැරදි මංතීරුවක ගමන් කිරීම හේතුවෙන් මෙම අනතුර සිදුව ඇති බව විදෙස් වාර්තා සඳහන් කළේය. අනතුර සිදුවන අවස්ථාවේ බස් රථය තුළ මගීන් 46 දෙනෙකු ගමන් කර ඇති බව ද සඳහන්ය. මේ අතර මාර්ග ආරක්ෂාව සම්බන්ධයෙන් ලෝකයේ භයානකම රටවල් වලින් එකක් ලෙස ලෝක සෞඛ්‍යා සංවිධාන විසින් කෙන්යාව නම් කර තිබේ. පසුගිය සතියක කාලය තුළ මෙම ප්‍රදේශයේ සිදු වූ අනතුරුවලින් පුද්ගලයින් 100 දෙනෙකු පමණ මියගොස් ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=82326", "Category": null, "Parent URL": null}