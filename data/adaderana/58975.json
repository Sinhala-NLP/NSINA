{"Source": "Adaderana", "Timestamp": "April 5, 2016 06:50 pm", "Headline": "වත්තල මංතීරුව යළි හැදෙයි", "News Content": "මතභේදයකට තුඩු දී ඇති කඩා ඉවත් කරන ලද වත්තල ශරීර සුවතා මංතීරුවේ ඉදිකිරීම් කටයුතු යළි ආරම්භ කර තිබේ. ඊයේ දිනයේ සිට මෙහි කටයුතු ආරම්භ කර ඇති බව වාර්තා වෙයි.පසුගිය 26 වැනිදා රාත්‍රියේ කිසියම් පිරිසක් විසින් වත්තල කළුඇල රක්ෂිතයේ ඉදිකර තිබු මෙම ශරීර සුවතා මංතීරුව කිසියම් පිරිසක් විසින් කඩා බිඳ දමා තිබුණිමෙම මංතීරුව කඩා ඉවත් කිරීම සම්බන්ධයෙන් අමාත්‍ය ජෝන් අමරතුංග මහතාට චෝදනා එල්ල වු අතර ඔහු දිගින් දිගටම ප්‍රකාශ කර සිටියේ තමන් මෙම සිද්ධියට කිසිදු සම්බන්ධයක් නොමැති බවයි.කෙසේ වෙතත් ප්‍රදේශවාසීන් අවස්ථා කිහිපයකදී උද්ඝෝෂණ පවත්වමින් මෙම ශරීර සුවතා මංතීරුව කඩා ඉවත් කිරීම පිළිබඳව අමාත්‍යවරයාට චෝදනා එල්ල කරන ලදී.එහෙත් මේ වන විට මෙහි ඉදිකිරීම් කටයුතු යළි ආරම්භ කර ඇති අතර ඒ සඳහා ලක්ෂ 80කට වැඩි මුදලක් වැය වන බව වාර්තා වෙයි.කළුතර ප්‍රදේශයේ කොන්ත්‍රාත් සමාගමක් විසින් මෙහි කොන්ත්‍රාත් කටයුතු සිදුකරන අතර කොන්ත්‍රාත් සමාගමේ නියෝජිතයෙකු ඉදිකිරීම් පිළිබඳව අදහස් දක්වමින් ඔහු කියා සිටියේ දින 25ක් ඇතුළත හදාදීමට බලාපොරොත්තු වන බවයි.තිබූ ප්‍රමාණයටත් වඩා විශාල ප්‍රමාණයේ මංතීරුවක් මේ යටතේ ඉදිකරන බවද එම නියෝජිතයා කියා සිටියේය.", "URL": "https://sinhala.adaderana.lk/news.php?nid=58975", "Category": null, "Parent URL": null}