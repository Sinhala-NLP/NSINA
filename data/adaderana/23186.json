{"Source": "Adaderana", "Timestamp": "March 30, 2012 08:23 pm", "Headline": "හෙට කළුතර අවට ප්‍රදේශවලට පැය 9 ක් වතුර නෑ", "News Content": "හෙට(31) පෙරවරු 8 සිට පස්වරු 5 දක්වා පැය 09 ක කාලයක් කළුතර අවට ප්‍රදේශවලට ජල සැපයුම අත්හිටුවීමට නියමිත බව ජාතික ජලසම්පාදන හා ජලාපවහන මණ්ඩලය පවසයි. කෙත්හේන ජල පවිත්‍රාගාරයට විදුලි බල සැපයුම අත්හිටුවීමට නියමිත බැවින් එම ජල පවිත්‍රාගාරයෙන් ජලය බෙදාහැරෙන ප්‍රදේශවල ජල සැපයුම මෙසේ අත්හිටුවීමට සිදුවන බව එම මණ්ඩලය නිවේදනයක් නිකුත් කරමින් සඳහන් කරයි. ඒ අනුව වස්කඩුව, පොතුපිටිය, මොරොන්තුඩුව, කළුතර උතුර හා දකුණ, කටුකුරුන්ද, නාගොඩ, පයාගල, මග්ගොන, බේරුවල, කළුවාමෝදර, මොරගල්ල, දර්ගානගරය, අලුත්ගම, බෙන්තර, බෝම්බුවල, පිලමිනාවත්ත යන ප්‍රදේශවලට මෙම ජල සැපයුම අත්හිටුවීම බලපානු ඇත.", "URL": "https://sinhala.adaderana.lk/news.php?nid=23186", "Category": null, "Parent URL": null}