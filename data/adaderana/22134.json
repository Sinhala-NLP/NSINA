{"Source": "Adaderana", "Timestamp": "February 15, 2012 02:18 pm", "Headline": "සංස්කෘතික අරමුදලේ බිතු සිතුවම් නිලධාරියාත් නිධන් හාරා මාට්ටු", "News Content": "ඉබ්බන්කටුව ප්‍රදේශයේ නිධානයක් ලබාගැනීමට උත්සාහ කළ බව කියන මධ්‍යම සංස්කෘතික අරමුදලේ නිලධාරියෙකු සහ තවත් දෙදෙනෙකු ගලේවෙල පොලිසිය විසින් සැකපිට අත්අඩංගුවට ගෙන තිබේ. අදාළ පිරිස භාරයේ තිබූ පූජා භාණ්ඩ සහ ආයුධ රැසක් ද පොලිසිය භාරයට ගත් බව පොලිසිය පවසයි. ඉබ්බන්කටුව පුරාණ සොහොන්කොත් භූමියත්, රන්ගිරි දඹුලු රජමහා විහාරයත් අතර පිහිටි ගල් තලාවක නිධන් සලකුණක් ඔස්සේ සැකකරුවන් කැණීම් සිදුකිරීමට උත්සාහ කර තිබෙන බව පොලිසිය කියා සිටියි. අත්අඩංගුවට ගත් නිලධාරියා මධ්‍යම සංස්කෘතික අරමුදලේ බිතුසිතුවම් සංරක්ෂණ නිලධාරියෙකු බව සඳහන්වේ..", "URL": "https://sinhala.adaderana.lk/news.php?nid=22134", "Category": null, "Parent URL": null}