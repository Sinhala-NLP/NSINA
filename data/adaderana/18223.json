{"Source": "Adaderana", "Timestamp": "August 22, 2011 09:00 am", "Headline": "ඡන්දය වෙනුවෙන් තාවකාලික හැඳුනුම්පත් නිකුත් කෙරෙයි", "News Content": "පළාත් පාලන ඡන්ද විමසීමට අදාළව තාවකාලික හැඳුනුම්පත් නිකුත් කිරීම මේ දිනවල සිදු වන බව මැතිවරණ මහලේකම් කාර්යාලය පවසයි. මෙවර මැතිවරණයේ ඡන්දය ප්‍රකාශ කිරීම සඳහා ද වලංගු අනන්‍යතා පත්‍රයක් ඉදිරිපත් කළ යුතුය. එබැවින් ග්‍රාම නිලධාරීවරයා හරහා තාවකාලික හැඳුනුම්පතක් ලබා ගැනීමට ඡන්ද විමසීම සිදු ‍කෙරෙන ප්‍රදේශවල ඡන්ද දායකයින් පියවර ගත යුතු බව මැතිවරණ මහලේකම් කාර්යාලය සඳහන් කරයි. මේ අතර පළාත් පාලන ආයතන ඡන්ද විමසීම සඳහා මේ වන විට දේශපාලන පක්ෂ කිහිපයක් නාම යෝජනා බාර දී තිබේ. එහෙත් ප්‍රධාන දේශපාලන පක්ෂ නාම යෝජනා බාරදීම ඉදිරි දින කිහිපය තුළ සිදු කරන බව වාර්තා වේ.", "URL": "https://sinhala.adaderana.lk/news.php?nid=18223", "Category": null, "Parent URL": null}