{"Source": "Adaderana", "Timestamp": "February 14, 2010 11:27 am", "Headline": "නැවත පදිංචි කළ ජන සංඛ්‍යාව 6687ක් ", "News Content": "ජනාධිපතිවරණයෙන් පසුව මේ දක්වා කාලය තුළ උතුරේ අවතැන්ව සිටි පුද්ගලයින් හය දහස් හයසිය අසූ හත් දෙනෙකු නැවත පදිංචි කර තිබේ. ඉන් වැඩි පිරිසක් ඥාතීන්ගේ නිවෙස් වල තාවකාලිකව පදිංචි වී සිටි පුද්ගලයින් බව ආපදා සහන සේවා හා නැවත පදිංචි කිරීමේ අමාත්‍යාංශය පවසයි. පෙබරවාරි 02 වන දින සිට ඊයේ දිනය දක්වා ඥාතීන්ගේ නිවෙස් වල රැඳී සිටි පුද්ගලයින් තුන්දහස් හයසිය හැත්තෑ හතර දෙනෙකු යළි පදිංචි කර ඇත. මොවුන් කිලිනොච්චිය සහ මුලතිව් දිස්ත්‍රික්ක වල පදිංචි කර ඇති බව ආපදා සහන සේවා හා නැවත පදිංචි කිර‍ීමේ අමාත්‍යාංශය අවධාරණය කරයි. ඊයේ දිනය තුළ කිලිනොච්චි, කරච්චි නගරය තුළ පවුල් 399 කට අයත් පුද්ගලයින් 978 දෙනෙකු යළි පදිංචි කර තිබේ.", "URL": "https://sinhala.adaderana.lk/news.php?nid=6687", "Category": null, "Parent URL": null}