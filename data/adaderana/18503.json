{"Source": "Adaderana", "Timestamp": "September 4, 2011 09:21 am", "Headline": " නාවික හමුදා කැබ්රියේ ගැටී යතුරුපැදිකරු මරුට", "News Content": "නාවික හමුදාවට අයත් බව කියන කැබ් රථයක යතුරුපැදියක් ගැටීමෙන් යතුරුපැදිකරු මියගොස් තිබේ. ඊයේ පස්වරුවේ පුත්තලම - කුරුණෑගල ප්‍රධාන මාර්ගයේ කොට්ටුකච්චිය ප්‍රදේශයේ දී මෙම අනතුර සිදුව ඇති බව පුත්තලම පොලිසිය සඳහන් කරයි. මියගිය පුද්ගලයා කොට්ටුකච්චිය , ගල්කුලම ප්‍රදේශයේ පදිංචිව සිටි 47 හැවිරිදි අයෙකු බවට හඳුනාගෙන තිබේ. අනතුරට සම්බන්ධ කැබ් රථය සහ රියදුරු අත්අඩංගුවට ගත් බව පුත්තලම පොලිසිය සඳහන් කරයි.", "URL": "https://sinhala.adaderana.lk/news.php?nid=18503", "Category": null, "Parent URL": null}