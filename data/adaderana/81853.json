{"Source": "Adaderana", "Timestamp": "December 20, 2017 05:06 pm", "Headline": "  යාපනයේ ජනප්‍රිය කේබල් රූපවාහිනී ජාලයක්  විසන්ධි කරලා", "News Content": "යාපනයේ ක්‍රියාත්මක වූ ජනප්‍රිය කේබල් රූපවාහිනී ජාලයක් කිසියම් පිරිසක් විසින් විසන්ධි කොට ඇති බවට එහි හිමිකරු යාපනය කොඩිගාමම් පොලීසියට පැමිණිලි කොට තිබේ. පැමිණිල්ලේ සඳහන් කොට ඇත්තේ වලංගු බලපත්‍රයක් මත මෙම කේබල් රූපවාහිනී සේවාව තමන් විසින් වසර අටකට වඩා වැඩි කාලයක් යාපනය තුළ ක්‍රියාත්මක කල බවයි. කිසියම් පිරිසක් විසින් මෙම කේබල් රූපවාහිනී ජාලය විසන්ධි කිරීම නිසා තමන්ගේ ග්‍රාහකයින් 2000 ක් පමණ දැඩි අපහසුතාවයකට පත්ව ඇතැයි ඔහු පොලීසියට දැණුම් දී තිබේ. යාපනය කොඩිගාමම් පොලීසිය සිද්ධිය පිළිබදව පරීක්ෂණ පවත්වා ගෙන යයි.", "URL": "https://sinhala.adaderana.lk/news.php?nid=81853", "Category": null, "Parent URL": null}