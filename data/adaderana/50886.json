{"Source": "Adaderana", "Timestamp": "April 25, 2015 11:27 am", "Headline": "එකම පවුලේ සිව් දෙ‍නෙක් දියේ ගිළී මරුට", "News Content": "තංගල්ල, පරවී වැල්ල මුහුදේ දිය නෑමට ගිය එකම පවුලේ සිව් දෙනෙකු ජීවිතක්ෂයට පත්වී තිබේ.අද පෙරවරුවේ තංගල්ල පරවී වැල්ල මුහුදේ දිය නෑමට ගිය මවක සහ ඇ‍යගේ දරුවන් තිදෙනා මෙලෙස ජීවිතක්ෂයට පත්වී ඇති බව පොලීසිය සඳහන් කරයි.31 හැවිරිදි මවක සහ අවුරුදු දහයක්, අවුරුදු හයක්, අවුරුදු දෙකහාමාරක වයසැති ඇයගේ දරුවන් තිදෙනා ජීවිතක්ෂයට පත්වී ඇත.කෙසේ වෙතත් මේ වන විට මවගේ සහ ළමුන් දෙදෙනෙකුගේ මළ සිරුරු හමුවී ඇති අතර අනෙක් දරුවා මේ වන විටත් අතුරුදහන් වී ඇති බව සඳහන්ය.කොළඹ ප්‍රදේශයේ සිට තංගල්ලේ මංගල උත්සවයක් සඳහා සහභාගී වු පිරිසක් මෙලෙස දියේ ගිළී ඇති බව වාර්තා වෙයි.තංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50886", "Category": null, "Parent URL": null}