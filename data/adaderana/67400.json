{"Source": "Adaderana", "Timestamp": "December 27, 2016 08:28 am", "Headline": "සීමා නීර්ණ වාර්තාව සකසා අවසන් - බාරදීම අදයි", "News Content": "සීමා නිර්ණ කොමිෂන් සභා වාර්තාව අද දිනයේ පළාත් සභා හා පළාත් පාලන අමාත්‍යාංශය වෙත භාරදීමට නියමිතව තිබේ.ඊයේ දිනය වන විට කොමිෂන් සභා වාර්තාව සම්පුර්ණ කළ බව කොමිසමේ සභාපති අශෝක පීරිස් මහතා ප්‍රකාශ කළේය.විෂය භාර අමාත්‍ය ෆයිසර් මුස්තාෆා මහතා වෙත අදාළ වාර්තාව ලබාදීමට නියමිතව තිබුණි.එහෙත් අමාත්‍යවරයා විදේශගතව සිටින බැවින් එම වාර්තාව අමාත්‍යාංශ ලේකම්වරයාට හෝ විෂය භාර රාජ්‍ය අමාත්‍යවරයාට අද දිනයේ ලබාදෙනු ඇත.අදාළ වාර්තාව අමාත්‍යවරයා වෙත ලැබීමෙන් පසු එය ගැසට් පත්‍රයක් මගින් ප්‍රකාශයට පත් කළ යුතුය.ඉන් අනතුරුව පළාත් පාලන ඡන්ද විමසීම පිළිබඳ අවශ්‍ය ක්‍රියාමාර්ග ගැනීමට මැතිවරණ කොමිසමට අවස්ථාව හිමි වන බව වාර්තා වේ.අදාළ සීමා නිර්ණ කොමිෂන් සභා වාර්තාව නිකුත් කිරීම දිගින් දිගටම ප්‍රමාද වූ අතර ඊට හේතු වුයේ ඒ සම්බන්ධයෙන් ඉදිරිපත් වුණු අභියාචනා විභාග කිරීම සඳහා බව අමාත්‍ය ෆයිසර් මුස්තාෆා මහතා මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=67400", "Category": null, "Parent URL": null}