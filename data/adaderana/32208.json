{"Source": "Adaderana", "Timestamp": "March 8, 2013 09:36 am", "Headline": "මගුල් ගෙදර වෙඩි පත්තුවෙයි - 5ක් රෝහලේ ", "News Content": "බුත්තල, ඔක්කම්පිටිය, පහලගම ප්‍රදේශයේ මංගල උත්සවයකදී නිවසක සිදුවූ වෙඩි තැබීමකින් පුද්ගලයින් 5 දෙනෙකු තුවාල ලබා තිබේ. බහින්බස්වීමක් දුරදිග යාමෙන් පසු ඊයේ රාත්‍රී 11.45 ට පමණ වෙඩි තැබීම සිදුව ඇති බව පොලීසිය පැවසුවේය. තුවාල ලැබූවන් මොණරාගල මහ රෝහලට ඇතුළත් කිරීමෙන් පසු ඉන් දෙදෙනෙකු බදුල්ල මහ රෝහලට මාරුකර යවා ඇත. වෙඩි තැබීම සිදුකළ බව කියන පුද්ගලයා ද පහර කැමට ලක්ව රෝහල් ගතකර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=32208", "Category": null, "Parent URL": null}