{"Source": "Adaderana", "Timestamp": "October 18, 2015 09:44 am", "Headline": "ලෝක හොරෙක් අල්ලයි ", "News Content": "මුදල් හා දේපළ කොල්ලකෑම් රැසකට සම්බන්ධ පුද්ගලයෙකු ගම්පහ උඩුගම්පොළ ප්‍ර දේශයේ දී අත්අඩංගුවට ගෙන තිබේ. ගම්පහ කොට්ටාස නොවිසඳුනු අපරාධ විමර්ශන විමර්ශන ඒකකයේ නිලධාරීන් සිදුකළ වැටලීමකදී සැකකරු අත්අඩංගුවට ගෙන ඇති බව පොලීසිය පැවසුවේය.සැකකරු සතුව තිබී විවිධ බරින් යුතු රන් මාල, රන් වළලු, රන් මුදු, අත්පළඳනා ඇතුලු සොරකම් කරන ලද භාණ්ඩ ගණනාවක් එහිදී පොලීසිය බාරයට ගෙන තිබේ.අත්අඩංගුවට ගෙන ඇත්තේ උඩුගම්පොල ප්‍ර දේශයේ පදිංචි 29 හැවිරිදි පුද්ගලයෙකි.සැකකරු අද ගම්පහ මහේස්ත්‍රාත්වරයා වෙත ඉදිරිපත් කිරීමට නියමිත අතර ගම්පහ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54510", "Category": null, "Parent URL": null}