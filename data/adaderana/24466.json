{"Source": "Adaderana", "Timestamp": "May 23, 2012 02:15 pm", "Headline": "ඊජීප්තු ජනාධිපතිවරණය අද ", "News Content": "ඊජීප්තු ජනාධිපතිවරණය අද පැවැත්වේ. මෙම මැතිවරණය පැවැත්වෙන්නේ එරට ජනාධිපති හොස්නි මුබාරක් බලයෙන් පහකර මාස 15 ට පසුවය. මිලියන 50 ක පමණ වන ඡන්දදායකයින් ‍පිරිසක් මෙවර මැතිවරණය සඳහා සුදුසුකම් ලබා ඇති අතර ඒ සඳහා අපේක්ෂකයින් සිව්දෙනෙකු ඉදිරිපත්ව ඇති බව විදෙස් මාධ්‍ය වාර්තා කරයි. ජනාධිපතිවරණ අපේක්ෂකයින් අතර හිටපු ගුවන් හමුදාපති අහමඩ් ෂෆීක් හා වත්මන් විදේශ ඇමති අමර් මූසා ද සිටින බව සඳහන්ය. මැතිවරණයෙන් ඉහළ ප්‍රතිශතයක් ලබාගැනීමට අපේක්ෂකයින් කිසිවෙකුත් අසමත් වුවහොත් ජුනි මස 16 සහ 17 යන දිනවල තවත් මැතිවරණයක් පැවැත්වීමට නියමිතය. එම මැතිවරණය සඳහා මෙම මැතිවරණයෙන් වැඩි ඡන්ද ලබාගන්නා අපේක්ෂකයින් දෙදෙනා ඉදිරිපත් වීමට නියමිත බව ද විදෙස් මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=24466", "Category": null, "Parent URL": null}