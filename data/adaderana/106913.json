{"Source": "Adaderana", "Timestamp": "March 28, 2019 04:14 pm", "Headline": "චීන ජනපතිගේ යුරෝපා සංචාරය අවසන්", "News Content": "චීන ජනාධිපති ෂි ජින් පින් සිය යුරෝපා සංචාරය අවසන් කර ඇත. යුරෝපා කලාපයේ රටවල් සමඟ සහයෝගීතාවය සහ මිත‍්‍රත්වය වර්ධනය කරගැනීම ඔහුගේ එම සංචාරයේ අරමුණ වී තිබුණි. ප්‍රංශයේ සංචාරයක නිරත වූ චීන ජනාධිපති ෂි ජින් පින්ට සමුදීම වෙනුවෙන් මේ උත්සවය පවත්චා තිබුණේ 'ඒලීසේ' මාළිගයේදීය. එම අවස්ථාවට ප්‍රංශ ජනාධිපති එමානුවෙල් මැක්‍රෝන් සහ එම ආර්යාව එක්ව සිටියේය. දෙරට අතර සහයෝගීතාවය සහ මිත‍්‍රත්වය තවදුරටත් වර්ධනය කර ගැනීම සඳහා මෙම සංචාරය අතිශය වැදගත් වූ බව විචාරකයින් පෙන්වා දෙනු ලබයි. එහිදී ජනාධිපති ෂි ජින් පින් ජර්මනිය සහ යුරෝපා සංගමයේ නායකයින් සමඟ සාකච්ඡා සඳහා එක්වීම කැපී පෙනුණි. චීන ජනාධිපතිවරයාගේ යුරෝපා සංචාරයේ අවසන් නැවතුම ප්‍රංශය වූ අතර එහි පැමිණීමට පෙර ඔහු ඉතාලිය සහ මොනාකෝ යන රටවල්වලද සංචාරය කළේය. මෙහිදී ජනාධිපති මැක්‍රෝන්ට සමුදුන් චීන ජනාධිපතිවරයා 'ඒලීසේ' මාළිගයේ සිට රථ පෙළපාලියකින් ගුවන් තොටුපළ බලා පිටව ගිය බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=106913", "Category": null, "Parent URL": null}