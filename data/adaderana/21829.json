{"Source": "Adaderana", "Timestamp": "February 2, 2012 02:04 pm", "Headline": "එල්.ටී.ටී.ඊ. සාමාජිකයින් 10,450 ක් පුනරුත්ථාපනය කර අවසන්", "News Content": "මේ වන විට හිටපු එල්.ටී.ටී.ඊ. සාමාජිකයින් 10,450 ක පිරිසක් පුනරුත්ථාපනය කර සමාජගත කර ඇති බව පුනරුත්ථාපන කොමසාරිස් ජනරාල් කාර්යාංශය පවසයි. එල්.ටී.ටී.ඊ සාමාජිකයින් 12,000 ක පිරිසක් භාරවී ඇති අතර තවත් සමාජගත කිරීමට ඇත්තේ ඉතා සුළු පිරිසක් බව එම කාර්යාංශය සඳහන් කරයි. පුනරුත්ථාපන කාලය අවසන් කළ තවත් 42 දෙනෙකු ලබන 8 වැනිදා අනුරාධපුර ඔයාමඩුව ප‍්‍රදේශයේ දී පැවැත්වෙන දැයට කිරුළ ප‍්‍රදර්ශන භූමියේ දී සමාජගත කිරීමට අපේක්‍ෂා කරන බව ද පුනරුත්ථාපන කොමසාරිස් ජනරාල් කාර්යාංශය පෙන්වාදෙයි.", "URL": "https://sinhala.adaderana.lk/news.php?nid=21829", "Category": null, "Parent URL": null}