{"Source": "Adaderana", "Timestamp": "September 5, 2015 09:20 am", "Headline": "මවයි දරුවයි අවසන් ගමන් යයි", "News Content": "හික්කඩුව , දොඩංදූව ප්‍රදේශයේ සිදුවූ රිය අනතුරකින් මවක සහ දරුවෙකු මියගොස් තිබේ.කොළඹ සිට ගාල්ල බලා ධාවනය වූ වෑන් රථයක් සහ ප්‍රතිවිරුද්ධ දෙසින් පැමිණි ත්‍රීරෝද රථයක් එකිනෙක ගැටීමෙන් ඊයේ රාත්‍රී අනතුර සිදුව ඇත.අනතුරෙන් ත්‍රීරෝද රථයේ රියදුරු, කාන්තාවන් තිදෙනෙකු සහ කුඩා පිරිමි දරුවකු තුවාල ලබා කරාපිටිය සහ බලපිටිය රෝහල් වලට ඇතුළත් කර ඇති අතර එහිදී මව සහ දරුවා මියගොස් තිබේ. මියගොස් ඇත්තේ හික්කඩුව, සීනිගම ප්‍රදේශයේ පදිංචිව සිටි 24 හැවිරිදි කාන්තාවක් සහ ඇයගේ වයස අවුරුද්දයි මාස 10ක් පමණ වන දරුවා බව පොලීසිය පැවසුවේය.", "URL": "https://sinhala.adaderana.lk/news.php?nid=53664", "Category": null, "Parent URL": null}