{"Source": "Adaderana", "Timestamp": "May 18, 2014 10:25 am", "Headline": "සා.පෙළ අයඳුම්පත් ලබන සතියේ කැඳවයි", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයඳුම්පත් කැඳවීම ලබන 20 වන දින සිට ආරම්භ කරන බව විභාග දෙපාර්තමේන්තුව පවසයි. මැයි මස 20 වන දින සිට ජුනි මස 20 වන දින දක්වා කාලය තුළ අයඳුම්පත් බාරගැනීම සිදුකරනු ඇත. ඊට අදාළ ගැසට් නිවේදනය මැයි මස 20 වන දින ජාතික පුවත්පත්වල පළ කරන බව විභාග දෙපාර්තමේන්තුව සඳහන් කළේය. 2014 වසරේ අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් මස 09 වන දින සිට 18 වන දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=43274", "Category": null, "Parent URL": null}