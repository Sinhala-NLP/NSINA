{"Source": "Adaderana", "Timestamp": "June 4, 2018 12:16 pm", "Headline": "යතුරුපැදියෙන් මාරයා ඇවිත්", "News Content": "වඳුරඹ, මීගහවත්ත ප්‍රදේශයේදී සිදු වූ යතුරුපැදි අනතුරකින් පුද්ගලයෙකු මියගොස් තිබේ. යතුරුපැදියක් මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු බරපතළ තුවාල ලබා කරාපිටිය රෝහලට ඇතුළත් කිරීමෙන් පසු පැදිකරු මියගොස් තිබේ. මියගොස් ඇත්තේ වඳුරඹ, කටඹුරාව ප්‍රදේශයේ පදිංචිව සිටි 29 හැවිරිදි පුද්ගලයෙකි. වඳුරඹ පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90319", "Category": null, "Parent URL": null}