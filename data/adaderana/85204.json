{"Source": "Adaderana", "Timestamp": "March 5, 2018 04:48 pm", "Headline": " අවුරුදු 10 දියණියට හදි කළ සුළුපියාගේ නිවස ප්‍රදේශවාසීන්  ගිනිබත් කරයි", "News Content": "කුරුණෑගල, අලව්ව ප්‍රදේශයේ නැබඩවතුර ගම්මානයේ පසුගිය දිනක අවුරුදු 10ක දියණියක් කාමයෙන් මත්වු සිය සුළුපියා විසින් අමානුශික ලෙස දුෂණයට ලක් කර ඇති අතර ඔහු රැදී සිටි නිවසට ප්‍රදේශ වාසීන් අද (05) ගිනි තබා විනාශ කර ඇති බව අද දෙරණ වාර්තාකරු පවසයි. පසුගිය දිනක ශිෂත්ව උපකාරක පන්තිය නිමා කර සුළු පියා විසින් නිවසකරා රැගෙන එන අතරතුර දියණිය කැළයකට රැගෙන ගොස් දුෂණයට ලක් කර තිබේ. දියණියගේ මව විසින් මෙම සිද්ධිය වසන් කිරීමට උත්සහ කළද ප්‍රදේශවාසින් විසින් අදාළ පුද්ගලයා පොලීසිය වෙත බාර දී තිබේ. අවුරුදු 35 ක් වයසැති මෙම කාමාතුර රකුසා මීට පෙරද මෙවැනි සිද්ධි ගනණාවකට සම්බන්ධ පුද්ගලයෙක් බව ප්‍රදේශවාසීන් පවසයි. දුෂණයට ලක්වු කුඩා දැරිය මේවන විට කුරුණෑගල ශික්ෂණ රෝහලේ ප්‍රතිකාර ලබයි. මෙම අපරාධය සිදුකර පුද්ගලයා පසුගිය සිකුරාදා පොලීසිය විසින් අත්අඩංගුවට ගැනීමෙන් අනතුරුව අධිකරණයට ඉදිරිපත් කර තිබේ. අදාළ පුද්ගලයා මේ වන විට රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=85204", "Category": null, "Parent URL": null}