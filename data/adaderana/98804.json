{"Source": "Adaderana", "Timestamp": "November 7, 2018 08:36 am", "Headline": "මිනී වලවල් 200කින් මළ සිරුරු දහසක් ", "News Content": "ඉරාකයේ ප්‍රදේශ කිහිපයකදී අයි.එස් සංවිධානය විසින් ඝාතනය කර තිබු මිනිසුන්ගේ මළ සිරුරු දහසකට අධික ප්‍රමාණයක් සොයාගෙන තිබේ. විදෙස් මාධ්‍ය සඳහන් කලේ ඉරාකයේ නිනේවේ, කර්කුක්, සාලාහුඩීන් සහ අන්බාර් යන ප්‍රදේශ වලදී මිනී වලවල් 200කට අධික ප්‍රමාණයක අදාළ මළ සිරුරු සොයාගෙන ඇති බවයි. 2014 වර්ෂයේ සිට අයි.එස් සංවිධානය විසින් ඉරාකයේ විවිධ ප්‍රදේශ අත්පත් කර ගෙන කෘර පාලනයක් ගෙන ගිය අතර එම සංවිධානය විසින් කුඩා ළමුන්, කාන්තාවන් ඇතුළු මිනිසුන් විශාල ප්‍රමාණයක් ඝාතනය කර තිබුණි. අමෙරිකාවේ ද සහය ඇතිව ඉරාක හමුදාව විසින් අයි.එස් සංවිධානයට පසුගිය කාලයේ එල්ල කළ ප්‍රහාර වලින් අයි.එස් ත්‍රස්තයින් අදාළ ප්‍රදේශ වලින් ඉවත්ව ඇති බව සඳහන්ය. කෙසේවෙතත් විදෙස් මාධ්‍ය සඳහන් කලේ අයි.එස් සංවිධානයට අයත් සාමාජිකයින් කුඩා ප්‍රමාණ වලින් ඉරාකයේ ඇතැම් ප්‍රදේශ වල තවමත් සිටින බවයි.", "URL": "https://sinhala.adaderana.lk/news.php?nid=98804", "Category": null, "Parent URL": null}