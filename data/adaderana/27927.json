{"Source": "Adaderana", "Timestamp": "October 1, 2012 11:16 pm", "Headline": "ලංකාවට ලකුණු 19 ක ජයක්", "News Content": "ශ්‍රී ලංකාව හා එංගලන්තය අතර පැවැත්වුණු තරඟයෙන් ශ්‍රී ලංකාවට ලකුණු 19 ක ජයක් හිමිවිය. කාසියේ වාසිය දිනූ එංගලන්තය පළමුවෙන් පන්දුවට පහරදීමට ශ්‍රී ලංකා පිලට ඇරයුම් කළේය. එහිදී පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 6 ක් දැවී ලකුණු 168 ක් රැස් කළේය. පිළිතුරු ඉණිම වෙනුවෙන් එංගලන්තය හමුවේ 169 ක ඉලක්කයක් වූ නමුත් කඩුලු 9 ක් දැවී ඔවුන් රැස් කිරීමට සමත්වූයේ ලකුණු 150 ක් පමණි. ඒ අනුව ශ්‍රී ලංකාව සහ බටහිර ඉන්දීය කොදෙව්වන් පළමු කාණ්ඩය යටතේ අර්ධ අවසන් පූර්ව වටයට සුදුසුකම් ලබයි.", "URL": "https://sinhala.adaderana.lk/news.php?nid=27927", "Category": null, "Parent URL": null}