{"Source": "Adaderana", "Timestamp": "May 6, 2016 11:40 am", "Headline": " දුම්රිය දෙපාර්තමේන්තුවේ නව තීරණයක්", "News Content": "ආදායම් ඉහළ නැංවීමේ අරමුණින් මගී ප්‍රවාහනයට අමතරව දුම්රිය මගින් ගල් අගුරු සහ භාණ්ඩ ප්‍රවාහනය කිරීමට දුම්රිය දෙපාර්තමේන්තුව තීරණය කර තිබේ.ඒ අනුව දුම්රියෙන් භාණ්ඩ ප්‍රවාහනය කිරීම සඳහා මේ වන විට පෞද්ගලික සමාගම් 10ක් පමණ සිය කැමැත්ත පළ කර ඇති බව දුම්රිය දෙපාර්තමේන්තුව සඳහන් කළේය.එම වැඩපිළිවෙළ යටතේ ත්‍රිකුණාමල චීන වරායේ සිට පලාවිය දක්වා ගල් අගුරු ප්‍රවාහනය කිරීමට එක් සමාගමක් විසින් දුම්රිය දෙපාර්තමේන්තුව සමග මේ වන විටත් ගිවිසුම් අත්සන් කර තිබේ.ඒ අනුව ප්‍රථම ගල් අගුරු තොගය ප්‍රවාහනය කිරීමේ නිල උත්සවය හෙට ප්‍රවාහන අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් ත්‍රිකුණාමලය චීන වරායේදී සිදු කිරීමට නියමිතය.එම වැඩසටහන මගින් මහා මාර්ගයේ පරිසර දුෂණය වැළැක්වීම, ටිපර් රථ ධාවනය මගින් සිදු වන මාර්ග තදබදය අවමවීම සහ මාර්ග අනතුරු වළක්වා ගැනීම අවම කළ හැකි බව දුම්රිය දෙපාර්තමේන්තුව අවධාරණය කළේය.", "URL": "https://sinhala.adaderana.lk/news.php?nid=59861", "Category": null, "Parent URL": null}