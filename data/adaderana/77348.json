{"Source": "Adaderana", "Timestamp": "September 10, 2017 09:07 am", "Headline": "ලොරි රථයකට පැන අයෙක් නසී", "News Content": "හංවැල්ල - කොළඹ ප්‍රධාන මාර්ගයේ බෝමිරිය රාක්ෂපාන ප්‍රදේශයේ දී ලොරි රථයක ගැටීමෙන් පුද්ගලයෙකු මියගොස් තිබේ. හංවැල්ල දෙස සිට කඩුවෙල දෙසට ධාවනය වු ලොරි රථයකට පැනීම හේතුවෙන් අදාළ මරණය සිදුව ඇති අතර මියගිය පුද්ගලයා මානසික රෝගයකින් පෙළෙන අයෙකු බවට හඳුනාගෙන ඇති බව පොලීසිය පැවසුවේය. අනතුරෙන් බරපතල තුවාල ලැබු එම පුද්ගලයා නවගමුව රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ කිරිඳිවැල, කුට්ටිවිල ප්‍රදේශයේ පදිංචිව සිටි 30 හැවිරිදි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර නවගමුව පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77348", "Category": null, "Parent URL": null}