{"Source": "Adaderana", "Timestamp": "June 12, 2013 06:44 pm", "Headline": "පෙත්සමට ප්‍රතිචාර නොදැක්වූ‍වහොත් දැඩි ක්‍රියාමාර්ග ගන්නවා", "News Content": "පොලිස් බලතල හා ඉඩම් බලතල සංශෝධනය නොකර උතුරේ ඡන්දයක් පැවැත්වුවහොත් ඊට එරෙහිව දැඩි ක්‍රියාමාර්ග ගන්නා බව ඉදිකිරීම්,ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා පවසයි. ව්‍යවස්ථාව සංශෝධනය සම්බන්ධයෙන් රටපුරා ගෙන ගිය දස දහසක් අත්සන් ලබා ගැනීමේ වැඩසටහනට සහභාගී වෙමින් ඔහු ඒ බව කියා සිටියේය. අද (12) අත්සන් කරන ලද එම පෙත්සම ඉතා ඉක්මනින් ජනාධිපතිවරයා වෙත යොමු කරන බවත් එහිදී ජනාධිපතිවරයා කිසිදු ප්‍රතිචාරයක් නොදැක්වුවහොත් මෙයට වඩා දැඩි ක්‍රියාමාර්ගයකට යොමු වන බවත් හෙතෙම සඳහන් කළේය. යුද්ධය පවතින කාලයේ පවා මුස්ලිමි කොංග්‍රසය හා වමේ දේශපාලන පක්ෂ බෙදුම්වාදී ලෙස කටයුතු කළ බව වැඩි දුරටත් අදහස් දක්වමින් ඒ මහතා පැවසීය‍.", "URL": "https://sinhala.adaderana.lk/news.php?nid=34871", "Category": null, "Parent URL": null}