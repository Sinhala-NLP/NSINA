{"Source": "Adaderana", "Timestamp": "May 10, 2019 09:25 am", "Headline": "අම්බලන්ගොඩින් ලැබුණ හෝඩුවාවට කඩුවෙලින් ඇල්ලූ සැකකරුවන්", "News Content": "රථ වාහන කොටස් ගලවා අලෙවි කිරීමේ ජාවාරමක නිරත සැකකරුවන් පිරිසක් කඩුවෙල ප්‍රදේයේදී පොලීස් අත්අඩංගුවට පත්ව තිබේ. පොලීසිය පැවසුවේ අදාල සැකකරුවන් කුලීපදනම මත ලබාගත් වාහනවලින් කොටස් ගලවා අළෙවි කිරීමේ නිරතව සිට ඇති බවයි. රථ වාහනවල කොටස් ගලවා අලෙවි කිරීමේ ජාවාරමක් පිළිබද අම්බලන්ගොඩ පොලීසිය ලද තොරතුරක් මත ඊයේ(09) පස්වරුවේ බලපිටිය වලගෙදර ප්‍රෙද්ශයේ නිවසක් පරීක්ෂාවට ලක් කළ අතර එහි තිබී කොටස් වෙන් කරන ලද මෝටර් රථයක් හමුව තිබේ. පොලීසිය පැමිණි අවස්ථාවේදී නිවැසියන් පලාගොස් ඇති අතර පසුව ඔවුන් දක්ෂිණ අධිවේගී මාර්ගයේ කඩුවෙල පිවිසුමේදී රථවාහන පොලීසිය මඟින් අත්අඩංගුවට ගෙන තිබුණි. අදාල සැකකරුවන් කුලී පදනම මත රථවාහන ලබාගෙන කොටස් වෙන් කර අලෙවි කරන බව පොලීසිය සිදු කළ මූලික පරීක්ෂණවලදී අනාවරණ වී තිබේ. පොලීසිය පවසන්නේ සැකකරුවන් දිවයිනේ ස්ථාන කිහිපයකදීම මෙලෙස රථවාහනවල කොටස් වෙන් කර අලෙවිකිරීමේ ජාවාරමේ නිරතව සිට ඇති බවයි.", "URL": "https://sinhala.adaderana.lk/news.php?nid=109653", "Category": null, "Parent URL": null}