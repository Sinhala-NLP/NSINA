{"Source": "Adaderana", "Timestamp": "June 20, 2012 12:37 pm", "Headline": "ටෙස්ට් තරගාවලියට ශ්‍රී ලංකා සංචිතය නම් කරයි", "News Content": "පාකිස්ථාන, ශ්‍රී ලංකා ටෙස්ට් තරගාවලිය සඳහා ශ්‍රී ලංකා සංචිතය නම් කර තිබේ. මෙම සංචිතයට තිසර පෙරේරා සහ නුවන් කුලසේකර කැඳවා තිබීම විශේෂත්වයකි. තිසර පෙරේරා පසුගිය වසරේ දී දකුණු අප්‍රිකාවට එරෙහිව ටෙස්ට් වරම් දිනාගත්තේය. නුවන් කුලසේකර අවසන් වරට ටෙස්ට් තරගයක් සඳහා සහභාගී වී ඇත්තේ 2010 වසරේදීය. ජීවන් මෙන්ඩිස් ද සංචිතයට ඇතුළත් කර ඇත. නායක ‍මහේල ජයවර්ධන, ඇන්ජලෝ මැතිව්ස්, ටී.එම්. ඩිල්ෂාන්, තරංග පරණවිතාන, කුමාර් සංගක්කාර, තිලාන් සමරවීර, දිනේෂ් චන්දිමාල්, ප්‍රසන්න ජයවර්ධන, චානක වෙලගෙදර, සුරාජ් රන්දිව් සහ රංගන හේරත් 15 දෙනෙකුගෙන් සමන්විත සංචිතයට ඇතුළත්ය. දෙරට අතර පළමු ටෙස්ට් තරගය ලබන සිකුරාදා ගාල්ල, අන්තර්ජාතික ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=25179", "Category": null, "Parent URL": null}