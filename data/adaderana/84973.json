{"Source": "Adaderana", "Timestamp": "February 28, 2018 12:45 pm", "Headline": "ජනාධිපති නිල නිවසේ නවාතැන් ගන්නවානම් මුදල් අයකර ගන්න වෙනවා-අමරවීර කියයි", "News Content": "උතුරේ සංවර්ධන කටයුතු සඳහා පැමිණෙන මැති ඇමතිවරුන් ඇතුළු රජයේ නිලධාරීන් සඳහා නවාතැන් පහසුකම් ලබාදීමට එම ප්‍රදේශයේ පිහිටි ජනාධිපති නිල නිවස ලබාදීම සම්බන්ධයෙන් ජනාධිපතිවරයාගේ අවධානය යොමුව තිබේ. අමාත්‍ය මහින්ද අමරවීර මහතා අද දෙරණට සඳහන් කළේ එම නිල නිවසේ නඩත්තු කටයුතු සඳහා විශාල මුදලක් දැරීමට සිදුවන බැවින් එය නවාතැන් පහසුකම් සඳහා ලබාදීම සම්බන්ධයෙන් ජනාධිපතිවරයාගේ අවධානය යොමුව ඇති බවයි. එමෙන්ම නවාතැන් පහසුකම් ලබාගන්නා නිලධාරීන්ගෙන් ඒ සඳහා මුදල් අය කර ගැනීමටද බලාපොරොත්තු වන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=84973", "Category": null, "Parent URL": null}