{"Source": "Adaderana", "Timestamp": "June 18, 2011 03:04 pm", "Headline": "ඇතැම් කණ්ඩායම් මුදලට රට අස්ථාවර කිරීමට අරඅදිනවා", "News Content": "විදේශීය රාජ්‍ය නොවන සංවිධාන මගින් මුදල් ලබාගෙන රට අස්ථාවර කිරීමට ඇතැම් කණ්ඩායම් අරඅදින බව අග්‍රාමාත්‍ය දි.මු.ජයරත්න මහතා පවසයි. ත්‍රස්තවාදයක් රට තුළ යළි ගොඩනැගීමට මාන බලන එම කණ්ඩායම්වල අපේක්ෂාවන් පිළිබඳ රජය මනා ‍අවබෝධයකින් පසුවන බව අග්‍රාමාත්‍යවරයා සඳහන් කළේය. වැලිකන්ද, අසේලපුර, ශ්‍රී සුදර්ශනාරාමයේ පැවති උත්සවයකට සහභාගී වෙමින් ඔහු මේ අදහස් පළ කළේය. විදේශයන්ගෙන් රටට එල්ල වන විවිධ බලපෑම් පරාජය කිරීමට දේශපාලන වශයෙන්, ජාතීන් වශයෙන් හා ආගම් වශයෙන් බෙදීමකින් තොරව සියලු ජනතාව එක්විය යුතු බව අග්‍රාමාත්‍ය දි.මු. ජයරත්න මහතා එහිදී අවධාරණය කළේය.", "URL": "https://sinhala.adaderana.lk/news.php?nid=16845", "Category": null, "Parent URL": null}