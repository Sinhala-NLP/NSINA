{"Source": "Adaderana", "Timestamp": "December 19, 2017 09:00 am", "Headline": "යතුරුපැදි 2 එකිනෙක ගැටී ජීවිත 2ක් නවතී", "News Content": "කිලිනොච්චිය - යාපනය මාර්ගයේ අලිමංකඩ, කට්ටුවාන්කොට්ටි ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. යතුරුපැදි දෙකක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබු යතුරුපැදි දෙකෙහි ගමන් ගත් කාන්තාවක ඇතුළු පුද්ගලයින් සිව් දෙනෙකු කිලිනොච්චිය රෝහලට ඇතුළත් කිරීමේ දී පැදිකරුවන් දෙදෙනා මියගොස් තිබේ. මියගොස් ඇත්තේ 28 හැවිරිදි කට්ටුවාන්කොට්ටි ප්‍රදේශයේ පදිංචිව සිටි අයෙකු සහ 36 හැවිරිදි කරවට්ටි ප්‍රදේශයේ පදිංචිව සිටි අයෙකි. අනතුර සම්බන්ධයෙන් කිළිනොච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=81753", "Category": null, "Parent URL": null}