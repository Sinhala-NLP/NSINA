{"Source": "Adaderana", "Timestamp": "March 18, 2010 04:14 pm", "Headline": "ජ්‍යෙෂ්ඨ පුරවැසියන්ට ප්‍රසාද පොලියක්", "News Content": "වයස අවුරුදු 60 ට වැඩි ජ්‍යෙෂ්ඨ පුරවැසියන්ගේ ඉතුරුම් හා ස්ථාවර තැන්පතු සඳහා ප්‍රසාද පොලියක් ලබාදීමට ශ්‍රී ලංකා මහ බැංකුව තීරණය කර තිබේ. එම තැන්පතු සඳහා සියයට 20 ක ප්‍රසාද පොලියක් ලබාදීමට අපේක්ෂා කරන බව මහ බැංකුව පවසයි. මෙම වසරේ ජනවාරි පළමුවැනිදා සිට බලපැවැත්වෙන පරිදි මෙම ‍ප්‍රසාද පොලී දීමනාව ලබාදෙන බව සඳහන්ය. ඒ අනුව තනිව හෝ හවුල් ගිණුම් වශයෙන් පවතින ජ්‍යෙෂ්ඨ පුරවැසියන්ගේ කාලත්‍රයා සමග පවතින හවුල් ගිණුම් සඳහා මෙම ප්‍රසාද පොලී අනුපාතය ලබාදෙනු ඇත.", "URL": "https://sinhala.adaderana.lk/news.php?nid=7357", "Category": null, "Parent URL": null}