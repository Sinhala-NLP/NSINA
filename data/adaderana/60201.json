{"Source": "Adaderana", "Timestamp": "May 16, 2016 03:49 pm", "Headline": " කුරුණෑගල සැමරුමට කාටවත් යන්න බෑ", "News Content": "මහින්ද රාජපක්ෂ හිටපු ජනපති විසින් කුරුණෑගලදී පැවැත්වීමට යන යුද සැමරුමට ත්‍රිවිද හමුදා ප්‍රධානින්ගේ අවසරයකින් තොරව කිසිදු නිලධාරියෙකුට සහභාගි විය නොහැකි බව ආරක්ෂක ලේකම් කරුණාසේන හෙට්ටිආරච්චි මහතා කියයි.කුරුණෑගලදී යුද සැමරුමක් පැවැත්වීමට සූදානම් බවට තමන්ටද තොරතුරු වාර්තා වී ඇති බවත්, හමුදා ප්‍රධානීන්ගේ අවසරයකින් තොරව කිසිදු හමුදා නිලධාරියෙකුට එම අවස්ථාවට සහභාගිවිය නොහැකි බවත් ඒ මහතා අද පැවැති මාධ්‍ය හමුවකදී පැවසීය.රජය විසින් නිල වශයෙන් පවත්වන ජාතික රණවිරු දින සැමරුම බත්තරමුල්ල රණවිරු ස්මාරකය අසළදී ලබන 18 වැනිදා පවත්වන බවද ඒ මහතා කීවේය.මේ අතර හිටපු ජනාධිපති මහින්ද රාජපක්ෂ මහතාගේ ආරක්ෂාව සඳහා සිටි සියලු හමුදා නිලධාරීන් මේ වන විට ඉවත් කර ඒ සඳහා පොලිස් නිලධාරීන් අනුයුක්ත කිරීමට පියවර ගෙන ඇති බවද හෙතෙම පැවසීය. හිටපු ආරක්ෂක ලේකම් ගෝඨාභය රාජපක්ෂ මහතාගේ ආරක්ෂාව සඳහා ද හමුදා නිලධාරීන් වෙනුවට පොලිස් නිලධාරීන් යෙදවීමට පියවර ගෙන ඇතැයි හෙතෙම කීවේය.මේ අතර වැසි සහිත කාලගුණ තත්ත්වය හේතුවෙන් පීඩාවට පත්ව සිටින ජනතාවට සහන සැලසීම සඳහා හමුදාව යොදා ඇතැයිද ඒ මහතා පැවසීය.දෙහිඕවිට නායයාම සිදු වූ ස්ථානයට යුද හමුදාවත්, කොළොන්නාව ප්‍රදේශයට නාවික හමුදාව බෝට්ටු ලබාදුන් බවත් කියා සිටි ඒ මහතා කොළඹ නගර සභාව, නාගරික සංවර්ධන අධිකාරිය, ඉඩම් ගොඩකිරීමේ හා සංවර්ධනය කිරීමේ සංස්ථාව සමග එක්ව අවශ්‍ය කටයුතු කරගෙන යන බවද සඳහන් කළේය.ආපදා තත්ත්වයන් සොයමින් ජනතාව දැනුවත් කිරීමට ත්‍රිවිද හමුදාවේ සියලුම මෙහෙයුම් මධ්‍යස්ථාන හරහා කටයුතු කරන බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=60201", "Category": null, "Parent URL": null}