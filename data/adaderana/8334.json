{"Source": "Adaderana", "Timestamp": "May 11, 2010 12:50 pm", "Headline": "ජනාධිපතිවරණයේ ජය අකීනෝට?", "News Content": "පිලිපීන ජනාධිපතිවරණයෙන් බෙනිග්නෝ අකීනෝ ජය ලබා ඇති බවට වාර්තා පළ වේ. එහෙත් ඒ සම්බන්ධ නිල නිවේදනය නිකුත් වී නැත. ඔහුගේ ප්‍රතිවාදියා වූ ජෝසප් එස්ට්‍රාඩා ද අකීනෝගේ ජයග්‍රහණය පිළිබඳ මෙතෙක් ප්‍රකාශයක් නිකුත් ‍කර නොමැති බව වාර්තා‍ වේ. ප්‍රකාශිත ඡන්ද සංඛ්‍යාවෙන් 40% කට ආසන්න ප්‍රමාණයක් ලබා ගැනීමට අක‍ීනෝ සමත් වී ඇති බව පිලිපීන වාර්තා පවසයි. ජෝසප් එස්ට්‍රාඩාට ලබා ගත හැකි වී ඇත්තේ 25% කට ආසන්න ඡන්ද ප්‍රමාණයක් පමණක් බව සඳහන්ය. විවිධ ප්‍රචණ්ඩ ක්‍රියා මැද සිදු කෙරුණු පිලිපීන මැතිවරණයේ දී ඊයේ දිනයේ පමණක් පුද්ගලයින් 6 දෙනෙකු මිය ගොස් තිබුණි. මේ අතර අකීනෝගේ ජයග්‍රහණය පිළිබඳ වාර්තා පළ වීමත් සමඟ එරට සෙසු දේශපාලන පක්ෂ වලින් ඔහුට සුභ පැතුම් පිරිනමා ඇති බව ද වාර්තා වේ. බෙනිග්නෝ අකීනෝ එරට හිටපු ජනාධිපතිවරුන්‍ දෙපළකගේ පුත්‍රයා වීම ද විශේෂත්වයකි.", "URL": "https://sinhala.adaderana.lk/news.php?nid=8334", "Category": null, "Parent URL": null}