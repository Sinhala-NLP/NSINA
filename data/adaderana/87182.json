{"Source": "Adaderana", "Timestamp": "April 9, 2018 04:41 pm", "Headline": "ජාතික ළමා ආරක්ෂක අධිකාරියට නව සභාපතිවරයෙක්", "News Content": "ජාතික ළමා ආරක්ෂක අධිකාරියේ නව සභාපතිවරයා ලෙස නීතිඥ එච්.එම් අභයරත්න මහතා පත් කර තිබේ. ජනාධිපති මෛත්‍රීපාල සිරිසේන මහතා විසින් අදාළ පත් කිරීම සිදු කළ බව එම අධිකාරිය සඳහන් කළේය. නිතිඥ එච්.එම් අභයරත්න මහතා ජාතික ළමා ආරක්ෂක අධිකාරීයේ 08 වන සභාපතිවරයාය. ඔහු මිට පෙර ජාතික තරුණ සේවා සභාවේ පළාත් අධ්‍යක්ෂ ලෙස කටයුතු කර තිබේ. මීට අතරව කැනඩා ලෝක විශ්වවිද්‍යාල සේවායේ දිස්ත්‍රික් සම්බන්ධිකාරක ලෙස ද පසු අස්වනු තාක්ෂණික ආයතනයේ සභාපතිවරයා ලෙස ද එච්.එම් අභයරත්න මහතා කටයුතු කර ඇති බව ජාතික ළමා ආරක්ෂක අධිකාරිය පවසයි.", "URL": "https://sinhala.adaderana.lk/news.php?nid=87182", "Category": null, "Parent URL": null}