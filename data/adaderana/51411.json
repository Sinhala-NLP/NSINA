{"Source": "Adaderana", "Timestamp": "May 18, 2015 01:21 pm", "Headline": "රවීට එරෙහිව විශ්වාසභංගයක්", "News Content": "මුදල් අමාත්‍ය රවී කරුණානායක මහතාට එරෙහිව පාර්ලිමේන්තු මන්ත්‍රීවරුන් 100 ට අධික සංඛ්‍යාවකගේ අත්සනින් යුතුව විශ්වාසභංග යෝජනාවක් කථානායක චමල් රාජපක්ෂ මහතාට බාර දී තිබේ.අද(18) 12.35 ට පමණ පාර්ලිමේන්තුවේ කථානායක නිල කාමරයේදී මෙම යෝජනාව බාරදුන් බව පාර්ලිමේන්තු මන්ත්‍රී රංජිත් ද සොයිසා මහතා අද දෙරණට කියා සිටියේය.තමා මෙන්ම බන්දුල ගුණවර්ධන,වීරකුමාර දිසානායක,ජානක වක්කුඹුර යන මන්ත්‍රීවරුන් මෙම අවස්ථාවට එක්වූ බව හෙතෙම සඳහන් කළේය.මෙම විශ්වාස භංග යෝජනාවට විපක්ෂයේ මන්ත්‍රීවරුන් මෙන්ම ආණ්ඩු පක්ෂයේ මන්ත්‍රීවරුන්ද අත්සන් තබා ඇති බව සොයිසා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=51411", "Category": null, "Parent URL": null}