{"Source": "Adaderana", "Timestamp": "June 6, 2017 07:37 pm", "Headline": "ඇෆ්ගනිස්ථානයේ බෝම්බ පිපුරුමක් - 10 ක් මරුට", "News Content": "ඇෆ්ගනිස්ථානයේ හෙරට් ප්‍රාන්තයේ ප්‍රධාන පෙළේ ඉස්ලාම් පල්ලියක් හා පොලිස් ස්ථානයක් අසළ සිදුවූ බෝම්බ පිපුරුමකින් පුද්ගලයින් 10 දෙනෙකු පමණ ජීවිතක්ෂයට පත්ව තිබේ.පොලිස් මාධ්‍ය ප්‍රකාශක අබ්දුල් අහිඩ් වලි ෂාදා පවසා ඇත්තේ මෙම බෝම්බය අසළ රික්ෂෝවක අටවා තිබුණු බව හා පුද්ගල මරණ සංඛ්‍යාව තවත් ඉහළ යනු ඇති බවයි.තලේබාන් සංවිධානයේ මාධ්‍ය ප්‍රකාශක ෂබිහුල්ලාහ් මුජාහිද් අල්ජසීරා පුවත් සේවයට පවසා ඇත්තේ මෙම ප්‍රහාරයට තම සංවිධානයේ සම්බන්ධතාවක් නොමැති බවයි.එමෙන්ම මෙම ප්‍රහාරය සම්බන්ධයෙන් මෙතෙක් කිසිවෙකු වගකීම බාර ගෙන නොමැත.", "URL": "https://sinhala.adaderana.lk/news.php?nid=73972", "Category": null, "Parent URL": null}