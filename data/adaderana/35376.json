{"Source": "Adaderana", "Timestamp": "June 30, 2013 09:04 pm", "Headline": "නියෝජ්‍ය ඇමති සරත් කුමාරට අභියෝගයක්", "News Content": "ලබන 03 දිනට ප‍්‍රථම ශී‍්‍ර ලංගම මීගමුව ඩීපෝවේ සේවකයින්ට අපේ‍්‍රල්, මැයි මාසවල මාසික වේතන ලබාදීමට අපොහොසත් වුවහොත් ධීවර හා ජලජ සම්පත් නියෝජ්‍ය අමාත්‍ය සරත් කුමාර ගුණරත්න මහතා සියලු තනතුරුවලින් ඉල්ලා අස්විය යුතු බව සමස්ත ලංකා ප‍්‍රවාහන සේවක සංගමය පවසයි. වැටුප් ඉල්ලා මීගමුව ඩිපෝවේ සේවකයින් පසුගිය 26දා ආරම්භ කළ විරෝධතාවයට නියෝජ්‍ය ඇමතිවරයා බාධා කළ බවත් ඒ පිළිබඳව අප්‍රසාදය පළ කරන අතරම ඔහු විසින් පොරොන්දු වූ පරිදි සේවක වැටුප් ලබාදිය යුතු බවත් එම සංගමයේ ප්‍රධාන ලේකම් සේපාල ලියනගේ මහතා විසින් නිකුත් කළ නිවේදනයක දැක්වෙයි. එකී නිවේදනය වැඩිදුරටත් පහත පරිදිය. 2013 අපේ‍්‍රල් මැයි මාසවල මාසික වේතන ඉල්ලා ශී‍්‍ර ලංගම මීගමුව ඩිපෝවේ සේවකයින් කිසිදු බේදයකින් තොරව සියලූම දෙනා 2013.06.26. වැනි දින වෘත්තීය කි‍්‍රයාමාර්ගයකට පිවිස ඇත. මෙම වෘත්තීය කි‍්‍රයාමාර්ගය කඩාකප්පල් කිරීමට නියෝජ්‍ය අමාත්‍යවරයෙකු වන සරත් කුමාර ගුණරත්න මහතා 2013.06.29 වැනි දින උදේ 200 කට පමණ වැඩි මැර පිරිසක් සමග මීගමුව ඩිපෝවට බලහත්කාරයෙන් ඇතුළු වී අංක NA 4124, NA3856, NA8967, NA3292, NA5088, NA5359, NA4155, 63-3413, 63-2811 යන අංක දරණ බස්රථ 09 බලහත්කාරයෙන් පැහැරගෙන යාමට ඉඩසලසා ඇත. අනතුරුව ඇමතිවරයා සමග පැමිණි ජේමිස් ඇන්ටා නැමති ප‍්‍රධාන මැරයාට මීගමුව ඩිපෝව භාරගෙන පාලනය කරන ලෙසත් දූෂණ, වංචාවන්වලට වැඩ තහනම් කර ඇති එම ඩිපෝවේ වෘත්තීය සමිති නායකයෙකුට ජේමිස් ඇන්ටාට සහයෝගය දෙන ලෙසත් නියෝජ්‍ය ඇමතිවරයා පවසා ඇත. ඔහු විසින් කරන ලද මෙම කි‍්‍රයාවට හා ප‍්‍රකාශයට සේවකයින්ගෙන් ආ විරෝධය සමනය කිරීමට 2013.07.03 වැනි දිනට ප‍්‍රථම එම සේවකයන්ගේ අපේ‍්‍රල්, මැයි මාසවල මාසික වේතන ලබාදෙන බවට නියෝජ්‍ය ඇමතිවරයා පොරොන්දු වී ඇත. වගකිවයුතු වෘත්තීය සමිතියක් වශයෙන් අප සංගමය සරත් කුමාර ගුණරත්න නියෝජ්‍ය ඇමතිවරයාට අභියෝගයක් කරන්නෙමු. 2013.07.03. වැනි දිනට ප‍්‍රථම මීගමුව ඩිපෝ සේවකයන්ගේ අපේ‍්‍රල්, මැයි මාසවල මාසික වේතන ලබාදීමට අපොහොසත් වුවහොත් නියෝජ්‍ය ඇමතිවරයාට ලැජ්ජාවක් තියෙනවා නම් ඔහු සියලූ තනතුරුවලින් ඉල්ලා අස්විය යුතු බවය. ජේමිස් ඇන්ටාගේ නායකත්වයෙන් 200 ක පමණ මැර කණ්ඩායමක් සමග සරත් කුමාර ගුණරත්න ඇමතිවරයාට මාස ගණන් තම වැටුප නොමැතිව සිටින අසරණ මීගමුව ඩිපෝවේ ශී‍්‍ර ලංගම සේවකයින්ට මෙවැනි චන්ඩිකම්, මැරකම් පෙන්වීමට හැකියාව තියෙනවා නම් එම සේවකයන්ගේ මාසික වේතනය ලබාදීම සඳහා අවශ්‍ය මූල්‍ය ප‍්‍රතිපාදන හිතාමතාම ලබා නොදෙන මුදල් අමාත්‍යාංශය ඉදිරි පිටටද ගොස් එම චන්ඩිකම්, මැරකම් පෙන්වන ලෙසද අප සංගමය තවත් අභියෝගයක් සරත් කුමාර ගුණරත්න නියොජ්‍ය ඇමතිවරයාට කරන්නෙමු. අවසාන වශයෙන් ජනාධිපතිවරයා ඇතුළු මෙම ආණ්ඩුවෙන් අප සංගමය ඉල්ලා සිටින්නේ ශී‍්‍ර ලංගම සේවකයන්ගේ ජීවිත සමග ප‍්‍රාදේශීය දේශපාලන මැරයින්ට සෙල්ලම් කිරීමට ඉඩ නොදෙන ලෙසය.", "URL": "https://sinhala.adaderana.lk/news.php?nid=35376", "Category": null, "Parent URL": null}