{"Source": "Adaderana", "Timestamp": "April 18, 2016 03:08 pm", "Headline": "දුම්රිය කාලසටහන සංශෝධනය වෙයි", "News Content": "සීදුව සහ කටුනායක දුම්රිය ස්ථාන අතර දුම්රිය මාර්ගයේ අළුත්වැඩියා කටයුතු හේතුවෙන් ලබන බදාදා දිනයේ එම මාර්ගයේ දුම්රිය ධාවන කාලසටහන සංශෝධනය කර තිබේ.ශ්‍රී ලංකා දුම්රිය සේවය පවසන්නේ බදාදා පස්වරු 02.00 සිට පස්වරු 06.00 දක්වා අදාළ දුම්රිය මාර්ග කොටස වසා දමන බවයි.ඒ අනුව පස්වරු 02.35ට කොළඹ කොටුව සිට හලාවත දක්වා ධාවනය කිරීමට නියමිත දුම්රියත්, පස්වරු 05.10ට හලාවත සිට කොළඹ කොටුව දක්වා ධාවනයට නියමිත දුම්රියත් අවලංගු කර තිබේ.එදින කොළඹ කොටුවේ සිට හලාවත දක්වා දුම්රිය පස්වරු 04.45ට සහ පස්වරු 04.55ට ධාවනය කිරීමට නියමිතය.එම දුම්රිය රාත්‍රී 07.30ට සහ රාත්‍රී 08.16ට හලාවත දුම්රිය ස්ථානයට ලගාවීමට නියමිත බව ශ්‍රි ලංකා දුම්රිය සේවය පවසයි.නූර්නගර් දුම්රිය ස්ථානයෙන් පස්වරු 04.40ට පිටත්වන දුම්රිය රාත්‍රී 09.12ට කොළඹ කොටුවට පැමිණීමට නියමිතය.", "URL": "https://sinhala.adaderana.lk/news.php?nid=59284", "Category": null, "Parent URL": null}