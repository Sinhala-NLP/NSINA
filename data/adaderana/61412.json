{"Source": "Adaderana", "Timestamp": "June 24, 2016 07:54 am", "Headline": "  විගණකාධිපති-මුදල් ඇමති විශේෂ සාකච්ඡාවක්", "News Content": "විගණකාධිපති ගාමිණී විජේසිංහ මහතා සහ මුදල් අමාත්‍ය රවී කරුණානායක මහතා අතර විශේෂ සාකච්ඡාවක් අද(24) පැවැත්වෙයි.අද පෙරවරු 09.30ට මුදල් අමාත්‍යාංශයේ එම සාකච්ඡාව පැවැත්වීමට නියමිතය.ශ්‍රි ලංකා රජය ලබා ගෙන ඇති ණය මුදල් සම්බන්ධයෙන් විගණකාධිපති වාර්තාව සහ මුදල් අමාත්‍යාංශ වාර්තාව අතර පරස්පරතාවක් මතුවීම හේතුවෙන් මේ දිනවල ඒ පිළිබඳ දැඩි කතාබහට ලක්වෙයි.විගණකාධිපතිවරයාගේ වාර්තාව සම්බන්ධයෙන් පාර්ලිමේන්තුවේදී ද අවධානයට ලක් වුණි.කෙසේ වුවද විගණකාධිපතිවරයා පෙන්වා දෙන්නේ තමා ස්වාධීන වාර්තාවක් ඉදිරිපත් කර ඇති බවයි.", "URL": "https://sinhala.adaderana.lk/news.php?nid=61412", "Category": null, "Parent URL": null}