{"Source": "Adaderana", "Timestamp": "October 24, 2018 09:26 am", "Headline": "මහජන මුදලින් ත්‍රස්තවාදීන්ට වන්දි ගෙවීම ගැන ගෝඨා කියයි", "News Content": "ජනතාවගේ මුදලින් කොටි ත්‍රස්තවාදීන් සඳහා වන්දි ගෙවීම කොතරම් සාධාරණ දැයි හිටපු ආරක්ෂක ලේකම් ගෝඨාභය රාජපක්ෂ මහතා පවසයි. කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින් හිටපු ආරක්ෂක ලේකම්වරයා මේ බව සඳහන් කළේය. මෙම අවස්ථාව සඳහා හිටපු ජනාධිපති මහින්ද රාජපක්ෂ මහතාද එක්ව සිටියේය. අතුරුදහන් වූ අය සඳහා වන්දි ගෙවීමේදී මරාගෙන මැරෙන බෝම්බකරුවෙක් අතුරුදහන් වී තිබුණහොත් එම පුද්ගලයාටද වන්දි ගෙවීමට සිදු වන බව හිටපු ආරක්ෂක ලේකම්වරයා පෙන්වා දෙයි.", "URL": "https://sinhala.adaderana.lk/news.php?nid=98135", "Category": null, "Parent URL": null}