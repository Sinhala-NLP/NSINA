{"Source": "Adaderana", "Timestamp": "September 11, 2016 03:44 pm", "Headline": " වෛද්‍ය සිසුවාට ජීවිතය එපා වෙයි", "News Content": "කොළඹ විශ්වවිද්‍යාලයේ ශිෂ්‍ය නේවාසිකාගාරයක තිබී වෛද්‍ය ශිෂ්‍යයෙකුගේ මළ සිරුරක් සොයාගෙන තිබේ.කුරුඳුවත්ත පොලීසිය පැවසුවේ අදාළ සිසුවා සියදිවි හානිකරගෙන ඇති බවට සැක කරන බවයි.එම විශ්ව විද්‍යාලයට අයත් නොරිස් කැනල්හි පිහිටි ශිෂ්‍ය නේවාසිකාගාරයේ කාමරයක් තුළ තිබී අද(11) පෙරවරුවේ මෙම සිසුවාගේ මළ සිරුර සොයාගෙන තිබේ.පොලීසිය සඳහන් කළේ එන්නතක් ශරීර ගත කරගනිමින් මෙම සිසුවා සියදිවි හානිකරගෙන ඇති බවට සැක කරන බවයි.ඔහු විසින් සියදිවි නසා ගැනීමට පෙර ලියන ලද ලිපියක් ද පොලීසිය විසින් සොයාගෙන තිබේ.මෙලෙස මියගොස් ඇත්තේ 27 හැවිරිදි බිබිල, යලකුඹුර ප්‍රදේශයේ පදිංචිව සිටි වෛද්‍ය ශිෂ්‍යයෙකු බව සඳහන්ය.එම සිසුවා කොළඹ විශ්ව විද්‍යාලයේ වෛද්‍ය පීඨයේ අවසන් වසරේ ඉගෙනුම ලබමින් සිට ඇති අතර අවස්ථා කිහිපයකදීම විභාගය අසමත් වී ඇති බවට තොරතුරු අනාවරණය වී තිබේ.‍ෙ", "URL": "https://sinhala.adaderana.lk/news.php?nid=64003", "Category": null, "Parent URL": null}