{"Source": "Adaderana", "Timestamp": "August 1, 2018 03:42 pm", "Headline": "වත්මන් පාර්ලිමේන්තුව විකෘති පාර්ලිමේන්තුවක්", "News Content": "වත්මන් පාර්ලිමේන්තුව විකෘති වූ පාර්ලිමේන්තුවක් බව ඒකාබද්ධ විපක්ෂය පවසයි. අද (01) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කෙහෙලිය රඹුක්වැල මහතා මේ බව ප්‍රකාශ කළේය. වත්මන් පාර්ලිමේන්තුව විකෘතිභාවයට රටටද බලපා ඇති බවද ඒ මහතා පැවසීය. වත්මන් රජය තරම් ජාතික සම්පත් විනාශ කරන රජයක් වෙන කිසි දිනක නොතිබූ බවද ඒ මහතා පැවසීය. විකෘති වූ දේශපාලන වටාපිටාව සහ විකෘති කර ඇති යහපාලනය අවසාන කිරීම සඳහා ජනතාව පෙළ ගැසිය යුතු බවද ඒ මහතා පැවසීය. ලෝක සෞඛ්‍ය සංවිධානයේ තනතුරු ලබාදෙන්නේ පිළිවෙලක් අනුව බවත් ඒ අනුව වත්මානයේද එම තනතුර ලැබී ඇත්තේ ඒ ආකාරයෙන් බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93626", "Category": null, "Parent URL": null}