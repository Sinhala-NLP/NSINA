{"Source": "Adaderana", "Timestamp": "August 24, 2017 04:57 pm", "Headline": "මෙරට ගුරුවරුන් පිරිසක් ඕස්ට්‍රේලියාවේ පුහුණුවක", "News Content": "තාක්ෂණය අභියෝගයක් නොවන දරුපරපුරක් අනාගත ලෝකයට දායාද කිරීමේ අරමුණින් 'සුහුරු පන්ති කාමර' (Smart Class Room) වැඩසටහන මේ වනවිට පාසල් පද්ධතිය වෙත නියාමන මට්ටමින් හඳුන්වා දී ඇත. කෝට්ටේ ශ්‍රී ජයවර්ධනපුර මහාවිද්‍යාලය කේන්ද්‍ර කරගෙන ක්‍රියාත්මක වන මෙම වැඩසටහනට සමගාමීව එම විදුහලේ විදුහල්පති ඇතුළු සුහුරු පන්ති කාමර ඉගෙනුම්-ඉගැන්වීම් ක්‍රියාවලියට සම්බන්ධ ගුරුභවතුන් 7 දෙනෙකු සහ ජාතික අධ්‍යාපන ආයතනයේ නිලධාරියෙකු ඕස්ට්‍රේලියාවේ මෙල්බර්න් විශ්වවිද්‍යාලයට අනුබද්ධිත ආසියා අධ්‍යාපන පදනමෙහි (Asia Education Foundation) පුහුණු සංචාරයකට පසුගිය දා පිටත්ව ගියේය. මෙහිදී ඕස්ට්‍රේලියාවේ අධ්‍යාපන පද්ධතිය සහ තොරතුරු හා සන්නිවේදන තාක්ෂණය ඉගෙනුම් ඉගැන්වීම් ක්‍රියාවලියට යොදා ගන්නා ආකාරය පිළිබඳව පුහුණුවක් සහ පාසල් නිරීක්ෂණ සංචාරයකට ද මෙම කණ්ඩායම සහභාගී වීමට නියමිතය.", "URL": "https://sinhala.adaderana.lk/news.php?nid=76648", "Category": null, "Parent URL": null}