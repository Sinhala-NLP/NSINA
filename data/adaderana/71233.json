{"Source": "Adaderana", "Timestamp": "March 22, 2017 11:20 pm", "Headline": "කිසිදු දෙමුහුන් අධිකරණයකට එකඟ නැහැ", "News Content": "කිසිදු දෙමුහුන් අධිකරණයක් සම්බන්ධයෙන් එක්සත් ජාතීන්ගේ මානව හිමිකම් කොමිසමේ දී එකඟත්වයක් පළ නොකළ බව විදේශ කටයුතු නියෝජ්‍ය අමාත්‍ය හර්ෂ ද සිල්වා මහතා පවසයි. මානව හිමිකම් යෝජනා ක‍්‍රියාත්මක කිරීම සම්බන්ධයෙන් අදහස් පළ කරමින් නියෝජ්‍ය අමාත්‍යවරයා මේ බව කියා සිටියේ ය. රටවල් ගණනාවක් ශ‍්‍රී ලංකවට සහයෝගය දැක්වීමට හා දායකත්වය ලබා දීමට කැමැත්ත පල කළ බවත් එහිදී සමහරු දෙමුහුන් අධිකරණයක් අවශ්‍ය බව කියා සිටි බව ද හර්ෂ ද සිල්වා මහතා පවසයි. කෙසේ වෙතත් මෙම දෙමුහුන් අධිකරණයක් රට තුළ ස්ථාපිත කිරීම සදහා කිසිදු යෝජනාවකට එකඟත්ව පළ නොකළ නමුත් ලංකාවේ අධිකරණ පද්ධතිය තුළින් සාධාරණයක් ඉටු කර දීමට හැකි ක‍්‍රමවේදයක් සැකසිය යුතු බව ද නියෝජ්‍ය අමාත්‍යවරයා මෙහිදී වැඩි දුරටත් පැවසීය. එමෙන්ම 2015 දී ජීනිවාහි එකඟ වු නිර්දේශ කි‍්‍රයාත්මක කිරීමට තවත් වසර 2 කින් කාලය දීර්ඝ කිරීම සදහා ඇමෙරිකවේ සහ බි‍්‍රතාන්‍යයේ සහය හිමිව ඇති ඇති බවත් නියෝජ්‍ය අමාත්‍යවරයා පැවසීය.", "URL": "https://sinhala.adaderana.lk/news.php?nid=71233", "Category": null, "Parent URL": null}