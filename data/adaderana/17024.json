{"Source": "Adaderana", "Timestamp": "June 26, 2011 04:12 pm", "Headline": "රනිල් අමෙරිකාවට", "News Content": "විපක්ෂ නායක රනිල් වික්‍රමසිංහ මහතා මේ සතියේ දී අමෙරිකානු සංචාරයක නිරත වන බව දේශපාලන ආරංචි මාර්ග සඳහන් කරයි. එක්සත් ජාතික පක්ෂ ප්‍රකාශකයෙකු කියා සිටියේ සතියක කාලයක් සඳහා විපක්ෂ නායකවරයා අදාළ සංචාරයේ නිරත වන බවයි. එහිදී වොෂිංටන් ඩි.සි. සහ නිව්යෝර්ක් නගරවල දී අමෙරිකානු රජයේ නිලධාරීන් සහ ‍ඩිමොක්‍රටික් පක්ෂ නියෝජිතයන් කිහිපදෙනෙකු සමඟ රනිල් වික්‍රමසිංහ මහතා සාකච්ඡා පැවැත්වීමට ද නියමිතය. රනිල් වික්‍රමසිංහ මහතා පසුගියදා යුරෝපා සංචාරයක ද නිරත විය.", "URL": "https://sinhala.adaderana.lk/news.php?nid=17024", "Category": null, "Parent URL": null}