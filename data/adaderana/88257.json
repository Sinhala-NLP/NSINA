{"Source": "Adaderana", "Timestamp": "April 29, 2018 03:24 pm", "Headline": "ආණ්ඩුවකට පාරිභෝගික භාණ්ඩවල මිල පහත දැමීමේ හැකියාවක් නෑ", "News Content": "රුපියල අවප්‍රමාණය වීම වැලැක්විමට අසමත් වන ආණ්ඩුවකට පාරිභෝගික භාණ්ඩවල මිල පහත දැමිය නොහැකි බව එක්සත් ජනතා නිදහස් සන්ධාන පාර්ලිමේන්තු මන්ත්‍රි බන්දුල ගුණවර්ධන මහතා පවසයි. හෝමාගම නගරයේ අද (29) පෙරවරුවේ පැවැති උත්සවයකින් පසුව මාධ්‍යයට අදහස් පලකරමින් ඔහු මේ බව ප්‍රකාශ කළේය. අනගාරික ධර්මපාල ශ්‍රීමතාණන්ගේ 85 වන ගුණ සමරුව වෙනුවේන් හෝමාගම නගර මධ්‍යයේ පිහිටි ඒ මහතාගේ පිළිරුවට පුෂ්පොහාර පුද කිරිම පාර්ලිමෙන්තු මන්ත්‍රි බන්දුල ගුණවර්ධන මහතාගේ ප්‍රධානත්වයේන අද පෙරවරුවේ සිදු කෙරිණි. මෙම අවස්ථාවට හෝමාගම ප්‍රාදේශීය සභාවේ මන්ත්‍රිවරුන් රැසක්ද එක්ව සිටියේය. ඉදිරි කාලය තුළදී පෙට්‍රල් ගෑස් කිරිපිටි ආදී ද්‍රව්‍යවල මිල ඉහළ යාම පාලනය කිරීමට මේ ආණ්ඩුවට නොහැකි වන බව බන්දුල ගුණවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88257", "Category": null, "Parent URL": null}