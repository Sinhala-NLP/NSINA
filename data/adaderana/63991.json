{"Source": "Adaderana", "Timestamp": "September 11, 2016 10:14 am", "Headline": "දෙතැනක මරණ 2ක්", "News Content": "තණමල්විල ප්‍රදේශයේදී සිදුවු අනතුරකින් කාන්තාවක මියගොස් තිබේ. වෑන් රථයක් මාර්ගය හරහා ගමන් ගනිමින් සිටි කාන්තාවකගේ ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු කාන්තාව හම්බන්තොට රෝහල වෙත රැගෙන යාමේ දී මියගොස් තිබේ.මියගොස් ඇත්තේ තණමල්විල, තෙළුම්වැව ප්‍රදේශයේ පදිංචිව සිටි 61 හැවිරිදි කාන්තාවකි.අනතුරට සම්බන්ධ වෑන් රියදුරු අත්අඩංගුවට ගෙන ඇති අතර තණමල්විල පොලීසිය වැඩිදුර විමර්ශන සිදුකරයි. මේ අතර වැල්ලවාය - කොස්ලන්ද මාර්ගයේ සිදුවූ රිය අනතුරකින් පුද්ගලයෙකු මියගොස් තිබේ.කැබ් රථයක පිටුපස ගමන් කළ පුද්ගලයෙකු එම රථයෙන් මාර්ගයට ඇද වැටීමෙන් අනතුර සිදුව ඇති බව පොලීසිය පැවසුවේය. බරපතළ තුවාල ලැබු එම පුද්ගලයා කොස්ලන්ද රෝහලට ඇතුළත් කිරීමේ දී මියගොස් තිබේ. මියගොස් ඇත්තේ කුරුණෑගල දඹගල්ල ප්‍රදේශයේ පදිංචිව සිටි 57 හැවිරිදි පුද්ගලයෙකි. අනතුර සම්බන්ධයෙන් කොස්ලන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63991", "Category": null, "Parent URL": null}