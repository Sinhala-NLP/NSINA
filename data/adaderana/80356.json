{"Source": "Adaderana", "Timestamp": "November 22, 2017 10:56 am", "Headline": " ද්විත්ව පුරවැසිභාවය නිසා තවත් පාර්ලිමේන්තු මන්ත්‍රීවරියක ඉල්ලා අස්වෙයි", "News Content": "ද්විත්ව පුරවැසිභාවය හේතුවෙන් තවත් පාර්ලිමේන්තු මන්ත්‍රීවරියක සිය ධූරයෙන් ඉල්ලා අස් වී තිබේ. ඔස්ට්‍රේලියාවේ පාර්ලිමේන්තු මන්ත්‍රීවරියක මෙලෙස ධූරයෙන් ඉල්ලා අස්වී ඇති බව විදෙස් මාධ්‍ය පවසයි. ඒ අනුව ද්විත්ව පුරවැසිභාවය හේතුවෙන් එරට පාර්ලිමේන්තුවෙන් ඉල්ලා අස්වූ 09 වන මන්ත්‍රීවරිය බවට ඇය පත් වෙයි. ස්කයි කකොස්කි-මෝර් මන්ත්‍රීරිය මෙලෙස පාර්ලිමේන්තු මන්ත්‍රී ධූරයෙන් ඉල්ලා අස්වී ඇත්තේ ඇයට ඔස්ට්‍රේලියානු පුරවැසිභාවයට අමතරව බ්‍රිතාන්‍ය පුරවැසිභාවයද තිබීම හේතුවෙනි. ඔස්ට්‍රේලියානු ව්‍යවස්ථාවෙන් ද්විත්ව පුරවැසිභාවය දරණ පුද්ගලයින්ට පාර්ලිමේන්තු මන්ත්‍රී ධූර දැරීම තහනම් වෙයි. සියලු දේශපාලනඥයින් තම පුරවැසිභාවය සම්බන්ධයෙන් ලබන මස 05 වනදාට පෙර පැහැදිලි කිරීමක් සිදුකළ යුතු බවට ඔස්ට්‍රේලියානු රජය විසින් දැනුම්දීමක්ද සිදුකර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80356", "Category": null, "Parent URL": null}