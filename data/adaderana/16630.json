{"Source": "Adaderana", "Timestamp": "June 8, 2011 06:13 pm", "Headline": "කාසල් රී ජලාශයට දැවි තෙල් මුදාහැරලා", "News Content": "ඡායා රූ-රංජිත් රාජපක්ෂ කාසල් රී ජලාශයට ජලය සැපයෙන දික්ඔයට දැවි තෙල් එක්වීමෙන් එහි ජලය දූෂණය වී තිබේ. දැවි තෙල් ලීටර 3,000ක් පමණ දික්ඔය ආසන්නයේ පිහිටි තේ කර්මාන්ත ශාලාවකින් ඊයේ රාත්‍රීයේ දී මුදාහැර තිබීම මීට ‍හේතුව බව පොලිසිය පවසයි. මේ හේතුවෙන් කාසල් රී ජලාශය අසල ඉදිකර ඇති පෞද්ගලික ජලවිදුලි බලාගාරයක දේපල වලට ද හානී සිදුවී තිබේ. කම්කරුවන් යොදා තෙල් ඉවත් කිරීමට පියවර ගත්ත ද එය සාර්ථක වී නොමැති බව හැටන් පොලිසිය පවසයි. පොලිසිය කියා සිටියේ මේ සම්බන්ධයෙන් තේ කර්මාත්ත ශාලාවේ ප්‍රධානියා අධිකරණයට ඉදිරිපත් කරන බවයි. කෙසේ වුව ද කර්මාන්ත ශාලාවේ ප්‍රධානීයා පවසා ඇත්තේ මෙම තත්ත්වයට හේතුව කර්මාන්ත ශාලාවේ ඉන්ධන ගඩබාවේ සිදුවු කාන්දුවක් බවයි.", "URL": "https://sinhala.adaderana.lk/news.php?nid=16630", "Category": null, "Parent URL": null}