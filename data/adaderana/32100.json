{"Source": "Adaderana", "Timestamp": "March 4, 2013 11:05 am", "Headline": "තලෙයිමන්නාරම මුහුදු තීරයේ රැඳී සිටි පිරිසක් අත්අඩංගුවට", "News Content": "නීති විරෝධී ලෙස ඉන්දියාවේ සිට මෙරටට පැමිණ තලෙයිමන්නාරම මුහුදු තීරයේ රැඳී සිටි පිරිසක් නාවික හමුදාව විසින් අත්අඩංගුවට ගෙන තිබේ. මොවුන් වල්ලමක ආධාරයෙන් මෙරටට පැමිණ ඇති බව නාවික හමුදාව සඳහන් කළේය. මන්නාරම නාවික හමුදා කඳවුරේ නිලධාරීන් ලද තොරතුරකට අනුව සිදුකළ විමර්ශනය දී අදාළ පිරිස අත්අඩංගුවට ගෙන තිබේ. අත්අඩංගුවට ගත් සැකකරුවන් අතර ඉන්දීය ජාතිකයන් දෙදෙනෙක්, එක් සිංහල ජාතිකයෙක් සහ කාන්තාවන් තිදෙනෙක් වන බව වාර්තා වේ. මොවුන් අධිකරණයට ඉදිරිපත් කිරීමට නියමිතය. තලෙයිමන්නාරම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32100", "Category": null, "Parent URL": null}