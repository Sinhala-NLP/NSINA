{"Source": "Adaderana", "Timestamp": "April 17, 2019 05:12 pm", "Headline": "පිළිසරණක් නොමැති අයට සරණක් වෙන කතක්", "News Content": "කිසිවෙකුගේ පිළිසරණක් නොමැති අසරණ සතුන් වෙනුවෙන් සෞදි අරාබිය තුළ ක්‍රියාත්මක නව ව්‍යාපෘතියක් පිළිබඳව ජාත්‍යන්තර මාධ්‍ය තුළ අවධානය යොමු වී තිබේ. එය ආරම්භ කර ඇත්තේ එරට පුණ්‍යාතනයක අනුග්‍රහය ඇතිවයි. මෙම පුණ්‍ය කටයුත්ත සඳහා දායකත්වය දක්වන්නේ රියාද් අගනුවර වාසය කරන පලස්තීන ජාතික කාන්තාවක්. ඒ සඳහා ඇයත් සමඟ ස්වේච්ඡා සේවකයින් රැසක් අත්වැල් බැඳගෙන සිටින බව විදෙස් වාර්තා සඳහන් කරයි. එම ව්‍යපෘතිය ආරම්භ කර පස් වසරකට පසුව ඉන් රැකවරණය ලබන සතුන් ප්‍රමාණය ඉහළ ගොස් ඇති බව විදෙස් වාර්තා සඳහන් කරයි. මේ වනවිට එහි රැකවරණය ලබන බළලුන් සංඛ්‍යාව 80 ක් සහ සුනඛයින් සංඛ්‍යාව 30 ක් පමණ වන බව එම වාර්තාවල වැඩිදුරටත් සඳහන්. සතුන්ට කරුණාව සහ දයානුකම්පාව දැක්විය යුතුය යන පණිවිඩය සමාජගත කිරීමේ අරමුණින් මෙය පිහිටුවා තිබේ. මේ අතර මෙම ව්‍යාපෘතියට සමගාමීව අප්‍රේල් 11 සිට 13 දක්වා පැවති සත්ත්ව සායනයක් තුළ සතුන් රැසකට නව භාරකරුවන් සොයා දීමට හැකි වූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=108115", "Category": null, "Parent URL": null}