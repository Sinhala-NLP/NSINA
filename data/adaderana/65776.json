{"Source": "Adaderana", "Timestamp": "November 6, 2016 03:52 pm", "Headline": "  පූජිත එනතෙක් වික්‍රමරත්න වැඩ බලයි", "News Content": "වැඩබලන පොලිස්පතිවරයා ලෙස ‍ජ්‍යෙෂ්ඨ නියෝජ්‍ය පොලිස්පති සී.ඩී වික්‍රමරත්න මහතා පත් කර ති‍බේ.පොලිස්පති පූජිත් ජයසුන්දර මහතා ඉන්දුනීසියාවේ නිල සංචාරයක නිරත වීම හේතුවෙන් මෙම පත්කිරීම සිදු කර ඇති බව පොලිස් මූලස්ථානය සඳහන් කළේය.ඉන්දුනීසියාවේදී පැවැත්වෙන 85 වන ජාත්‍යන්තර පොලිස් සමුළුව සඳහා සහභාගීවීමට පොලිස්පතිවරයා අද (6) අළුයම දිවයිනෙන් පිටත්ව ගොස් ඇති බව සඳහන් ‍වේ.සමුළුව හෙට(07) සිට ලබන 10 වන දින දක්වා පැවැත්වෙන අතර ඒ සඳහා රටවල් 190ක පොලිස් ප්‍රධානීන් සහභාගී වන බව වාර්තා ‍වේ.සමුළුව අතරතුර පොලිස්පති පූජිත් ජයසුන්දර මහතා ඔස්‍‍ට්‍රේලියා, ඉන්දුනීසියා සහ ජපාන පොලිස්පතිවරුන් සමඟ විශේෂ සාකච්ඡා පැවැත්වීමට නියමිත බව පොලිස් මූලස්ථානය සඳහන් ක‍ළේය.", "URL": "https://sinhala.adaderana.lk/news.php?nid=65776", "Category": null, "Parent URL": null}