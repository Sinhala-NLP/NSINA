{"Source": "Adaderana", "Timestamp": "May 7, 2011 09:04 am", "Headline": "අද ප්‍රිමියර් ලීග් තවත් තරග 02 ක්", "News Content": "ඉන්දිය ප්‍රිමියර් ලීග් තරගාවලියේ තවත් තරග දෙකක් අද(07) පැවැත්වෙයි. කොල්කටා නයිට්රයිඩර්ස් කණ්ඩායම සහ චෙන්නයි සුපර්කිංග්ස් කණ්ඩායම අතර තරගය කොල්කටාහිදී පැවැත්වීමට නියමිතය. මුම්බයි ඉන්දියන්ස් සහ දිල්ලි ඩෙයාඩෙවිල්ස් කණ්ඩායම් අතර තරගය මුම්බායිහිදී පැවැත්වෙයි. මේ අතර කිංග්ස් ලෙවන් පන්ජාබ් කණ්ඩායම සමග ඊයේ(06) පැවති තරගයෙන් ලකුණු 85 ක ජයක් ලබාගැනීමට රෝයල් චැලෙන්ජර්ස් බැංගලෝර් කණ්ඩායම සමත්විය. ප්‍රථමයෙන් පන්දුවට පහරදුන් රෝයල් චැලෙන්ජර්ස් බැංගලෝර් කණ්ඩායම නියමිත පන්දුවාර 20 අවසානයේ කඩුලු 6 ක් පමණක් දැවී ලකුණු 205 ක් ලබාගනු ලැබීය. එහිදී විශිෂ්ට පිතිහරඹයක නිරත වූ ක්‍රිස් ගේල් පන්දු 49 ක් තුළ හතරේ පහර 10 ක් සහ හයේ පහර 9 ක් සමගින් ලබාගත් ලකුණු සංඛ්‍යාව 107කි. පිළිතුරු ඉනිම වෙනුවෙන් කිංග්ස් ලෙවන් පන්ජාබ් කණ්ඩායමට පන්දුවාර 20 අවසානයේ කඩුළු 9 ක් දැවී ලබාගත හැකිවූයේ ලකුණු 120ක් පමණි.", "URL": "https://sinhala.adaderana.lk/news.php?nid=15938", "Category": null, "Parent URL": null}