{"Source": "Adaderana", "Timestamp": "April 28, 2013 04:39 pm", "Headline": "මාල කොල්ල කල්ලියක් මාට්ටු - මාල 21ක් සොයාගනියි", "News Content": "යතුරුපැදි යොදාගනිමින් ප්‍රදේශ රැසක රන් මාල කොල්ලකෑමේ නිරත වූ පුද්ගලයින් 06 දෙනෙකු කොච්චිකඩේ පොලීසිය විසින් අත්අඩංගුවට ගෙන තිබේ. වෙන්නප්පුව, මාරවිල, දංකොටුව , සීදුව , දිවුලපිටිය, කොච්චිකඩේ යන ප්‍රදේශවල මොවුන් මෙම කොල්ලකෑම් සිදුකර ඇති බව පොලීසිය සදහන් කළේය. ව්‍යාජ අංක තහඩු සහිත යතුරුපැදි මෙම සැකකරුවන් විසින් කොල්ලකෑම් සදහා යොදාගෙන ඇති බව පොලීසිය සිදු කළ පරීක්ෂණවලින් අනාවරණය වී ඇත. අත්අඩංගුවට ගත් සැකකරුවන් කොල්ලකන ලද රන් මාල 21ක් ද සොයාගත් බව කොච්චිකඩේ පොලීසිය සදහන් කළේය. පැය 48ක රැදවුම් නියෝග මත තබාගෙන සැකකරුවන් සම්බන්ධයෙන් කොච්චිකඩේ පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=33655", "Category": null, "Parent URL": null}