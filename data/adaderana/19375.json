{"Source": "Adaderana", "Timestamp": "October 15, 2011 02:46 pm", "Headline": "අධ්‍යාපන තරගයෙන් ජයගත යුත්තේ නිරෝගී දරුවන් ලෙසයි", "News Content": "අධ්‍යාපනය ලබන අතරතුර නිරෝගී දරුවෙකු ලෙස ක්‍රීඩා සහ වෙනත් ක්‍රියාදාමයන්ට යොමුවිය යුතු බව ජනාධිපති මහින්ද රාජපක්ෂ මහතා පවසයි. අධ්‍යාපන තරගයෙන් ජයගත යුත්තේ නිරෝගී දරුවන් ලෙස බව ජනාධිපතිවරයා පෙන්වාදෙයි. අනුරාධපුර මධ්‍ය විද්‍යාලයේ ත්‍යාග ප්‍රදානෝත්සවයට අද(15) සහභාගී වෙමින් ජනාධිපතිවරයා මේ අදහස් පළ කළේය. පොතපතට සීමා නොවී ක්‍රීඩා සහ වෙනත් කටයුතුවලට යොමුවීමට දරුවන් පෙළඹිය යුතු බව ජනාධිපතිවරයා එහිදී සඳහන් කළේය. රටට සාමය උදාකළ අයුරින්ම දරුවන්ගේ අධ්‍යාපනය පිළිබඳව ජනාධිපතිවරයා අවධානය යොමු කර ඇති බව එම උත්සව අවස්ථාවට එක්වෙමින් උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=19375", "Category": null, "Parent URL": null}