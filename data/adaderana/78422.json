{"Source": "Adaderana", "Timestamp": "October 7, 2017 08:56 am", "Headline": "5වන දෙරණ සන්සිල්ක් සිනමා සම්මාන උළෙල-ජයග්‍රාහකයින් මෙන්න", "News Content": "පස් වන දෙරණ සිනමා සම්මාන උළෙලේ හොඳම නළුවාට හිමි සම්මානය දසුන් පතිරණ විසින් හිමිකර ගත්තේය.ෆ්‍රැන්ජිපානී චිත්‍රපටයේ රඟපෑම වෙනුවෙන් ඔහුට මෙම සම්මානය හිමි වුණි. සම්මාන උළෙල නෙළුම් පොකුණ රඟහලේ දී අති උත්කර්ෂවත් අන්දමින් ඊයේ රාත්‍රී(07) පැවැත්වුණි.එහිදී හොඳම නිළිය ලෙස සම්මාන ලැබුවේ ස්වර්ණා මල්ලවාරච්චියි. ඇගේ ඇස අග චිත්‍රපටයේ රංගනය වෙනුවෙන් ඇයට මෙම සම්මාන හිමිවුණි.හොඳම නිළිය ලෙස ජූරියේ විශේෂ සම්මානයක් මෝටර් බයිසිකල් චිත්‍රපටයේ රංගනය වෙනුවෙන් සමනලී ෆොන්සේකා විසින් හිමිකර ගත්තේය.හොදම චිත්‍රපටය ලෙස අශෝක හඳගමගේ ඇගේ ඇස අග චිත්‍රපටය සම්මාන ලැබූ අතර හොදම අධ්‍යක්ෂණය වෙනුවෙන් මෝටර් බයිසිකල් චිත්‍රපටය අධ්‍යක්ෂණය කළ සමීර රංගන නාඔටුන්න සම්මාන ලබාගත්තේය. මෙවර දෙරණ සිනමා සම්මාන උළෙලේ හොදම තිර රචනය සඳහා සම්මාන ලැබුවේ ඇගේ ඇස අග චිත්‍රපටය වෙනුවෙන් අශෝක හඳගමයි.", "URL": "https://sinhala.adaderana.lk/news.php?nid=78422", "Category": null, "Parent URL": null}