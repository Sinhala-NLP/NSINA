{"Source": "Adaderana", "Timestamp": "January 1, 2019 04:02 pm", "Headline": "අභියෝග සාමූහිකව ජයගත යුතුයි", "News Content": "පොදුජන පැතුම් ඉටුවන ඉසුරුමත් දේශයක් පිළිබඳ ජනපති අපේක්ෂාව මල්ඵල ගැන්වීමට සියළු රාජ්‍ය සේවකයින් නව වසරේ වගකීම් ඉටු කළ යුතු බව ජනාධිපති ලේකම් උදය ආර්. සෙනෙවිරත්න මහතා පවසයි. නව වසරේ රාජකාරී ආරම්භ කිරීමට පෙර අද (01) පෙරවරුවේ ජනාධිපති කාර්යාලයේදී කාර්ය මණ්ඩලය අමතමින් ජනාධිපති ලේකම්වරයා මෙම අදහස් පල කර තිබේ. එහිදී නව වසර වෙනුවෙන් සමස්ත රාජ්‍ය සේවකයින් වෙත සුභ පැතුම් එක් කරමින් ජනාධිපති ලේකම් උදය ආර්. සෙනෙවිරත්න මහතා ප්‍රකාශ කර ඇත්තේ පසුගිය වසරේ මුහුණදුන් අභියෝගාත්මක සිදුවීම් සිහිතබා ගනිමින් නව වසරේ පැමිණිය හැකි අභියෝග සාමූහිකව ජයගත යුතු බවයි. ජනතා දුක් ගැනිවිලිවලට සාවදානව සවන් දී ඔවුන්ගේ අපේක්ෂාවන් ඉටුකර දීමට රාජ්‍ය සේවකයින් කැපවිය යුතු බව ද ජනාධිපති ලේකම්වරයා මෙහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=101642", "Category": null, "Parent URL": null}