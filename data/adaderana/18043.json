{"Source": "Adaderana", "Timestamp": "August 13, 2011 05:00 pm", "Headline": "අ‍පේක්ෂා නොකළ අලින් ප්‍රමාණයක් නැගෙනහිරින් හමුවෙයි", "News Content": "දිවයිනම ආවරණය වන පරිදි සිදුකෙරෙන අලි සංගණන කටයුතුවලදී අ‍පේක්ෂා නොකළ තරම් අලින් සංඛ්‍යාවක් නැගෙනහිර පළාතෙන් වාර්තා වී තිබේ. වන අලි සංගණනයක් එම පළාතේ සිදුකෙරුණේ ප්‍රථම වරට බව නැගෙනහිර පළාත භාර සහකාර වනජීවී අධ්‍යක්ෂ එම්.සී.ජී. රූපසිංහ මහතා සඳහන් කළේය. වර්ගයා බෝ කළ හැකි සෞඛ්‍ය සම්පන්න අලින් සහ කෙනෙරන් විශාල සංඛ්‍යාවක් නැගෙනහිර පළාතේ නිරීක්ෂණය කිරීමට හැකිවූ බව රූපසිංහ මහතා පැවසුවේය. මේ අතර සංගණන කටයුතු සඳහා සහභාගී වූ පිරිස වෙත මනා පුහුණුවක් ලබා දී තිබීම විශාල පිටිවහලක් වූ බව වනජීවී පුහුණු කේන්ද්‍රය භාර සහකාර අධ්‍යක්ෂ ගාමිණී සමරකෝන් මහතා සඳහන් කළේය.", "URL": "https://sinhala.adaderana.lk/news.php?nid=18043", "Category": null, "Parent URL": null}