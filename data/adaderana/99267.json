{"Source": "Adaderana", "Timestamp": "November 15, 2018 04:53 pm", "Headline": "දුම්රිය අනතුරක්-අයෙක් මරුට", "News Content": "යාපනය, අරියාලෙයි ප්‍රදේශයේදී අද(15) දහවල් කාර් රථයක් කොළඹ සිට යාපනය බලා ධාවනය වු ශිඝ්‍රගාමි දුම්රියේ ගැටීමෙන් පුද්ගලයෙකු ජිවිතක්ෂයට පත්ව ඇති බව යාපනය පොලිසිය පවසයි. පොලීසිය පැවසූවේ අනාරක්ෂිත දුම්රිය මාර්ගයක් හරහා කාර් රථයක් දැමීමට උත්සහ කිරීමේදී මෙම අනතුර සිදුව ඇති බවයි. අනතුරින් කාර් රථයේ ගමන්ගත් පුද්ගලයෙකු ජිවිතක්ෂයට පත්ව ඇති බව පොලීසිය සඳහන් කළේය. මියගිය පුද්ගලයාගේ සිරුර යාපනය රෝහල් මෘත ශරීරාගාරයේ තැන්පත් කොට ඇති බවද පොලිසිය පැවසීය. සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99267", "Category": null, "Parent URL": null}