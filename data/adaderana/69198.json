{"Source": "Adaderana", "Timestamp": "February 6, 2017 10:36 am", "Headline": "සංචාරකයින් මිලියන 2.5ක් ගෙන්වා ගැනීමට සැලසුම්", "News Content": "මේ වසරේ සංචාරකයින් මිලියන 2.5ක් මෙරටට ගෙන්වා ගැනීම සඳහා සැලසුම් කර ඇති බව ශ්‍රි ලංකා සංචාරක සංවර්ධන අධිකාරිය පවසයි.පසුගිය වසරේදී සංචාරකයින් 20 ලක්ෂ 58,000ක් මෙරටට පැමිණ ඇති අතර එය පෙර වසරට සාපේක්ෂව සියයට 14ක ඉහළයාමක් බව වාර්තා වේ.2016 වසරේදී ශ්‍රී ලංකාව සංචාරයක කර්මාන්තය තුළින් අමෙරිකානු ඩොලර් බිලියන 3.5ක ආදායමක් ලබා තිබේ.එය 2015 වසරේදි අමෙරිකානු ඩොලර් බිලියන 2.8ක් වූ බව සංචාරක සංවර්ධන අධිකාරියේ වාර්තාවල දැක්වේ.2020 වසරේදී මෙරටට සංචාරකයින් පැමිණීම මිලියන 4 දක්වා ඉහළ නැංවීමට අපේක්ෂිතය.", "URL": "https://sinhala.adaderana.lk/news.php?nid=69198", "Category": null, "Parent URL": null}