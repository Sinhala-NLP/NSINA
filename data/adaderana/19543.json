{"Source": "Adaderana", "Timestamp": "October 23, 2011 04:59 pm", "Headline": "බස් -වෑන් ගැටී හත් දෙනකුට තුවාලයි", "News Content": "තිරප්පනේ , පුංචිකුලම ප්‍රදේශයේ සිදු වූ රිය අනතුරිකින් පුද්ගලයින් 7 දෙනෙකු තුවාල ලබා රෝහල් ගත කර තිබේ. ලංගම බස් රථයක් වෑන් රථයක ගැටීමෙන් අද උදෑසන මෙම අනතුර සිදු වී ඇති බව තිරප්පනේ පොලිසිය ප්‍රකාශ කරයි. අනතුරින් තුවාල ලැබූ පුද්ගලයින් ප්‍රතිකාර සඳහා අනුරාධපුර රෝහලට ඇතුළත් කර තිබේ. තුවාලකරුවන් අතර කාන්තාවන් 4 දෙනෙකු , ගැහුණු ළමුන් දෙදෙනෙකු සහ පිරිමි පුද්ගලයින් දෙදෙනෙකු සිටින බව තිරප්පනේ පොලිසිය ප්‍රකාශ කරයි. ලංගම බස් රථයේ රියදුරු අත්අඩංගුවට ගෙන ඇති අතර අනතුර සම්බන්ධයෙන් තිරප්පනේ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19543", "Category": null, "Parent URL": null}