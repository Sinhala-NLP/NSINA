{"Source": "Adaderana", "Timestamp": "September 6, 2010 08:44 am", "Headline": "නව පාසල් වාරය හෙට ඇරඹෙයි", "News Content": "තෙවන වාරය සඳහා හෙට දිනයේ සිට පාසල්වල අධ්‍යයන කටයුතු යළි ආරම්භ කරන බව අධ්‍යාපන අමාත්‍යාංශය පවසයි. එහෙත් උසස් පෙළ සහ පහ ශ්‍රේණිය ශිෂ්‍යත්ව විභාග පිළිතුරු පත්‍ර ඇගයීම් සිදුකරන පාසල්වල අධ්‍යයන කටයුතු හෙට ආරම්භ නොවන බව අමාත්‍යාංශය සඳහන් කරයි. අදියර තුනක් යටතේ එම පාසල් ආරම්භ කිරීම සිදුකෙරෙයි. ඒ අනුව ශිෂ්‍යත්ව විභාග පිළිතුරු පත්‍ර ඇගයීම් සිදුකරන පාසල් ලබන 13 වැනිදා ආරම්භ කිරීමට නියමිතය. සෙසු පාසල් ලබන 20 වැනිදා සහ 27 වැනිදා අදියර දෙකක් යටතේ ආරම්භ කරන බව අමාත්‍යාංශය සඳහන් කරයි. දිවයින පුරා පිහිටි පාසල් 46ක් පිළිතුරු පත්‍ර ඇගයීම සඳහා යොදාගෙන ඇති බව සඳහන්ය. මේ අතර මුස්ලිම් පාසල් සඳහා තෙවන වාරයේ අධ්‍යයන කටයුතු ලබන 13 වැනිදා ආරම්භ කිරීමට නියමිතය.", "URL": "https://sinhala.adaderana.lk/news.php?nid=10664", "Category": null, "Parent URL": null}