{"Source": "Adaderana", "Timestamp": "February 6, 2016 04:48 pm", "Headline": "පල්ලමදී කතක් මරුට ", "News Content": "කොටදෙණියාව ප්‍රදේශයේ අතුරු මාර්ගයක තිබී කාන්තා මළ සිරුරක් සොයාගෙන තිබේ.පොලිසියට ලද තොරතුරක් මත සිදු කළ සෝදිසියකදී එම මළසිරුර සොයාගත් බව පොලීසිය පවසයි. දංකොටුව - පන්නල මාර්ගයේ පල්ලම ප්‍රදේශයේදී මාර්ගය හරහා ගමන් කරමින් සිටි අදාළ කාන්තාව ලොරි රථයක ගැටී ඇති අතර අනතුර සිදුකළ ලොරි රථය නොනවත්වා ධාවනයකර තිබේ.කෙසේ වෙතත් යළිත් එම ස්ථානයට පැමිණි ලොරි රථය තුවාල ලබා සිටි අදාළ කාන්තාව රැගෙන ගොස් ඇයව කොටදෙණියාව ප්‍රදේශයේ අතුරුමාර්ගයක දමා ගොස් ඇති බව සිදු කළ මූලික විමර්ශනවලදී අනාවරණය වූ බව පොලිසිය සඳහන්කර තිබේ.ඒ අනුව මෙම සොයාගන්නා ලද මළ සිරුර අනතුර සිදු කළ පුද්ගලයා විසින් මහමඟ දමාගිය මළ සිරුරක් බවට තහවුරු වී තිබේ.අනතුර සිදුවූ අවස්ථාවේ අසල නිවසක සිටි පුද්ගලයෙකු විසින් සටහන් කරගත් එම ලොරි රථයේ ලියාපදිංචි අංකය පන්නල පොලිසිය වෙත ලබාදීමෙන් අනතුරුව සිදු කළ විමර්ශනවලදී මේ බව අනාවරණය වූ බව පොලීසිය පවසයි.අනතුර සිදුකළ ලොරි රථය මේ වන විට සොයාගෙන ඇති අතර එහි රියදුරු පලාගොස් තිබේ.රියදුරු අත්අඩංගුවට ගැනිම සම්බන්ධයෙන් පන්නල පොලිසිය වැඩිදුර පරින්ෂණ සිදු කරයි.", "URL": "https://sinhala.adaderana.lk/news.php?nid=56977", "Category": null, "Parent URL": null}