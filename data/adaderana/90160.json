{"Source": "Adaderana", "Timestamp": "June 1, 2018 07:20 am", "Headline": " පාසල් දැරියකගේ නිළ ඇඳුමක්,කොණ්ඩ පටි සහ පාවහන් යුගලක් හමුවෙයි -  අනතුරක් සිදු වී ඇද්ද යන්න සැකයක්", "News Content": "යාපනය,වීරසිංහල ශාලාව ඉදිරිපස ප්‍රදේශයේ තිබී පාසල් දැරිය‍කගේ නිළ ඇඳුමක්,කොණ්ඩ පටි සහ පාවහන් යුගලක් සොයාගෙන තිබේ. ඊයේ(31) දහවල් සොයාගත් මේවා බව යාපනය ආරක්ෂකඅංශ පවසයි. යාපනය පොලීසිය පැවසූවේ පාසල් දැරියගේ පාසල් නිළ ඇදුමක්, කොණ්ඩ පටි අදාළ ස්ථානයේ තිබි හමු වි ඇති බවයි. අදාළ පාසල් නිළ ඇඳුම් අසළ තිබි යාපනය, චාවකච්චේරි, ඉඩෙක්කාඩු මහා විද්‍යලයේ පාසල් දැරියන් පළදන ටයි පටියක් තිබි හමු වි ඇති බවද යාපනය ආරක්ෂක අංශ සඳහන් කළේය. සොයාගත් පාසල් නිළ ඇදුම හිමි දැරියට කිසියම් අනතුරක් සිදුව ඇතිද යන්න සම්බන්ධයෙන් කණ්ඩායම් කිහිපයක් යොදා පරීක්ෂණ මෙහෙයවන බවද පොලීසිය පැවසීය. පොලිසිය පැවසූවේ සොයාගත් ටයි පටිය සහිත පාසලේ විදුහල්පතිවරයාගෙන් පාසල් දරුවන් සම්බන්ධයෙන් අනතුරක් සිදුව ඇති බවද විමසා ඇති බවට විමසා ඇති බවයි. සිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=90160", "Category": null, "Parent URL": null}