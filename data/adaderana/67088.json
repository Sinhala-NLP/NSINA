{"Source": "Adaderana", "Timestamp": "December 17, 2016 08:57 am", "Headline": " ප්‍රවේශපත්‍ර නිකුත් නොකරන බස් රථ හිමිකරුවන්ට වැඩ වරදියි", "News Content": "පෞද්ගලික බස් රථ මගී ප්‍රවාහනයේදී මගීන් සඳහා ප්‍රවේශපත්‍ර නිකුත් නොකරන බස් රථ හිමිකරුවන්ට එරෙහිව නීතිමය පියවර ගන්නා බව මාර්ගස්ථ මගී ප්‍රවාහන අධිකාරිය පවසයි.එම අධිකාරියේ සභාපති තුසිත රුවන් වනිගරත්න මහතා සඳහන් කළේ පෞද්ගලික බස් රථ වල ගමන් ගන්නා මගීන්ට ප්‍රවේශපත්‍ර නිකුත් කිරීම අනිවාර්ය කර ඇති බවයි.බස් රථ ගමනාගමනයේදී ප්‍රවේශපත්‍රයක් ලබාගැනීම මගීන්ගේ පාරිභෝගික අයිතිවාසිකමක් වන බව සභාපතිවරයා වැඩිදුරටත් සඳහන් කර සිටියේය.එසේ නොකරන පෞද්ගලික බස් රථ පිළිබඳව මාර්ගස්ථ මගී ප්‍රවාහන අධිකාරිය වෙත දැනුම්දීමට හැකියාව පවතින බවද සඳහන්ය.", "URL": "https://sinhala.adaderana.lk/news.php?nid=67088", "Category": null, "Parent URL": null}