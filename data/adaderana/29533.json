{"Source": "Adaderana", "Timestamp": "November 27, 2012 05:22 pm", "Headline": "  කසළ තේ කිලෝ 7600ක් හසුවෙයි", "News Content": "අපනයනය සඳහා සූදනම් කර තිබූ කසළ තේ කිලෝ ග්‍රෑම් 7600ක් තොගයක් ඔරුගොඩවත්ත ප්‍රදේශයේ තිබී සොයාගෙන තිබේ. පොලිස් විශේෂ කාර්යය බලකායේ මූලස්ථාන කඳවුරේ නිලධාරීන් කණ්ඩායමක් විසින් අදාළ වැටලීම සිදුකර ඇති බව සඳහන්ය. මෙහිදී කසළ තේ කොළ කිලෝ ග්‍රෑම් 7600 ක් පොලිස් විශේෂ කාර්ය බලකා භාරයට ගෙන ඇති අතර එක් සැකකරුවෙක් ද අත්අඩංගුවට ගෙන තිබේ. කසළ තේ තොගය සහ සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=29533", "Category": null, "Parent URL": null}