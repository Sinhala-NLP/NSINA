{"Source": "Adaderana", "Timestamp": "October 30, 2016 12:23 pm", "Headline": " යේමනයේ බන්ධනාගාර සංකීර්ණයකට ගුවන් ප්‍රහාරයක්", "News Content": "සෞදි අරාබි නායකත්වයෙන් යුත් සන්ධාන හමුදා යේමනයේ බන්ධනාගාර සංකීර්ණයකට එල්ල කළ ගුවන් ප්‍රහාරයකින් පුද්ගලයන් පිරිසක් මියගොස් තිබේ.යේමනයේ හොදෙයිදා වරාය නගරය ආශ්‍රිතව පිහිටි එම බන්ධනාගාර සංකීර්ණයට එල්ල වූ ප්‍රහාරයෙන් පුද්ගලයන් තිස් දෙනෙකු පමණ මියගොස් ඇති බව යේමන බලධාරීන් පැවසුවේය.2014 වසරේ සිට එම නගරය හවුති කැරලිකරුවන්ගේ ග්‍රහණයේ පසුවන අතර ඔවුන් පවසන පරිදි මියගිය සංඛ්‍යාව හතළිස් තුන් දෙනෙකු වේ.බන්ධනාගාර රැඳවූවන් සහ කැරලිකරුවන් ද මියගිය අය අතර වේ.මෙම මස මුලදී ද සෞදි අරාබි සන්ධාන හමුදා සානා අගනුවර අවමඟුල් උත්සවයකට එල්ල කළ ප්‍රහාරයකින් සිවිල් වැසියන් 140 දෙනෙකු පමණ මියගොස් තිබුණි.", "URL": "https://sinhala.adaderana.lk/news.php?nid=65546", "Category": null, "Parent URL": null}