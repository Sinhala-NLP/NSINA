{"Source": "Adaderana", "Timestamp": "September 11, 2010 08:39 am", "Headline": "දෙවන යුධ අධිකරණය සඳුදාට කල් දමයි", "News Content": "හිටපු හමුදාපති සරත් ෆොන‍්සේකා මහතාට එරෙහි චෝදනා විභාග කෙරෙන දෙවන යුධ අධිකරණය ලබන සඳුදා දක්වා කල් දමා තිබේ. එම යුධ අධිකරණය ඊයේ පෙරවරුවේ රැස් විය. එහි සාක්ෂී දිම සඳහා 4 වන සාක්ෂිකරු පැමිණි සිටිය ද විත්තියේ නීතීඥවරු නොපැමිණීම යුද අධිකරණය කල් දැමීමට හේතු වී ඇති බව සඳහන්ය. ලබන සඳුදා සිට මෙම මස 18 වන සෙනසුරාදා දක්වා සෑම දිනකම යුධ අධිකරණය රැස්වීමට නියමිත බව යුද හමුදා මූලස්ථානය පවසයි. ෆොන්සේ‍කා මහතා‍ යුධ හමුදාපති වී සිටි කාලයේ සිදු කළ මිල දී ගැනීම් වල දී සිදුවූ බව කියන අක්‍රමිකතා පිළිබඳ චෝදනා විභාග කිරීම මෙම යුධ අධික‍රණයෙන් සිදු කෙරෙයි.", "URL": "https://sinhala.adaderana.lk/news.php?nid=10781", "Category": null, "Parent URL": null}