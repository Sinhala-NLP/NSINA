{"Source": "Adaderana", "Timestamp": "January 26, 2013 01:54 pm", "Headline": "ඔස්ට්‍රේලියාව පහරදීම තෝරාගනියි", "News Content": "සංචාරක ශ්‍රී ලංකා කණ්ඩායම හා ඔස්ට්‍රේලියානු කණ්ඩායම අතර පැවැත්වෙන තරග 2කින් සමන්විත පන්දුවාර 20-20 තරගාවලියේ පළමු තරගයේ කාසියේ වාසිය හිමිකර ගත් ඔස්ට්‍රේලියාව පළමුව පන්දුවට පහරදීමට තීරණය කර තිබේ. මෙම තරගය සිඩ්නි හිදී පැවැත්වෙයි. ජෝජ් බෙලී විසින් ඔස්ටේ‍්‍රලියානු කණ්ඩායම මෙහෙය වන අතර ඇන්ජලෝ මැතිව්ස් ශ්‍රී ලංකා කණ්ඩායම මෙහෙයවයි. දෙරට අතර මේවන විට පන්දු වාර 20-20 තරග 06 ක් පවත්වා ඇති අතර ඉන් 4 ක ජය හිමිකර ගෙන ඇත්තේ ශ‍්‍රී ලංකා කණ්ඩායමයි. අයි. සී. සී. ශ්‍රේණිගත කිරීම් අනුව ශ‍්‍රි ලංකා කණ්ඩායම පළමු ස්ථානයේ පසුවන අතර ඔස්ටේ‍්‍රලියානු කණ්ඩායම පසුවන්නේ 07 වන ස්ථානයේය. තරගය ශ‍්‍රී ලංකා වේලාවෙන් අද පස්වරු 02ට පමණ ආරම්භ වීමට නියමිතය.", "URL": "https://sinhala.adaderana.lk/news.php?nid=31090", "Category": null, "Parent URL": null}