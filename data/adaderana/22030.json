{"Source": "Adaderana", "Timestamp": "February 11, 2012 12:53 pm", "Headline": "ඉන්ධන සහනාධාරය ගැන සාකච්ඡා සුබවාදීයි", "News Content": "පෞද්ගලික බස්රථ සඳහා ඉන්ධන සහනාධාරයක් ලබාදීම පිළිබඳ පැවති සාකච්ඡා සුබවාදී බව ලංකා පෞද්ගලික බස් හිමියන්ගේ සංගමය පවසයි. මුදල් අමාත්‍යාංශ ලේකම්වරයා සමග එම සාකච්ඡා පැවති බව එහි සභාපති ගැමුණු විජේරත්න මහතා පැවසුවේය. කෙසේවෙතත් මේ සම්බන්ධයෙන් තවදුරටත් සාකච්ඡා පැවැත්වීමට නියමිත බව විජේරත්න මහතා සඳහන් කළේය. ධාවනය කරන බස් රථ සංඛ්‍යාව සහ ධාවනය කරන දුර ප්‍රමාණය ජාතික ගමනාගමන කොමිසන් සභාවත්, පළාත් ප්‍රවාහන අධිකාරියත් අධීක්ෂණය කර ඉන්ධන සහනාධාරය ලබාදීමට කටයුතු කරන බව ඒ මහතා පෙන්වාදුන්නේය. ලබන සඳුදා(03) අවශ්‍ය ප්‍රතිපාදන සහ නීතිමය රාමුව පිළිබඳව නැවත මුදල් අමාත්‍යාංශයට දැනුම්දීමට කටයුතු කරන බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=22030", "Category": null, "Parent URL": null}