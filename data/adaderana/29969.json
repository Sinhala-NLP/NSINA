{"Source": "Adaderana", "Timestamp": "December 15, 2012 08:43 am", "Headline": "සක්විති ඇඳුම් ගලවයි", "News Content": "ව්‍යාජ මූල්‍ය ආයතනයක් පවත්වාගෙන යමින් රුපියල් කෝට් 105 කට අධික මුදලක් වංචා කළ බව කියන සක්විති රණසිංහ නැමැත්තා අධිකරණය තුළ කළහකාරී ලෙස හැසිරී තිබේ. අදාළ චෝදනාව සම්බන්ධයෙන් වූ නඩු විභාගය ඊයේ (14) ගංගොඩවිල මහේස්ත්‍රාත් අධිකරණයේදී පැවැත්විණ. එහිදී අධිකරණ සිර මැදි‍රියේ සිට සිය ඇඳුම් උනා දමා සක්විති රණසිංහ නැමැත්තා ප්‍රකාශ කර ඇත්තේ තමන් නිර්දෝශී බවයි. මෙම වංචාවට ආණ්ඩුව සහ පොලීසිය වගකිව යුතු බව ඔහු කෑගසමින් ප්‍රකාශ කළ බව අද දෙරණ අධිකරණ වාර්තාකරු සඳහන් කළේය. පසුව බන්ධනාගාර නිලධාරීන් විසින් සැකකරු ඉවත් කළ අතර සක්විති රණසිංහ නැමැත්තා සහ ඔහුගේ බිරිඳ ලබන 24 වැනි දින දක්වා රක්ෂිත බන්ධනාගාර ගත කෙරිණ.", "URL": "https://sinhala.adaderana.lk/news.php?nid=29969", "Category": null, "Parent URL": null}