{"Source": "Adaderana", "Timestamp": "March 31, 2012 08:36 am", "Headline": "මිහිකත හෝරාව සැමරුමට එක්වන්නැයි සැමගෙන් ඉල්ලයි", "News Content": "මිහිකත හෝරාව අදට(31) යෙදී තිබේ. ගෝලීය උණුසුම ඉහළ යෑම මිනිසා‍ මෙතෙක් මුහුණ දුන් දැවැන්තම අභියෝගය බවට ජනතාව දැනුවත් කිරීමේ අරමුණින් මෙය සමර‍න බව බස්නාහිර පළාත් අමාත්‍ය උදය ගම්මන්පිල මහතා පවසයි. අද ලොව පුරා වෙසෙන ජනතාව මිහිකත හෝරාව සැමරීමට බලාපොරොත්තු වන බව ද අද දෙරණ වෙත අදහස් දැක්වූ ඒ මහතා පෙන්වාදුන්නේය. අද රාත්‍රී 8 .30 ත් 9 .30 ත් අතර අතවශ්‍ය නොවන විදුලි පහන් නිවාදමා ස්වභාවිකව ආලෝකය ලබාගනිමින් ගෝලීය උණුසුම ඉහළ යාමේ අනතුර පිළිබඳව ජාතිය දැනුවත් කිරීමේ අරමුණින් මිහිකත හෝරාව සැමරෙන බව ගම්මන්පිල මහතා ප්‍රකාශ කළේය. මෙහි ජාතික උත්සවය ජනාධිපති මහින්ද රාජපක්ෂ මහතාගේ ප්‍රධානත්වයෙන් මහනුවර ජනාධිපති මන්දිරයේ දී පැවැත්වෙන බව උදය ගම්මන්පිල මහතා පවසයි. අද රාත්‍රී 8 .30 ත් 9 .30 ත් අතර අතවශ්‍ය නොවන විදුලි පහන් නිවාදමා මිහිකත හෝරාව සැමරීමට එක්වන ලෙස ද ඒ මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=23187", "Category": null, "Parent URL": null}