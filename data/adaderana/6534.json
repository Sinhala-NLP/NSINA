{"Source": "Adaderana", "Timestamp": "February 7, 2010 12:59 pm", "Headline": "අලුත් ලොකු ලූණූ බීජයක් ", "News Content": "ලොකු ලූණූ බීජ හිඟයට විකල්පයක් ලෙස වැඩි අස්වනු සහිත දේශීය ලොකු ලූණූ බීජයක් හඳුන්වා දීමට කෘෂිකර්ම දෙපාර්තමේන්තුව පියවර ගෙන තිබේ. ආනයනය කළ ලොකු ලූණූ බීජ වල ගුණාත්මක භාවය පහළ මට්ටමක පැවතීම සහ විවිධ රෝග වලට ඔරොත්තු දීමේ හැකියාවක් නොමැතිකම හේතුවෙන් මෙම නව බීජ ප්‍රභේදය හඳුන්වා දුන් බව කෘෂීකර්ම දෙපාර්තමේන්තුව පවසයි. \"දඹුලු සිලෙක්ෂන්\"නමින් මෙම නව බීජ ‍ප්‍රභේදය හඳුන්වා දී තිබේ. දිලීර රෝග වලට පවා ඔරොත්තු දීමේ හැකියාව ඇති මෙම බීජ ප්‍රභේදය හෙක්ටයාර වගාවකින් ලොකු ලූණූ ටොන් 44 ක අස්වැන්නක් ලබා ගැනීමට හැකි බව කෘෂිකර්ම අධ්‍යක්ෂ ජනරාල් ජනාදරී ද සොයිසා මහත්මිය ප්‍රකාශ කළාය.", "URL": "https://sinhala.adaderana.lk/news.php?nid=6534", "Category": null, "Parent URL": null}