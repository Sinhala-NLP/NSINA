{"Source": "Adaderana", "Timestamp": "February 22, 2017 02:08 pm", "Headline": "අනතුරින් ළදරුවා සහ මිත්තනිය මරු දකියි", "News Content": "තඹුත්තේගම - බෙල්ලන්කඩවල ප්‍රදේශයේ දී සිදුවු රිය අනතුරකින් කුඩා ළමයෙකු සහ කාන්තාවක් මියගොස් තිබේ.මාර්ගය අයිනේ සිටි ළමයෙකු සහ ඇයගේ මිත්තනිය ලොරි රථයක ගැටීමෙන් අනතුරට ලක්ව ඇති බව පොලීසිය පැවසුවේය.අනතුරෙන් ඔවුන් දෙදෙනාම මියගොස් ඇති අතර මෘත දේහය තඹුත්තේගම රෝහලේ මෘත ශරීරාගාරයේ තැන්පත් කර ඇති බව සඳහන්වේ.අනතුරට සම්බන්ධ ලොරි රථය ලංකා විදුලිබල මණ්ඩලයට අයත් රථයක් වන අතර එහි රියදුරු මේ වන විට අත්අඩංගුවට ගෙන ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=69966", "Category": null, "Parent URL": null}