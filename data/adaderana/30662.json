{"Source": "Adaderana", "Timestamp": "January 11, 2013 08:56 am", "Headline": "පළමු අදියර හෙටින් අහවරයි - 2 වන අදියර 16 සිට", "News Content": "විශ්ව විද්‍යාලවලට ඇතුළත් වීම සඳහා සුදුසුකම් ලැබූ සිසුන් වෙනුවෙන් පවත්වන නේවාසික පුහුණු වැඩසටහනේ දෙවන අදියර ලබන 16 වන දින ආරම්භ කරන බව උසස් අධ්‍යාපන අමාත්‍යංශය පවසයි. ඒ සඳහා සිසුන් 7860 දෙනෙකු තෝරා ගෙන ඇති අතර මධ්‍යස්ථාන 22 දී වැඩසටහන් පැවැත්වේ. අදාළ සිසුන් සඳහා දැනුම්දීමේ ලිපි මේ වන විට යොමු කර ඇති බව අමාත්‍යංශය සඳහන් කළේය. තෝරාගත් සිසුන්ගේ නාමලේඛනය www.leadership.mohe.gov.lk යන වෙබ් අඩවියට ඇතුළත් කර තිබේ. පළමු අදියරේ පුහුණු වැඩසටහන හෙට (12) නිමාවට පත්වීමට නියමිතය.", "URL": "https://sinhala.adaderana.lk/news.php?nid=30662", "Category": null, "Parent URL": null}