{"Source": "Adaderana", "Timestamp": "March 2, 2018 10:19 am", "Headline": "වන සතුන්ගේ රැහැනක පැටලුණු 59 හැවිරිදි කාන්තාව මරුට", "News Content": "වන සතුන්ට අටවා තිබූ බව කියන විදුලි රැහැනක පැටලී 59 හැවිරිදි කාන්තාවක් මියගොස් ඇතැයි වැලිමඩ පොලිසිය පවසයි. මෙසේ මරණයට පත්ව ඇත්තේ වැලිමඩ, රජකදුරුවෙල,බොරගස් පදිංචිව සිටි රාජපක්ෂ මුදියන්සේලාගේ බණ්ඩාරමැණිකා නැමති කාන්තාවකි. සිද්ධිය සම්බන්ධයෙන් සැකපිට අසල්වැසි නිවසක හිමිකරුවෙක් පොලීසිය විසින් අත්අඩංගුවට ගෙන ඇති අතර ඔහු විසින් මෙම විදුලි රැහැන අටවා තිබියදි මැදින් පෝයදා (1) අලුයම වැසිකිලි යාමට ගිය මෙම කාන්තාව විදුලි රැහැනේ පැටලි විදුලිය සැර වැදි මියගොස් ඇති බව විමර්ශනවලදි අනාවරණය වු බව පොලිසිය සඳහන් කරයි. මරණකාරියගේ පුතා සහ සැකකරු විසින් මිනිය ඔසවා ගෙන විත් මරණකාරියගේ මුලුතැන්ගේ අසල තබා ඇති බවත් ඉන්පසු පුතා පැමිණ මේ පිළිබඳව පොලිසියට පැමිණිලිකර බවත් පොලිසිය පවසයි. බණ්ඩාරවෙල පොලිස් අධිකාරි සුදත් මාසිංහ, සහකාර පොලිස් අධිකාරි එච්.එම්.ගුණවර්ධන හා වැලිමඩ පොලිස් ස්ථානධිපති පොලිස් පරීක්ෂක එච්.එම්.හේරත් යන මහත්වරුන්ගේ උපදෙස් මත වැලිමඩ පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=85058", "Category": null, "Parent URL": null}