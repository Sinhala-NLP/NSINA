{"Source": "Adaderana", "Timestamp": "March 20, 2018 06:22 am", "Headline": "කොළඹ අවට තැන් දෙකක් හදිසියේ ගිනි ගනියි- නිවාස 9කටත් හානි", "News Content": "කඳාන නගරයේ සංගීත භාණ්ඩ පුහුණු ඇකඩමියක හදිසි ගින්නක් හට ගෙන ඇති බව කඳාන පොලීසිය පවසයි. ඊයේ(19) සවස 4.40ට පමණ මෙම ගින්න ඇතිවී තිබෙන අතර මීගමුව ගිනි නිවින ඒකකයේ සහ ප‍්‍රදේශවාසීන්ගේ සහය ඇතිව ගින්න සම්පූර්ණයෙන්ම මැඩපවත්වා ඇත. ගින්නෙන් ජීවිත හානි සිදුව නොමැති අතර සිදුව ඇති අලාභය මෙතෙක් ගණනය කර නොමැත. කඳාන පොලීසිය වැඩිදුර පරීක්ෂණ පවත්වයි. මේ අතර දෙමටගොඩ මවුලාන වත්ත ප‍්‍රදේශයේ පිහිටි නිවාස පේළියක ද ඊයේ රාත‍්‍රී 9ට පමණ ගින්නක් ඇති වී තිබේ. දෙමටගොඩ පොලීසියට ලද තොරතුරක් මත කොළඹ මහ නගර සභාවේ ගිනි නිවන ඒකකය හා ප‍්‍රදේශවාසීන්ගේ සහය ඇතිව ගින්න සම්පූර්ණයෙන්ම මැඩ පවත්වා ඇත. ගින්න හේතුවෙන් ජීවිත හානි කිසිවක් සිදුව නොමැති අතර, නිවාස 9කට ගින්නෙන් හානි සිදුව තිබේ. ගින්නට හේතුව මෙතෙක් අනාවරණ වී නොමැති අතර දෙමටගොඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=85964", "Category": null, "Parent URL": null}