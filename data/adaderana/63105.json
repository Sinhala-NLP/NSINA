{"Source": "Adaderana", "Timestamp": "August 16, 2016 12:52 pm", "Headline": " ප්‍රංශ රෙවි දිවයිනට", "News Content": "ප්‍රංශ නාවික හමුදාවට අයත් යුධ නෞකාවක් ශ්‍රී ලංකාවට පැමිණ තිබේ.රෙවි නමැති යුධ නෞකාව සුහඳ සංචාරයක් සඳහා ත්‍රීකුණාමලය වරායට පැමිණ ඇති බව නාවික හමුදාව සඳහන් කළේය.නාවික හමුදාවේ සම්ප්‍රදායන්ට අනුව ශ්‍රී ලංකා නාවික හමුදාව විසින් දිවයිනට පැමිණි එම නෞකාව පිළිගෙන තිබේ.අනතුරුව නෞකාවේ අණදෙන නිලධාරී ස්ටෙෆාන් කොන්ගියුස් මහතා නැගෙනහිර ආඥාපති රියර් අද්මිරාල් ට්‍රැවිස් සින්නයියා මහතා නාවික විදාන මූලස්ථානයේ දී හමුවී සුහඳ කතාබහක නිරත වී ඇති බව සඳහන්ය.රෙවි නෞකාව සහ එහි කාර්යය මණ්ඩලය ලබන 18 වැනිදා දක්වා මෙරට රැඳී සිටීමට නියමිත අතර ශ්‍රී ලංකා නාවික හමුදාව සංවිධානය කරන වැඩසටහන් කිහිපයකට ද එම කාලය තුළ සහභාගී වීමට නියමිත බව නාවික හමුදාව පැවසුවේය.", "URL": "https://sinhala.adaderana.lk/news.php?nid=63105", "Category": null, "Parent URL": null}