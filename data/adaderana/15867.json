{"Source": "Adaderana", "Timestamp": "May 3, 2011 04:33 pm", "Headline": "හෂාන් තිලකරත්න ප්‍රකාශයක් ලබාගැනීමට කැඳවයි  ", "News Content": "තරග පාවාදීමේ චෝදනා සම්බන්ධව ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුව වෙත වාර්තා කරන ලෙස ශ්‍රී ලංකා කණ්ඩායමේ හිටපු ටෙස්ට් ක්‍රිකට් නායක හෂාන් තිලකරත්න මහතාට දන්වා තිබේ. අද(03) පස්වරු 4 .30 ට එම දෙපාර්තමේන්තුවට වාර්තා කරන ලෙස දැනුම් දී ඇති බව හෂාන් තිලකරත්න මහතා අද දෙරණට සඳහන් කළේය. ශ්‍රි ලංකා ක්‍රිකට් කණ්ඩායම 1992 වසරේ සිට තරග පාවාදීම්වලට ලක්වූ බවට හෂාන් තිලකරත්න මහතා මීට පෙර ප්‍රකාශයක් සිදුකර තිබුණි. එම ක්‍රිකට් තරග පාවාදීමට කටයුතු කළ පුද්ගලයින්ගේ නම් නියමිත වේලාවේදී හෙළි කරන බව අද(03) පළාත් සභාව රැස්වූ අවස්ථාවේ ඒ සම්බන්ධව වි‍ශේෂ ප්‍රකාශයක් සිදුකරමින් එම මහතා කියා සිටියේය.", "URL": "https://sinhala.adaderana.lk/news.php?nid=15867", "Category": null, "Parent URL": null}