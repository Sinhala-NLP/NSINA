{"Source": "Adaderana", "Timestamp": "February 25, 2013 08:04 am", "Headline": " ලොරියක් පෙරළී 2ක් මරුට - 9ට තුවාලයි", "News Content": "පිළියන්දල - බණ්ඩාරගම මාර්ගයේ කි‍ඳෙල්පිටිය මංසන්ධිය ආසන්නයේ සිදුවූ රිය අනතුරකින් පුද්ගලයන් දෙදෙනෙකු මියගොස් තිබේ. ලොරි රථයක් මාර්ගයෙන් ඉවතට පැන පෙරළීමෙන් අද අලුයම 1.00ට පමණ අනතුර සිදුව ඇති බව පොලීසිය පැවසුවේය. සිද්ධියෙන් තුවාල ලැබූ තවත් 9 දෙනෙකු ද කළුබෝවිල ශික්ෂණ රෝහලට ඇතුළත් කර ඇත. මියගිය සහ තුවාල ලැබූ පුද්ගලයින් ලොරි රථ හිමිකරුගේ පෞද්ගලික වැඩපළක සේවක පිරිසක් බව පොලීසිය පවසයි. ලොරි රථයේ රියදුරුට අයත් කුඹුරක වැඩ කර නැවත පැමිණෙමින් සිටියදී ඔවුන් අනතුරට මුහුණ පා තිබේ.", "URL": "https://sinhala.adaderana.lk/news.php?nid=31897", "Category": null, "Parent URL": null}