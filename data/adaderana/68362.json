{"Source": "Adaderana", "Timestamp": "January 20, 2017 10:51 pm", "Headline": "ආනයනික සහල් කිලෝ එකක උපරිම මිල රුපියල් 76යි!", "News Content": "ආනයනික සහල් කිලෝග‍්‍රෑම් එකක් කිසිඳු අයුරකින් රුපියල් 76කට වඩා වැඩි මිලකට වෙළෙඳපොළේ අලෙවි කළ නොහැකි බව ජනාධිපති මෛත‍්‍රීපාල සිරිසේන මහතා පවසයි.ජනාධිපතිවරයා ප‍්‍රකාශ කළේ පෞද්ගලික වෙළෙඳුන්ට හා සහල් මෝල් හිමියන්ට අවශ්‍ය පරිදි සහල් මිල ඉහළ නංවා සාමාන්‍ය ජනතාව අපහසුතාවට පත්කළ නොහැකි බවයි.ජනාධිපතිවරයා මෙම අදහස් පළ කළේ මතුවිය හැකි නියං තත්ත්වය සම්බන්ධයෙන් සොයා බැලීමට පත්කරන ලද විශේෂ ජනාධිපති කාර්යසාධක බළකාය අද (20) පස්වරුවේ ජනාධිපති කාර්යාලයේදී හමුවූ අවස්ථාවේදීයි.සහල් ආනයනයේදී පරිභෝජනයට සුදුසු සහල් ආනයනය කිරීමට වගබලා ගත යුතු බව ජනාධිපතිවරයා මෙහිදී උපදෙස් ලබා දී ඇත.රජය සතු ගබඩාවලින් නිකුත් කර ඇති වී තොග ලබාගත් වී මෝල් හිමියන් ඒවා සහල් බවට පත්කර වෙළෙඳපොළට මුදාහැර ඇත්දැයි සොයා බලා වාර්තාවක් ලබාදෙන ලෙසට ද ජනාධිපතිවරයා වී අලෙවි මණ්ඩලයට මෙහිදී දැනුම් දුන්නේය.එමෙන්ම පෞද්ගලික වෙළෙඳුන්ට සහ සහල් මෝල් හිමියන්ට අවශ්‍ය පරිදි මිල ඉහළ නංවා සාමාන්‍ය ජනතාව අපහසුතාවයට පත් කළ නොහැකි බව පැවසූ ජනාධිපතිවරයා කිසිඳු අවස්ථාවක වෙළෙඳපොළ තුළ අත්‍යාවංශ්‍ය ආහාර ද්‍රව්‍යවල හිඟයක් ඇතිවිය නොහැකි බව ප්‍රකාශ කර තිබේ.ජනතාවට අවශ්‍ය පානීය ජලය සැපයීම සඳහා අවශ්‍ය ජල බවුසර්, ජල පොම්ප සහ ජල ටැංකි කඩිනමින් අදාළ දිස්ත්‍රික්ක වෙත ලබාදීමට ජනාධිපතිවරයා උපදෙස් ලබාදුන් බව ජනාධිපති මාධ්‍ය අංශය සඳහන් කළේය.නියං තත්ත්වය සමග මතුව ඇති සෞඛ්‍ය ගැටළු පිළිබඳව අවධානය යොමු කරමින් විශේෂ වැඩසටහන් ක්‍රියාත්මක කිරීමට සෞඛ්‍ය අමාත්‍යංශයට උපදෙස් ලබාදී ඇති ජනාධිපති මෛත්‍රීපාල සිරිසේන මහතා විදුලිය සහ ජලය අරපිරිමැස්මෙන් භාවිතය පිළිබඳ ජනතාව දැනුවත් කිරීම සඳහා කටයුතු කරන ලෙස ජනමාධ්‍ය අමාත්‍යංශයට දැනුම්දී තිබේ.එමෙන්ම එක්සත් ජාතින්ගේ සංවිධානයේ ලෝක බැංකුවේ සහ ලෝක ආහාර වැඩසටහනේ නියෝජිතයින් ද මෙම සාකච්ඡාවට සහභාගී වී ඇති අතර මතුවිය හැකි නියං තත්ත්වය සඳහා මුහුණදීමට ශ්‍රී ලංකාවට අවශ්‍ය ද්‍රම්‍යමය හා මූලම්‍ය ආධාර ලබාදීමට ඔවුන් එකඟතාව පළ කළ කර ඇති බව සඳහන්ය.මේ අතර වගා හානි සඳහා වහාම වන්දි ලබා දෙන ලෙසත්, වන්දි දෙන්න ආණ්ඩුව හොරකම් කළ සල්ලි යොදා ගන්න යැයි සමස්ත ලංකා ගොවිජන සම්මේලනය රජයට යෝජනා කරයි. මේ දිනවල පවතින නියඟය සඳහා වගා නොකළ ගොවීන්ට අක්කරයක් සඳහා රු 50000ක වන්දියක් හා අනෙකුත් වගා කර විනාශ වූ වගාවන්ට සිදුව ඇති හානිය අනුව ආණ්ඩුව වන්දි ලබාදිය යුතු බව දිවයිනේ දිස්ත්‍රික්ක රැසක ගොවි නියෝජිතයන් එකාබද්ධව දඹුල්ලේ පුරන් වූ කුඹුරක් මැද මාධ්‍ය හමුවක් පවත්වමින් පැවසීය.මෙම වන්දි ගෙවීම සඳහා පැවති හා වත්මන් රජයේ සොරකම් කරන ලද මුදල් හා නාස්ති කළ මුදල් යොදා ගන්න යැයිද සමස්ත ලංකා ගොවිජන සම්මේලනය ජාතික සංවිධායක නාමල් කරුණාරත්න මහතා පැවසීය. එමෙන්ම ඒ මහතා කනේරු ගෙඩි සහිත අත්තක් හා නියගලා වැලක කොටසක් පෙන්වමින් කීවේ ක්රෝටන් කොළ කන්න කියන ආණ්ඩුව ජනතාවට කනේරු හා නියගලා කන්නට යෝජනා කරාවි යන්නය .", "URL": "https://sinhala.adaderana.lk/news.php?nid=68362", "Category": null, "Parent URL": null}