{"Source": "Adaderana", "Timestamp": "January 27, 2018 10:45 pm", "Headline": "කාර් බෝම්බ ප්‍රහාරයක් - 18කට තුවාලයි", "News Content": "ඇෆ්ගනිස්ථානයේ කාබුල් නුවර රාජ්‍ය ආයතන පිහිටා ඇති ප්‍රදේශයකට කාර් බෝම්බ ප්‍රහාරයක් එල්ල වී තිබේ. එරට රාජ්‍ය තාන්ත්‍රික සබඳතා පවත්වන ආයතන සහ රජයේ ගොඩනැගිලි ප්‍රහාරයේ ඉලක්කය වී ඇති බව විදෙස් මාධ්‍ය වාර්තා කළේය. අදාළ ප්‍රහාරයෙන් පුද්ගලයින් 18 දෙනෙකුට පමණ තුවාල සිදුව ඇති බවට මේ වන විට අනාවරණය වී තිබේ. ප්‍රහාරය සම්බන්ධයෙන් වගකීම මේ වන තෙක් කිසිඳු පාර්ශවයක් විසින් බාරගෙන නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=83646", "Category": null, "Parent URL": null}