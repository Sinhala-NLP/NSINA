{"Source": "Adaderana", "Timestamp": "March 12, 2016 11:00 am", "Headline": "ගාල්ල පොලීසිය හා තරුණයින් ගැටෙයි - නිලධාරියෙකුට බරපතළයි", "News Content": "ගාල්ල පොලීසියට අනුයුක්ත පොලිස් නිලධාරීයකුට හිසට පොලු පහරක් වැදීමෙන් ඔහු කරාපිටිය රෝහලේ දැඩිසත්කාර ඒකකයේ ප්‍ර‍තිකාර ලබයි.අද අලුයම 3 ට පමණ 119 හදිසි ඇමතුම් සේවයට ලැබී ඇති තොරතුරකින් අනාවරණය වී ඇත්තේ මංගල සාදයක ගැටුමක් හට ගෙන ඇති බවයි.ඒ අනුව වහා ක්‍රියාත්මක වූ ගාල්ල පොලිසියේ පොලිස් නිලඩාරීන් 4 දෙනෙකු දඩල්ල්ල, කූඩුව හංදියට ගොස් තිබේ.එහිදී බීමත්ව සිටී තරැණයින් පිරිස පොලීසිය සමග ගැටුමක් ඇතිකර ගත් බවද එම ගැටුමේදී එක් පොලිස් නිලධාරියෙකුගේ හිසට පොලු පහරක් වැදී ඇත.පොලිස් ඡිප් රථයේ ඉදිරිපස වීදුරුව ද සම්පූර්ණයෙන් කුඩු වී ඇති අතර ඒ සැකකරුවන් එල්ල කළ පොලු පහරකින් බව අප වාර්තාකරු කියයි.ඉන් බරපතළ තුවාල ලැබූ නිලධාරීයා මේ වන විට ගාල්ල කරාපිටිය රෝහලේ ප්‍ර‍තිකාර ලබයි.මෙම සිද්දියට සම්බන්ධ සැකකරැවන් 4 දෙනකු මේ වන විට අත්අඩංගුවට ගෙන තිබේ.ගාල්ල අධිකරණයට සැකකරුවන් ඉදිරිපත් කිරීමට නියමිතය.ඡායා රූ - රොෂාන් පියතිලක", "URL": "https://sinhala.adaderana.lk/news.php?nid=58125", "Category": null, "Parent URL": null}