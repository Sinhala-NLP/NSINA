{"Source": "Adaderana", "Timestamp": "February 15, 2019 11:57 am", "Headline": "විදුලි බලාගාරයක ගොඩනැඟිල්ලක් අවතැන් වූ පිරිසක් අත්පත් කර ගනී", "News Content": "ලංකා විදුලි බල මණ්ඩලය මඟින් කැළණි ගග හරස් කර ඉදි කරමින් පවතින ගින්ගත්හේන පොල්පිටිය බ්‍රොඩ්ලන්ඩ් ජල විදුලි බලාගාර ව්‍යාපෘතිය මඟින් අද (15) විවෘත කෙරුණු පරිපාලන ගොඩනැඟිල්ල එම විදුලි බලාගාර ව්‍යපෘතිය නිසා අවතැන් වු ජනතාව විසින් බලහත්කාරයෙන් අත්පත් කර ගනු ලැබු බව අද දෙරණ වාර්තාකරු පැවසීය. ජාතික විදුලි බල පද්ධතියට මෙගාවොල්ට් 150 ක විදුලි ධාරිතාවක් ජාතික විදුලි බල පද්ධතියට එක් කිරීමේ අරමුණින් මිට වසර 4 කට ප්‍රථම ආරම්භ කළ බ්‍රොඩ්ලන්ඩ් ජල විදුලි බලාගාර ව්‍යාපෘතියේ පළමු අදිරය යටතේ ව්‍යාපෘතිය නිසා හඳුනාගත් අවතැන් වු පවුල් 27 කට වන්දි මුදල් ගෙවා ඉන් ඉවත් කළ අතර, එම ව්‍යාපෘතියේ වැඩ කටයුතු ආරම්භ කරමින් එම ව්‍යාපෘතියේ පොල්පිටියේ සිට කිතුල්ගල කළුබෝතැන්න දක්වා ඉදි කළ උමං මාර්ගය හේතුවෙන් එම උමඟට ඉහළින් වු පොල්පිටියේ ගමේ තවත් පවුල් 40 ක් වන්දි මුදල් ගෙවා ඉවත් කිරීමට එම ව්‍යාපෘති බාර ඉන්ජිනේරුවන් කටයුතු කර තිබුණි. ඉවත් කළ පවුල් 40 ක් පදිංචි වි සිටි නිවාස සහ ඔවුන්ගේ ඉඩ කඩම් තක්සේරු කර එම පවුල්වලට කඩිනමින් තක්සේරු කළ වන්දි මුදල් ගෙවන බවට ව්‍යාපෘති බාර අධ්‍යක්ෂකවරයා විසින් පොරොන්දු වි එම පවුල්වලට කුලී පදනම මත නිවාස ලබා ගැනීම සඳහා මසකට රු 30000 ක කුලි මුදලක් ව්‍යාපෘතිය මඟින් ගෙවනු ලැබුවේය. එම ව්‍යාපෘතියේ පරිපාලන ගොඩනැඟිල්ල අත්පත් කර ගත් අවතැන් වු ජනතාව කියා සිටින්නේ මෙම ව්‍යපෘතියේ වැඩ කටයුතු අවසන් අදිරයේ පවතින බවත්, තමන්ට ලබාදිමට නියමිත වන්දි මුදල් ලබාදෙන බවට ව්‍යපෘති බාර අධ්‍යක්ෂකවරයා විසින් ලිඛිතව ලබාදුන් පොරොන්දුවද මේ වන විට කඩ කර කුලි මුදල පමණක් ගෙවන බව අවතැන් වු ජනතාව පවසයි. තමන්ට හිමි වන්දි මුදල ලැබෙන තෙක් අද දින බලහත්කාරෙන් අත්පත් කරගත් ව්‍යපෘතියේ පරිපාලන ගොඩනැඟිල්ලෙන් ඉවතට නොයෙන බව අවතැන් වුවන් කියා සිටින බව අද දෙරණ වාර්තාකරු පවසයි. බ්‍රොඩ්ලන්ඩ් ජල විදුලි බලාගාරය චීන රජයේ ආධාර යටතේ චීන සමාගමක් විසින් සිදු කරනු ලබයි.", "URL": "https://sinhala.adaderana.lk/news.php?nid=104372", "Category": null, "Parent URL": null}