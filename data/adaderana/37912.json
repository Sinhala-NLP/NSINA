{"Source": "Adaderana", "Timestamp": "October 4, 2013 03:17 pm", "Headline": "සරසවි සිසුන් 53ක් රිමාන්ඩ්", "News Content": "අග්නිදිග විශ්ව විද්‍යාලයේ ඇතිවු ගැටුම සම්බන්ධයෙන් අත්අඩංගුවට ගත් සිසුන් 53 දෙනා රක්ෂිත බන්ධනාගාර ගත කර තිබේ. එම පිරිස අද සමන්තුරෙයි මහේස්ත්‍රාත් අධිකරණයට ඉදිරිපත් කළ අවස්ථාවේ ඔවුන් ලබන 08 වැනිදා දක්වා රක්ෂිත බන්ධනාගාර ගත කිරීමට වැඩබලන මහේස්ත්‍රාත් ඒ.එම්. නසීල් මහතා නියෝග කළේය. රක්ෂිත බන්ධනාගාර ගත කළ පිරිස අතර සිසුවියන් සිව්දෙනෙකු ද වන බව සඳහන්ය. අග්නිදිග විශ්ව විද්‍යාලයේ ඊයේ ගැටුමක් හට ගත් අතර එහි දී තුවාල ලැබු සිසුන් 23 දෙනෙකු ප්‍රතිකාර සඳහා සමන්තුරෙයි රෝහලට ඇතුළත් කරනු ලැබීය‍.", "URL": "https://sinhala.adaderana.lk/news.php?nid=37912", "Category": null, "Parent URL": null}