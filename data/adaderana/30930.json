{"Source": "Adaderana", "Timestamp": "January 21, 2013 09:02 am", "Headline": "තරඟය අතහැරියාට විරෝධය", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවති සිව්වන එක්දින තරඟය අතහැර දැමීම පිළිබදව ශ්‍රී ලංකා නායකයා සිය විරෝධය පළ කරයි. ඊයේ (20) පැවති ශ්‍රී ලංකා ඔස්ට්‍රේලියා සිව්වන එක්දින තරඟය වර්ෂාව හේතුවෙන් අතහැර දැමීමට තරඟ තීරකවරුන් තීරණය කළේය. තරඟය අතහැර දැමීමෙන් අනතුරුව පැවති මාධ්‍ය හමුවට එක්වෙමින් ශ්‍රී ලංකා කණ්ඩායමේ නායක මහේල ජයවර්ධන ප්‍රකාශ කළේ තරඟය අතහැර දැමීම පිළිබඳව සිය විරෝධය පළ කරන බවය. මේ සම්බන්ධයෙන් අදහස් දක්වා ඇති ඊයේ තරඟයේ තරඟ තීරකවරයා වශයෙන් කටයුතු කළ ජවගර් ශ්‍රීනාත් පවසා ඇත්තේ තරඟය පැවැත්වීමට විනිසුරුවරුන් විසින් නොහැකි බව දැනුම්දීමෙන් පසුව තරඟය අතහැර දැමීමට කටයුතු කළ බවය. ඇතිව තිබූ අයහපත් කාලගුණික තත්ත්වය හේතුවෙන් මෙම පියවර ගත් බව ද ඔහු සඳහන් කර තිබේ.", "URL": "https://sinhala.adaderana.lk/news.php?nid=30930", "Category": null, "Parent URL": null}