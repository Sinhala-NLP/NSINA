{"Source": "Adaderana", "Timestamp": "August 11, 2012 03:30 pm", "Headline": "හෙරොයින් සමඟ අයෙකු දැලේ", "News Content": "හෙරොයින් ජාවාරමේ නිරතව සිටි පුද්ගලයෙකු පිළියන්දල, බෝකුන්දර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායට ලැබුණු තොරතුරකට අනුව සිදුකළ වැටලීමක දී අදාළ සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථා‍වේ දී සැකකරු සතුව තිබී හෙ‍රොයින් ග්‍රෑම් 2 යි මිලිග්‍රෑම් 990 ක ප්‍රමාණයක් සොයාගෙන ඇත. සැකකරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදී තිබේ.", "URL": "https://sinhala.adaderana.lk/news.php?nid=26495", "Category": null, "Parent URL": null}