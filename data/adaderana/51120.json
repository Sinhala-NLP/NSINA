{"Source": "Adaderana", "Timestamp": "May 5, 2015 04:54 pm", "Headline": "ජොන්ස්ටන් රිමාන්ඩ් -හෙට කුරුණෑගල මහේස්ත්‍රාත් අධිකරණයට පමුණුවයි", "News Content": "පොලිස් මූල්‍ය අපරාධ ඒකකය විසින් අත්අඩංගුවට ගනු ලැබූ හිටපු සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා එළඹෙන 06 වන දින(හෙට) දක්වා රක්ෂිත බන්ධනාගාර ගතකරන ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් නියෝග කර තිබේ.ඒ අනුව හෙට දිනයේ සැකකාර මන්ත්‍රීවරයා කුරුණෑගල මහේස්ත්‍රාත් අධිකරණය වෙත ඉදිරිපත් කරන ලෙස ද කොළඹ ප්‍රධාන මහේස්ත්‍රාත්වරයා විසින් නියෝග කර ඇත.ඉකුත් වයඹ පළාත් මැතිවරණ සමයේ මල්ලවපිටිය,වැහැර,යම්තම්පලාව යන ලංකා සතොස වෙළඳසැල් මගින් රු.52,75000ක් වටිනා භාණ්ඩ ලබාගෙන මුදල් නොගෙවීම සම්බන්ධයෙන් ජොන්ස්ටන් ප්‍රනාන්දු මහතාට චෝදනා එල්ලවී තිබේ.", "URL": "https://sinhala.adaderana.lk/news.php?nid=51120", "Category": null, "Parent URL": null}