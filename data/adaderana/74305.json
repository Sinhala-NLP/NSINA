{"Source": "Adaderana", "Timestamp": "June 17, 2017 10:20 pm", "Headline": " වරද නිවරදි කළ යුතුයි - සම්බන්ධන් විග්නේශ්වරන්ට කියයි!", "News Content": "සිදුකළ වරද වහා නිවරදි කරන ලෙස විපක්ෂ නායක ආර්. සම්බන්ධන් මහතා උතුරේ ප්‍රධාන අමාත්‍ය සී.වී විග්නේශ්වරන් මහතා වෙත ලිපියක් යොමුකරමින් ඉල්ලා තිබේ.විපක්ෂ නායකවරයා විසින් යොමුකරන ලද ලිපිය පහත පරිදිය.ඔබ විසින් කරන ලද කථාවේ පිටපතක් ද සමඟ 2017.06.14 වැනිදිනමා වෙත එවා තිබූ ඔබතුමාගේ ලිපිය පිළිබඳව මාගේ ස්තූතිය පුදකරමි. ඒ සම්බන්ධයෙන් ඔබතුමාගේ අවධානය පිණිස පහත සඳහන් කරුණු සඳහන් කිරීමට කැමැත්තෙමි. ඔබ විසින් පත්කරනු ලැබූ පරීක්‍ෂණ මණ්ඩලය විසින් අමාත්‍යවරුන් 4 දෙනා පිළිබඳව පරීක්‍ෂණය පවත්වා ඇත. පරීක්‍ෂණය අවසන්කර ඒ පිළිබඳ ඔවුන්ගේ වාර්තාව ඔබ වෙත ඉදිරිපත්කර ඇත. ඉන් දෙදෙනෙකු වරදකරුවන් ලෙසත්, අනෙක් දෙදෙනා වරදකරුවන් නොවන බවත් වාර්තාවෙන් අනාවරණය වී ඇත. පරීක්‍ෂණ මණ්ඩලයේ වාර්තාව පදනම්කරගනිමින් කටයුතු කරනු ලබන බවට ඔබ පළාත් සභාවේදී සඳහන්කර ඇත. වරදකරුවන්වූ අමාත්‍යවරුන් දෙදෙනාට ඉල්ලා අස්වෙන ලෙසට ඔබ දන්වා ඇතිඅතර, එම තීරණය සම්බන්ධයෙන් කිසිවෙක් පැමිණිලිකර නොමැත. පරීක්‍ෂණ මණ්ඩලය විසින් වරදකරුවන් ලෙස නම් නොකළ අනෙක් අමාත්‍යවරුන් දෙදෙනාට එරෙහිව ඔබ විසින් ගනු ලැබූ පියවර සම්බන්ධයෙන් පැමිණිල්ලක්ඉදිරිපත් වී ඇත. එම ක‍්‍රියාවෙන් ස්භාවික යුක්තියේ මූලධර්ම උල්ලංඝණය වී ඇතිඅතර, එය අයුතු ක‍්‍රියාවකි. වරදකරුවන් නොවූ අමාත්‍යවරුන් දෙදෙනා හා පළාත් සභා මන්ත‍්‍රීවරුන් විසින් එවැනි ක‍්‍රියාමාර්ගයකට විරෝධය පලකර හැකිබැවින් එවැනි ක‍්‍රියාමාර්ගයක් ගැනීම අනතුරුදායක වන බව මම ඔබට 13 වෙනි අඟහරුවාදා දුරකථන සංවාදයේදී දැන්වූයෙමි. එමෙන්ම දෙමළ ජාතික සන්ධානයට අයත් අනෙකුත් පක්ෂ නායකයන් සමගද , මේ සම්බන්ධයෙන් ඔබ සාකච්ඡා කර ඇත. එහෙත් ඔබ මේ සම්බන්ධයෙන් පාර්ලිමේන්තු මන්ත‍්‍රී හා ඉලංගෙයි තමිල් අරසුකච්චි පක්ෂයේ නායක මාවෙයි සේනාධිරාජා මැතිතුමා සමඟද සාකච්ඡා කරනොතිබුණු බව ඔබ තුමාගේ අවධානයට යොමු කළෙමි.ඔබ එතුමාටකථා කරඇත්තේ ඉන්පසුවය. වරදකරුවන් නොවූ අමාත්‍යවරුන් දෙදෙනාට එරෙහිව පියවර නොගන්නා ලෙසට එතුමා ඔබට දන්වා තිබුණි. වරදකරුවන් නොවූ අමාත්‍යවරුන් දෙදෙනා සම්බන්ධයෙන් පවා දඬුවම් ක‍්‍රියාමාර්ග ගන්නා බවට ඔබ 14 වෙනි බදාදා නිවේදනය කර තිබුණි. ඉන්පසු සිදුවූ කුමන දෙයක් වුවත් ඇති වූයේ ඔබගේ ඉහත සඳහන් ක‍්‍රියාමාර්ගවල ප‍්‍රතිඵලයක් වශයෙනි. මෙම තත්වයේ අවසානයක් දැකීමටනම් පළමුවෙන්ම කළයුතු වන්නේ වරදකරුවන් නොවූ අමාත්‍යවරුන් දෙදෙනාට එරෙහිව ගනු ලැබූ ක‍්‍රියාමාර්ග සම්බන්ධයෙන් ප්‍රතිකර්මයක් කළයුතු බව මගේ හැඟීමයි. අසමගිය හා බාධාවන් ප‍්‍රවර්ධනය වන අත්තනෝමතික ක‍්‍රියාවන් කිසිම ආකාරයකට උතුරු පළාත් සභාවේ ක‍්‍රියාකාරීත්වයට හේතු නොවිය යුතුය. එබැවින් ඔබගේ පරීක්‍ෂණ මණ්ඩලය මගින් වරදකරුවන් නොකළ අමාත්‍යවරුන් දෙදෙනා සම්බන්ධයෙන් ඔබ විසින් ගනු ලැබූ ක‍්‍රියාමාර්ගය හැකි ඉක්මනින් නිවැරදිකිරීමට කටයුතු කරන ලෙසට මම ඉල්ලාසිටිමි. තවදුරටත් කෙරෙන පරීක්‍ෂණ කටයුතුවලට මෙය බාධාවක් නොවනු ඇත.", "URL": "https://sinhala.adaderana.lk/news.php?nid=74305", "Category": null, "Parent URL": null}