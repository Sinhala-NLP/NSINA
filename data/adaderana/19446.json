{"Source": "Adaderana", "Timestamp": "October 19, 2011 09:42 am", "Headline": "චිලී සිසුන් ආරක්ෂක අංශ හා ගැටෙයි", "News Content": "චීලී හි ශිෂ්‍යයින් හා ආරක්ෂක අංශ අතර ගැටුමක් හට ගෙන තිබේ. ශිෂ්‍යයින් විසින් සිදු කරන ලද විරෝධතා ව්‍යාපාරයක් විසුරුවා හැරීමට උත්සහ දැරූ අවස්ථාවේ දී මෙම ගැටුම හට ගෙන ඇති බව සඳහන්වේ. එරට ආණ්ඩුව විසින් සිදු කිරීමට යෝජිත අධ්‍යාපන ප්‍රතිසංස්කරණ වලට එරෙහිව සිසුන් මෙම විරෝධතාවයේ නියැළී තිබේ. දින දෙකක් පුරා පැවති මෙම විරෝධතාව විසුරුවා හැරීම සඳහා එරට පොලිසිය කඳුළු ගෑස් ප්‍රහාර ද එල්ල කර ඇති බව සඳහන්වේ. ප්‍රකෝප වූ සිසුන් පෙට්‍රල් බෝම්බ වලින් ගසා දමමින් නගරයේ කඩ සාප්පු සහ වාහන ගිනි තබා ඇති බව විදෙස් මාධ්‍ය වාර්තා කරයි. මෙම සිසු විරෝධතාවට ගුරුවරුන් සහ වෘත්තීය සමිති ද සහය පළ කර තිබේ. 1990 වසරට පසුව චිලි හි ආරක්ෂක අංශය සහ සිසුන් අතර පැවති දරුණුතම ගැටුම මෙය බව වාර්තා වේ..", "URL": "https://sinhala.adaderana.lk/news.php?nid=19446", "Category": null, "Parent URL": null}