{"Source": "Adaderana", "Timestamp": "June 26, 2015 02:32 pm", "Headline": "ගසක එල්ලෙමින් තිබූ මළ සිරුරක් හමුවෙයි", "News Content": "මින්නේරිය, දියබෙදුම පාර, සුදුකන්ද රක්ෂිතයේ තිබී දින ගණනාවකට පෙර මියගිය පුද්ගලයෙකුගේ මළ සිරුරක් සොයාගෙන තිබේ.පොලිසියට ලැබුණු තොරතුරකට අනුව රක්ෂිතයේ ගසක එල්ලී තිබියදී මෙම මළ සිරුර සොයාගෙන ඇති බව මින්නේරිය පොලිසිය සඳහන් කළේය.මෙලෙස මියගොස් ඇත්තේ වයස අවුරුදු 55ත් 60ත් අතර වන පුද්ගලයෙකු බවට පොලිසිය සැකකරයි.මළ සිරුර පොළොන්නරුව රෝහලේ මෘත ශරිරාගාරයේ තබා ඇති අතර මින්නේරිය පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52271", "Category": null, "Parent URL": null}