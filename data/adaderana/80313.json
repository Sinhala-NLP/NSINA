{"Source": "Adaderana", "Timestamp": "November 21, 2017 04:23 pm", "Headline": "පෘථිවියේ දවසක කාලය අඩුවෙලා - 2018 ලංකාව අවට දරුණු භූමි කම්පා - ඇමෙරිකාවේ භූ විද්‍යාඥයින් කියයි ", "News Content": "මේ වන විට පෘථිවියේ භ්‍රමණ වේගය අඩු වී ඇති බවත් ඒ නිසා 2018 වර්ශයේ විශාල වශයෙන් භූමි කම්පා සිදුවිය හැකි බවත් ඇමෙරිකානු භූ විද්‍යාඥයන්ගේ සංමයේ වාර්ෂික වාර්ථාවෙන් පෙන්වා දී ඇත. කොලරාඩෝ විශ්ව විද්‍යාලයේ මහාචාර්ය රොජර් බිල්හැම් සහ පැන්ට්‍රික් විශ්ව විද්‍යාලයේ මහාචාර්ය රෙබෙකා විසින් ඇමෙරිකානු භූ විද්‍යාඥයන්ගේ සංගමයේ වාර්ෂික රැස්වීමේදී මෙම වාර්තාව ඉදිරිපත් කර ඇත.පෘථිවියේ භ්‍රමන වේගය හා භූ කම්පන අතර සෘජු අන්තර් සම්බන්ධතාවක් ඇති බව පෙන්වා දෙන මේ පර්යේෂකයින් පෘථිවියේ භ්‍රමණ වේගය අඩු වූ විට භූමි කම්පා වැඩිවන බව ද කියයි.මේ වන විට පෘථිවියේ භ්‍රමණ වේගය තරමක් අඩු වී ඇති නිසා පෘථිවියේ දිනක කාලය මිලී තත්තපරයකින් අඩු වී ඇති බවද මෙම අඩුවීම බලා ගත හැක්කේ පරමාණුක ඔරෙලෝසු වලින් පමණක් බවද කියයි.මෙම වාර්තාව පෙන්වා දෙන පරිදි භ්‍රමන වේගය අඩු වීම නිසා පෘථිවියෙහි අභ්‍යන්තරයේ දැවැන්ත බලශක්තියක් නිර්මාණය වී භූ කම්පන ඇති වේ.මේ අනුව 2018 දී පෘථිවියේ විශාල වශයෙන් භූමිකම්පා ඇති විය හැකි අතර එය දරුණු භූමිකම්ප 20ක් දක්වා ඉහළ යා හැකිය.මෙම භූමිකම්පා පෘථිවියේ කුමණ කුමන ප්‍රදේශවල ඇති වේදැයි පුරෝකතනය කළ නොහැකි අතර සමකයට ආසන්න ප්‍රදේශවල මේ තත්ත්වය බහුල විය හැක.1900 සිට මේ දක්වා සිදු වූ රික්ටර් පරිමාණාංක 7ට වඩා වැඩි භූ චලන පිළිබඳ කළ සමීක්ෂණ වලදී හඳුනාගත් කාල සීමා 5ක් තුළ පමණක් අවුරුද්දකට භූ චලන 25 සිට 30 දක්වා භූ කම්පන සිදු වී ඇත.මීට අමතරව වසරේ අනෙක් කාල සීමාව තුළ වසරකට භූමිකම්පා 15 ක් පමණ සිදුවේ.මෙම වසරේ දී පමණක් රික්ටර් පරිමාණයේ 7ට වැඩි භූමිකම්පා 6 ක් පමණ වී ඇති බවද මොවුන් සිය වාර්තාවෙන් පෙන්වා දී ඇත.", "URL": "https://sinhala.adaderana.lk/news.php?nid=80313", "Category": null, "Parent URL": null}