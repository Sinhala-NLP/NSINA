{"Source": "Adaderana", "Timestamp": "August 4, 2016 04:52 pm", "Headline": "ගොවීන්ට නව දැනුම දිය යුතුයි", "News Content": "කෘෂිකර්ම නිලධාරීන් සතු නව දැනුම ගොවීන්ට ලබාදීමේ නිසි වැඩපිළිවෙළක් ආරම්භ කිරීමේ අවශ්‍යතාව පවතින බව කෘෂිකර්ම අමාත්‍ය දුමින්ද දිසානායක මහතා පවසයි.විවිධ ප්‍රදේශවලට උචිත බෝග සහ එම බෝග වගා කරන ක්‍රමවේදය, නිෂ්පාදන වියදම අඩු කරගැනීම පිළිබඳ නිවැරදි තොරතුරු ගොවීන්ට ලබාදී නව සැළසුම් ඉදිරිපත් කළ යුතු බව අමාත්‍යවරයා කියයි.බතලේගොඩ නව පරිපාලන හා පර්යේෂණාගාර තෙමහල් ගොඩනැගිල්ල විවෘත කිරීමේ අවස්ථාවට එක්වෙමින් කෘෂිකර්ම අමාත්‍ය දුමින්ද දිසානායක මහතා මේ බව ප්‍රකාශ කළේය.ජනාධිපති මෛත්‍රීපාල සිරිසේන මහතා ප්‍රමුඛ වත්මන් රජය කෘෂිකර්මාන්තය වෙනුවෙන් විශාල මුදලක් වැය කර ඇති බව අමාත්‍යවරයා පැවසුවේය.කෘෂි ව්‍යාප්ති සේවය අතර මග නතරවීමෙන් නිලධාරීන්ගේ දැනුම ගොවීන් වෙතට ගෙන යාම සීමා වූ බව පවසන අමාත්‍යවරයා එම කෘෂි ව්‍යාප්ති සේවය නැවත කඩිනමින් ආරම්භ කරන බව වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=62764", "Category": null, "Parent URL": null}