{"Source": "Adaderana", "Timestamp": "November 9, 2017 12:51 pm", "Headline": "අධිකරණ කේෂ්ත්‍රයේ බලාපොරොත්තු නොවු වෙනසක් ගැන අනාවැකියක්", "News Content": "සමහර අය බලාපොරොත්තු නොවූ බොහෝ දේවල් ලබන මාස 2 ක තුළ අධිකරණ කේෂත්‍රයේ සිදු කරන බව අධිකරණ අමාත්‍ය නීතිඥ තලතා අතුකෝරල මහත්මිය පවසයි. බදුල්ල ප්‍රදේශයේ පැවති හදිසි මරණ පරීක්ෂකවරුන්ගේ නව පත්වීම් ප්‍රදානය කිරීමේ උත්සවයකට එක් වෙමින් අමාත්‍යවරිය මේ බව කියා සිටියේය. තමා නොසිතු අවස්ථාවක හිමිවු අමාත්‍යධූරය සම්බන්ධයෙන් විශාල වැඩ කොටසක් ඉටු කිරීමට ඇති බවත් එළියට පෙනෙන රූපයට වඩා ඇතුළත හාත්පසින්ම වෙනස් බව ද ඇය වැඩිදුරටත් පැවසුවාය. මේ අතර නීතිපති දෙපාර්තමේන්තුවේ විශාල වශයෙන් නඩු ගොඩ ගැසී ඇති බවත් ඒ සඳහා සිටින නීතිඥවරුන් ප්‍රමාණත් නොවන බව ද පැවසු අමාත්‍යවරිය පොලීසිය ද අද වන විට සමහර අවස්ථාවල ඇඟ බේරා ගැනීම සඳහා නීතිපති දෙපාර්තමේන්තුව දෙසට වගකීම යොමු කරන බව ද කියා සිටියේය. කෙසේ වෙතත් මෙම වෙනස් වීම් එක් දිනකින් සිදු කළ නොහැකි බවත්, යුක්තිය පැසඳීම සඳහා ලැබිය යුතු පහසුකම් තමාගේ ප්‍රථම රාජකාරීය ලෙස සළකා ඉතා ඉක්මනින් ඉටු කරන බවත් අමාත්‍යවරිය පැවසීය.", "URL": "https://sinhala.adaderana.lk/news.php?nid=79689", "Category": null, "Parent URL": null}