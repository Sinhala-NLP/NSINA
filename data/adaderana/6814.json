{"Source": "Adaderana", "Timestamp": "February 19, 2010 04:10 pm", "Headline": "භූතාන විදේශ ඇමති ජනපති හමුවෙයි", "News Content": "භූතාන විදේශ අමාත්‍යවරයා අද ජනාධිපති මහින්ද රාජපක්ෂ මහතා හමුවීමට නියමිතය. ලබන අප්‍රියෙල් මාසයේ පැවැත්විමට නියමිත 16 වන සාක් සමුළුවට ආරාධනා කිරීමේ අරමුණින් ඔහු ජනාධිපතිවරයා හමුවීමට තීරණය කර ඇත. දෙදින නිල සංචාරයක් සඳහා ශ්‍රි ලංකාවට පැමිණ සිටින භුතාන විදේශ අමාත්‍ය ලියොන්පෝ උග්යින් ට්ෂෙරින් මහතා ඊයේ විදේශ අමාත්‍ය රෝහිත බොගොල්ලාගම මහතා හමුවිය. එහිදි සාක් සමුළුව පැවැත්වීම සඳහා භූතානයට ශ්‍රි ලංකා රජයේ සම්පුර්ණ සහයෝගය ලබා දෙන ලෙස රෝහිත බෝගොල්ලාගම අමාත්‍යවරයා ප්‍රකාශ කර තිබේ. මෙවර සාක් සමුළුව අප්‍රියෙල් 28 , 29 යන දෙදින තුළ භූතානයේ තිම්පු නගරයේ පැවැත්වීමට කටයුතු යොදා ඇත. දේශගුණික වෙනස් වීම් පිලිබදව මෙන්ම සාක් කළාපයට බලපාන වෙනත් කරුණු සම්බන්ධයෙන් මෙවර සාක් සමුළුවේ අවධානය යොමු වනු ඇත.", "URL": "https://sinhala.adaderana.lk/news.php?nid=6814", "Category": null, "Parent URL": null}