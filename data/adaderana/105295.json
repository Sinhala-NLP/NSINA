{"Source": "Adaderana", "Timestamp": "March 1, 2019 04:58 pm", "Headline": "බලයට එන පාලකයින් කිසි දිනක පොරොන්දු ඉටු කරන්නේ නෑ", "News Content": "මෙරට බලයට පැමිණි පාලකයින් ජන්දය ලබා ගැනිමේදි ලබාදුන් පොරොන්දු කිසිවක් ඉටු කර නොමැති බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. අනුර කුමාර දිසානායක මහතා මේ බව පැවසුවේ අද (01) වටවල ටෙම්පල්ස්ට්‍රෝ වතු යායේ පැවති රැස්විමක් අමතමිණි. ජනතා විමුක්ති පෙරමුණ විසින් වතුකරයේ ජනතාවගේ ගැටළු සොයා බැලිම සඳහා සංවිධානය කර තිබු මෙම රැස්විමේදි වැඩි දුරටත් අදහස් දැක් වු අනුර කුමාර දිසානායක මහතා කියා සිටියේ වසර 70 ක් තුල මේ රටේ බලයට පැමිණි පාලකයින් සහ වත් මන් පාලකයින්ද බලයට පැමිණිමට පෙර ජනතාවට පොරොන්දු වු කිසිවක් මේ වන තෙක් ඉටු කර නොමැති බවයි. තවදුරටත් ඔහුන් බලය ලබාගෙන රටේ ජනතාවගේ මුදල් සොරා ගැනිමට කටයුතු කරන බවත්, එම යුගය අවසන් කළ යුතු කාලය එළඹ ඇති බවද මන්ත්‍රීවරයා පවසයි. ගොවියා, ධිවරයා සහ වතු කම්කරුවන් දැඩි පිඩාවට පත්ව සිටින බවත්, මේ අතරින් වතු කම්කරුවන් දැඩි පිඩාවට ගත්ව සිටින බව මන්ත්‍රීවරයා ප්‍රකාශ කළේය. වතු කම්කරුවන්ගේ වැටුප් වැඩි කිරිම සම්බන්ධයෙන් අත්සන් කළ අවබෝධතා ගිවිසුම තුලින් වතුකරයේ ජනතාවව වතුකරය නියෝජනය කරන දමිල දේශපාලඥයන් විසින් පවා දි ඇති බවද අනුර කුමාර දිසානායක මන්ත්‍රීවරයා පවසයි. මෙම අවස්තාවට ජනතා විමුක්ති පෙරමුණේ නුවරඑලිය දිස්ත්‍රික් සංවිධායක අඹගමුව ප්‍රාදේශිය සභා මන්ත්‍රි මංජුල සුරවීර මහතාද සහභාගි විය.", "URL": "https://sinhala.adaderana.lk/news.php?nid=105295", "Category": null, "Parent URL": null}