{"Source": "Adaderana", "Timestamp": "June 6, 2018 02:51 pm", "Headline": "විහිළුවට කළ සෙල්ලම දුර ගොස් බරපතළ තත්ත්වයෙන් රෝහලේ සිටි යහළුවා මරුට", "News Content": "අධිපීඩන වායු බටයක් ගුද මාර්ගයට ඇතුළ් කිරීම හේතුවෙන් දින 9 ක කාලයක් හොරණ මූලික රෝහලේ අසාධ්‍ය තත්ත්වයෙන් ප්‍රතිකාර ලබමින් සිටි පුද්ගලයා ජීවිතක්ෂයට පත්ව ඇති බව අද දෙරණ වාර්තාකරු පැවසීය. ගුද මාර්ගයට අධිපීඩන වායු ධාර ඇතුළුවීමෙන් ඇතිවූ පීඩනයත් සමඟ බඩවැලක් පුපුරායාමෙන් මෙම මරණය සිදුව ඇති බව රෝහල් ආරංචිමාර්ග පවසයි. බංඩාරගම - රයිගම ප්‍රදේ‍ශයේ දැව පදම් කිරීමේ කර්මාන්ත ශාලාවක සේවකයි දෙදෙනෙකු විසින් සිදු කළ විහිලුවක් දුර දිග යාමෙන් මෙම පුද්ගලයා බරපතළ තත්ත්වයෙන් හොරණ මූලික රොහල වෙත පසුගිය දා ඇතුළ කෙරුණි. මෙම කර්මාන්ත ශාලාවේ සේවය කළ 27 හැවිරිදි පුද්ගලයෙක් සහ 47 හැවිරිදි පුද්ගලයෙකු අතර මෙම තත්ත්වය හට ගෙන ඇත. අනතුරුව යහළුවන් දෙදෙනාගෙන් එක් අයෙකු විසින් කම්පෙෂර් යන්ත්‍රයක් ගෙන යහළුවාගේ ගුද මාර්ගයට එල්ල කර ඇති අතර එහිදී 47 හැවිරිදි පුද්ගලයාගේ උදරයට හුලං පිරීමෙන් අසාධ්‍ය තත්ත්වයෙන් රෝහල් ගත කළ අතර ඊයේ(05)එම පුද්ගලයා ජීවිතක්ෂයට පත්වු බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=90451", "Category": null, "Parent URL": null}