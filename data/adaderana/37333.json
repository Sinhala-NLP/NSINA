{"Source": "Adaderana", "Timestamp": "September 11, 2013 02:31 pm", "Headline": "අඹකොටේ ප්‍රදේශයේ පුද්ගල ඝාතනයක් ", "News Content": "තෙල්දෙණිය - අඹකොටේ ප්‍රදේශයේ දී පුද්ගලයෙකු ඝාතනය කර තිබේ. 25 හැවිරිදි පුද්ගලයෙකු මෙලෙස ඝානයට ලක්ව ඇති බව සඳහන් වෙයි. ප්‍රදේශයේ මාර්ගයක කැපුම් තුවාල සහිතව වැටී සිටි අදාළ පුද්ගලයා අඹකොටේ පොලිස් මුරපොළේ නිලධාරීන් සහ ප්‍රදේශවාසීන් එක්ව මැණික්හින්න රෝහලට ඇතුළත් කර ඇති අතර එහි දී ඔහු ජීවිතක්ෂයට පත්ව ඇත. සිද්ධිය සම්බන්ධයෙන් සිදුකළ විමර්ශනයේ දී ඝාතනය සිදුකළ බවට සැකපිට පුද්ගලයෙකු අත්අඩංගුවට ගැනීමට හැකිවූ බව තෙල්දෙණිය පොලීසිය සඳහන් කරයි. සැකකරු, මරණයට පත්වූ පුද්ගලයාගේ බිරිඳ සමඟ පවත්වාගෙන ගිය අනියම් සබඳතාවයක් හේතුවෙන් ඝාතනය සිදුකර ඇති බවට විමර්ශන වල දී තොරතුරු අනාවරණය වී තිබේ .", "URL": "https://sinhala.adaderana.lk/news.php?nid=37333", "Category": null, "Parent URL": null}