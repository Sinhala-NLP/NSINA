{"Source": "Adaderana", "Timestamp": "January 13, 2011 10:31 am", "Headline": "බෞද්ධ කටයුතු පුනර්ජීවනයට ජාත්‍යන්තර සභාවක්", "News Content": "2600 වැනි ශ්‍රී සම්බුද්ධ ජයන්තියට සමගාමීව මෙරට බෞද්ධ කටයුතු පුනර්ජීවනය කිරීමේ ජාත්‍යන්තර සභාවක් ප්‍රකාශයට පත් කර තිබේ. ඒ අග්‍රාමාත්‍ය දී. මු. ජයරත්න මහතා විසිනි. මෙම ජාත්‍යන්තර සභාවේ සභාපතිවරයා ලෙස ප්‍රංශ බෞද්ධ සංගමයේ සභාපති ආචාර්ය පූජ්‍ය තම්පලාවෙල ධර්මරතන නාහිමියන් කටයුතු කරයි. මෙමගින් මෙරට බෞද්ධ වෙහෙර විහාරස්ථාන සංවර්ධනය කිරීම සඳහා අවශ්‍ය ක්‍රියාමාර්ග ගන්නා අතර ජාත්‍යන්තර බෞද්ධ කටයුතු පුනර්ජීවනය සඳහා ද සැලසුම් සකස් කෙරෙනු ඇත.", "URL": "https://sinhala.adaderana.lk/news.php?nid=13465", "Category": null, "Parent URL": null}