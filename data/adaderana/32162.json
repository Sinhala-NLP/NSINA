{"Source": "Adaderana", "Timestamp": "March 6, 2013 01:34 pm", "Headline": "රට පටවන්න ගිය කසල තේ මාට්ටු", "News Content": "විදෙස් රටකට ප්‍රවාහනය කිරීමට සුදානම් කර තිබූ කසළ තේ තොගයක් රේගු භාරයට ගෙන තිබේ. රේගු විශේෂ කාර්යංශය හා විමර්ශන ඒකකය සිදුකළ වැටලීමක දී මෙම කසල තේ තොගය රේගු භාරයට ගෙන ඇති බව සඳහන්ය. කසල තේ කිලෝ 28,000 ක් මෙලෙස රේගුව භාරයට ගෙන තිබේ. මෙහි වටිනාකම රුපියල් මිලියන 121 ට අධික බව ශ්‍රී ලංකා රේගුව සඳහන් කළේය. මෙම කසළ තේ තොගය ජර්මනියට යැවීම සඳහා සූදානම් කර තිබූ අතර මෙහි භාරකරු වශයෙන් යොදා තිබූ නම් සහ ලිපිනයන් ව්‍යාජ ඒවා බව ද රේගුව සඳහන් කළේය.", "URL": "https://sinhala.adaderana.lk/news.php?nid=32162", "Category": null, "Parent URL": null}