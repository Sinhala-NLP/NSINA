{"Source": "Adaderana", "Timestamp": "December 18, 2011 01:20 pm", "Headline": " ජාතික සම්පත් ආරක්ෂා කර ගැනීමට පසුබට වන්නේ නෑ", "News Content": "ජාතික සම්පත් ආරක්ෂා කරගැනීමට පසුබට නොවන බව ජනාධිපති මහින්ද රාජපක්ෂ මහතා පවසයි. රටේ ජාතික සම්පත් පෞද්ගලීකරණය කළ යුතු යුගයක් අතීතයේ පැවති බව ජනාධිපතිවරයා පෙන්වා දෙයි. ලිට්රෝ ගෑස් සමාගමේ වසරක අභිමානවත් සැමරුමට සමගාමීව පැවති වාර්ෂික සම්මාන ප්‍රධානෝත්සවයට එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. කම්කරුවන් , වැඩකරන පංතිය මෙන්ම රාජ්‍ය නිලධාරීන් ආරක්ෂා කරගැනීම රජයේ වගකීම බව එහිදි වැඩිදුරටත් අදහස් දක්වමින් ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=20774", "Category": null, "Parent URL": null}