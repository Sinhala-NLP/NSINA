{"Source": "Adaderana", "Timestamp": "July 23, 2018 08:36 pm", "Headline": "කුකුළු හොරකමේ ආපු කෙනා", "News Content": "කුකුළු හොරකමේ පැමිණි හඳුන් දිවියෙකුව හලාවත නගරයේ පදිංචිකරුවෙකු විසින් අල්ලා ගෙන වන ජීවී නිලධාරීන්ට බාර දීමට කටයුතු කර ඇත. අද(23) අළුයම මෙම හඳුන් දිවියාව අල්ලා ගෙන ඇත. හලාවත - රත්න උයනේ පදිංචි පී.රසික මහතාගේ නිවසේ සිටින කුකුළන් සහ කළුකොම් කිසියම් සකෙතු විසින් පසුගිය දිනවල රැගෙන ගොස් තිබේ. ඒ සම්බන්ධයෙන් අවධානයෙන් සිට ඇති ඔහු කුකුළු හොරා අල්ලා ගැනීම සඳහා උගුලක් අටවා ඇත. එම උගුළට මෙම හඳුන් දිවියා කොටු වී තිබේ. තම බාරයට ගත් හඳුන් දිවියාව කරුවලගස්වැව ගල් හත ප්‍රදේශයට මුදා හැරීමට කටයුතු කරන බව පුත්තලම සහකාර වන ජීවී අධ්යතක්ෂක කාර්යාලයේ නිලධාරීන් සඳහන් කළේය.", "URL": "https://sinhala.adaderana.lk/news.php?nid=93086", "Category": null, "Parent URL": null}