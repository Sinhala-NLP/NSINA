{"Source": "Adaderana", "Timestamp": "March 13, 2011 01:32 pm", "Headline": "මෙරට ආර්ථිකය කළමනාකරණය කළ හැක්කේ රනිල්ට පමණයි", "News Content": "මෙරට ආර්ථිකය මනා ලෙස කළමනාකරණය කළ හැක්කේ රනිල් වික්‍රමසිංහ මහතාට පමණක් බව එක්සත් ජාතික පක්ෂ පාර්ලිමේන්තු මන්ත්‍රී මංගල සමරවීර මහතා පවසයි. එක්සත් ජාතික පක්ෂය හඳුන්වා දුන් ආර්ථික ප්‍රතිපත්තිය 1994 වසරේ දී චන්ද්‍රිකා බණ්ඩාරනායක කුමාරතුංග මහත්මිය ද ක්‍රියාත්මක කළ බව ඔහු සඳහන් කරයි. ඊයේ පස්වරුවේ හබරාදූව ප්‍රදේශයේ පැවති එක්සත් ජාතික පක්ෂ බලමණ්ඩල රැස්වීමක් අමතමින් මංගල සමරවීර මහතා මෙම අදහස් පළ කළේය. ජේ.ආර් ජයවර්ධන මහතා හඳුන්වා දුන් විවෘත ආර්ථික ප්‍රතිපත්තිය මඟින් මෙරට ආර්ථිකය නිසි කළමනාකාරීත්වයකට ලක් කළ හැකි බව එහි දී අදහස් දැක් වූ මංගල සමරවීර මහතා ප්‍රකාශ කළේය. 2012 වසරට පෙර එක්සත් ජාතික පක්ෂ ආණ්ඩුවක් බිහි කර ශක්තිමත් ආර්ථිකයක් ඇති කිරීමට කටයුතු කරන බව මංගල සමරවීර මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=14813", "Category": null, "Parent URL": null}