{"Source": "Adaderana", "Timestamp": "January 5, 2019 09:16 pm", "Headline": "සමෘධි ලාභින් පිරිසකට ස්වයන් රැකියාව සඳහා අත්වැලක්", "News Content": "බෙන්තර ප්‍රදේශිය ලේකම් කොට්ඨාශයේ සමෘධි ලාභින්ට ජීවනෝපාය සංවර්ධන වැඩසටහන යටතේ ස්වයන් රැකියා සඳහා අත්‍යවශ්‍ය උපකරණ බෙදා දීම සහ අමාත්‍ය ගයන්ත කරුණාතිලක මහතාගේ විමධ්‍යගත අරමුදලෙන් බෙන්තර ප්‍රදේශිය ලේකම් කොට්ඨාශයේ සමිති කිහිපයක් වෙත ප්ලාස්ටික් පුටු ඇතුළු අත්‍යවශ්‍ය භාණ්ඩ බෙදාදීම පසුගියදා බෙන්තර ප්‍රදේශිය ලේකම් කාර්යාලයේදී සිදුකෙරුණි. එසේම එම කොට්ඨාශයේ ජනතාව අතර පැවැත්වූ ගෙවතු වගා තරගයේ ජයග්‍රහාකයින්ට සහතික පත්‍ර බෙදා දීමත් එදිනම සිදුවිය. එම අවස්ථාවට දකුණු පළාත්සභා මන්ත්‍රී ජයසිරි නානයක්කාර මහතා, ප්‍රදේශිය ලේකම් ඩබ්. විතාන මහතා ඇතුළු පිරිසක් එක්වූහ.", "URL": "https://sinhala.adaderana.lk/news.php?nid=101859", "Category": null, "Parent URL": null}