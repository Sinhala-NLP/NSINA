{"Source": "Adaderana", "Timestamp": "November 30, 2016 10:29 am", "Headline": "  මිනුවන්ගොඩ වෙඩි තැබීම-සැකකරුවෙක් මාට්ටු ", "News Content": "මිනුවන්ගොඩ, පීල්ලවත්ත ප්‍රදේශයේදී වෙඩි තබා පුද්ගලයෙකු ඝාතනය කිරීමේ සිද්ධියට සම්බන්ධ සැකකරුවෙකු අත්අඩංගුවට ගෙන තිබේ.බස්නාහිර පළාත උතුර අපරාධ කොට්ඨාසයේ නිලධාරීන්ට ලද තොරතුරක් මත සිදුකළ වැටලීමකදී අදාළ සැකකරු පල්ලම, මිගුරන්කඩවල ප්‍රදේශයේ නිවසක සැඟව සිටියදී අත්අඩංගුවට ගෙන ඇති බව සඳහන්ය.එහිදී ඝාතනය සඳහා යොදාගත් ටී. 56 වර්ගයේ ගිනි අවිය, එම ජීව උණ්ඩ 05ක් අඩංගු පතොරම් ගැබ් එකක් සහ ඝාතනයට යොදාගත් යතුරුපැදිය පොලීසිය බාරයට ගෙන තිබේ.අත්අඩංගුවට ගත් සැකකරු මිනුවන්ගොඩ ප්‍රදේශයේ පදිංචි 27 හැවිරිදි වන අතර තම සහෝදරයා සහ ඝාතනයට ලක්වූ පුද්ගලයා අතර ඇති වූ ආරවුලක් හේතුවෙන් මෙම ඝාතනය සිදුකළ බවට අනාවරණය වී ඇති බව සඳහන්ය.ඝාතනයට සම්බන්ධ සෙසු සැකකරුවන් අත්අඩංගුවට ගැනීම සදහා වැඩිදුර විමර්ශන ක්‍රියාත්මක බව පොලීසිය සඳහන් කළේය.", "URL": "https://sinhala.adaderana.lk/news.php?nid=66565", "Category": null, "Parent URL": null}