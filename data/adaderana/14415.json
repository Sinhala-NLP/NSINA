{"Source": "Adaderana", "Timestamp": "February 23, 2011 08:31 am", "Headline": "පහරදීමේ චෝදනා ලැබූ අපේක්ෂකයා ඇප මත නිදහස් ", "News Content": "බදුල්ල , කන්දෙගෙදර ප්‍රදේශයේ දී පුද්ගලයෙකුට පහර දීමේ චෝදනා මත අධිකරණයට ‍ඉදිරිපත් කෙරුණු පළාත් පාලන අපේක්ෂකයෙකු ඇප මත මුදා හැර තිබේ. අදාළ සැකකරු බදුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බව සඳහන් වේ.. අදාළ අපේක්ෂකයා සොරණාතොට ප්‍රාදේශීය සභාවේ සභාපතිවරයා ලෙස ද කටයුතු කර තිබේ. අයුතු ජන රාශීය සහ පුද්ගලයෙකුට පහර දී තුවාල සිදු කිරීම යන චෝදනා යටතේ මොහු අත්අඩංගුවට ගෙන අධිකරණයට ඉදිරිපත් කෙරුණි. අදාළ සැකකරු විසින් පහර දීම නිසා පහර කෑමට ලක් වූ පුද්ගලයා හිසේ තුවාල සහිතව බදුල්ල රෝහලේ ප්‍රතිකාර ලබන බව සඳහන්වේ.", "URL": "https://sinhala.adaderana.lk/news.php?nid=14415", "Category": null, "Parent URL": null}