{"Source": "Adaderana", "Timestamp": "November 23, 2018 01:41 pm", "Headline": "වෙඩි ප්‍රහාරයකින් පොලිස් නිළධාරීන් දෙදෙනෙකු ජීවිතක්ෂයට", "News Content": "පාකිස්ථානයේ කරච්චි නුවර පිහිටි චීන තානාපති කාර්යාලය තුළට ඇතුළු වීමට උත්සාහ කළ තුවක්කුකරුවන් පිරිසක් සිදු කළ වෙඩි ප්‍රහාරයකින් පොලිස් නිළධාරීන් දෙදෙනෙකු මියගොස් ඇත. නාදුනන තුවක්කුකරුවන් පිරිසක් විසින් එම වෙඩි ප්‍රහාරය එල්ල කර ඇති බව විදෙස් මාධ්‍ය වාර්තා කළේය. තුවක්කුකරුවන් සිව් දෙනෙකු තානාපති කාර්යාලයට ඇතුළු වීමට උත්සහ දරා ඇති අතර එහි ආරක්ෂක මුරපොළේ රැඳී සිටි පොලිස් නිළධාරීන් ඔවුන් වළක්වා ඇති අවස්ථාවේ මෙම වෙඩි ප්‍රහාරය එල්ල කර ඇති බව වාර්තා වෙයි. වෙඩි ප්‍රහාරය එල්ල කළ කණ්ඩායම සම්බන්ධයෙන් මේ වන තෙක් නිශ්චිත තොරතුරු වාර්තා වී නොමැති අතර අදාල ප්‍රදේශයේ ඉදිකිරීමට නියමිත චීන ව්‍යාපෘතියකට එරෙහිව එම ප්‍රහාරය එල්ල වන්නට ඇති බවට සැක පල කෙරෙයි.", "URL": "https://sinhala.adaderana.lk/news.php?nid=99660", "Category": null, "Parent URL": null}