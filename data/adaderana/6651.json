{"Source": "Adaderana", "Timestamp": "February 13, 2010 08:34 am", "Headline": "උතුරට සංචාරක මධ්‍යස්ථාන 3ක්", "News Content": "උතුරු පළාත තුළ සංචාරක කර්මාන්තය නඟා සිටුවීම සඳහා සංචාරක මධ්‍යස්ථාන 3ක් ස්ථාපනය කිරීමට සංචාරක කටයුතු අමාත්‍යාංශය පියවර ගෙන තිබේ. මන්නාරම, මුලතිව් සහ යාපනය දිස්ත්‍රික්කවල මෙම විශේෂිත සංචාරක පහසුකම් මධ්‍යස්ථාන 3 ස්ථාපිත කරන බව සඳහන් වේ. අදාළ දිස්ත්‍රික් ලේකම්වරුන් සමග සංචාරක කටයුතු අමාත්‍යාංශයේ ලේකම්වරයා සිදුකළ සාකච්ඡාවකින් පසුව අක්කර 100 බැගින් වූ ප්‍රදේශ තුනක මෙම මධ්‍යස්ථාන පිහිටුවීමට යෝජනා වී තිබේ. දේශීය සංචාරකයින් උතුරු නැගෙනහිර පළාත් තුළ සංචාරය කිරීම විශාල වශයෙන් ඉහළ ගොස් ඇති බව සංචාරක අමාත්‍යාංශය පවසයි. ඔවුන්ට අවශ්‍ය පහසුකම් සැලසීම ද මෙම මධ්‍යස්ථාන 3 පිහිටුවීමේ අරමුණු අතර ප්‍රධානවී තිබේ.", "URL": "https://sinhala.adaderana.lk/news.php?nid=6651", "Category": null, "Parent URL": null}