{"Source": "Adaderana", "Timestamp": "August 20, 2017 10:31 am", "Headline": "  දුම්වැටි තොගයක් සමඟ 2ක් අල්ලයි", "News Content": "තීරු බදු රහිතව මෙරටට ආනයනය කළ දුම්වැටි තොගයක් වෑන් රථයකින් ප්‍රවාහනය කරමින් සිටි පුද්ගලයින් දෙදෙනෙකු මීරිගම ප්‍රදේශයේ දී අත්අඩංගුවට ගෙන තිබේ. මීරිගම පොලීසියේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.එහිදී අදාළ වෑන් රථය තුළ තිබී දුම්වැටි එක් ලක්ෂ 70,000ක් පමණ පොලීසිය බාරයට ගෙන තිබේ.සැකකරුවන් මට්ටක්කුලිය සහ නිට්ටඹුව යන ප්‍රදේශවල පදිංචිකරුවන් වන අතර ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76469", "Category": null, "Parent URL": null}