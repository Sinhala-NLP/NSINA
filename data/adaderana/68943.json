{"Source": "Adaderana", "Timestamp": "February 1, 2017 01:58 pm", "Headline": " වරාය සේවකයින්ට ජල ප්‍රහාර හා කඳුළු ගෑස් ", "News Content": "වරාය සේවකයින්ගේ විරෝධතා පාගමනට පොලීසිය විසින් ජල හා කඳුළු ගෑස් ප්‍රහාර එල්ල කර තිබේ.වරාය පෞද්ගලීකරණය කිරීමට එරෙහිව වරාය සේවකයින් විසින් දියත් කරන ලද විරෝධතා පාගමන හේතුවෙන් ගාලුමුවදොර මාර්ගය ලෝටස් වට රවුමෙන් වසා දැමීමට සිදු විය.කෙසේ වෙතත් විරෝධතාකරුවන් ජනාධිපති ලේකම් කාර්යාලය අසලට පැමිණි අවස්ථාවේ ඔවුන් විසුරුවාහැරීම සඳහා පොලීසිය කදුළු ගෑස් සහ අධිපීඩන ජල ප්‍රහාර එල්ල කළ බව අද දෙරණ වාර්තාකරු සඳහන් කළේය.මෙම විරෝධතාවය හේතුවෙන් අවට මාර්ගවල දැඩි රථවාහන තදබදයක්ද නිර්මාණය වී තිබේ.ඒ හේතුවෙන් විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලා සිටි‍යි.", "URL": "https://sinhala.adaderana.lk/news.php?nid=68943", "Category": null, "Parent URL": null}