{"Source": "Adaderana", "Timestamp": "February 6, 2019 12:21 pm", "Headline": "විවාහ නොවූ අඹු සැමියන් යුවළ 18ක් නීතියෙන් එක් වෙයි", "News Content": "වසර ගණනාවක් පුරා විවාහ නොවී අඹු සැමියන් ලෙස ජීවත් වූ පවුල් 18ක් හිනිදුම පොලිසියේදී පසුගියදා (04) විවාහ දිවියට ඇතුළත් වී ඇත. මහත් ගාම්භීර අන්දමින් දර්ශනීය පෙරහරකින් කැඳවාගෙන පැමිණි පැරණි යුවළ 18 ජයමංගල ගාථා සඤ්ඣායනය කරන අතරතුර මඟුල් බෙර මධ්‍යයේ යුග දිවියට එළඹී තිබේ. ඇතැම් යුවළයන්ට අවුරුදු 18-30 වයස් වලින් යුත් දරුවෝද සිටින බව අප වාර්තා කරු සඳහන් කර සිටියේය. තවලම ප්‍රාදේශීය ලේකම් ධම්මික වීරකෝන් මහතාගේ මූලිකත්වයෙන් මෙම විවාහ ලියාපදිංචි කිරීමේ කටයුත්ත සිදු කර ඇත. විවාහ දිවියට ඇතුළත්වූ සැමට ආගමික ආශිර්වාද කිරීමට දකුණු පළාතේ ප්‍රධාන අධිකරණ සංඝනායක මාවනානේ නන්දසාර නාහිමියන් ඇතුළු මහා සංඝ රත්නය වැඩම කර ඇත. අනතුරුව ජයගී ගායනා මධ්‍යයේ පොලිස් ස්ථානයට ඇතුළුවූ මනාල යුවළ 18, පැමිණි ආරාධිත අමුත්තන්ද සමඟ තේ පැන් සංග්‍රහයකටද එක්ව තිබේ.", "URL": "https://sinhala.adaderana.lk/news.php?nid=103782", "Category": null, "Parent URL": null}