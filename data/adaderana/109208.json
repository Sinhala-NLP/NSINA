{"Source": "Adaderana", "Timestamp": "May 4, 2019 09:13 am", "Headline": "නවගමුවේදී අනතුරකින් අයෙක් මිය යයි", "News Content": "නවගමුව ප්‍රදේශයේදී සිදුවු අනතුරකින් පුද්ගලයෙකු මියගොස් ඇත. මෝටර් රථයක් මාර්ගයෙන් ඉවතට පැන අසළ නිවසක තිබූ ගේට්ටු කණුවක ගැටී ඇති අතර එම කණුව නිවසේ සිටි පුද්ගලයෙකු මතට වැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු පුද්ගලයා නවගමුව රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ 55 හැවිරිදි පුද්ගලයෙකි. මෝටර් රථයේ රියදුරු හට ප්‍රදේශවාසීන් සිදුකළ පහරදීම හේතුවෙන් ඔහු තුවාල ලබා අතුරුගිරිය රෝහලට ඇතුළත් කර ඇති බවත් වාර්තා වෙයි. මෝටර් රථ රියදුරු බීමතින් රිය පදවා ඇති බවට ද අනාවරණය වී ඇති බව පොලීසිය ප්‍රකාශ කර සිටියි. සිද්ධිය සම්බන්ධයෙන් නවගමුව පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=109208", "Category": null, "Parent URL": null}