{"Source": "Adaderana", "Timestamp": "August 25, 2010 05:10 pm", "Headline": "අසැබි වෙබ් අඩවි 107 ක් තහනම්", "News Content": "ජංගම දුරකතන වලින් නැරඹිය හැකි අසභ්‍ය වෙබ් අඩවි 107ක් අවහිර කිරීමට පියවර ගන්නා ලෙස බත්තරමුල්ල ළමා මහේස්ත්‍රාත් අධිකරණය විදුලි සංදේශ නියාමන කොමිෂන් සභාවට නියම කර තිබේ. පොලිස් ළමා හා කාන්තා කාර්යාංශය ඉදිරිපත් කළ පැමිණිල්ලකට අනුව කරුණු සලකා බැලීමෙන් අනතුරුව මහේස්ත්‍රාත් දුලානි අමරසිංහ මෙනවිය අද නියම කරනු ලැබුවේ ශ්‍රී ලාංකික තරුණ තරුණියන් රඟපෑම් වල නිරත වෙබ් අඩවි තහනම් කරන ලෙසයි. අදාළ වෙබ් අඩවි තහනම් කිරීම පිළිබඳ දුරකතන සමාගම් ද මීට පෙර එකඟතාව පළ කර තිබුණි.", "URL": "https://sinhala.adaderana.lk/news.php?nid=10436", "Category": null, "Parent URL": null}