{"Source": "Adaderana", "Timestamp": "September 10, 2010 11:39 am", "Headline": "ගම නැගුමට පොලිසිය", "News Content": "මධ්‍යම පළාතේ ගම්මාන සංවර්ධනය කිරීම සඳහා\"ගමනැගුමට පොලිසිය\" යන තේමාව යටතේ නව වැඩසටහනක් ආරම්භ කර තිබේ. මෙම වැඩසටහන යටතේ මධ්‍යම පළාතේ එක් පොලිස් ස්ථානයකට ගම්මාන 8ක් වන ලෙස ජනතාව එක් රැස් කර ගනිමින් ශ්‍රමදාන මට්ටමින් ගම සංවර්ධනය කිරීමට සැලසුම් කර ඇත. මේ අනුව දඹුල්ල මූලස්ථාන පොලිසිය මගින් ක්‍රියාත්මක කරනු ලබන වැඩසටහන ඊයේ පැවැත්විණි. මෙම වැඩපිළවෙල යටතේ ජනතාව සහ පොලිසිය අතර සමීප සබඳතාවක් ගොඩනැගීමට ද හැකි වන බව ඊට එක් වූ මධ්‍යම පළාත් භාර නියෝජ්‍ය පොලිස්පති පූජිත ‍ජයසුන්දර මහතා පැවසුවේය.", "URL": "https://sinhala.adaderana.lk/news.php?nid=10766", "Category": null, "Parent URL": null}