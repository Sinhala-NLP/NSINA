{"Source": "Adaderana", "Timestamp": "January 18, 2018 12:10 pm", "Headline": "ලංවිම සේවක වර්ජනය අඛණ්ඩව ", "News Content": "ලංකා විදුලිබල මණ්ඩලයේ සේවකයින්ට පොලිස් විශේෂ බලකාය යොදා පහරදීමට විරෝධය පළ කරමින් ආරම්භ කළ වැඩවර්ජනය අඛණ්ඩව ක්‍රියාත්මක කරන බව ලංකා විදුලි සේවක සංගමය පවසයි. එහි ප්‍රධාන ලේකම් රංජන් ජයලාල් මහතා සඳහන් කලේ එම ප්‍රහාරයට විරෝධය පළ කරමින් දහවල් 12.00 සිට විදුලිබල මණ්ඩලයේ ප්‍රධාන කාර්යාලය ඉදිරිපිට දැවැන්ත විරෝධතාවක් ක්‍රියාත්මක බවයි. කෙසේවෙතත් ලංකා විදුලි සේවක සංගමය විසින් විදුලිබල මණ්ඩලයේ සභාපතිවරයාට එරෙහිව ගත් ක්‍රියාමාර්ගය අනුමත කළ නොහැකි බව තාක්ෂණ ඉංජිනේරු හා අධිකාරී සංගමයේ සභාපති අජිත් ජනරංජන මුණසිංහ මහතා පවසයි. මේ අතර විදුලි සේවකයින් දියත් කර ඇති වෘත්තීය සමිති ක්‍රියාමාර්ගය හේතුවෙන් විදුලිබල මණ්ඩලයේ දෛනික කටයුතු වලට බාධාවක් වී නොමැති බව විදුලිබල හා බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා පවසයි.", "URL": "https://sinhala.adaderana.lk/news.php?nid=83165", "Category": null, "Parent URL": null}