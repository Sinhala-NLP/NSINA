{"Source": "Adaderana", "Timestamp": "February 26, 2016 05:12 pm", "Headline": "කථානායකගේ ප්‍රධානත්වයෙන් පක්ෂ නායක රැස්වීමක්", "News Content": "කථානායක කරූ ජයසුරිය මහතාගේ ප්‍රධානත්වයෙන් පක්ෂ නායක රැස්වීමක් පාර්ලිමේන්තුවේදී පවත්වා තිබේ.එහිදී එක්සත් ජනතා නිදහස් සන්ධානයේ විපක්ෂයේ අසුන්ගෙන සිටින මන්ත්‍රී කණ්ඩායම විසින් සිදු කර ඇති ඉල්ලීම් සම්බන්ධයෙන් අවධානයට ලක්වූ බව කථානායක කාර්යාලය නිවේදනය කළේය.එහිදී කථානායක කරූ ජයසුරිය මහතා විසින් එම මන්ත්‍රී කණ්ඩායමේ ඉල්ලීම් සම්බන්ධයෙන් මෙතෙක් ලබාදී ඇති විසදුම් පිළිබඳව අවධානය යොමු වී තිබේ.ඒ අනුව එක්සත් ජනතා නිදහස් සන්ධානයේ විපක්ෂයේ අසුන්ගෙන සිටින කණ්ඩායමට එක්සත් ජනතා නිදහස් සන්ධානයට පාර්ලිමේන්තුවේ වෙන් කරන ලද කාලයෙන් සියයට 50කට වැඩි ප්‍රමාණයක් ලබාදීමට තීරණය කර ඇත.පාර්ලිමේන්තුවේ රාජ්‍ය ගිණුම් කාරක සභාවේ කෝප් කමිටුව වැනි කමිටුවලට සාමාජිකයින් පත් කිරීමේදී එම මන්ත්‍රී කණ්ඩායමට ප්‍රමාණවත් නියෝජනයක් ලබාදීම කථානායකවරයා විසින් යෝජනා කර ඇති බව සඳහන්ය.එමෙන්ම පාර්ලිමේන්තුවේ කල්තැබීමේ යෝජනා ඉදිරිපත් කිරීමේ අවස්ථාවේදී එක්සත් ජනතා නිදහස් සන්ධානයේ විපක්ෂ මන්ත්‍රී කණ්ඩායමට අවස්ථාව ලබාදීම යන කරුණු කථානායකවරයා විසින් පෙන්වා දී තිබේ.මේ අතර ස්ථාවර නියෝග 23/2 යටතේ ප්‍රශ්න ඇසිමේදී සන්ධානයේ පාර්ලිමේන්තු කණ්ඩායම නායක නිමල් සිරිපාල ද සිල්වා අමාත්‍යවරයාගේ අනුමැතියෙන් එම අවස්ථාව සන්ධානයේ උප සභාපති පාර්ලිමේන්තු මන්ත්‍රී දිනේෂ් ගුණවර්ධන මහතාට ලබාදිය හැකි බව ද කථානායකවරයා ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=57625", "Category": null, "Parent URL": null}