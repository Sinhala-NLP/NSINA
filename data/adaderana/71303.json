{"Source": "Adaderana", "Timestamp": "March 24, 2017 02:58 pm", "Headline": "බෝට්ටු 2ක් අනතුරට ලක්වී 200ක් මරුට", "News Content": "ලිබියාව ආශ්‍රිත මධ්‍යධරණී මුහුදේ සිදු වූ බෝට්ටු අනතුරකින් මියගිය සරණාගතයින් 05 දෙනෙකුගේ මළ සිරුරු සොයා ගෙන තිබේ. ස්පාඤ්ඤ සහන සංවිධානයක් පෙන්වා දී ඇත්තේ සරණාගතයින් රැගත් බෝට්ටු 02ක් අනතුරට ලක්වීමෙන් සරණාගතයින් 200 දෙනෙකු පමණ මියයන්ට ඇති බවයි. එම සංවිධානය පෙන්වා දෙන්නේ ප්‍රමාණයට අධික සරණාගතයින් පිරිසක් අදාළ බෝට්ටුවල රැගෙනයාම හේතුවෙන් අනතුර සිදුවන්නට ඇති බවයි. මියගිය පුද්ගලයින් 05 දෙනෙකුගේ සිරුරු සොයාගත් බව ඉතාලි වෙරළාරක්ෂක බලධාරීන් තහවුරු කළ ද මියගිය පුද්ගලයින්ගේ සංඛ්‍යාව පිළිබඳ ඔවුන් මෙතෙක් කරුණු දක්වා නොමැති බව වාර්තා වෙයි.", "URL": "https://sinhala.adaderana.lk/news.php?nid=71303", "Category": null, "Parent URL": null}