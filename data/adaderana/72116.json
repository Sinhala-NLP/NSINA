{"Source": "Adaderana", "Timestamp": "April 16, 2017 03:37 pm", "Headline": " මීතොටමුල්ලේ ජන ජීවිත යථා තත්ත්වයට පත් කරන්න ක්‍රියාමාර්ග ගන්න ", "News Content": "මීතොටමුල්ල කුණුකන්ද නායයෑම හේතුවෙන් බිඳ වැටී ජන ජීවිත නැවත යථා තත්ත්වයට පත්කරලීම සඳහා ගත යුතු සියලු ක්‍රියාමාර්ග ගන්නා ලෙස විපක්ෂ නායක ආර්.සම්බන්ධන් මහතා රජයෙන් ඉල්ලීමක් කර තිබේ.කුණුකන්ද නායයෑමෙන් විපතට පත්වු සියලුම පවුල් වෙත ශෝකය පළ කරමින් නිවේදනයක් නිකුත් කරන විපක්ෂ නායකවරයා පවසන්නේ මෙවැනි උපද්‍රව යළි ඇති නොවීමට කටයුතු කරන ලෙස තමන් රජයෙන් ඉල්ලා සිටින බවය. මෙම අවසනාවන්ත සිද්ධියට ගොදුරු වූ පිරිසට සහයෝගය දක්වන ලෙස සියලු ජනතාවගෙන් ඉල්ලීමක් කරන බව ද විපක්ෂ නායක ආර්.සම්බන්ධන් මහතා පවසයි.එමෙන්ම මෙම ව්‍යසනයේ දි ආපදාවට පත්වූවන් සඳහා නන් අයුරින් සහය දක්වන සියලුම දෙනාට ස්තූතිය පළ කරන බව ද විපක්ෂ නායකවරයා නිකුත් කළ නිවේදනයේ වැඩිදුරටත් සඳහන්වේ.", "URL": "https://sinhala.adaderana.lk/news.php?nid=72116", "Category": null, "Parent URL": null}