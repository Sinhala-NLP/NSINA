{"Source": "Adaderana", "Timestamp": "November 17, 2015 09:01 am", "Headline": "ඇවන්ට්ගාඩ් වැඩත් සමග ‍නාවික මෙහෙයුම් වැඩිවෙයි", "News Content": "දෛනිකව සිදුකරන මුහුදු ආරක්ෂක මෙහෙයුම්වල වැඩිවීමක් මේ වන විට සිදුවී ඇති බව නාවික හමුදාව පවසයි. නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා සඳහන් කළේ මේ වන විට දිනකට මෙහෙයුම් 44ක් සිදුකරන බවයි.ඇවන්ගාඩ් සමාගම විසින් සිදුකරනු ලැබූ මුහුදු ආරක්ෂක මෙහෙයුම් පසුගිය සිකුරාදා දිනයේ සිට නාවික හමුදාවට පවරනු ලැබුවේය.පසුගිය කාලය තුළ දෛනිකව සිදුකරනු ලැබුවේ මෙහෙයුම් 35ක් පමණක් බවත් මේ වන විට එය 44 දක්වා වැඩි වී ඇති බවත් නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා සඳහන් කළේය.එම මෙහෙයුම් කටයුතුවල දී දෛනිකව රුපියල් මිලියන 22ක ආදායමක් උපයාගෙන ඇති බව ද නාවික හමුදාව පවසයි.නාවික හමුදාව යටතට මෙම මෙහෙයුම් ලබාගැනීම තුළින් කිසිවෙකුගේ හෝ රැකියා අහිමිවීමක් සිදුවී නොමැති බව නාවික හමුදාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55137", "Category": null, "Parent URL": null}