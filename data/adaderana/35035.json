{"Source": "Adaderana", "Timestamp": "June 18, 2013 01:50 pm", "Headline": "රේගුව එක්කෝටි විසිලක්ෂයක කුඩු අල්ලයි", "News Content": "චෙන්නායි හි සිට මෙරටට හෙරොයින් රැගෙන ආ පුද්ගලයෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. යු.එල්.122 ගුවන් යානයෙන් මෙම පුද්ගලයා මෙරටට පැමිණ ඇති බව සඳහන්ය. මොහුගේ ගමන් මලු පරික්ෂා කිරීමේ දී ඒවායේ තිබී හෙරොයින් සොයාගත් බව ගුවන්තොටුපල රේගුව සඳහන් කළේය. හෙරොයින් මත්ද්‍රව්‍ය කිලෝග්‍රෑම් එකයි ග්‍රෑම් 500ක් සොයාගෙන ඇති අතර ඒවායේ වටිනාකම රුපියල් එක්කෝටි විසි ලක්ෂයකට අධික බව රේගු මාධ්‍ය ප්‍රකාශක රේගු අධ්‍යක්ෂ ලෙස්ලි ගාමිණි මහතා සඳහන් කළේය.", "URL": "https://sinhala.adaderana.lk/news.php?nid=35035", "Category": null, "Parent URL": null}