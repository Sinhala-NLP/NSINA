{"Source": "Adaderana", "Timestamp": "March 25, 2018 09:38 am", "Headline": " ජනපති දිවයිනට ගොඩ බසී", "News Content": "පකිස්ථාන තෙදින සංචාරය නිමාකළ ජනාධිපති මෛත්‍රීපාල සිරිසේන මහතා දිවයිනට පැමිණ තිබේ. ඊයේ රාත්‍රී 9.40ට පමණ ජනාධිපතිවරයා ඇතුළු දූත පිරිස දිවයිනට පැමිණි බව අද දෙරණ ගුවන්තොටුපල වාර්තාකරු සඳහන් කළේය. පකිස්ථාන ජනරජය දිනය සැමරුම් උත්සවයේ ප්‍රධාන ආරාධිතයා ලෙස ජනාධිපති මෛත්‍රීපාල සිරිසේන මහතා සහභාගී වුණි. ඊට අමතරව පකිස්ථාන ජනාධිපති මම්නුන් හුසේන් සහ පකිස්ථාන අග්‍රමාත්‍ය ශහීඩ් අබ්බාසි යන මහත්වරුන් සමඟ ජනාධිපතිවරයා ද්වීපාර්ශවික සාකච්ඡාවල නිරත වූ බව ජනාධිපති මාධ්‍ය අංශය සඳහන් කළේය. එම සංචාරය තුළ දී දෙරට අතර අවබෝධතා ගිවිසුම් තුනකට ද අත්සන් තැබුණි.", "URL": "https://sinhala.adaderana.lk/news.php?nid=86288", "Category": null, "Parent URL": null}