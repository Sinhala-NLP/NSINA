{"Source": "Adaderana", "Timestamp": "March 18, 2017 02:20 pm", "Headline": " නීති විරෝධී දුම්වැටි සමග කත මාට්ටු", "News Content": "වලස්මුල්ල ප්‍රදේශයේදී නීති විරෝධී දුම්වැටි තොගයක් සමග කාන්තාවක අත්අඩංගුවට ගෙන තිබේ. තංගල්ල විෂ මත්ද්‍රව්‍ය ඒකකයේ නිලධාරීන් පිරිසක් විසින් සිදු කළ වැටලීමකදී අදාළ සැකකාර කාන්තාව අත්අඩංගුවට ගත් බව පොලීසිය පැවසුවේය. එහිදී එම කාන්තාව සතුව තිබි නීති විරෝධී දුම්වැටි 10,800ක් සොයාගෙන තිබේ. ඇය වීරකැටිය, යක්ගහමුල්ල ප්‍රදේශයේ පදිංචි 40 හැවිරිදි කාන්තාවකි. අත්අඩංගුවට ගත් කාන්තාව වලස්මුල්ල පොලීසියට ඉදිරිපත් කිරීමෙන් පසු පොලිස් ඇප මත මුදාහැර තිබේ. සැකකාර කාන්තාවට ලබන 20 වනදා වලස්මුල්ල මහේස්ත්‍රාත් අධිකරණය හමුවේ පෙනී සිටින ලෙස දැනුම් දී ඇති අතර වලස්මුල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71043", "Category": null, "Parent URL": null}