{"Source": "Adaderana", "Timestamp": "December 30, 2017 02:31 pm", "Headline": "කාන්තාවක් කපා කොටා මරයි", "News Content": "රත්නපුර,මිහිටිය,මල්වර ප්‍රදේශයේ නිවසක් තුළ තිබූ තියුණු ආයුධකින් කපා කොටා ඝාතනය කරන ලද කාන්තා මළ සිරුරක් සොයාගෙන තිබේ. රත්නපුර පොලිස් ස්ථානයේ නිළධාරින්ට ලද තොරතුරක් මත අද උදෑසන 07.00 පමණ අදාල මළ සිරුර සොයා ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. මියගොස් ඇත්තේ 83 හැවිරිදි කාන්තාවක් බව සදහන්ය. මෘත ශරිරය සම්බන්ධයෙන් මූලික මහේස්ත්‍රාත් පරික්ෂණය සහ පශ්චාත් මරණ පරික්ෂණය අද සිදු කිරිමට නියමිතය. සැකකරු සම්බන්ධයෙන් කිසිදු තොරතුරක් මෙතෙක් අනාවරණය වී නොමැති අතර රත්නපුර පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82258", "Category": null, "Parent URL": null}