{"Source": "Adaderana", "Timestamp": "May 29, 2013 10:11 am", "Headline": " ප්‍රේමය හරස්වී අම්මාත් දුවත් කපා කොටා ඝාතනය කරලා", "News Content": "අනුරාධපුර, අභයපුර නිවාස සංකීර්ණයේ නිවසක දී කාන්තාවන් දෙදෙනෙකු ඝාතනය කර තිබේ. ඊයේ රාත්‍රී නිවසට කඩාවැදුණු සාහසිකයින් පිරිසක් විසින් මෙම ඝාතනය සිදු කර ඇති බව පොලිසිය පවසයි. තියුණු ආයුධ වලින් කපා කොටා මෙම ඝාතනය සිදු කර ඇති අතර මියගොස් ඇත්තේ 62 හැවිරිදි මවක සහ 23 හැවිරිදි දියණියකි. සිද්ධියෙන් බරපතල තුවාල ලැබූ 62 හැවිරිදි පියා අනුරාධපුර රෝහලේ ප්‍රතිකාර ලබන බව පොලිසිය පවසයි. ප්‍රේම සම්බන්ධයක් හේතුකොට ගෙන සිදුකර ඇතැයි කියනු ලබන මෙම ඝාතනය සම්බන්ධයෙන් එක් පුද්ගලයෙක් අත්අඩංගුවට ගෙන ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=34464", "Category": null, "Parent URL": null}