{"Source": "Adaderana", "Timestamp": "March 31, 2015 10:37 am", "Headline": "පී.බී‍ ගෙනුත් ප්‍රශ්න කෙරේ", "News Content": "මුදල් අමාත්‍යංශයේ හිටපු ලේකම් පී.බී ජයසුන්දර මහතාගෙන් මූල්‍ය වංචා විමර්ශන කොට්ඨාසය මේවන විට ප්‍රකාශයක් ලබා ගනිමින් සිටින බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියයි.අමෙරිකානු ඩොලර් මිලියන 2000ක් පමණ පාඩු සිදුවූ බව කියන හෙජින් ගනුදෙනුව සම්බන්ධයෙන් ඔහුගෙන් මෙලෙස ප්‍රකාශයක් ලබාගන්නා බව සඳහන්ය.මහ බැංකුවේ හිටපු අධිපති අජිත් නිවාඩ් කබ්රාල් මහතාගෙන් මෙන්ම දිවිනැඟුම දෙපාර්තමේන්තුවේ හිටපු අධ්‍යක්ෂවරයාගෙන් ද හෙජින් ගනුදෙනුව ගැන පසුගියදා ප්‍රකාශ ලබාගෙන තිබුණි.එසේම තෙල් සංස්ථාවේ හිටපු සභාපතිවරයෙකු වූ අසන්තා ද මෙල් මහතා ඇතුළුව දස දෙනෙකුගෙන් පමණ ප්‍රකාශ ලබාගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසීය.", "URL": "https://sinhala.adaderana.lk/news.php?nid=50338", "Category": null, "Parent URL": null}