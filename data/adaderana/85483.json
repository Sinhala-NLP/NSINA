{"Source": "Adaderana", "Timestamp": "March 11, 2018 09:49 am", "Headline": "අනතුරින් 1ක් මරුට", "News Content": "කුරුණෑගල - දඹුල්ල මාර්ගයේ කිරිවවුල ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු ප්‍රතිකාර සඳහා කුරුණෑගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හිඳගොල්ල ප්‍රදේශයේ පදිංචිව සිටි 59 හැවිරිදි අයෙකි. අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර කූරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85483", "Category": null, "Parent URL": null}