{"Source": "Adaderana", "Timestamp": "February 28, 2017 02:54 pm", "Headline": "ප්‍රගති සමාලෝචන රැස්වීමක්", "News Content": "එක්සත් ජාතීන්ගේ ජාත්‍යන්තර වෙසක් දින සැමරුම් උළෙලේ සහ බෞද්ධ සමුළුවේ සංවිධාන කටයුතු පිළිබඳ සොයා බැලීමේ ප්‍රගති සමාලෝචන රැස්වීමක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.ජනාධිපති නිල නිවසේ දී අදාළ රැස්වීම පැවති බව ජනාධිපති මාධ්‍ය අංශය සඳහන් කළේය.තිරසර ලෝක සාමය සහ සමාජ සාධාරණත්වය උදෙසා බෞද්ධ ඉගැන්වීම් යන තේමාව යටතේ මෙවර සැමරුම් උළෙල පැවැත්වේ.රටවල් 85ක පමණ නියෝජිතයින් මැයි මස 12,13,14 යන දිනවල කොළඹ දී පැවැත්වෙන එක්සත් ජාතීන්ගේ වෙසක් දින සැමරුම් උළෙල සඳහා සහභාගී වීමට නියමිතය.", "URL": "https://sinhala.adaderana.lk/news.php?nid=70226", "Category": null, "Parent URL": null}