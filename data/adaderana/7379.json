{"Source": "Adaderana", "Timestamp": "March 19, 2010 11:30 am", "Headline": "සැකකරුවන් අල්ලන්න විශේෂ කණ්ඩායමක්", "News Content": "මහනුවර නගරයේ දී පුද්ගලයෙකු ඝාතනය කිරීමේ සිද්ධියට සම්බන්ධ සැකකරුවන් අත්අඩංගුවට ගැනීම සඳහා විශේෂ පොලිස් කණ්ඩායමක් පත් කර ඇති බව මහනුවර පොලිසිය පවසයි. මහනුවර මධ්‍යම වෙළඳපල ඉදිරිපිට දී තියුණු ආයුධයකින් පහර දී දෙඅත් කපා ඊයේ දහවල් පුද්ගලයෙකු ඝාතනය කර තිබුණි. ඝාතනයට ලක් වූ පුද්ගලයා තැන්නෙකුඹුර ප්‍රදේශයේ පදිංචි 32 හැවිරිදි තිදරු පි‍ෙයකි. ඔහු මීනි මැරුම් සිද්ධියක් සම්බන්ධයෙන් ඇප මත නිදහස් වී පැමිණි අයෙකු බව ද පොලිසිය පවසයි. ඝාතනය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැත.", "URL": "https://sinhala.adaderana.lk/news.php?nid=7379", "Category": null, "Parent URL": null}