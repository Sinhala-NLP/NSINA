{"Source": "Adaderana", "Timestamp": "February 6, 2013 08:33 am", "Headline": "පලා ගිය රැඳවියෙකු අත්අඩංගුවට", "News Content": "මාවනැල්ල, මහේස්ත‍්‍රාත් අධිකරණය අසල දී බන්ධනාගාර නිලධාරීන්ගේ අත්අඩංගුවෙන් පලා ගිය රැඳවියෙකු පොලීසිය විසින් අත්අඩංගුවට ගෙන තිබේ. පසුගිය වසරේ නොවැම්බර් මාසයේ දී අදාළ සැකකරු මෙලෙස පලා ගොස් තිබූ බව පොලීසිය පවසයි. මොලිගමුව, හෙම්මාතගම ප‍්‍රදේශයේ පදිංචිකරුවෙකු වන මොහු රඹුක්කන පොලිස් ස්ථානයේ නිලධාරීන් කණ්ඩායමක් විසින් යළි අත්අඩංගුවට ගෙන ඇති බව සඳහන්ය. මොහු විසින් සිදු කළ දේපළ සොරාගැනීම් සහ මංකොල්ලකෑම් අපරාධ 10 ක් සම්බන්ධයෙන් තොරතුරු අනාවරණය කර ගෙන ඇති බව පොලීසිය පවසයි. හඳුනාගැනීමේ පෙරට්ටුවකට ඉදිරිපත් කිරීමෙන් අනතුරුව අදාළ සැකකරු ලබන 13 වැනිදා දක්වා රක්ෂිත බන්ධනාගාර ගතකිරීමට මාවනැල්ල මහේස්ත‍්‍රාත් අධිකරණය නියෝග කර ඇත.", "URL": "https://sinhala.adaderana.lk/news.php?nid=31384", "Category": null, "Parent URL": null}