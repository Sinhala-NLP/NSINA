{"Source": "Adaderana", "Timestamp": "December 11, 2010 02:50 pm", "Headline": "කොළඹ ජාතික රෝහලේ වර්ජනය අවසන් ", "News Content": "රජයේ වෛද්‍ය නිලධාරීන්ගේ සංගමය විසින් කොළඹ ජාතික රෝහලේ අද(11) දියත් කළ වැඩ වර්ජනය මේ වන විට අත්හිටුවා තිබේ. අදාළ වෛද්‍යවරයාට පහරදුන් සැකකරුවා අත්අඩංගුවට ගෙන ඇති බව පොලිසිය දැනුම් දී ඇති හෙයින් මෙම වර්ජනය අත්හිටවූ බව එම සංගමයේ උපලේකම් ‍වෛද්‍ය උපුල් ‍ගුණසේකර මහතා සඳහන් කළේය. මේ හේතුවෙන් කොළඹ ජාතික රෝහලේ කටයුතු සුපුරුදු පරිදි මේ වන විට සිදුවන බව ඔහු ප්‍රකාශ කළේය. කොළඹ ජාතික රෝහලේ බාහිර රෝගී අංශයේ වෛද්‍යවරයෙකුට ඊයේ(10) සිදුකළ පහරදීමට විරෝධය පළකරමින් අද පෙරවරුවේ සිට ‍වෛද්‍යවරුන් විසින් මෙම වර්ජනය දියත් කර තිබුණි.", "URL": "https://sinhala.adaderana.lk/news.php?nid=12774", "Category": null, "Parent URL": null}