{"Source": "Adaderana", "Timestamp": "July 13, 2018 03:35 pm", "Headline": "මරණ දඬුවම ගෙන ඒමට හේතුව තෙවරප්පෙරුම කියයි", "News Content": "මරණ දඬුවම ගෙන ඒම සඳහා අසන්නතම සිදුවීම පසුගියදා අනුරාධපුර ප්‍රදේශයේ සිදුවූ ඝාතන සිදුවීම බව තිරසර සංවර්ධන, වනජීවී සහ ප්‍රාදේශීය සංවර්ධන නියෝජ්‍ය අමාත්‍ය පාලිත තෙවරප්පෙරුම මහතා පවසයි. අද (13) කොළඹ පැවති උත්සවයකට එක් වෙමින් නියෝජ්‍ය අමාත්‍යවරයා මේ බව ප්‍රකාශ කළේය. පසුගියදා දෙරණ නාලියාවේ විකාශය වූ අනුරාධපුර ප්‍රදේශයේ සිදුවූ ඝාතන සිදුවීම මරණ දඬුවම ගෙන ඒම සඳහා අසන්නතම සිදුවීම බවත් එල්ලුම් ගස බෝගම්බර පමණක් නොව සෑම දිස්ත්‍රික්කයකම එල්ලුම්ගස ක්‍රියාත්මක විය යුතු බවද ඒ මහතා පැවසීය. මත්ද්‍රව්‍ය ව්‍යාපාරියන් විසින් මුළු රටම තම ග්‍රහණයට ගෙන ඇති බවත් එල්ලුම්ගස අනිවාර්යයෙන්ම ක්‍රියාත්මක විය යුතු බව පාලිත තෙවරප්පෙරුම මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=92502", "Category": null, "Parent URL": null}