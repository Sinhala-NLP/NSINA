{"Source": "Adaderana", "Timestamp": "February 13, 2013 07:54 am", "Headline": "උඩරට මැණිකේ වෙනස් වෙයි", "News Content": "හෙට (14) දිනයේ සිට උඩරට මැණිකේ දුම්රිය සඳහා චීනයෙන් ආනයනය කරන ලද නව බලවේග දුම්රියක් ධාවනයට එක් කිරීමට නියමිත බව දුම්රිය දෙපාර්තමේන්තුව පවසයි. මැදිරි 08 න් සමන්විත මෙම නව දුම්රිය සඳහා පළවන සහ දෙවන පන්තියේ මැදිරි ද අඩංගු බව දුම්රිය ගමනාගමන අධිකාරී එල්.ඒ. ආර් රත්නායක මහතා සඳහන් කළේය. වැඩි මගීන් පිරිසක් ගෙන යාමේ අරමුණින් මෙම වැඩපිළිවෙළ ක‍්‍රියාත්මක කරන බව එල්.ඒ. ආර් රත්නායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=31584", "Category": null, "Parent URL": null}