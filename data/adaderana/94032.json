{"Source": "Adaderana", "Timestamp": "August 8, 2018 08:00 am", "Headline": " තවත් සංශෝධන පනත් කෙටුම්පතක් අද විවාදයට", "News Content": "සාපරාධී කාරණාවල දී අන්‍යෝන්‍ය සහයෝගීතාව දැක්වීම පිළිබඳ සංශෝධන පනත් කෙටුම්පත අද (08) දිනයේ විවාදයට ගැනීමට නියමිතනව තිබේ. අදාළ පනත සම්මත කරගැනීම ඊයේ (07) සිදුකිරීමට නියමිතව තිබුණද එය අදට කල් දැමීමට පාර්ලිමේන්තුව තීරණය කළේය. මේ අතර විපක්ෂනායක ධුරය දිනේෂ් ගුණවර්ධන මන්ත්‍රීවරයා හට නොලැබෙනු ඇති බව රෝහිත අබේගුණවර්ධන මන්ත්‍රීවරයා පවසයි. ඔහු පෙන්වාදෙන්නේ විපක්ෂ නායකවරයා පත් කිරීම සම්බන්ධයෙන් කථානායකවරයා හට බලපෑම් එල්ල වී ඇති බවයි. රෝහිත අබේගුණවර්ධන මන්ත්‍රීවරයා ඊයේ පාර්ලිමේන්තුවේදී මේ බව ප්‍රකාශ කළ අතර එයට කථානායක කරූ ජයසූරිය මහතා ද මැදිහත් විය. විපක්ෂ නායක ධුරය තීන්දු කිරීමේදී කිසියම් පක්ෂයක ලේකම්වරයකුගේ අවසරය අනවශ්‍ය බව පාර්ලිමේන්තුවේදී අදහස් දක්වමින් සුසිල් ප්‍රේමජයන්ත මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=94032", "Category": null, "Parent URL": null}