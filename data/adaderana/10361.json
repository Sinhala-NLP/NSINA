{"Source": "Adaderana", "Timestamp": "August 21, 2010 03:46 pm", "Headline": "බිම් බෝම්බ ඉවත්කරන සුළු සේවකයින්ගේ  බඩට තට්ටුවෙයි", "News Content": "තමන්ට ලැබෙන වැටුප් හා සෙසු දීමනා කිසිසේත් ප්‍රමාණවත් නොවන බව උතුරු ප්‍රදේශයේ බිම් බෝම්බ ඉවත් කිරීමේ කටයුතුවල යෙදී සිටින සාමාන්‍ය සේවකයින් පවසයි. ‍නවීන යන්ත්‍රෝපකරණ බිම්බෝම්බ ඉවත් කිරීම සඳහා උතුරු ප්‍රදේශයට රැගෙන යාමත් සමග සාමාන්‍ය සේවකයින්ට ලැබෙන වැටුප් ප්‍රමාණයන් හා දීමනාවන් මෙලෙස අවම කිරීමට පියවර ගෙන ඇති බව අද දෙරණ වාර්තාකරු සඳහන් කරයි. මීට ‍ඉහත දී බිම්බෝම්බ ඉවත් කිරීමේ කටයුතුවල නිරතව සිටි සාමාන්‍ය සේවකයින් සඳහා මසකට රුපියල් 40,000 ක පමණ වැටුපක් හිමිවී තිබේ. කෙසේවුවත් ‍යන්ත්‍ර සූත්‍ර භාවිතයට පැමිණීමත් සමග ඔවුන්ගේ වැටුප රු.30,000 ක් පමණ දක්වා අඩුකර ඇතැයිද රක්ෂණ ආවරණය ද සැලකිය යුතු ප්‍රමාණයකින් කපා හැර ඇති බව ට ද සේවකයින් චෝදනා කරයි.", "URL": "https://sinhala.adaderana.lk/news.php?nid=10361", "Category": null, "Parent URL": null}