{"Source": "Adaderana", "Timestamp": "July 15, 2014 03:22 pm", "Headline": "ආනන්දේ කැන්ටිම අන්තිමයි", "News Content": "ආනන්ද විද්‍යාලයේ ආපන ශාලාවේ ගැටලු රැසක් ඇති බව පාරිභෝගික සේවා අධිකාරියේ කොළඹ දිස්ත්‍රීක්කයේ වැටලීම් අංශයේ ස්ථානාධිපති ප්‍රදීප් කළුතර ආරච්චි මහතා පවසයි. ආපන ශාලාවේ ඇති ඇතැම් ආහාරවල රසායනික ද්‍රව්‍ය අඩංගු බවත් එසේම ශීතකරණවල ආහාර අසුරා ඇති ආකාරය අක්‍රමවත් බවත් හෙතෙම කියයි. ඇතැම් ආහාරවල ප්‍රමිතිය ගැන ගැටලු ඇති බවද ඒ මහතා කියා සිටියේ අද (15) එම විද්‍යාලයේ ආපන ශාලාව හදිසි පරික්ෂාවට ලක් කිරීමෙන් පසු මාධ්‍යවේදීන් අමතමිනි. මේ ආකාරයට දිවයිනපුරා පාසල්වල ආපන ශාලා පරික්ෂා කිරීමේ වැඩපිළිවෙළක් ආරම්භ කර ඇති බවද ඒ මහතා පැවසුවේය.", "URL": "https://sinhala.adaderana.lk/news.php?nid=44683", "Category": null, "Parent URL": null}