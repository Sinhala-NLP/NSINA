{"Source": "Adaderana", "Timestamp": "February 16, 2012 07:23 am", "Headline": "පස් කන්දක් මාරාවේශවෙයි-දරු දෙදෙනෙක් නිදි ඇඳේම මරුට", "News Content": "සිය නිවසට පස් කන්දක් කඩාවැටීම හේතුවෙන් නිවසේ නිදා සිටි දරුවන් දෙදෙනකු ජීවිතක්ෂයට පත්ව ඇති බව පොලීසිය පවසයි. වැලිමඩ-නුවරඑළිය මාර්ගයේ අංක 191 දරණ ස්ථානයේ පිහිටි නිවසට අද අලුයම 1.00 ට පමණ මෙම අනතුර සිදුව ඇති බව පොලීසිය කියා සිටියි. අනතුරෙන් 16 හැවිරිදි ආර්.එම් ගයාන් රත්නායක,11 හැවිරිදි ගයනි රත්නායක යන සොයුරු සොයුරියන් ජීවිතක්ෂයට පත්ව තිබේ. වැලිමඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22145", "Category": null, "Parent URL": null}