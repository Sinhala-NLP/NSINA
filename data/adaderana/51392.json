{"Source": "Adaderana", "Timestamp": "May 17, 2015 04:06 pm", "Headline": "මහින්ද - විමල් හිර කිරීමේ දඩයම් ක්‍රියාවලියක් ක්‍රියාත්මකයි ", "News Content": "එළඹෙන මහ මැතිවරණයේදී අභියෝගයක් වන හිටපු ජනාධිපති මහින්ද රාජපක්ෂ මහතා කුඩු කිරීම සහ පාර්ලිමේන්තු මන්ත්‍රී විමල් වීරවංශ මහතා හිර කිරීම සඳහා මේ වන විට සැලසුම් සහගත දඩයම් ක්‍රියාවලියක් ක්‍රියාත්මක වන බව ජාතික නිදහස් පෙරමු‍ණේ මාධ්‍ය ප්‍රකාශක මොහොමඩ් මුසම්මිල් මහතා පවසයි.ඒ මහතා මේ බව සඳහන් කර සිටියේ අද කොළඹ පැවති මාධ්‍ය හමුවකට එක්වෙමින්ය.ජාත්‍යන්තරය ඉදිරියේ රටේ අධිකරණය හැල්ලුවට ලක්කර ඇත්තේ මෙරට සිටින අගමැතිවරයා බවද ඒ මහතා එහිදී කියා සිටියේය.එසේම පොලිස් මුල්‍ය අපරාධ කොට්ඨාශය අගමැතිවරයාගේ අනුදැනුම මත ක්‍රියාත්මක වෙන ආයතනයක් බවට පත්වී ඇති බවත්, ‍‍මේ වන විට පොලීසියේ පසුගිය කාලයන්හී පැවති ස්වාධීනත්වයද නොමැති වී ඇති බවත්, හෙතෙම පෙන්වා දුන්නේය.එසේම දඩවම් ක්‍රියාවලිය ඉතාම සැලසුම් ආකාරයෙන් ඉදිරියට යන බවත්, තමන්ට අභියෝගයක් වන සියලු දෙනා හිර කිරීමට තැත් කරන බවත්, මේ සඳහා ඉතාම කූඨ ලෙස වැඩ කටයුතු ක්‍රියාත්මකවෙමින් පවතින බවත් හ් මහතා‍‍ එහදී කියා සිටියේය.", "URL": "https://sinhala.adaderana.lk/news.php?nid=51392", "Category": null, "Parent URL": null}