{"Source": "Adaderana", "Timestamp": "December 23, 2017 08:36 am", "Headline": " ගාසා තීරයේදී ගැටුම්වලින් 2ක් මරුට", "News Content": "ජෙරුසෙලම සම්බන්ධයෙන් වන ගැටුම් වලින් දකුණු ගාසා තීරයේදී පලස්තීන ජාතිකයින් දෙදෙනෙකු මියගොස් තිබේ. ඊශ්‍රායල හමුදාව විසින් එල්ල කළ වෙඩි ප්‍රහාර වලින් ඔවුන් මියගොස් ඇති අතර තවත් 120 දෙනෙකු තුවාල ලබා ඇති බව විදෙස් මාධ්‍ය සඳහන් කළේය. ජෙරුසෙලම ඊශ්‍රායලයේ අගනුවර ලෙස පිළිගැනීම සම්බන්ධයෙන් වූ අමෙරිකාවේ තීරණයට එරෙහිව දෙදහසක පමණ පිරිසක් ගාසා තීරයේ මේ වන විට උද්ඝෝෂණ වල නිරත වන බව සඳහන්ය. උද්ඝෝෂකයින් ඊශ්‍රායල හමුදාව වෙත ගල් මුල් විසි කරමින් ටයර් පුළුස්සමින්, උද්ඝෝෂණයේ යෙදෙන බව විදෙස් මාධ්‍ය වාර්තා කළේය. මේ අතර අමෙරිකාව විසින් ජෙරුසෙලම ඊශ්‍රායලයේ අගනුවර ලෙස ප්‍රකාශයට පත් කිරීම ප්‍රතික්ෂේප කිරීමේ එක්සත් ජාතීන්ගේ සංවිධානයේ මහා මණ්ඩල යෝජනාවට පක්ෂව පසුගියදා ශ්‍රී ලංකාව ඇතුළු රටවල් 128ක් ඡන්දය භාවිතා කළේය.", "URL": "https://sinhala.adaderana.lk/news.php?nid=81954", "Category": null, "Parent URL": null}