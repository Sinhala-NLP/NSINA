{"Source": "Adaderana", "Timestamp": "December 25, 2017 12:59 pm", "Headline": " ආණ්ඩුවට එරෙහි සටන ඉදිරියමට ගෙනියනවා", "News Content": "මෙවර පළාත් පාලන මැතිවරණයේදී ආණ්ඩුවට එරෙහි සටන ඉදිරියට ගෙන යන වැඩපිළිවෙළක් ක්‍රියාත්මක කළ යුතු බව හිටපු ජනාධිපති මහින්ද රාජපක්ෂ මහතා පවසයි. හෝමාගම පිටිපන උත්තරාරාම විහාරස්ථානයේ පැවැති උත්සවයක් අමතමින් හිටපු ජනාධිපතිවරයා මෙම අදහස් පළ කළේය. මේ අතර පිරිසිදු පළාත් පාලන ආයතන අවශ්‍යතාව ජනතාවට මතුව ඇති බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි. සූරියවැව ප්‍රදේශයේ පැවැති උත්සවයකින් අනතුරුව මාධ්‍යවේදීන් යොමු කළ ප්‍රශ්නවලට පිළිතුරු දෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=82052", "Category": null, "Parent URL": null}