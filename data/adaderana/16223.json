{"Source": "Adaderana", "Timestamp": "May 20, 2011 03:56 pm", "Headline": "උතුරු දකුණු දරුවන් අතර සහජීවනය වර්ධනයට විශේෂ වැඩපිළිවෙළක් ", "News Content": "උතුරු ප්‍රදේශයේ සහ දකුණු ප්‍රදේශයේ දරුවන් අතර සහජීවනය වර්ධනය කිරීමේ අරමුණින් ශ්‍රී ලංකා වෘත්තීය පුහුණු අධිකාරිය වෙසක් සමයට සමගාමීව විශේෂ වැඩපිළිවෙළක් ක්‍රියාවට නංවා තිබේ. පේදුරුතුඩුව ප්‍රදේශයේ දරු දැරියන් සිය දෙනෙකුට වෙසක් අසිරිය නැරඹීම සඳහා දෙවුන්දරතුඩුව ප්‍රදේශයේ සංචාරයක නිරතවීමට ඉඩ සැලසු බව එම අධිකාරිය පවසයි. ඒ අනුව අද(20) දින යාපනයෙන් පැමිණි මෙම දරුවන් හෙට(21) දිනයේ මාතර වෙසක් කලාපය නැරඹීම සඳහා පිටත්කර හරින බව ශ්‍රී ලංකා වෘත්තීය පුහුණු අධිකාරිය සඳහන් කරයි. උතුරේ දරු දැරියන්ගේ කලාත්මක ආකල්ප මතුකිරීම ද මෙහි අරමුණක් බව එම අධිකාරිය පෙන්වාදෙයි.", "URL": "https://sinhala.adaderana.lk/news.php?nid=16223", "Category": null, "Parent URL": null}