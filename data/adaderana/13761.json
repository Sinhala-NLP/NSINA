{"Source": "Adaderana", "Timestamp": "January 26, 2011 10:27 am", "Headline": "ගෘහ සේවිකාවන් වී රට යන්න 21 අනිවාර්යයි", "News Content": "ගෘහ සේවිකාවන් වශයෙන් විදෙස්ගත වන කාන්තාවන්ගේ අවම වයස අවුරුදු 21 දක්වා වහා වැඩි කිරීමට ආණ්ඩුව විසින් තීරණය කර ඇතැයි ප්‍රවෘත්ති දෙපාර්තමේන්තුව සඳහන් කරයි. විදේශ රැකියා ප්‍රවර්ධන හා සුභසාධන අමාත්‍ය ඩිලාන් පෙරේරා මහතාගේ යෝජනාවක් මත කැබිනට් මණ්ඩලය විසින් මෙම තීරණය ගෙන ඇති බව රජයේ නිල වෙබ් අඩවිය උපුටා දක්වයි. ගෘහ අංශයේ රැකියා සඳහා අඩු වයස් කාන්තාවන් විදෙස්ගත වීමේදී ඔවුන් අපයෝජන හා විවිධාකාර සූරා කෑම් වලට ලක් වීමේ අවදානමක් ඇති හෙයින් මෙම තීරණය ගෙන තිබේ. ශ්‍රී ලංකාවේ සිට විදේශ රැකියා සඳහා වාර්ෂිකව විදේශගත වන සංක්‍රමණිකයන්ගෙන් 50%කට ආසන්න ප්‍රමාණයක් කාන්තාවන් බවද වාර්තා වේ..", "URL": "https://sinhala.adaderana.lk/news.php?nid=13761", "Category": null, "Parent URL": null}