{"Source": "Adaderana", "Timestamp": "December 16, 2011 08:32 am", "Headline": "දිස්ත්‍රික්ක 7 ක නායයෑම්වලට ලක්විය හැකි ස්ථාන හඳුනාගැනෙයි", "News Content": "දිවයිනේ දිස්ත්‍රික්ක 7 ක් තුළ නායයෑම්වලට ලක්විය හැකි ස්ථාන හඳුනාගෙන ඇති බව ජාතික ගොඩනැගිලි පර්යේෂණ ආයතනය පවසයි. මෙරට නායයෑම් කල්තියා දැනගැනීමේ උපකරණයක් ද ඊයේ(15) මහනුවර ප්‍රදේශයේ දී පර්යේෂණ කටයුතු සඳහා යොදාගෙන තිබුණි. මීට පෙර පොළව අභ්‍යන්තරයේ දත්තයන් ලබාගත් ක්‍රමය වියදම් අධික ක්‍රමවේදයක් බව මේ සම්බන්ධයෙන් අදහස් පළ කළ ජාතික ගොඩනැගිලි පර්යේෂණ ආයතනයේ නායයෑම් අධ්‍යයන අංශයේ ප්‍රධානී ආර්.එම්.එස්. බණ්ඩාර මහතා සඳහන් කළේය. නව උපකරණය ඔස්සේ පොළව මතුපිට කරනු ලබන පරීක්ෂණවලින් පොළව අභ්‍යන්තරයට දත්තයන් යවා අභ්‍යන්තර තොරතුරු ලබාගත හැකි බව ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=20721", "Category": null, "Parent URL": null}