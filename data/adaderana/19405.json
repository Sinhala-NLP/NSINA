{"Source": "Adaderana", "Timestamp": "October 17, 2011 10:23 am", "Headline": "පහරදීමකින් තුවාල ලැබූ අයෙක් රෝහලේදී මරුට", "News Content": "පමුණුගම, උස්වැටකෙයියාව ප්‍රදේශයේ දී පහරදීමක් හේතුවෙන් තුවාල ලැබූ අයෙකු කොළඹ ජාතික රෝහලට ඇතුළත් කිරීමෙන් අනතුරුව ‍මිය ගොස් තිබේ. බොරැල්ල, කාසල් වීදිය ප්‍රදේශයේ පදිංචි 31 හැවිරිදි පුද්ගලයෙක් මෙසේ ජීවිතක්ෂයට පත් වී ඇති බව පොලිසිය සඳහන් කරයි. මෙම පහරදීමට සම්බන්ධ පුද්ගලයින් දෙදෙනෙකු හඳුනාගෙන ඇති අතර ඔවුන් අත්අඩංගුවට ගැනීම සඳහා පමුණුගම පොලිසිය වැඩිදුර පරීක්ෂණ පවත්වයි. මියගිය පුද්ගලයාගේ සිරුර කොළඹ ජාතික රෝහලේ මෘත ශරිරාගාරයේ තබා ඇති බව පොලිසිය පැවසීය.", "URL": "https://sinhala.adaderana.lk/news.php?nid=19405", "Category": null, "Parent URL": null}