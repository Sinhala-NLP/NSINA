{"Source": "Adaderana", "Timestamp": "October 1, 2018 07:06 pm", "Headline": "නාමල්ගේ හෙළිදරව්වට පසු CID වෙත තවත් පැමිණිල්ලක්", "News Content": "නියෝජ්‍ය පොලිස්පති නාලක ද සිල්වා මහතාගේ නිල කාර්යාලයට මුද්‍රා තබා අවශ්‍ය ලිපි ලේඛණ කිහිපයක් අපරාධ පරීක්ෂණ දෙපාර්තමේන්තුව බාරයට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. මේ අතර නාමල් කුමාර කළ අනාවරණයක් සම්බන්ධයෙන් පරීක්ෂණයක් ඉල්ලා රාජ්‍ය ව්‍යවසාය නියෝජ්‍ය අමාත්‍ය එච්.එම්.හාරිස් මහතාද අද(01) අපරාධ පරීක්ෂණ දෙපාර්තමේන්තුව වෙත පැමිණිල්ලක් සිදු කළේය. ජනපති සහ හිටපු ආරක්ෂක ලේකම් ඝාතන කුමන්ත්‍රණක් ගැන අනාවරණ කළ දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර පසුගියදා මාධ්‍ය හමුවක් පවත්වමින් හෙළි කර සිටියේ නැගෙනහිර මුස්ලිම් සහ දෙමළ ජනතාව අතර ගැටුමක් නිර්මාණය කිරීම සඳහා ප්‍රංශයේ සිටින ඩයස්පෝරාවට හිතවත් පුද්ගලයෙකුගෙන් තමන්ට මුදල් ලැබුණු බවයි.", "URL": "https://sinhala.adaderana.lk/news.php?nid=97008", "Category": null, "Parent URL": null}