{"Source": "Adaderana", "Timestamp": "July 31, 2019 01:22 pm", "Headline": "හතුරුසිංහට ගෙවන මුදලට සාධාරණයක් කර නෑ-හරීන්", "News Content": "ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු වව චන්දික හතුරුසිං මහතාහට ගෙවන මුදලට සාධාරණයක් ක්‍රිකට් කණ්ඩායමට ඉටු වී නැති බව ක්‍රීඩා අමාත්‍ය හරීන් ප්‍රනාන්දු මහතා පවසයි. කොළඹදී පැවති මාධ්‍ය හමුවකට එක්වෙමින් අමත්‍යවරයා මේ බව සඳහන් කළේය. ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු සඳහා ඩොලර් 40000ක පමණ වැටුපක් ගෙවන බවත් එවැනි වැටුපක් ලබා සියයට 35ක තරග දින තැනකට නොසිටිය යුතු බවත් අමාත්‍ය හරීන් ප්‍රනාන්දු මහතා පෙන්වා දුන්නේය. මේ හේතුවෙන් ගෙවන පඩියට අනුව නිසි ප්‍රතිඵලයක් සහ නිසි සේවයක් ලැබිය යුතු බව ක්‍රීඩා අමාත්‍යවරයා පැවසීය. ක්‍රීඩා අමත්‍යවරයා වැඩිදුරටත් සඳහන් කළ කර සිටියේ ලෝකයේ සිටින හොඳම පුහුණුකරුවන් ලෙස සැලකෙන පුහුණුකරුවෙන් තිදෙනෙක් මේ වන විටත් ශ්‍රී ලංකා ක්‍රිකට් පිලේ සේවයට පැමිණිම වෙනුවෙන් ඉල්ලුම් කර ඇති බවයි. ශ්‍රී ලංකාව සහ බංග්ලාදේශය අතර තරග 3කින් සමන්විත එක්දින තරගාවලියේ අවසන් තරගය අද කොළඹ ආර් ප්‍රේමදාස ක්‍රීඩාංගණයේ දී පස්වරු 2.30ට ආරම්භ වීමට නියමිතයි. අද තරගය ශ්‍රී ලංකාවෙන් බිහි වු විශිෂ්ට වේග පන්දු යවන ක්‍රීඩක නුවන් කුලසේකරගේ නමින් නම් කර තිබීම විශේෂත්වයකි.", "URL": "https://sinhala.adaderana.lk/news.php?nid=115426", "Category": null, "Parent URL": null}