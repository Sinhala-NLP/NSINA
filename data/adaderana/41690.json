{"Source": "Adaderana", "Timestamp": "March 10, 2014 10:14 pm", "Headline": "දඹුල්ලේ විදුලි උපකරණ කොල්ලකෑ 4ක් අත්අඩංගුවේ", "News Content": "දඹුල්ල නගරයේ අද උදෑසන විදුලි උපකරණ අලෙවි සැලකට කඩා වැදී එහි තිබූ විදුලි උපකරණ කොල්ල කෑ පුද්ගලයින් සිව්දෙනෙකු අත්අඩංගුවට ගෙන තිබේ. රූපවාහිනි 7ක්, බ්ලෙන්ඩර් 3ක් හා ඩීවීඩී ප්ලේයරයක් එසේ සොරකම් කර තිබුණි. සිද්ධිය සම්බන්ධයෙන් අත්අඩංගුවට ගත් එක් පුද්ගලයෙකුගෙන් හෙළිකර ගත් තොරතුරු මත ඉතිරි සැකකරුවන් තිදෙනා ද පොලීසිය විසින් අත්අඩංගුවට ගෙන ඇත. අත්අඩංගුවට ගත් සැකකරුවන් සිව්දෙනා දඹුල්ල ප්‍රදේශයේ පදිංචිකරුවන් බවද පොලීසිය පැවසීය.", "URL": "https://sinhala.adaderana.lk/news.php?nid=41690", "Category": null, "Parent URL": null}