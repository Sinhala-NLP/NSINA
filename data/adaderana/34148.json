{"Source": "Adaderana", "Timestamp": "May 16, 2013 05:39 pm", "Headline": "රයිගම් ටෙලීස් 2012 හෙටයි", "News Content": "විශිෂ්ට මාධ්‍ය කලාවක් උදෙසා උරදෙන ශිල්පීන්ගේ හැකියාවන් මෙන්ම මාධ්‍ය ආයතනයන්ගේ දායකත්වය ඇගයීමට ලක්කොට විශිෂ්ටයන් අතරින් අති විශිෂ්ටයන් සම්මානයට පාත‍්‍ර වන නව වැනි රයිගම් ටෙලීස් 2012 හෙට (17) සන්ධ්‍යාවේ 6.30 ට බත්තරමුල්ල වෝටර්ස් ඒජ් හිදී පැවැත්වීමට සියලූ කටයුතු සුදානම් කර ඇත. ශි‍්‍ර ලාංකේය පේ‍්‍රක්‍ෂක ජන සමුහයා වෙත ඉහළ රසවින්දන මට්ටමක් වෙත ළඟා කරවිය හැකි ආනන්දයෙන් ද, ප‍්‍රඥාවෙන් ද පිරි වඩාත් විශිෂ්ට නිර්මාණ බිහිකරන්නට දිරිදීම හා ක්ෂේත්‍රයේ අනාගතය භාරගැනීමට සිටින දෙවැනි පරම්පරාවේ ශිල්පීන්ට ඔවුන් ගමන් කළ යුතු දිශාව දැක්වෙන ප‍්‍රදීපයක් දල්වා තිබීම \"රයිගම් ටෙලීස්\" උළෙලේ අරමුණ බව, ද කිංඩම් ඔෆ් රයිගම් හි සභාපති ආචාර්ය රවී ලියනගේ පවසයි. 2012 රයිගම් ටෙලීස් උළෙලේදී ටෙලි නාට්‍ය විශිෂ්ටතා සම්මාන ,රූපවාහිනී මාධ්‍ය විශිෂ්ටතා සම්මාන, විශේෂ ප‍්‍රණාම සම්මාන, ජනපි‍්‍රය සම්මාන හා වසරේ සම්මානනීය නාලිකාව වශයෙන් සම්මාන කාණ්ඩ 05ක් යටතේ සම්මාන 57 ක් පිරිනැමේ. මෙය රයිගම් ටෙලීස් වේදිකාවක පිරිනැමෙන වැඩිම සම්මාන සංඛ්‍යාවයි. නැටුම්, ගැයුම්, හෙළ සංස්කෘතිකාංග පෙළ ගැසෙන රයිගම් ටෙලීස් 2012 සොඳුරු සැදෑවේ ප‍්‍රධාන ආරාධිත අමුත්තා වන්නේ හිටපු අග‍්‍රාමාත්‍ය යහපාලන පිළිබඳ ජ්‍යෙෂ්ඨ අමාත්‍ය ගරු රත්නසිරි වික‍්‍රමනායක මැතිතුමාය. මෙවර උළෙලට කලාකරුවන්, විද්වතුන්, මාධ්‍යවේදීන් ප‍්‍රමුඛ කලා ලොවට සම්බන්ධ 1000 ට අධික පිරිවරක් සහභාගී වීමට නියමිතය.", "URL": "https://sinhala.adaderana.lk/news.php?nid=34148", "Category": null, "Parent URL": null}