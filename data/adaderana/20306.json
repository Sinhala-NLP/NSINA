{"Source": "Adaderana", "Timestamp": "November 28, 2011 08:23 am", "Headline": "හමුදාවේ තිදෙනෙක් ඇතුළු නිධන් හෑරූ 6 දෙනෙකු අත්අඩංගුවට", "News Content": "තඹුත්තේගම, කැලේගම ප්‍රදේශයේ ඉඩමක නිධන් හාරමින් සිටි සැකකරුවන් 6 දෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් අතර හමුදා සාමාජිකයින් තිදෙනෙකු ද වන බව පොලිසිය සඳහන් කරයි. සැකකරුවන්ගෙන් 5 දෙනෙකු ගම්පහ ප්‍රදේශයේ පදිංචිකරුවන් වන අතර සෙසු පුද්ගලයා එප්පාවල ප්‍රදේශයේ පදිංචිකරුවෙකි. ප්‍රදේශවාසීන්ගෙන් ලද තොරතුරකට අනුව ඊයේ(27) පස්වරුවේ මොවුන් අත්අඩංගුවට ගෙන තිබූ අතර එහි දී සැකකරුවන්ට අයත් කැබ් රථයක් ද පොලිස් භාරයට ගනු ලැබීය. සැකකරුවන් අද(28) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20306", "Category": null, "Parent URL": null}