{"Source": "Adaderana", "Timestamp": "October 8, 2015 03:29 pm", "Headline": "ෂර්ලොක් හොම්ස්ටත් වැරදි සිදුවුණා- ලංකාවේ පොලිසිය හොඳයි", "News Content": "ශ්‍රී ලංකාවේ සිදුවීයයි කියනු ලබන යුද අපරාධ හා මානව හිමිකම් උල්ලංඝණයවීම් වලට අදාළව පරීක්ෂණ සිදුකිරීම සඳහා හයිබ්‍රිඩ් අධිකරණයක් ක්‍රියාත්මක නොවන බව නැවත මතක් කර දිය යුතුව ඇති බව කැබිනට් මාධ්‍ය ප්‍රකාශක, අමාත්‍ය රාජිත සේනාරත්න මහතා පවසයි.දේශිය අධිකරණය පද්ධතියට අනුබද්ධව දේශීය යාන්ත්‍රණයක් තුළින් මෙම කටයුත්ත සිදුකෙරෙන බව අමාත්‍යවරයා කියා සිටියේ අද (08) කැබිනට් තීරණ දැනුම්දීමේ මාධ්‍ය හමුවට එක්වෙමිනි.ශ්‍රී ලංකාවේ පවත්නා නීතිමය තත්ත්වයන් සමග මෙය දවසින් දෙකකින් ගෙන ආ හැක්කක් නොවන බව ඔහු සඳහන් කළේය.මේ අතර සේයා සඳෙව්මි සිදුවන පරීක්ෂණ සම්බන්ධයෙන් සෑහීමට පත්විය හැකිදැයි මාධ්‍යවේදීන් විසින් විමසන ලදුව අමාත්‍යවරයාගේ ප්‍රතිචාරය වූයේ ෂර්ලොක් හොම්ස්ටත් වැරදීම් සිදුවුණු බවයි.බුදුන්ට මෙන් පරචිත්ත විජානන ඥානය නොමැති බැවින් සැක යයි හඳුනා ගන්නා පුද්ගලයින් පිළිබඳ හෝඩුවාවන් ලැබුණු විට ඔවුන් අත්අඩංගුවට ගන්නා ලෙස උද්ඝෝෂණ සිදුවන බවත්, අත්අඩංගුවට ගෙන පරීක්ෂණ කරන විට මානව හිමිකම් උල්ලංඝණය වූ බවට චෝදනා එල්ලවන බවත් සේනාරත්න මහතා සඳහන් කළේය.කෙසේ වෙතත් ශ්‍රී ලංකාවේ පොලීසිය ඉතා යහපත් බවත්, පොලීසිය විසින් අඛණ්ඩව පරීක්ෂණ කටයුතු සිදුකරන බවත් අමාත්‍යවරයා කියා සිටියේය.එහිදී තාවකාලිකව සමහර අයට අසාධාරණකම් සිදුවිය හැකි බවත්, මාධ්‍ය මගින්ද එවැනි දේ ගැන දිගට හරහට පහරදීම් සිදුවුණු බවත් අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54326", "Category": null, "Parent URL": null}