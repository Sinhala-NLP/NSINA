{"Source": "Adaderana", "Timestamp": "May 9, 2019 07:05 pm", "Headline": "රජයේ රස පරීක්ෂක ඊබ්‍රාහිම්ගේ නිවසට", "News Content": "ෂ්‍රැංග්‍රිලා සහ සිනමන් ග්‍රෑන්ඩ් යන හෝටල්වලට මරාගෙන මැරෙන ප්‍රහාර එල්ල කළ අහමඩ් ඉන්සාෆ් සහ අහමඩ් ඉල්හාම් යන ත්‍රස්තවාදීන් දෙදෙනා පදිංචි වී සිටි දෙමටගොඩ මහවිල උද්‍යාන නිවාස සංකීර්ණයේ පිහිටි නිවසට අද (9) පෙරවරුවේ රජයේ රස පරීක්ෂකවරයා ගොස් ඇත. මරාගෙන මැරෙන ප්‍රහාර එල්ල කළ බෝම්බකරුවන් දෙදෙනාගේ පිය වන මොහොමඩ් ඊබ්‍රහිම් නැමැත්තාද මේ වනවිට පොලිස් අත්අඩංගුවේ පසුවන අතර එම නිවසේ සේවක කළ කාන්තාවන් දෙදෙනෙක් පරීක්ෂණවලට සහය ලබාගැනීම සඳහා අද එහි කැඳවා තිබුණි. එමෙන්ම මොහොමඩ් ඊබ්‍රහිම් නැමැත්තාගේ බිරිඳ සහ දියණියද අද පරීක්ෂණ කටයුතු සඳහා දෙමටගොඩ නිවසට කැඳවා තිබුණි.", "URL": "https://sinhala.adaderana.lk/news.php?nid=109630", "Category": null, "Parent URL": null}