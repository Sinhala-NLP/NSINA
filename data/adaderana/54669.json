{"Source": "Adaderana", "Timestamp": "October 26, 2015 08:54 am", "Headline": "ඇවන්ගාඩ් නැවට ජනපති පරීක්ෂණ කොමිසමත් යයි - පරීක්ෂණ කඩිනම් කෙරේ", "News Content": "මතභේදයකට තුඩු දී ඇති ඇවන්ගාඩ් නෞකාව සම්බන්ධයෙන් පරීක්ෂණයක් සිදු කිරීමට ජනාධිපති පරීක්ෂණ කොමිසම තීරණය කර තිබේ.ඒ අනුව ලබන 28 වනදා එම කොමිසමේ සාමාජිකයින් පිරිසක් අදාළ නෞකාවට ඇතුළුවීමට නියමිත බව එම කොමිසමේ සභාපති ලැසිල් ද සිල්වා මහතා සඳහන් කළේය.පස් දෙනෙකුගෙන් යුත් කණ්ඩායමක් අදාළ පරීක්ෂණ සඳහා නෞකාවට ඇතුළුවීමට නියමිත බව ඔහු පැවසුවේය.එම නෞකාව මේ වන විට පොලිස් දෙපාර්තමේන්තුව යටතේ පවතින අතර එම නෞකාව සම්බන්ධයෙන් අපරාධ පරික්ෂණ දෙපාර්තමේන්තුව මේ වන විටත් පරීක්ෂණ ආරම්භ කර ඇත.මේ නිසා පොලිස්පතිවරයාගෙන් අදාළ නෞකාවට ඇතුළුවීම සඳහා අවසර ඉල්ලා ඇති බව සභාපතිවරයා සඳහන් කළේය.මෙම නෞකාව පසුගියදා නාවික හමුදාව විසින් ඔවුන් භාරයට ගත් අතර පසුව පරීක්ෂණ කටයුතු සඳහා පොලිසියට භාරදෙනු ලැබු‍ෙව්ය.නෞකාව තුළ ටී 56 ගිනි අවි ඇතුළු ගිනි අවි 900ක පමණ සංඛ්‍යාවක් සහ උණ්ඩ ලක්ෂ දෙකකට අධික සංඛ්‍යාවක් තිබූ අතර ඒ පිළිබඳව සොයා බැලීම මහා පරිමාණ වංචා දුෂණ සේවීමේ ජනාධිපති කොමිසමේ ප්‍රධාන කාර්යභාරයයි.", "URL": "https://sinhala.adaderana.lk/news.php?nid=54669", "Category": null, "Parent URL": null}