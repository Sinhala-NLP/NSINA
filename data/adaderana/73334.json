{"Source": "Adaderana", "Timestamp": "May 20, 2017 09:18 am", "Headline": "වැරදි ක්‍රියා වලට ජනතාව  විරෝධය දක්වනවා", "News Content": "රටේ යම් තැනක වැරදි ක්‍රියාවක් සිදුවන්නේ නම් ඒ සඳහා ප්‍රථමයෙන්ම සාමාන්‍ය ජනතාවගේ විරෝධය එල්ල වන බව හිටපු පාර්ලිමේන්තු මන්ත්‍රී ඒ.එල්.එම්. අතාවුල්ලා මහතා පවසයි.ඔහු පෙන්වාදෙන්නේ ජනතා විරෝධය මැද එවැනි ක්‍රියා කිසිසේත් සිදුකළ නොහැකි බවය.මඩකලපුව ප්‍රදේශයේ ඉදිකෙරෙමින් පවතින මත්පැන් ශාලාවක් සම්බන්ධයෙන් ජනතාව මෙන්ම තමන් ද විරෝධය පළ කරන බව ඔහු පැවසුවේය.මල්වතු මහ නාහිමියන් බැහැදැකීමට පැමිණි අවස්ථාවේදී මාධ්‍යවේදීන් හමුවේ ඒ.එල්.එම්.ආතාවුල්ලා මන්ත්‍රීවරයා මේ බව කියා සිටියේය.නව අමාත්‍යධුර ලබාගැනීම වෙනුවට රටට විරුද්ධව බලපාන කුමන්ත්‍රණ පරාජය කිරීමට සහය වීම තම පරමාර්ථය බව ඒ.එල්.එම්. ආතාවුල්ලා මහතාවැඩිදුරටත් මාධ්‍යවේදීන් හමුවේ කියා සිටියේය.", "URL": "https://sinhala.adaderana.lk/news.php?nid=73334", "Category": null, "Parent URL": null}