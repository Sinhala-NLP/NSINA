{"Source": "Adaderana", "Timestamp": "January 15, 2011 07:54 pm", "Headline": " ඉන්දියාවේ කෝවිලක තෙරපීමෙන් ශ්‍රී ලාංකිකයෙක් ද මියයයි", "News Content": "ඉන්දියාවේ කේරළ ප්‍රාන්තයේ කෝවිලක සිදුවූ තෙරපීමකින් මියගිය පිරිස අතර ශ්‍රී ලාංකිකයෙකු ද සිටින බව ඉන්දීය මාධ්‍ය වාර්තා කරයි. ‍ මියගිය සෙසු පිරිස තමිල්නාඩු, කර්ණාටක, ආන්ද්‍රා ‍ප්‍රෙද්ශ් සහ කේරළ ප්‍රාන්ත වැසියන් පිරිසක් බව සඳහන්ය. ‍ තෙරපීමෙන් මියගිය පිරිස 104 ට ආසන්න බව කේරළ ප්‍රාන්ත බලධාරීන් පවසයි. ‍ කේරළයේ සබරිමාලා කෝවිලේ පැවති පූජෝත්සවයක් අතරතුර මෙම අනතුර සිදුවිය. ‍ ලක්ෂයකට ආසන්න බැතිමතුන් පි‍රිසක් පූජෝත්සවය සඳහා සහභාගී වූ අතර පාලනය කර ගත නොහැකි ජීප් රථයක් බැතිමතුන් අතරට පැමිණීමත් සමග කලබලයට පත්වූ පිරිස් විසිරයාමට උත්සාහ කිරීමෙන් තෙරපුම හටගෙන තිබුණි.", "URL": "https://sinhala.adaderana.lk/news.php?nid=13522", "Category": null, "Parent URL": null}