{"Source": "Adaderana", "Timestamp": "June 21, 2015 04:51 pm", "Headline": " පළමු ටෙස්ට් තරඟයේ ජය පකිස්ථානයටයි ", "News Content": "ශ්‍රී ලංකාව හා පකිස්ථානය අතර පැවති පළමු ටෙස්ට් ක්‍රිකට් තරඟය කඩුළු 10කින් ජය ගැනිමට පකිස්ථාන කණ්ඩායම සමත්විය. <br><br>ගාල්ල ජාත්‍යන්තර ක්‍රිකට් ක්‍රීඩාංගණයේ පැවති එම තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම ලකුණු 300ක් ලබා ගත් අතර, ඊට පිළිතුරු වශයෙන් පකිස්ථාන කණ්ඩායම ලකුණු 417ක් ලබා ගත්තේය. <br><br>ශ්‍රී ලංකා කණ්ඩායමට සිය දෙවන ඉණිමට සියළු ක්‍රීඩකයාන් දැවී ලබා ගත හැකිවුයේ ලකුණු 206ක් පමණය. <br><br>ශ්‍රී ලංකා ඉණිම වෙනුවෙන් දිමුත් කරුණාරත්න ලකුණු 79ක් සහ ලහිරු තිරිමාන්න ලකුණු 44ක් ලබා ගන්නා ලදී. <br><br>පන්දු යැවීමේදී පකිස්ථාන කණ්ඩායමේ යසීර් ෂා ලකුණු 76කට කඩුළු 7ක් බිඳ හෙලීම‍ට සමත් විය. <br><br>ඒ අනුව ලකුණු 90ක ඉලක්කයක් හඹා යාමට පිටියට පිවිසි පකිස්ථාන කණ්ඩායම කිසිදු කඩුල්ලක් නොදැවී ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=52150", "Category": null, "Parent URL": null}