{"Source": "Adaderana", "Timestamp": "June 21, 2018 09:02 am", "Headline": "යතුරුපැදියක් නවතා තිබු ලොරියක ගැටී යතුරුපැදිකරු මරුට", "News Content": "පාදුක්ක, අංගම්පිටිය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් මාර්ගය ආසන්නයේ නවතා තිබූ ලොරි රථයක ගැටීමෙන් අනතුර සිදුව ඇති බව පොලීසිය පවසයි. අනතුරින් බරපතළ තුවාල ලැබූ යතුරුපැදිකරු පාදුක්ක රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ පාදුක්ක, බෝපේ ප්‍රදේශයේ පදිංචිව සිටි 42 හැවිරිදි පුද්ගලයෙක්. පාදුක්ක පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91238", "Category": null, "Parent URL": null}