{"Source": "Adaderana", "Timestamp": "May 9, 2012 12:44 pm", "Headline": "ලැගුම්හළේදී කුඩු පැකැට් කළ 4 ක් මාට්ටු", "News Content": "බියගම පොලිස් බල ප්‍රදේශයේ තුළ මත්කුඩු පැකට් කරමින් සිටි සිවුදෙනෙකු පොලීසිය විසින් අත්අඩංගුවට ගෙන තිබේ. ප්‍රදීපගම පාර මල්වාන පිහිටි තාවකාලික ලැගුම්හළකදී හෙරොයින් ග්‍රෑම්ස් 41 මිලි ග්‍රෑම්ස් 515 ක් සමග සැකකරුවන් තිදෙනෙකු සහ එක් සැකකාරියක බියගම පොලීසිය විසින් මෙසේ අත්අඩංගුවට ගෙන ඇති බව සදහන් වේ. මොවුන් හෙරොයින් පැකට් කරමින් සිටියදී , කුඩා ඉලෙක්ට්‍රොනික් තරාදියක් සහ පොලිතින් කැබලි සමග අත්අඩංගුවට ගත් බව පොලිසිය ප්‍රකාශ කරයි. මෙම සැකකරුවන් සහ සැකකාරිය අද (09) මහර මහේස්ත්‍රාත් අධිකරණයට ඉදිරිපත් කිරීමට නියමිතය. බියගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24119", "Category": null, "Parent URL": null}