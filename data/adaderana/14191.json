{"Source": "Adaderana", "Timestamp": "February 13, 2011 03:17 pm", "Headline": "හානියට පත් ඉඩම් වෙනුවෙන් විකල්ප ඉඩම් දීමේ සූදානමක්", "News Content": "නාය යෑම් හා ගිලා බැසීම් හේතුවෙන් හානියට පත් ඉඩම් හිමියන්ට විකල්ප ඉඩම් ලබාදීම කෙරෙහි රජයේ අවධානය යොමුව ඇතැයි ආපදා කළමනාකරණ අමාත්‍ය මහින්ද අමරවීර මහතා පවසයි. හානියට පත්වු එවැනි ඉඩම් රජයේ රක්ෂිත ලෙස නම් කිරීමට පියවර ගන්නා බව අමාත්‍යවරයා සඳහන් කරයි. මාතලේ දිස්ත්‍රික් ලේකම් කාර්යාලයේ අද(13) පැවති සාකච්ඡාවකදී මෙම කරුණු අනාවරණය කෙරිණි. හානියට පත් ඉඩම්වල ඉදිකිරීම් සිදුනොකර වගාකටයුතු සඳහා පමණක් අවසර ලබාදීම කෙරෙහි ද රජයේ අවධානය යොමුව ඇති බව හෙතෙම පෙන්වාදී තිබේ.", "URL": "https://sinhala.adaderana.lk/news.php?nid=14191", "Category": null, "Parent URL": null}