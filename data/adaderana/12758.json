{"Source": "Adaderana", "Timestamp": "December 10, 2010 04:41 pm", "Headline": "ආපදා වලට ලක්විය හැකි කිසිදු භූමියක අනවසර ඉදිකිරීම් වලට ඉඩ නෑ", "News Content": "ආපදා වලට ලක්වේයැයි සැකකෙරෙන කිසිදු භූමියක අනවසර ඉදිකිරීම් සඳහා ඉඩ ලබා නොදීමට රජය තීරණය කර තිබේ. දේශපාලන වශයෙන් අවාසි සිදුවුව ද අදාල තීරණය දැඩිව ක්‍රියාත්මක කරන‍ ලෙස ජනාධිපතිවරයා උපදෙස් ලබා දී ඇති බව ආපදා කළමනාකරණ අමාත්‍ය මහින්ද අමරවීර මහතා පවසයි. මහනුවර දිස්ත්‍රික් ලේකම් කාර්යාලයේ පැවති විශේෂ සාකච්ඡාවකට එක්වෙමින් ආපදා කළමනාකරණ අමාත්‍යවරයා මෙම අදහස් පළ කළේය. සෑම දිස්ත්‍රික්කයකම ආපදා කළමනාකරණ ඒකක පිහිටුවා ආපදා කළමනාකරණයට අවශ්‍ය සියලු පහසුකම් ලබාදීමට රජය තීරණය කර ඇති බව එම සාකච්ඡාවේදී ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=12758", "Category": null, "Parent URL": null}