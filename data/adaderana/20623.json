{"Source": "Adaderana", "Timestamp": "December 12, 2011 09:36 am", "Headline": "බසයක් පෙරළී 30 දෙනෙකුට තුවාලයි", "News Content": "රත්නපුර, කිංකිණි හන්දිය ප්‍රදේශයේ අද(12) අලුයම සිදු වූ රිය අනතුරකින් පුද්ගලයින් 30 දෙනෙකු තුවාල ලබා තිබේ. මොණරාගල සිට කොළඹ දක්වා ධාවනය වූ පෞද්ගලික බස් රථයක් මාර්ගයෙන් ඉවතට පෙරළීමෙන් මෙම අනතුර සිදු වී ඇති බව පොලිසිය සඳහන් කරයි. අනතුරින් තුවාල ලැබූවන් රත්නපුර රෝහලට ඇතුළත් කර ඇත. තුවාල ලැබූවන්ගෙන් දෙදෙනෙකුගේ තත්ත්වය බරපතල බව රෝහල් ප්‍රකාශකයෙකු සඳහන් කළේය. මේ අතර වරකාපොළ සිට හෝටර්න්තැන්න බලා ධාවනය වූ බස් රථයක් අඩි 20 ක පමණ ප්‍රපාතයකට පෙරළීමෙන් පුද්ගලයින් 14 දෙනෙකු තුවාල ලබා තිබේ. පට්ටිපොල හා හෝර්ටන්තැන්න අතර 71 ක් වන සැතපුම් කණුව ආසන්නයේ දී මෙම අනතුර සිදු වී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=20623", "Category": null, "Parent URL": null}