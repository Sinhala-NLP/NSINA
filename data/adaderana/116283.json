{"Source": "Adaderana", "Timestamp": "August 11, 2019 11:53 am", "Headline": "ගෝඨාභය අභියෝගයක් නොවෙයි-චමීර", "News Content": "2020 වසරේ ජනාධිපති අපෙක්ෂකයා ලෙස මේ රටේ අති බහුතර සිංහල ,දමිල, මුස්ලිම් ඇතුළු සියළුම ජතිගේ සහය ඇතිව එක්සත් ජාතික පෙරමුණින් ඉල්ලන ජනාධිපති අපෙක්ෂකයාට ගෝඨාභය රාජපක්ෂ මහතා අභියෝගයක් නොවන බව මහජන සභාවේ කැඳවුම්කරු චමීර පෙරේරා මහතා පැවසිය. චමීර පෙරේරා මහතා මේ බව පැවසුවේ හැටන් හිල් සයිඩ් ඉන් හෝටලයේ අද (11) පැවති විශේෂ මාධ්‍යය හමුවක් අමතමිණි. මෙම මාධ්‍යය හමුවේදි වැඩි දුරටත් අදහස් දැක් වු චමීර පෙරේරා මහතා කියා සිටියේ රාජපක්ෂ කඳවුර පෝෂණය කිරිමට තවදුරටක් මේ රටේ ජනතාව කටයුතු නොකරන බවයි. ශ්‍රි ලංකා පොදු ජන පෙරමුණින් 2020 වසරේ ජනාධිපතිවරණය සඳහා ඉදිරිපත් කරන ගොඨාභය රාජපක්ෂ මහතා ඇමරිකානු පුරවැසියෙකු බවත්, ඔහුට එරෙහිව චෝදනා ගණනාවක් සම්බන්ධයෙන් අධිකරණය හමුවේ විභාග වෙමින් පවතින නඩු ගණනාවක් ඇති බවත් ඔහු ප්‍රකාශ කළේය. එක්සත් ජාතික පක්ෂයේ ඇතැම් පිරිසක් එක්සත් ජාතික පක්ෂය තුල මත භේද ඇති කර ශ්‍රි ලංකා පොදු ජන පෙරමුණට සහයෝගය දැක් විමේ කුමන්ත්‍රණයක් ඇති බවත් ඒ මහතා පැවසීය. ශ්‍රි ලංකා පොදු ජන පෙරමුණේ නායකත්වය හිටපු ජනපති මහින්ද රාජපක්ෂ මහතා ලබාගෙන ශ්‍රි ලංකා නිදහස් පක්ෂය නැති කිරිමටත්, වත්මන් ජනපති මෛත්‍රිපාල සිරිසේන මහතාට ගෞරව නාමයක් ලබා දි සිරිසේන මහතාව දේශපාලනයෙන් සමු ගැන්විමට මහින්ද රාජපක්ෂ මහතා කටයුතු කරන බව ද ඔහු පවසයි.", "URL": "https://sinhala.adaderana.lk/news.php?nid=116283", "Category": null, "Parent URL": null}