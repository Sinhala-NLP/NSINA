{"Source": "Adaderana", "Timestamp": "January 6, 2019 02:39 pm", "Headline": "කල්ලඩි පාලමෙන් වැටුණු තරුණිය සොයා පොලිස් පරීක්ෂණ", "News Content": "මඩකලපුව-කල්ලඩි පාලමේ යට ඇති වැවේ ගිලී අතුරුදන් වු කාන්තාව සොයමින් මේ වන විටත් මෙහෙයුම් ක්‍රියාත්මක වන බව අද දෙරණ වාර්තාකරු පවසයි. ඊයේ (5) සවස තරුණියක් හා තරුණයකු කල්ලඩි පාලමේ වැව උඩින් ගමන් කිරීමේදී තරුණිය වැව තුළට වැටී ඇත. රාජකාරියේ සිටි පොලිස් නිලධාරින් විසින් තරුණයාව මේ වන විට අත්අඩංගුවට ගෙන ඇත. ජලයේ ගිලී ගිය තරුණිය නාවික හමුදාවේ සහය ඇතිව පොලීසිය විසින් මේ වන විටත් සොයමින් සිටියි. අත්අඩංගුවට ගත් තරුණයාගෙන් මේ වන විට දීර්ඝ ලෙස ප්‍රශ්න කරමින් පරීක්ෂණ පවත්වන බව පොලීසිය සඳහන් කරයි. කාත්තන්කුඩි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=101886", "Category": null, "Parent URL": null}