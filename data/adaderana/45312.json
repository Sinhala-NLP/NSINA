{"Source": "Adaderana", "Timestamp": "August 13, 2014 07:02 am", "Headline": " වෙදහාමිනේ දිවිසැරියට සමුදෙයි", "News Content": "‘වෙදහාමිනේ‘ටෙලි නාට්‍යයෙන් වඩාත් කතා බහට ලක්වූ ප්‍රවීණ රංගන ශිල්පිණී රෙබෙකා නිර්මලී අභාවප්‍රාප්ත වී තිබේ. මිය යන විට 49 හැවිරිදි වියේ පසුවූ ඇය මහරගම පිළිකා රෝහලේ ප්‍රතිකාර ලබමින් සිටියදී මෙලෙස ජීවිතක්ෂයට පත්වී ඇත. අවසන් කටයුතු පිළිබඳ පසුව දැනුම්දෙන බව පවුලේ ආරංචි මාර්ග සඳහන් කරයි. රෙබෙකා නිර්මලී මහත්මිය වෑ දිය රැල්ල, සෙක්කුගෙදර, ජීවිතය සුන්දරයි කප් සුවහස්කල්, රන්තලිය වලව්ව, මොණරතැන්න, අකාල සන්ධ්‍යා, මිණිපුර හටන, ආදරවන්තයෝ, නිසල දිය සසල විය, දඬුබස්නාමානය, කඩුළු තහංචිය, දිය සායම්, දෙදාහක් ආදී නිර්මාණ තුළින් සිය රංගන කෞෂල්‍ය පෙන්වීමට සමත් වුවාය. මේ අතර ජීවිත රඟමඩලෙන් සමුගත් රංගන ශිල්පිනී රෙබෙකා නිර්මලී මහත්මියගේ අවසන් කටයුතු හෙට බොරැල්ල කනත්තේදී සිදු කිරීමට ද කටයුතු යොදා තිබේ.", "URL": "https://sinhala.adaderana.lk/news.php?nid=45312", "Category": null, "Parent URL": null}