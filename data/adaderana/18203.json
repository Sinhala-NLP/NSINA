{"Source": "Adaderana", "Timestamp": "August 21, 2011 08:51 am", "Headline": "ශ්‍රී ලංකාවේ ද්‍රවිඩ ජනයාට බී.ජේ.පීය මුදල් රැස්කරයි", "News Content": "ඉන්දියාවේ භාරතීය ජනතා පක්ෂය ශ්‍රී ලංකාවේ අවතැන් වු දෙමළ ජනතාව වෙනුවෙන් අරමුදල් රැස්කිරීමට පියවර ගෙන තිබේ. එම පක්ෂයේ ජාතික විධායක කමිටු සාමාජිකයෙකු වන එල්.ගනේෂන් පවසා ඇත්තේ මෙම අරමුදල් එක්රැස් කිරීම ලබන 25 වැනිදා දක්වා සිදුකිරීමට අපේක්ෂා කරන බවයි. ඉන්දීය රුපියල් ලක්ෂ 10ක මුදලක් මේ සඳහා එක්රැස් වනු ඇති බවට භාරතීය ජනතා පක්ෂයේ ප්‍රකාශකයා පවසා තිබේ. තමිල්නාඩුවේ සෙසු දේශපාලන පක්ෂවලට ද මීට දායක වන්නැයි භාරතීය ජනතා පක්ෂය ඉල්ලා ඇති බව සඳහන් වේ.", "URL": "https://sinhala.adaderana.lk/news.php?nid=18203", "Category": null, "Parent URL": null}