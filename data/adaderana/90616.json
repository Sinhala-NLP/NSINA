{"Source": "Adaderana", "Timestamp": "June 9, 2018 12:38 pm", "Headline": "අයිස් මත්ද්‍රව්‍ය සමඟ අයෙක් අත්අඩංගුවට ", "News Content": "පෑලියගොඩ, කෝපියාවත්ත ප්‍රදේශයේදී අයිස් නමැති මත්ද්‍රව්‍ය සමඟ පුද්ගලයෙකු අත්අඩංගුවට ගෙන තිබේ. පෑලියගොඩ පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී අයිස් නමැති මත්ද්‍රව්‍ය ග්‍රෑම් 01 මිලිග්‍රෑම් 330ක් පොලීසිය විසින් සොයාගෙන තිබේ. සැකකරු කැලණිය, පිලපිටිය ප්‍රදේශයේ පදිංචි 27 හැවිරිදි පුද්ගයෙකි. අත්අඩංගුවට ගත් සැකකරු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර පෑලියගොඩ පොලිසිය වැඩිදුර විමර්ශන සිදු කරනවා.", "URL": "https://sinhala.adaderana.lk/news.php?nid=90616", "Category": null, "Parent URL": null}