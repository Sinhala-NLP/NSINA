{"Source": "Adaderana", "Timestamp": "May 8, 2017 11:04 am", "Headline": " අනතුරින් කත මරු දකියි ", "News Content": "අම්පාර බස් නැවතුම්පොළ තුළදී සිදු වූ රිය අනතුරකින් කාන්තාවක මියගොස් තිබේ.බස් නැවතුම්පොළට පිටතින් පැමිණි ලංගම බස් රථයක් මගීන් බස්සවා ඉදිරියට ගමන් කිරීමේදී එහි කාන්තාවක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ කාන්තාව අම්පාර රෝහලට ඇතුළත් කර ප්‍රතිකාර ලබමින් සිටියදී මියගොස් තිබේ.මියගොස් ඇත්තේ උදයපුර, වීරගොඩ ප්‍රදේශයේ පදිංචිව සිටි 69 හැවිරිදි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර අම්පාර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72946", "Category": null, "Parent URL": null}