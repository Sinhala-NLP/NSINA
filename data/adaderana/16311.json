{"Source": "Adaderana", "Timestamp": "May 25, 2011 08:59 am", "Headline": "ඩෙංගු යළි හිස ඔසවයි", "News Content": "කොළඹ ප්‍රදේශයේ නිවාස හා ආයතන භූමි වල මදුරුවන් බෝවන ස්ථාන ඇති බවට හඳුනාගෙන ඇති බව කොළඹ මහනගර සභාව පවසයි. ප්‍රමුඛ පෙළේ රජයේ ආයතන බොහෝමයක් ද ඒ අතර වන බව සඳහන්වේ. රජයේ රෝහල් මෙන්ම පාසල් පරිශ්‍ර‍ බොහොමයක ද මදුරුවන් බෝවන ස්ථාන පවතින බවට හඳුනාගෙන ඇති බව වාර්තා වේ. එසේම මේ වසරේ මුල් මාස තුන තුළ පමණක් ලංකාවෙන් වැඩිම ඩෙංගු රෝගීන් සංඛ්‍යාවක් වාර්තා වී ඇත්තේ කොළඹ දිස්ත්‍රික්කයෙනි. 1020 දෙනෙකු කොළඹින් ‍ඩෙංගු රෝගීන් ලෙස වාර්තා වී ඇති අතර 12 දෙනෙකු ඩෙංගු ‍හේතුවෙන් ජීවිතක්ෂයට පත් වී තිබේ. දෙවනුවට වැඩිම ඩෙංගු රෝගීන් සංඛ්‍යාවක් වාර්තා වී ඇත්තේ ගම්පහ දිස්ත්‍රික්කයෙනි. එම දිස්ත්‍රික්කයේ අදාළ කාලය තුළ වාර්තා වූ ඩෙංගු රෝගීන් සංඛ්‍යාව 363කි.", "URL": "https://sinhala.adaderana.lk/news.php?nid=16311", "Category": null, "Parent URL": null}