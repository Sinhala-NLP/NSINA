{"Source": "Adaderana", "Timestamp": "September 9, 2019 10:27 am", "Headline": "අළු බඳුන තවදුරටත් ඔස්ට්‍රේලියාවට", "News Content": "එංගලන්ත භූමියේ දී වසර 18 කට පසු අළු බඳුන කුසලානය තවදුරටත් රඳවා ගැනීමට ඔස්ට්‍රේලියානු කණ්ඩායම සමත් වුණි. ඒ සිව්වන ටෙස්ට් තරඟයෙන් එංගලන්තයට එරෙහිව ලකුණු 185ක ජයග්‍රහණයක් අත්කරගනිමින්. මේ වනවිට තරඟ 2ට 01ක් ලෙස ඔස්ට්‍රේලියාව පෙරමුණේ පසුවන අතර තවත් එක් තරඟයක් පැවැත්වීමට නියමිතව ඇත. ඔස්ට්‍රේලියාව පළමු ඉනිම සඳහා කඩුලු 08කට ලකුණු 497ක් සහ දෙවන ඉනිමේදී කඩුලු 06කට ලකුණු 186ක් ලබා ගත්තේය. එංගලන්ත කණ්ඩායම පළමුඉනිමේදී ලකුණු 301 ක් ලබා ගත් අතර දෙවන ඉනිමේදි සියලු දෙනා දැවී ලබා ගත්තේ ලකුණු197ක් පමණයි. පළමු ඉනිමේදි ලකුණු 211ක් සහ දෙවන ඉනිමේදි ලකුණු 82ක් ලැබු ස්ටීවන් ස්මිත් තරඟයේ වීරයා බවට පත් වුණි.", "URL": "https://sinhala.adaderana.lk/news.php?nid=118646", "Category": null, "Parent URL": null}