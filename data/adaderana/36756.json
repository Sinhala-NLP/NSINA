{"Source": "Adaderana", "Timestamp": "August 19, 2013 06:51 pm", "Headline": "රහස් පොලීසියට නොතීසි!", "News Content": "මාතලේ සමූහ මීනි වළ සම්බන්ධ නඩු විභාගයට අදාළ තොරතුරු මහජනතාවට දැනගැනීම සඳහා භාෂා ත්‍රිත්වයෙන්ම මාධ්‍ය මගින් පළ කරන ලෙස කළ නියෝගය නොසලකා හැරීම හේතුවෙන් මාතලේ මහේස්ත්‍රාත් හා අතිරේක දිසාවිනිසුරුවරයා විසින් අපරාධ පරීක්ෂණ දෙපාර්තමේන්තුවට නොතීසි නිකුත් කර තිබේ. තම නීතිවේදීන් විසින් ඒ පිළිබඳව අධිකරණය දැනුම්දීමෙන් පසු මෙම නියෝගය නිකුත් කළ බව පාර්ලිමේන්තු මන්ත්‍රී අනුර කුමාර දිසානායක මහතා මාධ්‍යවේදීන් අමතමින් පැවසීය. මේ අතර අදාළ නඩුව කැඳවු අවස්ථාවේදී සමූහ මීනිවල සම්බන්ධයෙන් තවත් දිවුරුම් පෙත්සම් 28ක් අධිකරණය වෙත ඉදිරිපත්ව ඇති අතර නොවැම්බර් මස 4 වන දින මීළඟ නඩු විභාගය පැවැත්වීමට නියමිතය. මේ අතර නූරි වතු අධිකාරීවරයාගේ ඝාතනයට සම්බන්ධ සැකකරුවන් 21 දෙනෙකු ලබන මස දෙවන දින දක්වා තවදුරටත් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=36756", "Category": null, "Parent URL": null}