{"Source": "Adaderana", "Timestamp": "November 11, 2011 02:04 pm", "Headline": "යාපනය විදුහල්පතිවරයෙකුගේ මරණය ගැන විමර්ශන අරඹයි", "News Content": "යාපනය පොලිස් වසමේ, දුම්රියපොළ පාරේ, කන්දර්මඩම් ප්‍රදේශයේ පිහිටි දෙමහල් ගොඩනැගිල්ලක උඩුමහලේ කාමරයක් තුළ එම ගොඩනැගිල්ලේ අයිතිකරු සැකකටයුතු අන්දමින් ලේ ගලන තුවාල සහිතව මියයෑම සම්බන්ධව යාපනය පොලීසිය විමර්ශන ආරම්භ කර ඇත. ඊයේ(10) දින පස්වරු 06.30 අද(11) දින අලුයම 01.00 ත් අතර මෙම මරණය සිදුව ඇති බව ද පොලිසිය පවසයි. මරණයට පත් පුද්ගලයා පී. සුබ‍්‍රමනියම් දයාබරන් නැමැති චාවාකච්චේරිය පොලිස් වසමේ විද්‍යාලයක විදුහල්පතිවරයෙකු බව ද පොලිසිය පැවසීය.", "URL": "https://sinhala.adaderana.lk/news.php?nid=19935", "Category": null, "Parent URL": null}