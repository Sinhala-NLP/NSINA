{"Source": "Adaderana", "Timestamp": "August 16, 2017 07:26 am", "Headline": "යෝෂිත රාජපක්ෂ අද CIDට එයි!", "News Content": "හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතාට අද(16) දිනයේ අපරාධ පරීක්ෂණ දෙපාර්තමේන්තුව වෙත පැමිණෙන ලෙස දැනුම් දීමක් සිදුකර තිබේ.රථයක වර්ණය වෙනස් කිරීම සම්බන්ධයෙන් වූ පරීක්ෂණයකට අදාළව ප්‍රකාශයක් ලබාගැනීම සඳහා අද දිනයේ එම කැඳවීම සිදුකර ඇති බව යෝෂිත රාජපක්ෂ මහතා පවසයි.ඊයේ(15) දිනයේදී ශිරන්ති රාජපක්ෂ මහත්මිය ද අපරාධ පරීක්ෂණ දෙපාර්තමේන්තුව වෙත කැඳවා තිබූ අතර එම ස්ථානයට පැමිණි යෝෂිත රාජපක්ෂ මහතා මේ බව කියා සිටියේය.එමෙන්ම ඊයේ දිනයේ ශිරන්ති රාජපක්ෂ මහත්මියගෙන් පැය තුනකට අධික කාලයක් අපරාධ පරීක්ෂණ දෙපාර්තමේන්තුව ප්‍රශ්න කර ප්‍රකාශ සටහන් කරගෙන තිබේ.ශිරන්ති රාජපක්ෂ මහත්මියගේ සිරිලිය පදනමට අයත්ව තිබු ඩිෆෙන්ඩර් රථයක් සම්බන්ධයෙන් මෙහිදි ප්‍රශ්න කර ප්‍රකාශ සටහන් කර ගත් බව අපරාධ පරීක්ෂණ දෙපාර්තමේන්තුව සඳහන් කළේය.ඊයේ ශිරන්ති රාජපක්ෂ මහත්මිය අපරාධ පරීක්ෂණ දෙපාර්තමේන්තුව වෙත පැමිණි අතර හිටපු ජනාධිපති මහින්ද රාජපක්ෂ මහතා ද ඒ සඳහා එක්ව සිටියේය.මේ අතර හිටපු ජනාධිපති මහින්ද රාජපක්ෂ මහතාගේ පුත් රෝහිත රාජපක්ෂ මහතාද පොලිස් මූල්‍ය අපරාධ කොට්ඨාසයට ඊයේ දිනයේ පැමිණියේය.ඒ චීනයේදී කක්ෂගත කළ බව කියන සුප්‍රීම් සැට් - 1 (SupremeSAT-I) චන්ද්‍රිකා ව්‍යාපෘතිය සම්බන්ධයෙන් තොරතුරු ලබා ගැනීම සඳහාය.රෝහිත රාජපක්ෂ මහතා සුප්‍රීම් සමාගමේ තාක්ෂණික කණ්ඩායමේ ප්‍රධාන ඉංජිනේරුවා ලෙස කටයුතු කර ඇති බව වාර්තා වෙයි.---------Update:10.30am හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතාට අද(16) දිනයේ අපරාධ පරීක්ෂණ දෙපාර්තමේන්තුව වෙත පැමිණ තිබේ. යෝෂිත රාජපක්ෂ මහතාට ලබාදී තිබූ ශිරන්ති රාජපක්ෂ මහත්මියගේ සිරිලිය පදනමට අයත්ව තිබු ඩිෆෙන්ඩර් රථයක් සම්බන්ධයෙන් මෙහිදී ප්‍රශ්න කර ප්‍රකාශ සටහන් කර ගැනීමට නියමිත බව සඳහන්ය. ඒ අනුව අද පෙරවරු 10.30ට පමණ යෝෂිත රාජපක්ෂ මහතා එම දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය.හිටපු ජනාධිපති මහින්ද රාජපක්ෂ මහතා මෙන්ම නාමල් රාජපක්ෂ මන්ත්‍රීවරයා ඇතුළු පිරිසක්ද යෝෂිත රාජපක්ෂ මහතා සමඟ එම ස්ථානයට පැමිණ තිබේ.", "URL": "https://sinhala.adaderana.lk/news.php?nid=76341", "Category": null, "Parent URL": null}