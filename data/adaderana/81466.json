{"Source": "Adaderana", "Timestamp": "December 13, 2017 03:07 pm", "Headline": "   ගුවන් ප්‍රහාරවලින් පොලිස් නිලධාරීන් 12ක් මරුට", "News Content": "සෞදි ප්‍රහාරක ජෙට් යානා විසින් යේමනයේ සානා අගනුවරට එල්ල කළ ගුවන් ප්‍රහාරවලින් පොලිස් නිලධාරීන් 12 දෙනෙකු ජීවිතක්ෂයට පත්ව තිබේ. සානා අගනුවර පිහිටි යුධ හමුදා පොලිස් මුලස්ථානය ඉලක්ක කර මෙම ප්‍රහාර සිදු කර ඇති බව විදෙස් මාධ්‍ය වාර්තා කළේය. එහිදී තවත් පුද්ගලයින් 80 දෙනෙකු පමණ තුවාල ලබා රෝහල්ගත කර තිබේ. මේ අතර යේමනයේ වයඹ දිග සාදා ප්‍රදේශයටද එල්ල වූ ගුවන් ප්‍රහාරයකින් සිවිල් වැසියන් සිව් දෙනෙකුද තුවාල ලබා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81466", "Category": null, "Parent URL": null}