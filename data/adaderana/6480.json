{"Source": "Adaderana", "Timestamp": "February 5, 2010 09:20 am", "Headline": "ලෝකයේ ප්‍රමුඛ කුරුඳු සපයන්නා ලංකාවයි", "News Content": "ලෝකයේ කුරුඳු අවශ්‍යතාව‍යෙන් සියයට අසූවක් සපයනු ලබන්නේ ශ්‍රී ලංකාව බව අපනයන සංවර්ධන හා ජාත්‍යන්තර වෙළඳ කටයුතු අමාත්‍ය ජී.එල් පීරීස් මහතා පවසයි. ඒ අනුව ලොව අංක එකේ කුරුඳු සපයන්නා ලෙස ශ්‍රී ලංකාව කීර්තිනාමයක් ලබා සිටන බව අමාත්‍යවරයා ප්‍රකාශ කළේය. මෙම තත්වය ඉදිරියටත් පවත්වා ගෙන යාම සඳහා අවශ්‍ය සියලු පියවර ගන්නා බව ද අමාත්‍යවරයා පවසයි. පසුගිය දා ගාල්ල දිස්ත්‍රික්ක‍යේ කුරුඳු සැකසුම් මධ්‍යස්ථාන 5 ක් විවෘත කිරීමේ අවස්ථාවට එක් වෙමින් අමාත්‍යවරයා මේ බව සඳහන් කළේය. කුරුඳු නිෂ්පාදකයින් සඳහා රුපියල් මිලියන 12 ක මුල්‍යාධාර ලබා දීමට ද කටයුතු කර තිබේ.", "URL": "https://sinhala.adaderana.lk/news.php?nid=6480", "Category": null, "Parent URL": null}