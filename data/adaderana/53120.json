{"Source": "Adaderana", "Timestamp": "August 8, 2015 12:53 pm", "Headline": "බලපත්‍ර රහිත රට මත්පැන් ගුවන් තොටේදී මාට්ටු", "News Content": "බලපත්‍ර රහිත විදේශීය මත් පැන් බෝතල් තොගයක් සමඟ පුද්ගලයෙකු කටුනායක ගුවන්තොටුපල පරිශ්‍රයේදී අත්අඩංගුවට ගෙන තිබේ. ගුවන්තොටුපල පොලීසිය විසින්, නවතා තිබූ මෝටර් රථයක් පරීක්ෂා කිරීමේදී මෙලෙස විදේශිය මත්පැන් බෝතල් 38ක් සොයාගැනීමට හැකිවූ බව පොලීසිය පැවසුවේය. අත්අඩංගුවට ගෙන ඇත්තේ ගනේමුල්ල ප්‍රදේශයේ පදිංචි 40 හැවිරිදි පුද්ගලයෙකි. සැකකරු සමඟ අදාළ භාණ්ඩ වැඩිදුර පරීක්ෂණ සඳහා කටුනායක රේගුව වෙත භාරදීමට නියමිත අතර ගුවන්තොටුපල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53120", "Category": null, "Parent URL": null}