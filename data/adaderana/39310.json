{"Source": "Adaderana", "Timestamp": "December 4, 2013 11:17 am", "Headline": "පුතා එළියට යනවා කියා ගියා - ඒත් ආවේ නෑ", "News Content": "පාඩම් කරමින් ඉන්නා අතර තුර එළියට ගිහින් එන්නම් කියා ගෙදරින් පිටව ගිය තම පුතා ගැන මේවන තෙක් කිසිදු තොරතුරක් නැතැයි පවසමින් ළිඳුල මැරාය ප්‍රදේශයේ පදිංචි මවක් ළිඳුල පොලීසියට පැමිණිල්ලක් ඉදිරිපත් කර තිබේ. ඊයේ උදෑසන 4.00ට පමණ අවධි වූ තම පුතා පාඩම් කරමින් සිටියදී උදෑසන 5.00ට පමණ තමාට එළියට ගිහින් එන්නම් කියා නිවසෙන් පිට වූ නමුත් සිය 18 හැවිරිදි පුතු ගැන කිසිදු තොරතුරක් නැතැයි මව එලෙස පැමිණිලි කර ඇත. ළිඳුල මැරාය දෙමළ විදුහලේ උසස් පෙළ හදාරන සිසුවෙකු මෙලෙස අතුරුදහන් වී තිබේ. අසල්වැසි නිවාස වල මෙන්ම මිතුරන්ගෙන් ද ඒ ගැන විමසා සෝදිසි කළ නමුත් පුතා ගැන කිසිදු තොරතුරක් නැතැයි මව පොලීසියට කළ පැමි‍ණිල්ලේ සඳහන්ය.", "URL": "https://sinhala.adaderana.lk/news.php?nid=39310", "Category": null, "Parent URL": null}