{"Source": "Adaderana", "Timestamp": "February 15, 2019 08:04 am", "Headline": "අනතුරකින්  ළමයෙකුට දිවි අහිමි වෙයි", "News Content": "රක්වාන පොලිස් වසමේ රක්වාන ඉස්ඉඹුල මාර්ගයේ උක්වත්ත ප්‍රදේශයේදී රක්වාන දෙසට ධාවනය වූ ත්‍රී රෝද රථයක මාර්ගය හරහා ගමන්කල ළමයෙකු ගැටී අනතුරක් සිදුව තිබේ. ඊයේ(14) සවස 5.45ට පමණ සිදු වූ අනතුරින් බරපතල තුවාල ලැබූ ළමයා රක්වාන රෝහලට ඇතුලත් කිරීමේදී මියගොස් ඇත. මරණකරු වයස අවුරුදු 07ක් වූ උක්වත්ත, රක්වාන ලිපිනයේ පදිංචි පවිත්‍ර මුරුගසභාපති යන අය වෙයි. මෘත ශරීරය රක්වාන රෝහලේ මෘත ශරීරාගාරයේ තැන්පත් කර තිබේ. අනතුර සම්බන්ධයෙන් ත්‍රීරෝද රථයේ රියදුරු අත්අඩංගුවට ගෙන ඇත. රක්වාන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=104350", "Category": null, "Parent URL": null}