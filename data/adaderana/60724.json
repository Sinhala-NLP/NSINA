{"Source": "Adaderana", "Timestamp": "June 3, 2016 09:35 am", "Headline": " විරුජන සම්මාන ප්‍රදානෝත්සවය 9දා", "News Content": "22 විරුජන සම්මාන ප්‍රදානෝත්සවය මේ මස 09 වැනිදා ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ බණ්ඩාරනායක අනුස්මරණ සම්මන්ත්‍රණ ශාලාවේ දී පැවැත්වෙයි.මේ අතර ත්‍රිවිධ හමුදා රණවිරුවන් වෙත වරප්‍රසාද කාඩ්පත් ලබාදීමේ දෙවන අදියර මේ මස 27 වැනිදා පොළොන්නරුවේ දී සිදුකෙරෙයි.මේ වන විට වරප්‍රසාද කාඩ් 13,000ක් පමණ ලබා දී ඇති බව වාර්තා වෙයි.වසර 22ක සේවා කාලයක් සම්පූර්ණ කළ ත්‍රිවිධ හමුදාව පොලීසිය සහ සිවිල් ආරක්ෂක දෙපාර්තමේන්තුවේ නිලධාරීන්ට එම වරප්‍රසාද කාඩ්පත පිරිනැමීමට නියමිතය. එමගින් සහනදායී මිළ ගණන් යටතේ භාණ්ඩ හා සේවා ලබාගැනීමට රණවිරුවන්ට අවස්ථාව හිමිවනු ඇත.", "URL": "https://sinhala.adaderana.lk/news.php?nid=60724", "Category": null, "Parent URL": null}