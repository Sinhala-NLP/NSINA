{"Source": "Adaderana", "Timestamp": "February 26, 2014 05:10 pm", "Headline": "ලාංකික ධීවරයින් පිරිසක් තවදුරටත් ඉන්දීය අත්අඩංගුවේ ", "News Content": "ඉන්දීය අත්අඩංගුවේ පසුවන ශ්‍රී ලාංකික ධීවරයින් පිරිසක් තවදුරටත් රක්ෂිත බන්ධනාගාර ගත කර තැබීමට තමිල්නාඩු අධිකරණයක් නියෝග කර තිබේ. ඒ අනුව ශ්‍රී ලාංකීය ධීවරයින් 25 දෙනෙකු තවදුරටත් රක්ෂිත බන්ධනාගාර ගත කර තැබීමට එම අධිකරණය නියෝග කර ඇත. අදාළ ධීවරයින් මාර්තු මස 06 වන දින දක්වා මෙලෙස රක්ෂිත බන්ධනාගාර ගත කර තිබේ. ඉන්දීය මුහුදු සීමා උල්ලංඝණය කිරීම හේතුවෙන් මෙම ධීවරයින් පිරිස පසුගිය දා ඉන්දීය වෙරළාරක්ෂක නිලධාරීන් විසින් අත්අඩංගුවට ගනු ලැබුණි. මුහුදු සීමා උල්ලංඝණය කරමින් නීති විරෝධී ධීවර කටයුතු වල නිරතව සිට අත්අඩංගුවට පත් ශ්‍රී ලාංකික ධීවරයින් පිරිසක් රක්ෂිත බන්ධනාගාර කර ඇති කාලය දීර්ඝ කර තිබේ.", "URL": "https://sinhala.adaderana.lk/news.php?nid=41399", "Category": null, "Parent URL": null}