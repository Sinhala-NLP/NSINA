{"Source": "Adaderana", "Timestamp": "June 19, 2011 09:48 am", "Headline": " ශ්‍රී ලංකාවේ ප්‍රීමියර් ලීග් ඉන්දීය ක්‍රීඩකයින්ට තහනම්", "News Content": "ශ්‍රී ලංකාවේ පැවැත්වෙන ප්‍රීමියර් ලීග් තරගාවලියට ඉන්දීය ක්‍රීඩකයින්ට ක්‍රීඩා කිරීමට අවස්ථාව ලබා නොදෙන බව ඉන්දියානු ක්‍රිකට් පාලක මණ්ඩලය නිවේදනය කර ඇතැයි ඉන්දීය මාධ්‍ය වාර්තා කරයි. ඉන්දීය ක්‍රීඩකයින් 12 දෙනෙකු පමණ මෙරට ප්‍රීමියර් ලීග් තරගාවලියට සහභාගී වීමට බලාපොරොත්තුවෙන් සිටියද,ඊට අදාළ අවසරපත් සහතිකය ඉල්ලීමට යාමේදී ඉන්දියානු ක්‍රිකට් පාලක මණ්ඩලයේ තීරණය දැනුම් දී ඇතැයි වාර්තා වේ. එළඹෙන ජූලි මස 19 වන දින ශ්‍රී ලංකාවේ ප්‍රීමියර් ලීග් තරගාවලිය ආරම්භවීම නියමිත අතර එය සංවිධානය කරනු ලබන්නේ සිංගප්පූරුවේ පුද්ගලික සමාගමක් වන සෝමසෙට් එන්ටර්ට්‍රේයින්ට්මන්ට් වෙන්චර්ස් විසිනි.", "URL": "https://sinhala.adaderana.lk/news.php?nid=16856", "Category": null, "Parent URL": null}