{"Source": "Adaderana", "Timestamp": "July 15, 2014 08:47 am", "Headline": "පරිපූරක වෛද්‍ය වෘත්තිකයින් හෙට වර්ජනයේ", "News Content": "ඉල්ලීම් කිහිපයක් මුල් කරගනිමින් පරිපුරක වෛද්‍ය සේවා වෘත්තිය සමිති ඒකාබද්ධ බල මණ්ඩලය වැඩ වර්ජනයක නිරත වීමට තීරණය කර තිබේ. හෙට පෙරවරු 08 සිට දීප ව්‍යාප්තව මෙම වැඩ වර්ජනය ක්‍රියාත්මක කරන බව පරිපුරක වෛද්‍ය සේවා වෘත්තිය සමිති ඒකාබද්ධ බල මණ්ඩලයේ ලේකම් සමන් ජයසේකර මහතා සඳහන් කළේය. බොරැල්ල සොයිසා කාන්තා රෝහල, කාසල් වීදිය කාන්තා රෝහල, බොරැල්ල ළමා රෝහල, පේරාදෙණිය ළමා රෝහල සහ මහරගම පිළිකා රෝහල තුළ වර්ජනය ක්‍රියාත්මක නොවන බව සමන් ජයසේකර මහතා පැවසුවේය.", "URL": "https://sinhala.adaderana.lk/news.php?nid=44672", "Category": null, "Parent URL": null}