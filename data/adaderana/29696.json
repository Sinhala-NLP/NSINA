{"Source": "Adaderana", "Timestamp": "December 4, 2012 08:21 am", "Headline": "අම්පාරට තවත් භූ චලන තත්ත්වයක්", "News Content": "අම්පාර දිස්ත්‍රික්කයේ ගම්මාන කිහිපයක සුළු භූ චලන තත්ත්වයක් වාර්තා වු බව ප්‍රදේශවාසීන් පවසයි. ඊයේ (03) රාත්‍රියේ අවස්ථා 3 කදී එම තත්ත්වය වාර්තා වූ බව සඳහන්ය. පසුගිය සති කිහිපය තුළම අවස්ථා ගණනාවකදීම අම්පාර දිස්ත්‍රික්කයේ වඩිනාගල, ගල්කන්ද, පල්ලන්ඔය, දේවාලහිඳ සහ කිවුලේගම යන ප්‍රදේශවලට මෙවැනි භූ චලන තත්ත්වයන් වාර්තා විණි. අදාළ සිදුවීම් පිළිබඳ සොයා බැලීමට අද දිනයේ විශේෂ කණ්ඩායමක් අම්පාර ප්‍රදේශයට පිටත් කර හරින බව අද දෙරණ කළ විමසීමක දී පතල් කැනීම් කාර්යාංශයේ සභාපති ආචාර්ය එන්.පී.විජයානන්ද මහතා සඳහන් කළේය.", "URL": "https://sinhala.adaderana.lk/news.php?nid=29696", "Category": null, "Parent URL": null}