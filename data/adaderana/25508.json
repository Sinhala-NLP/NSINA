{"Source": "Adaderana", "Timestamp": "July 4, 2012 10:31 am", "Headline": "මදුරන්කුලියෙන් මළ සිරුරක් හමුවෙයි", "News Content": "මුන්දලම, මදුරන්කුලිය ප්‍රදේශයේ දී අභිරහස් ලෙස මියගිය පුද්ගලයෙකු‍ගේ මළ සිරුරක් සොයාගෙන තිබේ. 50 හැවිරිදි පුද්ගලයෙකු මෙලෙස මියගොස් ඇති බව මුන්දලම පොලිසිය සඳහන් කරයි. මෙම පුද්ගලයා නිවස තුළ තනිවම ජීවත්වන්නෙකු බව සිදුකළ විමර්ශන වල දී අනාවරණය වී ඇති බව මුන්දලම පොලිසිය පවසයි. මියගිය පුද්ගලයාගේ මෘත ශරීරය මේ වන විට හලාවත රෝහලේ තබා තිබේ. පශ්චාත් මරණ පරීක්ෂණය අද(04) දින සිදුකිරීමට නියමිත අතර මුන්දලම පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25508", "Category": null, "Parent URL": null}