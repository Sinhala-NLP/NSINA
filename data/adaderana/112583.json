{"Source": "Adaderana", "Timestamp": "June 23, 2019 11:16 am", "Headline": "වව්නියාවට ආ දරු දෙදෙනා අතුරුදන්-පියාගෙන් පැමිණිල්ලක්", "News Content": "වවුනියාව, නෙඩුන්කේනි, නයිනමඩුව ප්‍රදේශයේ සිට වවුනියාව වෙත පසුගිය 20 වැනිදා පැමිණ සිට දරු දෙදෙනෙකු අතුරුදහන්ව ඇති බව දරුවන්ගේ පියා වවුනියාව පොලීසිය වෙත පැමිණිල්ලක් ඉදිරිපත් කර ඇත. නයිනාමඩුව ප්‍රදේශයේ පදිංචි විජයසුන්දර දර්ශන් නමැති 19 හැවිරිදි තරුණයෙක් හා විජයසුන්දර් නිදර්ශන් නමැති 16 හැවිරිදි සිසුවෙකු මෙසේ අතුරුදහන්ව ඇත. දරුවන් දෙදෙනා වවුනියාව වෙත පැමිණි දා සිට මේ දක්වා කිසිදු තොරතුරක් නොමැති බවට පියා පොලීසිය හමුවේ පවසා ඇත. පියා පවසන්නේ දරුවන් පිළිබඳ තොරතුරක් වෙතොත් 0775415912 දුරකථන අංකයට හෝ ළගම පොලීසිය වෙත දැනුම් දීමක් කරන ලෙසයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=112583", "Category": null, "Parent URL": null}