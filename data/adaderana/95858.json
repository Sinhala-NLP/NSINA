{"Source": "Adaderana", "Timestamp": "September 10, 2018 01:29 pm", "Headline": "විශේෂ මහාධිකරණයේ දෙවැනි නඩුව මගේ ", "News Content": "වත්මන් රජය මේ වන විට දේශපාලන විරුද්ධවාදීන්ගෙන් පළිගනිමින් සිටින බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. ඩී.ඒ රාජපක්ෂ අනුස්මරණ කෞතුකාගාරය ඉදිකිරිමේදී රජයේ මුදල් අවභාවතා කළ බවට එල්ල වී ඇති චෝදනා සම්බන්ධයෙන් ත්‍රිපුද්ගල විශේෂ මහාධිකරණය හමුවේ අද(10) පෙනී සිටීමෙන් අනතුරුව මාධ්‍ය වෙත අදහස් දක්විමන් ඔහු මේ බව කියා සිටියේය. කෞතුගාරයේ ඉදිකිරීම රටේ ආර්ථිකය කඩා වැටීමට බලවත් හේතුවක් වී ඇති බවට තමාට චෝදනා කරන බවත්, රණවිරුවන් ඇතුළු සෙසු පිරිස දඩයම් කිරීමේ රජයේ ක්‍රියාවලියක් ලෙස මෙය හැඳින්විය හැකි බවත් පැවසීය. රජය විසින් විශේෂ අධිකරණයක් ස්ථාපිත කරමින් නඩු ඉක්මන් කිරීමට කටයුතු කරන අතර තුර, ආර්ථිකයට දැඩි ලෙස බලපාන ලද දූෂණයන් පිළිබඳ සෙවීමේ දී තමාගේ නඩුව දෙවැනි ස්ථානයට පත්වීමට තරම් බරපතළ වී ඇති බව ද කියා සිටියේය.", "URL": "https://sinhala.adaderana.lk/news.php?nid=95858", "Category": null, "Parent URL": null}