{"Source": "Adaderana", "Timestamp": "July 1, 2014 02:26 pm", "Headline": "රිය අනතුරකින් බේරුවල නගර සභාවේ මන්ත්‍රීවරයෙක් මියයයි", "News Content": "බේරුවල, හෙට්ටිමුල්ල ප්‍රදේශයේ සිදුවූ රිය අනතුරකින් බේරුවල නගර සභාවේ මන්ත්‍රිවරයෙකු මියගොස් තිබේ. බස් රථයක යතුරු පැදියක් ගැටීමෙන් අද(01) උදෑසන මෙම අනතුර සිදුව ඇති බව පොලීසිය සඳහන් කළේය. අනතුරෙන් යතුරු පැදියේ ගමන්ගත් නාගරික මන්ත්‍රීවරයා සහ ඔහුගේ පුත්‍රයා තුවාල ලබා රෝහල් ගත කිරිමේන් අනතුරුව මන්ත්‍රීවරයා මියගොස් තිබේ. මියගොස් ඇත්තේ 42 හැවිරිදි බේරුවල නගර සභාවේ එක්සත් ජනතා නිදහස් සන්ධාන මන්ත්‍රීවරයෙකි. අනතුරින් තුවාල ලැබූ මන්ත්‍රීවරයාගේ පුත්‍රයා මේ වන විට නාගොඩ රෝහලේ ප්‍රතිකාර ලබමින් සිටින බව වාර්තාවෙයි‍. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=44346", "Category": null, "Parent URL": null}