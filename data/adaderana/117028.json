{"Source": "Adaderana", "Timestamp": "August 20, 2019 04:16 pm", "Headline": "උතුරු ඉන්දියාවේ ආපදා තත්ත්වයෙන් 58ක් මිය යයි", "News Content": "උතුරු ඉන්දියාවට බලපා ඇති ආපදා තත්ත්වය හේතුවෙන් පුද්ගලයින් 58 දෙනෙකු මියගොස් තිබේ. හිමාචල්, උත්තරකන්ද්, පංජාබ් ඇතුළු ප්‍රාන්ත 5 කට අහයපත් කාලගුණ තත්ත්වයෙන් දැඩි බලපෑම් එල්ල වී ඇති අතර පුද්ගලයින් විශාල පිරිසක් අවතැන්ව සිටින බව විදෙස් මාධ්‍ය වාර්තා කළේය. ගං වතුර තත්ත්වයට ලක්වූවන් මුදාගැනීමේ මෙහෙයුම් සදහා ගුවන් හමුදා හෙලිකොප්ටර් යානා ද යොදාගෙන ඇති බව සදහන්. ආපදා තත්ත්වය හේතුවෙන් උතුරු ඉන්දියාවේ ප්‍රදේශ රැසක පාසල් වසා දැමීමට ද බලධාරීන් පියවර ගෙන ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=117028", "Category": null, "Parent URL": null}