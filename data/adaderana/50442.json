{"Source": "Adaderana", "Timestamp": "April 5, 2015 09:20 am", "Headline": "කොරියානු භාෂා විභාගය ජුනි 13 සහ 14 දා! ", "News Content": "මෙවර කොරියානු භාෂා ප්‍රවීණතා විභාගය ලබන ජුනි මස 13 සහ 14 යන දෙදින පැවැත්වීමට නියමිත බව විදේශ සේවා නියුක්ති කාර්යාංශය පවසයි.කොරියානු මානව සම්පත් සංවර්ධන ආයතනය හා එක්ව පවත්වනු ලබන මෙම විභාගයේ දී නිෂ්පාදන අංශය සඳහා පුද්ගලයින් තෝරා ගැනීමට නියමිතය.මීට පෙර වසරවල විභාගය පවත්වනු ලැබුවේ ඔක්තෝබර් මාසයේ වන අතර මෙවර එය ජුනි මාසයේ පැවැත්වීමට සැලසුම් කර තිබේ.කොරියානු භාෂා ප්‍රවීණතා විභාගය ශ්‍රී ලංකාවේ පවත්වන 14 වන අවස්ථාව මෙය වෙයි.මේ වන විට දකුණු කොරියාවේ ශ්‍රී ලංකික ශ්‍රමිකයින් 26000ක් පමණ සේවය කරන බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=50442", "Category": null, "Parent URL": null}