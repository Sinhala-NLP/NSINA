{"Source": "Adaderana", "Timestamp": "June 4, 2011 12:36 pm", "Headline": "සැකකරුවන් අත්අඩංගුවට -වර්ජනයට තිත", "News Content": "බස්රථ සේවකයෙකුට පහරදීමක් සම්බන්ධයෙන් ආරම්භ කර තිබූ වර්ජනය අත්හිටුවා තිබේ. අදාළ පහරදීමට සම්බන්ධ සැකකරුවන් අත්අඩංගුවට ගැනීමට පොලිසිය මේ වන විට කටයුතු කර ඇති බව ලංකා පෞද්ගලික බස්රථහිමියන්ගේ සංගමයේ සභාපති ගැමුණු විජේරත්න මහතා ප්‍රකාශ කළේය. එම නිසා ආරම්භ කර තිබූ වර්ජනය නතර කිරීමට තීරණය කළ බව ගැමුණු විජේරත්න මහතා සඳහන් කළේය. මේ අතර මෙම පහරදීමට සම්බන්ධ බවට සැකකෙරෙන පුද්ගලයින් දෙදෙනෙකු අත්අඩංගුවට ගෙන ඇති අතර තවත් එක් අයෙකු අත්අඩංගුවට ගැනීමට නියමිත බව ගල්කිස්ස ප්‍රදේශය භාර උසස් පොලිස් නිලධාරි‍යෙකු අද දෙරණ ට පැවසුවේය.", "URL": "https://sinhala.adaderana.lk/news.php?nid=16545", "Category": null, "Parent URL": null}