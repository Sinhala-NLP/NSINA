{"Source": "Adaderana", "Timestamp": "July 7, 2018 11:11 am", "Headline": "කේරල ගංජා තොගයක් සමඟ පුද්ගලයෙක් අත්අඩංගුවට", "News Content": "පෑලියගොඩ, මානෙල්ගම, කැළණිය ප්‍රදේශයේදී කේරල ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. කැළණිය කොට්ඨාස අපරාධ විමර්ශන අංශයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගත් බව පොලිසිය සඳහන් කළේය. එහිදී සැකකරු සතුව තිබී කේරල ගංජා කිලෝග්‍රෑම් 08ක් පොලිසිය විසින් සොයාගෙන තිබේ. සැකකරු කැළණිය ප්‍රදේශයේම පදිංචි 46 හැවිරිදි පුද්ගලයෙකි. අත්අඩංගුවට ගත් සැකකරු අද (07) අලුත්කඩේ මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=92132", "Category": null, "Parent URL": null}