{"Source": "Adaderana", "Timestamp": "June 26, 2015 05:28 pm", "Headline": " 60 පැන්නා - මං විශ්‍රාම යන්න සූදානම්", "News Content": "මැතිවරණ කොමසාරිස් මහින්ද දේශප්‍රිය මහතා අද විශ්‍රාම වැටුප් දෙපාර්තමේන්තුවට ගොස් තමාගේ විශ්‍රාමයාමට අදාළ ලියකියවිලි ලබාගත් බව වාර්තා වේ.විශ්‍රාම වැටුප් හිමිකර ගැනීමට අදාළ කටයුතු සම්පාදනය කර ගැනීමට මෙහිදී කටයුතු කළ බව සඳහන්ය.අද දෙරණ කළ විමසීමකට ප්‍රතිචාර දක්වමින් මැතිවරණ කොමසාරිස්වරයා කියා සිටියේ පසුගිය ජූනි 06 වන දිනට තමාගේ වයස අවුරුදු 60 සම්පූර්ණ වූ බැවින් සෑම රාජ්‍ය නිලධාරියෙකුම විශ්‍රාම යායුතු වයස පසුවූ බැවින් තමාද විශ්‍රාම යා යුතු බවයි.එහෙත් ආණ්ඩුක්‍රම ව්‍යවස්ථා‍වේ 19 වන සංශෝධනයට අනුව මැතිවරණ කොමිසම පත්කරන තුරු තමාට මැතිවරණ කොමසාරිස් ධූරයේ කටයුතු කිරීමට සිදුවන බවත්, හිටපු මැතිවරණ කොමසාරිස්වරයාටද එසේම සිදුවූ බවත් මහින්ද දේශප්‍රිය මහතා කියා සිටියේය.", "URL": "https://sinhala.adaderana.lk/news.php?nid=52277", "Category": null, "Parent URL": null}