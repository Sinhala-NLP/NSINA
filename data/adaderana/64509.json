{"Source": "Adaderana", "Timestamp": "September 28, 2016 05:20 pm", "Headline": "පුබ්බෝගම අනතුරකින් මවක හා දියණියක මරුදකී", "News Content": "ගල්කිරියාගම, පුබ්බෝගම ප්‍රදේශයේ දී සිදුවු රිය අනතුරකින් එකම පවුලේ මවක සහ දියණියක මියගොස් තිබේ.මාර්ගයේ ගමන් කරමින් සිටි මව, දියණිය සහ දියණියගේ කුඩා දරුවා කැබ් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ කාන්තාවන් දෙදෙනා එම ස්ථානයේදීම මියගොස් ඇති අතර කුඩා දරුවා සුළු තුවාල ලබා ඇති බව සඳහන්ය. මියගොස් ඇත්තේ 49 හැවිරිදි මවක් සහ 24 හැවිරිදි ඇයගේ දියණියයි.අනතුරින් කැබ් රථයේ රියදුරු ද තුවාල ලබා ඇති අතර ඔහු පොලිස් ආරක්ෂාව යටතේ ගල්කිරියාගම රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=64509", "Category": null, "Parent URL": null}