{"Source": "Adaderana", "Timestamp": "April 26, 2010 08:52 am", "Headline": "ලිඛිතව දැනුම් දෙන්නැයි මෝඩිගෙන් ඉල්ලීමක්", "News Content": "තමාට එරෙහිව එල්ල වී ඇති චෝදනා ලිඛිතව දැනුම් දෙන ලෙස ඉන්දීය ප්‍රිමියර් ලීග් ක්‍රිකට් තරගාවලියේ ප්‍රධානී ලලිට් මෝඩී ඉල්ලීමක් කර තිබේ.. අද පැවැත්වෙන ඉන්දීය ක්‍රිකට් පාලක මණ්ඩල රැස්වීමට තමන් සහභාගි වන බව මෝඩී දැනුම් දීමක් කර තිබෙන බවද විදෙස් මාධ්‍ය සඳහන් කරයි. ඔහුට දූෂණ චෝදනා එල්ල වු අවස්ථාවේදී එය බැහැර කළ අතර ක්‍රිකට් පාලක මණ්ඩල රැස්වීමට සහභාගි වීමද ප්‍රතික්ෂේප කරනු ලැබිණි. කෙසේ වෙතත් ඊයේ ඉන්දීය ක්‍රිකට් පාලක මණ්ඩලය ලලිට් මෝඩීගේ වැ‍ඩ තහනම් කිරීමට තීරණය කරන ලදී. එසේ මෝඩීගේ වැඩ තහනම් කරනු ලැබුවේ ඉන්දීය ප්‍රිමියර් ලීග් අවසන් මහා තරගය පැවැත්වෙන අතරතුරදීය.", "URL": "https://sinhala.adaderana.lk/news.php?nid=8006", "Category": null, "Parent URL": null}