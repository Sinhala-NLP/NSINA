{"Source": "Adaderana", "Timestamp": "June 17, 2013 06:40 pm", "Headline": "පරිපූරක වෛද්‍ය සේවකයින් අකුරට වැඩ කරන්න සූදානම් ", "News Content": "ඉල්ලීම් කිහිපයක් මුල්කරගනිමින් දිවයින පුරා අකුරට වැඩ කිරීමේ වෘත්තීය සමිති ක්‍රියාමාර්ගයක නිරතවීමට පරීපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය තීරණය කර තිබේ. හෙට පෙරවරු 08 සිට මෙම වෘත්තීය සමිති ක්‍රියාමාර්ගය අරම්භ කරන බව එහි ප්‍රධාන ලේකම් සමන් ජයසේකර මහතා පවසයි. තම සේවාවන්ට බලපාන ප්‍රධාන ඉල්ලීම් 03ක් ඉටුකිරීම සෞඛ්‍ය බලධාරීන් විසින් දිගින්දිගටම කල් දැමීම සහ ඒ පිළිබඳ මෙතෙක් පැවති සියලු සාකච්ජා අසාර්ථකවීම හේතුවෙන් මෙම තීරණය ගත් බව ඔහු කියා සිටියි. ඒ අනුව වෘත්තීය සමිති ක්‍රියාමාර්ගය තුළ දී සියලුම රෝහල් වල සේවා කටයුතු රාජකාරී කාලවේලාවට පමණක් සීමා කෙරෙන බව පරීපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලයේ ප්‍රධාන ලේකම් සමන් ජයසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=35008", "Category": null, "Parent URL": null}