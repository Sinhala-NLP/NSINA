{"Source": "Adaderana", "Timestamp": "October 26, 2016 01:14 pm", "Headline": "සරණට ඇප - වරද පිළිගන්නත් සුදානම්", "News Content": "වත්කම් සහ බැරකම් ප්‍රකාශ නිසි රිදි ඉදිරිපත් නොකළ බවට චෝදනා කරමින් අල්ලස් කොමිසම විසින් ගොනු කර ඇති නඩු දෙකකට අදාළව තමා වරද පිළිගැනීමට සූදානම් බව හිටපු නියෝජ්‍ය අමාත්‍ය සරණ ගුණවර්ධන මහතා අධිකරණය හමුවේ ප්‍රකාශ කර තිබේ.අදාළ නඩුව කොළඹ මහේස්ත්‍රාත් අධිකරණය හමුවේ අද කැඳවූ අවස්ථාවේ සරණ ගුණවර්ධන මහතා වෙනුවෙන් පෙනී සිටි නීතීඥවරයා මේ බව අධිකරණයට දැනුම් දුන් බව අද දෙරණ අධිකරණ වාර්තාකරු පැවසුවේය.2005 - 2007 කාලයේදී වත්කම් බැරකම් හෙළි නොකළැයි අල්ලස් කොමිසම මෙම නඩු ගොනු කර තිබුණි.ගුණවර්ධන මහතා අද අධිකරණයේ පෙනී සිටියේය.එම චෝදනාවලට වරද පිළිගැනීමට තමා සුදානම් බව අධිකරණයේ ප්‍රකාශ කිරිමෙන් පසු ඔහු රුපියල් ලක්ෂයක ශරීර ඇපයක් මත මුදා හැරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත.ඔහුට එරෙහි චෝදනා කියැවීම සඳහා ලබන වසරේ ජනවාරි 5 වැනිදා යළි නඩුව කැඳවීමට නියමිතය.", "URL": "https://sinhala.adaderana.lk/news.php?nid=65413", "Category": null, "Parent URL": null}