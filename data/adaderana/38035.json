{"Source": "Adaderana", "Timestamp": "October 10, 2013 08:57 am", "Headline": "අයෙක් මග මරුවාට බිලිවෙයි", "News Content": "අතුරුගිරිය ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. පොලීසිය පැවසුවේ ලොරි රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බවයි. අනතුරෙන් මියගොස් ඇත්තේ 24 හැවිරිදි යතුරුපැදියේ ගමන්ගත් ඕපනායක ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර සැකකරු අද(10) දින හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මේ අතර කිරිඇල්ල - කළුවාවලතැන්න ප්‍රදේශයේදී ද ලොරි රථයක් මාර්ගයෙන් ඉවතට පැන පෙරළීයාමෙන් සිදුවු අනතුරකින් එහි පිටුපස ගමන්ගත් පුද්ගලයෙකු මියගොස් තිබේ. මියගොස් ඇත්තේ 23 හැවිරිදි කළුවාවලතැන්න ප්‍රදේශයේ පදිංචිව සිටි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38035", "Category": null, "Parent URL": null}