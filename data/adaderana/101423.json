{"Source": "Adaderana", "Timestamp": "December 28, 2018 12:07 pm", "Headline": "මැඩගස්කර් ජනාධිපතිවරණයේ ජය ඇන්ඩ්‍රි රජොයිලීනාට", "News Content": "මැඩගස්කර් ජනාධිපතිවරණයේ ජය ඇන්ඩ්‍රි රජොයිලීනා වෙත හිමිව තිබේ. ඊයේ පැවැති මැඩගස්කර් ජනාධිපතිවරණයේ ජය හිටපු ජනාධිපතිවරයෙක් වන ඇන්ඩ්‍රි රජොයිලීනා සමත්ව ඇත. කෙසේ වෙතත් ඔහුගේ ප්‍රතිවාදීන් මෙම මැතිවරණය දූෂිත බව පවසමින් අධිකරණය හමුවට ගොස් ඇති බවද විදෙස් වාර්තා වල සඳහන්ය. එරට මැතිවරණ කොමිසම ප්‍රකාශයට පත් කළ ප්‍රතිඵල අනුව පැවැති මැතිවරණයෙන් සියයට 55.6යි 6ක බහුතර බලය ඔහුට හිමිව ඇත. ජනාධිපතිවරණයේදී රජොයිලීනාගේ ප්‍රධාන ප්‍රතිවාදියා වූ මාර්ක් රවලොමනානා මේ ප්‍රතිපල ප්‍රතික්ෂේප කරමින් පවසන්නේ, මැතිවරණය දූෂිත බවය. රවලොමනානා වෙනුවෙන් සියයට 44.3යි 4ක ඡන්ද ප්‍රතිශතයක් ප්‍රකාශ වී තිබුණි. එහෙත් සමස්ත ප්‍රකාශිත ඡන්ද ප්‍රතිශතය සියයට 48ක් පමණක් වීම හේතුවෙන් බොහෝ දෙනා තුල සැක පළවීමට හේතුවී ඇති බවයි පැවසෙයි. ඒ හේතුවෙන් මැතිවරණ ප්‍රතිඵලය අවලංගු කරන ලෙස ඉල්ලමින් එරට උපරිමාධිකරණය හමුවේ පෙත්සමක් ගොනු කිරීමට රවලොමනානාගේ පාර්ශවය මේ වනවිටත් කටයුතු කර ඇත. රවලොමනානා සහ රජොයිලීනා යන දෙදෙනාම අවස්ථා දෙකකදී මැඩගස්කරයේ ජනාධිපතිවරුන් ලෙසින් කටයුතු කර තිබීම විශේෂත්වයක් වන අතර ඉන්දියානු සාගර කලාපීය දූපතක් වන මැඩගස්කරයේ සමස්ත ජනගහණය මිලියන 25ක් වෙයි. අප්‍රිකානු මහද්වීපයට අයත් දරිද්‍රතාවෙන් පිරි රටක් වන මැඩගස්කරයේ වැසියන්ගෙන් සියයට 80කගේ දෛනික ආදායම අමෙරිකානු ඩොලර් 2කටත් වඩා අඩු බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=101423", "Category": null, "Parent URL": null}