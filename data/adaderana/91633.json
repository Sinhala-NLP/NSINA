{"Source": "Adaderana", "Timestamp": "June 28, 2018 01:13 pm", "Headline": "දෙරණ ලිට්ල් ස්ටාර් අනුශූරයා වූ සචින් ජීවිතයේ නොසිතූ ඉරණමකට මුහුණ දීලා ", "News Content": "ජීවිතයේ මිනිස්සුන්ට අත්දැකීමට වෙන ඇතැම් සිදුවීම් පුදුමාකාරයි. එවැනි සිදුවීමක් අද දෙරණට වාර්තා වුණේ ජීවිතයේ ඇති පොදු ධර්මතාවයන් පිළිබඳ පසක් කරමින්. 2012 වසරේ දෙරණ ලිට්ල් ස්ටාර් පස්වන අදියරේ 12 න් පහළ නර්ථන අංශයේ අනුශූරතාව දිනාගත් සචින් අරෝෂ් අද වනවිට දෛවයේ අකාරුණික බාවයට ගොඳුරු වෙමින් දරුණු තැලිසිමියා රෝගයෙන් පිඩාවිදියි. සචින් අරෝෂ් ලිට්ල් ස්ටාර් පස්වන අදියරේ 12 න් පහළ නර්ථන අංශයේ අනුශූරතාව දිනාගත්තේ පැහැබර අනාගතයක මං සලකුණු පෙන්නුම් කරමින්ය. කුලියාපිටිය නක්කාවත්ත ගණන්ගමුව පදිංචි අරෝෂ් 2019 වසරේ කලා අංශයෙන් අපොස උසස්පෙළ විභාගයට පෙනිසිටිමට නියමිතය. එහෙත් අරෝෂ් තැලිසිමියා රෝගයට ගොදුරුව සිටියි. සචින් අරෝෂ්ට වැඩිමල් සහෝදරියක හා බාල සහෝදරයෙකු සිටින අතර සචින් අරෝෂ්ගේ මව රැකියාවක් නොකරන අතර පියා සිය පවුල ජිවත් කරවන්නේ රියදුරු රැකියාවෙන් ලැබෙන ඉතා සුළු වැටුපෙනි. සචින් අරෝෂ්ට උපකාර කිරීමට ඔබටත් හැකියාවක් ඇත්නම් 0115300700 දුරකථන අංකය අමතා ඒ පිළිබඳ තොරතුරු විමසිය හැකිය.", "URL": "https://sinhala.adaderana.lk/news.php?nid=91633", "Category": null, "Parent URL": null}