{"Source": "Adaderana", "Timestamp": "February 28, 2019 10:42 pm", "Headline": "අමල්-නදීමාල් ඇතුළු පිරිස බන්ධනාගාර ගත කර ඇති කාලය මසකින් දිගු වෙයි", "News Content": "ඩුබායි හි අත්අඩංගුවේ පසුවන ගායක අමල් පෙරේරා,ඔහුගේ පුත් නදීමාල් පෙරේරා ඇතුළු පිරිස බන්ධනාගාර ගතකර ඇති කාලය තවත් මසක් දක්වා සඳහා දීර්ඝ කර තිබේ. අද(28) ඩුබායි අධිකරණය විසින් මෙලෙස රිමාන්ඩ් කාලය යළි දීර්ඝ කර ඇති බව අමල් පෙරේරා සහ නදීමාල් පෙරේරා වෙනුවෙන් කටයුතු කරන නීතීඥ ශාබ්දික වෙල්ලප්පිලි මහතා අද දෙරණට සඳහන් කළේය. ඩුබායි පොලීසිය ඉකුත් 5 වනදා අත්අඩංගුවට ගත් මාකඳුරේ මධූෂ් ඇතුළු සැකකරුවන් 31 දෙනා සම්බන්ධයෙන් පරික්ෂණ වාර්තා එරට පොලීසිය මඟින් ශ්‍රී ලංකාවේ ජාත්‍යන්තර පොලිස් ශාඛාව වෙත එවීමට නියමිත තිබුණි. ඩුබායි පොලිසියේ අත්අඩංගුවට ගැනුන ගායක අමල් පෙරේරා සහ ඔහුගේ පුත් නදීමාල් පෙරේරා ලබන 28 වනදා තෙක් රක්ෂිත බන්ධනාගාරගත කිරීමට ඩුබායි අධිකරණය නියෝග පසුගිය 14 වන දා නියෝග කර තිබිණි.", "URL": "https://sinhala.adaderana.lk/news.php?nid=105233", "Category": null, "Parent URL": null}