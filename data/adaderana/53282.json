{"Source": "Adaderana", "Timestamp": "August 17, 2015 09:35 am", "Headline": "ජනතාව උනන්දුවෙන් - තත්ත්වය සාමකාමියි ", "News Content": "ඡන්දය ආරම්භ වූ මොහොතේ සිට මේ දක්වා කාලය තුළ කිසිදු ගැටළුවකින් තොරව ඡන්ද විමසීම් කටයුතු සිදු කරන බව මැතිවරණ නිරික්ෂකයින් පවසයි.මහ මැතිවරණයට අදාළ ඡන්ද විමසීම් කටයුතු අද උදැසන 07.00 දිවයින පුරා පිහිටි ඡන්ද මධ්‍යස්ථාන 12,314 කදී ආරම්භ වුණි.මෙවර මැතිවරණ නිරික්ෂණ කටයුතු සඳහා විදේශිය නිරික්ෂකයින් 130 දෙනෙකු ඇතුළු දේශිය නිරික්ෂකයින් 30,000 ක් පමණ යොදවා තිබේ.ඒ අනුව ඔවුන් දිවයින පුරා පිහිටි සියළු ඡන්ද මධ්‍යස්ථාන ආවරණය වන පරිදි නිරික්ෂණ කටයුතු සිදු කරන අතර මේ දක්වා කාලය තුළ කිසිදු කඩාකප්පල්කාරි ක්‍රියාවක් වාර්තා වී නොමැති බව මැතිවරණ නිරික්ෂණ සංවිධාන සඳහන් කළේය.මේ අතර ඡන්දය භාවිතා කිරිම සඳහා ඡන්ද දායකයින් දැඩි උනන්දුවකින් ඡන්ද මධ්‍යස්ථාන වෙත පැමිණෙමින් සිටින බව අද දෙරණ වාර්තාකරුවන් සඳහන් කර සිටියේය.ඇතැම් ප්‍රදේශවල පිහිටි ඡන්ද මධ්‍යස්ථානවල දිගු පෝලිම් දක්නට ලැබූණු බව ඔවුන් සඳහන් කළේය.කෙසේ වෙතත් උතුරු ප්‍රදේශයේ ඡන්ද භාවිතය සඳහා වැඩි උනන්දුවක් දක්නට නොලැබෙන බව ද සඳහන්ය .", "URL": "https://sinhala.adaderana.lk/news.php?nid=53282", "Category": null, "Parent URL": null}