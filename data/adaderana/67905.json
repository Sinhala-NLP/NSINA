{"Source": "Adaderana", "Timestamp": "January 9, 2017 04:56 pm", "Headline": " වෙනිසියුලාවේ රාජ්‍ය සේවක වැටුප සියයට පනහකින් ඉහළ යයි", "News Content": "වෙනිසියුලානු රජය එරට රජයේ සේවක වැටුප අවම වශයෙන් සියයට 50කින් ඉහළ නැංවීමට තීරණය කර තිබේ.එරට පවතින උද්ධමනය හමුවේ විශ්‍රාමික වැටුප ද සාපේක්ෂව ඉහළ නැංවීමට නියමිතය.රජයේ සේවකයින්ගේ රැකියා සුරක්ෂිතතාව සහ ආදායම තහවුරු කිරීම සඳහා අදාළ තීරණය ගත් බව ජනාධිපති නිකොලොස් මදුරෝ ප්‍රකාශ කර ඇත.කෙසේ වුව ද මදුරෝගේ අදාළ තීරණය දැඩි විවේචනයට ලක්වී තිබේ.තෙල් සම්පතින් පොහොසත් වෙනිසියුලානු ආර්ථිකය ජනාධිපතිවරයා විසින් නිසි ලෙස කළමනාකරණය නොකරන බව විපක්ෂය චෝදනා කරනු ලබයි.මේ අතර මේ වසරේදී වෙනිසියුලාවේ උද්ධමනය සියයට 1600කින් පමණ ඉහළ යනු ඇති බව ජාත්‍යන්තර මූල්‍ය අරමුදල පවසා සිටියි.", "URL": "https://sinhala.adaderana.lk/news.php?nid=67905", "Category": null, "Parent URL": null}