{"Source": "Adaderana", "Timestamp": "April 5, 2016 03:23 pm", "Headline": "රතුපස්වල තුවාල ලැබූවන්ට ජනපති නියමයෙන් වන්දි", "News Content": "රතුපස්වල සිදුවීමෙන් තුවාල ලැබූ පුද්ගලයින් 33 දෙනෙකු සඳහා වන්දි ලෙස රුපියල් මිලියන 4.68ක් ගෙවීමට ජනපති මෛත්‍රිපාල සිරිසේන මහතා අනුමැතිය ලබාදී තිබේ.එම සිදුවීමෙන් පූර්ණ ආබාධිත, අර්ධ ආබාධිත හා තුවාල ලබා ප්‍රතිකාර සඳහා රෝහල් ගත වූ ගම්පහ ප්‍රාදේශීය ලේකම් කොට්ඨාසයට අයත් පුද්ගලයින් 24ට හා මහ‍ර ප්‍රාදේශිය ලේකම් කොට්ඨාසයට අයත් 9 දෙනෙකුට ජනපතිගේ ප්‍රධානත්වයෙන් ලබන 8 වැනිදා වන්දි ප්‍රදානය කිරීමට නියමිතය.රතුපස්වල සිදුවීමෙන් තුවාල ලැබූ පුද්ගලයින්ට සාධාරණය ඉටු කිරීම සඳහා පසුගිය සති කිහිපය තුළ ජනාධිපතිවරයා සිය විශේෂ අවධානය යොමු කර කටයුතු කළ අතර ඒ පිළිබඳ සොයා බලා අවශ්‍ය නිර්දේශ ඉදිරිපත් කිරීම සඳහා ගම්පහ දිස්ති‍්‍රක් ලේකම්වරයාගේ ප‍්‍රධානත්වයෙන් කමිටුවක් ද පත් කරන ලදී.එම කමිටුවේ නිර්දේශ මත මෙම වන්දි ප‍්‍රදානය සිදු කෙරෙන බව ජනපති මාධ්‍ය අංශය කියයි.", "URL": "https://sinhala.adaderana.lk/news.php?nid=58970", "Category": null, "Parent URL": null}