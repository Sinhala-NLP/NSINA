{"Source": "Adaderana", "Timestamp": "March 17, 2015 02:38 pm", "Headline": "කන්ටේනර් රියදුරන්ගේ විරෝධයට වාරණ නියෝගයක්", "News Content": "කොළඹ වරාය පිවිසුම අවහිර කරමින් කන්ටේනර් රථ රියදුරන් හා සහයකයින් ආරම්භ කර ඇති විරෝධතාවය නතර කරන්නැයි කොළඹ මහේස්ත්‍රාත් අධිකරණය වාරණ නියෝගයක් නිකුත් කර තිබේ.වරාය කන්ටේනර් රථ රියදුරන් හා සහයකයින් විසින් ඊයේ සවස සිට ආරම්භ කර ඇති මෙම විරෝධතාව නිසා කොළඹ වරාය පිවිසුම (ඉඟරුකඩේ හන්දිය) ප්‍රදේශය අවහිර වීම නිසා වරායේ කටයුතුවලට දැඩි බලපෑම් එල්ල වී ඇත.එසේම එම ප්‍රදේශයේ දැඩි රථවාහන තදබදයක්ද හටගෙන ඇති බවට පොලීසිය අධිකරණයට කළ කරුණු දැක්වීම සැලකිල්ලට ගෙන මෙම නියෝගය නිකුත් කර තිබේ.", "URL": "https://sinhala.adaderana.lk/news.php?nid=50025", "Category": null, "Parent URL": null}