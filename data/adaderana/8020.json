{"Source": "Adaderana", "Timestamp": "April 27, 2010 07:29 am", "Headline": "තවත් පවුල් 280ක් යළි පදිංචි කෙරේ", "News Content": "උතුරේ සහන ගම්මාන වල සිටි අවතැන් වූ තවත් පිරිසක් යළි පදිංචි කර වීමට රජය පියවර ගෙන තිබේ. මැණික් ෆාම් සහන ගම්මානයේ සිටි පවුල් 280 කට අයත් පුද්ගලයන් 850 දෙනෙකු මෙසේ යළි පදිංචි කර ඇති බව නැවත පදිංචි කිරීමේ අමාත්‍යාංශය ප්‍රකාශ කරයි. මෙම පිරිස ඊයේ දිනය තුළ මුලතිව්, කඩ්ඩුවාන් ප්‍රදේශ‍යේ යළි පදිංචි කර ඇත. මෙම නැවත පදිංචි කළ පුද්ගලයින්ට අවශ්‍ය යටිතල පහසුකම් සැපයීමට ද කටයුතු කර ඇති බව නැවත පදිංචි කිරීමේ අමාත්‍යාංශය පවසයි.", "URL": "https://sinhala.adaderana.lk/news.php?nid=8020", "Category": null, "Parent URL": null}