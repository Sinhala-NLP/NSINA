{"Source": "Adaderana", "Timestamp": "September 2, 2012 05:30 pm", "Headline": "ළදරු කිරිපිටි වැඩි මිලට විකුණු 10ට නඩු", "News Content": "පාලන මිලට වඩා වැඩි මිලට ළදරු කිරිපිටි අලෙවි කළ වෙළඳසැල් දහයකට එරෙහිව පාරිභෝහික සේවා අධිකාරිය නඩු පවරා ති‍බේ. පසුගිය සතියක පමණ කාලය තුළ සිදුකළ වැටලීම්වලදී මෙම අළෙවිසැල් සොයාගත් බව පාරිභෝගික සේවා අධිකාරිය සඳහන් කළේය. ඇතැම් ළදරු කිරිපිටි වර්ග පාලන මිලට වඩා වැඩියෙන් අලෙවිකරන බවට ලැබුණු පැමිණිලි අනුව මෙම වැටලීම් සිදුකර තිබේ. සමුපකාර හා අභ්‍යන්තර වෙළද කටයුතු අමාත්‍ය ජොන්ස්ටන් ප්‍රනාන්දු මහතාගේ උපදෙස් පරිදි අදාළ වැටලීම් සිදුකළ බව එම අධිකාරිය පැවසුවේය. ඉදිරියේදී ද දිවයින පුරා මෙම වැටලීම් සිදුකීරීමට නියමිතය.", "URL": "https://sinhala.adaderana.lk/news.php?nid=27079", "Category": null, "Parent URL": null}