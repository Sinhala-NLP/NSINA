{"Source": "Adaderana", "Timestamp": "September 4, 2016 09:47 am", "Headline": "  ඔස්ට්‍රේලියානු- ශ්‍රී ලංකා අවසාන එක්දින තරගය අදයි", "News Content": "සංචාරක ඔස්ට්‍රේලියානු කණ්ඩායම සහ ශ්‍රී ලංකා කණ්ඩායම අතර පස් වන සහ අවසාන එක්දින ජාත්‍යන්තර ක්‍රිකට් තරගය අද(04) පල්ලෙකැලේ ජාත්‍යන්තර ක්‍රීඩාංගණයේ දී පැවැත්වෙයි.අද පස්වරු 2.30ට පමණ තරගය ආරම්භ වීමට නියමිත අතර ශ්‍රී ලංකා කණ්ඩායම මේ වන විට තරගාවලිය තුනට එකක් ලෙස පරාජයට පත්ව සිටියි. නායක ඇන්ජලෝ මැතිව්ස් වෙනුවට ශ්‍රී ලංකා කණ්ඩායම මෙහෙයවීම දිනේෂ් චන්දිමාල් වෙත පැවරී තිබේ. අද තරගය සඳහා උපුල් තරංග, දසුන් ශානක සහ නිරෝෂන් දික්වැල්ල සංචිතයට කැඳවා ඇති බව වාර්තා වෙයි. ඔස්ට්‍රේලියානු කණ්ඩායමට නේදන් ලයන් අද කැඳවනු ඇති බවද සඳහන්ය.පල්ලේකැලේ ක්‍රීඩාංගණයේ අවසන් වරට ශ්‍රී ලංකාව මුහුණදුන් තරග 6න් පහක්ම ශ්‍රී ලංකා කණ්ඩායම ජයගෙන තිබේ.", "URL": "https://sinhala.adaderana.lk/news.php?nid=63761", "Category": null, "Parent URL": null}