{"Source": "Adaderana", "Timestamp": "July 20, 2016 09:00 pm", "Headline": "වකුගඩු ජාවාරමට සැක 7 යළි රිමාන්ඩ්", "News Content": "ශ්‍රී ලංකාව සහ ඉන්දියාව අතර සිදුවූ බව කියන වකුගඩු ජාවාරම සම්බන්ධයෙන් අත්අඩංගුවට ගත් ඉන්දීය ජාතිකයින් 7 දෙනා තවදුරටත් රක්ෂිත බන්ධනාගාර ගත කර තිබේ.ඔවුන් ලබන මස 3 වන දින දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත. සිද්ධිය සම්බන්ධයෙන් විමර්ශන සිදුකරන කොළඹ අපරාධ කොට්ඨාසය අධිකරණයට දැනුම් දී ඇත්තේ මෙරට වකුගඩු සැත්කම් පිළිබඳව සෞඛ්‍ය අමාත්‍යාංශයෙන් ලිපිගොනු ලබාගැනීමට අවශ්‍ය වී ඇති බවයි.ඒ අනුව පරීක්ෂණ කටයුතු සඳහා අවශ්‍ය ලිපිලේඛන ලබාදෙන ලෙස මහේස්ත්‍රාත්වරයා සෞඛ්‍ය අමාත්‍යාංශයට නියෝග කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=62266", "Category": null, "Parent URL": null}