{"Source": "Adaderana", "Timestamp": "February 22, 2016 04:11 pm", "Headline": "සරත් ඒකනායක FCID ඇවිත්", "News Content": "මධ්‍යම පළාත් ප්‍රධාන අමාත්‍ය සරත් ඒකනායක මහතා මූල්‍ය අපරාධ විමර්ශන කොට්ඨාසය වෙත පැමිණ තිබේ.සමූපකාර සංවර්ධන දෙපාර්තමේන්තුවෙන් 2011 වසරේදී සිදු වූ බව කියන මූල්‍ය අක්‍රමිකතාවක් සම්බන්ධයෙන් සිදු කරන විමර්ශනයකට අදාළ ප්‍රකාශයක් ලබාදීම සඳහා ප්‍රධාන අමාත්‍යවරයා එහි කැඳවා ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.ඒ අනුව සරත් ඒකනායක මහතා අද(22) පෙරවරු 09.30ට පමණ අදාළ ප්‍රකාශය ලබාදීම සඳහා පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ.", "URL": "https://sinhala.adaderana.lk/news.php?nid=57495", "Category": null, "Parent URL": null}