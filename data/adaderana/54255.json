{"Source": "Adaderana", "Timestamp": "October 5, 2015 09:22 am", "Headline": "ගොල්ෆ් සේවකයෙකු කපා කොටා ඝාතනය කරලා", "News Content": "බොරැල්ල පොලිස් වසමේ කිතුල්වත්ත ගොල්ෆ් ක්‍රීඩාංගණය අසළ තිබී අභිරහස් ලෙස ඝාතනයට ලක් වූ පුද්ගලයෙකුගේ මළ සිරුරක් සොයාගෙන තිබේ.අද උදෑසන 06.05ට පමණ පොලිස් හදිසි ඇමතුම් අංක 119ට ලද තොරතුරක් මත සිදු කළ විමර්ශනයකදී මෙම මළ සිරුර සොයා ගැනීමට හැකි වූ බව පොලිසිය සඳහන් කරයි.මෙලෙස මියගොස් ඇත්තේ ගොල්ෆ් ක්‍රීඩාංගණයේ කම්කරුවෙකු ලෙස සේවය කරන චමින්ද නැමැති පුද්ගලයෙකු බව සඳහන්ය.තියුණු ආයුධයකින් කපා කොටා කවුරුන් විසින් කුමන හේතුවක් මත මෙම ඝාතනය සිදු කළේ ද යන්න පිළිබඳව මේ වන තෙක් තොරතුරු අනාවරණය වි නැත.මේ සම්බන්ධයෙන් බොරැල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54255", "Category": null, "Parent URL": null}