{"Source": "Adaderana", "Timestamp": "April 20, 2016 12:15 pm", "Headline": "වෑන් රිය බසයේ ගැටී 11ක් රෝහලේ", "News Content": "කොළඹ නුවර ප්‍රධාන මාර්ගයේ යක්කල මහවිට ප්‍රදේශයේදී සිදු රිය අනතුරකින් පුද්ගලයින් 11 දෙනෙකු තුවාල ලබා තිබේ.කොළඹ සිට මහනුවර දෙසට ධාවන වූ වෑන් රථයක් ප්‍රතිවිරුද්ධ දෙසින් පැමිණි බස් රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් වෑන් රථයේ ගමන් ගත් තුඩා පිරිමි ළමයෙකු, කාන්තාවක ඇතුළු පුද්ගලයින් 11 දෙනෙකු තුවාල ලබා ගම්පහ රෝහලට ඇතුළත් කර තිබේ.වෑන් රථයේ රියදුරුට නින්දයාමෙන් අනතුර සිදුව ඇති බව පොලීසිය සිදු කරන ලද මූලික විමර්ශනවදී අනාවරණය වී ඇත.", "URL": "https://sinhala.adaderana.lk/news.php?nid=59346", "Category": null, "Parent URL": null}