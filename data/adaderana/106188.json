{"Source": "Adaderana", "Timestamp": "March 16, 2019 09:05 pm", "Headline": "ජනපතිවරණයට මෛත්‍රී ඉදිරිපත් කරන්නේනම් පක්ෂය ගොඩනගාගත යුතුයි", "News Content": "ඉදිරි ජනාධිපතිවරණයට මෛත්‍රීපාල සිරිසේන මහතා ඉදිරිපත් කරන්නේ නම් ඊට පෙර ලංකා නිදහස් පක්ෂය නිසිලෙස ගොඩනගා ගත යුතු බව එහි මහලේකම් දයාසිරි ජයසේකර මහතා පවසා සිටියි. ‍ ජනබලය ගොඩනගමු මැයෙන් අද (16) මහනුවර පැවති ජනහමුවකට එක්වෙමින් ඔහු මේ බව ප්‍රකාශ කළේය. තම පක්ෂයට පොදු ජන පෙරමුණ සමඟ හෝ එක්සත් ජාතික පක්ෂයයේ උපකාරයෙන් මැතිවරණ ජය ගැනීමට අවශ්‍ය නොවන බවත් ඊට ප්‍රථමව නිදහස් පක්ෂය ගොඩනගාගැනීම සිදුකළ යුතු බවත් ඔහු වැඩිදුරටත් අදහස් දක්වමින් ප්‍රකාශ කර සිටියේය.", "URL": "https://sinhala.adaderana.lk/news.php?nid=106188", "Category": null, "Parent URL": null}