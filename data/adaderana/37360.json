{"Source": "Adaderana", "Timestamp": "September 12, 2013 06:59 pm", "Headline": "බලංගොඩ රෝහල ඉදිරිපිට තිබී මළ සිරුරක් හමුවෙයි", "News Content": "බලංගොඩ මූලික රෝහල ඉදිරිපිට බස් නැවතුම්පොළ අසළ තිබී පිරිමි පුද්ගල මළ සිරුරක් සොයාගෙන තිබේ. වයස අවුරුදු 60 ක පමණ පුද්ගලයෙකුගේ මළ සිරුරක් මෙලෙස සොයාගෙන ඇති අතර ඔහුගේ අනන්‍යතාව තහවුරු වී නොමැති බව අද දෙරණ වාර්තාකරු සඳහන් කරයි. අදාළ පුද්ගලයා මීට දින දෙකක පමණ සිට එම ප්‍රදේශයේ ගැවසී ඇති බව සඳහන් වෙයි. මළ සිරුර බලංගොඩ මූලික රෝහලේ මෘත ශරීරාගාරයේ තැන්පත් කර ඇති අතර බලංගොඩ පොලීසිය මේ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=37360", "Category": null, "Parent URL": null}