{"Source": "Adaderana", "Timestamp": "June 7, 2016 10:04 am", "Headline": " හිටපු අතිරේක මහේස්ත්‍රාත් සී.අයි.ඩීයට එයි", "News Content": "හිටපු කොළඹ අතිරේක මහේස්ත්‍රාත් තිළිණ ගමගේ මහතා අද(07)අපරාධ පරීක්ෂණ දෙපාර්තමේන්තුවට පැමිණ තිබේ.වලංගු බලපත්‍රයක් නොමැතිව අලි පැටවෙකු ළඟ තබා ගැනීමේ සිද්ධියක් සම්බන්ධයෙන් තිළිණ ගමගේ මහතාට චෝදනා එල්ල වී තිබුණු අතර ඒ සම්බන්ධයෙන් ප්‍රකාශයක් ලබාදීමට කටයුතු කරන ලෙස දන්වා තිබුණද හෙතෙම අධිකරණය මගහරිමින් සිටියේය.කෙසේ වෙතත් පසුගිය ජූනි 02 වන දින ගංගොඩවිල මහේස්ත්‍රාත් අධිකරණයට ඉදිරිපත්වුණු ඔහුට ගංගොඩවිල මහේස්ත්‍රාත් කණිෂ්ක විජේරත්න මහතා විසින් ඇප නියම කරනු ලැබිණි.එහිදී ඔහු රුපියල් ලක්ෂ 5ක මුදල් ඇපයක් හා රුපියල් ලක්ෂ 25 බැගින් වූ ශරීර ඇප 4ක් මත මුදා හැරීමට හා අද (7)රහස් පොලිසියේ පෙනී සිටින ලෙසද නියෝග කරන ලදී.", "URL": "https://sinhala.adaderana.lk/news.php?nid=60856", "Category": null, "Parent URL": null}