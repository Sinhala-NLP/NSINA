{"Source": "Adaderana", "Timestamp": "January 1, 2017 10:27 am", "Headline": "  අහස් කූරකින් මහල් ගොඩනැගිල්ලක් ගිනි ගනී", "News Content": "කොටහේන - අලුත්හෙට්ටිවීදිය ප්‍රදේශයේ ගොඩනැගිල්ලක් මතට අහස් කූරක් වැටීමෙන් ගින්නක් හටගෙන තිබේ.අලුතින් ඉදිකරමින් පවතින මහල් ගොඩනැගිල්ලක් ආවරණය කර තිබු ගෝනිමතට එම අහස්කූර වැටී ඇති බව පොලීසිය පැවසුවේය.කොටහේන පොලීසිය ප්‍රදේශවාසීන් සහ කොළඹ ගිනි නිවන ඒකකයේ නිලධාරීන් එක්ව ගින්න මැඩපැවැත්වීමට කටයුතු කර තිබේ. කෙසේවෙතත් ගින්නෙන් මහල් නිවාසයට අලාභහානි සිදුව ඇති බව පොලීසිය සඳහන් කළේය.ජීවිත හානි හෝ තුවාල කිසිවක් සිදුව නොමැති අතර මේ සම්බන්ධයෙන් කොටහේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67565", "Category": null, "Parent URL": null}