{"Source": "Adaderana", "Timestamp": "April 27, 2016 10:12 am", "Headline": "රටේ ස්වෛරීත්වය හානිවන කිසිදු යෝජනාවකට ඉඩ නෑ", "News Content": "රටේ ස්වෛරීත්වයට හානි වන කිසිඳු යෝජනාවකට ඉඩ නොතබන බව ජනාධිපති මෛත්‍රීපාල සිරිසේන මහතා පවසයි. ඕනෑම පුද්ගලයෙකුට ඕනෑම යෝජනාවක් ගෙනඒමට අවසථාව පවතින බව ජනාධිපතිවරයා සඳහන් කළේය.එහෙත් කිසිදු අවස්ථාවක රට බෙදන යෝජනා ක්‍රියාත්මක කිරීමට තමන් ඉඩ නොතබන බව ජනාධිපතිවරයා කියා සිටියි.අද(27) පෙරවරුවේ මාධ්‍ය ආයතන ප්‍රධානීන්, ප්‍රවෘත්ති අධ්‍යක්ෂවරුන් හා ප්‍රවෘත්ති කර්තෘවරුන් අතර පැවති සාකච්ඡාවේ දී උතුරු පළාත් සභාව සම්මත කරගෙන ඇති යෝජනාව පිළිබඳව මාධ්‍ය වේදියෙකු නැගු ප්‍රශ්නයකට පිළිතුරු දෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=59551", "Category": null, "Parent URL": null}