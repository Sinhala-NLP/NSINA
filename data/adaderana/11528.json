{"Source": "Adaderana", "Timestamp": "October 16, 2010 10:47 am", "Headline": "විසිතුරු මල් පැල සමග කටුනායකදී කතුන් 2 ක් කොටුවෙයි", "News Content": "නීතිවිරෝධී ලෙස මෙරටට ගෙනඒමට තැත්කළ විසිතුරු මල් පැල විශාල තොගයක් කටුනායක ගුවන්තොටුපළ ශාක නිරෝධායන ඒකකය මගින් සිය භාරයට ගෙන තිබේ. මෙම මල් පැල තොගය තායිලන්තයේ සිට මෙරටට රැගෙන ඒමට උත්සාහ දරා ඇති බව කෘෂිකර්ම අමාත්‍යාංශය සඳහන් කරනු ලැබීය. මේ සම්බන්ධයෙන් කාන්තාවන් දෙදෙනෙකු අත්අඩංගුවට ගෙන ඇති අතර ඔවුන් මාලබේ හා පානදුර යන ප්‍රදේශවල පදිංචිකරුවන් බව සඳහන්ය. ශාක නිරෝධායන ඒකකය භාරයට ගත් මල් පැල තොගය විනාශ කිරීමට ‍කටයුතු යොදා ඇති බව ද කෘෂිකර්ම අමාත්‍යාංශය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=11528", "Category": null, "Parent URL": null}