{"Source": "Adaderana", "Timestamp": "February 26, 2017 05:48 pm", "Headline": "  භාණ්ඩාගාර බිල්පත් නිකුත් කිරීමේදී මහ බැංකුව නීති උල්ලංඝණය කරලා ", "News Content": "පසුගිය සමයේ භාණ්ඩාගාර බිල්පත් නිකුත් කිරීමේ දී මහ බැංකුව නීති උල්ලංඝණය කර ඇති බවට අනාවරණය වී ඇති බව මුදල් අමාත්‍යාංශය පවසයි. එවකට මුදල් අමාත්‍යවරයාව සිටි හිටපු ජනාධිපති මහින්ද රාජපක්ෂ මහතා සහ හිටපු මහ බැංකු අධිපති අජිත් නිවාඩ් කබ්රාල් මහතා ඇතුළු මහ බැංකු නිලධාරීන් පිරිසක් මෙම ක්‍රියාවල නිරත වී ඇති බව මුදල් අමාත්‍යාංශය පෙන්වා දෙයි. 2015 ජනවාරි මස පළමු වැනි දින නිකුත් කර ඇති විශේෂ ගැසට් පත්‍රය මගින් ඒ පිළිබදව අනාවරණය වී ඇති බව නිවේදනයක් නිකුත් කරමින් මුදල් අමාත්‍යාංශය පවසයි. භාණ්ඩාගාර බිල්පත් නිකුත් කිරීම සම්බන්ධව විමර්ශනය කිරීමට පත් කළ ජනාධිපති විමර්ශන කොමිසම ඉදිරියේ අදාළ ගැසට් පත්‍රය පිළිබඳව තොරතුරු අනාවරණය වු බව එම නිවේදනයේ සඳහන් වෙයි. මෙම ගැසට් නිවේදනය නිකුත් කිරීමේ දී ඒ සඳහා අනුගමනය කළ යුතු පිළිගත් නෛතික ක්‍රියාපටිපාටීන් පිළිපැද නොමැති බව ද පෙන්වා දෙන මුදල් අමාත්‍යාංශය පවසන්නේ 2016 ජනවාරි මස පළමු වැනි දින ද මුදල් අමාත්‍ය රවී කරුණානායක මහතාගේ නමින් එම වසර සඳහා ද අදාළ ගැසට් පත්‍රය පළ කිරීම සඳහා රජයේ මුද්‍රණාලයට යවා ඇති බවයි.ඒ අකාරයටම 2017 වසර සඳහා ද ගැසට් පත්‍රය රජයේ මුද්‍රණාලයට යවා ඇති බවටත් එය වහාම ක්‍රියාත්මක වන පරිදි අත්හිටුවීමටත් පියවර ගෙන ඇති බව මුදල් අමාත්‍යාංශය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=70150", "Category": null, "Parent URL": null}