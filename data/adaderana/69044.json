{"Source": "Adaderana", "Timestamp": "February 3, 2017 08:47 am", "Headline": "  ඉලිඹේ වෙඩි තැබීමක්-1ක් මරු දකියි ", "News Content": "පානදුර - රත්නපුර මාර්ගයේ හොරණ, ඉලිඹ ප්‍රදේශයේදී පුද්ගලයෙකු වෙඩි තබා ඝාතනය කර තිබේ.අද(03) උදෑසන 07.55ට පමණ අදාළ පුද්ගලයා මෝටර් රථයෙන් සිය කාර්යාලය වෙත ගමන් කරමින් සිටියදී යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් වෙඩි තබා පළා ගොස් ඇති බව පොලීසිය පැවසුවේය.ප්‍රහාරයට ලක්වූ පුද්ගලයා මෝටර් රථය තුළම මියගොස් තිබේ.මෙලෙස මියගොස් ඇත්තේ ඉංගිරිය ප්‍රදේශයේ පදිංචිව සිටි 48 හැවිරිදි පුද්ගලයෙකු බව සඳහන්ය.ඔහු පාදුක්ක ප්‍රදේශයේ මූල්‍ය ආයතනයක විධායක නිලධාරියෙකු ලෙස කටයුතු කළ අයෙකු බව වාර්තා වෙයි.සිද්ධියට අදාළ සැකකරුවන් අත්අඩංගුවට ගැනීම සඳහා හොරණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69044", "Category": null, "Parent URL": null}