{"Source": "Adaderana", "Timestamp": "May 8, 2017 12:59 pm", "Headline": " බැඳුම්කර සිද්ධිය ගැන සාක්ෂි දෙන්න කෝප් කමිටු සභාපති එයි", "News Content": "ප්‍රශ්නගත මහ බැංකු බැඳුම්කර ගණුදෙනුව සම්බන්ධයෙන් සොයා බැලීමට පත් කළ කොමිසම හමුවේ සාක්ෂි ලබාදීමට කෝප් කමිටු සභාපති පාර්ලිමේන්තු මන්ත්‍රී සුනිල් හදුන්නෙත්ති මහතා පැමිණ තිබේ.කොමිසම සිදු කළ කැඳවීමක් අනුව අද(08) පෙරවරුවේ ඒ මහතා කොමිසම වෙත පැමිණ ඇති බව සඳහන්ය.මේ වන විට සුනිල් හදුන්නෙත්ති මහතාගෙන් සාක්ෂි ලබාගැනීම සිදු කෙරෙන බව ප්‍රශ්නගත මහ බැංකු බැදුම්කර ගණුදෙනුව සම්බන්ධයෙන් සොයා බැලීමට පත් කළ කොමිසමේ ලේකම් සුමතිපාල උඩුගමසූරිය මහතා සඳහන් කළේය.මේ අතර නියෝජ්‍ය මහ බැංකු අධිපතිවරයා ද අද කොමිසම වෙත කැඳවා තිබේ.කෝප් කමිටු සභාපති පාර්ලිමේන්තු මන්ත්‍රී සුනිල් හදුන්නෙත්ති මහතාගෙන් සාක්ෂි සටහන් කර ගැනීමෙන් අනතුරුව නියෝජ්‍ය මහ බැංකු අධිපතිවරයාගෙන් සාක්ෂි විමසීමට නියමිතව ඇති බව සඳහන්ය.", "URL": "https://sinhala.adaderana.lk/news.php?nid=72953", "Category": null, "Parent URL": null}