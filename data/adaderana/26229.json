{"Source": "Adaderana", "Timestamp": "August 1, 2012 11:10 am", "Headline": " ස්වදේශී කොහොඹ, සමාගමේ අලෝක පූජාව", "News Content": "ජායාරූප සටහන - කිරිවෙහෙරේ වාර්ෂික ආලෝක පූජාව විවෘත කළ අවස්ථාව වමේ සිට-– ස්වදේශී කර්මාන්තායතනයේ නිලධාරීන්, ස්වදේශී සමාගමේ සභාපතිනි, කළමනාකාර අධ්‍යක්ෂිකා, අමරි විජයවර්ධන මහත්මිය, කිරිවෙහෙර විහාරාධිපති, පූජ්‍ය, මහාචාර්ය, අලුත්වැව සෝරත හිමි හා කැලණි රජමහා විහාරාධීපති, පූජ්‍ය, මහාචාර්ය, කොල්ලූපිටියේ මහින්ද සංඝරක්ඛිත හිමි. ශී‍්‍ර ලංකාවේ ශාකසාර සනීපාරක්‍ෂක නිෂ්පාදනයේ පුරෝගාමී සමාගමක් වන කඳානේ සීමාසහිත ස්වදේශී කර්මාන්තායතනය, ඇසළ උත්සවය නිමිත්තෙන් ශී‍්‍ර ලංකාවේ අති පූජනීය ස්ථාන දෙකක් වන කතරගම කිරිවෙහෙර හා රුහුණු කතරගම මහා දේවාලයේ වාර්ෂික ආලෝක පූජාව පසුගියදා පවත්වන ලදි. පසුගිය ජූලි මස 19 දා සිට අගෝස්තු මස 01දා දක්වා පුරා දෙසතියක් පැවැත්වෙන මෙම ”ස්වදේශී කොහොඹ ආලෝක පූජා සත්කාරය” මෙවර පැවැත්වෙනුයේ අඛණ්ඩ ව 11වන වරට ය. වසර 70කට වැඩි ව්‍යාපාරික ඉතිහාසයක් හිමි ස්වදේශී කර්මාන්තායතය විසින් කතරගම කිරිවෙහෙර හා රුහුණු කතරගම මහා දේවාලයේ වාර්ෂික ආලෝක පූජාව සිදුකෙරෙන්නේ, ශී‍්‍ර ලංකාව ආරක්ෂා කරන්නා වූ සතර මහ දෙවිවරුන් වැඩ සිටින සතර මහා දේවාල සතරවන, කැළණිය (විභීෂණ), කතරගම (කඳසුරිඳු) හා රත්නපුරය (සමන් දෙවිඳු) හා දෙවුන්දර (ශී‍්‍ර විෂ්ණූ) හී වාර්ෂිකව ආලෝක පූජා සත්කාරයෙන් පිදීමේ ප‍්‍රජා සත්කාරක වැඩසටහන යටතේ ය. ඇසල උත්සවය නිමිත්තෙන් කතරගම කිරිවෙහෙර හා මහා දේවාලයේ පැවති ආලෝක පූජා සත්කාරය සම්බන්ධයෙන් අදහස් දැක්වූ ස්වදේශීය සමාගමේ සභාපතිනි, අමරි විජයවර්ධන මහත්මිය පැවසුවේ, \"කතරගම කිරිවෙහෙර හා රුහුණු කතරගම මහා දේවාලයේ අප සමාගම මෙම ආලෝක පූජා සත්කාරය පවත්වන්නේ අඛණඩව එකොළොස්වන වරටයි. එය නොනවත්වාම පවත්වාගෙන යෑමට හැකිවීම සම්බන්ධයෙන් අප සමාගම බොහෝ සතුටට ද පත්වෙනවා. එමෙන්ම අප සමාගම මෙම ආලෝක පූජා සත්කාරයන් පැවැත්වීමෙන් අපේක්ෂා කරන්නේ, උත්සව සමයේදි මෙම පූජනීය ස්ථාන වැඳපුදා ගැනීමට පැමිණෙන දහස් සංඛ්‍යාත බැතිමතුන්ට එය අලෝකමත් පරිසරයක් යටතේ සිදුකර ගැනීමේ වැඩි පහසුවක් සලසාදීමයි. එමෙන්ම මෙවැනි අපේ දේශීය උරුමයන් රැක ගැනීමේ වැදගත්කම මතු පරපුරට වටහාදීමක් අපේ තවත් අරමුණක්. මන්ද, සියයට සියයක්ම දේශීය සමාගමක් වන ස්වදේශී සමාගම වගකීමක් ඇති සමාගම් පුරවැසියෙකු ලෙසින්, ශී‍්‍ර ලංකාවේ සංස්කෘතික හා සම්ප‍්‍රදායික උරුමයන් රැකගැනීම යුතුකමක් යැයි සැමවිටම සිතනු ලබන්නක්.” යන්න ය. බුදුරජාණන් වහන්සේ තෙවන වරට ලක්දිවට වැඩම කළ අවස්ථාවේදී, කතරගම කිහිරි උයනට වැඩම කර ධර්ම දේශනාවක් පැවැත් වූ බව හා එම සුවිශේෂී අවස්ථාව සිහි ගැන්වීමට මහානාඝ රජු විසින් එහි කිරිවෙහෙර මහා සෑය ඉදිකළ බව මහාවංශයේ සදහන් වේ. වර්ෂ 1941 දී ආරම්භ කළ කඳානේ සීමාසහිත ස්වදේශී කර්මාන්තායතනය මෙරට සම්පත් මෙරටේ ම ඉතිරි කරන ශ‍්‍රී ලංකාවේ ප‍්‍රමුඛතම ශාකසාර නිෂ්පාදන සමාගම වේ. සමාගමේ ප‍්‍රමුඛතම වෙළඳනාම අතරට කොහොඹ ශාකසාර, කොහොඹ බේබි, රාණිසඳුන්, රාණි සුදු සඳුන්, අප්සරා වෙනිවැල්, පර්ල්වයිට් සහ ලක්බාර් රෙදි සෝදන සබන්, ලේඩි සහ බ්ලැක් ඊගල් පර්ෆියුම් සහ ස්වදේශී ෂවර් ජෙල් නිෂ්පාදන පෙළ අයත් වේ. ශ‍්‍රී ලංකාවේ ප‍්‍රථම ශාකසාර සබන් නිෂ්පාදනය වන කොහොඹ ශාකසාර සබන් සහ ශ‍්‍රී ලංකාවේ ප‍්‍රථම සඳුන් සබන් නිෂ්පාදනය වන රාණි සඳුන් සබන් කවදත් එම අංශයන් හි වෙළඳපොළ ප‍්‍රමුඛත්වය උසුලයි. ස්වදේශී සමාගම මෑතකදී සේෆ්ප්ලස් නමින් ආරක්‍ෂාවටත්, ප‍්‍රබෝධයටත් මුළු පවුලටම එකම සබන් කැටයක් වෙළඳපොළට හඳුන්වාදෙන ලදි.", "URL": "https://sinhala.adaderana.lk/news.php?nid=26229", "Category": null, "Parent URL": null}