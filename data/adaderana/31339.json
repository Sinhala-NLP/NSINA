{"Source": "Adaderana", "Timestamp": "February 4, 2013 03:14 pm", "Headline": "සිරකරුවෝ මනුෂ්‍යත්වය අගයති - අචලාට 2,37,000ක්", "News Content": "අනතුරක් හේතුවෙන් සිය වම් අත අහිමි වූ අචලා ප්‍රියදර්ශනී නැමැති නීති ශිෂ්‍යාවට කෘත‍්‍රීම අතක් ලබා ගැනිම සඳහා වැලිකඩ බන්ධනාගාරයේ රැඳවියන් අද (04) ඔවුන්ගේ දහවල් සහ රාත්‍රී ආහාරය සඳහා වැය වන රුපියල් දෙලක්ෂ තිස්හත්දහස් එකසිය තිස් නවයයි ශත හතලිස් පහක මුදලක් ඇය වෙනුවෙන් පරිත්‍යාග කර තිබේ. ඒ අනුව වැලිකඩ බන්ධනාගාරයේ අද පැවති උත්සවයක දී එම මුදල අදාළ ශිෂ්‍යාවගේ දෙමව්පියන්ට ලබාදීමට කටයුතු කර ඇත. 65 වැනි නිදහස් සමරුව නිමිත්තෙන් වැලිකඩ රැඳවියන්ට ඔවුන්ගේ ඥාතීන් සමග අද සුහදව කාලය ගත කිරීමට ද අවස්ථාව ලබාදී තිබේ.", "URL": "https://sinhala.adaderana.lk/news.php?nid=31339", "Category": null, "Parent URL": null}