{"Source": "Adaderana", "Timestamp": "August 18, 2012 11:55 am", "Headline": "ඖෂධ වංචාවක් සම්බන්ධයෙන් විමර්ශනයක්", "News Content": "මහනුවර හන්තාන ප‍්‍රාදේශීය ඖෂධ ගබඩා සංකීරණයේ සිදුවූ බව කියන ඖෂධ වංචාවක් සම්බන්ධයෙන් පුළුල් විමර්ශන ආරම්භ කර තිබේ. ඒ අනුව මහනුවර දිස්ත‍්‍රික් සෞඛ්‍ය සේවා කාර්යාලයේ නිලධාරීන් කණ්ඩායමක් මේ සම්බන්ධයෙන් පරීක්‍ෂණ ආරම්භ කර ඇති බව සඳහන්ය. අදාළ ඖෂධ ගබඩාවේ ඹෟෂධ වර්ග වැඩි මිලට බාහිර පුද්ගලයන් වෙත අලෙවිකර ඇති බවට මධ්‍යම පළාත් සෞඛ්‍ය බලධාරීන් වෙත තොරතුරු වාර්තා වී තිබේ. ඒ අනුව මධ්‍යම පළාත් සෞඛ්‍ය ඇමතිවරයාගේ උපදෙස් මත අදාළ පරීක්‍ෂණය ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=26679", "Category": null, "Parent URL": null}