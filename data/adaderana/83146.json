{"Source": "Adaderana", "Timestamp": "January 18, 2018 08:09 am", "Headline": "නිළ ඡන්ද දැන්වීම් පත්‍රිකා බෙදීම අද ආරම්භ කරයි", "News Content": "පලාත් පාලන ආයතන ඡන්ද විමසීමට අදාළව නිළ ඡන්ද දැන්වීම් පත්‍රිකා බෙදාහැරීමේ කටයුතු අද (18) දිනයේ සිට ආරම්භ කරන බව තැපැල්පති රෝහණ අබේරත්න මහතා පවසයි. ඒ සඳහා තැපැල් දෙපාර්තමේන්තුවේ සියලු සේවකයින් දැනුවත් කර ඇති බව තැපැල්පතිවරයා සඳහන් කළේය. නිළ ඡන්ද දැන්වීම් පත්‍රිකා බෙදාහැරීමේ කටයුතු ලබන පෙබරවාරි මස තුන්වන දින දක්වා සිදුකිරීමට සැළසුම් කර තිබේ. විශේෂ බෙදීමේ දිනයක් ලෙස ජනවාරි මස 28 වන ඉරු දින ප්‍රකාශයට පත් කර ඇති බව තැපැල්පති රෝහණ අබේරත්න මහතා සඳහන් කළේය.", "URL": "https://sinhala.adaderana.lk/news.php?nid=83146", "Category": null, "Parent URL": null}