{"Source": "Adaderana", "Timestamp": "February 8, 2013 10:16 am", "Headline": "මෙරට ධීවරයින් 5 ක් ඉන්දීය ආරක්ෂක අංශ අත්අඩංගුවේ", "News Content": "ශ්‍රී ලාංකික ධීවරයන් 5 දෙනෙකු ඉන්දීය වෙරළ ආරක්ෂක නිලධාරීන්ගේ අත්අඩංගුවට පත්වී තිබේ. ආන්ද්‍රා ප්‍රදේශ් වෙරළ තීරයේ ක්‍රීෂ්ණපට්නම් ප්‍රදේශයේ දී එම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා පවසයි. අත්අඩංගුවට පත්වූ ධීවර යාත්‍රාව “රනිල් පුතා“ ලෙස හැඳින්වෙන බව එරට වෙරළ ආරක්ෂක නිලධාරීන් ප්‍රකාශ කර ඇත්තේ අදාළ ධීවරයින් පිරිසට එරෙහිව බලපත්‍රයක් නොමැතිව මසුන් මැරීම සහ ඉන්දීය අනන්න්‍ය ආර්ථික කලාපයට ඇතුළු වීම යන චෝදනා යටතේ නඩු පැවරීමට නියමිතය. මේ වසරේ ජනවාරි මාසයේ සිට ශ්‍රී ලාංකික ධීවරයින් 26 දෙනෙකු ධීවර යාත්‍රා 5 ක් සමග ඉන්දීය වෙරළ ආරක්ෂක අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=31447", "Category": null, "Parent URL": null}