{"Source": "Adaderana", "Timestamp": "March 10, 2019 12:08 pm", "Headline": "සිත්පිත් නැති මිනිසුන් නිසා ජීවිතයත් මරණයත් අතර සටන් වදින තවත් සද්ධන්තයෙක් ", "News Content": "කැකිරාව-පලාගල වඩුවාගේ වැව ආසන්නයේ වනරොදක වෙඩි වැදීමෙන් බරපතල තුවාල ලබා අසාධ්‍ය තත්ත්වයෙන් සිටින වන අලියෙකුට වනජීවී නිලධාරීන් විසින් දින කීපයක සිට ප්‍රතිකාර කිරිම ආරම්භ කර ඇත. වයස අවුරුදු 30 ක් පමණ මෙම අලියාගේ ඉදිරි දකුණු පාදයට හා පසුපස දකුණු පාදයටද බදින ලද තුවක්කුවක් පත්තුවීමෙන් වෙඩිවැදී තුවාල සිදුව ඇති බවට වාර්තා විමෙන් පසු පණ්ඩුලගම ,නිකවැරටිය හා ගල්කිරියාගම වනජීවී නිලධාරීන් හා පශුවෛද්‍යවරුන්ගේ සහායෙන් ප්‍රතිකාර ආරම්භ කර තිබු බවත් ඉකුත් 07 වෙනිදා සිට අලියා බිම ඇඳවැටී නැගිට ගැනීමට නොහැකිව අසාධ්‍ය තත්ත්වයෙන් පසුවන බව ගල්කිරියාගම වනජීවී නිලධාරි ඩි.රාමසිංහ මහතා කියා සිටියේය. බැකෝ යන්ත්‍රියක් ආධාරයෙන් අලියා නැගිටවීමට උත්සහා දරුවත් එය අසාර්ථකවූ බවත් ආහාර ,ජලය හා එන්නත් ලබාදෙමින් අලියාගේ ජීවිතය බේරාගැනීමට උත්සහා දරමින් සිටින බවද ඒ මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=105813", "Category": null, "Parent URL": null}