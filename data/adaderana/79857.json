{"Source": "Adaderana", "Timestamp": "November 13, 2017 11:37 pm", "Headline": "ඒ පාර හදපු නැති නිසා මේ පාර සාමිමලේ ජනතාවගේ ඡන්දේ කාටවත් නැතිවන ලකුණු", "News Content": "මස්කෙළිය පොලිස් වසමට අයත් සාමිමලේ ප්‍රදේශයේ වතු කම් කරුවන් පිරිසක් තම වතු යායට පිවිසෙන මාර්ගය ප්‍රතිසංස්කරණය කර දෙන ලෙස ඉල්ලා අද (13)පෙරවරු වේ සිට උද්ඝෝෂණයක් ආරම්භ කර තිබුණි. එම උද්ඝෝෂණය හේතුවෙන් මස්කෙලියේ සිට සාමිමලේ නගරයට හා හැටන් සිට සාමිමලේ නගරයට පිවිසෙන කිසිදු වාහනයකට ඉඩ ලබා නොදීම හේතුවෙන් එම මාර්ගයේ ගමනා ගමන කටයුතු ඇණහිට තිබුණා.මීට වසරකට ප්‍රථම වතුකරය නියෝජනය කරන දමිළ දේශපාලඥයින් පිරිසක් මාර්ගය ප්‍රතිසංස්කරණය කර දෙන බවට පොරොන්දු වී ප්‍රතිසංස්කරණ කටයුතු සදහා කලූ ගල්ද ගෙනවිත් මාර්ගය අභියස බැහැර කර ඇති බව උද්ඝෝෂකයෝ පැවසූහ. සාමි මලේ සිට මින්නා සහ සිංගාරවත්ත දක්වා මාර්ගය කිලෝමිටර් දෙකහාමාරක දුරක් දැඩි ලෙස අබලන්ව තිබීම නිසා තමන් දැඩි අසිරුතාවයකට පත්වි ඇති බව උද්ඝෝෂණයේ නියලි වතුකමිකරුවෝ පැවැසූහ.මෙවර පැවැත්වෙන පළාත් පාලන මැතිවරණයට ප්‍රථම තම වතු යායට පිවිසෙන මාර්ගය ප්‍රතිසංස්කරණය කර නොදුන්නොත් මෙවර වතු කරය නියෝජනය කරන කිසිදු දේශපාලඥයෙකුට ජන්දය ලබා නොදෙන බවද උද්ඝෝෂණයේ නියලි වතු කමිකරුවන් අවධාරණයකර සිටියේය.", "URL": "https://sinhala.adaderana.lk/news.php?nid=79857", "Category": null, "Parent URL": null}