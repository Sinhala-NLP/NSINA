{"Source": "Adaderana", "Timestamp": "November 12, 2012 02:49 pm", "Headline": "දෝෂාභියෝගයේ තේරීම්කාරක සභාවට විජිත හේරත්", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියට එරෙහිව ඉදිරිපත් කර ඇති දෝෂාභියෝගයට අදාළ ‍තේරීම්කාරක සභාව සඳහා ප්‍රජාතන්ත්‍රවාදි ජාතික සන්ධානයෙන් විජිත හේරත් මන්ත්‍රීවරයාගේ නම යෝජනා කර තිබේ. මෙම තේරීම්කාරක සභාව සඳහා ආණ්ඩු පක්ෂයෙන් නියෝජිතයින් 7 දෙනෙකු පසුගියදා නම් කරන ලදී. ඒ අනුව ආණ්ඩු පක්ෂය විසින් නම් කළ තේරීම්කාරක සභාවට විමල් වීරවංශ, රාජිත සේනාරත්න, ඩිලාන් පෙරේරා, අනුර ප්‍රියදර්ශන යාපා, නිමල් සිරිපාල ද සිල්වා හා සුසිල් ප්‍රේමජයන්ත යන අමාත්‍යවරුන් මෙන්ම නියෝජ්‍ය අමාත්‍ය නියෝමාල් පෙරේරා මහතා ද ඇතුළත්ය. කෙසේ වෙතත් එක්සත් ජාතික පක්ෂය අදාළ ‍තේරීම්කාරක සභාවට මේ දක්වා නියෝජිතයින් නම්කර නැත.", "URL": "https://sinhala.adaderana.lk/news.php?nid=29132", "Category": null, "Parent URL": null}