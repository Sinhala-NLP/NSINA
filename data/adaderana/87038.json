{"Source": "Adaderana", "Timestamp": "April 6, 2018 12:53 pm", "Headline": "සීනි මිශ්‍ර කරලා තේ නිෂ්පාදනය කරපු කර්මාන්ත ශාලාවලින් නිදහසට කරුණු විමසයි", "News Content": "‍සීනි මිශ්‍ර කර තේ නිෂ්පාදනය කරනු ලැබූ කර්මාන්ත ශාලාවලින් නිදහසට කරුණු විමසීමට පියවර ගෙන ඇති බව තේ මණ්ඩලය පවසයි. තේ නිෂ්පාදන තුළ සීනි අඩංගුවී ඇති බවට ලද තොරතුරු මත තේ කර්මාන්ත ශාලා වැටලීම් පසුගියදා සිදු කරනු ලැබූ බව තේ කොමසාරිස් ජයන්ත එදිරිසිංහ මහතා සඳහන් කළේය. කර්මාන්ත ශාලා 80ක පමණ එහිදී වැටලීම් සිදු කර ඇති අතර ඉන් 53කම තේ නිෂ්පාදන සඳහා සීනි අඩංගු වී ඇති බවට අනාවරණය වී තිබේ. අයි.එස්.ඕ 3720 අන්තර්ජාතික ප්රකමිතියට අනුව තේ නිෂ්පාදන සදහා කිසිඳු ආගන්තුක ද්‍රව්‍යක් ඇතුළත් නොවිය යුතු බව සඳහන්ය. නිදහසට කරුණු විමසීමෙන් අනතුරුව අදාළ කර්මාන්ත ශාලාවලට එරෙහිව තේ පාලන පනතට අනුව ක්‍රියාමාර්ග ගන්නා බව තේ කොමසාරිස් ජයන්ත එදිරිසිංහ මහතා සඳහන් කළේය.", "URL": "https://sinhala.adaderana.lk/news.php?nid=87038", "Category": null, "Parent URL": null}