{"Source": "Adaderana", "Timestamp": "November 5, 2010 08:26 am", "Headline": "පේරාදෙණිය සරසවියේ පීඨ 04 ක් සඳුදා යළි විවෘත කෙරෙයි", "News Content": "පේරාදෙණිය විශ්ව විද්‍යාලයේ තාවකාලිකව වසා දමා තිබූ පීඨ 04 ක් ලබන සඳුදා සිට යළි විවෘත කිරීමට තීරණය කර තිබේ. නේවාසිකාගාර සිසුන් ලබන ඉරිදා සිය නේවාසිකාගාර වලට වාර්තා කළ යුතු බව එම විශ්ව විද්‍යාලයේ උපකුලපති මහාචාර්ය සරත් අබේකෝන් මහතා පවසයි. විශ්ව විද්‍යාලයේ සිසුන් පිරිසක් අතර ඇතිවූ නොසන්සුන්කාරී තත්ත්වයක් හේතුවෙන් පසුගිය 21 වනදා විද්‍යා හා ඉංජිනේරු පීඨ වසා දැමුණි. ශාස්ත්‍ර පීඨය හා කෘෂි කර්ම පීඨය ද පසුගිය 29 වනදා වසා දැමීමට විශ්ව විද්‍යාල පාලනාධිකාරිය පියවර ගනු ලැබීය. මේ වනවිට සිදුවීම් කිහිපයක් සම්බන්ධව පේරාදෙණිය විශ්ව විද්‍යාලයේ සිසුන් 14 දෙනෙකු රක්ෂිත බන්ධනාගාර ගතකර සිටින අතර තවත් සිසුන් 7 දෙනෙකුගේ පන්ති තහනම් කර ඇත.", "URL": "https://sinhala.adaderana.lk/news.php?nid=11942", "Category": null, "Parent URL": null}