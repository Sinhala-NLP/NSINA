{"Source": "Adaderana", "Timestamp": "July 17, 2019 08:29 pm", "Headline": "රිෂාඩ්-නිරෝෂන් අගමැති ඉදිරියේ ගහගනී ", "News Content": "ජයට එරෙහි විශ්වාසභංග යෝජනා විවාදය පැවති දින අග්‍රාමාත්‍ය කාර්යාලය තුළදී හිටපු අමාත්‍ය රිෂාඩ් බදියුදීන් සහ රාජ්‍ය අමාත්‍ය නිරෝෂන් පෙරේරා මහතා අතර ගැටුමක් ඇතිවුණු බවට පැතිර යන ප්‍රචාරයන් සම්බන්ධයෙන් මාධ්‍යවේදීන් රාජ්‍ය අමාත්‍ය නිරෝෂන් පෙරේරා මහතාගෙන් අද(17) විමසීමක් කළේය. “ප්‍රශ්නය:- විශ්වාසභංගය සම්බන්ධයෙන් ඡන්දය විමසන දවසේදී ඔබතුමායි රිෂාඩ් බදියුදීන් අමාත්‍යතුමායි අතර මොකක්හරි රණ්ඩුවක් එහෙම වුණාද? ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය නිරෝෂන් පෙරේරා මහතා:- මං හිතන්නේ ප්‍රසිද්ධියේ වුණ දෙයක් නෙමෙයි. ඒ හින්දා අපි අදහසක් පළ නොකර ඉන්න එක තමයි මගේ ප්‍රතිපත්තිය වෙලා තියෙන්නනේ. ප්‍රශ්නය:- ඒ කියන්නෙ එහෙම දෙයක් වුණා කියන එක ඇත්තක් ? රාජ්‍ය අමාත්‍ය නිරෝෂන් පෙරේරා මහතා:- මම හැම වෙලාවෙම පාස්කු ප්‍රහාරය ගැන සාධාරණයක් ඉල්ලුවා. රිෂාඩ්ට එරෙහි විශ්වාසභංගයේදී මම කිව්වා. විමර්ෂණවලට ඉඩදී ඉල්ලා අස්වෙන්න කියලා. එතුමා ඉල්ලා අස්වුණා. ප්‍රශ්නය:-හැබැයි ඇමතිතුමා රනිල් වික්‍රමසිංහ මහත්මයා කියනවා බුද්ධි අංශ තොරතුරු අනුව කිසි අවුලක් නෑ ඒක නිවැරදියි කියන කතාව. දැන් ඒ වගේම ඔහු අමාත්‍යධුර භාර ගන්නත් හදනවා. රාජ්‍ය අමාත්‍ය නිරෝෂන් පෙරේරා මහතා:- රහස් පොලිස් වාර්තා ගැන අගමැති එක්ක සාකච්ඡාවේදී. ඒ ගැන කතෝලික සභාව දැනුවත් කරන බව කිව්වා“", "URL": "https://sinhala.adaderana.lk/news.php?nid=114376", "Category": null, "Parent URL": null}