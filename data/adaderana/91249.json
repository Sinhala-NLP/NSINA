{"Source": "Adaderana", "Timestamp": "June 21, 2018 11:34 am", "Headline": "ගංවතුරෙන් ලක්ෂ 8ක් අවතැන්-21 ක් මරුට", "News Content": "ඉන්දියාවේ ඇසෑම් ප්‍රාන්තයට බලපා ඇති ගංවතුර තත්ත්වය හේතුවෙන් ලක්ෂ අටක පමණ පිරිසක් අවතැන්ව සිටියි. ගංවතුර සහ නායයෑම් හේතුවෙන් මියගිය පුද්ගලයින් ගණන 21 දෙනෙකු දක්වා ඉහළ ගොස් ඇති බවද සඳහන් වෙයි. ඇසැම් ප්‍රාන්තයට ඇඳ හැලෙන ධාරාණිපාත වර්ෂාවත් සමඟ ගංවතුර සහ නායයෑම් තත්ත්වයක් හටගෙන තිබේ. බ්‍රහ්මපුත්‍ර ගංගාවේ ඉවුරු පුපුරායාමෙන් එම ප්‍රාන්තයේ ගම්මාන 1500ක් පමණ ජලයෙන් යටවී ඇති බව වාර්තා වෙයි. ගංවතුරට යටවීමෙන් නිවාස ඇතුළු දේපළ රැසක් මුළුමනින්ම විනාශවී ඇති බවත් සඳහන් වෙයි. අයහපත් කාලගුණයෙන් විපතට පත් ජනතාව සහන කඳවුරු වෙත යොමු කිරීමටද බලධාරීන් පියවර ගෙන තිබේ.", "URL": "https://sinhala.adaderana.lk/news.php?nid=91249", "Category": null, "Parent URL": null}