{"Source": "Adaderana", "Timestamp": "May 2, 2012 05:10 pm", "Headline": "තැන් දෙකකින් නාඳුනන මළ සිරුර දෙකක්", "News Content": "කොච්චිකඩේ මුරුනාත මාඔය ඉවුරේ තිබී නාඳුනන පුද්ගලයෙකුගේ මළ සිරුරක් හමුවී තිබේ. අද (02) පෙරවරුවේ එම මළ සිරුර සොයා ගන්නා විටත් දැඩි ලෙස නරක් වී තිබු බව කොච්චිකඩේ පොලිසිය සඳහන් කරයි. මීගමුව මහේස්ත්‍රාත්වරයා මළ සිරුර පිළිබඳ මහේස්ත්‍රාත් පරීක්ෂණය සිදුකර ඇති අතර පශ්චාත් මරණ පරීක්ෂණය සඳහා දේහය මීගමුව රෝහලේ මෘත ශරීරා‍ගාරයේ තැන්පත් කර ඇත. මේ අතර ඇතිමලේ වට්ටාරම වැවට පහළ විලඔය ආසන්නයේ තිබී තවත් පුද්ගලයෙකුගේ මළ සිරුරක් හමුවී ඇති බව ඇතිමලේ පොලිසිය ප්‍රකාශ කරයි. මියගිය පුද්ගලයා කවුරුන්ද යන්න මෙතෙක් අනාවරණය වී නොමැති අතර සිද්ධිය සම්බන්ධයෙන් ඇතිමලේ පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=23970", "Category": null, "Parent URL": null}