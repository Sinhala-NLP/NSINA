{"Source": "Adaderana", "Timestamp": "March 9, 2016 12:14 pm", "Headline": "මලයාසියාවේ ආරක්ෂාවට ලංකාවෙන් ගන්න එපාලු", "News Content": "මලයාසියාවේ ආරක්ෂක කටයුතු සඳහා ශ්‍රී ලංකාවේ හිටපු ආරක්ෂක අංශ සාමාජිකයින් එක්කර නොගන්නා ලෙස මලයාසියානු ඉන්දීය කොංග්‍රස් පක්ෂය පවසයි.ආරක්ෂක සහ මානව හිමිකම් හේතූන් සැලකිල්ලට ගනිමින් ශ්‍රී ලාංකික හිටපු යුධ හමුදා සාමාජිකයින් මලයාසියාවේ ආරක්ෂක කටයුතු සඳහා එක්කර නොගන්නා ලෙස එම කොංග්‍රසයේ තරුණ කටයුතු ප්‍රධානී සී.ශිවරාජ් පවසා ඇත.පසුගියදා විදෙස් මාධ්‍ය වෙත අදහස් දක්වමින් මලයාසියානු නියෝජ්‍ය ස්වදේශ කටයුතු අමාත්‍ය ඩටුක් නූර් ජස්ලාන් මොහොමඩ් මහතා පවසා සිටියේ ඉදිරියේ දී මලයාසියාවේ ආරක්ෂක කටයුතු සඳහා ශ්‍රී ලංකා රජයෙන් ආරක්ෂක අංශ සාමාජිකයින් ලබාගැනීමට බලාපොරොත්තු වන බවයි.මේ වන විට මලයාසියාවේ ආරක්ෂක කටයුතු සඳහා නේපාලයෙන් පමණක් ආරක්ෂක භටයින් ලබාගන්නා අතර එම ආරක්ෂක භටයින් සංඛ්‍යාව ප්‍රමාණවත් නොවීම හේතුවෙන් මෙලෙස ශ්‍රී ලංකාවෙන් ද ආරක්ෂක අංශ සාමාජිකයින් ලබාගැනීමට තීරණය කළ බව මලයාසියානු නියෝජ්‍ය ස්වදේශ කටයුතු අමාත්‍යවරයා පවසා සිටියේය.විශේෂයෙන්ම ශ්‍රී ලංකාව වැනි ආරක්ෂක පසුබිමක් සහිත රටකින් ආරක්ෂක භටයින් ලබාගැනීම ඉතා හොඳ තත්ත්වයක් බව ජස්ලාන් මොහොමඩ් මහතා එහිදි සඳහන් කර සිටියේය.එහෙත් මලයාසියානු ඉන්දීය කොංග්‍රස් පක්ෂය මීට දැඩි විරෝධය පළ කර සිටියි.ඔවුන් වැඩිදුරටත් පවසා සිටියේ නේපාලයෙන් පමණක් ආරක්ෂක භටයින් ලබාගැනීමට කටයුතු කරන ලෙසයි.", "URL": "https://sinhala.adaderana.lk/news.php?nid=58020", "Category": null, "Parent URL": null}