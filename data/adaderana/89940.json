{"Source": "Adaderana", "Timestamp": "May 28, 2018 09:51 am", "Headline": "මෝටර් රථයක් ප්‍රපාතයට පෙරළෙයි ", "News Content": "හැටන් සිට කොළඹ දක්වා ධාවනය වු බවට සැක කෙරෙන මෝටර් රථයක් මාර්ගයෙන් ඉවතට පැන අඩි 25 ක් පමණ ප්‍රපාතයකට පෙරළී අනතුරක් සිදුව ඇති බව හැටන් පොලීසිය පවසයි. ඊයේ(27) රාත්‍රි 9 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ හැටන් කුයිල් වත්ත ප්‍රදේශයේදීය. අධික වේගයෙන් ධාවනය වී ඇති මෝටර් රථය මාර්ගයේ සංඥ කුළුණක ගැටි මාර්ගයෙන් ඉවතට පැන මෙම අනතුර සිදු වි ඇති බවත්, මොටර් රථයේ ගමන් ගත් අය අනතුර පිළිබඳ පොලීසියට වාර්තා නොකොට අතුරුදහන් වි ඇති බව අනතුර පිළිබඳ පරික්ෂණ පවත්වන හැටන් පොලීසිය සඳහන් ක‍ළේය. අනතුරට පත් මෝටර් රථය තුළ මත් පැන් ටින් කිහිපයක්ද තිබෙන අතර මෝටර් රථය ධාවනය කළ රියදුරා සහ මෝටර් රථය තුළ ගමන් ගත් අය මත්පැන් පානය කර සිටින්නට ඇති බව අනතුර පිළිබඳ පරික්ෂණ පවත්වන හැටන් පොලීසිය සැක කරයි. අනතුරින් මොටර් රථයට දැඩි අලාභ හානි සිදු වී ඇති බව පොලීසිය පවසයි.", "URL": "https://sinhala.adaderana.lk/news.php?nid=89940", "Category": null, "Parent URL": null}