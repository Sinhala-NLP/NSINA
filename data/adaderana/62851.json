{"Source": "Adaderana", "Timestamp": "August 7, 2016 04:56 pm", "Headline": "  අනධ්‍යයන සාකච්ඡාව අවලංගුයි", "News Content": "විශ්වවිද්‍යාල අනධ්‍යයන කාර්යය මණ්ඩල ගැටළු සම්බන්ධයෙන් අද(07) දිනයේ පැවැත්වීමට නියමිතව තිබූ සාකච්ඡාව අවලංගු කර තිබේ.උසස් අධ්‍යාපන රාජ්‍ය අමාත්‍යවරයා සමග අද දිනයේ සාකච්ඡාවකට සහභාගී වන ලෙස ඊයේ(06) දිනයේ දුරකථනයෙන් දැනුම්දීමක් සිදු කළ බව විශ්වවිද්‍යාල ඒකාබද්ධ වෘත්තීය සමිති බල මණ්ඩලයේ සම සභාපති එඩ්වඩ් මල්වත්තගේ මහතා සඳහන් කළේය.කෙසේ වෙතත් එම සාකච්ඡාව නොවැළැක්විය හැකි හේතුවක් මත අද දිනයේ නොපැවැත්වෙන අතර එය හෙට (08) දිනයේ පවත්වන බවට උසස් අධ්‍යාපන රාජ්‍ය අමාත්‍යාංශය මගින් වෘත්තීය සමිති වෙත දැනුම්දීමක් සිදු කර ඇති බව සඳහන්ය.ඊයේ දිනයේ ද රාජ්‍ය අමාත්‍ය මොහාන් ලාල් ග්‍රේරු මහතා සමග විශ්වවිද්‍යාල අනධ්‍යන කාර්යය මණ්ඩල වෘත්තීය සමිති සාකච්ඡා කිහිපයක නිරත වූ අතර එම සාකච්ඡාවලදී වාචිකව යම් යම් එකඟතාවන්ට එළැඹි බව එඩ්වඩ් මල්වත්තගේ මහතා සඳහන් කළේය.", "URL": "https://sinhala.adaderana.lk/news.php?nid=62851", "Category": null, "Parent URL": null}