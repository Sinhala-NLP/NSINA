{"Source": "Adaderana", "Timestamp": "April 1, 2011 09:28 am", "Headline": "අලුත්  මන්ත්‍රීවරුන්ගේ ධූර කාලය ඇරඹෙයි", "News Content": "පළාත් පාලන ආයතනවලට අලුතින් පත්වූ මන්ත්‍රීවරුන්ගේ ධුර කාලය අදින් ආරම්භ වේ. පළාත් පාලන හා පළාත් සභා නියෝජ්‍ය අමාත්‍ය ඉන්දික බණ්ඩාරනායක මහතා සඳහන් කර සිටියේ ඒ අනුව පළාත් පාලන ආයතනවලට අලුතින් පත්වූ මන්ත්‍රීවරුන්ගේ ධුර කාලය අද සිට වසර 5 ක් දක්වා බලපැවැත්වෙන බවයි. මේ අතර ග්‍රාමීය හා නාගරික ප්‍රදේශ සංවර්ධනය කිරීම සඳහා ඉදිරි වසර කිහිපය තුළත් දැවැන්ත සංවර්ධන ක්‍රියාදාමයක් දියත් කිරීමට රජය සැලසුම් කර ඇති බව ද අමාත්‍යවරයා තවදුරටත් කියා සිටියේය.", "URL": "https://sinhala.adaderana.lk/news.php?nid=15201", "Category": null, "Parent URL": null}