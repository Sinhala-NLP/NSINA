{"Source": "Adaderana", "Timestamp": "October 2, 2018 09:47 am", "Headline": "යතුරුපැදිය පාලනයකර ගත නොහැකි වීමෙන්  1ක් මරුට", "News Content": "කොළඹ - අවිස්සාවේල්ල මාර්ගයේ මුල්ලේරියාව ප්‍රදේශයේ දී සිදුවු අනතුරකින් යතුරුපැදිකරුවෙකු මියගොස් තිබේ. යතුරුපැදිය පාලනය කරගත නොහැකිව පෙරළිගොස් බස් රථයක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු යතුරුපැදිකරු කොළඹ ජාතික රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ 41 හැවිරිදි මල්වාන ප්‍රදේශයේ පදිංචිව සිටි අයෙක්. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර මුල්ලේරියාව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97031", "Category": null, "Parent URL": null}