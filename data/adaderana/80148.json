{"Source": "Adaderana", "Timestamp": "November 19, 2017 06:10 am", "Headline": "උසස් පෙළ ටැබ් පරිගණක ප්‍රමාදවන ලකුණු", "News Content": "උසස්‌ පෙළ සිසුන්ට ටැබ් පරිගණක ලබාදීම තවදුරටත් ප්‍රමාද වන තත්ත්වයක්‌ උද්ගතව වී ඇති බව වාර්තා වේ. ටැබ් පරිගණක ටෙන්ඩරය ලබාදීම සම්බන්ධයෙන් පවතින ගැටළු සහගත තත්ත්වය මීට හේතු වී ඇත. ටැබ් යන්ත්‍ර ලක්‌ෂ 2 ක්‌ ගෙන්වීම සඳහා සුදුසුකම් ලැබූ සමාගමට එම ටෙන්ඩරය පිරිනැමීම එරෙහිව සමාගම් හයක්‌ ප්‍රසම්පාදන කොමිෂන් සභාවට විරෝධතා ඉදිරිපත් කර තිබේ. එම විරෝධතා සම්බන්ධයෙන් ප්‍රසම්පාදන කොමිෂන් සභාව පසුගිය 16 වැනිදා විරෝධතාකරුවන් සමඟ සාකච්ඡා කර ඇත. කොමිෂන් සභාවේ තීරණය ලැබෙන තෙක්‌ අමාත්‍යාංශයට කිසිඳු ක්‍රියාමාර්ගයක්‌ ගත නොහැකි නොහැකි බවද වාර්තා වේ.", "URL": "https://sinhala.adaderana.lk/news.php?nid=80148", "Category": null, "Parent URL": null}