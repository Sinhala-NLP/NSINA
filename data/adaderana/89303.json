{"Source": "Adaderana", "Timestamp": "May 17, 2018 10:43 pm", "Headline": "ශ්‍රීලනිප තාවකාලික නිලධාරී මණ්ඩලයක් ජුනි 03 පත්කිරීමට නියමිතයි", "News Content": "‍ජුනි මස 03 වැනිදා ශ්‍රී ලංකා නිදහස් පක්ෂයේ සියලු තනතුරු සඳහා තාවකාලිකව නව නිලධාරි මණ්ඩලයක් පත් කිරීමට තීරණය කර තිබේ. ශ්‍රී ලංකා නිදහස් පක්ෂයේ මධ්‍යම කාරක සභාව අද(17) රාත්‍රී පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වුණි. රාත්‍රී 7.00ට පමණ ආරම්භ වූ මධ්‍යම කාරක සභාව පැය 2.00කට අධික කාලයක් පැවති බව සඳහන්ය. එහිදී මෙම තීරණය ගෙන ඇති අතර මේ සම්බන්ධයෙන් අද දිනයේ දී සමස්ත ලංකා කාරකසභාව, මධ්‍යම කාරක සභාව සහ විධායක සභාව දැනුවත් කිරිමට ද නියමිතයි.", "URL": "https://sinhala.adaderana.lk/news.php?nid=89303", "Category": null, "Parent URL": null}