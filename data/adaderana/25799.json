{"Source": "Adaderana", "Timestamp": "July 15, 2012 03:22 pm", "Headline": "දෙබරවැව ගොඩනැගිලි ද්‍රව්‍ය වෙළඳසැලක ගින්නක්", "News Content": "තිස්සමහාරාම, දෙබරවැව ප්‍රදේශයේ පිහිටි ගොඩනැගිලි ද්‍රව්‍ය වෙළඳසැලක ගින්නක් හටගෙන තිබේ. අද(15) අලුයම මෙම ගින්න හටගෙන ඇති බව තිස්සමහාරාම පොලීසිය සඳහන් කරයි. ප්‍රදේශවාසීන්ගේ සහ වීරවිල ගුවන් හමුදා ගිනි නිවන ඒකකයේ සහය ඇතිව ගින්න මැඬපවත්වා ඇත. ගින්න ඇතිවීමට හේතුව මෙතෙක් අනාවරණය වී නොමැති අතර තිස්සමහාරාම පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25799", "Category": null, "Parent URL": null}