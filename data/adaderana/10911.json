{"Source": "Adaderana", "Timestamp": "September 17, 2010 09:11 am", "Headline": "ජනපති කොමිසම හෙට කිලිනොච්චියේ දී රැස්වෙයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසන් සභාව හෙට කිලිනොච්චියේ දී රැස්වේ. හෙට සහ අනිද්දා කොමිසම කිලිනොච්චියේ දී රැස්වන අතර ලබන 20 වැනිදා මුලතිවු හිදී රැස්වන බව එම කොමිසමේ ප්‍රකාශකයෙකු සඳහන් කළේය. එහිදී කොමිසම විසින් උතුරු පළාතේ මහජනතාවට අදහස් ඉදිරිපත් කිරීම සඳහා අවස්ථාව ලබාදී තිබේ. ස‍ටන් විරාම අසාර්ථක වීම ඇතුළු කරුණු කිහිපයක් සම්බන්ධයෙන් විමර්ශනය කිරීම සඳහා ජනාධිපතිවරයා ‍විසින් පත්කළ මෙම කමිටුව අවස්ථා කිහිපයකදී රැස්ව සාක්ෂි ලබාගැනීම සිදුකරනු ලැබීය.", "URL": "https://sinhala.adaderana.lk/news.php?nid=10911", "Category": null, "Parent URL": null}