{"Source": "Adaderana", "Timestamp": "August 21, 2019 10:52 pm", "Headline": "කාන්තා අයිතීන් ප්‍රවර්ධනයට සජිත්ගෙන් ශක්තිමත් ප්‍රඥප්තියක්", "News Content": "මෙරට කාන්තා අයිතීන් ප්‍රවර්ධනය සඳහා ශක්තිමත් ප්‍රඥප්තියක් පාර්ලිමේන්තුවට ඉදිරිපත් කරන බව අමාත්‍ය සජිත් ප්‍රේමදාස මහතා පවසයි. ඉන් පසු කාන්තාව සුරක්ෂා කිරීමේ ජාතික වැඩසටහනක් නිර්මාණය කරන බවද අමාත්‍යවරයා පෑවසීය. අමාත්‍යවරයා මේ බව සඳහන් කළේ දඹුල්ල ප්‍රෙද්ශයේ පැවති උත්සවයකට එක්වෙමින්. දඹුල්ල, ඇඹුල්අඹේ ඉදිකළ 258 වන ආදර්ශ ගම්මානය වන රන්දදගම ජනතා අයිතියට පත් කිරීම නිවාස, ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස මහතාගේ ප්‍රධානත්වයෙන් පසුගියදා සිදුකෙරුණි.", "URL": "https://sinhala.adaderana.lk/news.php?nid=117148", "Category": null, "Parent URL": null}