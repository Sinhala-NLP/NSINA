{"Source": "Adaderana", "Timestamp": "November 26, 2011 09:23 pm", "Headline": "පුත්තලම -මන්නාරම මාර්ගය වසා දමයි", "News Content": "පුත්තලම -මන්නාරම මාර්ගය තාවකාලිකව වසා දමා ඇති බව පුත්තලම ආපදා කළමනාකරණ මධ්‍යස්ථානය පවසයි. රාජාංගණය ජලාශයේ වාන් දොරටු විවෘත කිරීම නිසා කලා ඔයේ ජල මට්ටම ඉහළ ගොස් තිබීම මීට හේතුව බව එම මධ්‍යස්ථානය සඳහන් කරයි. අද(26) පස්වරුවේ රාජාංගණය ජලාශයේ වාන් දොරටු 06 ක් අඩි 04 බැගින් විවෘත කර තිබේ. මේ නිසා එළුවන්කුලම ප්‍ර දේශයේ දී පුත්තලම -මන්නාරම මාර්ගය අඩි 05 ක පමණ උසට ජලයෙන් යටවී ඇති බව පුත්තලම ආපදා කළමනාකරණ මධ්‍යස්ථානය පැවසීය. මෙසේ මාර්ගය ජලයෙන් යටවීමත් සමග රථවාහන ගමනාගමනයට බාධා පැමිණීම නිසා එම මාර්ගය තාවකාලිකව වසා දමා ඇත.", "URL": "https://sinhala.adaderana.lk/news.php?nid=20285", "Category": null, "Parent URL": null}