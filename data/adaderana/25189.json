{"Source": "Adaderana", "Timestamp": "June 20, 2012 07:47 pm", "Headline": "සාධාරණයක් නොලැබුණොත් අත්‍යවශ්‍යය සේවාවලින් ඉවත්වෙනවා", "News Content": "සිය වැටුප් ගැටලුව සම්බන්ධයෙන් හෙට දිනයේ කම්කරු කොමසාරිස්වරයා සමග විශේෂ සාකච්ඡාවක් පැවැත්වීමට නියමිත බව විශ්ව විද්‍යාල අනධ්‍යයන සේවකයින් පවසයි. අන්තර් විශ්ව විද්‍යාලයීය වෘත්තීය සමිති මහා සම්මේලනයේ සභාපති ආර්.එම්.චන්ද්‍රපාල මහතා කියා සිටියේ එම සාකච්ඡාවෙන් ද සිය ගැටලුවට විසඳුම් නොලැබු‍ණහොත් අත්‍යවශ්‍යය කටයුතුවලින් පවා ඉවත් වන බවයි. කොළඹ අද පැවති උද්ඝෝෂණයකට එක්වෙමින් චන්ද්‍රපාල මහතා මේ අදහස් පළ කළේය. එසේම හෙට දවසේ ඉල්ලීම් සම්බන්ධයෙන් සාධාරණ විසඳුමකට එනවානම් ඊළඟ දිනයේ සිට රාජකාරි නිසි ලෙස ඉටුකරන්නට සූදානම් බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=25189", "Category": null, "Parent URL": null}