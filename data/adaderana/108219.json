{"Source": "Adaderana", "Timestamp": "April 19, 2019 11:58 am", "Headline": "මෝටර් රථයේ ගැටී පදිකයෙක් ජීවිතක්ෂයට", "News Content": "කොළඹ-අවිස්සාවේල්ල මාර්ගයේ හංවැල්ල නගරය ආසන්නයේ දී මෝටර් රථයක ගැටී පදිකයෙකු මියගොස් තිබේ. අනතුරින් බරපතළ තුවාල ලැබු එම පුද්ගලයා අවිස්සාවේල්ල රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. මියගොස් ඇත්තේ කොස්ගම ප්‍රදේශයේ පදිංචි 40 හැවිරිදි අයෙක්. ඊයේ(18) මධ්‍යම රාත්‍රියේ සිදු වු අනතුර සම්බන්ධයෙන් මෝටර් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=108219", "Category": null, "Parent URL": null}