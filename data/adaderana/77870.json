{"Source": "Adaderana", "Timestamp": "September 22, 2017 08:24 am", "Headline": "ඇමෙරිකාවේදී නේපාල අගමැති ජනපති මෛත්‍රී පසසයි", "News Content": "සාර්ක් සංවිධානයේ කටයුතු පිළිබඳ ශ්‍රී ලංකා ජනාධිපති මෛත්‍රීපාල සිරිසේන මහතාගේ කැපවීම සුවිශේෂි වන බව නේපාල අග්‍රාමාත්‍ය ෂෙර් බහදූර් දෙව්බා මහතා පැවැසීය.ඔහු පෙන්වා දෙන්නේ ශ්‍රී ලංකාවට අවශ්‍ය සෑම අවස්ථාවකම සහය ලබාදීමට නේපාලය සූදානමින් සිටින බවයි.එක්සත් ජාතීන්ගේ මහා මණ්ඩලයේ 72 වන සැසිවාරය සදහා සහභාගීවිමට අමෙරිකාවට ගිය ජනාධිපති මෛත්‍රීපාල සිරිසේන මහතා ඊයේ(21) රාත්‍රියේ නිව්යෝර්ක් නුවරදී නේපාල අගමැතිවරයා හමුවූ අවස්ථාවේ දී ඔහු මේ බව සදහන් කර ඇත.දකුණු ආසියානු කටයුතු පිළිබඳව එක්ව කටයුතු කිරිමට ඇති පොදු සංවිධානය වන සාර්ක් සංවිධානයේ කටයුතු අඛන්ඩව ගැටළුවකින් තොරව ඉදිරියට පත්වාගෙන යාමේ අවශ්‍යතාව මෙහිදී ජනාධිපතිවරයා පෙන්වා දී තිබේ.ශ්‍රීලංකාව සහ නේපාලය අතර ආර්ථීක වෙ‍ෙළද මෙන්ම ආගමික සහ සංස්කෘතික සබඳතා ද නව ප්‍රවේෂයන් ඔස්සේ ඉදිරියට ගෙනයාම පිළිබඳව මෙහිදී දීර්ඝ වශයෙන් සාකච්ඡා වූ බව ජනාධිපති මධ්‍ය අංශය සදහන් කළේය.ලබන ඔක්තෝබර් මාසයේදී තමන් නේපාලයේ සංචාරයක නිරතවිමට අපේක්ෂා කරන බව ද ජනාධිපති මෛත්‍රීපාල සිරිසේන මහතා නේපාල අග්‍රාමාත්‍යවරයාට පවසා ඇත.මේ අතර ඊයේ පස්වරුවේ ජනාධිපතිවරයා අමෙරිකානු එක්සත් ජනපදයේ දේශපාලන කටයුතු පිළිබඳ සහකාර රාජ්‍ය ලේකම් තෝමස් ෂැනන් මහතා හමුවී සාකච්ඡා පවත්වා ඇති බව වාර්තා වේ.", "URL": "https://sinhala.adaderana.lk/news.php?nid=77870", "Category": null, "Parent URL": null}