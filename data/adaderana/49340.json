{"Source": "Adaderana", "Timestamp": "February 14, 2015 08:43 am", "Headline": "අත්හිටවු ජල සැපයුම අද පස්වරුවේ යථා තත්ත්වයට ", "News Content": "නඩත්තු කටයුත්තක් හේතුවෙන් කොළඹ ප්‍රදේශ කිහිපයක අත්හිටවු ජල සැපයුම යථා තත්ත්වයට පත්කිරිම අද(14) පස්වරු 3.00 පමණ වන විට සිදුවනු ඇති බව ජාතික ජලසම්පාදන හා ජලාපවහන මණ්ඩලය පවසයි.ඊයේ රාත්‍රී 09.00යේ සිට ජල සැපයුම අත්හිටුවූ බව එම මණ්ඩලය සඳහන් කරයි. මොරගස්මුල්ල, රාජගිරිය, නාවල, ඔබේසේකරපුර, බණ්ඩාරනායකපුර, පාර්ලිමේන්තු මාර්ගයේ ඇතුල්කොට්ටේ මංසන්ධියේ සිට ආයුර්වේද මන්සන්ධිය දක්වා වන ප්‍රදේශ වලට ජල සැපයුම අත්හිටුවා තිබේ.එමෙන්ම නාවල පාරේ රාජගිරිය සිට විවෘත විශ්වවිද්‍යාලය දක්වා ප්‍රධාන මාර්ගය සහ ඊට සම්බන්ධ සියළු අතුරු මාර්ග වල ද ඊයේ රාත්‍රී සිට අද පස්වරු 3.00 දක්වා අදාළ සැපයුම අත්හිටුවා ඇති බව සඳහන්ය.", "URL": "https://sinhala.adaderana.lk/news.php?nid=49340", "Category": null, "Parent URL": null}