{"Source": "Adaderana", "Timestamp": "February 15, 2019 12:10 pm", "Headline": "දකුණු අප්‍රිකානු කාන්තා කණ්ඩායමට ලකුණු 30ක ජයක්", "News Content": "සංචාරක ශ්‍රී ලංකා කාන්තා කණ්ඩායම සමඟ පැවති දෙවන එක්දින ක්‍රිකට් තරඟයෙන් ලකුණු 30ක ජයක් හිමිකර ගැනීමට දකුණු අප්‍රිකානු කාන්තා කණ්ඩායම සමත්ව තිබේ. තරඟයේ කාසියේ වාසිය දිනූ ශ්‍රී ලංකා කණ්ඩායමේ නායිකා චමරි අතපත්තුගේ ආරාධනයෙන් ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර 50තුළ කඩුලු 07ක් දැවී ලකුණු 268 ක් ලබා ගත්තේය. තරඟයට වර්ෂාවෙන් බාධා පැමිණීම හේතුවෙන් ශ්‍රී ලංකා කාන්තා කණ්ඩායමට ජයග්‍රහණය සඳහා පන්දුවාර 47ක් තුළ ලකුණු 262ක ඉලක්කයක් හිමිවිය. කෙසේවෙතත් පන්දුවාර 46යි පන්දු 02ක් තුළ සියළු දෙනා දැවී ඔවුන්ට ලබාගත හැකි වූයේ ලකුණු 231ක් පමණයි. ශ්‍රී ලංකා ඉනිම වෙනුවෙන් චමරි අතපත්තු ලකුණු 94ක් ලබා ගැනීමට සමත් විය.", "URL": "https://sinhala.adaderana.lk/news.php?nid=104376", "Category": null, "Parent URL": null}