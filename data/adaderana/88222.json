{"Source": "Adaderana", "Timestamp": "April 28, 2018 10:05 pm", "Headline": "හෙරොයින් සමඟ පුද්ගලයෙක් අත්අඩංගුවට", "News Content": "පෑලියගොඩ, දරමඩුවත්ත ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. පෑලියගොඩ දිසා අපරාධ කොට්ඨාසයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී හෙරොයින් ග්‍රෑම් 02යි මිලිග්‍රෑම් 50ක් පොලීසිය විසින් සොයාගෙන තිබේ. සැකකරු පෑලියගොඩ, ගොඩකදුරුවත්ත ප්‍රදේශයේදී පදංචි 54 හැවිරිදි පුද්ගලයෙකි. අත්අඩංගුවට ගත් සැකකරු අළුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=88222", "Category": null, "Parent URL": null}