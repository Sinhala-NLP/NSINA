{"Source": "Adaderana", "Timestamp": "December 16, 2011 09:41 am", "Headline": "අකුරැස්සේ වෙඩි තැබීමකින් පුද්ගලයෙක් මියයයි", "News Content": "අකුරැස්ස, මීගහහේන, දෙදියගල, මාලිදුව නිවසක දී පුද්ගලයෙකුට නාඳුනන අයෙකු විසින් වෙඩි තැබීම හේතුවෙන් එම පුද්ගලයා මරණයට පත්ව ඇත. ඊයේ(15) රාත්‍රී 10 ට පමණ මෙම වෙඩි තැබීම සිදුව ඇති බව පොලිසිය පවසයි. වෙඩි තැබීමට ලක්වූ පුද්ගලයා මාතර රෝහලට ඇතුළත් කිරිමෙන් පසු අද(16) අලුයම මරණයට පත්ව ඇති බව ද පොලිසිය සඳහන් කරයි. මරණකරු වයස අවුරුදු 41 ක් වූ මාදුරුප්පු හේවගේ සුසන්ත නැමති මිගහහේන, ගල්ලලදෙනිය, වැලිතැටිය ප‍්‍රදේශයේ පදිංචිකරුවෙකි. වෙඩිතැබූ පුද්ගලයෙකු පිළිබඳ මෙතෙක් තොරතුරු අනාවරණය වි නොමැති බව ද පොලිසිය පැවසීය. මෘත ශරිරය දැනට මාතර රෝහලේ මෘත ශරිරාගාරයේ තබා ඇති අතර අකුරැස්ස පොලිසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=20723", "Category": null, "Parent URL": null}