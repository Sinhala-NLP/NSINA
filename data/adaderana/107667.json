{"Source": "Adaderana", "Timestamp": "April 9, 2019 09:01 am", "Headline": "පුත්තලම රජයේ රෝහල්වල සුළු සේවකයින්ට 11 12 අසනීප වෙයි", "News Content": "පුත්තලම දිස්ත්‍රික්කයේ රජයේ රෝහල් වල සේවය කරන උපසම්ථායකයින්, සුළු සේවකයින් සහ කම්කරුවන් ලබන එළඹේන 11 සහ 12 යන දෙදින අසනීප නිවාඩු වාර්තා කරනබව ශ්‍රී ලංකා ජනරජ සෞඛ්‍ය සේවා සංගමයේ වයඹ පළාත් ප්‍රධාන සංවිධායක උපාලි සදසිරි මහතා සදහන් කරයි. අප්‍රේල් මාසයේ වැටුප සමඟ ලැබිය යුතු උත්සව අත්තිකාරම් සහ පසුගිය පෙබරවාරි මාසය සඳහා වන අතිකාල දීමනා ගෙවීමට බලධාරීන් කටයුතු නොකිරීම මෙම තත්ත්වයට හේතුව බවද ඒ මහතා පවසයි. වයඹ පළාත් සෞඛ්‍ය අමාත්‍යාංශය විසින් කුරුණෑගල දිස්ත්‍රික්කයේ සේවය කරන උපස්ථායකයින්,සුඵසේවකයින් සහ කම්කරුවන්ට උත්සව අත්තිකාරම් සහ පෙබරවාරි මස අතිකාල දීමනා ලබා දී ඇති නමුත් පුත්තලම දිස්ත්‍රික්කයේ සේවය කරන 2500 ක් පමණ වන තම සාමාජිකයින්ට පමණක් එම දීමනා හිමිවී නොමැති බවද ඒ මහතා ප්‍රකාශ කරයි. පුත්තලම දිස්ත්‍රික් නියෝජ්‍ය සෞඛ්‍ය සේවා අධ්‍යක්ෂකවරියගෙන් මේ සම්බන්ධයෙන් ඔවුන් විමසු බවට එවිට ඔහු අදාල දීමන ලබා දීමට මුදල් නොමැති බව පැවසු බවත් උපාලි සදසිරි මහතා සදහන් කරයි. මුදල් නොමැති නම් කුරුණෑගල දිස්ත්‍රික්කයේ ගෙවීම් සිදු කිරීමට හැකියාව ඇත්තේ කුමන ආකාරයකටද යන්න ගැටළුවක් බවද හෙතෙම කියා පවසයි. මේ සම්බන්ධයෙන් මාධ්‍යෙව්දින්වයඹ පළාත් සෞඛ්‍ය සේවා අධ්‍යක්ෂක වෛද්‍ය එන්.ෆරීඩ් මහතාගෙන් විමසීමක් කර ඇත එහිදි අදහස් දැක්වු වෛද්‍ය එන්.ෆරීඩ් මහතා , \"උත්සව අත්තිකාරම් ගෙවීම සදහා රුපියල් මිලියන 32 ක් මේ වන විට මුදා හැර තිබෙනවා.රජයේ අය වැය ඉදිරිපත් කිරීම ප්‍රමාද වීම නිසා අපිට මුදල් තවම ලැබුනේ නැහැ. ඒ නිසා පෙබරවාරි මාසයේ අතිකාල දීමනා ලබා දීම හැකියාවක් නැහැ.පුත්තලමට ගෙවීම් නොකර කුරුණෑගල දිස්ත්‍රික්කයට පමණක් ලබා දී ඇති ප්‍රකාශය ප්‍රතික්ෂේප කරනවා. මේ මාසේ අවසන් වීමට පෙර අතිකාල දීමනා ගෙවීමට හැකි වේවි කියා මා විශ්වාස කරනවා.\"", "URL": "https://sinhala.adaderana.lk/news.php?nid=107667", "Category": null, "Parent URL": null}