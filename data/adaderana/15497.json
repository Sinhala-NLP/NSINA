{"Source": "Adaderana", "Timestamp": "April 16, 2011 08:56 am", "Headline": " දියේ ගිලීමෙන් මරණ දෙකක්..!", "News Content": "මාතර පොල්හේන ‍ප්‍රදේශයේ මුහුදේ දිය නෑමට ගිය පුද්ගලයෙකු දියේ ගිලී ජීවිතක්ෂයට පත් වී තිබේ. ඊයේ පස්වරුවේ මෙම අනතුර සිදු වී ඇති බව මාතර පොලිසිය ප්‍රකාශ කරයි. අනතුරින් මිය ගොස් ඇත්තේ 20 හැවිරිදි දෙවිනුවර ප්‍රදේශයේ පදිංචිකරුවෙකි. මේ අතර ගලේවෙල දේවහූව ජලාශයේ දිය නෑමට ගිය පාසැල් සිසුවෙකු දියේ ගිලී අතුරුදහන් වී තිබේ. ගලේවෙල පොලිසිය හා ප්‍රදේශවාසීන් එක්ව එම සිසුවාගේ මෘත ශරීරය සෙවීමේ කටයුතු සිදු කරන බව පොලිසිය ප්‍රකාශ කරයි. බදුල්ල , බදුලුසිරිගම ප්‍රදේශයේ නිවසක් කඩා වැටීමෙන් සිදු වූ අනතුරකින් ද පුද්ගලයෙකු ජීවිතක්ෂයට පත්වී තිබේ. නායයාම් හා ගිලාබැසීමේ අවදානමක් හේතුවෙන් පසුගිය දා මෙම නිවසේ සිටි පුද්ගලයින් වෙනත් ස්ථානයක පදිංචියට ගොස් තිබුණි. ඊයේ දහවල් මෙම නිවසේ හිමිකරු නිවස බැලීම සඳහා යළි පැමිණි අවස්ථාවේ දී මෙම අනතුර සිදු වී ඇති බව පොලිසිය පවසයි.", "URL": "https://sinhala.adaderana.lk/news.php?nid=15497", "Category": null, "Parent URL": null}