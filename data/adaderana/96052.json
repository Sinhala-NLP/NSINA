{"Source": "Adaderana", "Timestamp": "September 13, 2018 04:30 pm", "Headline": "එකම කඩේ දෙපාරක් කඩපු හොරෙක්-CCTV දර්ශන සහිතයි", "News Content": "එකම වෙළඳසැල දෙවරක කඩා මුදල් දුරකථන පෙරගෙවුම් කාඩ්පත් හා සිගරට් සොකරම් කළ 36 හැවිරිදි පුද්ගලයෙක් සී.සී.ටී.වි දර්ශන අනුව අත්අඩංගුවට ගැනීමට හල්දුම්මුල්ල පොලීසිය සමත් වූ බව අද දෙරණ වාර්තාකරු පවසයි. හල්දුම්මුල්ල අමිල ගම වෙළදසැලක් මෙසේ කඩාතිබු අතර මීට වසර 4 කට පෙර හපුතලේ හෝටලයක සොකරකමකට ගිය අවස්ථාවේ එහි හිමිකරු ඝාතනය කර ඇතිබවටද සැකකරුට නඩුවක් ද පවතින බව වාර්තා වෙයි. සැකකරු සැකපිට අත්අඩංගුවට ගෙන සි.සි.ටී.වි දර්ශන හා සැසදීමේ ඔහුගේ අතේ කොටා ඇති පච්චයකින් එම පුද්ගලයා බව සනාථ කර ගෙන ඇති අතර පසුව ඔහු වරද පිළිගත් බවත් පොලිසිය පවසයි සිද්ධිය සම්බන්ධයෙන් හල්දුම්මුල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96052", "Category": null, "Parent URL": null}