{"Source": "Adaderana", "Timestamp": "February 2, 2010 11:09 am", "Headline": "වන්නියලැ ඇත්තන්ට මරණ තර්ජන නෑ", "News Content": "වැදි නායක ඌරුවරිගේ වන්නිල ඇත්තන්ට මරණීය තර්ජන එල්ල කිරීම සම්බන්ධයෙන් මහියංගණ මහේස්ත්‍රාත් අධිකරණය හමුවේ පැවති නඩුව සමථයකට පත් ව තිබේ. දඹානේ තැපැල්කරුවෙකු විසින් මෙම මරණීය තර්ජනය එල්ල කළ බවට මහේස්ත්‍රාත් අධිකරණය හමුවේ චෝදනා ගොනු කර තිබුණි. අද පැවති නඩු විභාගයේ දී සැකකරු විවෘත අධිකරණය හමුවේ සඳහන් කළේ වරද පිළිගන්නා අතර සාමදානය වීමට තමන් කැමති බවයි. මෙහි දී පැමිණිලි පාර්ශවය සඳහන් කරනු ලැබුවේ වන්නිල ඇත්තන්ට හෝ ඔහුගේ පවුලේ කිසිම සාමාජිකයෙකුට බිය වැද්දීමක් හෝ තර්ජනය කිරීමක් මින් ඉදිරියට නොකරන බවට විත්තිකරු අධිකරණය හමුවේ ප්‍රතිඥා දිය යුතු බවයි. ඒ අනුව විත්තිකරු අදාළ කොන්දේසි වලට එකඟ වීමෙන් අනතුරුව නඩුව සමථයකට පත් කිරීමට මහියංගණ මහේස්ත්‍රාත් රුවන්තිකා මාරපන මහත්මිය තීරණය කළාය.", "URL": "https://sinhala.adaderana.lk/news.php?nid=6421", "Category": null, "Parent URL": null}