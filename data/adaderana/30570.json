{"Source": "Adaderana", "Timestamp": "January 7, 2013 06:19 pm", "Headline": "වැස්සට පාර කැඩිලා", "News Content": "(හානියට පත්ව ඇති මාර්ගය - ඡායා රූ - ජූඩ් සමන්ත) මාදම්පේ ප්‍රදේශීය ලේකම් කොට්ඨාසයේ මනක්කුලම සිට මිරිස්වත්ත දක්වා දිවෙන මාර්ගයේ කොටසක් කඩා වැටී ඇතත් එය යථා තත්ත්වයට පත් කිරීමට වගකිව යුත්තන් මෙතෙක් පියවර ගෙන නැතැයි අප වාර්තාකරු පවසයි. ඉකුත් දිනවල පැවති ගංවතුර අවස්ථාවේදී මෙම මාර්ගය කැඩී ගොස් තිබේ. මිරිස්වත්ත ගම්මානය තුළ පවුල් 50 කට වැඩි පිරිසක් පදිංචිවී සිටින අතර ඔවුන්ගේ ගමනා ගමන කටයුතුවලට මේ නිසා බාධා එල්ලවි ඇත. පා පැදියේ සිට ඉහලට ඇති කිසිම වාහනයක් මෙම මාර්ගයේ ගමන් කරන්නට නොහැකි තත්ත්වයක් උදාවී ඇති බව ගම්වාසීහූ කියති. මේ සම්බන්ධයෙන් මෙම මාර්ගය අයත් වන හලාවත ප්‍රාදේශීය සභාවට දැන්වුවත් මෙතෙක් කිසිදු ප්‍රතිචාරයක් දක්වා නැති බවද ගම්වාසීන් කියයි.", "URL": "https://sinhala.adaderana.lk/news.php?nid=30570", "Category": null, "Parent URL": null}