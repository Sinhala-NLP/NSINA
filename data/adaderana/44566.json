{"Source": "Adaderana", "Timestamp": "July 10, 2014 10:49 am", "Headline": "කවුඩුල්ල රක්ෂිතයේ අක්කර 150ක් අළු", "News Content": "කවුඩුල්ල රක්ෂිතයට අයත් කැලෑ ප්‍රදේශයක හටගත් ගින්නකින් අක්කර 150 ක් පමණ භූමි ප්‍රදේශයක් විනාශ වී තිබේ. මින්නේරියල රෝටවැව රත්මලේ, පළුවර්ධන මාර්ගයට ආසන්න කැලෑ ප්‍රදේශයේ ඊයේ පස්වරුවේ මෙම ගින්න හටගෙන ඇති බව සඳහන්ය. ඒ අනුව මින්නේරිය පොලිස් ස්ථානයේ නිලධාරින්, යුධහමුදාව, වනජීවි නිලධාරීන් සහ ප්‍රදේශවාසින් එක්ව ගින්න මැඩපවත්වා තිබේ. සිද්ධිය සම්බන්ධයෙන් මින්නේරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44566", "Category": null, "Parent URL": null}