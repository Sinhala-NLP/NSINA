{"Source": "Adaderana", "Timestamp": "February 14, 2010 10:14 am", "Headline": "කාත්තන්කුඩියෙන් කාන්තා මළ සිරුරක්", "News Content": "කාත්තන්කුඩි නාවල්අඩි ප්‍රදේශයේ කැළෑවක් තුළ තිබී කාන්තා මළ සිරුරක් සොයා ගෙන තිබේ. කාන්තන්කුඩි පොලිසියට ලැබුණු තොරතුරකට අනුව මෙම මළ සිරුර සොයා ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. මෙම කාන්තාවගේ ගෙළ කපා ඝාතනය කර තිබූ බව පොලිසිය පවසයි. වයස අවුරුදු 26 ක් පමණ වන මෙම කාන්තාව නාවල්අඩි ප‍්‍රදේශයේම පදිංචිකාරියක් බව ද වාර්තා වේ. කාත්තන්කුඩි පොලීසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=6686", "Category": null, "Parent URL": null}