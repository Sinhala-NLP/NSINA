{"Source": "Adaderana", "Timestamp": "January 1, 2017 05:15 pm", "Headline": "   කර්මාන්ත ශාලාවක ගින්නක්", "News Content": "පානදුර උයන්වත්ත ප්‍රදේශයේ කර්මාන්ත ශාලාවක ගින්නක් හටගෙන තිබේ.වායූ සමීකරණ යන්ත්‍ර අලුත්වැඩියා කරන කර්මාන්ත ශාලාවක මෙම ගින්න හටගෙන ඇති බව වාර්තා වෙයි.පානදුර පොලීසිය, කළුතර ගිනි නිවීමේ ඒකකය එක්ව ගින්න මැඩපැවැත්වීමට කටයුතු කර තිබේ.ගින්නෙන් අදාළ කර්මාන්ත ශාලාවේ කොටසක් මුළුමනින්ම විනාශ වී ඇති අතර ගින්නට හේතුව මෙතෙක් අනාවරණය වී නොමැති බව සඳහන්ය.සිද්ධිය සම්බන්ධයෙන් පානදුර මූලස්ථාන පොලිස් පරීක්ෂක ධමිත් ජයතිලක මහතාගේ ප්‍රධානත්වයෙන් විමර්ශනයක් ආරම්භ කර තිබේ.", "URL": "https://sinhala.adaderana.lk/news.php?nid=67588", "Category": null, "Parent URL": null}