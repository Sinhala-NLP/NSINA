{"Source": "Adaderana", "Timestamp": "August 17, 2017 02:34 pm", "Headline": "වික්ටෝරියා-කොත්මලේ ජනතාවට ඉඩම් ඔප්පු ප්‍රදානය හෙට", "News Content": "වික්ටෝරියා සහ කොත්මලේ කලාපවල ගොවි ජනතාවට ඉඩම් ඔප්පු ප්‍රදානය හෙට(18) දිනයේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වීමට කටයුතු යොදා තිබේ. හෙට පස්වරු 2.00ට දිගන මධ්‍යම පළාත් ක්‍රීඩා සංකීර්ණ පරිශ්‍රයේදී එය පැවැත්වීමට නියමිත බව ජනාධිපති මාධ්‍ය අංශය සඳහන් කළේය. මහවැලි ජනපදවල ජීවත් වන ජනතාව දීර්ඝ කාලයක සිට මුහුණපා සිටින ගැටලුවකට විසදුම් ලබාදෙමින් ජනාධිපතිවරයා විසින් මෙම ඉඩම් ඔප්පු ප්‍රධානය සිදුකරන බව සඳහන් වෙයි. 2016 වසරේ සිට මහවැලි ජනපදවල ජනතාවට ඉඩම් ඔප්පු ලාබදීම සිදුකෙරෙන අතර මේ වන විට සියයට 85ක ඉලක්කයක් සපුරා ඇති එය මෙම වසර තුළ අවසන් කිරීම රජයේ අපෙක්ෂාව වී ඇති බව ද ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=76399", "Category": null, "Parent URL": null}