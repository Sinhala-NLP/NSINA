{"Source": "Adaderana", "Timestamp": "April 19, 2011 10:46 am", "Headline": "අධිකරණයට ගෙනා ළමා‍ සැකකරුවෙක් පලා යයි", "News Content": "මාතලේ මහේස්ත්‍රාත් අධිකරණය හමුවට ඉදිරිපත් කිරීමට නියමිතව සිටි ළමා‍ සැකකරුවෙකු බන්ධනාගාර නිලධාරීන්ගෙන් මිදී පලාගොස් තිබේ. අවුරුදු 15 ක් වයසැති මෙම සැකකරු ඊයේ(18) දිනයේ මාතලේ මහේස්ත්‍රාත් අධිකරණය වෙත ගෙනවිත් සිටියදී පලාගොස් ඇති බව මාත‍ලේ පොලිසිය ප්‍රකාශ කරනු ලැබීය. මුදල් සොරකම් කිරීමක් සම්බන්ධයෙන් අත්අඩංගුවට ගත් මෙම ළමා සැකකරු අධිකරණ නියෝග මත රක්ෂිත බන්ධනාගාර ගත කර තිබිණි. පලා ගිය සැකකරු අත්අඩංගුවට ගැනීම සඳහා මාතලේ පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=15562", "Category": null, "Parent URL": null}