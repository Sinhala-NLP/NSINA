{"Source": "Adaderana", "Timestamp": "September 15, 2017 06:50 am", "Headline": "පරිසරය සම්බන්ධයෙන්  වගකීම් සහ යුතුකම් නිසි ලෙස ඉටු කළ යුතුයි", "News Content": "පරිසරය සම්බන්ධයෙන් සියලුදෙනාගේ වගකීම් සහ යුතුකම් නිසි ලෙස ඉටු කිරිම අත්‍යාවශ්‍ය බව ජනාධිපති මෛත්‍රිපාල සිරිසේන මහතා පැවැසීය.ජනාධිපතිවරයා පෙන්වා දෙන්නේ පරිසර සංරක්ෂණය, පරිසර ඇගයීම සහ පරිසර වටිනාකම් පිළිබඳ සියලු දෙනාගේ අවධානය යොමු විය යුතු බවයි.මහවැලි සංවර්ධන හා පරිසර අමාත්‍යාංශයේ \"සොබාදම් පියස\" නව ගොඩනැගිලි සංකීර්ණය විවෘත කිරිමේ අවස්ථාවට එක්වෙමින් ජනාධිපති මෛත්‍රිපාල සිරිසේන මහතා මේ සම්බන්ධයෙන් අදහස් පල කළේය.ජනතාවට විදිමත් හා කාර්යක්ෂමව සේවාවක් සැපයීමේ අරමුණින් නවීන තාක්ෂණයෙන් සමන්විතව හරිත ගොඩනැගිලි සංකල්පය යටතේ ඉදිකර ඇති මෙම ගොඩනැගිලි සංකීර්ණයේ ඉදිකිරිම් 2015 වසරේදී ආරම්භ කර ඇත්තේ ද ජනාධිපති මෛත්‍රිපාල සිරිසේන මහතා විසිනි.උත්සව සභාවේදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේ යම් දිස්ත්‍රික්කයක් තුළ පරිසර නීති රිති නිසිලෙස ක්‍රියාත්මක කිරීම දිස්ත්‍රික් ලේකම්, ප්‍රාදේශිය ලේකම් ඇතුළු නිළධාරිනිගේ වගකීමක් වන බවයි.මේ අතර අධිවේගී මාර්ගය ඉදිකිරිම් පිළීබඳ ජාතික ප්‍රතිපත්තියක් අවශ්‍ය බව මාර්ග සංවර්ධන අධිකාරියේ ප්‍රගති සමාලෝචන රැස්විමට එක්වෙමින් ජනාධිපති මෛත්‍රිපාල සිරිසේන මහතා අවධාරණය කළා.", "URL": "https://sinhala.adaderana.lk/news.php?nid=77565", "Category": null, "Parent URL": null}