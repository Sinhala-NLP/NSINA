{"Source": "Adaderana", "Timestamp": "July 1, 2016 02:30 pm", "Headline": "වෛද්‍ය සංගමයේ සහයට තවත් සංගම් එනවාලු", "News Content": "රජයේ වෛද්‍ය නිලධාරින්ගේ සංගමය ක්‍රියාත්මක කිරීමට නියමිත සංකේත වැඩ වර්ජනය සඳහා තවත් වෘත්තිය සමිති කිහිපයක් සහය පළ කිරීමට තීරණය කර තිබේ.රජයේ වෛද්‍ය නිලධාරින්ගේ සංගමයේ ලේකම් වෛද්‍ය නවීන් ද සොයිසා මහතා පවසන්නේ ශ්‍රී ලංකා දන්ත වෛද්‍ය සංගමය සහ ශ්‍රී ලංකා ආයුර්වේද වෛද්‍ය සංගමය වර්ජනයට සහභාගී වන බව දැනුම්දී ඇති බවයි.මීට අමතරව රාජ්‍ය සේවා එක්සත් හෙද සංගමය සහ සෞඛ්‍ය සේවයේ තවත් වෘත්තිය සමිති කිහිපයක් වර්ජනය සඳහා සහයෝගය ලබා දෙන බවට ප්‍රකාශ කර ඇති බව ඔහු සඳහන් කළේය.ඒ අනුව එම සංගම්වල සහභාගිත්වයෙන් ලබන සඳුදා දිනයේ පෙරවරු 08 සිට මධ්‍යහන 12 දක්වා දීපව්‍යාප්ත සංකේත වැඩ වර්ජනය ක්‍රියාත්මක කරන බව රජයේ වෛද්‍ය නිලධාරින්ගේ සංගමයේ ලේකම්වරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=61661", "Category": null, "Parent URL": null}