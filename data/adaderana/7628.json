{"Source": "Adaderana", "Timestamp": "April 2, 2010 11:48 am", "Headline": "සුසිල් කිඳෙල්පිටිය අත්අඩංගුවට", "News Content": "එක්සත් ජාතික පෙරමුණේ කොළඹ දිස්ත්‍රික් මන්ත්‍රිධුර අපේක්ෂක සුසිල් කිඳෙල්පිටිය මහතා මිරිහාන පොලිසිය විසින් අත්අඩංගුවට ගෙන තිබේ. කි‍ඳෙල්පිටිය මහතා වාහනයකින් ගමන් කරමින් සිටිය දී වැලිකඩ පොලිස් වසමේ දී අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. එම අවස්ථාවේ දී අදාළ වාහනය තුළ අවිවාහක තරුණියක්, නාවික හමුදාවෙන් පළා ගිය සෙබළෙකු සහ රථයේ රියදුරා ද සිටි බව ජයකොඩි මහතා පවසයි. එම වාහනයේ තිබී 7 දශම හයයි දෙක වර්ගයේ පිස්තෝලයක් ද හමු වූ බව පොලිස් මාධ්‍ය ප්‍රකාශකවරයා ප්‍රකාහ කළේය. කාන්තාවක විසින් මිරිහාන පොලිසියට ඉදිරිපත් කර තිබූ පැමිණිල්ලකට අනුව කිදෙල්පිටිය මහතා මෙසේ අත්අඩංගුවට ගත් බව ජයකොඩි මහතා වැඩි දුරටත් පැවසුවේය.", "URL": "https://sinhala.adaderana.lk/news.php?nid=7628", "Category": null, "Parent URL": null}