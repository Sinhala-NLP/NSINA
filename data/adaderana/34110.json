{"Source": "Adaderana", "Timestamp": "May 15, 2013 12:45 pm", "Headline": "සමූහ මිනී වළ ගැන ප්‍රකාශ සටහන් කෙරෙයි", "News Content": "මාතලේ සමූහ මිනී වළ සම්බන්ධයෙන් දිවුරුම් පෙත්සම් ඉදිරිපත් කළ ඥාතීන්ගෙන් 07 දෙනෙකුගේ ප්‍රකාශ මේ වන විට සටහන් කරගෙන තිබේ. මාතලේ පොලිස් ස්ථානයේ දී අපරාධ පරීක්ෂණ දෙපාර්තමේන්තුවේ නිලධාරීන් විසින් මෙම ප්‍රකාශ සටහන් කරගෙන ඇති බව සඳහන්ය. මාතලේ සමූහ මිනී වළ සම්බන්ධයෙන් මියගිය පුද්ගලයින්ගේ ඥාතීන් 13 දෙනෙකු පසුගියදා මාතලේ මහේස්ත්‍රාත් අධිකරණයට දිවුරුම් පෙත්සම් ඉදිරිපත් කළේය. අදාළ පුද්ගලයින්ගේ ප්‍රකාශ සටහන් කරගන්නා ලෙස අදාළ පෙත්සම් සලකා බැලූ මහේස්ත්‍රාත්වරිය නියෝග කළාය. මාතලේ ප්‍රදේශයේදීම අදාළ ප්‍රකාශ සටහන් කරගන්නා ලෙස මහේස්ත්‍රාත්වරිය අපරාධ පරීක්ෂණ දෙපාර්තමේන්තුවට නියෝග කර තිබේ.", "URL": "https://sinhala.adaderana.lk/news.php?nid=34110", "Category": null, "Parent URL": null}