{"Source": "Adaderana", "Timestamp": "October 1, 2018 09:02 pm", "Headline": "ශ්‍රී ලංකා පොදුජන පෙරමුණේ නායකත්වය මහින්දට ", "News Content": "ශ්‍රී ලංකා පොදුජන පෙරමුණේ නායකත්වය සඳහා හිටපු ජනාධිපති මහින්ද රාජපක්ෂ මහතාට එළඹෙන පක්ෂ සම්මේලනයේදී ආරාධනා කරන බව එම පක්ෂයේ සභාපති මහාචාර්ය ජි.එල්.පීරිස් මහතා පවසයි. එක්සත් ජාතීන්ගේ මහ මණ්ඩලයේදි ජනාධිපතිවරයා පසුගියදා කළ ප්‍රකාශයක් පිළිබඳවද ඒ මහතා අද (01) පැවති මාධ්‍ය හමුවේදී සිය ස්ථාවරය ප්‍රකාශ කළේය. නොවැම්බර් මාසය වන විට ශ්‍රී ලංකා පොදුජන පෙරමුණ ආරම්භ කර වසර 2ක් අවසන් වන බවත් පක්ෂ සම්මේලනයක් පැවැත්වීමට සුදානම් වන බවත් ඒ මහතා පැවසීය. පසු ගිය පළාත් සභා මැතිවරණයෙදි සියයට 71ක කොට්ඨාශ වල ජයග්‍රහනය තම පක්ෂයට හිමි වු බවද ඒ මහතා ප්‍රකාශ කළේය. අනතුරුව මාධ්‍යවේදින් නැගු ප්‍රශ්න කිහිපයකටද පිළිතුරු ලබා දුන්නේය.", "URL": "https://sinhala.adaderana.lk/news.php?nid=97013", "Category": null, "Parent URL": null}