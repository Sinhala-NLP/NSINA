{"Source": "Adaderana", "Timestamp": "October 27, 2014 05:29 pm", "Headline": "ලෝක වෙළඳපොළේ මිලටත් වැඩියෙන් ලංකාව බංග්ලාදේශයෙන් සහල් ගනී?", "News Content": "බංග්ලාදේශ රජය විසින් ප්‍රථම වරට ශ්‍රී ලංකාවට සහල් ටොන් 50,000ක් අපනයනය කිරීමට අපේක්ෂා කරන බව වාර්තා වේ. එරට ආහාර අමාත්‍ය කම්රුල් ඉස්ලාම් බංග්ලාදේශ පුවත්පතකට මෙය ප්‍රකාශ කර ඇත. දෙරට අතර අත්සන් කිරීමට නියමිත ගිවිසුමකින් අනතුරුව මෙම සහල් තොගය ශ්‍රී ලංකාවට ලබාදෙන බව බංග්ලාදේශ ආහාර අමාත්‍යවරයා ප්‍රකාශ කර තිබේ. එහිදී සහල් ටොන් එකක් අමෙරිකානු ඩොලර් 450ක මුදලකට ලබාදීමට බලාපොරොත්තු වන බව ඔහු ප්‍රකාශ කර ඇත. මේ වන විට ජාත්‍යන්තර වෙළෙඳපළේ අදාළ සහල් වර්ගයේ ටොන් එකක් අමෙරිකානු ඩොලර් 400ත් 420ත් අතර ප්‍රමාණයක පවතින බව වාර්තා වෙයි.", "URL": "https://sinhala.adaderana.lk/news.php?nid=47009", "Category": null, "Parent URL": null}