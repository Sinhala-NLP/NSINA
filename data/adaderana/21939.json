{"Source": "Adaderana", "Timestamp": "February 7, 2012 05:03 pm", "Headline": " මරාගෙන මැරෙන බෝම්බකරුවන් ගැන හැංගුවාට මාස 18 ක් හිරේ", "News Content": "මරාගෙන මැරෙන එල්.ටී.ටී.ඊ සාමාජිකයින් දෙදෙනකු පිළිබඳ තොරතුරු දැන ඒවා ආරක්ෂක අංශ වලට වසන් කිරීමේ චෝදනාව මත වරදකරු වූ කාන්තාවකට කොළඹ මහාධිකරණය විසින් සිරදඬුවම් නියම කර තිබේ. කොළඹ මහාධිකරණ විනිසුරු සුනිල් රාජපක්ෂ මහතා විසින් අදාළ සැකකාරියට මාස 18ක සිරදඬුවම් මෙලෙස නියම කර ඇත. නීතිපතිවරයා අධිකරණය වෙත ඉදිරිපත් කළ අධිචෝදනා වලින් දක්වා තිබූණේ විත්තිකාරිය ත්‍රස්තවාදය වැළැක්වීමේ පනත යටතේ වරදක් කර තිබූ බවයි.", "URL": "https://sinhala.adaderana.lk/news.php?nid=21939", "Category": null, "Parent URL": null}