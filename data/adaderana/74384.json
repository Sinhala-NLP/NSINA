{"Source": "Adaderana", "Timestamp": "June 20, 2017 12:30 pm", "Headline": "ඩෙංගු මරණ සංඛ්‍යාවෙන් සියයට 25ක්ම ළමුන් බව වාර්තාවෙයි", "News Content": "පාසල් ළමුන් සියයට 20කට වැඩි ප්‍රමාණයක් මේ වන විට ඩෙංගු රෝගයට ගොඳුරු වී ඇති බව ජාතික ඩෙංගු මර්දන ඒකකය පවසයි.එම ඒකකයේ ප්‍රජා වෛදය විශේෂඥ ප්‍රශීලා සමරවීර මහත්මිය සඳහන් කළේ මේ දක්වා වාර්තා වූ ඩෙංගු මරණ සංඛ්‍යාවෙන් සියයට 25ක්ම ළමුන් බවය.කෙසේවෙතත් පසුගිය දිනවල පාසල් කේන්ද්‍ර කර ගනිමින් ක්‍රියාත්මක කළ විශේෂ මදුරු මර්දන වැඩපිළිවෙළ හේතුවෙන් පාසල් පරිශ්‍ර තුළ ඩෙංගු මදුරුවන් බෝ විය හැකි ස්ථාන අවම වී ඇති බව ප්‍රශීලා සමරවීර මහත්මිය සඳහන් කළාය.පාසල් කාලය තුළ දරුවන් ඩෙංගු රෝගයට ගොඳුරුවීම වළක්වා ගැනීම සඳහා අධ්‍යාපන අමාත්‍යාංශය සමඟ එක්ව අවශ්‍ය පියවර ගන්නා බවද ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ ප්‍රශීලා සමරවීර මහත්මිය කියා සිටියේය.මේ අතර ඩෙංගු මර්දනය සඳහා භාවිත කෙරෙන දූමායන කටයුතු විද්‍යානුකූලව සිදුනොකිරීම හේතුවෙන් මේ වන විට ගැටළු රැසක් මතුව ඇති බව විවිධ පාර්ශව පෙන්වා දෙයි.රජයේ වෛද්‍ය නිලධාරීන්ගේ සංගමය පවසන්නේ නිවැරදි නොවන දූමායන කටයුතු හේතුවෙන් ඩෙංගු රෝගය මෙරට තුළ ව්‍යාප්තවීම ඉහළ ගොස් ඇති බවය.තවද විද්‍යානුකූල නොවන දූමායන කටයුතු හේතුවෙන් පරිසර සමතුලිතතාවය ද බිද වැටී ඇති බව පරිසරවේදී සජීව චාමිකර මහතා කියා සිටියේය.", "URL": "https://sinhala.adaderana.lk/news.php?nid=74384", "Category": null, "Parent URL": null}