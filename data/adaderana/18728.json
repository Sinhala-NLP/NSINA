{"Source": "Adaderana", "Timestamp": "September 15, 2011 08:15 am", "Headline": "පුංචි ඡන්දයට අදාළව 44 දෙනෙකු අත්අඩංගුවට", "News Content": "ඉදිරියේ දී පැවැත්වෙන පළාත් පාලන ඡන්ද විමසීමට අදාළව පුද්ගලයින් 44 දෙනෙකු අත්අඩංගුවට ගෙන ඇති බව පොලිසිය පවසයි. මැතිවරණ නීතී උල්ලංඝණය කළ පුද්ගලයින් මෙලෙස අත්අඩංගුවට ගෙන ඇති බව මැතිවරණ මහලේකම් කාර්යාලය භාර ජ්‍යෙෂ්ඨ නියොජ්‍ය පොලිස්පති ගාමිණි නවරත්න මහතා ප්‍රකාශ කළේය. ඊට අමතරව පළාත් පාලන ඡන්ද විමසීමට අදාළව පැමිණිලි 33 ක් ලැබී ඇති බව ගාමිණි නවරත්න මහතා සඳහන් කළේය. එම පැමිණිලි අතරින් පැමිණිලි 22ක් නීතී විරෝධී පෝස්ටර් ඇලවීම සම්බන්ධ පැමිණිලි බව වාර්තා වේ. කොළඹ දිස්ත්‍රික්කයෙන් ඉන් වැඩිම පැමිණිලි සංඛ්‍යාවක් වාර්තා වී තිබේ. මේ අතර නීතී විරෝධී ලෙස ප්‍රචාරක කටයුතු සඳහා යොදා ගත් වාහන 5ක් ද පොලිසිය භාරයට ගත් බව ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=18728", "Category": null, "Parent URL": null}