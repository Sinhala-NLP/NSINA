{"Source": "Adaderana", "Timestamp": "June 24, 2019 09:01 am", "Headline": "ඉන්දුනිසියාවේ භූ කම්පනයක්-ලංකාවට බලපෑමක් නෑ", "News Content": "ඉන්දුනිසියාවේ “බණ්ඩා මුහුදු “ප්‍රදේශයේ භූ කම්පනයක් ඇතිව තිබේ. එහි ප්‍රබලත්වය රික්ටර් මාපකයේ 7.3ක් බව විදෙස් මාධ්‍ය වාර්තා කරයි. අද(24) උදෑසන ඇතිව තිබෙන මෙම භූකම්පනයෙන් ලංකාවට කිසිදු බලපෑමක් නොමැති බව කාලගුණ විද්‍යා දෙපාර්තමේන්තුව පවසයි. අද දෙරණ කළ විමසීමකදී කාර්ය නියුතු කාලගුණ විද්‍යාඥ කසුන් පැස්කුවල් මහතා කියා සිටියේ, මෙම භූකම්පනය ලංකාවේ හම්බන්තොට ප්‍රදේශයේ සිට කිලෝමීටර 5500 ක පමණ දුරින් සිදුව ඇති බවයි. ඒ අනුව ලංකාවට සුනාමි තත්ත්වයක් හෝ වෙනත් බලපෑම් එල්ල වී නොමැති බව ද සඳහන් කළ ඒ මහතා, ඉන්දුනිසියාවේ නැගෙනහිර මුහුදු ප්‍රදේශයේ පැපුවා නිව්ගිනියා ප්‍රදේශයේ මෙය හට ගෙන ඇති බව ද සඳහන් කළේය.", "URL": "https://sinhala.adaderana.lk/news.php?nid=112636", "Category": null, "Parent URL": null}