{"Source": "Adaderana", "Timestamp": "January 12, 2013 04:01 pm", "Headline": "රාජ්‍ය ආයතනයක නම විකුණා කෑ 2ක් දැලේ", "News Content": "මධ්‍යම පළාත් සභාවේ රාජ්‍ය ආයතනයක නම ව්‍යාජ ලෙස යොදා ගනිමින් රුපියල් ලක්ෂ ගණනක් වටිනා දැව තොගයක් ප‍්‍රවාහනය කරමින් සිටි සැකකරුවන් දෙදෙනෙකු එම දැව තොගයත් සමග අත්අඩංගුවට ගෙන තිබේ. මහනුවර පොලිස් ස්ථානයේ දූෂණ මර්ධන අංශයේ නිලධාරින් කණ්ඩායමක් මෙම වැටලිම සිදුකර ඇති බව සඳහන්ය. පොලිස්භාරයට ගත් දැව තොගයේ වටිනාකම රුපියල් ලක්ෂ හයහමාරකට අධික බව පොලීසිය සඳහන් කළේය. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත අතර මහනුවර පොලීසිය මේ සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=30708", "Category": null, "Parent URL": null}