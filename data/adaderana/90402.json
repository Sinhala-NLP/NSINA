{"Source": "Adaderana", "Timestamp": "June 5, 2018 07:02 pm", "Headline": "පුංචි පුංචි තැන්වල ඇති ප්‍රභාකරන්ගේ අංකුර වහාම විනාශ කළ යුතුයි", "News Content": "හිටපු ත්‍රස්තවාදී නායක වේලුපිල්ලේ ප්‍රභාකරන්ගේ අංකුර යළිත් බිහිවෙමින් පවතින බව අමාත්‍ය පාඨලී චම්පික රණවක මහතා පවසයි. මහරගම පැවති උත්සවයකට එක්වෙමින් අමාත්‍යවරයා සඳහන් කළේ ත්‍රස්ත සැමරුම් සඳහා ඉඩ කඩ ලබාදීම ද විශාල වරදක් බවයි. බොහෝමයක් වාමාංශික පිරිස අතීතයේ ප්‍රහාකරන් විමුක්තිකාමී පුද්ගලයෙකු බවත් ඔහුට වෙනම රාජ්‍යයක් ලබා දිය යුතු බවත් මතයේ සිටි බව ද අමාත්‍යාවරයා මෙහිදී සඳහන් කළේය. කෙසේ වෙතත් ජය ශ්‍රී මහා බෝධීන් වහන්සේට හා අරන්තලාවේ භික්ෂු ඝාතනයෙන් පසුව ඔවුන්ට තිබු එම තර්කය නැති වී ගිය බව ද අමාත්‍යවරයා මෙහිදි පැවසීය. යම් යම් පිරිස් අද වන විට ත්‍රස්ථවාදීන් සැමරීමට කටයුතු කරන බවත්, එහිදී ත්‍රස්‍ත්‍රවාදීන්ගේ මිලේච්ඡ ක්‍රියාවල වගකීමත් එම පිරිස් විසින්ම දැරිය යුතු බව ද අමාත්‍යවරයා මෙහිදී සඳහන් කළේය. වෙන් වෙලා යන්න ඕනේ කියනවා නම් ඒ වෙනුවෙන් යුද්ධ කිරීමට අවශ්‍ය බව පවසයි නම් පැරණි ත්‍රස්ථක්‍රියා වීරත්වයෙන් සලකන්නේ නම් ඒ අනුව පියවරක් ගැනීමට සිදුවන බව ද අමාත්‍යවරයා මෙහිදී දැඩි ලෙස ක්‍රියා සිටියේය. ප්‍රභාකරන්ගේ අංකුර පුංචි පුංචි තැන්වල ඇති වෙමින් තිබෙන බවත් ඒවා එම අවස්ථාවේ දීම විනාශ කර දැමිය යුතු බවත් අමාත්‍යවරයා මෙහිදී සඳහන් කළේය. ත්‍රස්ථවාදීන් සැමරීමට ඉඩ දීමෙන් අපි කරන්නේ විශාල වැරුද්දක් බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=90402", "Category": null, "Parent URL": null}