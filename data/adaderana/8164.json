{"Source": "Adaderana", "Timestamp": "May 3, 2010 06:34 pm", "Headline": "අද ශ්‍රී ලංකාවට තීරණාත්මකයි", "News Content": "අයි.සී.සී. ලෝක කුසලාන පන්දුවාර 20/20 ක්‍රිකට් තරගාවලියේ ශ්‍රී ලංකාවට තීරණාත්මක සිම්බාබ්වේ කණ්ඩායමට එරෙහිව පැවැත්වෙන තරගය තව ස්වල්ප මොහොතකින් ආරම්භ වීමට නියමිතය. ශ්‍රී ලංකා වේලාවෙන් අද රාත්‍රී 7 ට ආරම්භ වන මෙම තරගය ශ්‍රී ලංකාව පරාජය වුවහොත් ඔවුන්ට තරගාවලියෙන් ඉවත්වීමට සිදු වේ. සිම්බාබ්වේ කණ්ඩායම තරගාවලියට පෙර පැවති පුහුණු තරග දෙකම ජයග්‍රහණය කර තිබීම හේතුවෙන් ඔවුන් මේ වන විට යහපත් මානසිකත්වයෙන් පසුවන බව ක්‍රීඩා විචාරකයින් පෙන්වා දෙයි. පෙර පුහුණු තරගවලදී සිම්බාබ්වේ හමුවේ පරාජය වූයේ එක්දින ලෝක ශූරයින් වන ඔස්ට්‍රේලියානු කණ්ඩායම සහ 20/20 ලෝක ශූරයින් වන පාකිස්ථානු කණ්ඩායමයි. ඒ ‍හේතුවෙන් ශ්‍රී ලංකාවට අද ‍තරගය ජයග්‍රහණය කිරීම විශාල අභියෝගයක් වනු ඇති බව ජාත්‍යන්තර විචාරකයින් පවසයි.", "URL": "https://sinhala.adaderana.lk/news.php?nid=8164", "Category": null, "Parent URL": null}