{"Source": "Adaderana", "Timestamp": "September 24, 2017 09:13 am", "Headline": "ගලිගමුව නගරයේ ගින්නක්", "News Content": "කෑගල්ල ගලිගමුව නගරයේ වෙළෙඳසැල් පෙළක් ගිනිගෙන තිබේ. ගොඩනැගිලි ද්‍රව්‍ය වෙළෙඳසැලක්, සිල්ලර භාණ්ඩ වෙළෙඳසැලක් සහ සුපිරි වෙළෙඳසැලක් සඳහා ඉදිකළ ගොඩනැගිල්ලක් මෙලස ගිනිගෙන ඇති බව පොලීසිය පැවසුවේය. කෑගල්ල පොලීසිය මාවනැල්ල සහ මහනුවර ගිනි නිවන ඒකක සමඟ එක්ව ගින්න මැඩපැවැත්වීමට පියවර ගෙන තිබේ. ගින්නෙන් කිසිදු තුවාල හෝ ජීවිත හානියක් සිදුව නොමැති බව සඳහන්ය. ගින්නටහේතුව මෙතෙක් අනාවරණ වී නොමැති අතර කෑගල්ල පොලීසිය ඒ පිලිබඳව විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=77940", "Category": null, "Parent URL": null}