{"Source": "Adaderana", "Timestamp": "October 22, 2010 10:14 am", "Headline": "කතානායක චමල්ට ඉන්දීය පාර්ලිමේන්තුවෙන් ඇරයුමක්", "News Content": "ඉන්දියාවේ සංචාරයක නිරත වන ලෙස කතානායක චමල් රාජපක්ෂ මහතාට එරට පාර්ලිමේන්තුවෙන් ආරාධනයක් ලැබී තිබේ. ඉන්දීය රාජ්‍ය සභාවේ සභාපති මොහොමඩ් හමීඩ් අන්සාරි සහ ලෝක් සභාවේ කතානායක මීරා කුමාර් යන මහත්ම මහත්මීන් ඒකාබද්ධව මෙම අරාධනය කර ඇති බව වාර්තා වේ. ශ්‍රී ලංකාවේ ඉන්දීය මහකොමසාරිස් අශෝක් කේ කාන්තා මහතා විසින් ඊට අදාළ ලිපිය ඊයේ(21) කතානායකවරයා වෙත භාර දී තිබේ. කතානායක චමල් රාජපක්ෂ මහතා විසින් එම ආරාධනය පිළිගත් බව මෙරට ඉන්දීය මහකොමසාරිස් කාර්යාලය පවසයි.", "URL": "https://sinhala.adaderana.lk/news.php?nid=11661", "Category": null, "Parent URL": null}