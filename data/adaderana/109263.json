{"Source": "Adaderana", "Timestamp": "May 4, 2019 11:30 pm", "Headline": "රනිල්ගෙන් නවීන්ට අතේ පත්තු නොවෙන්න උපදෙසක්", "News Content": "එක්සත් ජාතික පක්ෂයේ අවසාන වරට පැවති මන්ත්‍රි කණ්ඩායම් රැස්වීමේදි අනිවාර්ය නිවාඩු යවා සිටින පොලිස්පති පූජිත් ජයසුන්දර මහතා සම්බන්ධයෙන් අග්‍රමාත්‍යවරයා හා නවීන් දිසානායක අමාත්‍යවරයා අතර ඇති වන සංවාදයක විඩියෝ පටයක් මේ දිනවල සමාජ ජාලා අතර සංසරණය වන අතර එහිදි නවීන් දිසානායක මහතා, පොලිස්පතිවරයා වෙනුවෙන් පෙනි නොසිටින ලෙස අගමැතිවරයාගෙන් ඉල්ලා සිටියි. එහි මෙසේ සඳහන් වෙයි. අමාත්‍ය නවීන් දිසානායක - \"තව එකක් කියන්න අවශ්‍යයි මේ පොලිස්පතිතුමා ගැන දැන්. නිරන්තරයෙන්ම මම පුද්ගලිකව එතුමාට විරුද්ධව මම කථා කරලා තියෙනවා. මක් නිසාද එක සීන් එකක් මම දැක්කා යූටියුබ් එකේ පොලිස් හෙඩ්කොවාර්ටර්ස් එක ඇතුලේ පොලිසියේ කෙනෙක්ව බෙල්ලෙන් අල්ලලා හේත්තු කරනවා. එතනින් පස්සේ මම එතුමාට දැඩි ලෙස විරුද්ධව විවේචනය කළා. ඉතිං දැන් එයා අයින් කරලා තියෙනවා. දැන් අපි මේ නීති තර්ක සර් මං මේ ආදරෙන් කියන්නේ නීති තර්ක ඉදිරිපත් කරන්න අවශ්‍ය නැහැ සර් දැන්. දැන් යන දේට යන්න දෙන්න ඕන.අපි ගිහිල්ලා එයා වෙනුවෙන් කථා කරන්න අවශ්‍ය නැහැ කවුරුත්.\" අග්‍රමාත්‍ය රනිල් වික්‍රමසිංහ - මම එයා වෙනුවෙන් කථා කරන්නේ නැහැ. අමාත්‍ය නවීන් දිසානායක - නැහැ සර් මං කියන්නේ මෙතන නීති තර්ක අවශ්‍ය නැහැ සර්. අග්‍රමාත්‍ය රනිල් වික්‍රමසිංහ - නැහැ මං කියන්නේ අපි කරන එක හරියට කරන්න ඕන. අපි ඕක කරලා අපේ අතේ පත්තු වෙන්න බැහැ. එච්චරයි මං කියන්නේ අමාත්‍ය නවීන් දිසානායක - දැන් සර් නීති තර්ක මිනිස්සු පිළිගන්නේ නැහැ.මිනිස්සුන්ට ඕන දැන් විශාල වෙනසක් ඇති කරන්න රටේ. අපි ප්‍රාර්ථනා කරන්න ඕන ඒ වෙනස ඡන්ද බලයකින් අපිව එළියට දාන්නේ නැතුව මේක අපි මැනේජ් කරලා කන්ටෙන්ට් කරලා ඉදිරියට යන්න", "URL": "https://sinhala.adaderana.lk/news.php?nid=109263", "Category": null, "Parent URL": null}