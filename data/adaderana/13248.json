{"Source": "Adaderana", "Timestamp": "January 3, 2011 05:01 pm", "Headline": "අත්අඩංගුවට ගත් එල්. ටී. ටී. ඊ. සැකකරුවන් 55 ක් තවදුරටත් රිමාන්ඩ්", "News Content": "වන්නි ‍මානුෂික මෙහෙයුම අවසන් වීමෙන් පසුව වව්නියාවේ අනාථ කඳවුරු වල සැඟවී සිටිය දී අත්අඩංගුවට ගන්නා ලද එල්. ටී. ටී. ඊ. සැකකරුවන් 55 දෙනෙකු තවදුරටත් රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කර තිබේ. බන්ධනාගාර භාරයේ සිටි මෙම සැකකරුවන් ‍දැඩි ආරක්ෂක විධි විධාන මැද අධිකරණයට ඉදිරිපත් කර තිබුණි. මෙම සැකකරුවන් පිළිබඳව සිදු කරන පරීක්ෂණ සඳහා නීතීපතිවරයාගේ උපදෙස් ලබා ගැනීමට ක්‍රියා කරන බව පොලිසිය අධිකරණයට දැනුම් දී තිබේ. නීතීපති උපදෙස් ලැබීමෙන් පසුව සැකකරුවන් පිළිබඳව ඉදිරි නීතීමය ක්‍රියාමාර්ග ගන්නා බව ද පොලිසිය අධිකරණයට දැනුම් දෙනු ලැබීය. ඉදිරිපත් වූ කරුණු සලකා බැලූ කොළඹ අතිරේක මහේස්ත්‍රාත් දුලානි අ‍මරසේන මහත්මිය සැකකරුවන් ලබන 17 වැනිදා දක්වා රිමාන්ඩ් භාරයේ තැබීමට නියෝග කළාය.", "URL": "https://sinhala.adaderana.lk/news.php?nid=13248", "Category": null, "Parent URL": null}