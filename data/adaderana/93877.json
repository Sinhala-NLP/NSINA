{"Source": "Adaderana", "Timestamp": "August 5, 2018 05:41 pm", "Headline": "වාහනවල බදු වැඩි කළේ ඩුබායි සමාගමකට වාසි වෙන්න", "News Content": "ඩුබායිවල පිහිටි එක්තරා සමාගමකට වාසි වන ආකාරයෙන් වාහනවල බදු ඉහළ දමා ඇති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද (05) පැවති ජන හමුවකට එක් වෙමින් මන්ත්‍රීවරයා මේ බව ප්‍රකාශ කළේය. වර්තමානයේ වාහනයක බද්ධ පමණක් ලක්ෂ 15 ක් පමණ වන බවත් පසුගිය ආණ්ඩු සමයේ වාහනය ලක්ෂ 14 කට ලබාගැනීමේ හැකියාව තිබූ බවද මන්ත්‍රීවරයා ප්‍රකාශ කළේය. මෙම බදු වැඩි කිරීම සම්බන්ධයෙන් සිදුව ඇති දූෂණය හා වංචාව ඉදිරියේදී පාර්ලිමේන්තුවේදී හෙළි කිරීමට බලාපොරොත්තු වන බවද ඒ මහතා පැවසීය. අගෝස්තු 1 වන සිට හෝ ඊට පෙර ණයවර පත් විවෘත කර ඇත්නම් 2019 ජනවාර් වන තෙත් පැරණි බදු යටතේම වාහනය ගෙන ඒමේ හැකියාව පවතින ආකාරයෙන් ගැසට් පත්‍රය මුදුණය කර ඇති බවද ඒ මහතා පැවසීය. ඩුබායිවල පිහිටි එක්තරා සමාගමකට වාසි වන ආකාරයෙන් වාහනවල බදු ඉහළ දමා ඇති බවද මන්ත්‍රීවරයා ප්‍රකාශ කළේය. ඩුබායිවල පිහිටි අදාළ සමාගමට පසුගිය කාලය පුරාවට ණයවර පත් නිකුත් කර ඇති බවත් ඒ අනුව මාස 3 කට පෙර ඉල්ලුම් කළ වාහන පැරණි බදු යටතේම ලබා ගැනීමේ හැකියාව පවතින බවද ඒ මහතා පැවසීය.", "URL": "https://sinhala.adaderana.lk/news.php?nid=93877", "Category": null, "Parent URL": null}