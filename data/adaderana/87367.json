{"Source": "Adaderana", "Timestamp": "April 12, 2018 07:00 pm", "Headline": "මීතොටමුල්ල ඛේදවාචකයට අලුත් අවුරුද්දට වසරක් සපිරෙයි ", "News Content": "කොලොන්නාව මීතොටමුල්ල කසළ කන්දේ කොටසක් කඩා වැටී සිදු වු ඛේදවාචකයට මෙම අලුත් අවුරුදු දිනයට වසරක් සපිරෙයි. මීතොටමුල්ල කසලකන්ද අසල අද එම ඛේදවාචකය සිහිපත් කරමින් මිය ගියවුන් සිහිපත් කිරිමේ වැඩසටහනක් පැවැත් විණි. කොලොන්නාව මීතොටමුල්ල කසළ කන්දේ කොටසක් කඩාවැටී පසුගිය වසරේ අප්‍රේල් 14 වනදා ජීවිත 32 ක් අහිමි වු අතර නිවාස 145 කට ආසන්න ප්‍රමාණයක් සම්පූර්ණයෙන්ම විනාශ විණි. මීතොටමුල්ල කසළ කන්ද අසල ඉදිකර ඇති ස්මාරකයට එම අනතුරින් මිය ගියවුන් සිහිපත් කරමින් ඔවුන්ගේ ඥාතීන් අද පුෂ්පෝපහාර දැක්වීම සිදු කළේය. මෙහිදී මිය ගිය අයගේ ඥාතීන් කියා සිටියේ කුනුකන්ද කඩාවැටීම නිසා ඉන් අවතැන් වූ පුද්ගලයන්ට තවමත් ප්‍රමාණවත් වන්දි මුදල් ලැබී නොමැති බවයි.", "URL": "https://sinhala.adaderana.lk/news.php?nid=87367", "Category": null, "Parent URL": null}