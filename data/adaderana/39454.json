{"Source": "Adaderana", "Timestamp": "December 9, 2013 03:51 pm", "Headline": "ඉ-රාජ්‍ය ප්‍රතිපත්තිය සංශෝධනයට සූදානම්", "News Content": "වත්මනට ගැලපෙන ආකාරයෙන් දැනට ක්‍රියාත්මක ඉ- රාජ්‍ය ප්‍රතිපත්තිය සංශෝධනය කිරීමට ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය තීරණය කර තිබේ. ප්‍රධාන අරමුණු 10 ක් මුල් කර ගනිමින් මෙම නව ඉ- රාජ්‍ය ප්‍රතිපත්තිය කෙටුම්පත් කර තිබෙන බවත් ඒ පිළිබඳව සිය අදහස් හා යෝජනා ඉදිරිපත් කිරීමට ජනතාවට අවස්ථාව ලබා දී තිබෙන බවත් නියෝජිතායතනය සඳහන් කරයි. විශේෂයෙන්ම රාජ්‍ය අංශය සඳහා තොරතුරු හා සන්නිවේදන තාක්ෂණය පුළුල් වශයෙන් දායක කර ගැනීමත් සමගම දෙදහස් නවය වසරේදී ප්‍රථම වරට ඉ- රාජ්‍ය ප්‍රතිපත්තියක් හඳුන්වා දීමට පියවර ගන්නා ලදී. නව ඉ- රාජ්‍ය ප්‍රතිපත්තිය පිළිබදව රාජ්‍ය ආයතන ප්‍රධානීන්ගේ සහ ප්‍රධාන නවීකරණ නිලධාරීගෙන් අදහස් හා යෝජනා ලබා ගැනීම මේ වන විට ආරම්භ කර තිබේ. http://egovpolicyen.engage.icta.lk වෙබ් අඩවියට පිවිසීමෙන් මේ පිළිබඳව වැඩිවිස්තර දැනගත හැකිවේ.", "URL": "https://sinhala.adaderana.lk/news.php?nid=39454", "Category": null, "Parent URL": null}