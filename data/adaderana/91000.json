{"Source": "Adaderana", "Timestamp": "June 17, 2018 07:31 am", "Headline": "දිවයිනේ බොහෝ ප්‍රදේශවලට අදත් වැසි සහිත කාලගුණයක්", "News Content": "බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති වන අතර හම්බන්තොට දිස්ත්‍රික්කයේ වැසි වාර කිහිපයක් ලැබෙන බව කාලගුණවිද්‍යා දෙපාර්තමේන්තුව නිවේදනය කරයි. බස්නාහිර,සබරගමුව සහ මධ්‍යම පළාත්වලත්ගාල්ල දිස්ත්‍රික්කයෙත්ඇතැම් ස්ථානවලට මි.මී. 50 ක පමණ තරමක්තද වැසි ඇති විය හැකි බව එම දෙපාර්තමේන්තුව පවසයි. ඌව පළාතේත්මඩකලපුව සහ අම්පාර දිස්ත්‍රික්කවලත්ස්ථාන ස්වල්පයක ප.ව.2.00 න් පමණ පසු වැසි හෝ ගිගුරුම් සහිත වැසි ඇඳ හැළෙන බව කාලගුණවිද්‍යා දෙපාර්තමේන්තුව නිවේදනය කරයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=91000", "Category": null, "Parent URL": null}