{"Source": "Adaderana", "Timestamp": "January 24, 2016 11:46 am", "Headline": "නොරොච්චෝලේ සම්පූර්ණ ධාරිතාව ලබන සතියේ සිට එක්වෙයි", "News Content": "නොරොච්චෝලේ විදුලි බලාගාරයේ සම්පූර්ණ ධාරිතාව මෙම සතිය තුළ ජාතික විදුලිබල පද්ධතියට එක් කිරිමට කටයුතු කරන බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසා තිබේ.තුන්වන අදියරේ කටයුතු කඩිනමින් සම්පූර්ණ කිරිමෙන් පසු බලාගාරයේ මෙගාවොට් 900 ක සම්පුර්ණ ධාරිතාව ජාතික විදුලිබල පද්ධතියට එක් කිරිමට හැකි වන බව අමාත්‍යවරයා පවසයි.නොරොච්චෝලේ විදුලි බලාගාරයේ කටයුතු පිළිබඳ සොයා බැලිම සඳහා එහි නිරික්ෂණ චාරිකාවක නිරතවිමෙන් අනතුරුව රංජිත් සියඹලාපිටිය අමාත්‍යවරයා මේ බව සඳහන් කර ඇත.බලාගාරයේ පවතින අඩුපාඩු පිළිබඳ සොයා බලා ඊට කඩිනම් විසදුම් ලබාදිම අමාත්‍යවරයාගේ එම සංචාරයේ අරමුණ වූ බව විදුලිබල හා පුනර්ජනනිය බලශක්ති අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=56597", "Category": null, "Parent URL": null}