{"Source": "Adaderana", "Timestamp": "December 19, 2018 06:58 pm", "Headline": "කාල සටහනට ඇති වු ගැටුම නිසා ජීවිතයක් අහිමි වෙයි", "News Content": "වැලිමඩ, බොරලන්ද ප්‍රදේශයේදී ලංකා ගමනාගමන මණ්ඩලයට අයත් බස් රථයක සහ පෞද්ගලික බස් රථයක සේවකයින් දෙපිරිසක් අතර ඇති වූ ගැටුමකින් පෞද්ගලික බස් රථයේ රියදුරා ජීවිතක්ෂයට පත්ව තිබේ. අද(19) පස්වරුවේ බොරලන්ද මාර්ගයේ ධාවනය වෙමින් තිබූ බස් රථ දෙකක සේවකයින් දෙපිරිසක් අතර මෙම ගැටුම හටගෙන ඇති අතර ලංගම බස් රථයේ රියදුරු සහ රිය සහයක විසින් සිදුකළ පහරදීමකින් පෞද්ගලික බස් රථ රියදුරා බරපතල තුවාල ලබා දියතාලාව මුලික රෝහලට ඇතුලත් කළ පසුව මිය ගොස් ඇති බව පොලිසිය පවසයි. බස් ධාවනය වන කාල වේලා සටහන් සම්බන්ධයෙන් මෙම ගැටුම හට ගෙන ඇති බව වාර්තා වේ. අදාල ගැටුමට සම්බන්ධ ලංගම බස් රථ රියදුරට සහ එම කොන්දොස්තරවරයාට සහයට තවත් ලංගම බස් රථයක රියදුරු සහ කොන්දොස්තරවරයා පැමිණ ඇත. මෙම පහරදීම සම්බන්ධයෙන් සහයට පැමිනි ලංගම රියදුරු සහ කොන්දොස්තරවයා අදාල ගැටම සිදු වු ස්ථානයෙදිම අත්අඩංගුවට ගෙන ඇත. පහරදීමට සෘජුවම සම්බන්ධ ලංගම රියදුරු සහ කොන්දොස්තරවයා ඔවුන්ට ගැටුම නිසා තුවාල වු බව පසමින් දියතලාව මුලික රෝහල ඇතුලත් වී ඇති අතර මේ වන විට ඔවුන් දෙදෙනාද පොලිස් භාරය යටතේ ප්‍රතිකාර ලබමින් සිටියි. මියගොස් ඇත්තේ 49 හැවිරිදි වැලිමඩ, ගුරුතාලව ප්‍රදේශයේ පදිංචිව සිටි පුද්ගලයෙකු වන අතර සිද්ධියට අදාළ ලංගම බස් රථ රියදුරා සහ රිය සහායක වැලිමඩ පොලීසිය මගින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=101015", "Category": null, "Parent URL": null}