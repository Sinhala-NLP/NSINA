{"Source": "Adaderana", "Timestamp": "October 10, 2016 07:56 am", "Headline": " ජනපති අද ආසියානු සහයෝගීතා සමුළුව අමතයි", "News Content": "ජනාධිපති මෛත්‍රීපාල සිරිසේන මහතා අද(10) ආසියානු සහයෝගීතා සංවාඳ රාජ්‍ය නායක සමුළුව ඇමතීමට නියමිතව තිබේ.තායිලන්තයේ බැංකොක් නුවර පැවැත්වෙන මෙම සමුළුව අමතමින් ජනාධිපතිවරයා විශේෂ දේශණයක් ඉදිරිපත් කිරීමට නියමිත බව ජනාධිපති මාධ්‍ය අංශය පැවසුවේය.ශ්‍රී ලංකාව සහ අනෙකුත් ආසියානු රටවල් අතර සහයෝගීතාව තවදුරටත් වර්ධනය කර ගන්නේ කෙසේ ද යන්න පිළිබඳව ජනාධිපති මෛත්‍රීපාල සිරිසේන මහතා සිය දේශණය මගින් කරුණු පැහැදිලි කිරීමට නියමිතය.රටවල් 34ක සහභාගීත්වයෙන් පැවැත්වෙන ආසියානු සහයෝගිතා සංවාඳ රාජ්‍ය නායක සමුළුවේදී ආසියානු කලාපයේ ඵලදායිතාවය වැඩිකර ගනිමින් වැඩිම තරඟකාරීත්වයක් ඇති කලාපයක් බවට ආසියාව පත් කර ගන්නේ කෙසේ ද යන්න පිළිබද එහිදී අවධානය යොමු කෙරෙනු ඇත.", "URL": "https://sinhala.adaderana.lk/news.php?nid=64877", "Category": null, "Parent URL": null}