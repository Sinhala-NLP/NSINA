{"Source": "Adaderana", "Timestamp": "March 7, 2013 11:48 am", "Headline": "එ.ජා. නිරීක්ෂකයින්ගෙන් පිලිපීන ජාතිකයින් ඉවතට", "News Content": "සිරියාවේ එක්සත් ජාතීන්ගේ නිරීක්ෂකයින් ලෙස කටයුතු කරන පිලිපීන ජාතිකයින් ඉන් ඉවත්කර ගැනීමට පිලිපීන රජය තීරණය කර තිබේ. සිරියාවේ පවතින ගැටුම්කාරී වාතාවරණය උග්‍රවීම හේතුවෙන් මෙම තීරණය ගත් බව පිලිපීන විදේශ කටයුතු අමාත්‍යවරයා සඳහන් කර තිබේ. ඒ අනුව එක්සත් ජාතීන්ගේ නිරීක්ෂකයින් ලෙස කටයුතු කරන පිලිපීන ජාතිකයින් 21 දෙනෙකු ඉවත් කර ගැනීමට නියමිතය. තම වැසියන්ගේ ආරක්ෂාව තහවුරු කිරීම රජයේ වගකීම බව විදේශ අමාත්‍ය ඇල්බට් රොසාරිඕ සඳහන් කර තිබේ. සිරියාවේ ගැටුම් වාර්තාකරණයට සහ සාමසාධක කටයුතුවල නිරත වෙමින් සිටි විදෙස් ජාතිකයින් රැසක් අතුරුදන්වීම් පිළිබඳ මෑත කාලයේ බහුලව වාර්තා විණි.", "URL": "https://sinhala.adaderana.lk/news.php?nid=32187", "Category": null, "Parent URL": null}