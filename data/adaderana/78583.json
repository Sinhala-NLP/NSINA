{"Source": "Adaderana", "Timestamp": "October 11, 2017 09:33 am", "Headline": " මලික්-කබීර් බැඳුම්කර කොමිසමට එයි", "News Content": "සංවර්ධන උපාය මාර්ග හා ජාත්‍යන්තර වෙළෙඳ කටයුතු අමාත්‍ය මලික් සමරවික්‍රම සහ රාජ්‍ය ව්‍යවසාය සංවර්ධන අමාත්‍ය කබීර් හෂීම් යන මහත්වරුන් මීට ටික වේලාවකට පෙර ප්‍රශ්නගත මහ බැංකු බැඳුම්කර නිකුතුව පිළිබඳ විමර්ශන සිදුකරන ජනාධිපති කොමිසම හමුවට පැමිණ තිබේ.‍සංවර්ධන උපාය මාර්ග හා ජාත්‍යන්තර වෙළෙඳ කටයුතු අමාත්‍ය මලික් සමරවික්‍රම සහ රාජ්‍ය ව්‍යවසාය සංවර්ධන අමාත්‍ය කබීර් හෂීම් යන මහත්වරුන් කොමිසම හමුවේ පෙනී සිටින ලෙස නොතීසි නිකුත් කර තිබුණි.අර්ජුන් ඇලෝසියස් මහතාගෙන් හෝ ඔහුගේ සමාගමෙන් එක්සත් ජාතික පක්ෂයට අරමුදල් ලැබී නැතැයි විනිසුරුවරුන්ගේ ප්‍රශ්න කිරීම් හමුවේ සාක්ෂි ලබා දෙමින් මලික් සමරවික්‍රම මහතා ප්‍රකාශ කර ඇත.‍", "URL": "https://sinhala.adaderana.lk/news.php?nid=78583", "Category": null, "Parent URL": null}