{"Source": "Adaderana", "Timestamp": "October 23, 2012 10:47 am", "Headline": "පොහොර සතියට සමගාමීව වැඩසටහන් රැසක්", "News Content": "ජාතික පොහොර සතියට සමගාමීව වැඩසටහන් රැසක් ක්‍රියාත්මක කිරීමට ගොවිජන සංවර්ධන දෙපාර්තමේන්තුව සහ ජාතික පොහොර ලේකම් කාර්යාලය පියවර ගෙන තිබේ. පසුගිය 20 වන දින පොහොර සතිය ආරම්භ වු අතර එය ලබන 27 වන දින දක්වා ක්‍රියාත්මකය. මෙම සතිය තුළ පොහොර නිවැරදි ලෙස භාවිත කිරීම, කෘෂිකාර්මික කටයුතුවල දී පොහොර භාවිත කිරීමේ වටිනාකම සහ නිවැරදි කාලසීමාවන් තුළ දී පොහොර භාවිතය පිළිබඳ ගොවීන් දැනුවත් කිරීමට නියමිත බව ගොවිජන සංවර්ධන කොමසාරිස් ජනරාල් එම්.ඒ.එස්.වීරසිංහ මහතා සඳහන් කළේය. රජය ක්‍රියාත්මක කර ඇති පොහොර සහනාධාර ක්‍රමය යටතේ මේ වන විට කන්න 15 ට පොහොර සහනධාරය ලබාදී ඇති අතර එහි මූල්‍ය වටිනාකම රුපියල් බිලියන 60 ක් බව ද සඳහන්ය.", "URL": "https://sinhala.adaderana.lk/news.php?nid=28543", "Category": null, "Parent URL": null}