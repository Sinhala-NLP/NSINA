{"Source": "Adaderana", "Timestamp": "May 16, 2010 09:24 am", "Headline": "ජනපති ජී-15 ට පිටත්වෙයි", "News Content": "ඉරානයේ පැවැත්වෙන 14 වන ජී 15 සමුළුව සඳහා සහභාගී වීමට ජනාධිපති මහින්ද රාජපක්ෂ මහතා ඊයේ රාත්‍රී දිවයිනෙන් පිටත්ව ගොස් තිබේ.. ජී-15 සමුළුවේ රාජ්‍ය නායක සැසිවාරය එළඹෙන හෙට දිනයේ ආරම්භ වීමට නියමිතව ඇති අතර ජී-15 සමුළුවට සමගාමීව විදේශ අමාත්‍යවරුන‍්ගේ සැසිවාරය ඊයේ පැවැත්විණි. ඒ සඳහා ශ්‍රි ලංකාව නියෝජනය කරමින් විදේශ අමාත්‍ය මහාචාර්ය ජී.එල්.පීරිස් මහතා සහ එම අමාත්‍යාංශයේ ලේකම් රොමේෂ් ජයසිංහ මහතා සහභාගී වී සිටියහ. ජී-15 කණ්ඩායමේ මෙවර සභාපතිත්වය ශ්‍රී ලංකා ජනාධිපති මහින්ද රාජපක්ෂ මහතාට හිමි වීමට නියමිතව ඇති බව සඳහන් වේ.. ශ්‍රී ලංකාවට අමතරව ඇල්ජීරියාව , ආර්ජන්ටිනාව , බ්‍රසීලය , චීලී රාජ්‍යය , ඊජිප්තුව , ඉන්දියාව , ඉන්දුනීසියාව , ඉරානය , ජැමෙයිකාව , කෙන්යාව , මලයාසියාව , මෙක්‍සිකෝව , නයිජීරියාව , පේරු , සෙනගල් , වෙනිසියුලාව සහ සිම්බාබ්වේ යන රටවල් මෙම සමුළුව සඳහා සහභාගී වී සිටියි.", "URL": "https://sinhala.adaderana.lk/news.php?nid=8429", "Category": null, "Parent URL": null}