{"Source": "Adaderana", "Timestamp": "May 6, 2012 07:41 am", "Headline": "වෙසක් දිනය නිමිත්තෙන් සමරු මුද්දරයක්", "News Content": "ජාතික වෙසක් දිනය නිමිත්තෙන් ශ්‍රී ලංකා තැපැල් දෙපාර්තමේන්තුව විසින් සමරු මුද්දරයක් නිකුත් කිරීමට පියවර ගෙන තිබේ. අද මහනුවර දී පැවැත්වෙන රාජ්‍ය වෙසක් උත්සවයේ දී එම මුද්දරය නිකුත් කරන බව තැපැල් දෙපාර්තමේන්තුව සඳහන් කරයි. 2600 වැනි සම්බුද්ධත්ව ජයන්තියට සමගාමීව පසුගිය බ්‍රහස්පතින්දා ද සමරු මුද්දරයක් නිකුත් කෙරුණි. මේ අතර මෙවර වෙසක් උත්සවයේ දී සුබ පැතුම්පත් හුවමාරු වීම පසුගිය වසරට සාපේක්ෂව අඩු මට්ටමක පවතින බව තැපැල් දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=24043", "Category": null, "Parent URL": null}