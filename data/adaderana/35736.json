{"Source": "Adaderana", "Timestamp": "July 13, 2013 08:16 am", "Headline": "පොතේ හැටියට වැඩ නොකළ 2ක් මාට්ටු", "News Content": "කුච්චවේලි, පොඩවකට්ටු ප්‍රදේශයේදී නීති විරෝධී ලෙස පුපුරණද්‍රව්‍ය යොදා ගනිමින් මසුන් මැරීමට සූදානම් වූ ධීවරයින් දෙදෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී අඟල් 08ක් දිග ජෙලට්නයිට් කරලක්, ඩෙටනේටර් 05ක් සහ විවිධ ප්‍රමාණයේ ඩෙට්කෝට් වයර් කැබලි 09ක් පොලිසිය විසින් සොයාගෙන ඇති බව සඳහන්ය. සැකකරුවන් පොඩවකට්ටු ප්‍රදේශයේ පදිංචිකරුවන් පිරිසකි. ඔවුන් අද ත්‍රිකුණාමලය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35736", "Category": null, "Parent URL": null}