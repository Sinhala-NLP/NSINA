{"Source": "Adaderana", "Timestamp": "November 5, 2012 10:31 am", "Headline": "වී හොරකමට අදාළව 4 ක් අත්අඩංගුවට", "News Content": "හොරොව්පතාන, බුක්කරවැව ප‍්‍රදේශයේ පෞද්ගලික සමාගමකට අයත් වී ගබඩාවකින් වී තොගයක් සොරකම් කිරීමේ සිද්ධියක් සම්බන්ධයෙන් සැකකරුවන් සිව් දෙනෙකු අත් අඩංගුවට ගෙන තිබේ. අත්අඩංගුවට ගත් සැකකරුවන් බුක්කරවැව සහ කැබිතිගොල්ලෑව ප‍්‍රදේශවල පදිංචිකරුවන් බව හොරොව්පතාන පොලීසිය සඳහන් කළේය. පසුගිය මාසයේ දී අදාළ ගබඩාවෙන් වී මිටි 275 ක් පමණ සොරකම් කර තිබිණි. එම වී තොගයෙන් කොටසක් වී මෝල් දෙකකට විකුණා ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=28914", "Category": null, "Parent URL": null}