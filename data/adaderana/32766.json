{"Source": "Adaderana", "Timestamp": "March 27, 2013 07:56 am", "Headline": "‍අයි.පී.එල්.වල වෙනසක් නෑ", "News Content": "ඉන්දීය අයි.පී.එල් තරඟාවලියේ සැලසුම් කළ පරිදි පැවැත්වෙන බව තරඟ සංවිධායකයින් පවසයි. ශ්‍රී ලංකා ක්‍රීඩකයින් තරඟාවලියට සහභාගී නොවීම සම්බන්ධයෙන් නිල වශයෙන් මෙතෙක් දැනුම් දී නොමැති බව ඔවුන් සඳහන් කරයි. චෙන්නායිහි පැවැත්වෙන තරඟ සඳහා ශ්‍රී ලංකා ක්‍රීඩකයින් සහභාගී නොවූව ද එම තරඟ අවලංගු කිරීමේ හැකියාවක් නොමැති බව ද අයි.පී.එල් තරඟ සංවිධායකයින් පෙන්වාදෙයි. ශ්‍රී ලාංකික ක්‍රීඩකයින්ගේ ආරක්ෂාව තහවුරු කරන තෙක් ඔවුන් එම තරඟාවලියට සහභාගී නොකරන බව කෙසේ වෙතත් ක්‍රීඩා අමාත්‍ය මහින්දානන්ද අළුත්ගමගේ මහතා පවසයි.", "URL": "https://sinhala.adaderana.lk/news.php?nid=32766", "Category": null, "Parent URL": null}