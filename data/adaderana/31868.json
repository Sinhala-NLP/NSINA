{"Source": "Adaderana", "Timestamp": "February 23, 2013 01:36 pm", "Headline": "මාලදිවයිනේ මාධ‍්‍යවේදියෙක් ප්‍රතිකාර සඳහා කොළඹ ජාතික රෝහලට ඇතුළත් කරයි", "News Content": "මාලදිවයිනේදී සංවිධානාත්මක කණ්ඩායමක් අතින් මැර ප්‍රහාරයකට ලක්වූ එරට මාධ්‍යවේදීයෙකු හදීසි ප්‍රතිකාර සඳහා කොළඹ ජාතික රෝහලට ඇතුළත් කර තිබේ. මාලදිවයිනේ මාලේ අගනුවරට නුදුරු ස්ථානයකදී ඉබ්‍රහිම් අස්වඩ් වහීඩ් නැමැති මාධ්‍යවේදියා එලෙස මැර ප්‍රහාරයට ලක්ව ඇත. යතුරු පැදියකින් යමින් සිටියදී යකඩ කැබැල්ලක් වැනි ද්‍රව්‍යයකින් එම මාධ්‍යවේදියාගේ හිසට පහරදිමක් සිදුව ඇතැයි විදෙස් මාධ්‍ය වාර්තා කරයි. එම අවස්ථාවේදීම මාධ්‍යවේදියා එරට “ඒ.ඩී.කේ‍‍” රෝහලට ඇතුළත් කර ඇත. එකී මාධ්‍යවේදියා මාලදිවයිනේ ප්‍රධාන විපක්ෂයට සම්බන්ධ බව කියන මාධ්‍ය ආයතනයක සේවය කර ඇතැයි ද විදෙස් වාර්තා අනාවරණය කරයි. මේ අතර මාධ්‍ය ආයතන 2ක මාධ්‍යවේදීන්ට සිදුව ඇතැයි කියන බාධා කිරීම්වලට එරෙහිව එරට ප්‍රධාන විපක්ෂය ඊයේ රාත්‍රී උද්ඝෝෂණ කර ඇතැයිද එම වාර්තා පවසයි.", "URL": "https://sinhala.adaderana.lk/news.php?nid=31868", "Category": null, "Parent URL": null}