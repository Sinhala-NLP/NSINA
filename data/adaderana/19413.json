{"Source": "Adaderana", "Timestamp": "October 17, 2011 02:09 pm", "Headline": " බලපත්‍ර නැතිව කොස් දැව කැපුවාට අත්අඩංගුවේ", "News Content": "බලපත්‍ර නොමැතිව කොස් දැව කැපීමේ නිරතව සිටි පුද්ගලයෙකු පොලිස් විශේෂ කාර්ය බලකාය මගින් අත් අඩංගුවට ගෙන තිබේ. මහනුවර අංකුඹුර ප්‍රදේශයේ සංචාරක රාජකාරීයේ යෙදී සිටි විශේෂ කාර්ය බලකා සෙබලුන් විසින් අදාළ පුද්ගලයා අත් අඩංගුවට ගෙන ඇති බව එම බලකාය සඳහන් කරයි. ඉරන ලද විවිධ ප්‍රමාණයේ කොස් දැව ලෑලි 75ක් ද විශේෂ කාර්ය බලකාය භාරයට ගෙන තිබේ. වැඩිදුර විමර්ශන සඳහා සැකකරු අංකුඹුර පොලිසිය වෙත භාරදී ඇති බව වාර්තා වේ..", "URL": "https://sinhala.adaderana.lk/news.php?nid=19413", "Category": null, "Parent URL": null}