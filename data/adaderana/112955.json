{"Source": "Adaderana", "Timestamp": "June 28, 2019 04:54 pm", "Headline": "බ‍්‍රසීලයෙන් හමුවු ඩයිනෝසර පොසිලය", "News Content": "බ‍්‍රසීලයේ වයඹදිග ප‍්‍රදේශයක සිදුකළ කැණීම් වලින් ඩයිනෝසර් පොසිලයක් හමුවුණි. එය වසර මිලියන 90ක් පමණ පැරණි බව විද්‍යාඥයන් පවසයි. බ‍්‍රසීලයේ වයඹදිග පරනා ප්‍රාන්තයේ සිදුකළ කැණීම්වලදී මිහිමතින් වඳ වී ගිය ඩයිනෝසර් විශේෂයක් හඳුනා ගැනීමට පර්යේෂකයින් සමත් වී ඇත. විදෙස් මාධ්‍ය වාර්තා කළේ එම ඩයිනෝසර් විශේෂය මිහිමත වාසය කර ඇත්තේ මීට වසර මිලියන 90කටත් ඉහතදී බවයි. ඩයිනෝසර් පොසිල පර්යේෂණවලට භාජනය කිරීමෙන් අනතරුව එම ඩයිනෝසර් විශේෂය පිළිබඳව වැදගත් තොරතුරු රැසක් අනාවරණය කර ගැනීමට හැකි වී ඇත. ඒ අනුව මේ සත්ත්වයා ආසන්න වශයෙන් අඩි 5ක් පමණ දිගු ශරීරයකට හිමිකම් කියන බව පර්යේෂකයින් ප්‍රකාශ කළේය. මේ අතර ශාරීරික ලක්ෂණ අනුව පොසිලය නව ඩයිනෝසර් විශේෂයකට අයත් බව පර්යේෂකයින් හඳුනාගෙන ඇත. එම සතුන්ගේ නිජබිම වූ බ්‍රසීලයේ වයඹදිග ප්‍රදේශය එවක කාන්තාරයක් වන්නට ඇති බවට ද ඔවුන් විශ්වාස කරයි.", "URL": "https://sinhala.adaderana.lk/news.php?nid=112955", "Category": null, "Parent URL": null}