{"Source": "Adaderana", "Timestamp": "September 27, 2013 11:19 am", "Headline": "හත් හැවිරිදි දැරියට බාප්පාගෙන් අතවර", "News Content": "වයස අවුරුදු 07 ක් වන බාල වයස්කාර දැරියකට බරපතළ ලිංගික අපරාධයක් සිදු කළ බව කියන 45 හැවිරිදි අයෙකු අත්අඩංගුවට ගෙන ඇති බව වෙන්නප්පුව පොලීසිය පවසයි. අතවරයට ලක්ව ඇත්තේ වෙන්නප්පුව පොලිස් වසමේ වයික්කාල - තඹරවිල ප්‍රදේශයේ පදිංචි දැරියක් බව අප වාර්තාකරු කියයි. සැකකරු දැරියගේ බාප්පා බව පොලීසිය පවසයි. දැරියගේ මව්පියන් නින්දට ගිය අවස්ථාවේදී මව්පියන්ට හොර රහසේ සැකකරු මෙම අපරාධය සිදු කර ඇති බව පොලීසිය විසින් අනාවරණය කරගෙන ඇති බව අප වාර්තාකරු කියයි. තම දරුවාට සිදුවු අපරාධය පිළිබඳ දැනගත් මව්පියන් මේ බව පොලීසියට දන්වා ඇත. සැකකරු මාරවිල දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37732", "Category": null, "Parent URL": null}