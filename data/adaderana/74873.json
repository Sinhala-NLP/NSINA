{"Source": "Adaderana", "Timestamp": "July 4, 2017 08:32 pm", "Headline": "නව ආණ්ඩුකාරවරයා සමඟ එක්ව නැගෙනහිර සංවර්ධනයට සූදානම්", "News Content": "නැගෙනහිර පළාත් නව ආණ්ඩුකාරවරයා වශයෙන් පත්වු හිටපු අමාත්‍ය රොහිත බොගොල්ලාග්ම මහතා සමඟ එක්ව නැගැනහිර පළාතේ ස්ථර සංවර්ධනය හා ජාතින් අතර සමගිය ගොඩනැගීමට සූදානම් බව නැගෙනෙහිර මහ ඇමති පවසයි. රෝහිත බොගොල්ලාගම හිටපු විදේශ අමාත්‍යවරයා වශයෙන් කටයුතු කරපු කාල සීමාව තුළ රටේ සංවර්ධනය වෙනුවෙන් බොහෝ ඵලදායි ආයෝජන මෙරටට ගෙන්වීමට කටයුතු කළ බව සැමට දන්නා කරුණක් බවත් නැගෙනහිර පළාතට එවන් ආයෝජන ලබාදීමට කටයුතු කරයි යැයි තමන් විශ්වාස කරන බවත් නැගනහිර මහ ඇමැති නසීර් අහමඩ් මහතා කියා සිටියේය. ඒ තුළින් නැගෙනහිර පළාතට ප්‍රධාන ප්‍රශ්නයන් බවට පත්වී තිබෙන විරැකියාව හා දරිද්‍රතාවය තුරන් කිරීමටත් නැගෙනහිර නව ආණ්ඩුකාරවරයා සමඟ එක්ව කටයුතු කිරීමට සූදානම් බවත් නැගෙනහිර මහ ඇමතිවරයා මෙහිදී පෙන්වා දුන්නේය. එමෙන්ම නැගෙනෙහිර පළාතේ ජාතින් තුනම සහයොගයෙන් හා සමගියෙන් ජීවත් වෙන බවත් ජාති බේද නොතකා සේවය කරපු දූර දර්ශී නායකයෙක් ලෙස රොහිත බොගොල්ලාගම මහතාව ජනතාව හදුනාගෙන තිබෙන බවත් කියා සිටියේය. රටේ ජාතින් අතර ගැටුමක් ඇතිකිරීමට ඇතෙමුන් උත්සාහ දරන අවස්ථාවේදී මෙවෙන් කෙනෙක් පත්කිරීම නැගෙනෙහිරෙ ජාතින් අතර සමගිය තවත් ශක්තිමත් කිරීමට රුකලක් වේවී කියා විශ්වාස කරන බවත් නැගෙනහිර මහ ඇමති නසීර් අහමඩ් මහතා පැවසීය. මේ අතර ජනාධිපති ලේකම් ලෙස පත්වීම් ලබපු හිටපු ආණ්ඩුකාරවරයා තමන්ගෙ සේවා කාලය තුළ නැහෙනහිර සංවර්ධනය වෙනුවෙන් පළාත් සභාවට සහයොගයටත් මහඇමතිවරයා ස්තුතිය පළ කර අතර නැගෙනහිර ජනතාවගේ සුබ සිද්ධිය වෙනුවෙන් ඔහුගෙ සහයොගය දිගටම ලැබේවි කියා විශ්වාස කරන බවත් ඔහු පවසා සිටියේය. මෙ අතර නෙගෙනහිර මහ ඇමතිවරයා හා නව ආණ්කාරවරයා අතර හමුවක් අද(04) කොළඹදී පැවැත් විය.", "URL": "https://sinhala.adaderana.lk/news.php?nid=74873", "Category": null, "Parent URL": null}