{"Source": "Adaderana", "Timestamp": "September 6, 2016 01:09 pm", "Headline": "  දයා මාස්ටර්ට එරෙහි නඩුව 28දා යළි කැඳවයි", "News Content": "එල්.ටී.ටී.ඊ. සංවිධානයේ හිටපු මාධ්‍ය ප්‍රකාශක වේලායුධන් දයානිදි නොහොත් දයා මාස්ටර්ට එරෙහි නඩුව ලබන 28 වැනිදා යළි කැඳවීමට වව්නියාව මහාධිකරණය තීරණය කර තිබේ.අවසන් යුද සමයේ සිවිල් ජනතාව ප්‍රාණ ඇපයට ගැනීම සම්බන්ධයෙන් දයා මාස්ටර්ට එරෙහිව වව්නියාව මහාධිකරණය හමුවේ නඩු පවරා ඇති බව සඳහන්ය.කොළඹ මහේස්ත්‍රාත් අධිකරණය හමුවේ දයා මාස්ටර් විසින් ලබාදුන් කට උත්තරයක් පදනම් කරගනිමින් ත්‍රස්ත විමර්ශන ඒකකය විසින් එම නඩුව පවරා තිබේ.අදාළ නඩුව අද(06) විභාගයට ගත් අවස්ථාවේ දයා මාස්ටර් වෙනුවෙන් දෙමළ ජාතික සන්ධාන පාර්ලිමේන්තු මන්ත්‍රී නීතීඥ එම්.ඒ.සුමන්තිරන් මහතා පෙනී සිටි බව අද දෙරණ වාර්තාකරු සඳහන් කළේය.එල්.ටී.ටී.ඊ. සංවිධානය ක්‍රියාකාරීව පැවති සමයේ දයා මාස්ටර් එහි මාධ්‍ය ප්‍රකාශක ලෙස කටයුතු කරනු ලැබීය.", "URL": "https://sinhala.adaderana.lk/news.php?nid=63855", "Category": null, "Parent URL": null}