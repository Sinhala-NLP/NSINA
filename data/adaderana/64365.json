{"Source": "Adaderana", "Timestamp": "September 23, 2016 05:25 pm", "Headline": " අනාගතය සුභවාදී  කිරීම වත්මන් රජයේ අපේක්ෂාවයි", "News Content": "විදේශ පිළිවෙතේ සාර්ථකත්වය මගින් රටේ අනාගතය සුභවාදී කිරීම වත්මන් රජයේ අපේක්ෂාව බව ජනාධිපති මෛත්‍රීපාල සිරිසේන මහතා පවසයි.එක්සත් ජාතීන්ගේ 71 වන සමුළුව තුළ ලොව සියලු රාජ්‍ය නායකයින් ශ්‍රී ලංකා රජයේ වර්තමාන වැඩපිළිවෙළ සම්බන්ධයෙන් යහපත් ප්‍රතිචාර දැක්වූ බව ජනාධිපතිවරයා පෙන්වා දෙයි.රාජ්‍ය නායක සමුළුව සඳහා සහභාගී වූ ජනාධිපති මෛත්‍රීපාල සිරිසේන මහතා අමෙරිකාවේ නිව්යෝර්ක් නුවරදී විශේෂ ප්‍රවෘත්ති සාකච්ඡාවකට එක්වෙමින් මේ බව කියා සිටියේය.නිදහස, ප්‍රජාතන්ත්‍රවාදය, මානව හිමිකම්, මූලික අයිතිවාසිකම්, අධිකරණයේ ස්වාධීනත්වය යන යහපාලන සංකල්ප ක්‍රියාත්මක කිරීම හේතුවෙන් ශ්‍රී ලංකාවට ජාත්‍යන්තරයේ ප්‍රසාදය හිමිව ඇති බව ජනාධිපතිවරයා එහිදී සඳහන් කළේය.පසුගිය රජය සමයේ එක්සත් ජාතීන්ගේ සංවිධානය සමග දුරස්වීම් ඇති වුයේ ප්‍රතිපත්තිමය කරුණු හේතුවෙන් බව සඳහන් කළ ජනාධිපති මෛත්‍රීපාල සිරිසේන මහතා රජයේ ප්‍රතිපත්ති රටේ ජ නතාවට මෙන්ම ලෝකයට ද පැහැදිලි වන්නේ නම් රටේ පිළිගැනීම පිළිබඳ ගැටළු මතු නොවන බව කියා සිටියේය.", "URL": "https://sinhala.adaderana.lk/news.php?nid=64365", "Category": null, "Parent URL": null}