{"Source": "Adaderana", "Timestamp": "March 23, 2011 09:51 am", "Headline": "තම්ලිනී යළි යළිත් රිමාන්ඩ්", "News Content": "එල්.ටී.ටී.ඊ සංවිධානයේ දේශපාලන අංශයේ කාන්තා නායිකාව ලෙස හඳුන්වන තම්ලිනි ලබන මැයි 9 වැනිදා දක්වා රිමාන්ඩ් භාරයේ රඳවා තැබීමට කොළඹ ම‍හේස්ත්‍රාත් අධිකරණය නියෝග කර තිබේ. තමිලිනි හෙවත් සුබ්‍රමනියම් සිවගාමි නැමැති මෙම සැකකාරිය රහස් පොලිසිය විසින් අධිකරණයට ඉදිරිපත් කරමින් ලබා දුන් වාර්තාවකට අනුව මෙම නියෝගය ලබා දී ඇති බව සඳහන්වේ. නීතීපතිවරයා විසින් ලබා දෙන උපදෙස් අනුව සැකකාරිය සම්බන්ධයෙන් ඉදිරි ක්‍රියාමාර්ග ගන්නා බව රහස් පොලිසිය අධිකරණයට දැනුම් දී තිබේ. වන්නි යුදගැටුම් අවසන් වීමෙන් පසුව රජයට භාර වූ තම්ලිනි නැමැති සැකකාරිය පසුව රහස් පොලිසිය මඟින් අත්අංඩගුවට ගෙන රැඳවුම් භාරයට පත් කරන ලදී..", "URL": "https://sinhala.adaderana.lk/news.php?nid=15017", "Category": null, "Parent URL": null}