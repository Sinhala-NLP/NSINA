{"Source": "Adaderana", "Timestamp": "March 5, 2018 03:22 pm", "Headline": "කොළඹට 2020 වෙද්දි බාධාවක් නැතිව වතුර දෙනවා", "News Content": "කොළඹ සහ ඒ අවට ප්‍රදේශවලට 2020 වසර වන විට බාධාවකින් තොරව පානීය ජල පහසුකම් ලබාදීමට හැකිවන පරිදි ජල සම්පාදන ක්‍රම සංවර්ධනය කරන ලෙස නගර සැලසුම් හා ජල සම්පාදන අමාත්‍ය රවුෆ් හකීම් මහතා නිලධාරීන්ට උපදෙස් ලබාදී තිබේ. එමෙන්ම අලුතින් ආරම්භ කිරීමට නියමිත ව්‍යාපෘති කඩිනමින් ආරම්භ කිරීමට ද අමාත්‍යවරයා විසින් නිලධාරීන්ට උපදෙස් ලබාදී ඇති බව ජාතික ජල සම්පාදන හා ජලාපවහන මණ්ඩලය සඳහන් කළේය. කොළඹ ප්‍රදේශයේ සිදු කරන සංවර්ධන ව්‍යාපෘති සඳහා අවශ්‍ය වන පානීය ජල අවශ්‍යතා සපුරාලීම සම්බන්ධයෙන් ද එහිදී අවධානය යොමු වී තිබේ. නියං කාලවලදී කළු ගඟ හා කැළණිගඟ ප්‍රදේශයේ පානීය ජලයට ලවන මිශ්‍රවීමට විසඳුම් වශයෙන් ලබන බාධක ඉදිකිරීම් කටයුතු කඩිනම් කිරීමට අමාත්‍ය රවුෆ් හකීම් මහතා විසින් නිලධාරීන්ට උපදෙස් ලබාදුන් බව එම මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85195", "Category": null, "Parent URL": null}