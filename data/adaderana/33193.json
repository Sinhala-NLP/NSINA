{"Source": "Adaderana", "Timestamp": "April 11, 2013 01:57 pm", "Headline": "කැබ් රථයක් කණුවක ගැටී දක්ෂිණ අධිවේගයේ මරණයක්", "News Content": "දක්ෂිණ අධිවේගී මාර්ගයේ ගැලනිගම ප්‍රදේශයේ සිදු වූ අනතුරකින් එක් අයෙකු මිය ගොස් තවත් දෙදෙනෙකු තුවාල ලබා තිබේ. කැබ් රථයක් මාර්ගයේ කණුවක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුරින් කැබ් රථයේ රියදුරු ජීවිතක්ෂයට පත්ව ඇති අතර ඔහුගේ බිරිඳ සහ දියණිය තුවාල ලබා තිබේ. මෙලෙස ජීවිතක්ෂයට පත්ව ඇත්තේ 45 හැවිරිදි ව්‍යාපාරිකයෙකු බව සඳහන්ය. අනතුරින් තුවාල ලැබූවන් ප්‍රතිකාර සදහා හොරණ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=33193", "Category": null, "Parent URL": null}