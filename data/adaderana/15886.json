{"Source": "Adaderana", "Timestamp": "May 4, 2011 04:27 pm", "Headline": "පළමු වසරට සිසුන් ගැනීමේ අක්‍රමිකතා රැසක්..!", "News Content": "2011 වසර සඳහා පළමු වසරට සිසුන් ඇතුළත් කිරීමට අදාළව පානදුර කලාපයේ විෂමතා රැසක් සිදුව ඇති බවට එක්සත් ජාතික පක්ෂ පළාත් සභා මන්ත්‍රී විජිත් ප්‍රියන්ත මහතා චෝදනා කරයි. මේ සම්බන්ධයෙන් මව්පියන් රැසකගෙන් පැමිණිලි ලැබී ඇති බව ඔහු පවසයි. සම්මුඛ පරීක්ෂණ සඳහා පෙනී සිට නිවැරදි ලකුණු ප්‍රමාණ ලැබු දරු දැරියන් පිරිසකට ලැබිය යුතු පාසල් නොලැබී ගොස් ඇති බවද විජිත් ප්‍රියන්ත මහතා කියා සිටියි. ඒ අනූව මේ පිළිබඳ සොයා බලා එම දරු පිරිසට සාධාරණයක් ඉටුකරන ලෙස ඔහු, පළාත් ප්‍රධාන අමාත්‍යවරයාගෙන් සහ පළාත් අධ්‍යාපන අමාත්‍යවරයාගෙන් ඉල්ලා තිබේ.", "URL": "https://sinhala.adaderana.lk/news.php?nid=15886", "Category": null, "Parent URL": null}