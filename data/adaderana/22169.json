{"Source": "Adaderana", "Timestamp": "February 16, 2012 08:36 pm", "Headline": "අකුණු සැර වැදීමෙන් 17 දෙනෙකු රෝහලේ", "News Content": "කඹුරුපිටිය ප්‍රදේශයේ දී අකුණු සැර වැදීමෙන් කම්පනයට පත් පුද්ගලයින් 17 දෙනෙකු මාතර, කඹුරුපිටිය රෝහලට ඇතුළු කර ඇති බව ආපදා කළමනාකරණ මධ්‍යස්ථානය පවසයි. ‍ අද(16) පස්වරුවේ මෙම පිරිස කඹුරුපිටිය ප්‍රදේශයේ ඉදිවන අබිමංසල සුවසහන මධ්‍යස්ථානයේ කටයුතු කරමින් සිටිය දී මෙසේ අනතුරට පත්ව ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. ‍ හමුදා සෙබළුන් 16 දෙනෙකු හා එක් සිවිල් වැසියෙකු මෙසේ අනතුරට පත්ව ඇති බව කොඩිප්පිලි මහතා කියා සිටියේය. ‍ කෙසේවෙතත් මෙම පිරිසගේ තත්ත්වය බරපතල නොවන බව ද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=22169", "Category": null, "Parent URL": null}