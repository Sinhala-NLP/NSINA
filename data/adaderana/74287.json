{"Source": "Adaderana", "Timestamp": "June 16, 2017 05:16 pm", "Headline": " කුකුළේ  ගඟ ජල මට්ටම ඉහළට-දෙපස ජනයාගේ අවධානය යොමුවිය යුතුයි", "News Content": "අධික වර්ෂාව හේතුවෙන් කුකුළේ ගඟ ජලාශය වාන් දොරටු මට්ටමට ජලය වැඩිවී ඇති බවත්, ඒ පිළිබඳ ගඟ අවට ප්‍රදේශවල ජනයා අවදියෙන් සිටිය යුතු බවත් ආපදා කළමනාකරණ මධ්‍යස්ථානය පවසයි.ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා කියා සිටින්නේ වැසි සහිත කාලගුණික තත්ත්වය තවදුරටත් පවතින බව වාර්තා වන බවයි.එමෙන්ම කෑගල්ල, නුවරඑළිය, කළුතර, ගාල්ල, මාතර, හම්බන්තොට යන දිස්ත්‍රීක්කවල කඳු සහිත ප්‍රදේශවල ජනයා සෝදිසියෙන් සිටිය යුතු බවත්, යම් අවදානම්කාරී තත්ත්වයක් වුවහොත් 117 අංකයට දැනුම්දිය යුතු බවත් හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=74287", "Category": null, "Parent URL": null}