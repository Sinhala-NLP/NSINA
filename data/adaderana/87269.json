{"Source": "Adaderana", "Timestamp": "April 11, 2018 06:56 am", "Headline": "මැතිවරණ රාජකාරීවලට ගිය විදුහල්පතිවරුන්ට සහ ගුරුවරුන්ට අදාළ දීමනාව තාම ලැබිලා නෑ", "News Content": "පසුගිය පළාත් පාලන මැතිවරණයේ රාජකාරී සඳහා සහභාගී වූ විදුහල්පතිවරුන් සහ ගුරුවරුන්ගේ දීමනා මේ වන තෙක් ලැබී නොමැති බව ලංකා ගුරු සේවා සංගමය පවසයි. එම සංගමයේ ප්‍රධාන ලේකම් මහින්ද ජයසිංහ මහතා පෙන්වාදෙන්නේ ඔවුන්ගේ පෞද්ගලික මුදල් වැය කරමින් අදාළ රාජකාරී සඳහා යොමු වී කටයුතු කළ ද මේ වන තෙක් එම දීමනා ප්‍රමාද වීම කණගාටුවට කරුණක් බවය. මේ සම්බන්ධයෙන් අද දෙරණ කළ විමසීමකදී මැතිවරණ මහලේකම් කාර්යාලයේ ප්‍රකාශකයෙකු සඳහන් කළේ අදාළ ගුරුවරුන් විසින් කළ වියදම් සම්බන්ධයෙන් ලබාදී ඇති ලිපිගොනු වල නිරවුල්භාවය පිළිබඳව ගැටලු මතු වී ඇති බවයි. එම තත්ත්වය මගහරවා කඩිනමින් අදාළ දීමනා ලබාදීමට පියවර ගන්නා බව එම ප්‍රකාශකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87269", "Category": null, "Parent URL": null}