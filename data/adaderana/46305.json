{"Source": "Adaderana", "Timestamp": "September 25, 2014 08:17 am", "Headline": "කොල්ලයට ආ දෙන්නා මුදලාලිට වෙඩි තබයි", "News Content": "අවිස්සාවේල්ල, පුවක්පිටිය ප්‍රදේශයේ වෙළඳසැලක් කොල්ලකෑමට පැමිණි කොල්ලකරුවන් පිරිසක් සිදුකළ වෙඩි තැබීමකින් පුද්ගලයෙකු මියගොස් තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සදහන් කළේ ඊයේ රාත්‍රී මෙම වෙඩි තැබීම සිදුව ඇති බවයි. වෙළඳසැල කොල්ලකෑමට යතුරු පැදියකින් පැමිණි දෙදෙනෙකු මෙම වෙඩි තැබීම සිදුකර ඇති අතර වෙඩි වැදී ඇත්තේ එම වෙළඳසැලේ හිමිකරුට බව සඳහන්ය.", "URL": "https://sinhala.adaderana.lk/news.php?nid=46305", "Category": null, "Parent URL": null}