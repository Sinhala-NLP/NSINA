{"Source": "Adaderana", "Timestamp": "October 30, 2016 08:39 am", "Headline": " රෙදිපිළි වෙළෙඳසැලේ ගින්න පාලනය කරයි", "News Content": "බම්බලපිටිය, හැව්ලොක් පාරේ රෙදිපිළි වෙළෙඳසැලක හටගත් ගින්නක් මේ වන විට පාලනය කර ඇති බව පොලීසිය පවසයි.බම්බලපිටිය පොලීසියට ලද තොරතුරක් මත විදුලිබල මණ්ඩලයේ නිලධාරීන්ගේ සහ කොළඹ නගර සභාවේ ගිනි නිවීමේ ඒකකයේ සහය ඇතිව ගින්න පාලනය කිරීමට කටයුතු කළ බව පොලිස් මූලස්ථානය සඳහන් කළේය.ගින්නෙන් රෙදිපිළි විනාශ වී ඇති අතර සිදුවූ අලාභය මෙතෙක් තක්සේරු කර නැත. ගින්නට හේතුව මෙතෙක් අනාවරණය වී නොමැති අතර බම්බලපිටිය පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65530", "Category": null, "Parent URL": null}