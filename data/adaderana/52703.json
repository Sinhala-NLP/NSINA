{"Source": "Adaderana", "Timestamp": "July 18, 2015 11:40 am", "Headline": "මත්ද්‍රව්‍ය මඩින්න දැන් D-Team ක්‍රියාත්මකයි ", "News Content": "තමිල්නාඩු ප්‍රාන්තයේ වෙරළබඩ දිස්ත්‍රික්කයක් වන රාමනාදන්පුරම් සිට මුහුදු මාර්ගයෙන් ශ්‍රී ලංකාවට මත්ද්‍රව්‍ය රැගෙන ඒම සම්බන්ධයෙන් විමර්ශනය කිරිම සඳහා ඩී. ටීම් නමින් පොලිස් කණ්ඩායමක් පත් කර තිබේ.මත්ද්‍රව්‍ය ජාවාරමේ යෙදෙන්නන් සහ ඔවුන්ගේ ක්‍රියාකාරකම් අවම කිරිමේ අරමුණින් මෙම පොලිස් කණ්ඩායම පත් කර ඇති බව ඉන්දිය මාධ්‍ය වාර්තා කළේය.මේ සඳහා 05 දෙනෙකුගෙන් යුත් නිලධාරින් කණ්ඩායමක් පත් කර ඇති අතර එහි ප්‍රධානත්වය උප පොලිස් පරික්ෂකවරයෙකු විසින් දරණ බව වාර්තාවෙයි.බුද්ධි තොරතුරු මගින් මත්ද්‍රව්‍ය ජාවාරම්කරුවන් අත්අඩංගුවට ගැනිම මෙම කණ්ඩායම් හරහා සිදු කෙරෙයි.එමෙන්ම මෙම කණ්ඩායම පැය 24 පුරා ක්‍රියාත්මක වෙමින් පවතින අතර පසුගිය වසර කිහිපයේදී අත්අඩංගුවට ගත් ජාවාරම්කරුවන්ගෙන් ලබා ගන්නා තොරතරු මත ඉදිරි පරික්ෂණ කටයුතු සිදු කරිමට නියමිතය.එමෙන්ම ඉන්දිය විශේෂ පොලිස් ඒකකය යටතේ පවතින සී බ්‍රාන්ච් නැමැති පොලිස් කණ්ඩායම මෙම මත්ද්‍රව්‍ය ජාවාරම් නැවැත්විම සඳහා යොදා ගන්නා බව එරට පොලිස් අධිකාරිවරයා ඉන්දිය මාධ්‍ය වෙත පවසා තිබේ.කෙසේ වෙතත් ඉන්දියවේ ගල්ෆ් ප්‍රදේශයේ සහ මෙරට මන්නාරම් ප්‍රදේශය අතර මුහුදු සීමාව තුළ වැඩිවශයෙන් මත්ද්‍රව්‍ය ජාවාරම් කටයුතු සිදු කෙරෙන බව පොලිස් අධිකාරිවරයා වැඩිදුරටත් පවසා ඇති බව ඉන්දිය මාධ්‍ය වාර්තා කළේය.ඒ අනුව වෙරළාරක්ෂක බලකාය, කිව් බ්‍රාන්ච් පොලිසිය, ධීවර දෙපාර්තමේන්තුව සහ වනජීවි දෙපාර්තමේන්තුව ඒකාබද්ධව ඉදිරි පරික්ෂණ කටයුතු සිදු කරන බව ද ඉන්දිය විශේෂ පොලිස් ඒකකයේ පොලිස් අධිකාරි එන්.එන්. මයිල්වාහනන් පවසා තිබේ.", "URL": "https://sinhala.adaderana.lk/news.php?nid=52703", "Category": null, "Parent URL": null}