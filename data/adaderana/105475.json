{"Source": "Adaderana", "Timestamp": "March 4, 2019 06:45 pm", "Headline": "හමුදා නිලධාරීන්ට හිංසා කරන්නේ ඩයස්පෝරාව සතුටු කරන්න", "News Content": "පැවිදි හඬ සංවිධානය පවසන්නේ හිටපු නාවික හමුදාපති අද්මිරාල් වසන්ත කරන්නාගොඩ මහතා අත්අඩංගුවට ගැනීමට සූදානම් වන්නේ සැලසුම් සහගත කුමන්ත්‍රණයක ප්‍රතිඵලයක් ලෙස බවයි. අද(04) කොළඹ පැවති මාධ්‍ය හමුවකට එක්වෙමින් එම සංවිධානයේ හිමිවරුන් මේ බව සඳහන් කළේය. අද්මිරාල් වසන්ත කරන්නාගොඩ මහතා අත්අඩංගුවට ගැනීමට සූදානම් වන්නේ නෛයිතිකමය රාමුවක් තුළ සිදුවූ දේවල් නොවන බවත් ඒවා සැලසුම් සහගතව සිදුව දේ බව මහාචාර්ය පූජ්‍ය මැදගොඩ අභයතිස්ස හිමි පෙන්වා දෙයි. එමෙන්ම තරුණයින් පිරිසක් පැහැරගෙන යාම වෝදනාව සම්පූර්ණයෙන් බැහැර කළ යුතු වෝදනාවක් බව උන්වහන්සේ සඳහන් කළේය. මේ අතර ජීනීවා මානවහිමිකම් සැසියෙදී අපේ හමුදාව යුධ අපරාධ සඳහා සම්බන්ධ බවට අමාත්‍ය මංගල සමරවීර මහතා පිළිගත් බව පූජ්‍ය මැදගොඩ අභයතිස්ස හිමි චෝදනා කරයි. යුද්ධයේදී විවිධ චෝදනා කරපු අය මේ වන විට බලයට පැමිණ මේ හමුදා නිලධාරීන්ට හිංසා කරන්නේ ඩයස්පෝරාව සතුටු කරීමට බව පූජ්‍ය මැදගොඩ අභයතිස්ස හිමි වැඩිදුරටත් පැවසීය.", "URL": "https://sinhala.adaderana.lk/news.php?nid=105475", "Category": null, "Parent URL": null}