{"Source": "Adaderana", "Timestamp": "October 29, 2016 10:22 am", "Headline": "රැඳවියන් 6ක් පැන ගිහින්", "News Content": "බන්ධනාගාර දෙපාර්තමේන්තුවට අයත් මීගමුව, දළුපොත ප්‍රජා විශෝධන මධ්‍යස්ථානයකින් සිරකරුවන් 06 දෙනෙකු පලා ගොස් තිබේ.අද(29) අළුයම 04ට පමණ මොවුන් පලාගොස් ඇති බව බන්ධනාගාර ප්‍රකාශක බන්ධනාගාර අධිකාරි තුෂාර උපුල්දෙණිය මහතා සඳහන් කළේය.සුළු වැරදි සම්බන්ධයෙන් සිරගතව සිටි සිරකරුවන් 06 දෙනෙකු මෙලෙස පලාගොස් ඇති බව උපුල්දෙණිය මහතා සඳහන් කළේය.මොවුන් පිළිබඳව තොරතුරු අදාළ පොලිස් ස්ථාන වෙත ලබා දී ඇති බව ද ඔහු පවසා සිටියි.පලාගොස් ඇති සිරකරුවන් අත්අඩංගුවට ගැනීම සඳහා විශේෂ මෙහෙයුමක් ද ක්‍රියාත්මක බව තුෂාර උපුල්දෙණිය මහතා සඳහන් කර සිටියේය.", "URL": "https://sinhala.adaderana.lk/news.php?nid=65505", "Category": null, "Parent URL": null}