{"Source": "Adaderana", "Timestamp": "May 11, 2011 08:41 am", "Headline": "දරුස්මාන් වාර්තාවට යුරෝපා සංගමයේ සහය", "News Content": "ශ්‍රී ලංකාව සම්බන්ධයෙන් ඉදිරිපත් කර ඇති දරුස්මාන් වාර්තාවට යුරෝපා සංගමය පක්ෂපාතීත්වය පළ කර තිබේ. සහය පළ කරමින් යුරෝපා සංගමය ප්‍රකාශ කර ඇත්තේ ශ්‍රී ලංකාවේ සාමය හා ආරක්ෂාව තහවුරු කිරීමේ ක්‍රියාවලියේ දී අදාළ වාර්තාවේ කරුණු වැදගත් වන බවයි. මේ බව යුරෝපා සංගමයේ විදේශ ප්‍රතිපත්ති පිලිබඳ ප්‍රධානි කැතරින් ඇස්ටන් ‍නිවේදනයක් නිකුත් කරමින් ප්‍රකාශ කර ඇති බව සඳහන් වේ. දරුස්මාන් වාර්තාව පිළිබඳව ශ්‍රී ලංකාව ධනාත්මකව සිතා කටයුතු කරනු ඇති බව කැතරින් ඇස්ටන් සිය නිවේදනය මඟින් තවදුරටත් ප්‍රකාශ කර සිටියි. වාර්තාවේ සඳහන් කරණු පිළිබඳව අපක්ෂපාතීව විමසා බැලීමක් සිදු කළ යුතු බව ද ඇය නිකුත් කළ නිවේදනයේ සඳහන්වේ.", "URL": "https://sinhala.adaderana.lk/news.php?nid=16021", "Category": null, "Parent URL": null}