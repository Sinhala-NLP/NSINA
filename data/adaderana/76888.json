{"Source": "Adaderana", "Timestamp": "August 30, 2017 11:25 am", "Headline": "  වයඹින් 20 සංශෝධනයට නීති උපදෙස් පතයි!", "News Content": "සියලුම පළාත් සභා මැතිවරණ එකම දිනයක පැවැත්වීමට අදාළ ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත පිළිබඳව නීති උපදෙස් ලබාගැනීම පිළිබඳව වයඹ පළාත් සභාව තීරණය කර තිබේ.මෙම පනත් කෙටුම්පත ඊයේ(29) වයඹ පළාත් ප්‍රධාන අමාත්‍ය ධර්මසිරි දසනායක මහතා විසින් පළාත් සභාවට ඉදිරිපත් කර තිබේ.එහිදී පක්ෂ විපක්ෂ මන්ත්‍රීවරුන් ප්‍රකාශ කර ඇත්තේ අදාළ පනත් කෙටුම්පතේ දෝෂ පවතින බවයි.ඒ අනුව අදාළ පනත් කෙටුම්පත සඳහා නීති උපදෙස් ලබාගැනීම වඩාත් සුදුසු බව එම මන්ත්‍රීවරුන් ප්‍රකාශ කර තිබේ.", "URL": "https://sinhala.adaderana.lk/news.php?nid=76888", "Category": null, "Parent URL": null}