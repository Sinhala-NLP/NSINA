{"Source": "Adaderana", "Timestamp": "November 4, 2017 01:58 pm", "Headline": "ඩොලරය ඉහළ යාමෙන් දේශීය කර්මාන්තකරුවන් අනතුරේ", "News Content": "සීග්‍ර ලෙස ඩොලරයේ අගය ඉහළ යාම හේතුවෙන් දේශිය කර්මාන්තකරුවන් දැඩි අර්බුදයකට පත්ව ඇති බව සමස්ත ලංකා දේශීය කර්මාන්තකරුවන්ගේ අයිතීන් සුරැකිමේ සංවිධානය පවසයි. මෙම තත්ත්වය පාලනය කිරිම සදහා වහාම මැදිහත් වන ලෙස ඉල්ලා සිටින බව එම සංවිධානයේ ජාතික සංවිධායක නිරුක්ෂ නන්ද කුමාර මහතා සඳහන් කළේය. ලෝක වෙළඳ පොලෙන් ගෙන්වනු ලබන අමුද්‍රව්‍ය මිල අඩු වුවත් ඒවා මෙරටට ආනයනය කිරිමේදී ඉහළ මිලක් ගෙවීමට සිදු වීම තුළින් මෙම අර්බුදකාරී තත්ත්වය නිර්මාණය වී ඇති බව නිරුක්ෂ නන්ද කුමාර මහතා කියා සිටියේය.", "URL": "https://sinhala.adaderana.lk/news.php?nid=79509", "Category": null, "Parent URL": null}