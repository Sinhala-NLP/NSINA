{"Source": "Adaderana", "Timestamp": "May 10, 2019 10:45 pm", "Headline": "සරණාගතයින් 50කට දිවි අහිමි කළ මධ්‍යධරණී මුහුදේ සිදුවු බෝට්ටු අනතුර", "News Content": "සංක්‍රමණිකයින් රැගත් බෝට්ටුවක් මධ්‍යධරණී මුහුදේදී අනතුරට පත්ව ඇත. අනතුරෙන් සංක්‍රමණිකයන් 50ක් පමණ ජීවිතක්ෂයට පත්ව ඇතැයි වාර්තා වේ. ටියුනීසියානු මුහුද ආසන්නයේෙ දී මෙම අනතුර සිදුව ඇති බව එක්සත් ජාතීන්ගේ සංවිධානයේ සංක්‍රමණික නියෝජිත ආයතනය සඳහන් කරයි. මළ සිරුරු සෙවීමේ මෙහෙයුම් මේ වන විට දියත් කර ඇති අතර සිරුරු 4ක් පමණ ‍මේ වන විට සොයාගෙන ඇති බව වාර්තා වෙයි. ලිබියාවේ සුහාරා ප්‍රදේශයේ සිට පැමිණි පිරිසක් රැගත් බෝට්ටුවක් දරුණු රල පහරකට හසු වී පෙරලී ගොස් ඇති බව විදෙස් මාධ්‍ය වාර්තා කළේය. මෙම පිරිස ලිබියාවේ සිට යුරෝපයට සංක්‍රමණය වීම සඳහා නීති විරෝධි ලෙස බෝට්ටුවකින් පැමිණෙමින් සිට ඇති බව සඳහන්ය.", "URL": "https://sinhala.adaderana.lk/news.php?nid=109712", "Category": null, "Parent URL": null}