{"Source": "Adaderana", "Timestamp": "July 14, 2012 11:30 am", "Headline": "උතුරු දිග ඇෆ්ගනිස්ථානයේ බෝම්බ ප්‍රහාරයක් - 20 ක් මරුට", "News Content": "උතුරු දිග ඇෆ්ගනිස්ථානයේ සිදුවූ මරාගෙන මැරෙන බෝම්බ ප්‍රහාරයකින් එරට පාර්ලිමේන්තු මන්ත්‍රීවරයෙකු ඇතුළු පුද්ගලයින් 20 දෙනෙකු ජීවිතක්ෂයට පත්ව තිබේ. ප්‍රහාරයෙන් තවත් පුද්ගලයින් 40 දෙනෙකු පමණ තුවාල ලබා ඇති බව ද සඳහන්ය. උතුරුදිග ඇෆ්ගනිස්ථානයේ අයිබැක් ප්‍රදේශයේ මංගල උත්සවයක් පැවති ස්ථානයකට අදාළ ප්‍රහාරය එල්ල වී ඇත. ප්‍රහාරයෙන් මියගොස් ඇත්තේ අහමඩ් ඛාන් සමන්ගනී නම් පාර්ලිමේන්තු මන්ත්‍රීවරයෙකි. ඔහු උතුරු දිග ඇෆ්ගනිස්ථානයේ අණ දෙන නිලධාරීවරයෙකු වශයෙන් කටයුතු කළ පුද්ගලයෙකු බව ද සඳහන්ය.", "URL": "https://sinhala.adaderana.lk/news.php?nid=25773", "Category": null, "Parent URL": null}