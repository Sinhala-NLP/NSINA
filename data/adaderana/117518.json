{"Source": "Adaderana", "Timestamp": "August 26, 2019 01:04 pm", "Headline": "ත්‍රස්ත චෝදනාවලට මලයාසියාවේදී 519ක් අත්අඩංගුවට", "News Content": "ත්‍රස්ත චෝදනා මත මලයාසියාවේදී පුද්ගලයින් 519 දෙනෙකු අත්අඩංගුවට ගෙන තිබේ. පසුගිය ජුලි මාසය අවසානය වනවිට මොවුන් අත්අඩංගුවට ගත් බව එරට ස්වදේශ කටයුතු අමාත්‍ය මුහයිඩීන් යසීන් ප්‍රකාශ කර ඇත. සැකකරුවන් පිරිස අතර මලයාසියානු ජාතිකයින් මෙන්ම විදේශකයින්ද වන බව සඳහන්. මලයාසියාවේ ත්‍රස්තවාදය වැළැක්වීමේ පනත යටතේ සහ ආරක්ෂක අපරාධ පනත යටතේ ඔවුන්ට එරෙහිව නීතිමය පියවර ගැනීමට කටයුතු කරන බව ස්වදේශ කටයුතු අමාත්‍යවරයා පවසන්නේය.", "URL": "https://sinhala.adaderana.lk/news.php?nid=117518", "Category": null, "Parent URL": null}