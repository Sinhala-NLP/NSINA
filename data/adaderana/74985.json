{"Source": "Adaderana", "Timestamp": "July 7, 2017 02:00 pm", "Headline": "  රට විනාශයට පත් වෙලා", "News Content": "දේශපාලනඥයින් බෙදි කටයුතු කිරීම හේතුවෙන් රට විනාශයට පත් වෙමින් පවතින බව රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි.මාතර, අකුරුගොඩ ප්‍රදේශයේ පැවැති උත්සවයකදී රාජ්‍ය අමාත්‍යවරයා ප්‍රකාශ කළේ දේශපාලනඥයින් ජනතාව වෙනුවෙන් යුතුකම් ඉටු කිරීමට කටයුතු කළ යුතු බවයි.මේ අතර වත්මන් ආණ්ඩුව යටතේ රටේ සභ්‍යත්වයට තර්ජන එල්ල වන බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි.මාතලේ හෝටල් පාසල් ශ්‍රවණාගාරයේ පැවති සම්මන්ත්‍රණයකදී මේ සම්බන්ධයෙන් ඒ මහතා අදහස් පළ කළේය.", "URL": "https://sinhala.adaderana.lk/news.php?nid=74985", "Category": null, "Parent URL": null}