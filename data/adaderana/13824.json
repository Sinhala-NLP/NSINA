{"Source": "Adaderana", "Timestamp": "January 29, 2011 09:01 am", "Headline": "ජල සැපයුම අත්හිටුවීම පැය 12 ක් පමණයි", "News Content": "අද(29) දිනය තුළ කොළඹ ප්‍රදේශ කිහිපයකට ජල සැපයුම අත්හිටුවීමට ගෙන තිබූ තීරණය වෙනස් කර තිබේ. හෙට උදෑසන 8 සිට රාත්‍රී 8 දක්වා පැය 12 ක කාලයක් පමණක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනුව කොළඹ, මහරගම, කෝට්ටේ, කොළොන්නාව, දෙහිවල ගල්කිස්ස මහනගර සභා ප්‍රදේශ සහ මොරටුව මහනගර සභා ප්‍රදේශයේ කල්දෙමුල්ල, සොයිසාපුර සහ තෙලවල යන ප්‍රදේශ, පෑලියගොඩ, වත්තල මාබෝල, කැස්බෑව සහ බොරළැස්ගමුව නගර සභා ප්‍රදේශ, ජාඇල, කැලණිය, වත්තල, මහර, දොම්පේ, බියගම, කොටිකාවත්ත, මුල්ලේරියාව ප්‍රාදේශීය සභා ප්‍රදේශ වල හෙට දිනයේ ජල සැපයුම අත්හිට‍වනු ඇත. එමෙන්ම කඩුවෙල ප්‍රාදේශීය සභා‍වට අයත් බත්තරමුල්ල, හෝකන්දර, මාළබේ සහ බියගම අපනයන ප්‍රවර්ධන කලාපය, දෙකටන හා මල්වාන අවට ප්‍රදේශවල ද ජල සැපයුම අත්හිටුවන බව සඳහන්ය. මීට අමතරව මහරගම නගර සභා ප්‍රදේශය, හෝමාගම, කැස්බෑව, බොරලැස්ගමුව ප්‍රාදේශීය සභා ප්‍රදේශ, පාදුක්ක, මීපේ, ‍සහ ගොඩගම යන ප්‍රදේශයන්හි ද හෙට පෙරවරු 8 සිට රාත්‍රී 8 දක්වා ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.", "URL": "https://sinhala.adaderana.lk/news.php?nid=13824", "Category": null, "Parent URL": null}