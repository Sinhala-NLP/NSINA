{"Source": "Adaderana", "Timestamp": "May 6, 2018 05:45 pm", "Headline": "අම්පාර මහ රෝහලේ  මිලියන 1500 කට අධික වියදමකින් ඉදිකළ සංවර්ධන ව්‍යාපෘති ජනතා අයිතියට", "News Content": "අම්පාර මහ රෝහලේ රුපියල් මිලියන 1500 කට අධික වියදමකින් ඉදිකරන ලද සංවර්ධන ව්‍යාපෘති රැසක් ජනතා අයිතියට පත් කිරීම සහ මුල්ගල් තැබීම සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් සිදු කෙරිණි. මෙහිදී අම්පාර මහ රෝහලේ 08 මහල් ළමා රෝග වෛද්‍ය වාට්ටු සංකීර්ණයට මුල්ගල් තැබීම ද සිදු විය. ඒ සඳහා වැය කරන මුදල රුපියල් මිලියන 175 කි. අම්පාර මහ රෝහලේ ඉදිකිරීමට යෝජිත ආඝාත මධ්‍යස්ථානය සඳහා ද මුල්ගල් තැබීම සිදු කළ අතර, රෝහල් අපද්‍රව්‍ය කළමණාකරණ ඒකකය, පොදු භාණ්ඩ ගබඩාව, වඩු කාර්මික නඩත්තු අංශය සෞඛ්‍ය අමාත්‍යවරයා විසින් විවෘත කරන ලදී.", "URL": "https://sinhala.adaderana.lk/news.php?nid=88629", "Category": null, "Parent URL": null}