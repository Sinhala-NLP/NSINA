{"Source": "Adaderana", "Timestamp": "March 11, 2017 08:32 pm", "Headline": " LMRB නවතම සමීක්ෂණ වාර්තාවට අනුව දෙරණ අංක එකේ නාලිකාව වෙයි", "News Content": "ටී.වී.දෙරණ නාලිකාව මෙරට සියලු රූපවාහිනී නාලිකා අභිබවමින් LMRB නවතම සමීක්ෂණ වාර්තාවට අනුව වැඩිම ප්‍රේක්ෂක පිරිසක් නරඹන අංක එකේ නාලිකාව බවට පත්වී තිබේ.මේ අතර ස්ලිම් නීල්සන් ජනතා සම්මාන උළෙලේ ජනතා ටෙලි නාට්‍ය සඳහා වන සම්මානය හිමිකරගැනීමට ටී.වී දෙරණ ඔස්සේ විකාශය වන “සිඳූ“ ටෙලි නාට්‍යය සමත් වී තිබේ.සම්මාන උළෙල ඊයේ(10) රාත්‍රියේ කොළඹදී පැවැත්වුණි.මෙරට ටෙලිවිෂන් වැඩසටහන් වංශ කතාවේ නවමු පෙරළියක් ඇති කරමින් ටී.වී.දෙරණ ප්‍රේකෂක ඔබ වෙත රැඟෙන එන සිදූ ටෙලි නාට්‍ය මේ වන විට ලාංකේය සියලු ටෙලි නාට්‍ය අභිබවමින් අංක එකට පත්වී අවසන්ය.බෞද්ධ දර්ශනය මත පදනම්ව ග්‍රාමීය සමාජයක හර පද්ධතිය පිළිබඳ සිඳු ටෙලි නාට්‍ය හරහා සාකච්ඡාවට ගැනෙයි.ටී.වී.දෙරණ වැඩිම ප්‍රේක්ෂක පිරිසක් නරඹන නාලිකාව ලෙසට අපව ඔසවා තැබූ ප්‍රේක්ෂක ඔබට අපගේ උත්තමාචාරය.", "URL": "https://sinhala.adaderana.lk/news.php?nid=70740", "Category": null, "Parent URL": null}