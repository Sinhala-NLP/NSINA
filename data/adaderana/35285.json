{"Source": "Adaderana", "Timestamp": "June 27, 2013 11:28 am", "Headline": "නීති විරෝධී ගබ්සා මධ්‍යස්ථානයක් වටලයි", "News Content": "දේශීය ඖෂධ උපයෝගී කරගනිමින් පවත්වාගෙන යනු ලැබු ගබ්සා මධ්‍යස්ථානයක් දඹුල්ල පොලීසියේ නිලධාරීන් කණ්ඩායමක් විසින් වටලා තිබේ. දඹුල්ල පොලීසියට ලැබුණු තොරතුරක් මත සිදුකළ මෙහෙයුමකදී දඹුල්ල - ගල්වැටියාය ප්‍රදේශයේ නිවසක පවත්වාගෙන යනු ලැබු මෙම ගබ්සා මධ්‍යස්ථානය වැටලීමට හැකිව ඇත. උපාය දූතයින් යොදවා සිදුකළ එම මෙහෙයුමේ දී අදාළ ගබ්සා මධ්‍යස්ථානය පවත්වාගෙන ගිය වෙදමහතා අත්අඩංගුවට ගැනීමට හැකි වු බව පොලීසිය පවසයි. ගබ්සාවක් සිදුකිරීම සඳහා ඔහු විසින් රුපියල් 15,000 ක මුදලක් අය කරන බවට ද අනාවරණය වී තිබේ. දඹුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35285", "Category": null, "Parent URL": null}