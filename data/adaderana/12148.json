{"Source": "Adaderana", "Timestamp": "November 14, 2010 04:14 pm", "Headline": "යූ.ඇන්.පී එකඟයි-පැෆරල් කියයි", "News Content": "යෝජිත පළාත් පාලන මැතිවරණ කෙටුම්පත සම්බන්ධයෙන් පාර්ලිමේන්තු කාරක සභා අවස්ථාවේ දී යෝජනා ඉදිරිපත් කිරීමට එක්සත් ජාතික පක්ෂය එකඟ වූ බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. පළාත් පාලන මැතිවරණ සංශෝධන පනත් කෙටුම්පත සම්බන්ධයෙන් එක්සත් ජාතික පක්ෂය සමග පැවැත්වූ සාකච්ඡාවලදී ඒ බව එම පක්ෂයේ ප්‍රධානීන් තමා සමග පැවසූ බව රෝහණ හෙට්ටිආරච්චි මහතා කියා සිටියේය. ඉදිරි සතියේ දී ජනාධිපතිවරයා සහ අනෙකුත් දේශපාලන පක්ෂ නායකයින් සමග මේ පිළිබඳව සාකච්ඡා කිරීමට බලාපොරොත්තු වන බව ද ඒ මහතා සඳහන් කළේය. යෝජිත පළාත් පාලන මැතිවරණ කෙටුම්පත සම්බන්ධයෙන් පක්ෂ දැනුවත් කිරීම තුළින් පළාත් පාලන මැතිවරණ‍ ක්‍රමය සඳහා යහපත් සංශෝධන එක් කළ හැකි බව රෝහණ හෙට්ටිආරච්චි මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=12148", "Category": null, "Parent URL": null}