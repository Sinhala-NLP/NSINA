{"Source": "Adaderana", "Timestamp": "July 29, 2018 07:36 am", "Headline": "දුම්රියට ගල්ගැසූ පාසල් සිසුවාට ඇප", "News Content": "දුම්රියට ගල්ගැසිමේ චෝදනා සම්බන්ධයෙන් අත්අඩංගුවට ගත් පාසල් සිසුවෙකු ඇප මත මුදාහැර තිබේ. තලෙයිමන්නාරම සිට කොළඹ බලා ධාවනය වෙමින් තිබූ දුම්රියකට ගල් ප්‍රහාරයක් එල්ල කර දුම්රිය මැදිරියකට හානි සිදුකිරීම සම්බන්ධයෙන් සැකකරු අත්අඩංගුවට ගෙන තිබිණි. මන්නාරම පොලිසිය විසින් ඔහු මන්නාරම මහේස්ත්‍රාත් අධිකරණය වෙත ඉදිරිපත් කිරීමෙන් පසු ඇප මත මුදාහැර ඇති බව වාර්ත වේ. ගල් ප්‍රහාරය එල්ල කිරීමට සම්බන්ධ අනෙකුත් පිරිස් අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=93376", "Category": null, "Parent URL": null}