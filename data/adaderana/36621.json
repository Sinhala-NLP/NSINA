{"Source": "Adaderana", "Timestamp": "August 14, 2013 11:54 am", "Headline": "තණමල්විල පොලීසියේ 08ට වැඩ තහනම් ", "News Content": "තණමල්විල පොලිස් ස්ථානයේ නිලධාරීන් 08 දෙනෙකුගේ වැඩ තහනම් කර තිබේ. වැටලීමක දී අත්අඩංගුවට ගත් ගංජා තොගයකින් අඩක් පමණක් විමර්ශන කටයුතු සඳහා ඉදිරිපත් කිරීමේ චෝදනා මත මෙම නිලධාරීන්ගේ වැඩ තහනමට ලක් කළ බව පොලිස් මාධ්‍ය ප්‍රකාශක කාර්යාලය සඳහන් කළේය. පසුගිය දිනක මෙම නිලධාරීන් පිරිස අදාළ වැටලීම සිදුකර ඇති අතර මෙහිදී පොලිස් භාරයට ගත් ගංජා තොගයෙන් අඩක් පමණක් මොවුන් පොලීසියට ඉදිරිපත් කර තිබේ. මේ සම්බන්ධයෙන් විමර්ශන සිදුකළ තණමල්විල පොලීසිය අදාළ නිලධාරීන්ගේ වැඩතහනමට ලක් කර ඇති බව සඳහන් වෙයි. වැඩතහනමට ලක් කළ අය අතර උප පොලිස් පරීක්ෂකවරයෙකු, පොලිස් සැරයන්වරයෙකු , පොලිස් කොස්තාපල්වරු 05 දෙනෙකු සහ පොලිස් ආරක්ෂක සහයකයෙකු සිටින බව පොලිස් මාධ්‍ය ප්‍රකාශක කාර්යාලය සඳහන් කරන කළේය.", "URL": "https://sinhala.adaderana.lk/news.php?nid=36621", "Category": null, "Parent URL": null}