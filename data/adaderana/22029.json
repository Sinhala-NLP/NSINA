{"Source": "Adaderana", "Timestamp": "February 11, 2012 11:10 am", "Headline": "හොරණ පුද්ගලික බස් සේවකයින් වර්ජනයක් අරඹයි", "News Content": "හොරණ ප්‍රදේශයේ පෞද්ගලික බස්රථ සේවකයින් වර්ජනයක් ආරම්භ කර තිබේ. මේ සඳහා මාර්ග අංක 120 කොළඹ - හොරණ බස්රථවලට අමතරව හොරණ පර්යන්තයෙන් ආරම්භ කෙරෙන අනෙකුත් සියලු පෞද්ගලික බස්රථ ද එක්ව සිටින බව සඳහන්ය. වේලා සටහන්කරුවෙකුට පහරදීමේ සිද්ධියකට විරෝධය පළ කිරීමේ අරමුණින් මෙම වර්ජනය ක්‍රියාත්මක කර ඇති බව ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. ලංකා ගමනා ගමන මණ්ඩල සේවක‍යින් පිරිසක් විසින් මෙම පහරදීම සිදුකර ඇති බව ගැමුණු විජේරත්න මහතා පවසයි. ඒකාබද්ධ කාලසටහන කඩාකප්පල් කිරීමේ අරමුණින් මෙම පහරදීම සිදුකර ඇති බවට ඔහු චෝදනා කරයි.", "URL": "https://sinhala.adaderana.lk/news.php?nid=22029", "Category": null, "Parent URL": null}