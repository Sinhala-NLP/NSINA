{"Source": "Adaderana", "Timestamp": "March 16, 2015 08:58 am", "Headline": "හිටපු ජනපති දිවිපිදූ රණවිරුවන්ට සෙත්පතයි ", "News Content": "ජාතික වීරයන් සහ රට වෙනුවෙන් දිවි පිදූ රණවිරුවන් වෙනුවෙන් පිං අනුමෝදනා කිරීමේ විශේෂ ආගමික වැඩසටහනක් කතරගම කිරි වෙහෙර අභියසදී හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදුකර තිබේ.උඩරට ගිවිසුම ගැසට් නිවේදනයක් ලෙස සම්මත වී වසර 200 ක් සැමරීම වෙනුවෙන් මෙම ආගමික වැඩසටහන සංවිධාන කර තිබුණි.මෙහිදී අෂ්ටඵල බෝධියට පූජාවක් තබා මියගිය රණවිරුවන්ට පිං අනුමෝදනා කිරීමෙන් පසු කිරිවෙහෙර අභියසදී ජාතික වීර ප්‍රතිඥාව ඉදිරිපත් කර වැඩම කර සිටි මහා සංඝරත්නය සිය අදහස් දක්වා සෙත් පිරිත් දේශනා කළ බව අද දෙරණ වාර්තාකරු වැඩිදුරටත් පැවසුවේය.", "URL": "https://sinhala.adaderana.lk/news.php?nid=49991", "Category": null, "Parent URL": null}