{"Source": "Adaderana", "Timestamp": "June 16, 2016 12:02 pm", "Headline": "අනුර සේනානායක රෝහල් ගත කෙරේ", "News Content": "රක්ෂිත බන්ධනාගාර ගතව සිටින හිටපු ජ්‍යේෂ්ඨ නියෝජ්‍ය පොලිස්පති අනුර සේනානායක මහතා ප්‍රතිකාර සඳහා ශ්‍රී ජයවර්ධනපුර මහ රෝහලට ඇතුළත් කර තිබේ.බන්ධනාගාර කොමසාරිස් ජනරාල් නිශාන්ත ධනසිංහ මහතා සඳහන් කළේ ඊයේ රාත්‍රි නේවාසික ප්‍රතිකාර සඳහා අනුර සේනානායක මහතාව ශ්‍රී ජයවර්ධනපුර රෝහලට ඇතුළත් කළ බවයි.අධිකරණ නියෝගයකට අනුව වෛද්‍ය පරීක්ෂණයකට භාජනය කළ අවස්ථාවේ අනුර සේනානායක මහතාට නේවාසික ප්‍රතිකාර ලබාදිය යුතු බවට වෛද්‍යවරුන් නිර්දේශ කර ඇත. ඒ අනුව අනුර සේනානායක මහතා ශ්‍රී ජයවර්ධනපුර රෝහලේ නේවාසිකව ප්‍රතිකාර ලබමින් සිටින බව නිශාන්ත ධනසිංහ මහතා සඳහන් කළේය.රගර් ක්‍රීඩක වසීම් තාජුදීන්ගේ ඝාතනය පිළිබඳව තොරතුරු වසන් කිරීමේ චෝදනාව මත අත්අඩංගුවට ගත් හිටපු ජ්‍යේෂ්ඨ නියෝජ්‍ය පොලිස්පති අනුර සේනානායක මහතා රක්ෂිත බන්ධනාගාර ගත කිරීමට අධිකරණය නියෝග කර තිබේ.", "URL": "https://sinhala.adaderana.lk/news.php?nid=61156", "Category": null, "Parent URL": null}