{"Source": "Adaderana", "Timestamp": "June 9, 2018 09:27 am", "Headline": "මටට්කොටුව ගෝල්ඩන් බීච් ක්‍රීඩාංගනයේ කොටසක් මුහුදු ඛාදනයට ලක්වෙයි", "News Content": "මහවැව - මටට්කොටුව ගෝල්ඩන් බීච් ක්‍රීඩාංගනයේ කොටසක් මේ වන විට සීඝ්‍රයෙන් මුහුදට ඛාදනයට වෙමින් පවතින බව අද දෙරණ වාර්තාකරු පවසයි. මීටර් 600 ක පමණ වූ මුහුදු තීරයක් මීටර් 150 ක් ප්‍රමණ ප්‍රමාණයක් මුහුද විසින් බිළි ගෙන ඇති බව ගම්වාසීන් සදහන් කරන අතර ඒ සමඟම මුහුදට සමාන්තරව තිබූ අතුරු මාර්ගයක්ද ක්‍රමයෙන් මුහුදට බිලි වන්නට පටන් ගෙන ඇත. මෙම අවදානම සම්බන්ධයෙන් වෙරළ සංරක්ෂණ දෙපාර්තමේන්තුවේ නිලධාරීන්ට මාස කීපයක සිට දැණුවත් කළත් පළක් නොවූ බවත්,මෑතකදී ඔවුන් මුහුදු ඛාදනය වැළැක්වීම සදහා ගල් වැටි යෙදීම ආරම්භ කළත් මේ වාරකන් සමය බැවින් එම ප්‍රයත්නය අසාර්ථක වීමට ඉඩ ඇති බවද ප්‍රදේශවාසී ධීවරයින් කියා සිටිති. මෙම තත්ත්වය නිසා ප්‍රදේශයට ඇති එකම ක්‍රීඩංගනය සහ මුහුදට සමාන්තරව ඇති අතුරු මාර්ගයද අහිමි වීමේ අවදානමක් ඇති බවද ඔවුන් කියා සිටිති.", "URL": "https://sinhala.adaderana.lk/news.php?nid=90609", "Category": null, "Parent URL": null}