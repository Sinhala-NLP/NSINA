{"Source": "Adaderana", "Timestamp": "December 27, 2010 11:53 am", "Headline": "කැලණිය සරසවියේ අධ්‍යයන කටයුතු හෙට ඇරඹෙයි", "News Content": "කැලණිය විශ්ව විද්‍යාලයේ සියලුම වසරවල විද්‍යාර්ථයින්ගේ අධ්‍යයන කටයුතු හෙට(28) සිට ආරම්භ කිරීමට තීරණය කර තිබේ. ‍ෙ සාමාන්‍ය ශාස්ත්‍රවේදී සහ ශාස්ත්‍රවේදී විශේෂ පළමු සහ අවසන් වසර අධ්‍යයන කටයුතු පමණක් මෙතෙක් ක්‍රියාත්මක වූ බව එම විශ්ව විද්‍යාලයේ මාධ්‍ය අධ්‍යක්ෂ ආචාර්ය මාපා තිලකරත්න මහතා සඳහන් කළේය. ඒ අනුව හෙට සිට සාමාන්‍ය ශාස්ත්‍රවේදී දෙවන වසර සහ ශාස්ත්‍රවේදී විශේෂ දෙවන වසර විද්‍යාර්ථයින්ගේ අධ්‍යයන කටයුතු ආරම්භ කෙරෙනු ඇත.", "URL": "https://sinhala.adaderana.lk/news.php?nid=13100", "Category": null, "Parent URL": null}