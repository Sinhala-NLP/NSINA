{"Source": "Adaderana", "Timestamp": "February 3, 2012 08:25 am", "Headline": "නිදහස වෙනුවෙන් සතියක් ජාතික කොඩිය ඔසවා තබන්නැයි ඉල්ලීමක්", "News Content": "64 වන ජාතික නිදහස් දින උත්සවය නිමිත්තෙන් අද(03) සිට සතියක් පුරා සියලු රජයේ ආයතනවල ජාතික කොඩිය ඔසවා තබන ලෙස රාජ්‍ය පරිපාලන හා ස්වදේශ කටයුතු අමාත්‍යාංශය ඉල්ලීමක් කරයි. රාත්‍රී කාලයේ අදාළ ආයතන විදුලි බුබුළුවලින් ආලෝකවත් කරන ලෙස ද ඉල්ලීමක් කර ඇති බව අමාත්‍යාංශ ලේකම් බී. අබේකෝන් මහතා ප්‍රකාශ කළේය. 64 වන ජාතික නිදහස් උත්සව සැමරුම මෙවර අනුරාධපු‍රයේ දී ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වීමට නියමිතය. මීට සමගාමීව දැයට කිරුළ ප්‍රදර්ශනය ද අනුරාධපුර, ඔයාමඩුව ප්‍රදේශයේ දී හෙට සිට ආරම්භ වේ.", "URL": "https://sinhala.adaderana.lk/news.php?nid=21842", "Category": null, "Parent URL": null}