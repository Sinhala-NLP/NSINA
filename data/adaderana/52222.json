{"Source": "Adaderana", "Timestamp": "June 24, 2015 03:15 pm", "Headline": "බඹර ප්‍රහාරයෙන් 19ක් රෝහලේ", "News Content": "හැටන්, ෂැනන් වතුයායේ කම්කරුවන් 19 දෙනෙකු බඹර ප්‍රහාරයකට ලක්ව තිබේ.අදාල වතුයායේ තේ පදුරක් මත බැඳ තිබූ විශාල බඹර කුඩුවක් ඇවිස්සීම හේතුවෙන් තේ දළු නෙළමින් සිටි කම්කරුවන් පිරිසක් මෙලෙස අනතුරට ලක්ව ඇති බව අද දෙරණ වාර්තාකරු සඳහන් කළේය.බඹර ප්‍රහාරය හේතුවෙන් පුද්ගලයන් 11ක් මේ වන විට වටවල රෝහලේ නේවාසික ප්‍රතිකාර ලබයි.කාන්තාවන් 07 දෙනෙකු සහ පිරිමි පුද්ගලයින් 04 දෙනෙකු ඒ අතර වන බව රෝහල් ආරංචි මාර්ග සඳහන් කළේය. තේ පඳුරක් මත බැඳ තිබූ විශාල බඹර කුඩුවක් ඇවිස්සීම හේතුවෙන් මෙම ප්‍රහාරය එල්ල වී ඇති බව සඳහන්ය.", "URL": "https://sinhala.adaderana.lk/news.php?nid=52222", "Category": null, "Parent URL": null}