{"Source": "Adaderana", "Timestamp": "January 25, 2011 11:01 am", "Headline": "ලංගම ඉන්දියාවෙන් නව බස් රථ 100 ක් ගෙන්වයි", "News Content": "ශ්‍රී ලංකා ගමනාගමන මණ්ඩලය සඳහා නව බස් රථ 100ක් ලබන මස ඉන්දියාවෙන් ආනයනය කිරීමට ප්‍රවාහන අමාත්‍යාංශය තීරණය කර තිබේ. එම බස් රථ දැනටමත් ඇණවුම් කර ඇති බව ශ්‍රී ලංකා ගමනාගමන මණ්ඩලයේ සභාපති එම්. ඩී. බන්දුසේන මහතා ප්‍රකාශ කළේය. ආනයනය කරනු ලබන එක් බස් රථයක වටිනාකම රුපියල් ලක්ෂ 40ක් පමණ වන අතර ඒ සඳහා වැය වන මුදල ශ්‍රී ලංකා ගමනාගමන මණ්ඩලය විසින් උපයාගනු ලබන ආදායම් වලින් පියවීමට නියමිතය. දුරගමන් සේවා සඳහා මෙම බස් රථ යෙදවීමට නියමිත බව බන්දුසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=13735", "Category": null, "Parent URL": null}