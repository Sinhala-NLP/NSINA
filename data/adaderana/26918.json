{"Source": "Adaderana", "Timestamp": "August 27, 2012 10:38 am", "Headline": "තහනම් දැල් එපා - ධීවර උද්ඝෝෂණයක්", "News Content": "තහනම් දැල් භාවිතා කර සිදුකරන මසුන් ඇල්ලීම නිසා සිය කර්මාන්තය පවත්වාගෙන යාමට නොහැකි බව පවසමින් ත්‍රිකුණාමලය විජිතපුර ප්‍රදේශයේදී ධීවරයින් පිරිසක් මේ වන විට උද්ඝෝෂණයක නිරත වෙති. ධීවරයින් 300 -400 ත් අතර සංඛ්‍යාවක් මෙලෙස උද්ඝෝෂණයේ නිරත වන බව අප වාර්තාකරු සඳහන් කරයි. එක් පිරිසක් විසින් තහනම් දැල් භාවිතා කර මසුන් ඇල්ලීම නිසා සෙසු ධීවරයින්ට මසුන් අල්ලා ගැනීමේ කටයුතු අපහසු වී ඇති බව ඔවුන් පවසති. මේ පිළිබඳව ධීවර අමාත්‍යංශයේ බලධාරීන්ට දැනුම් දුන්න ද මේ දක්වා කිසිදු ක්‍රියාමාර්ගයක් ගෙන නැති බවට ද ඔවුන් චෝදනා කරති. ඒ අනුව අදාළ ගැටලුවට කඩිනම් විසඳුම් ලබාදෙන ලෙස ඉල්ලා මෙලෙස ධීවරයින් මේ වන විට විරෝධතාවයක නිරත වන බව අප වාර්තාකරු වැඩිදුරටත් සඳහන්කරයි.", "URL": "https://sinhala.adaderana.lk/news.php?nid=26918", "Category": null, "Parent URL": null}