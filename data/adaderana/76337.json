{"Source": "Adaderana", "Timestamp": "August 15, 2017 08:58 pm", "Headline": " විදෙස්ගත ශ්‍රමිකයින්ගේ ගැටළු විසඳන්න තොරතුරු මධ්‍යස්ථානයක්", "News Content": "විදෙස්ගත ශ්‍රමිකයින්ගේ ගැටළු විසඳීම සඳහා පැය 24 පුරා ක්‍රියාත්මක තොරතුරු මධ්‍යස්ථානයක් ආරම්භ කර ඇති බව විදේශ රැකියා අමාත්‍ය තලතා අතුකෝරල මහත්මිය පවසයි විදේශ සේවා නියුක්ති කාර්යංශයේ එම තොරතුරු මධ්‍යස්ථානය ස්ථාපිත කර ඇති බව අමාත්‍යවරිය පවසයි. තමන් විදේශගත වන රැකියා නියෝජිත ආයතනය සම්බන්ධයෙන්ද අදාළ තොරතුරු මධ්‍යස්ථානය මඟින් තොරතුරු ලබා ගත හැකි බව ද තලතා අතුකෝරල අමාත්‍යවරිය සඳහන් කරයි. මේ අතර ගමින් ගමට ගොස් විදෙස් ගත ශ්‍රමිකයන්ගේ ගැටළු සොයාබැලීමේ වැඩසටහනක් අම්පාර දිස්ත්‍රික්කයේ සියලු ප්‍රාදේශීය ලේකම් කාර්යල ආවරණය වන පරිදි පැවැත්වීමටද විදේශ රැකියා අමාත්‍යංශය කටයුතු යොදා තිබේ. එම වැඩසටහන් ලබන 19,20, 21, 27 හා 28 යන දිනවලදී පැවැත්වෙන බව වාර්තා වෙයි.", "URL": "https://sinhala.adaderana.lk/news.php?nid=76337", "Category": null, "Parent URL": null}