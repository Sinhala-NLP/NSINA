{"Source": "Adaderana", "Timestamp": "August 20, 2017 02:35 pm", "Headline": "   මිරිස්ස මුහුදට 2ක් බිලි", "News Content": "වැලිගම, මිරිස්ස මුහුදු තීරයේ දිය නෑමට ගිය විදේශිකයෙකු දියේ ගිළී මියගොස් තිබේ.එහිදී තවත් පුද්ගලයෙකු දියේ ගිළී අතුරුදන් ව ඇති බව පොලීසිය සඳහන් කළේය.මුහුදූ තීරයේ දිය නාමින් සිටි අදාළ පුද්ගලයින් දෙදෙනා රළ පහරට හසුව ගසාගෙන ගොස් ඇති අතර ඉන් එක් අයෙකු බේරාගෙන මාතර රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ 24 හැවිරිදි විදෙස් ජාතිකයෙකු බව පොලීසිය පැවසුවේය.අතුරුදන්වූ අනෙක් පුද්ගලයා ගාල්ල, හපුගල ප්‍රදේශයේ පදිංචි 26 හැවිරිදි තරුණයෙකු වන අතර පොලීසිය, නාවික හමුදාව සහ මිරිස්ස වෙරළාරක්ෂක නිලධාරීන් ඔහු සෙවීම සඳහා සෝදිසි මෙහෙයුම් සිදුකරයි.", "URL": "https://sinhala.adaderana.lk/news.php?nid=76482", "Category": null, "Parent URL": null}