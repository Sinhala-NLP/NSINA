{"Source": "Adaderana", "Timestamp": "October 21, 2016 08:41 am", "Headline": "අනාගත ව්‍යවස්ථාවකට ජනපති නායකත්වය දිය යුතුයි", "News Content": "අනාගත අණ්ඩුක්‍රම ව්‍යවස්ථා පරිච්ජේදයක සම්පුර්ණ සුරක්ෂිත අයිතීන් වෙනුවෙන් ආර්ථික හා සමාජීය අයිතීන් අන්තර්ගත කිරීම සඳහා ජනාධිපතිවරයා නායකත්වය ලබාදිය යුතු බවට ශ්‍රී ලංකා මානව හිමිකම් කොමිෂන් සභාව ඉල්ලීමක් කර තිබේ.අග්‍රාමාත්‍යවරයා සහ ව්‍යවස්ථා මණ්ඩල සාමාජිකයින් එයට සහතික විය යුතු බව එම කොමිෂන් සභාව නිවේදනයක් නිකුත් කරමින් පෙන්වා දෙයි.යම් පාර්ශවයක් එවැනි අයිතීන් ඇතුළත් කිරිම වැළැක්වීම සදහා දරණ ප්‍රයත්නයන් පිළිබඳ ශ්‍රී ලංකා මානව හිමිකම් කොමිෂන් සභාවේ දැඩි සැලකිල්ල යොමුව තිබේ.අධ්‍යාපනයට ඇති අයිතිය, ප්‍රාමාණික සෞඛ්‍ය තත්ත්වය, නිවාස පහසුකම් හා සාධාරණ කම්කරු අයිතීන් සඳහා ව්‍යවස්ථාපිත ආරක්ෂාව ඉල්ලමින් මහජනතාව ලබාදී ඇති තොරතුරු අත්‍යවශ්‍යයෙන්ම පිළිගත යුතු බව එම කොමිෂන් සභාව පෙන්වා දෙයි.එසේ කිරීම අපොහොසත්විම අන්තර් ජාතික නීතිය යටතේ ඇති බැදීම් උල්ලංඝණය කිරිමක් වන අතර එවැනි තත්ත්වයක් ශ්‍රී ලංකා මානව හිමිකම් පිළිබඳ වාර්තාවට කැළැලක් ඇති කරන බව ද අදාළ කොමිසම නිකුත් කළ නිවේදනයක දැක්වෙයි.එමෙන්ම එවැනි තත්ත්වයක් අනාගත ව්‍යවස්ථාව පිළිබඳ ජනතා විශ්වාසය බරපතළ ලෙස බිඳවැටිමට හේතු විය හැකි බව ද ශ්‍රී ලංකා මානව හිමිකම් කොමිෂන් සභාව ප්‍රකාශ කර තිබේ.", "URL": "https://sinhala.adaderana.lk/news.php?nid=65230", "Category": null, "Parent URL": null}