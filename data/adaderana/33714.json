{"Source": "Adaderana", "Timestamp": "April 30, 2013 05:37 pm", "Headline": "නාදුනන මළ සිරුරක් ගසාගෙන යයි", "News Content": "පොළොන්නරුව , පරාක්‍රමසමුද්‍රය ජලාශයේ සිට ගසාගෙන යමින් තිබූ පුද්ගල මළ සිරුරක් පොලිසිය විසින් සොයාගෙන තිබේ. අදාළ මළ සිරුර දින 02කට පමණ පෙර මියගිය පුද්ගලයෙකුගේ බවට සැක පළකරන බව පොලිසිය පවසයි. මියගිය පුද්ගලයාගේ අනන්‍යතාව තහවුරු වී නොමැති අතර පශ්චාත් මරණ පරීක්ෂණයෙන් අනතුරුව මෘතශරීරය පොළොන්රුව මහරෝහලේ මෘත ශරීරාගාරයේ තැන්පත් කර තිබේ. - සිද්ධිය සම්බන්ධයෙන් පොළොන්නරුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33714", "Category": null, "Parent URL": null}