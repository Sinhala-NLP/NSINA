{"Source": "Adaderana", "Timestamp": "October 27, 2012 12:44 pm", "Headline": "පුස්කොළ පොත් සංරක්ෂණය කරන්න විශේෂ වැඩපිළීවෙළක්", "News Content": "පැරණි පන්සල්වල තිබෙන පුස්කොළ පොත් සංරක්ෂණය කිරීම සඳහා රජය විශේෂ අවධානයක් යොමු කරන බව සංස්කෘතික හා කලා කටයුතු අමාත්‍ය ටී.බී ඒකනායක මහතා පවසයි. බොහෝ පන්සල්වල තිබෙන පැරණි පුස්කොළ පොත් පරිශීලනය නොකිරීම හේතුවෙන් ඒවායේ තිබෙන කරුණු සමාජයට ලැබීමේ අවස්ථාව අහිමි වන බව අමාත්‍යවරයා පෙන්වාදෙයි. මේ හේතුවෙන් පැරණි පුස්කොළ පොත් ආරක්ෂා කරගෙන මතු පරපුරට එය ලබාදීම සඳහා සංස්කෘතික හා කලා කටයුතු අමාත්‍යංශය විශේෂ වැඩ පිළිවෙළක් ආරම්භ කර තිබේ. ඒ අනුව පැරණි පුස්කොළ පොත්වල තිබෙන කරුණු පරිගණක ගත කිරීමට කටයුතු කරන බව අමාත්‍යවරයා පවසයි. \"කහ සිවුරයි කළා කෙතයි\" යන තේමාව ‍යටතේ මහනුවර අස්ගිරි විහාරයේ පැවති උත්සවයකට එක් වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=28662", "Category": null, "Parent URL": null}