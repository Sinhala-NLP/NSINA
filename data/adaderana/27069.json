{"Source": "Adaderana", "Timestamp": "September 2, 2012 12:57 pm", "Headline": "හෙරොයින් ජාවාරම්කරුවන් 4ක් දැලේ", "News Content": "හෙරොයින් ළඟ තබාගත් පුද්ගලයින් සිව්දෙනෙකු ප්‍රදේශ දෙකකදී අත්අඩංගුවට ගෙන තිබේ. ඔවුන්ගෙන් දෙදෙනෙකු පෝද්දල කලේගාන ප්‍රදේශයේ දී අත්අඩංගුවට ගත් බව පොලීසිය පැවසුවේය. පෝද්දල පොලීසියට ලැබුණු තොරතුරකට අනුව සිදුකළ වැටලීමකදී ත්‍රිරෝද රථයකින් ගමන් කරමින් සිටියදී මොවුන් අත්අඩංගුවට ගෙන ඇතැයි සඳහන්ය. අත්අඩංගුවට ගත් සැකකරුවන් සතුව තිබී හෙරොයින් ග්රෑම් 11යි මිලි ග්රෑම්120ක් සොයාගෙන ති‍බේ. මේ අතර හෙරොයින් ළඟ තබා ගත් අනෙක් දෙදෙනා (ග්රෑ‍ම් 40ක්) බේරුවල ප්‍රදේශයේ දී අත්අඩංගුවට ගත් බව පයාගල පොලීසිය පවසයි. මෙම සැකකරුවන් තවත් පුද්ගලයෙකු සමඟ එක්ව දේපළ සොරකම් කිරීම් ඇතුළු අපරාධ රැසක් සිදුකර ඇති බව පොලීසිය සිදුකළ පරීක්ෂණවලින් අනාවරණය වී තිබේ. අදාළ සැකකරු ද වැලිපැන්න ප්‍රදේශයේ දී අත්අඩංගුව ගෙන ඇති අතර සොරකම් කරන ලද භාණ්ඩ තොගයක් පොලීසිය විසින් සොයාගෙන ඇත.", "URL": "https://sinhala.adaderana.lk/news.php?nid=27069", "Category": null, "Parent URL": null}