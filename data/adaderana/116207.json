{"Source": "Adaderana", "Timestamp": "August 10, 2019 09:33 am", "Headline": "එක්සත් ජාතීන්ගේ නියෝජිතයින් පිරිසක් උතුරු පළාත් ආණ්ඩුකාර හමුවෙයි", "News Content": "එක්සත් ජාතීන්ගේ සංවිධානයේ විශේෂ නියෝජිතයින් පිරිසක් හා උතුරු පළාත් ආණ්ඩුකාර ආචාර්ය සුරේන් රාඝවන් මහතා අතර සාකච්ජාවක් පැවැත්විණ. ඊයේ(09) යාපනය පිහිටි උතුරු පළාත් ආණ්ඩුකාර කාර්යාලයේදී මෙම සාකච්ජාව පැවති බව වාර්තා වෙයි. උතුරු පළාතේ වර්තමාන තත්වය, යුද්ධයෙන් අවතැන්වූවන්ගේ ජන ජිවිත නඟා සිටුවීම හා පළාතේ ආරක්ෂක තත්වය සම්බන්ධයෙන් දෙපාර්ශවය එහිදි සාකච්ජා කරනු ලැබීය. සාකච්ජාවේදී උතුරු පළාත් ආණ්ඩුකාරවරයා පැවසුවේ රජය සෑම අවස්ථාවකම උතුරේ ජනතාවගේ ජන ජිවිතය නංවාලීමට අවහ්‍ය සියළු සහයෝගය ලබාදෙන බවයි. උතුරු පළාත තුළ ක්‍රියාත්මක වන සංවර්ධන කටයුතු හා ඒ වෙනුවෙන් එක්සත් ජාතීන්ගේ සංවිධානයේ සහයෝගය ලබාදෙන ලෙසටද ආණ්ඩුකාරවරයා ඉල්ලීම් කරනු ලැබීය. සාකච්ජාවන් වෙනුවෙන් එක්සත් ජාතීන්ගේ සංවිධානය නියෝජනය කරන රිකාඩෝ චෙලරි මහතා,හාන්ස් වේබර් මහතා ඇතුළු කණ්ඩායමක් එක්ව සිටියහ.", "URL": "https://sinhala.adaderana.lk/news.php?nid=116207", "Category": null, "Parent URL": null}