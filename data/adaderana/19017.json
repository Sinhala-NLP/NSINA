{"Source": "Adaderana", "Timestamp": "September 28, 2011 12:31 pm", "Headline": "අතිරික්ත සහල් අප්‍රිකාවට -අවශ්‍ය පියවර ගන්නැයි ජනපති කියයි", "News Content": "මෙරට අතිරික්ත සහල් අප්‍රිකානු රටවලට‍ විකිණීමට අවශ්‍ය පියවර ගන්නා ලෙස ජනාධිපති මහින්ද රාජපක්ෂ මහතා බලධාරීන් හමුවේ ප්‍රකාශ කර තිබේ. ආහාර සුරක්ෂිතතාව සහ ‍ජීවන වියදම් පාලනය පිළිබඳ විශේෂ කමිටුවේ සාමාජිකයින් සමග ඊයේ(27) පැවති සාකච්ඡාවේ දී ජනාධිපතිවරයා මෙම උපදෙස් ලබාදුන් බව ජ‍නාධිපති මාධ්‍ය අංශය පවසයි. එක්සත් ජාතීන්ගේ 66 වන මහා මණ්ඩල සැසිවාරය සඳහා නිව්යෝර්ක් ගිය ජනාධිපතිවරයා එහිදී අප්‍රිකානු රටවල නායකයින් සමග සාකච්ඡා පවත්වා තිබුණි. එම සාකච්ඡාවල දී අදාළ රටවල නායකයින් තම රටවල්වලට සහල් ලබාදෙන ලෙස ඉල්ලීම් කළ බව ජනාධිපතිවරයා සඳහන් කරයි. ඒ අනුව මෙරට අතිරික්ත සහල් අප්‍රිකානු රටවල‍ට විකිණීමේ හැකියාව පවතින බව ජනාධිපතිවරයා පෙන්වා‍ දී තිබේ.", "URL": "https://sinhala.adaderana.lk/news.php?nid=19017", "Category": null, "Parent URL": null}