{"Source": "Adaderana", "Timestamp": "February 27, 2010 01:00 pm", "Headline": "උපදෙස් නොසලකන කැස්බෑ ජනන මධ්‍යස්ථාන තහනම්", "News Content": "පරිසර හා ස්වභාවික සම්පත් අමාත්‍යාංශය විසින් දෙනු ලබන නිසි උපදෙස් වලට පටහැනිව ක්‍රියාත්මක වන කැස්බෑ ජනන මධ්‍යස්ථාන තහනම් කිරීමට පියවර ගන්නා බව පාඨලී චම්පික රණවක අමාත්‍යවරයා පවසයි. දැනට මූල්‍යමය අරමුණු පෙරදැරිව ක්‍රියාත්මක වන මෙවන් මධ්‍යස්ථාන, කැස්බෑවුන් සංරක්ෂණය කරන සහ අධ්‍යාපන අරමුණු සඳහා යොදාගන්නා මධ්‍යස්ථාන බවට පත්කිරීමට යම් කාලසීමාවක් ලබාදෙන බව අමාත්‍යවරයා සඳහන් කරයි. දකුණු වෙරළාශ්‍රිත ‍ප්‍රදේශවල බහුල වශයෙන් මෙවන් නීතී විරෝධී කැස්බෑ ජනන මධ්‍යස්ථාන පවත්වාගෙන යන බව අමාත්‍යවරයා පෙන්වාදෙයි. ඒවා කැස්බෑ සංරක්ෂණ මධ්‍යස්ථාන ලෙස පවත්වාගෙන යනු ලැබුව ද අභ්‍යන්තරික වශයෙන් කැස්බෑවුන් මස් පිණිස විකිණීමත් විනෝදාංශ සඳහා අලෙවි කිරීමත් සිදුවන බව අමාත්‍යවරයා අවධාරණය කරයි. මේ හේතුවෙන් එවැනි මධ්‍යස්ථාන තහනම් කිරීමට කඩිනමින් පියවර ගන්නා බව අමාත්‍ය පාඨලී චම්පික රණවක මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=6972", "Category": null, "Parent URL": null}