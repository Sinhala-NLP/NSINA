{"Source": "Adaderana", "Timestamp": "June 23, 2012 08:51 am", "Headline": "මෙරටට ආවේණික කඩි සහ කුහුඹුවන් ළඟ තබාගත් විදෙස් යුවලකට මාංචු", "News Content": "ශ්‍රී ලංකාවට ආවේණික කඩි සහ කුහුඹු සතුන් 08 දෙනෙකු ළඟ තබාගෙන සිටි චෙකොස්ලෝවැකියා ජාතික යුවලක් සහ මෙරට පුද්ගලයෙකු ඇල්පිටිය ප්‍රදේශයේ දී අත්අඩංගුවට ගෙන තිබේ. ඇල්පිටිය, කුරුඳුගහ හැතැප්ම පොලිස් මුරපොළේ නිලධාරීන් විසින් සිදුකරන ලද සෝදිසියක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී සතුන්ගේ ජාන රැස්කිරීමේ උපකරණ කිහිපයක් ද සොයාගෙන ඇත. සැකකරුවන් තිදෙනා ඇල්පිටිය මහේස්ත්‍රාත් අධිකරණය හමුවට ඉදිරිපත් කිරීමෙන් පසු ඇප මත මුදා හැර ඇති බව පොලිසිය සඳහන් කරයි. සැකකරුවන් සම්බන්ධයෙන් ඇල්පිටිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25252", "Category": null, "Parent URL": null}