{"Source": "Adaderana", "Timestamp": "June 25, 2019 08:56 am", "Headline": "පුත්තලම යුද හමුදා පුහුණු පාසලේ සිසුවෙකුගේ මළ සිරුරක් මහවැවෙන් ගොඩ ගනී", "News Content": "පුත්තලම පොලිස් වසමේ පුත්තලම මහවැවේ දියේ ගිලී පුද්ගලයෙකුගේ මළ සිරුරක් පාවෙමින් ඇති බවට පොලීසියට ‍තොරතුරක් ලැබී තිබේ. ඊයේ(24) උදෑසන 10.15 ට පමණ මෙය සිදුව ඇත. මෙසේ මිය ගොස් ඇත්තේ වයස අවුරුදු 19 ක් වු පුත්තලම යුද හමුදා පුහුණු පාසලේ පුහුණුව හදාරන ආධුනික සෙබලෙකි. උරේෂ් කවිෂාන් ජයසිංහ නැමති මෙම මරණකරුගේ මෘත ශරීරය මේ වන විට මුලික මහේස්ත්‍රාත් පරීක්ෂණ සිදුකර පශ්චාත් මරණ පරීක්ෂණය සිදු කිරීම සඳහා සිරුර පුත්තලම රෝහලේ තැම්පත් කර තිබේ. මිය ගිය යුද හමුදා සේබලා සහ ඔහුත් සමඟ සිටි තවත් පිරිසක් මෙම වැවට ඊයේ නැමට ගොස් ඇති වාර්තා වේ. නමුත් අනෙක් පිරිස නැවත පිටත්ව එන අවස්ථාවේදී මෙම යුද සේබලා තමන්ට රෙදි සේදිමට ඇති බව පවසා ඔවුන්ට පිටත්ව යන ලෙස දැන්වු බව ද අනාවරණ වී ඇත. පුත්තලම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=112701", "Category": null, "Parent URL": null}