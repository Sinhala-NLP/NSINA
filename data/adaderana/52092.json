{"Source": "Adaderana", "Timestamp": "June 18, 2015 10:00 pm", "Headline": "අභයාරාමයට මහින්දාරාමය කියලා!", "News Content": "නාරාහෙන්පිට අභයාරාමය ඇතැමුන් මහින්දාරාමය යනුවෙන් පුවත්පත්වලට ප්‍රකාශ කර ඇති බවත්, මහින්ද රාජපක්ෂ මහතා බෝ මළුව අමදින කාටුනයක්ද පසුගිය දිනක පුවත්පතක තිබූ බවත්, මුරුත්තෙට්ටුවේ ආනන්ද හිමියන් අද පැවසුවේය.ඒ හිටපු ජනාධිපති මහින්ද රාජපක්ෂ මහතාට ආශිර්වාද කිරීමේ අරමුණෙන් උන්වහන්සේගේ අනුශාසනා පරිදි සංවිධාන කළ කිරි අම්මාවරුන්ගේ දානයක් නාරාහේන්පිට අභයාරාම විහාරස්ථානයේ දී අද අළුයම පැවැති අවස්ථාවේදීය.දැන් රටේ තිබෙන තත්ත්වය අමුතුවෙන් කිව යුතු නැති බවත්, කාටුන් හෝ කුමක් හරි දමන විට මාධ්‍යවේදීන් දැනුවත් වීම වැදගත් බවත්, උන්වහන්සේ එහිදී පැවසීය.මේ රටේ රජවරු ආරක්ෂා කළේ, රජවරුන්ට පිහිට වුණේ, රජවරුන්ට සෙත් ශාන්ති කළේ විහාරස්ථානවලින් බවත්, අද මහින්ද රාජපක්ෂ මහතාට තමන් පමණක් නොව මුළු රටම ආශිර්වාද කරන බවත් මුරුතෙට්ටුවේ ආනන්ද හිමියන් එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=52092", "Category": null, "Parent URL": null}