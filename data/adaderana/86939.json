{"Source": "Adaderana", "Timestamp": "April 4, 2018 08:57 pm", "Headline": "ඒකාබද්ධයට ඕන වුණේ ශ්‍රී ලංකා නිදහස් පක්ෂය කඩා ගන්න", "News Content": "ඒකාබද්ධ විපක්ෂය අග්‍රමාත්‍යවරයාට එරෙහිව විශ්වාසභංග යෝජනාවක් ගෙන ඒම තුළින් ශ්‍රී ලංකා නිදහස් පක්ෂය කඩා ගැනීමේ අවශ්‍යතාවයක් පැවතුන බව අමාත්‍ය හරීන් ප්‍රනාන්දු මහතා පවසයි. මේ වන විට පාර්ලිමේන්තුවේ පවතින විශ්වාසභංග යෝජනා විවාදයට එක්වෙමින් අමාත්‍යවරයා මේ බව කියා සිටියේය. ඒකාබද්ධය විසින් මෙම අරමුණ මත අගමැතිවරයාට එරෙහිව විශ්වාසභංගයක් ගෙන ඒමට කටයුතු කළත් එය මේ වන විට අසාර්ථක වී ඇති බව ද අමාත්‍යවරයා සඳහන් කළේය. මෙය ක්‍රීඩාවේ දී එක්සත් ජාතික පක්ෂයේ ග්‍රහචාරය හොඳින් තීබිම නිසා ප්‍රතිඵලය යහපත් වෙන බව ද පැවසු අමාත්‍යවරයා, පසුගිය කාලයේ පක්ෂයෙන් සිදුවු අතපසුවීම් හේතුවෙන් පළාත් පාලන මැතිවරණයේ ඡන්ද ප්‍රතිඵල තරමක් වෙනස් වු බවත් තම පක්ෂය විසින් සිදුකළ වැරදි නිසා පොදු ජන පෙරමුණට ඡන්ද හිමි වු බව ද පැවසීය. කෙසේ වෙතත් මහින්ද රාජපක්ෂ මහතා මෙතෙක් විශ්වාසභංග යෝජනාවට අත්සන් තබා හෝ අද මෙම විවාදයට එක්වී නොමැති බව ද පැවසු අමාත්‍යවරයා මෙය කාලය හා මුදල් නාස්ති කළ විශ්වාසභංග යෝජනාවක් වු බව ද කියා සිටියේය.", "URL": "https://sinhala.adaderana.lk/news.php?nid=86939", "Category": null, "Parent URL": null}