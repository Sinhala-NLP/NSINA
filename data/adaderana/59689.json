{"Source": "Adaderana", "Timestamp": "May 1, 2016 09:51 am", "Headline": " තරග 2කක ජය ඩෙවිල්ස්- හයිද්‍රාබාද් කණ්ඩායම් 2ට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(01) පැවති තරග දෙකකින් ජය ගැනීමට දිල්ලි ඩෙයාර් ඩෙවිල්ස් සහ සන්රයිසස් හයිද්‍රාබාද් කණ්ඩායම් සමත් වුණි.කොල්කටා නයිට් රයිඩර්ස් කණ්ඩායම සමග පැවති තරගයෙන් ලකුණු 27ක ජයක් හිමිකර ගැනීමට දිල්ලි ඩෙයාර් ඩෙවිල්ස් කණ්ඩායම සමත් වුණි.තරගයේ ප්‍රථමයෙන් පන්දුවට පහරදුන් දිල්ලි කණ්ඩායම නියමිත පන්දුවාර 20 අවසානයේ කඩුලු 8ක් දැවී ලකුණු 186ක් ලබාගත්තේය.පිළිතුරු ඉනිම සඳහා පිටියට පිවිසි නයිට්රයිඩර්ස් කණ්ඩායමට පන්දුවාර 18යි පන්දු 03ක් අවසානයේ සියලු දෙනා දැවී ලබාගත හැකි වු‍යේ ලකුණු 159ක් පමණි.මේ අතර රෝයල් චැලෙන්ජර්ස් බැංග්ලෝර් කණ්ඩායම සමග පැවති තරගයෙන් ලකුණු 15ක ජයක් හිමිකර ගැනීමට සන්රයිසස් හයිද්‍රාබාද් කණ්ඩායම සමත් වුණි.තරගයේ ප්‍රථමයෙන් පන්දුවට පහරදුන් සන්රයිසස් කණ්ඩායම නියමිත පන්දුවාර 20 අවසානයේ කඩුලු පහක් දැවී ලකුණු 194ක් ලබාගත් අතර බැංග්ලෝර් කණ්ඩායමට පන්දුවාර 20 අවසානයේ කඩුලු 6ක් දැවී ලබාගත හැකි වුයේ ලකුණු 179ක් පමණි.", "URL": "https://sinhala.adaderana.lk/news.php?nid=59689", "Category": null, "Parent URL": null}