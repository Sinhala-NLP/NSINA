{"Source": "Adaderana", "Timestamp": "August 17, 2018 04:08 pm", "Headline": "ගෝන මස් ප්‍රවාහනය කළ 2ක් අත්අඩංගුවට", "News Content": "වව්නියාව, කිඩාචූර් ප්‍රදේශයේ සිට ‍ගෝනමස් කිලෝග්‍රෑම් 50 ක පමණ ප්‍රමාණයක් ප්‍රවාහනය කළ සැකකරුවන් දෙදෙනෙකු ගොන මස් හා මස් ප්‍රවාහනය කළ වෑන් රථය සමඟ අද(17) දහවල් වව්නියාව නෙළුකුලම ප්‍රදේශයේදී අත්අඩංගුවට ගත් බව වව්නියාව පොලීසිය පවසයි. පොලීසිය පැවසූවේ වව්නියාව මූලස්ථාන පොලිස් බුද්ධි ඒකකයට ලද තොරතුරක් මත වව්නියාව පොලිස් දූෂණ මර්දන ඒකකයේ නිළධාරීන් සිදුකළ වැටලීමකදී සැකකරුවන් අත්අඩංගුවට ගත් බවයි. අත්අඩංගුවට ගත් සැකකරුවන් සත්ව ගොවිපොළක ඌරන් වෙත ඉවතලන කෑම ප්‍රවාහනය කරන මුවාවෙන් මස් ප්‍රවාහනය කරමින් සිටියදී අත්අඩංගුවට ගැනීම සිදුකළ බවද පොලීසිය පැවසීය. පොලීසිය පැවසූවේ සැකකරුවන් දීර්ඝ කාලයක් ජාවාරම සිදුකොට ඇති අතර, වව්නියාව පොලීසිය වෙත ලද පැමිණිළි මත සිදුකළ ‍විමර්ශනයකදී අත්අඩංගුවට ගැනීම සිදුකළ බවයි. වව්නියාව පණ්ඩාරිකුලම ප්‍රදේශයේ පදිංචි වයස අවුරුදු 22 හා 26 සැකකරුවන් දෙදෙනෙකු අත්අඩංගුවට ගත් බවද පොලීසිය සදහන් කළේය. අත්අඩංගුවට ගත් සැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94565", "Category": null, "Parent URL": null}