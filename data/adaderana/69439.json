{"Source": "Adaderana", "Timestamp": "February 11, 2017 09:16 am", "Headline": "රජය නිවැරදි නෑ", "News Content": "මැතිවරණ කල් දැමීම සම්බන්ධයෙන් විරෝධය පෑම සඳහා ඉදිරියේදී වැඩපිළිවෙළක් සකස් කරන බව හිටපු ජනාධිපති මහින්ද රාජපක්ෂ මහතා පවසයි. මැතිවරණ කල් දැමීම හේතුවෙන් වර්තමානය වන විට පළාත් පාලන ආයතන අකර්මණ්‍ය වී ඇති බව ඔහු පෙන්වා දෙයි. තංගල්ල කාල්ටන් නිවසේදී පළාත් පාලන සභාපතිවරුන්ගේ එකමුතුව සමඟ පැවති සාකච්ඡාවකින් අනතුරුව මාධ්‍යවේදීන් වෙත අදහස් දක්වමින් මහින්ද රාජපක්ෂ මහතා මේ බව කියා සිටියේය. රටේ සහල් හිඟය සම්බන්ධයෙන් රජය ක්‍රියා කරන ආකාරය නිවැරදි නොවන බව ද හිටපු ජනාධිපති මහින්ද රාජපක්ෂ මහතා කියා සිටියේය. මේ අතර ප්‍රජාතන්ත්‍රවාදය රැකගැනීම සඳහා අනිවාර්යයෙන්ම මැතිවරණය පැවැත්විය යුතු බව හිටපු ජනාධිපති මහින්ද රාජපක්ෂ මහතා පවසයි. වැලිගම ප්‍රදේශයේ පැවති උත්සවයකින් අනතුරුව මාධ්‍ය වේදීන් නැගු ප්‍රශ්නයකට පිළිතුරු දෙමින් ජනාධිපතිවරයා මේ බව සඳහන් කළේය.", "URL": "https://sinhala.adaderana.lk/news.php?nid=69439", "Category": null, "Parent URL": null}