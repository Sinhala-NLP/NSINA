{"Source": "Adaderana", "Timestamp": "April 11, 2012 09:10 am", "Headline": "ඇමතිගේ පොරොන්දුව පුස්සක් වුණොත් ආයෙමත් උපවාසයේ", "News Content": "ඡායාරූපය- චන්දන උඩුවාවල ප්‍රධාන අමාත්‍යවරයා ලබාදුන් පොරොන්දුව බොරු පොරොන්දුවක් වුවහොත් තමා යළි මාරාන්තික උපාවසයක නිරත වන බව ඊ.ඩබ්ලිව්.එම් ඒකනායක මහතා පවසයි. මහියංගණය - මහනුවර මාර්ගය පිළිසකර කිරීමේ දී වන්දි ලබා දීමේ දී අසාධාරණයට ලක්වීම නිසා උපවාස කළ ගම්වැසියෙකු වූ ඊ.ඩබ්ලිව්.එම් ඒකනායක මහතා හමුවේ මධ්‍යම පළාත් ප්‍රධාන අමාත්‍ය සරත් ඒකනායක මහතා ඊයේ දිනයේ(10)පොරොන්දුවක් ලබා දී තිබේ. තමා ඇතුළු වැසියන්ට සිදුවූ අසාධාරණය වෙනුවෙන් පසුගිය 8 වැනිදා මෙම උපවාසය ආරම්භ කළ බවත්,උපවාස භූමියට පැමිණි මධ්‍යම පළාත් මහඇමති සරත් ඒකනායක මහතා නිසි වන්දි නොලැබුණු නිවාස හිමියන් 70 දෙනෙකුට සාධාරණය ඉටු කිරීමට අපේක්ෂා කරන බවට පොරොන්දුවීමෙන් පසු තමා උපවාසය අත්හළ බවත් සඳහන් කළේය.", "URL": "https://sinhala.adaderana.lk/news.php?nid=23429", "Category": null, "Parent URL": null}