{"Source": "Adaderana", "Timestamp": "October 8, 2013 10:52 am", "Headline": "වල්ලපට්ට තොගයක් සමඟ කාම්බෝජ ජාතික 2ක් රේගු දැලේ ", "News Content": "වල්ලපට්ට ශාක කොටස් තොගයක් නීති විරෝධීව රැගෙන යාමට උත්සාහ කළ කාම්බෝජ ජාතිකයින් දෙදෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. ඊයේ(07) රාත්‍රී තායිලන්තයේ බැංකොක් බලා යාමට සූදානම්ව සිටියදී මොවුන් දෙදෙනා අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කරයි. ඔවුන්ගේ ගමන්මළු වල තිබී වල්ලපට්ට ශාක කොටස් කිලෝ ග්‍රෑම් 31ක ප්‍රමාණයක් සොයාගෙන තිබේ. එහි වටිනාකම රුපියල් තුන් ලක්ෂ 27,500ක් පමණ වන බව රේගු මාධ්‍ය ප්‍රකාශකවරයා සඳහන් කරයි. රේගු භාරයට ගත් වල්ලපට්ට ශාක කොටස් තොගය රාජසන්තක කර ඇති අතර සැකකාර කාම්බෝජ ජාතිකයින් දෙදෙනාට රුපියල් ලක්ෂ දෙකක දඩයක් නියම කළ බව ලෙස්ලි ගාමිණි මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=37993", "Category": null, "Parent URL": null}