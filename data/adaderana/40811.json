{"Source": "Adaderana", "Timestamp": "February 1, 2014 03:23 pm", "Headline": "බිෂ්වාල් යාපනයේ!", "News Content": "දකුණු හා මධ්‍යම ආසියානු කටයුතු පිළිබද අමෙරිකානු සහකාර රාජ්‍ය ලේකම්, නීෂා බිස්වාල් මහත්මිය අද (01) යාපනයේ සංචාරයක නිරත වෙමින් සිටියි. සහකාර රාජ්‍ය ලේකම්වරිය අද උදෑසන නල්ලුර් කෝවිලට ගොස් ඇති අතර අනතුරුව යාපනයේ රදගුරු තෝමස් සෞද්‍රනායගම් පියතුමා හමුවී සාකච්ඡා කර තිබේ. පසුව යාපනය ප්‍රදේශයේ සිවිල් සමාජ ක්‍රියාකාරීන් පරිසක් සමග ද ඇය සාකච්ජා කළ බව අද දෙරණ වාර්තාකරු සඳහන් කළේය. මේ අතර උතුරු පළාත් ආණ්ඩුකාර මේජර් ජෙනරාල් ජී.ඒ චන්ද්‍රසිරි මහතා සමඟ ද අමෙරිකානු සහකාර රාජ්‍ය ලේකම් නීෂා බිස්වාල් මහත්මිය සාකච්ඡා කර ඇත.", "URL": "https://sinhala.adaderana.lk/news.php?nid=40811", "Category": null, "Parent URL": null}