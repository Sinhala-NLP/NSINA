{"Source": "Adaderana", "Timestamp": "November 2, 2012 07:59 am", "Headline": "ඇතුවත් බැරි නැතුවත් බැරි වැස්සේ ර‍ඟේ", "News Content": "නුවරඑළිය, යුනික්විවි ඉහළ කොටස නායයාමේ අවදානමකට ලක්ව තිබේ. ඊයේ (01) රාත්‍රී එම ප්‍රදේශයේ පොළොව ඉරිතැලීමට ලක්වීම හේතුවෙන් එහි පදිංචිකරුවන් ඉවත් කිරීමට පියවර ගත් බව ආපදා කලමනාකරණ මධ්‍යස්ථානය සඳහන් කළේය. ඒ අනුව පවුල් 35 ට අයත් පුද්ගලයන් 155 දෙනෙකු නුවරඑළිය බෞද්ධ මන්දිරය වෙත යොමු කර ඇත. මේ අතර මාතලේ, බලකඩුව, පංසල් වත්ත උඩ කොටස ප්‍රදේශයේ නිවාස දෙකකට පස්කන්දක් කඩා වැටීම හේතුවෙන් අලාභ හානි සිදුව තිබේ. හපුතලේ බෙරගල මාර්ගයේ 186 න් 10 කිලෝමීටර් කණුව අසල පහල ගල්කන්ද ප්‍රදේශයේ ප්‍රධාන මාර්ගය පස් කන්දක් කඩා වැටීමෙන් සම්පූර්ණයෙන් අවහිර වී තිබේ. විකල්ප වශයෙන් බෙරගල, හපුතලේ, බණ්ඩාරවෙල, කුඹුල්වෙල, ඇල්ල හරහා වැල්ලවාය මාර්ගය භාවිත කළ හැකි බව වැල්ලවාය පොලීසිය පැවසුවේය.", "URL": "https://sinhala.adaderana.lk/news.php?nid=28816", "Category": null, "Parent URL": null}