{"Source": "Adaderana", "Timestamp": "January 23, 2010 10:29 am", "Headline": "2010 පළමු ප්‍රමුඛ පුද්ගල හමුව ගෝල්ෆේස් හෝටලයේදී", "News Content": "ජායාරූප- තිලක් ගමගේ දෙදහස් දහය වසර සඳහා පළමුවරට පවත්වනු ලබන ප්‍රමුඛ පුද්ගල හමුව 2010 ජනවාරි 22 වනදා ගෝල්ෆේස් හෝටලයේදී පැවැත්විණි. ශ්‍රී ලංකාවේ ‍‍ෙපෘද්ගලික අංශයේ ප්‍රධාන නියෝජිත සංවිධානය වන ශ්‍රී ලංකා වාණිජ හා කර්මාන්ත මණ්ඩල සම්මේලනය මසකට වරක් තම ප්‍රධාන ‍ෙපළේ ප්‍රතිපත්තිමය හමුව වන ප්‍රමුඛ පුද්ගල හමුව Key Persons Forum ඔබට ඉදිරිපත් කරයි. මෙය දෙදහස් දහය වසර සඳහා පැවැත්වෙන පළමු ප්‍රමුඛ පුද්ගල හමුවයි. කර්මාන්ත හා වාණිජ මණ්ඩල සම්මේලනයේ සුළු හා මධ්‍ය පරිමාණ ව්‍යවසායක සංවර්ධකයෝ සය ෆෙඩ්රික් නවුමාන් පදනම එක්ව මෙය සංවිධානය කරනු ලැබිණි. මුදල් හා ක්‍රම සම්පාදන අමාත්‍යාංශ ලේකම් සහ භාණ්ඩාගාරික ලේකම් වන ආචාර්ය පී. බී. ජයසුන්දර මහතා ආසියාවේ නැඟීඑන ආර්ථිකය මත ශ්‍රී ලංකාවට ඇතිවන අභියෝගතා යන මාතෘකාව යටතේ මෙවර ප්‍රමුඛ පුද්ගල හමුව අමතන ලදී. මාසිකව පවත්වනු ලබන ප්‍රමුඛ පුද්ගල හමුවේ අරමුණ වන්නේ විශිෂ්ඨ පුද්ගලයින් සමඟ මුහුණට මුහුණ සංවාදයක් ලෙස ඔවුන්ගේ අත්දැකීම් සහ ප්‍රතිපත්ති අදහස් හුවමාරු කරගත හැකි ප්‍රසිද්ධ දේශන, වැඩමුළු සහ සාකචිජා සංවිධානය කිරීම වේ. එහිදී සාකච්ජා කෙරෙන කාරණා ‍‍ෙපෘද්ගලික අංශයට වඩාත් වැදගත් සහ අනුකූල ඒවාවේ. භූ දේශපාලන විද්‍යාව, ගෝලීයකරණය, ආර්ථික විද්‍යාව, ජාත්‍යන්තර සබඳතා වැනි ‍‍ෙපෘද්ගලික අංශයට බලපෑම් ඇතිකරන ගෝලීය සහ දේශීය ගැටලු වලට අදාළ දෙ‍් ඒ සඳහා මාතෘකා කරගනු ලැබේ. මෙම හමුව පවත්වන්නේ ආයතන ප්‍රධානීන්, බැංකුකරුවන්. උපදේශකයන්, පුද්ගලික අංශයේ ක්‍රියාකාරීන්, වෘත්තිකයන්, රාජ්‍ය හා ‍‍පුද්ගලික අධ්‍යාපනවේදීන්, නිමි ඇඳුම් අපනයනකරුවන් වැනි ව්‍යවසායකයින් ඉලක්ක කරගෙන වීම විශේෂත්වයකි. ප්‍රමුඛ පුද්ගල හමුවේ සංකල්පය රටේ පවත්නා මෙවැනි බොහෝ ඉසවිවන්ට වඩා වෙනස් වේ. මෙහිදී සහභාගිවන්නන්ට සෘජුව දේශකයා සමඟ අදහස් හුවමාරු කරගැනීමට අවස්ථාව ලබාදීම එයට ප්‍රධාන හේතුවයි. දේශකයා සිය දේශනය පවත්වන්නේ ‍ඉතා කෙටි කාලයක් පමණක් වන අතර මුළු කාලය තුළම සහභාගිවන්නන්ට ප්‍රශ්ණ ඇසීමට සහ සාකච්ජා කිරීමට අවස්ථාව සලසා දෙනු ලැබේ.", "URL": "https://sinhala.adaderana.lk/news.php?nid=6194", "Category": null, "Parent URL": null}