{"Source": "Adaderana", "Timestamp": "July 25, 2012 04:04 pm", "Headline": "පැය 9 ක ජල කප්පාදුවක්", "News Content": "අද (25) රාත්‍රී 8.00 සිට හෙට (26) පෙරවරු 9.00 දක්වා පැය 9 ක කාලයක් මහරගම අවට ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනුව පන්නිපිටිය, රුක්මල්ගම, මත්තේගොඩ, පැලැන්වත්ත හා කැස්බෑවේ සිට බොරලැස්ගමුව දක්වා සියලු අතුරුමාර්ග ආශ්‍රිත ප්‍රදේශවලට ජල සැපයුම අත්හිටුවනු ඇත. මහරගම සහ පන්නිපිටිය අතර නල මාර්ගයේ හදිසි අලුත්වැඩියා කටයුත්තක් හේතුවෙන් මෙලෙස ජලසැපයුම අත්හි‍ටුවීමට තීරණය කර ඇති බව එම මණ්ඩලය සඳහන් කළේය.", "URL": "https://sinhala.adaderana.lk/news.php?nid=26060", "Category": null, "Parent URL": null}