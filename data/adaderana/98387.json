{"Source": "Adaderana", "Timestamp": "October 29, 2018 08:56 am", "Headline": "තවත් ගුවන් යානයක් මුහුදට", "News Content": "ඉන්දුනීසියාවේ ජකර්තා අගනුවර සිට බැන්ක දිවයිනේ පන්කල් පීනන් නගරය දක්වා පියාසර කරමින් තිබූ ලයන් එයාර් ගුවන් සමාගමට අයත් යානයක් ගුවන් ගතකළ විනාඩි 13කට පමණ පසුව මුහුදට කඩා වැටී තිබේ. මෙලෙස අනතුරට ලක්ව ඇත්තේ බෝයිං 737 මැක්ස් වර්ගයේ යානයක් බව සඳහන් වෙයි. අනතුරට ලක්වන අවස්ථාවේ එහි මඟින් 188 දෙනෙකු පමණ සිට ඇති වාර්තා වෙයි. යානය ගුවන් කිරීමෙන් අනතුරුව ඒ සමඟ පැවති සබඳතා බිඳ වැටුණු බව අඩු වියදම් ගුවන් සේවයක් වන ලයන් එයාර් ගුවන් සමාගම ප්‍රකාශකයෙකු සඳහන් කළේය. යානය බැන්ක දිවයිනේ විශාලතම නගරය වන පන්කල් පීනන් වෙත ළඟා වීමට නියමිතව තිබුණේ එහි වේලාවෙන් පෙරවරු 7.30ට පමණ බව දැක්වෙයි.", "URL": "https://sinhala.adaderana.lk/news.php?nid=98387", "Category": null, "Parent URL": null}