{"Source": "Adaderana", "Timestamp": "June 10, 2012 12:38 pm", "Headline": "විපක්ෂ නායකවරයා චීනයට යයි", "News Content": "විපක්ෂ නායක රනිල් වික්‍රමසිංහ මහතා චීනයේ නිල සංචාරයක නිරත වේ. අද අලුයම විපක්ෂ නායකවරයා දිවයිනෙන් පිටත්ව ගිය බව විපක්ෂ නායක කාර්යාලය සඳහන් කරයි. චීන කොමියුනිට්ස් පක්ෂයේ ආරාධනයකට අනුව සිදුකරන මෙම සංචාරය සඳහා එක්සත් ජාතික පක්ෂ පාර්ලිමේන්තු මන්ත්‍රීවරුන් වන රුවන් විජයවර්ධන සහ එරාන් වික්‍රමරත්න යන මහත්වරුන් ද සහභාගී වී සිටිති. මෙම සංචාරය තුළ දී රනිල් වික්‍රමසිංහ මහතා ඇතුළු දූත පිරිස චීන‍යේ ප්‍රධාන පෙළේ නායකයින් රැසක් සමග සාකච්ඡා පැවැත්වීමට නියමිතය. ලබන 16 වැනි දින දක්වා රනිල් වික්‍රමසිංහ මහතා චීනයේ රැදී සිටින බව විපක්ෂ නායක කාර්යාලය සඳහන් කරයි.", "URL": "https://sinhala.adaderana.lk/news.php?nid=24906", "Category": null, "Parent URL": null}