{"Source": "Adaderana", "Timestamp": "January 26, 2019 03:40 pm", "Headline": "ත්‍රීරෝද රථයක් බස්නැවතුම්පලක ගැටෙයි- දෙදෙනෙක් බරපතල තුවාල ලබයි", "News Content": "දිඹුල පතන පොලිස් වසමට අයත් හැටන් - නුවරඑළිය ප්‍රධාන මාර්ගයේ කොටගල කොමර්ෂල් ප්‍රදේශයේදී ත්‍රීරෝද රථයක් මාර්ගයෙන් ඉවතට පැන බස් නැවතුම්පොලක ගැටීමෙන් බරපතල තුවාල ලැබු ත්‍රීරෝද රථයේ රියදුරු හා එහි ගමන් ගනිමින් සිටි කාන්තාවක් කොටගල රෝහලට ඇතුලත් කර තිබේ. හැටන් සිට තලවාකැලේ දක්වා අධික වේගයෙන් ගමන් ගනිමින් තිබු ත්‍රීරෝද රථය මොටර් රථයක් පසුකර යාමට ගත් උත්සහයේදි මාර්ගයෙන් ඉවතට පැන බස් නැවතුම්පලේ ගැටුන බව සිද්ධිය ඇසින් දුටුවෙකු පැවසූ බව අප වාර්තාකරු පැවසීය. අද(26) ප.ව 2.30 පමණ මෙම අනතුර සිදුව තිබේ. දිඹුල පතන පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=103119", "Category": null, "Parent URL": null}