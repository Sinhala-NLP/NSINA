{"Source": "Adaderana", "Timestamp": "June 12, 2012 03:56 pm", "Headline": "කප්පම් ලබා ගනිමින් සිටි පුද්ගලයෙකු වැල්ලවත්තේදී දැලේ ", "News Content": "වැල්ලවත්ත ප්‍රදේශයේ දී කප්පම් ලබා ගනිමින් සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. විශේෂ කාර්යය බලකායේ බුද්ධි අංශවලට ලැබුණු තොරතුරක් මත සිදුකළ විමර්ශනයක දී මෙම සැකකරු අත්අඩංගුවට ගත් බව සඳහන්ය. 45 හැවිරිදි වාද්දුව ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගෙන ඇත. සැකකරු වැඩිදුර විමර්ශන සඳහා පොලිස් අපරාධ වාර්තා කොට්ඨාසයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=24974", "Category": null, "Parent URL": null}