{"Source": "Adaderana", "Timestamp": "October 7, 2011 07:56 am", "Headline": "දරුස්මාන් වාර්තාවට හා චැනල් ෆෝ ට එරෙහිව කුවේට් හි විරෝධතාවක්", "News Content": "දරුස්මාන් වාර්තාවට සහ චැනල් ෆෝ නාලිකාවට විරෝධය පළ කරමින් කුවේට් හි වෙසෙන ශ්‍රී ලාංකිකයින් පිරිසක් අද(07) විරෝධතා ව්‍යාපාරයක නිරත විය. කුවේට් හි ශ්‍රී ලංකා තානාපති සී.ඒ.එච්.එම්. විජයරත්න මහතාගේ මෙහෙයවීමෙන් මෙය ක්‍රියාත්මක වන බව එම තානාපති කාර්යාලයේ දෙවන ලේකම් ජේ.එම්.එස්.එල්.බණ්ඩාර මහතා සඳහන් කළේය. වි‍දේශීය කුමන්ත්‍රණවලින් මව්බිම ආරක්ෂා කරගැනීම සඳහා ජනාධිපති මහින්ද රාජපක්ෂ මහතා ඇතුළු රජයට සහය පළ කිරීමේ පෙත්සමක් ද සකස් කර තිබේ. යුද්ධය පැවති සමයේ දී ශ්‍රී ලංකාවේ සිදුවූ බව කියන සිද්ධීන් සම්බන්ධයෙන් පසුගිය කාලය තුළ අන්තර්ජාතික වශයෙන් මෙරට දැඩි අවධානයට ලක්විය.", "URL": "https://sinhala.adaderana.lk/news.php?nid=19190", "Category": null, "Parent URL": null}