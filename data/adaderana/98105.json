{"Source": "Adaderana", "Timestamp": "October 23, 2018 02:23 pm", "Headline": "පොහොට්ටුවේ මන්ත්‍රීවරු ගොන් කරත්තෙන් මහ පාරේ", "News Content": "ශ්‍රි ලංකා පොදුජන පෙරමුණ වීරකැටිය ප්‍රාදේශිය සභවේ මන්ත්‍රිවරු දෙදෙනෙක් අද(23) කරත්තයක නැගි විරෝධතාවක නිරත විය. ඒ රජය තෙල් මිල ඉහළ දැමීමට විරෝධය පළ කරමින්. වීරකැටිය ප්‍රාද්ශිය සභාවේ ශ්‍රි ලංකා පොදුජන පෙරමුණ මන්ත්‍රි පියසේන ලියනපතිරණ මහතා තෙල් මිල ඉහළ දැමීමට විරෝධය පල කරමින් අද විරෝධතාවක නිරතවිය. හම්බන්තොට වීරකැටිය මීගස්ආර මංසන්දියේ සිට කරත්තයක නැගි ඒ මහතා වීරකැටිය ප්‍රාදේශීය සභාව වෙත පැමිණියේය. එලෙස පැමිණෙන අතරතුරදි වීරකැටිය ප්‍රාද්ශිය සභාවේ උපසභාපති අනුර අල්විස් මහතාද විරෝධතාවට එක් විය. අනතුරුව වීරකැටිය නගරයේ ඇති ඉන්ධන පිරවුම් හලට ගොස් ඉන්ධන ලබා ගැනීමට කටයුතු කර තිබුණේය. පසුව ඔවුන් විරෝධය පළ කරමින් වීරකැටිය ප්‍රාදේශීය සභාව වෙත පැමිණියේය.", "URL": "https://sinhala.adaderana.lk/news.php?nid=98105", "Category": null, "Parent URL": null}