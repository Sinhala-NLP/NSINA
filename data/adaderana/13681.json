{"Source": "Adaderana", "Timestamp": "January 23, 2011 10:00 am", "Headline": "ජල ගැලීම් අඩුයි-සර්පයින් වැඩියි", "News Content": "ජල ගැලීම් තත්ත්වය අඩු වීමත් සමගම නැගෙනහිර පළාතේ ජනතාවට සර්පයින්ගෙන් ආරක්ෂා වන ලෙස සෞඛ්‍ය අමාත්‍යාංශය ඉල්ලීමක් කරයි. පසුගිය දින වල නැගෙනහිර පළාතේ ඇති වූ ජල ගැලීම් හේතුවෙන් විවිධ සර්පයින් ගොඩබිමට පැමිණ ඇති බව සෞඛ්‍ය අමාත්‍යාංශය පෙන්වා දෙයි. මුහුදු සර්පයින් ද ගොඩබිමට පැමිණ ඇති හෙයින් ඒ පිළිබඳව දැඩි අවධානයෙන් සිටින ලෙස ඉදිරියේ දී ගොවිතැන් කටයුතු වල නියැලෙන ගොවීන්ගෙන් සෞඛ්‍ය අමාත්‍යාංශය ඉල්ලා සිටියි. මීට පෙර ද නැගෙනහිර පළාතේ ජල ගැලීම් වලින් අනතුරුව සර්පයින් දෂ්ඨ කිරීම් ඉහළ යාමක් වාර්තා වූ බැවින් මෙවර ද එවැනි තත්ත්වයක් ඇති විය හැකි අතර ඒ පිළිබඳව අවධානයෙන් සිටිය යුතු බව සෞඛ්‍ය අමාත්‍යාංශය පවසයි. අදාළ ප්‍රදේශ වල සෞඛ්‍ය බලධාරීන් ද මේ පිළිබදව දැනුවත් කර ඇති ‍බව සෞඛ්‍ය අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13681", "Category": null, "Parent URL": null}