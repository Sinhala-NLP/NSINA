{"Source": "Adaderana", "Timestamp": "June 3, 2014 04:35 pm", "Headline": "අයහපත් කාලගුණය නිසා ෆුල් බ්ලාස්ට් කල්දැමේ", "News Content": "පවතින අයහපත් කාලගුණික තත්ත්වය හේතුවෙන් ජනතාව පත්ව ඇති දුෂ්කරතාව සැලකිල්ලට ගනිමින් එෆ්.එම්.දෙරණ “ෆුල් බ්ලාස්ට්“ සැණකෙළිය හා ප්‍රදර්ශනය තාවකාලිකව කල්දැමීමට තීරණය කර තිබේ. “ෆුල් බ්ලාස්ට්“ සැණකෙළිය සහ ප්‍රදර්ශනය හෙට (04) සිට ලබන (08) වැනිදා දක්වා ගාල්ල සමනල ක්‍රීඩාංගණයේ දී පැවැත්වීමට නියමිතව තිබුණි. සැණකෙළිය හා ප්‍රදර්ශනය තාවකාලිකව නතර කරමින් ආපදා තත්ත්වයෙන් පීඩාවට පත්ව සිටින ජනතාව වෙනුවෙන් සහන සැලසීමේ වැඩපිළිවෙළක් එෆ්.එම්.දෙරණ මාධ්‍ය ජාලය ආරම්භ කර තිබේ. මනුසත් දෙරණ ක්‍රියාන්විතය සමඟ එක්ව අදාළ වැඩපිළිවෙළ මේ වන විටත් ක්‍රියාත්මකය. “ෆුල් බ්ලාස්ට්“ සැණකෙළිය හා ප්‍රදර්ශනය පැවැත්වෙන දිනය ඉදිරියේ දී දැනුම්දීමට නියමිතය.", "URL": "https://sinhala.adaderana.lk/news.php?nid=43704", "Category": null, "Parent URL": null}