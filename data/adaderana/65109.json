{"Source": "Adaderana", "Timestamp": "October 17, 2016 08:30 am", "Headline": "කළුතර දිස්ත්‍රීක්කයට පැය 10ක් වතුර නෑ", "News Content": "කළුතර දිස්ත්‍රීක්කයේ ප්‍රදේශ කිහිපයකට අද දිනයේ පැය 10 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.ඒ අනුව වැද්දූව, පොතුපිටිය, වස්කඩුව, කළුතර, කටුකුරුන්ද/නාගොඩ, බෙන්තොට, පයාගල, මග්ගොඩ, බේරුවල, කළුමෝදර, මොරගොල්ල, දර්ගානගර, අළුත්ගම, බෝම්බුවල, සහ පිලම්නාවත්ත යන ප්‍රදේශවලට ජල සැපයුම අත්හිටුවනු ඇත.එම මණ්ඩලය පවසන පරිදි අද පෙරවරු 08.00 සිට පස්වරු 06.00 දක්වා කාලය තුළ අදාළ ප්‍රදේශවලට ජල සැපයුම අත්හිටුවීමට නියමිතය.කළුතර කෙත්හේන ජල පවිත්‍රාගාරය සඳහා විදුලිය සැපයුම අත්හිටුවන බැවින් අදාළ කාලසීමාව තුළ ජල සැපයුම අත්හිටුවිමට සිදුව ඇති බව ජාතික ජල සම්පාදන හා ජලාපවාහන මණ්ඩලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=65109", "Category": null, "Parent URL": null}