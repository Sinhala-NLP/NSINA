{"Source": "Adaderana", "Timestamp": "October 7, 2016 08:18 am", "Headline": "මිනින්දෝරු සංගමය විරෝධතාවයක", "News Content": "නාරාහේන්පිට මිනින්දෝරු දෙපාර්තමේන්තු ප්‍රධාන කාර්යාලය ඉදිරිපිට අද(07) පෙරවරුවේ උද්ඝෝෂණ ව්‍යාපාරක් පවත්වන බව රජයේ මිනින්දෝරු සංගමය පවසයි.එම සංගමය පවසන්නේ අංක 1985 සහ 2016 සැප්තැම්බර් 15 දිනැති ගැසට් නිවේදනය අවලංගු කරන ලෙස බල කරමින් ඔවුන් මෙම උද්ඝෝෂණ ව්‍යාපාරය පවත්වන බවයි.කිසිඳු ඉල්ලීමක් නොමැතිව මැනුම්පති ඇතුළු මැනුම් සභාවේ කිහිප දෙනෙකුගේ පටු අරමුණු ඉටු කර ගැනීම වෙනුවෙන් එම ගැසට් නිවේදනය ප්‍රකාශයට පත් කර ඇති බවට ඔවුන් චෝදනා කරයි.ගැසට් නිවේදනය මගින් සිදුවන්නේ දෙපාර්තමේන්තුවේ සේවය කරනු ලබන නිලධාරීන්ට බලපත්‍ර ලබාදීම වෙනුවට මිනින්දෝරු කඩ නිර්මාණය කර මිනින්දෝරු දෙපාර්තමේන්තුව අකර්මන්‍ය කිරීමක් බව රජයේ මිනින්දෝරු සංගමය පවසයි.එම ගැසට් නිවේදනයට විරෝධතාව පළ කරමින් එම සංගමයේ සියළු සාමාජිකයින් ඊයේ(06) දිනයේ ද අසනීප නිවාඩු වාර්තා කර තිබුණි.", "URL": "https://sinhala.adaderana.lk/news.php?nid=64780", "Category": null, "Parent URL": null}