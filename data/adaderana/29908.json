{"Source": "Adaderana", "Timestamp": "December 12, 2012 10:01 pm", "Headline": "කැලණියේ ප්‍රාදේශීය සභාවේ සභාපති පහරදුන් බව කියන කතක් රෝහලේ", "News Content": "කැලණියේ ප්‍රාදේශීය සභාවේ සභාපති ප්‍රසන්න රණවීර මහතා විසින් පහරදුන් බව කියන කාන්තාවක් කිරිබත්ගොඩ මූලික රෝහලට ඇතුළත් කර ප්‍රතිකාර ලබමින් පසුවේ. අද (12) පෙරවරුවේ කිසියම් කටයුත්තක් සිදුකර ගැනීම සඳහා ප්‍රාදේශීය සභාවට පැමිණි අවස්ථාවේ දී සභාපතිවරයා විසින් අදාළ කාන්තාවට පහර දී ඇති බවට පෑලියගොඩ පොලීසියේ ද පැමිණිල්ලක් දමා ඇතැයි වාර්තා වේ. කෙසේ වෙතත් මෙම චෝදනාව ප්‍රතික්ෂේප කරනු ලබන සභාපතිවරයා සඳහන් කර සිටින්නේ මෙවන් අසත්‍ය චෝදනාවන් නැගීම තුළින් තමන් අපහසුතාවයට පත්කිරීම අරමුණ වී ඇති බවය. මේ සම්බන්ධයෙන් කැලණිය ප්‍රාදේශීය සභාවේ සභාපතිවරයා හෙට දිනයේ දී පොලිස් ස්ථානය වෙත පැමිණෙනු ඇතැයි පෑලියගොඩ පොලීසිය සඳහන් කරයි.", "URL": "https://sinhala.adaderana.lk/news.php?nid=29908", "Category": null, "Parent URL": null}