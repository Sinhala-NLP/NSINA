{"Source": "Adaderana", "Timestamp": "August 22, 2016 07:34 pm", "Headline": "කෝටියක් වටින කුඩුත් එක්ක බඩු මාට්ටු", "News Content": "රු.කෝටියකට අධික වටිනාකමකින් යුතු හෙරොයින් කිලෝ ග්‍රෑම් එක හමාරක පමණ ප්‍රමාණයක් සමග පුද්ගලයින් දෙදෙනෙකු අත්අඩංගුවට ගෙන තිබේ.වැල්ලවත්ත ප්‍රදේශයේදී අදාළ මත්ද්‍රව්‍ය තොගය යතුරු පැදියකින් ප්‍රවාහනය කරමින් සිටියදී එක් සැකකරුවෙකු අත්අඩංගුවට ගත් බව පොලීසිය පවසයි.පොලිස් මත්ද්‍රව්‍ය නාශක කාර්යාංශයට ලැබුණු තොරතුරක් අනුව වැල්ලම්පිටිය ප්‍රදේශයේදී හෙරොයින් ග්රෑම් 25ක් සමග සැකකරුවෙකු අත්අඩංගුවට පත්ව ඇති අතර ඔහුගෙන් වැඩිදුර ප්‍රශ්න කිරීමෙන් පසුව වැල්ලවත්ත ප්‍රදේශයේදී යතුරුපැදියකින් ප්‍රවාහනය කරමින් තිබූ මහා පරිමාණ මත්ද්‍රව්‍ය තොගය හමුවී තිබේ.ඒ අනුව අත්අඩංගුවට ගනු ලැබූ සැකකරුවන් දෙදෙනා සම්බන්ධයෙන් වැඩිදුර විමර්ශන සිදුකරන බව පොලිස් මත්ද්‍රව්‍ය නාශක කාර්යාංශය කියා සිටියි.", "URL": "https://sinhala.adaderana.lk/news.php?nid=63355", "Category": null, "Parent URL": null}