{"Source": "Adaderana", "Timestamp": "February 17, 2010 03:46 pm", "Headline": "බලේ තියෙන කොට මොළේ නෑ", "News Content": "ජෙනරාල් සරත් ෆොන්සේකා මහතා අත්අඩංගුවට ගත්තා නොව පැහැර ගත් බව ජ.වි.පෙ නායක සෝමවංශ අමරසිංහ මහතා පවසයි. තමන්ගේ ඇස් ඉදිරිපිට එය සිදුවූ බවත්,එය කිසිවෙකුටත් රහසක් විය නොහැකි බවත් ජ.වි.පෙ නායකයා කියා සිටියේය. මෙම අසාධාරණ තීන්දුවට එරෙහිව අත්සන් දස ලක්ෂයක් නොව කෝටියක් වුව එකතු කළ හැකි බවද,ෆොන්සේකා මහතා නිදහස් කර ගැනීමේ අරගලය දිගින් දිගටම ගෙන යන බවද හෙතෙම කියා සිටියේ අද ජයවර්ධන කේන්ද්‍රයේ ජෙනරාල් සරත් ෆොන්සේකා මහතා නිදහස් කර ගැනීම වෙනුවෙන් අත්සන් දස ලක්ෂයකින් යුතු මහජන පෙත්සම අත්සන් කිරීමේ සමාරම්භක අවස්ථාවට සහභාගී වෙමිනි. ආණ්ඩු පක්ෂයේ නායකයන්ට බලය තියෙන කොට මොළය නැති බවත් ඒ නිසාම මේ වන විට රට අරාජික තත්ත්වයට පත්කොට ආණ්ඩුව හත්පොලේ ගා ගෙන ඇති බවත් ජ.වි.පෙ නායකයා කියා සිටියේය.", "URL": "https://sinhala.adaderana.lk/news.php?nid=6757", "Category": null, "Parent URL": null}