{"Source": "Adaderana", "Timestamp": "April 26, 2018 09:50 am", "Headline": " පන් ලක්ෂයකට අධික දේපළ කොල්ලකෑ කත ඇතුළු 5ක් පොලිස් දැලේ ", "News Content": "රුපියල් පන් ලක්ෂයකට අධික දේපළ කොල්ලකෑමකට සම්බන්ධ කාන්තාවක ඇතුළු පුද්ගලයින් පස් දෙනෙකු බම්බලපිටිය පොලීසිය විසින් අත්අඩංගුවට ගෙන තිබේ. රන් මාල ඇතුළු දේපළ කොල්ල කා ඇති බවට බම්බලපිටිය පොලීසියට ලද පැමිණිල්ලක් අනුව සිදුකළ විමර්ශනයකදී මොවුන් අත්අඩංගුවට ගෙන ඇති බව පොලීසිය සඳහන් කළේය. එහිදී කොල්ලකන ලද රන් ආභරණ කිහිපයක් සහ කොල්ලකෑමට යොදාගත් ත්‍රීරෝද රථයක් ඇතුළු උපකරණ කිහිපයක් ද පොලීසිය බාරයට ගෙන තිබේ. අත්අඩංගුවට ගත් පිරිස බොරැල්ල, කඩුවෙල, නාරාහේන්පිට යන ප්‍රදේශවල පදිංචි අය බව සඳහන්ය. ඔවුන් අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර බම්බලපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88049", "Category": null, "Parent URL": null}