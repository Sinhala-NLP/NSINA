{"Source": "Adaderana", "Timestamp": "November 21, 2012 08:47 am", "Headline": "තමන්ට අවනත අධිකරණයක් බිහිකරගන්න ආණ්ඩුව උත්සහ කරනවා", "News Content": "ආණ්ඩුව තමාට අවනත අධිකරණයක් බිහිකර ගැනීමේ උත්සාහයක නිරත වෙමින් සිටින බව ජනාධිපති නීතීඥ ශ්‍රීනාත් පෙරේරා මහතා පවසයි. තම අභිමතාර්ථ ඉටුකරගැනීමට බාධාවක් වු විට එය මෙල්ල කිරීම සඳහා ආණ්ඩුව ප්‍රබලව උත්සහ දරන බව හෙතෙම සඳහන් කරයි. \"අධිකරණයේ ස්වාධීනත්වය සුරකිමු\" යන තේමාව යටතේ කොළඹ මහජන පුස්තකාලයේ ඊයේ (20) පස්වරුවේ පැවති සම්මන්ත්‍රණයක දී සිය අදහස් පළ කරමින් ශ්‍රීනාත් පෙරේරා මහතා‍ මේ බව කියා සිටියේය. අග විනිසුරුට එරෙහි දෝෂාභියෝගය දේශපාලන වුවමනාවක් මත ගෙන එන ලද්දක් බව ඊට සහභාගී වු ජනාධිපති නිතීඥ ආචාර්යය ජයම්පති වික්‍රමරත්න මහතා පැවසුවේය. කෙසේ වෙතත් මෑත ඉතිහාසය තුළ අධිකරණයේ ස්වාධීනත්වයක් දක්නට නොවු බව එම සමුළුවේ දී අදහස් දැක්වු අචාර්ය ටෙරන්ස් පුරසිංහ මහතා සඳහන් කළේය.", "URL": "https://sinhala.adaderana.lk/news.php?nid=29365", "Category": null, "Parent URL": null}