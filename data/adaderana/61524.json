{"Source": "Adaderana", "Timestamp": "June 27, 2016 07:10 am", "Headline": " තොරතුරු පනත සම්මත වුණාම ඔක්කොම හරිද?", "News Content": "තොරතුරු දැනගැනිමේ පනත පාර්ලිමේන්තුට ඉදිරිපත් කළ ද ඊට අදාළව රෙගුලාසි පැනවීම, කොමිසන් සභාව ස්ථාපිත කිරිම, ඇතුළු කරුණු ක්‍රියාත්මක නොවන්නේ නම් එහි කිසිදු ප්‍රයෝජනයක් නොමැති බව ට්‍රාන්ස් පෙරන්සි ඉන්ටර්නැෂනල් ආයතනය පවසයි.ඔවුන් පෙන්වා දෙන්නේ අදාළ පනත ඉතා ප්‍රබල පනතක් බවත් එය පාර්ලිමේන්තුව තුළ සම්මත වීමේන් අනතුරුවට ඊට අදාළ සියලු ප්‍රතිපාදන ලබාදීමට රජය කටයුතු කළ යුතු බවයි.මේ සම්බන්ධයෙන් අදහස් දැක්වූ එම ආයතනයේ කළමනාකාර නීතිඥ ජගත් ලියනආරච්චි මහතා කියා සිටියේ තොරතුරු කොමිසමට තොරතුරු සැපයීමේදී චේතාන්විතව සිදුකරන වැරදි සම්බන්ධයෙන් නිලධාරීන් දඬුවම් පැමිණවීමට බලයක් නොමැතිවීම මෙහි අඩුපාඩුවක් බවයි.විශාල වශයෙන් මූල්‍ය සම්පත් වැයවන බැවින් ඒ සඳහා මුදල් වෙන්කරන්නේද,කාර්ය මණ්ඩල පුහුණුකිරීම සිදුවන්නේද යන්න පරීක්ෂාවෙන් බලා සිටින බවද හෙතෙම සඳහන් කළේය.එපමණක් නොව පුරවැසියන්ටත් මෙම පනත කුමක්ද යන්න දැනගැනීමට,ක්‍රියාත්මක වීමට හා පනතින් ප්‍රයෝජන ගැනීමට වගකීමක් පවත්නා බවද ලියනාරච්චි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=61524", "Category": null, "Parent URL": null}