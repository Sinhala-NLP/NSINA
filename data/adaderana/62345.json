{"Source": "Adaderana", "Timestamp": "July 23, 2016 12:36 pm", "Headline": "පා ගමන් යන්නේ දූෂකයින්ට හා වංචාකරුවන්ට බලය ඉල්ලායි", "News Content": "ඒකාබද්ධ විපක්ෂයේ පා ගමනට නිසි පිළිතුරු ලබාදීමට ආණ්ඩුව ද සූදානම් බව අග්‍රාමාත්‍ය රනිල් වික්‍රමසිංහ මහතා පවසයි.පා ගමනක් පවත්වමින් ඔවුන් ඉල්ලා සිටින්නේ දුෂකයින්ට සහ වංචාකරුවන්ට බලය ලබාදීමට යළි කටයුතු කරන ලෙස බව අග්‍රාමාත්‍යවරයා සඳහන් කරයි.මහනුවර ප්‍රදේශයේ පැවැති උත්සවයකදී අග්‍රාමාත්‍ය රනිල් වික්‍රමසිංහ මහතා මේ බව පැවසුවේය.ජනතාව පාරට බැස ආණ්ඩුවට ගෙදර යන්නැයි කියන්නේ නම් ඒ සඳහා සූදානම් බවත්, හොරා කෑමට බලයට එන්න හදන අය පාරට බැස ආණ්ඩුවට කෑ ගැසුවත් ආණ්ඩුව ගෙදර යන්න සූදානම් නැති බවත්, අග්‍රාමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62345", "Category": null, "Parent URL": null}