{"Source": "Adaderana", "Timestamp": "October 9, 2017 06:39 am", "Headline": "මෝටර් රථය හා යතුරු පැදිය මූණට මූණ ගැටී අයෙක් මරුට- දෙදෙනෙක් රෝහලේ", "News Content": "හලාවත - පුත්තලම මාර්ගයේ මංගලඑළිය - මරිච්චිකට්ටුව මංසන්ධියේදී මෝටර් කාර් රථයක් සහ යතුරු පැදියක් මුහුණට මුහුණ ගැටීමෙන් සිදු වූඅනතුරකින් එක් අයෙකු මිය ගොස් දෙදෙනෙකු තුවාල ලබා ඇති බව මුන්දලම පොලීසිය කියයි.08 වැනිදා (ඊයේ) පස්වරු 6.30 ට පමණ මෙම අනතුර සිදුවී ඇත.අනතුරින් මිය ගොස් ඇත්තේ යතුරු පැදියේ ගමන් කරමින් සිටි මුන්දලම - එක්සත්ගම පදචිංචිකරුවෙකු වන චතුර (අවු:22) යන අය බවට හදුනා ගෙන ඇත.යතුරු පැදියේ ගමන් කරමින් සිටි මුන්දලම - එක්සත්ගම පදිංචිකරුවෙකු වන බන්දුල සම්පත් තිසේරා (අවු:32) යන අය බරපතල තත්ත්වයෙන් කොළඹ ජාතික රෝහලේ ප්‍රතිකාර ලබමින් සිටී.මෝටර් රථයේ රියදුරු බව කියන පාලාවිය - පොත්තුවිල්ලුව පදිංචිකරුවෙකු වන ජයතුංග පීරිස් යන අය අනතුරින් සුළු තුවාල ලබා පුත්තලම මූලික රෝහලේ ප්‍රතිකාර ලබමින් සිටී.අනතුරට සම්බන්ධ මෝටර් රථය හලාවත දෙස සිට පුත්තලම දෙසට ගමන් කරමින් තිබී ඇත.ඉදිරියෙන් ගමන් කරමින් තිබූ තවත් වාහනයක් පසුකර යාමට මෝටර් රථය උත්සාහ කර ඇත.එවිට ඉදිරියෙන් පැමිණෙමින් තිබූ යතුරු පැදියේ මෝටර් රථය ගැටීමෙන් අනතුර සිදුවී ඇති බව පොලීසිය විසින් කරන ලද මූලික විමර්ශණ වලදී අනාවරණය වී ඇත.‍මෝටර් රථය පැදවූ රියැදුරුගේ නොසැලකිල්ල මෙම අනතුරට හේතුව බව පොලීසිය පැවැසීය.මුන්දලම පොලීසියේ රථවාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=78485", "Category": null, "Parent URL": null}