{"Source": "Adaderana", "Timestamp": "August 18, 2016 08:51 am", "Headline": " දළදා මංගල්‍යයේ සමාප්ති උත්සවය අදයි", "News Content": "ඓතිහාසික මහනුවර ශ්‍රී දළදා මාලිගාවේ ඇසළ පෙරහැරේ සමාප්ති උත්සවය අද(18) පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මහනුවර ජනාධිපති මන්දිරයේදී පැවැත්වීමට නියමිතය.දහවල් පෙරහැර වීථි සංචාරය කිරීමෙන් අනතුරුව චාරිත්‍රානුකූලව දියවඩන නිළමේවරයා විසින් පෙරහැර මංගල්‍යය සාර්ථකව පැවැත්වූ බව දැක්වෙන සංදේශය ජනාධිපතිවරයාට භාරදීමෙන් අනතුරුව පෙරහැර මංගල්‍යය නිල වශයෙන් නිමාවට පත් වෙයි.මහනුවර ඇසළ පෙරහැරේ අවසන් රන්දෝලි පෙරහැර අති උත්කර්ශවත් අන්දමින් ඊයේ(17) රාත්‍රි වීදි සංචාරය කෙරුණි.අද අළුයම ගැටඹේ තොටේදී දිය කැපීමේ මංගල්‍යය සිදුකළ බව අද දෙරණ මහනුවර වාර්තාකරු කමල් සුරවීර මහතා සඳහන් කළේය.", "URL": "https://sinhala.adaderana.lk/news.php?nid=63177", "Category": null, "Parent URL": null}