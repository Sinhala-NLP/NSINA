{"Source": "Adaderana", "Timestamp": "July 8, 2019 08:57 am", "Headline": "ඔස්ට්‍රේලියානු ඉදිරි පෙළ පිතිකරු උස්මාන් කවාජා ලෝක කුසලානයෙන් ඉවතට", "News Content": "ලෝක කුසලාන ක්‍රිකට් තරඟාවලියේ ඉදිරි තරගවලින් ඉවත් වීමට ඔස්ට්‍රේලියානු කණ්ඩායමේ ඉදිරි පෙළ පිතිකරුවෙකු වන උස්මාන් කවාජාට සිදුව ඇත. පසුගිය දා දකුණු අප්‍රිකාව සමඟ පැවති තරඟය අතරතුර ඔහු ආබාධයකට ලක්ව ඇති අතර මේ හේතුවෙන් ඔහුට සති 04 ක පමණ කාලයක් ක්‍රිඩාවෙන් ඉවත්ව සිදුවීමට සිදුව ඇති බව ඔස්ට්ට්‍රේලියානු පුහුණුකරු ජස්ටින් ලැන්ගර් ප්‍රකාශ කර ඇත. කවාජා වෙනුවට මැතිව් වේඩ් කණ්ඩායමට නම් කර ඇති අතර ඔහු සඳහා ජාත්‍යන්තර ක්‍රිකට් කවුන්සිලයේ අනුමැතිය ලබා ගැනීමට කටයුතු කරන බව ඕස්ට්‍රේලියානු පුහුණුකරු සඳහන් කර ඇත. කවාජාගේ තත්වය සම්බන්ධයෙන් අදහස් දක්වමින් ජස්ටින් ලැන්ගර් ප්‍රකාශ කර ඇත්තේ ඔහු අළු බඳුන ක්‍රිකට් තරගාවලිය සඳහා ක්‍රීඩා කිරීමට හැකි උපරිමයෙන් කටයුතු කරන බවයි.", "URL": "https://sinhala.adaderana.lk/news.php?nid=113614", "Category": null, "Parent URL": null}