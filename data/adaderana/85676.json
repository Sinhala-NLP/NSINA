{"Source": "Adaderana", "Timestamp": "March 14, 2018 01:44 pm", "Headline": "සිරිපා කරුණා කරන වන්දනා කරුවන්ගෙන් මාස තුනකදී ලැබුණ දේ(ඡායාරූප සහිතයි)", "News Content": "ගෞතම බුදුන්ගේ සිරිපා පහස ලද බෞද්ධයන්ගේ පුජනීය ස්ථානයක් වන ශ්‍රී පාදස්ථාන පුද බිමේ ඉවත ලන ප්ලාස්ටික් බෝතල් ලක්ෂ 10කට අධික ප්‍රමාණයක් පසුගිය මාස තුනක කාලය තුළ ඉවත් කළ බව අඹගමුව ප්‍රාදේශීය සභාවේ කසල කළමණාකරන මධ්‍යස්ථානය පවසයි. හැටන් නල්ලතන්නිය පාරේ නල්ලතන්නියේ සිට ඉදිකටු පාන දක්වා කොටසේ මෙලෙස ප්ලාස්ටික්වලින් පිරි ප්‍රදේශයක් බවට පත්ව ඇති අතර අඹගමුව ප්‍රාදේශීය සභාව විසින් මෙම ප්ලාස්ටික් ඉවත් කිරීම සිදුකරයි. බෞද්ධයන් පමණක් නොව, ශ්‍රී පාදස්ථානය සිය පූජනීය භූමියක් ලෙස සලකන හින්දු, ඉස්ලාම් බැතිමතුන්ද සිරිපා වන්දනාවේ යෙදීම විශේෂත්වයක් වන අතර සෑම වසරකම උඳුවප් පොහොය දිනයෙන් ඇරඹෙන සිරිපා වන්දනාව ඊළඟ වසරේ වෙසක් පොහොය දිනයෙන් අවසන් වෙයි. සිරිපාද වන්දනාව ආරම්භ වනවාත් සමඟ දිවයිනේ නන්දෙසින් පැමිණෙන සියලුව වන්දනා කරුවන්ට ප්ලාස්ටික් පොලිතීන් රැගෙන නොයෙන ලෙස දැනුවත් කළද, ඒසේ සිදුවන නොවීම නිසාවෙන් සුන්දර පරිසරයක් විනාශ වෙමින් තිබේ. තවත් මාස තුනක කාලයක් සිරිපා වන්දනාවට ඉතිරිව ඇති අතර මෙම පරිසරය රැක ගැනීමට වන්දනා කරුවන් විසින් විසින් වගකීමෙන් කටයුතු කළයුතුවේ.", "URL": "https://sinhala.adaderana.lk/news.php?nid=85676", "Category": null, "Parent URL": null}