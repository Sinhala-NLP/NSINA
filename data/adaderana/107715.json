{"Source": "Adaderana", "Timestamp": "April 9, 2019 05:34 pm", "Headline": "තුර්කි-රුසියානු ජනාධිපතිවරු හමුවෙයි", "News Content": "තුර්කි ජනාධිපතිවරයා සහ රුසියානු ජනපති ව්ලැදිමීර් පුටින් අතර හමුවක් රුසියාවේ මොස්කව් අගනුවරදී ඊයේ(08) පැවැත් විය. තුර්කි ජනාධිපති රෙසෙප් තායිප් එර්දොවාන් රුසියාවේ සංචාරයකට සහභාගිවී තිබේ. දෙරට අතර යුද සහ වෙළඳ සබඳතා ශක්තිමත් කර ගැනීම සම්බන්ධයෙන් සාකච්ඡා කිරීම එම සංචාරයේ අරමුණයි. තුර්කි ජනාධිපතිවරයා මේ වසර ඇතුළත රුසියාවේ සංචාරය කරන තෙවන අවස්ථාව මෙය වනවා. එර්දොවාන් සහ රුසියානු ජනාධිපති ව්ලැදිමීර් පුටින් අතර හමුව සිදුවුණේ මොස්කව් අගනුවරදීයි. සිරියාවේ සාමය ස්ථාපිත කිරීම සඳහා ගතයුතු ඉදිරි ක්‍රියාමාර්ග පිළිබඳව එහිදී නායකයන් දෙපළ සාකච්ඡා කර ඇති බව සඳහන් වෙයි.", "URL": "https://sinhala.adaderana.lk/news.php?nid=107715", "Category": null, "Parent URL": null}