{"Source": "Adaderana", "Timestamp": "June 2, 2018 02:06 pm", "Headline": "නව අගමැතිවරයෙක් තේරී පත් වෙයි", "News Content": "ස්පාඤ්ඤයේ නව අගමැතිවරයා ලෙස සමාජවාදියෙකු වන පෙඩ්‍රෝ සැන්චස් (Pedro Sánchez)තේරී පත් වී තිබේ. ඒ ඔහුගේ මූලිකත්වයෙන් ගෙන ආ විශ්වාස භංගයකින් ස්පාඤ්ඤ අගමැති මාරියානෝ රජොයි ඉවත් කිරීමෙන් පසුවයි. සමාජවාදී පක්ෂයක නායකත්වය හොබවන පෙඩ්‍රෝ සැන්චස් 70 දශකයේ අගභාගයේ රට තුළ ප්‍රජාතන්ත්‍රවාදය ස්ථාපනය කිරීමෙන් පසු තේරී පත් වූ හත් වැනි අගමැතිවරයායි. 2020 වර්ෂයේ මැද භාගයේදී පාර්ලිමේන්තුවේ කාලසීමාව අවසන් වන තුරුම ඔහු ස්පාඤ්ඤ අගමැතිවරයා ලෙස කටයුතු කරනු ඇතැයි අපේක්ෂා කරයි. කෙසේ වෙතත් ව්‍යවස්ථාදායක සභාවේ සාමාජිකයින් අතර සමාජවාදී නියෝජිතයින් ඇත්තේ 84 දෙනෙකු වීම මත ඔහුගේ දේශපාලන දිවියේ අනාගතය පිළිබඳව තරමක අවිනිශ්චිත ස්වභාවයක් මතුව ඇති බව විදෙස් වාර්තාවල සඳහන්ය.", "URL": "https://sinhala.adaderana.lk/news.php?nid=90222", "Category": null, "Parent URL": null}