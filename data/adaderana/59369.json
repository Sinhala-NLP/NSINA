{"Source": "Adaderana", "Timestamp": "April 20, 2016 04:51 pm", "Headline": "නීතිපති මහාධිකරණයෙන් ඉල්ලීමක් කරයි", "News Content": "පාර්ලිමේන්තු මන්ත්‍රී නඩරාජා රවිරාජ් ඝාතන සිද්ධියේ සැකකරුවන් දෙදෙනෙකු තවදුරටත් රිමාන්ඩ් භාරයේ තබා ගැනීම සඳහා නීතිපතිවරයා කොළඹ මහාධිකරණයෙන් ඉල්ලීමක් කර තිබේ.අදාළ සැකකරුවන් දෙදෙනා ඉදිරි මාස 03ක කාලයක් සඳහා රිමාන්ඩ් භාරයේ තබා ගැනීමට නීතිපතිවරයා අධිකරණයෙන් ඉල්ලා ඇත.අදාළ ඉල්ලීමට විරුද්ධ වන බව විත්තිකාර පාර්ශවයේ නීතිඥවරුන් එහිදී අධිකරණයට දැනුම්දී තිබේ.ඒ අනුව මෙම කරුණට අදාළ විභාගය ලබන 25 වනදා පවත්වන බව කොළඹ මහාධිකරණ විනිසුරු මනිලාල් වෛද්‍යතිලක මහතා දැනුම් දී ඇත.", "URL": "https://sinhala.adaderana.lk/news.php?nid=59369", "Category": null, "Parent URL": null}