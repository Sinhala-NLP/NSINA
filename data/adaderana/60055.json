{"Source": "Adaderana", "Timestamp": "May 11, 2016 02:18 pm", "Headline": " කපිතාන් මසහි  නාවික හමුදාපති හමුවෙයි", "News Content": "ජපාන ස්වයං ආරක්ෂක බලකායේ කපිතාන් මසහිෂා මොටමුරා මහතා නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා හමුවී තිබේ. නාවික හමුදා මුලස්ථානයේ දි එම හමුව පවත්වා ඇති බව නාවික හමුදාව සඳහන් කළේය. ජපාන ස්වයං ආරක්ෂක බලකායේ කපිතාන් මසහිෂා මොටමුරා මහතා සෝමාලියානු වෙරළ තීරය සහ ගල්ෆ් ඒඩ්න් බොක්ක ආශ්‍රිත ප්‍රදේශයන්හි මුහුදු මංකොල්ලකෑම් මැඩලීම බලගැන්වීම සඳහා ස්ථාපිත ගුවන් බලගනයේ අණදෙන නිලධාරී ලෙස කටයුතු කරයි. නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා සමග පැවති සාකච්ඡාවේ දී එම මෙහෙයුම් පිළිබඳව දීර්ඝ වශයෙන් සාකච්ඡා කර ඇති බව සඳහන්ය.අදාළ හමුව සංඛේතවත් කරමින් දෙදෙනා අතර සමරු තිළිණ හුවමාරුවක් ද සිදුවු බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=60055", "Category": null, "Parent URL": null}