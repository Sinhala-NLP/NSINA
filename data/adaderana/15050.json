{"Source": "Adaderana", "Timestamp": "March 24, 2011 04:17 pm", "Headline": "ගාලු මුවදොර -වැල්ලවත්ත මුහුද ගොඩකිරීමේ සැලැස්මක් ", "News Content": "ගාලු මුවදොර සිට වැල්ලවත්ත දක්වා මුහුදු සීමාවෙහි අක්කර 300 - 400 ක ප්‍රදේශයක් ගොඩකිරීම සම්බන්ධව රජයේ අවධානය යොමුවී තිබේ. ශ්‍රී ලංකා වරාය අධිකාරියේ සහ මොරටුව විශ්ව විද්‍යාලයේ විද්වත් මණ්ඩලයක් මගින් ඒ සම්බන්ධව ශක්‍යතා අධ්‍යනයක් පවත්වන බව වරාය හා මහා මාර්ග නියෝජ්‍ය අමාත්‍ය රෝහිත අබේගුණවර්ධන මහතා අද(24) පාර්ලිමේන්තුවේදී සඳහන් කළේය. ඒ සඳහා අදාළ ඇස්තමේන්තුගත මුදල අමෙරිකානු ඩොලර් මිලියන 300 ක් බව ද වාර්තාවක් සභාගතකරමින් අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=15050", "Category": null, "Parent URL": null}