{"Source": "Adaderana", "Timestamp": "February 21, 2019 04:38 pm", "Headline": "පෘතුගාලයේ අගමැතිට එරෙහි විශ්වාසභංගය පරාජය වෙයි", "News Content": "පෘතුගාලයේ අගමැතිවරයාට එරෙහිව එරට විපක්ෂය ගෙන ආ විශ්වාසභංග යෝජනාවක් පරාජයට පත්ව තිබේ. ඒ වැඩි ඡන්ද 12ක් හිමිකර ගනිමින්. පෘතුගාලයේ සුළුතර ආණ්ඩුවට විරෝධය පල කරමින් පසුගිය කාලයේදී රාජ්‍ය සේවකයන් ක්‍රියාත්මක කළ වැඩවර්ජන වලින් අනතුරුව අගමැතිවරයාට එරෙහිව විශ්වාසභංගයක් ගෙන ඒමට විපක්ෂය කටයුතු කළේය. ඒ සඳහා පැවති ඡන්ද විමසීමේදී යෝජනාවට විපක්ෂව මන්ත්‍රීවරුන් 115දෙනෙකු ඡන්දය භාවිත කර තිබුණි. මන්ත්‍රීවරුන් 230දෙනෙකු අතරින් විශ්වාසභංගයට පක්ෂව ඡන්දය ප්‍රකාශ කර තිබුණේ 103දෙනෙකු පමණයි. කන්සර්වේටිව් පක්ෂය ගෙන එන ලද විශ්වාසභංග යෝජනාවට සමාජවාදී පක්ෂවල සහාය හිමිව ඇති අතර අන්ත වාමාංශික කොමියුනිස්ට්වාදීන් සහ වාමාංශික කණ්ඩායම ඊට විරුද්ධවී තිබුණි. පෘතුගාලයේ මීලඟ මහමැතිවරණය ලබන ඔක්තෝබර් මාසයේදී පැවැත්වීමට නියමිතයි.", "URL": "https://sinhala.adaderana.lk/news.php?nid=104775", "Category": null, "Parent URL": null}