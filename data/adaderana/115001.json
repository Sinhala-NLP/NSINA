{"Source": "Adaderana", "Timestamp": "July 25, 2019 04:41 pm", "Headline": "රට තුල හොඳ අධිකරණයක් තිබෙනවා-තලතා", "News Content": "අධිකරණයේ ස්වාධීනත්වය නැති වෙන්නට කිසිඳු ඉඩක් ලබා නොදෙන බව තමන් වගකීමෙන් පවසන බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පවසයි. අමාත්‍යවරිය මෙම අදහස් පළ කළේ බත්තරමුල්ල වොටර්ස් ඒජ් හි අද (25) පැවති 2019 වසරේ ජාතික සමථ දින උත්සවය අමතමිනි. රට තුල සිදුවන සිද්ධි සඳහා රටේ පවතින නීතිය අනුව පරීක්ෂණ පවත්වන්න රට තුල හොඳ අධිකරණයක් තිබෙන බවද ඇය පැවසීය. වර්මානයේ දේශපාලනමය උවමනා ඉටුකර ගැනීම සඳහා වැරදි චිත්‍රයක් මවමින් රට තුල පරීක්ෂණ නිසි ලෙස නොකෙරෙන බව එය සිදු වන්නේ විදේශ රටවලට ඕන විදිහට බවත් පෙන්වීමට උත්සහ කරන පිරිසක් සිටින බවද අමාත්‍යවරයා ප්‍රකාශ කළේය. එවැන්නකට තම රජය කිසිඳු විටකදි අවස්ථාවක් ලබා නෙදෙන බවද ඇය අවදාරණය කළේය. කවුරුන් කෙසේ පැවසුවද අධිකරණයේ ස්වාධීනත්වය ඇති කරන්න වර්තමානයේ හැකි වි ඇති බවද අමාත්‍යවරිය පවසයි. එමෙන්ම වැඩිදුරටත් අදහස් දැක්වු අමාත්‍යරයිය පැවසුවේ මත් ද්‍රව්‍ය හේතුවෙන් සිරගතව වෙන පිරිස බන්ධනාගාරගත වු පසු පුනරුත්ථාපනය කරන්නට අවශ්‍ය වැඩ පිළිවෙලක් දියත් කර තිබෙන බවයි.", "URL": "https://sinhala.adaderana.lk/news.php?nid=115001", "Category": null, "Parent URL": null}