{"Source": "Adaderana", "Timestamp": "January 5, 2017 05:07 pm", "Headline": " බංගලාදේශ නව ශ්‍රී ලංකා මහ කොමසාරිස් කථානායක හමුවෙයි", "News Content": "ශ්‍රී ලංකාව සඳහා අලුතින් පත් කෙරුණු බංග්ලාදේශ මහ කොමසාරිස් රියාස් හම්දුල්ලා මහතා කථානායක කරූ ජයසූරිය මහතා හමුවී තිබේ.අද (05) පෙරවරුවේ පාර්ලිමේන්තුවේදී රියාස් හම්දුල්ලා මහතා කථානායක කරූ ජයසූරිය මහතා හමුවූ බව කථානායක මාධ්‍ය අංශය සඳහන් කළේය.අසල්වාසී මිත්‍ර රාජ්‍යයන් වන බංග්ලාදේශය සහ ශ්‍රී ලංකාව අතර සමීප ආර්ථික, සමාජීය සබඳතා පවතියි.එම රාජ්‍යතාන්ත්‍රික සබඳතා තවදුරටත් ශක්තිමත් කිරීමට නව මහ කොමසාරිස්වරයාට වැදගත් සේවාවක් ඉටු කළ හැකි බව කථානායක කරූ ජයසූරිය මහතා පැවැති ද්විපාර්ශ්වික හමුවේදී පෙන්වා දී තිබේ. කථානායකවරයා ශ්‍රී ලංකා සදහා පත් කෙරුණ නව බංග්ලාදේශ මහ කොමසාරිස් රියාස් හම්දුල්ලා මහතාට දිවා භෝජන සංග්‍රහයක් ද පිරිනැමූ බව කථානායක මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=67756", "Category": null, "Parent URL": null}