{"Source": "Adaderana", "Timestamp": "May 4, 2017 12:19 pm", "Headline": "පොලීසියේ මැදිහත්වීමෙන් විරෝධතාව අවසන් ", "News Content": "පොලොන්නරුව, හිඟුරක්ගොඩ, බුබුල ප්‍රදේශයේ අධි බලැති විදුලි රැහැන් කණුවක් මත නැගී විරෝධතාවයේ නිරත වූ තරුණයා පොලීසියේ මැදිහත්වීමෙන් ඉන් බැස තිබේ.තරුණයා විදුලි රැහැන් කණුවෙන් බිමට බැස්සවීම සඳහා පොලීසිය විසින් ගුවන් හමුදාවේද සහය ඉල්ලා තිබුණි.කෙසේවෙතත් පොලීසියේ මැදිහත්වීමෙන් අද(04) පෙරවරු 11.00 ට පමණ තරුණයා කුළුණෙන් බිමට බැස්සවීමට පියවර ගැණුනු බව අද දෙරණ වාර්තාකරු සඳහන් කළේය. තරුණයාගේ සෞඛ්‍ය තත්ත්වය අයහපත් වීම හේතුවෙන් ඔහු හිඟුරක්ගොඩ රෝහලට ඇතුළත් කිරීමට පොලීසිය පියවර ගෙන තිබේ.22 හැවිරිදි මෙම තරුණයා බණ්ඩාරවෙල ප‍්‍රදේශයේ පදිංචිකරුවෙකු බවට වාර්තා වන අදාළ තරුණයා ඊයේ පස්වරුවේ සිට අධි බලැති විදුලි රැහැන් කණුව මත නැගී විරෝධතාවයේ නිරත වුණි.කෙසේවෙතත් ඔහු මෙලෙස විරෝධතාවයේ නිරතවීමට හේතුව නිශ්චිතව අනාවරණය වී නොමැති නමුත් ප්‍රේම සබඳතාවක් ඊට හේතු වී ඇති බවට සැක පළවේ.තරුණයා අධි බලැති විදුලි රැහැන් කණුව මත නැගීම හේතුවෙන් ඊයේ රාත්‍රි යේ සිට විදුලිය විසන්දි කිරීමට පියවර ගත් අතර මේ හේතුවෙන් අවට ප්‍රදේශ කිහිපයකට විදුලිය ඇණ හිට තිබූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=72806", "Category": null, "Parent URL": null}