{"Source": "Adaderana", "Timestamp": "February 20, 2016 10:17 am", "Headline": "ඕස්ට්‍රේලියා-නවසීලන්ත දෙවන ටෙස්ට් තරගයේ ප්‍රථම දිනය අදයි", "News Content": "ඕස්ට්‍රේලියාව සහ නවසීලන්තය අතර දෙවන ටෙස්ට් ක්‍රිකට් තරගයේ ප්‍රථම දිනය අදයි.තරගය මේ වන විට නවසීලන්තයේ ක්‍රිස්චර්ච් හි හැග්ලි ඕවල් ක්‍රිඩාංගණයේ පැවැත්වෙයි.තරගයේ කාසියේ වාසිය දිනූ ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීමේ වාරය නවසීලන්ත කණ්ඩායමට ලබාදී තිබේ.ඒ අනුව ඔවුන් මීට ටික වේලාවකට පෙර පන්දුවාර 30ක් අවසානයේ කඩුලු 04ක් දැවී ලකුණූ 93ක් ලබා සිටියා.නොදැවී පන්දුවට පහරදෙමින් සිටි බ්‍රෙන්ඩන් මැකලම් ලකුණු 39යි.කොරේ ඇන්ඩර්සන් ලකුණු 10යි. මාර්ටින් ගප්ටිල් ලකුණු 18ක් ද කෙන් විලියන්සන් ලකුණු 07ක්ද රැස් කර ඇත.පන්දු යැවීමේදී ඕස්ට්‍රේලියාව වෙනුවෙන් ජෝෂ් හැස්ල්වුඩ්, ජේම්ස් පැටින්සන්, ජැක්සන්බර්ග් සහ මිචෙල් මාෂ් එක් කඩුල්ල බැගින් දවාගෙන තිබේ.", "URL": "https://sinhala.adaderana.lk/news.php?nid=57409", "Category": null, "Parent URL": null}