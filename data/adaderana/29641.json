{"Source": "Adaderana", "Timestamp": "December 1, 2012 09:07 pm", "Headline": "ජයවඩනගම පස් බැම්මට අයෙක් බිලි - 2ට තුවාලයි", "News Content": "තලංගම පොලිස්බල ප්‍රදේශයේ ජයවඩනගම පොකුණ අසළ ස්ථානයේ ජල සම්පාදන මණ්ඩලයට අයත් ව්‍යාපෘතියක සේවය කරමින් සිටි පුද්ගලයින් තිදෙනෙකු මතට පස් බැම්මක් කඩා වැටීමෙන් එක් අයෙකු මියගොස් තවත් දෙදෙනෙකු තුවාල ලබා තිබේ. අද (01) පස්වරු 5.00ට පමණ මෙම අනතුර සිදුව ඇතැයි පොලීසිය පවසයි. පස් බැම්බට යටවී සිටි පුද්ගලයින් තිදෙනාගෙන් එක් අයෙකු කොළඹ ජාතික රෝහලට ඇතුළත් කිරීමෙන් පසු මියගොස් ඇති අතර අනෙක් දෙදෙනා ජයවර්ධනපුර රෝහලේ තවදුරටත් ප්‍රතිකාර ලබන බව පොලීසිය කියයි. ජල නල එළීමේ ව්‍යාපෘතියක සේවය කරමින් සිටි පුද්ගලයින් තිදෙනෙකු මෙම අනතුරට මුහුණ පා ඇති බවද පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=29641", "Category": null, "Parent URL": null}