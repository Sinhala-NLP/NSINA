{"Source": "Adaderana", "Timestamp": "March 10, 2019 02:32 pm", "Headline": "පුද්ගලයින් 157කින් යුත් ඉතියෝපියානු ගුවන් යානයක් අනතුරට ලක්වෙයි", "News Content": "පුද්ගලයින් 157 දෙනෙකු රැගත් ඉතියෝපියානු ගුවන් සමාගමට අයත් ගුවන් යානයක් කඩා වැටී ඇත. ඉතියෝපියාවේ අඩීස් අබාබා අගනුවර සිට කෙන්යාවේ නයිරෝබි අගනුවර බලා ගමන් ආරම්භ කළ යානයක් මෙලෙස අනතුරට ලක්ව ඇති බව විදෙස් මාධ්‍ය වාර්තා කළේය. බෝයිංග් 737 වර්ගයේ මෙම යානය ගමන් ආරම්භ කර මිනිත්තු 6කින් පමණ කඩා වැටී ඇති බව සඳහන්ය. අනතුර සිදුවන අවස්ථාවේ මගීන් 149 දෙනෙකු සහ කාර්යය මණ්ඩලය 8 දෙනෙකු එම යානයේ සිට ඇත. යානය කඩා වැටුණු ප්‍රදේශය ආශ්‍රිතව සෝදිසි හා මුදාගැනීමේ මෙහෙයුම් සඳහා සහන සේවකයින් පිටත්ව ගොස් ඇති අතර මේ වන තුරු දිවි ගලවා ගත් පුද්ගලයින් පිළිබඳ තොරතුරු වාර්තා වී නොමැති බව ඉතියෝපියානු ගුවන් සමාගම නිවේදනය කර ඇත.", "URL": "https://sinhala.adaderana.lk/news.php?nid=105828", "Category": null, "Parent URL": null}