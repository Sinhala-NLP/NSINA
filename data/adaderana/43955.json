{"Source": "Adaderana", "Timestamp": "June 14, 2014 08:30 am", "Headline": "අනාරක්ෂිතව සිටි ළමුන් 5 දෙනා ළමා නිවාසයට ", "News Content": "බදුල්ල, කන්දෙගෙදර, සාර්නියා වතුයායේ නිවසක අනාරක්ෂිතව සිට පොලිසිය වෙත බාරදුන් ළමුන් පස් දෙනා බණ්ඩාරවෙළ ළමා නිවාසයකට බාර දී තිබේ. දරුවන්ගේ මව මීට මාස 02 කට පෙර හදිසි රෝගයකින් මියගොස් ඇති අතර පියා දරුවන් දමා ගොස් ඇති බව වාර්තා වුණි. එම දරුවන් සිය මිත්තනිය විසින් බදුල්ල පොලිස්ථානය වෙත බාර දී තිබේ. පසුව ඔවුන් බදුල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව අදාළ ළමා නිවාසය වෙත භාර දෙන ලෙස නියෝග කර ඇත. වයස අවුරුදු එකහමාරක නිවුන් ගැහැණු දරුවන් දෙදෙනෙක්, වයස අවුරුදු 03 ක ගැහැණු දරුවෙක්, වයස අවුරුදු 02 ක හා අවුරුදු 07 ක පිරිමි ළමයෙකු මෙලෙස ළමා නිවාසය වෙත බාර දෙන ලෙස අධිකරණය නියෝග කර තිබේ.", "URL": "https://sinhala.adaderana.lk/news.php?nid=43955", "Category": null, "Parent URL": null}