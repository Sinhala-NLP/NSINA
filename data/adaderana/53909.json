{"Source": "Adaderana", "Timestamp": "September 17, 2015 11:24 am", "Headline": "සොහොයුරන් දෙන්නාම පෝරකයට", "News Content": "පුද්ගල ඝාතනයකට වරදකරු වූ එකම පවුලේ සහෝදරයින් දෙදෙනෙකුට මාතර මහාධිකරණය මරණ දඬුවම නියම කර තිබේ.64 හැවිරිදි සහ 72 හැවිරිදි පුද්ගලයින් දෙදෙනෙකුට මෙලෙස මරණ දඬුවම නියම වී ඇති බව අද දෙරණ වාර්තාකරු සඳහන් කළේය.2000 වසරේ අප්‍රේල් මස 14 වන දින මොරවක, කොටපොල ප්‍රදේශයේ පදිංචිව සිටි 33 හැවිරිදි තිදරු පියෙකු තියුණු ආයුධයකින් පහරදී ඝාතනය කර තිබුණි.අදාළ ඝාතනය සම්බන්ධයෙන් විත්තිකරුවන් දෙදෙනාට එරෙහිව මාතර මහාධිකරණයේ අධි චෝදනා ගොනු කර තිබූ බව සඳහන්ය.විත්තිකරුවන්ට එරෙහි චෝදනා සාධාරණ සැකයකින් තොරව ඔප්පු වීම හේතුවෙන් ඔවුන්ට මහාධිකරණය විසින් මරණ දඬුවම නියම කෙරුණු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53909", "Category": null, "Parent URL": null}