{"Source": "Adaderana", "Timestamp": "June 12, 2018 06:27 am", "Headline": "බොරැල්ලේ දී හෙරොයින් සමඟ පුද්ගලයෙක් අත්අඩංගුවට", "News Content": "බොරැල්ල පොලිස් වසමේ මොඩ්ල්ෆාම්හි දී බොරැල්ල ‍පොලිස් නිලධාරීන් විසින් සිදුකළ වැටලීමකින් හෙරොයින් සන්තකයේ තබා ගෙන සිටි සැකකරුවෙකු අත්අඩංගුවට ගෙන ඇත. ඊයේ(11) රාත්‍රී 8.30 ට පමණ මෙම වැටලීම සිදු කර හෙරොයින් ග්‍රෑම් 3 යි මිලිග්‍රෑම් 670 ක් සැකකරු අතැතිව සිටිය දී ඔහු අත්අඩංගුවට ගෙන තිබේ. අත්අඩංගුවට ගත් සැකකරු වයස අවුරුදු 32 ක් වු බොරැල්ල ප්‍රදේශයේ පදිංචිකරුවෙකි. අද(12) දින මාලිකන්ද මහේස්ත්‍රාත් අධිකරණය වෙත සැකකරු ඉදිරිපත් කිරීමට නියමිත අතර, බොරැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90747", "Category": null, "Parent URL": null}