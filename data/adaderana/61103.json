{"Source": "Adaderana", "Timestamp": "June 15, 2016 08:51 am", "Headline": "වැට් බද්දට එරෙහිව ගාලු ජනයා හෙට පාරට", "News Content": "වර්තමානයේ දී පනවා ඇති සියයට 15ක වැට් බද්ධ හමුවේ ව්‍යාපාරික ප්‍රජාව දැඩි දුෂ්කරතාවයකට පත්ව ඇති බව ගාල්ල දිස්ත්‍රික් වාණිජ හා කර්මාන්ත මණ්ඩලය පවසයි.එහි සභාපති සිරිල් ජයන්ත මහතා පවසන්නේ එය ව්‍යාපාරිකයන් හට දැරිය නොහැකි මට්ටමක පවතින බවයි. මේ සම්බන්ධයෙන් රජය දැනුවත් කිරීම සඳහා ගාල්ල දිස්ත්‍රික්කයේ ව්‍යාපාරික ප්‍රජාව විසින් හෙට(16) දිනයේ එම ප්‍රදේශයේ ව්‍යාපාරික ස්ථාන වසා දමමින් සාමකාමී උද්ඝෝෂණයක් පවත්වන බව සිරිල් ජයන්ත මහතා කියා සිටියේය.", "URL": "https://sinhala.adaderana.lk/news.php?nid=61103", "Category": null, "Parent URL": null}