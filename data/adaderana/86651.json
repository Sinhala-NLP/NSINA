{"Source": "Adaderana", "Timestamp": "March 31, 2018 12:08 pm", "Headline": "ගිනි අවියක් හා ගෝන මස් තොගයක් සමඟ අයෙක් අතඅඩංගුවට", "News Content": "මොනරාගල දඹගල්ල පොලිස් බල ප්‍රදේශයේ රුවන්වෙල කොබ්බෑඔය ප්‍රදේශයේ දී මෙරට නිෂ්පාදිත ගිනිඅවියක් සහ ගෝන මස් තොගයක් සමඟ එක් සැකකරුවකු දඹගල්ල පොලීසිය විසින් අත්අඩංගුවට ගෙන ඇත. අත්අඩංගුවට ගත් සැකකරු එම ප්‍රදේශයේම පදිංචි වයස අවුරුදු තිස් පහක පුද්ගලයකු වන අතර සැකකරු දීර්ඝකාලයක සිට ප්‍රදේශයේ රක්ෂිත වලින් වන සතුන් මරා මස් කර අලෙවි කරන ජාවාරමේ නිරත වී ඇති බවට පොලිසියට තොරතුරු ලැබී ඇත. අත්අඩංගුවට ගත් සැකකරු සන්තකයේ තිබී ගෝන මස් කිලෝග්‍රෑම් පහලොවක් පොලිස් භාරයට ගෙන ඇති අතර සැකකරු මොනරාගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=86651", "Category": null, "Parent URL": null}