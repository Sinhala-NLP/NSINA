{"Source": "Adaderana", "Timestamp": "December 27, 2014 01:14 pm", "Headline": "සූර් රියදුරන් 163ක් පොලිස් දැලේ ", "News Content": "බීමත් රියදුරන් අත්අඩංගුවට ගැනීම සඳහා සිදු කරන ලද විශේෂ මෙහෙයුමක දී පුද්ගලයින් 84 දෙනෙකු අත්අඩංගුවට ගෙන තිබේ. ඊයේ(26) උදෑසන 6.00 යෙන් අවසන් වු 24 ක කාලය ඇතුළත සිදු කරන ලද මෙහෙයුමක දී මොවුන් මෙලෙස අත්අඩංගුවට ගෙන ඇති බව සඳහන්ය. ඒ අනුව බීමතින් රිය ධාවනය කළ යතුරුපැදිකරුවන් 42 දෙදෙනෙකු, ත්‍රිරෝද රථ රියදුරන් 29 දෙනෙකු, මොටර් රථ රියදුරන් දස දෙනෙකු, වැන් රථ රියදුරෙක් සහ වෙනත් වාහන රියදුරන් දෙදෙනෙකු වන බව පොලිස් මාධ්‍ය ප්‍රකාශක කාර්යාලය සඳහන් කළේය. පසුගිය 24 වනදා සිට ඊයේ(26) උදෑසන 6.00 සිට දක්වා කාලය තුළ බීමත් රියදුරන් අත්අඩංගුවට ගැනීමේ මෙහෙයුමක දී අත්අඩංගුවට ගත් මුළු රියදුරන් සංඛ්‍යාව 163කි.", "URL": "https://sinhala.adaderana.lk/news.php?nid=48292", "Category": null, "Parent URL": null}