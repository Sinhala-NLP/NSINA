{"Source": "Adaderana", "Timestamp": "February 3, 2010 10:46 am", "Headline": "හමුදාවෙන් පැන්නවුන් 5 න් පසු අල්ලයි", "News Content": "හමුදා සේවයෙන් නීත්‍යානුකූල ලෙස ඉවත් නොවුන්ට සහ අනුමත නිවාඩු ලබානොගෙන දැනට සේවයට වාර්තා නොකර සිටින පිරිස් වෙත හෙට දිනයේ දී ළඟම ඇති හමුදා කදවුර වෙත වාර්තා කරන ලෙස යුද හමුදා මුලස්ථානය දැනුම් දෙයි. හමුදා මාධ්‍ය ප්‍රකාශක බ්‍රිගේඩීයර් උදය නානායක්කාර මහතා පැවසුවේ නිදහස් දිනය වෙනුවෙන් මෙම අවස්ථාව ලබාදී ඇති බවයි. එලෙස වාර්තා නොකරන පිරිස් පෙබරවාරි 5 වනදා සිට අත්අඩංගුවට ගැනීමට පියවර ගන්නා බවද නානායක්කාර මහතා කියා සිටියේය.", "URL": "https://sinhala.adaderana.lk/news.php?nid=6440", "Category": null, "Parent URL": null}