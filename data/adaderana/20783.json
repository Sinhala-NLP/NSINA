{"Source": "Adaderana", "Timestamp": "December 18, 2011 08:22 pm", "Headline": "වේළුපිල්ලේ ඇන්තනී රාජ්ගේ මළ සිරුර හමුවෙයි", "News Content": "අද පස්වරුවේ කාකදූපතේ තිබී පුද්ගල මළ සිරුරක් හමුවී ඇති බවත්,එය වේළුපිල්ලේ ඇන්තනී රාජ් නමැති අය‍ගේ මළ සිරුර බවට හඳුනා‍ගෙන ඇති බවත් පොලීසිය පවසයි. 53 හැවිරිදි මොහු ද්‍රවිඩ චිත්‍රපට ශ්‍රී ලංකාවට ආනයනය කළ ව්‍යාපාරිකයෙකු බවත් කිසිවකු විසින් ඔහුව ඝාතනය කර ඇති බවත් පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. කුමන හේතුවක් මත කුමන අයුරකින් ඝාතනය කරන ලද්දේද යන්න පිළිබඳ මේ මොහොත වන විට කිසිවක් හෙළිදරව් වී නොමැති බව පොලිස් මාධ්‍ය ප්‍රකාශකවරයා අද දෙරණට කියා සිටියේය. මෝදර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20783", "Category": null, "Parent URL": null}