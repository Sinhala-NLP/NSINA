{"Source": "Adaderana", "Timestamp": "October 28, 2010 09:59 am", "Headline": "පාන් නිපදවීමට වෙළඳපළේ ඇති සහල් පිටි කිසිසේත් සුදුසු නෑ", "News Content": "පාන් නිෂ්පාදනය කිරීම සඳහා වෙළඳපළේ පවතින සහල් පිටි කිසිසේත් යෝග්‍ය නොවන බව සමස්ත ලංකා බේකරි හිමියන්ගේ සංගමය පවසයි. එම සහල් පිටිවල ප්‍රමිතිය උසස් කරන්නේ නම් පාන් නිෂ්පාදනය කිරීමේදී එම පිටි 10%ක ප්‍රමාණයක් එක් කිරීමට හැකි බව එම සංගමයේ සභාපති එන්කේජයවර්ධන මහතා සඳහන් කළේය. වෙළඳපළේ දැනට පවතින සහල්පිටි යොදාගෙන පාන් නිෂ්පාදනය කිරීම තුළ ඒවායේ ප්‍රමිතිය නිසි පරිදි නොමැති වීම හේතුවෙන් පාරිභෝගිකයා ඒවා ප්‍රතික්ෂේප කරනු ඇති බව ජයවර්ධන මහතා පැවසුවේය. මේ හේතුවෙන් කඩිනමින් සහල්පිටි, තිරිඟු පිටි මෙන් පාන් නිෂ්පාදනය සඳහා යෝග්‍ය මට්ටමකට ගෙන ඒමේ අවශ්‍යතාව ඔහු වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=11782", "Category": null, "Parent URL": null}