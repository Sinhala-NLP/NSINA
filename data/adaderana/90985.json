{"Source": "Adaderana", "Timestamp": "June 16, 2018 07:07 pm", "Headline": "සිංහරාජෙ සද්ධන්තයින් රැගෙන යන්න තුන්වන දිනටත් අද මෙහෙයුම්", "News Content": "ලෝක උරුමයක් ලෙස සැළකෙන සිංහරාජ වනාන්තරය තුළ දැනට ඉතිරිව සිටින තෙත් කලාපීය වන අලින් දෙදෙනා සොයා තුන්වන දිනටත් අද(16) මෙහෙයුම් ක්‍රියාත්මක වුණී. මේ අතර අද දිනයේදී අවධානම් රාජකාරීවලින් ඉවත් වී සිටි වනජීවී දෙපාර්තමේන්තුවේ පශුවෛද්‍යවරුන්ද එම වෘත්තීය ක්‍රියාමාර්ගය අත්හැර ඒ සඳහා එක්වී ඇතිබව විෂයභාර අමාත්‍ය ෆීල්ඩ් මාර්ෂල් සරත් ෆොන්සේකා මහතා අද දෙරණට පැවසීය. ඒ අනුව වනජීවි නිලධාරීන් කණ්ඩායමක් ප්‍රදේශයේ ආරක්ෂාව සඳහා කටයුතු සිදු කළ අතර මෙම වන අලීන් දෙදෙනා ගැවසෙන ප්‍රදේශවල පරික්ෂා කිරීම්ද සිදුකරනු ලැබුවේය. මේ අතර මෙම ප්‍රදේශයට අද දිනයේදී වර්ෂාව ඇද හැලුණු ද වෘත්තීය ක්‍රියාමාර්ගයක නිරතව සිටි වනජීවී දෙපාර්තමේන්තුවේ පශු වෛද්‍යවයරුන් එය ඊයේ(15) පස්වරුවේ අවසන් කිරීමෙන් පසුව අද(16) මෙම මෙහෙයුම සඳහා එක්වුණි. ඒ අනුව මෙම අලි දෙදෙනා ගැවසෙන සයිප්‍රස්වත්ත ප්‍රදේශයට අද පස්වරුවේ පශු වෛද්‍යවරයෙකු ගොස් එම ප්‍රදේශයේ අධීක්ෂණ කටයුතුවල නිරත වුණේ එහිදී අලින් නිර්වින්දනය කිරීම සඳහා සුදුසු ද නැද්ද යන්න පිළිබඳව සොයා බැලීම සඳහාය.", "URL": "https://sinhala.adaderana.lk/news.php?nid=90985", "Category": null, "Parent URL": null}