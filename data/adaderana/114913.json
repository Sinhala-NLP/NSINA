{"Source": "Adaderana", "Timestamp": "July 24, 2019 05:02 pm", "Headline": "නුවන් කුලසේකර ජාත්‍යන්තර ක්‍රිකට් පිටියට සමුදෙයි", "News Content": "ජාත්‍යන්තර ක්‍රිකට් දිවියට අද(24) සිට සමු දීමට ශ්‍රී ලංකා ක්‍රිකට් කණ්ඩායමේ වේග පන්දු යවන ක්‍රීඩක නුවන් කුලසේකර තීරණය කළ බව පවසයි. අද(24) පැවති මධ්‍ය හමුවකට එක්වෙමින් වේග පන්දු යවන ක්‍රීඩක නුවන් කුලසේකර මේ බව සඳහන් කළේය. ලෝකකුසලාන එක්දින ක්‍රිකට් තරගාවලියේ අවසානයත් සමඟ ජාත්‍යන්තර ක්‍රිකට් දිවියට සමුදෙන බවට තාම විසින් ප්‍රකාශ කිරීමට නියමිතව සිටි බව නුවන් කුලසේකර සඳහන් කළේය. එහෙත් ශ්‍රී ලංකා ක්‍රිකට් කණ්ඩායමේ සුපිරි වේග පන්දු යවන ක්‍රීඩක ලසිත් මාලිංගේ විසින් ලෝකකුසලාන තරගාවලිය අතරතුරදී කළ ප්‍රකාශ සම්බන්ධයෙන් සලකා බලන ලෙස තමා විසින් ශ්‍රී ලංකා ක්‍රිකට් ආයතනයට ලිපියක් මඟින් දැනුම් දුන් බව වේග පන්දු යවන ක්‍රීඩක නුවන් කුලසේකර මෙහිදී අවදාරණය කළේය. මේ නිසාවෙන් ජාත්‍යන්තර ක්‍රිකට් දිවියට සමු දීමේ නිවේදනය අද දින දක්වා ප්‍රමාද වූ බව ශ්‍රී ලංකා කණ්ඩායමේ වේග පන්දු යවන ක්‍රීඩක නුවන් කුලසේක වැඩිදුරටත් පැවසීය.", "URL": "https://sinhala.adaderana.lk/news.php?nid=114913", "Category": null, "Parent URL": null}