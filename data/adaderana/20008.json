{"Source": "Adaderana", "Timestamp": "November 14, 2011 06:59 pm", "Headline": "රජයේ ආයතන 106 ක පාඩුව කෝටි 6,300යි", "News Content": "පාර්ලිමේන්තුවේ බහුතර බලයෙන් රටේ සියලු දේ වෙනස් කිරීමේ තත්ත්වයක් උදා වී ඇති බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. පාර්ලිමේන්තුව තුළ නියෝජනය වන ඔළු ‍ගෙඩි ගණනින් රටේ රටේ සියල්ල තීරණය කිරීම ඉතා කනගාටුදායක බව හෙතෙම පෙන්වා දෙයි. රජයේ ආයතන 106ක් රුපියල් කෝටි 6,300ක අලාභයක් ලබා ඇති බවත්,ඒවා පවරා ගන්නේ කවුරුන්ද යන්න අවධානය යොමු කළ යුතු බවත් ජයසේකර මහතා සඳහන් කරයි. පාඩු ලබන ආයතන පාඩු ලබන බවට තීරණය කරන්නේ කවුරුන්ද යන්න ගැටලුවක් පවත්නා බවත්,තෙල් සංස්ථාව,විදුලිබල මණ්ඩලය ආදී ආයතන ද ඉමහත් ලෙස පාඩු ලබන බවත් ඔහු සිහිපත් කළේය. කුරුණෑගල ප්‍ර‍දේශයේ අද පැවති ජන හමුවකදී මන්ත්‍රීවරයා මෙම කරුණු දැක්වීම සිදුකළේය.", "URL": "https://sinhala.adaderana.lk/news.php?nid=20008", "Category": null, "Parent URL": null}