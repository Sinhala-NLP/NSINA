{"Source": "Adaderana", "Timestamp": "January 23, 2014 06:18 pm", "Headline": "කතක් සිය දිවි හානිකර‍ගනියි", "News Content": "ගොකරැල්ල, දෙහෙල්ගමුව, ඉබ්බාගමුව ප්‍රදේශයේ කාන්තාවක සිය දිවි හානිකරගෙන තිබේ. තම ස්වාමි පුරුෂයා සමඟ ඇති වු ආරවුලක් දුර දිග යාම හේතුවෙන් අදාළ කාන්තාව නිවස අසළ ඇති ළිඳට පැන සිය දිවි හානි කරගෙන ඇති බව පොලීසිය සඳහන් කළේය. මියගොස් ඇත්තේ 54 හැවිරිදි ඉබ්බාගමුව ප්‍රදේශයේ පදිංචිව සිටි කාන්තාවකි. මේ අතර පවුල් ආරවුල හේතුවෙන් මිය ගිය කාන්තාවගේ 18 හැවිරිදි පුත්‍රයා ද වස පානය කර තිබේ. ඔහු මේ වන විට කුරුණෑගල රෝහලේ ප්‍රතිකාර ලබන බව පොලිසිය පැවසුවේය. සිද්ධිය සම්බන්ධයෙන් ගොකරැල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40593", "Category": null, "Parent URL": null}