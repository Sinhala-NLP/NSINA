{"Source": "Adaderana", "Timestamp": "April 19, 2016 02:57 pm", "Headline": " පකිස්ථාන ක්‍රිකට් තේරීම් කමිටු සභාපති පුටුව අලුත්වෙයි", "News Content": "පකිස්ථාන ක්‍රිකට් තේරීම් කමිටු සභාපතිවරයා ලෙස එරට හිටපු ක්‍රිකට් නායක ඉන්සමාම් උල්හක් පත් කර තිබේ.ඉන්සමාම් උල්හක් 2015 වසරේ සිට ඇෆ්ගනිස්ථාන ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කරමින් සිටින අතර ඔහුගේ ගිවිසුම් කාලය අවසන් වීමට නියමිතව ඇත්තේ මේ වසරේ දෙසැම්බර් මාසයේ දී බව වාර්තා වෙයි. කෙසේවෙතත් ඉන්සමාම් පකිස්ථාන ක්‍රිකට් තේරීම් කමිටු සභාපතිවරයා ලෙස පත්කිරීම සඳහා එරට ක්‍රිකට් ආයතනය විසින් සිදුකරන ලද ඉල්ලීමකට අනුව ඔහු ප්‍රධාන පුහුණුකරු තනතුරෙන් නිදහස් කීමට ඇෆ්ගනිස්ථාන ක්‍රිකට් ආයතනය පියවර ගෙන තිබේ.ඒ අනුව ඉන්සමාම් උල්හක් ක්‍රිකට් තේරීම් කමිටු සාමාජිකයෙකු ලෙස කටයුතු කරන පළමු අවස්ථාව මෙය වෙයි.තමාට මෙවැනි වැදගත් තනතුරක් ලබාදීම පිළිබඳ සතුට පළ කර ඇති ඉන්සමාම් උල්හක් රට වෙනුවෙන් සේවය කිරීමට අවස්ථාව ලබාදීම පිළිබඳ ඇෆ්ගනිස්ථාන ක්‍රිකට් ආයතනයට ද ස්තූතිය පළ කර තිබේ.", "URL": "https://sinhala.adaderana.lk/news.php?nid=59316", "Category": null, "Parent URL": null}