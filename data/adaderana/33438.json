{"Source": "Adaderana", "Timestamp": "April 21, 2013 11:15 am", "Headline": "උඩරට දුම්රිය ගමනා ගමනයට බාධා", "News Content": "උඩරට දුම්රිය මාර්ගයේ දුම්රිය ගමනා ගමනයට බාධා එල්ල වී තිබේ. කොළඹ සිට මහනුවර බලා ධාවනය වූ දුම්රියක එන්ජිමක් කාර්මික දෝශයකට ලක්ව තිබීම මීට හේතුවී ඇති බවයි. දුම්රිය පාලක මැදිරිය සඳහන් කළේය. රඹුක්කන සහ කඩිගමුව අතර දුම්රිය මාර්ගයේදී මෙම කාර්මික දෝෂය සිදුව ඇති බව දුම්රිය පාලක මැදිරිය පැවසුවේය. අදාළ දුම්රිය එන්ජිම මහනුවර දක්වා ගෙන යාමට අවශ්‍ය ක්‍රියාමාර්ග මේ වන විටත් ගනිමින් සිටින බව දුම්රිය පාලක මැදිරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33438", "Category": null, "Parent URL": null}