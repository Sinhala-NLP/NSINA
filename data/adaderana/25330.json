{"Source": "Adaderana", "Timestamp": "June 26, 2012 12:30 pm", "Headline": "කතුන්ගේ අයිතිවාසිකම් සුරැකීමට නීති නාමාවලියක්", "News Content": "කාන්තාවන් හා ගැහැණු ළමුන්ගේ අයිතිවාසිකම් සුරැකීම පිළිබඳ ශ්‍රී ලංකා නීති නාමාවලිය එළිදක්වා තිබේ. ගැහැණු ළමුන්ගේ හා කාන්තාවන්ගේ නීතිමය අයිතිවාසිකම් සුරැකීමේ අරමුණීන් ඊට අදාළ නීතීන් පිළිබඳ සාරාංශ ඇතුළත් මෙම නීති නාමාවලිය ළමා සංවර්ධන හා කාන්තා කටයුතු අමාත්‍යංශය විසින් එළිදැක්වීමට පියවර ගෙන ඇති බව සඳහන්ය. නීති නිර්වචනවලට සහ නීති ප්‍රතිකර්මවලට අමතරව හිංසනයේ හේතුඵල න්‍යායන් මෙම නාමාවලිය මගින් පැහැදිලි කෙරෙන බව එම අමාත්‍යංශය සඳහන් කරයි. එක්සත් ජාතීන්ගේ ජනගහණ අරමුදල මෙහි මූල්‍ය දායකත්වය සපයා ඇති අතර විශේෂ ඉල්ලීම් හා අවශ්‍යතා මත මෙම ග්‍රන්ථයේ පිටපත් නිකුත් කිරීමට අමාත්‍යංශය තීරණය කර තිබේ.", "URL": "https://sinhala.adaderana.lk/news.php?nid=25330", "Category": null, "Parent URL": null}