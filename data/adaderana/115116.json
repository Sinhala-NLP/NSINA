{"Source": "Adaderana", "Timestamp": "July 27, 2019 08:15 am", "Headline": "කුලියාපිටිය දරුවාගේ ඉරණම යළි කණපිට පෙරළෙයිද?", "News Content": "HIV ඇති බවට කට කතාවක් හේතුවෙන් පාසැල අහිමි වූ කුලියාපිටියේ සිසුවාට යළි පාසැල් අධ්‍යාපනය හිමිවන්නේ මාධ්‍ය එවක ගත් උත්සාහය හේතුවෙන්ය. ලංකාවේ උසස්ම පාසැලක අධ්‍යාපන වරම් හිමිවූ එම දරුවාට යළි පාසැල් අධ්‍යාපනය අහිමිවීමේ අවධානමක් මතුව තිබේ. ඒ දරුවාට ආයතනයක් මඟින් ප්‍රදානය කෙරුණ දීමනා මාස දෙකක කාලයක් තුළ නොලැබීම හේතුවෙන්ය. “මම ඩොක්ටර් කෙනෙක් වෙන්න ඉගෙන ගත්තේ. ඒත් දැන් ඒක කරගන්න බැරි වෙයි වගේ. මට සල්ලි දුන්නේ නැහැ ඉස්කෝලේ යන්න ඒ HIV අසාධිත යැයි පවසමින් තමන් අධ්‍යාපනය ලැබූ පාසල අහිමි වී යළිත් පාසල් වරම් හිමිවූ කුලියාපිටිය සිසුවායි. එච්.අයි.වී ආසාදනය වී ඇති බවට එල්ල වූ විරෝධතා හේතුවෙන්, මේ සිසුවාට තම ගමේ පාසැල වූ සම්බෝධි විද්‍යාලය අහිමිව යනවා.“ කෙසේ වෙතත්, ඔහුට ලංකාවේ ප්‍රධානම පාසලක් වූ මහනුවර ත්‍රිත්ව විද්‍යාලයට ඇතුල් වීමට අවස්ථාව උදාවන්නේ, අද දෙරණ ඔස්සේ අප රටට කළ අනාවරණයත් සමඟයි. දරුවාට පාසැල් වරම් ලබාදෙන අධ්‍යාපන අමාත්‍යාංශය වියදම් පියවීම සඳහා පෞද්ගලික ආයතන දෙකක් ද සම්බන්ධ කර දෙනවා. කෙසේවෙතත් එම දීමනා මාස 2ක් තිස්සේ නොලැබීම හේතුවෙන් දරුවාගේ පාසල් ගමන මේ වන විට නතර වී තිබේ. “එයාලා පොරොන්දු වුණා පුතා A/L කරනකම් ඉඳුම් හිටුම්, කෑම බීම දෙන්නම් කියලා. මාසේ වියදමට 15000ක් දුන්නා. ගිය මාසේ ඉඳලා ඒක ලැබුණේ නැහැ. පුතාගේ අධ්‍යාපනය කඩාකප්පල් වෙලා තියෙන්නේ. දැන් පුතාට විභාගය. ඒත් ඉස්කෝලේ යන්න විදිහක් නැහැ. “ දරුවාගේ අධ්‍යාපනය සඳහා දීමනාවක් ලැබුණ ද එම මුදලෙන් දරුවාගේ වියදම් සියල්ල දරා ගැනීමට තරම් ඔහුගේ මවට හැකියාවක් නැහැ. දරුවාගේ මව අදහස් දක්වමින් මේ බව පැවසීය. “මම හිතුවේ නැහැ අවුරුදු 4ක් ගිහින් ආයෙත් දරුවගේ අධ්‍යාපනය කඩාකප්පල්වෙයි කියලා. ඒත් දැන් ඒක වෙලා ඉවරයි ගමේ පාසැලේදී ඉදිරියෙන් සිටි මේ සිසුවා තමන් මුහුණදුන් සෑම ප්‍රශ්නයකට පිළිතුරු දුන්නේ, ත්‍රිත්ව විදුහලේදීද කැපී පෙනෙන සිසුවෙක් බවට පත්වෙමින්. මේ ඔහු එම විදුහලේදී ලබාගත් සහතික සහ පදක්කම්. ඒවා එකින් එක පෙරළා අපට පෙන්වුවත් මොහුට මේ වන විට පැවැත්වෙන පාසැල් වාර විභාගයට පෙනී සිටීමට හැකි වී නැහැ. ජාතියේ අනාගතයට අවැසි මෙවැන් දරුවන් රැකබලා ගැනීම අප සමාජයේ වගකීමක් නොවේ ද?", "URL": "https://sinhala.adaderana.lk/news.php?nid=115116", "Category": null, "Parent URL": null}