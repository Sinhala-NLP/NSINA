{"Source": "Adaderana", "Timestamp": "March 17, 2011 10:03 am", "Headline": "හොර නෝට්ටු තොගයක් සමග සැකකරුවෙක් කොටුවෙයි", "News Content": "නුවරඑළිය, බඹරකැලේ ප්‍රදේශයේ දී ව්‍යාජ මුදල් නෝට්ටු තොගයක් සමග සැකකරුවෙකු අත්අඩංගුවට ගෙන තිබේ. රුපියල් දහසේ ව්‍යාජ මුදල් නෝට්ටු 324ක් ඔහු සතුව තිබී සොයා ගත් බව පොලිසිය සඳහන් කරනු ලැබීය. නුවරඑළිය පොලිස් ස්ථානයේ විශේෂ නිලධාරීන් කණ්ඩායමක් විසින් මෙම මෙහෙයුම සිදු කර ඇති අතර තවදුරටත් අදාළ ව්‍යාජ මුදල් නෝට්ටු ප්‍රදේශයේ සංසරණය වී ඇත් ද යන්න පිළිබඳව පරීක්ෂණ ආරම්භ කර ඇත. තවදුරටත් අදාළ සැකකරුවාගෙන් ප්‍රශ්න කිරීම් සිදු කරන බව නුවරඑළිය පොලිසිය පැවසීය.", "URL": "https://sinhala.adaderana.lk/news.php?nid=14894", "Category": null, "Parent URL": null}