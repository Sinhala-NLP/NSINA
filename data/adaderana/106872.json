{"Source": "Adaderana", "Timestamp": "March 28, 2019 08:30 am", "Headline": "දංකොටුවේ සිදුවූ අනතුරකින් කතක් මරුට", "News Content": "දංකොටුව නගරයේදී සිදුවූ අනතුරකින් කාන්තාවක් මිය ගොස් ඇයගේ ස්වාමි පුරුෂයා බරපතළ ලෙස තුවාල ලබා ප්‍රතිකාර සඳහා රෝහල් ගත කර ඇති බව දංකොටුව පොලීසිය පවසයි. ඊයේ(27) වැනිදා අළුයම 12.50 ට පමණ දංකොටුව සති පොළ ඉදිරිපිටදී මෙම අනතුර සිදුවී ඇති බව වාර්තා වෙයි. මෙම අනතුරින් මියගොස් ඇත්තේ දංකොටුව - මැදගෝනවිල පදිංචිව සිටි වන්නිආරච්චිගේ ඩිලානි ප්‍රියංගනී නැමති 43 හැවිරිදි කාන්තාවකි. තුවාල ලබා ඇත්තේ මිය ගොස් ඇති කාන්තාවගේ ස්වාමි පුරුෂයා වන හෙට්ටිආරච්චිගේ කීර්ති වජිර කාන්ත පෙරේරා නැමති 52 හැවිරිදි අයෙකි. ඔහු දංකොටුව දිසා රෝහලේ ප්‍රතිකාර ලබමින් සිටින බව වාර්තා වෙයි. අනතුරට පත්ව ඇති යතුරුපැදිය කුරුණෑගල දෙස සිට දංකොටුව දෙසට ගමන් කරමින් සිට ඇති අතර එම දෙසටම ගමන් කර ඇති ටිපර් රථයක් යතුරුපැදිය පසුකර යාමට උත්සාහ කිරීමේදී මෙම අනතුර සිදු ඇති බව පොලීසිය පවසයි. අනතුරට සම්බන්ධ ටිපර් රථය පොලිස් බාරයට ගෙන ඇති අතර එය පැදවූ රියදුරුව අත්අඩංගුවට ගෙන ඇත. සිද්ධිය සම්බන්ධයෙන් දංකොටුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106872", "Category": null, "Parent URL": null}