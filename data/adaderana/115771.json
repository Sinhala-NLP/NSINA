{"Source": "Adaderana", "Timestamp": "August 5, 2019 12:01 pm", "Headline": "නිවාඩු කාලයේදී උසස් පෙළ සිසුන්ට මාසික වාර ප්‍රවේශ පත්‍රය අවශ්‍යයයි ද?", "News Content": "පාසල් සිසුන් සඳහා නිකුත් කරන මාසික වාර ප්‍රවේශ පත්‍ර අගෝස්තු මාසය සඳහා නිකුත් නොකිරිම තුල තමන් දැඩි අපහසු තාවකට පත්ව ඇති බව පාසල් ශිෂ්‍ය ශිෂ්‍යාවන් හා ඔවුන්ගේ දෙමාපියන් පවසයි. අගොස්තු මාසයේ දෙවන පාසල් වාර නිවාඩුව ආරම්භ වීමත් සමඟ එම කාලයක් තුල පහ ශ්‍රේණිය ශිෂ්‍යත්ව විභාගය හා අපොස උසස්පෙළ විභාගය පැවැත්වේ. එමෙන්ම මෙම වසර අවසානයේ පැවැත්වෙන අපොස සාමාන්‍ය පෙළ විභාගය සඳහා පෙනි සිටිමට නියමිත ශිෂ්‍ය ශිෂ්‍යාවන් වෙනුවෙන් බොහෝ පාසල් වල ගුරුවරුන් පසුගිය කාලයේ රටේ පැවති ආරක්ෂක තත්ත්වය නිසා පාසල් පද්ධතිය අක්‍රමවත් වීම නිසා හා වෙනත් කිසියම් හේතුන් නිසා මගහැරුන ඉගැන්වීම් නිම කලයුතු විෂය නිර්දේශය ඉගැන්වීම සඳහා අමතර පංති පැවැත්වීමට කටයුතු සැලසුම් කර තිබේ. එනම් පාසල් පවත්වන දිනයන් වලදී සේම සිසුන් පාසල් පිහිටි ප්‍රදේශවලට පැමිණිය යුතුය. එවන් වකවානුවක මෙම මාසයේදී මාසික වාර ප්‍රවේශ පත්‍ර නිකුතු නොකිරිමට ලංකා ගමනා ගමන මණ්ඩලයට අයත් හැටන් ඩිපෝවේ කලමණාකාරීත්වය තීරණය කිරිමත් සමඟ තමන් දැඩි අසරණ බාවයකට පත්වන බව ඔවුහු පවසති. මේ පිළිබඳව අදහස් දක්වන දෙමාපියන් පවසන්නේ පවතින ආර්ථික තත්ත්වය හමුවේ මාසික වාර ප්‍රවේශපත්‍රය අගෝස්තු මාසය තුල ලබා නොදීමට පියවර ගැනීම හෙතුවෙන් ඔවුන් දැඩි අසීරූතාවයට පත්වන බවයී. දෙමාපියන් හා සිසුන් පත්ව ඇති ඉහත ගැටළුව සම්බන්ධයෙන් හැටන් ලංගම ඩිපෝවේ කළමනාකරු අනුර දොඩංතැන්න මහතාගෙන් මාධ්‍යවේදින් ප්‍රශ්න කර ඇත. එහිදි ඔහු පවසා ඇත්තේ නිවාඩු මාසය තුල ප්‍රවේශපත්‍ර නිකුතු කිරිම නොකරණ ලෙස ප්‍රධාන කාර්යාලයෙන් ලැබුන උපදෙස් අනුව නවතා දැමු බවයී.", "URL": "https://sinhala.adaderana.lk/news.php?nid=115771", "Category": null, "Parent URL": null}