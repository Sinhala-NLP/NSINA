{"Source": "Adaderana", "Timestamp": "November 21, 2016 11:25 am", "Headline": "විමල්ට එරෙහි ටිල්වින් නඩුව මාර්තු 10 කැඳවයි", "News Content": "පාර්ලිමේන්තු මන්ත්‍රී විමල් වීරවංශ විසින් රචිත \"නැත්ත වෙනුවට ඇත්ත\"කෘතියට එරෙහිව ජවිපෙ ප්‍රධාන ලේකම් ටිල්වින් සිල්වා විසින් ගොනු කළ නඩුවක් විභාග කිරීම කොළඹ වානිජ මහාධිකරණය විසින් කල්තබා තිබේ.වගඋත්තරකාර විමල් වීරවංශ වෙනුවෙන් පෙනී සිටි නීතිඥවරයා අධිකරණයෙන් ඉල්ලා සිටියේ අද පාර්ලිමේන්තු දිනයක් බැවින් මෙම නඩුව විභාග කිරීම වෙනත් දිනයකට කල්දමන ලෙසයි.ඒ අනුව අදාළ නඩුව මාර්තු 10/15 යන දිනවල විභාගයට ගන්නා බව කොළඹ වානිජ මහාධිකරණ විනිසුරු ශිරාන් ගුණරත්න විසින් දන්වා තිබේ.විමල් වීරවංශ විසින් රචිත කෘතියට ජවිපෙ දේශපාලන මණ්ඩලයට අයත් ලේඛන අනවසරෙන් ට ඇතුළත් කිරීමෙන් බුද්ධිමය දේපළ කොල්ලකෑමක් සිදුකර ඇති බවත්, ඒ වෙනුවෙන් රු.මිලියන 10ක වන්දියක් අයකර දෙන ලෙසත් පැමිණිලිකාර ජවිපෙ ප්‍රධාන ලේකම්වරයා අධිකරණයෙන් ඉල්ලා මෙම නඩුව පවරා ඇත.", "URL": "https://sinhala.adaderana.lk/news.php?nid=66245", "Category": null, "Parent URL": null}