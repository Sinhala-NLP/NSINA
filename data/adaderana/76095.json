{"Source": "Adaderana", "Timestamp": "August 8, 2017 04:16 pm", "Headline": "විශ්වාසභංගයට පෙර චෝදනාවට ලක්වූ අය තීන්දුවක් ගත යුතුයි", "News Content": "විශ්වාංසභංග යෝජනාව ගෙන ඒමට මත්තෙන් චෝදනාවලට ලක්වූවන් තීන්දුවක් ගත යුතු බව මුදල් රාජ්‍ය අමාත්‍ය ලක්ෂමන් යාපා මහතා පවසයි. අද(08) පැවති මාධ්‍ය හමුවකට එක් වෙමින් අමාත්‍යවරයා මෙම අදහස් පළ කළේය. ආණ්ඩුවේ, ප්‍රධාන පක්ෂ දෙකේ හා සමස්ත රටවැසියන් වෙනුවෙන් මෙම තීරණය ගත යුතු බවත් එසේ නොවුනහොත් මෙම බෙදීම නැවැත්විය නොහැකි බවත් අමාත්‍යවරයා කියා සිටියේය. මේ සම්බන්ධයෙන් නිවැරදි තීරණයක් නොගන්නේ නම් අනාගතයේ දී ජනාධිපතිවරයා විසින් තීරණයක් ගනු ඇති බවත් විශ්වාසභංග යෝජනාව තුළින් කිසිවිටෙකත් ශ්‍රි ලංකා නිදහස් පක්ෂයට බලපෑමක් එල්ල නොවන බව ද අමාත්‍යවරයා වැඩිදුරටත් පැවසීය. තනි ආණ්ඩුවක් පැවතියේ නම් මෙවැනි තීරණයක් තුළින් වැරදිකරුවන් සොයා ගැනීමට ජනතාවට කිසිවිටෙකත් ඉඩ ප්‍රස්ථාව හිමි නොවන බව ද කියා සිටි අමාත්‍යවරයා විශ්වාසභංගයක් ගෙන ඒමට මත්තෙන් සිදු කළ යුතු කරුණු කාරණා රැසක් ඇති බවත් ඒ සියල්ල ඉටු නොවුනහොත් ශ්‍රි ලංකා නිදහස් පක්ෂය වශයෙන් ඉදිරි කටයුතු සිදු කරන බවත්ය.", "URL": "https://sinhala.adaderana.lk/news.php?nid=76095", "Category": null, "Parent URL": null}