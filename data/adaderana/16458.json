{"Source": "Adaderana", "Timestamp": "June 1, 2011 08:57 am", "Headline": " ශ්‍රී ලංකාව ගැන තීරණය ජාත්‍යන්තර ප්‍රජාව සතුයි", "News Content": "ශ්‍රී ලංකාව සම්බන්ධයෙන් ගන්නා ඉදිරි ක්‍රියාමාර්ග ජාත්‍යන්තර ප්‍රජාවගේ අනුමැතිය මත සිදුවිය යුත්තක් බවට ජගත් මහලේකම්වරයා විශ්වාස කරන බව එක්සත් ජාතීන්ගේ සංවිධානයේ මහලේකම්වරයාගේ මාධ්‍ය ප්‍රකාශක මාර්ටින් නෙසර්කි පවසයි. ශ්‍රී ලංකාවේ කැමැත්ත මත ද එවැනි ස්වාධීන විමර්ශනයක් සිදු කළ හැකි බව ඔහු සඳහන් කරයි. ශ්‍රී ලංකාව සම්බන්ධයෙන් ස්වාධීන පරීක්ෂණයක් සිදු කළ යුතුය යන ස්ථාවරයේ ජගත් මහලේකම්වරයා ද සිටින බව මාර්ටින් නෙසර්කි පවසයි. යුද ගැටුම් පැවති සමයේ හමුදා සාමාජිකයින් විසින් සිදු කළා යැයි කියන ඝාතනයකට අදාළ වී‍ඩීයෝ දර්ශන සම්බන්ධයෙන් කළ විමසීමක දී මාර්ටින් නෙසර්කි ප්‍රකාශ කර ඇත්තේ ඒ පිළිබඳව ද වගකිවයුතු ක්‍රියාවලියක් සිදු විය යුතු බවයි.", "URL": "https://sinhala.adaderana.lk/news.php?nid=16458", "Category": null, "Parent URL": null}