{"Source": "Adaderana", "Timestamp": "January 11, 2016 01:38 pm", "Headline": "බිත්තියක් කඩාවැටී කම්කරුවන් දෙදෙනා මරුට", "News Content": "අනුරාධපුර නව නගරයේ නගර සභා නිවාස සංකීර්ණය අසළ මහල් ගොඩනැඟිල්ලකින් බිමට ඇදවැටී පුද්ගලයින් දෙදෙනෙකු මියගොස් තිබේ.අද පෙරවරුවේ අදාළ ගොඩනැඟිල්ලේ ඉදිකිරීම් කටයුතුවල නිරතව සිටියදී ඔවුන් සිටි පලංචිය මතට බිත්තියක් කඩා වැටීමෙන් මෙම අනතුර සිදුව ඇති බව පොලිසිය පැවසුවේය.අනතුරින් බරපතළ තුවාල ලැබූ පුද්ගලයින් දෙදෙනා අනුරාධපුර ශික්ෂණ රෝහලට ඇතුළත් කිරීමේදී මියගොස් තිබේ.මියගොස් ඇත්තේ ගල්නෑව සහ තලාකොළවැව ප්‍රදේශවල පදිංචිව සිටි පුද්ගලයින් දෙදෙනෙකි.අදාළ ගොඩනැගිල්ලේ ඉදිරිකිම්ව නිරත වූ පුද්ගලයින් අනාරක්ෂිත ලෙස එම කටයුතු නිරතව සිට ඇති අතර මියගිය පුද්ගලයින් දෙදෙනා ආරක්ෂිත හිස්වැසුම් පවා පැළඳ නොසිටි බව පොලිසිය සිදු කරන ලද මූලික විමර්ශනවලදී අනාවරණයවී ඇත.", "URL": "https://sinhala.adaderana.lk/news.php?nid=56286", "Category": null, "Parent URL": null}