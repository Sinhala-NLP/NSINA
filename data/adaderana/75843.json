{"Source": "Adaderana", "Timestamp": "August 1, 2017 09:50 am", "Headline": " පොලිස් නිලධාරීන්ට පහරදීම-තවත් සැකකරුවන් 2ක් දැලේ ", "News Content": "යාපනය, කෝපායි, කොන්ඩාවිල් ප්‍රදේශයේදී පොලිස් නිලධාරීන් දෙදෙනෙකුට පහරදීමේ සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගෙන තිබේ.එක් සැකකරුවෙකු යාපනය පොලීසිය විසින් අත්අඩංගුවට ගෙන ඇති අතර අනෙක් සැකකරු කෝපායි පොලීසිය විසින් අද(01) උදෑසන අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගෙන ඇත්තේ නල්ලූර් ප්‍රදේශයේ පදිංචිකරුවෙකු වන තිවරාසා මදූෂන් නොහොත් මදූ නැමැති 20 හැවිරිදි තරුණයෙකු සහ මානිප්පායි ප්‍රදේශයේ පදිංචිකරුවෙකු වන විජයරත්නම් සිවරාජ් නැමැති 23 හැවිරිදි තරුණයෙකි.සැකකරුවන් යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75843", "Category": null, "Parent URL": null}