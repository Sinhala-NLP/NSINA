{"Source": "Adaderana", "Timestamp": "February 13, 2014 01:07 pm", "Headline": "අධිවේගයේදී බස් රථය දැවෙයි", "News Content": "කටුනායක අධිවේගී මාර්ගයේ ජා-ඇළ ප්‍රදේශයේදී බස් රථයක ගින්නක් හටගෙන තිබේ. අද (13) දහවල් 12.00ට පමණ මෙම ගින්න හටගෙන ඇති බවත්, මේවන විට ගින්න සම්පූර්ණයෙන්ම නිවාදමා ඇති බවත් කටුනායක අධිවේග මාර්ගයේ මෙහෙයුම් අධ්‍යක්ෂ ටී.කේ රණතුංග මහතා පවසයි. එසේම ගින්නෙන් කිසිවෙකුටත් හානියක් සිදුව නොමැති බවද හෙතෙම සඳහන් කළේය.", "URL": "https://sinhala.adaderana.lk/news.php?nid=41097", "Category": null, "Parent URL": null}