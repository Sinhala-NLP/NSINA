{"Source": "Adaderana", "Timestamp": "January 2, 2016 03:48 pm", "Headline": "ජයලලිතා යළිත් ‍මෝදිට ලියයි ", "News Content": "ශ්‍රී ලංකා අත්අඩංගුවේ පසුවන ඉන්දිය ධීවරයින් නිදහස් කර ගැනීමට මධ්‍යම රජයේ මැදිහත්විමක් අවශ්‍ය බව තමිල්නාඩු මහා ඇමතිනී ජයලලිතා ජයරාම් යළි අවධාරණය කර තිබේ. අග්‍රාමාත්‍ය නරේන්ද්‍ර මෝදි වෙත ලිපියක් යොමු කරමින් මේ බව දැනුම්දී ඇති බව ඉන්දීය මාධ්‍ය වාර්තා කළේය.ධීවරයින් අඛන්ඩව අත්අඩංගුවට ගැනිම ඉතා අවාසනාවන්ත තත්ත්වයක් බව පෙන්වා දෙන තමිල්නාඩු ප්‍රධාන අමාත්‍යවරිය පවසන්නේ මෙම උත්සව සමය තුළ ධිවරයින්ට සිය පවුල්වල සාමාජිකයින් සමග කාලය ගත කිරිමට අවස්ථාව නොලැබුණු බවයි.ඒ හේතුවෙන් ඉන්දිය විදේශ කටයුතු අමාත්‍යාංශය සහ ශ්‍රී ලංකා රජය සමග සාකච්ඡා කර මේ සඳහා පුද්ගලික මැදිහත්විමක් සිදු කරන ලෙස ජයලලිතා ජයරාම් ඉන්දිය අග්‍රාමාත්‍යවරයාගෙන් ඉල්ලා ඇත.දෙසැම්බර් 31 වනදා වන විට ඉන්දීය ධිවරයින් 84 දෙනෙකු ශ්‍රි ලංකා අත්අඩංගුවේ පසුවන බව තමිල්නාඩු ප්‍රධාන අමාත්‍ය ජයලලිතා ජයරාම් අදාළ ලිපිය මගින් වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=56102", "Category": null, "Parent URL": null}