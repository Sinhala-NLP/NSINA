{"Source": "Adaderana", "Timestamp": "July 21, 2016 10:05 am", "Headline": "ආහාර විෂ වී කහටගස්දිගිලියේ දැරියක මරුට", "News Content": "කහටගස්දිගිලිය, ඊතලවැටුණුවැව ප්‍රදේශයේ දැරියක ආහාර විෂවීමක් හේතුවෙන් ජීවිතක්ෂයට පත්ව තිබේ.ප්‍රදේශයේ නිවසක එකම පවුලේ දැරියන් සිව්දෙනෙකු ආහාර විෂවීමක් හේතුවෙන් කහටගස්දිගිලිය රෝහලට ඇතුළත් කර ඇති අතර එහිදී ඉන් එක් දැරියක මෙලෙස මියගොස් ඇති බව පොලීසිය පැවසුවේය.මියගොස් ඇත්තේ වයස අවුරුදු 06ක දැරියක බව සඳහන්ය.රෝහල් ගත කළ 17 හැවිරිදි , 16 හැවිරිදි සහ 11 හැවිරිදි දැරියන් තිදෙනා වැඩිදුර ප්‍රතිකාර සඳහා අනුරාධපුර රෝහල වෙත මාරු කර යවා තිබේ. සිද්ධිය සම්බන්ධයෙන් කහටගස්දිගිලිය පොලීසිය විමර්ශන ආරම්භ කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=62276", "Category": null, "Parent URL": null}