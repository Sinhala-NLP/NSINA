{"Source": "Adaderana", "Timestamp": "October 30, 2017 12:17 pm", "Headline": "ඉන්දීය වෛද්‍ය ඉතිහාසය අලුත්කෙරූ සැත්කමක් සාර්ථක වෙයි", "News Content": "සැත්කමකින් වෙන් කළ හිසින් බද්ධව සිටි ඉන්දීය නිවුන් දරුවන් දෙදෙනාගෙන් එක් අයෙකු දින 04ට පසුව ප්‍රතිචාර දැක්විම ආරම්භ කර තිබේ. එක් දරුවෙකු ඇස් ඇර බලා ඇති අතර පාද සෙලවීම වැනි සරල ප්‍රතිචාර දක්වන බව ඉන්දීය වෛද්‍යවරුන් පවසයි. අවුරුදු දෙකක් පමණ වයසැති එම දරුවාට කෘතිම ස්වසනය ලබා දෙමින් සිටින අතර වකුගඩුවල පවතින දුර්වලතාවයක් හේතුවෙන් රුධිර දිනපතා රුධිරය පිරිසිදු කිරීමේ යන්ත්‍රවලට සම්බන්ධ කර තිබේ. සැත්කමකට ලක් කළ අනෙක් දරුවා මෙතෙක් ප්‍රතිචාර දක්වා නොමැති බව වාර්තා වේ. රුධිර නාල සහ මොලේ පටකවලින් එකිනෙක සම්බන්ධවී තිබූ එම දරුවන් දෙදෙනා 30 දෙනෙකුගෙන් සමන්විත වෛද්‍ය කණ්ඩායමක් විසින් පැය 16ක ශල්‍යකර්මයකින් පසු වෙන් කළ අතර ඉන්දියාවේදී එවැනි ශල්‍යකර්මයක් සිදු කළ පළමු අවස්ථාව මෙය වේ. දිල්ලි රෝහලේ වෛද්‍යවරුන් පවසන්නේ දරුවන් දෙදෙනාම ස්ථාවර තත්ත්වයේ පසුවන බවයි.", "URL": "https://sinhala.adaderana.lk/news.php?nid=79301", "Category": null, "Parent URL": null}