{"Source": "Adaderana", "Timestamp": "September 5, 2012 10:54 am", "Headline": "නෞකාවේ මිය ගිය ඉන්දුනීසියානු ජාතිකයා ගැන පරීක්ෂණ ඇරඹෙයි", "News Content": "නෞකාවක් තුළදී ඉන්දුනීසියානු ජාතිකයෙකු විදුලි සැර වැදීමෙන් මිය යාමේ සිද්ධිය සම්බන්ධයෙන් කොළඹ වරාය පොලීසිය පරීක්ෂණ ආරම්භ කොට තිබේ. අදාළ නෞකාවේ විදුලි පද්ධතිය අළුත්වැඩියාවක් සිදුකිරීමේ දී මෙම ඉංජිනේරුවරයාට විදුලි සැර වැදී ඇති බව සඳහන්ය. මේ සම්බන්ධයෙන් අදාළ නෞකාව මෝදර ධීවර වරායට පැමිණීමෙන් අනතුරුව ලද තොරතුරක් අනුව මෝදර පොලීසිය නෞකාවට ගොස් විමර්ශන ආරම්භ කොට ඇත. පශ්චාත් මරණ පරීක්ෂණ වාර්තාවට අනුව මෙම මරණය විදුලි සැර වැදීම හේතුවෙන් සිදු වූ බවට තහවුරු වී ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=27147", "Category": null, "Parent URL": null}