{"Source": "Adaderana", "Timestamp": "December 18, 2017 02:06 pm", "Headline": "විග්නේශ්වරන් මලයාසියානු අගමැති මුණ ගැහෙන්න අවස්ථාවක් ඉල්ලයි", "News Content": "නිල සංචාරයක් සඳහා ශ්‍රී ලංකාවේ සංචාරයක නිරත මලයාසියානු අග්‍රමාත්‍ය නජිබ් බින් ටුන් අබ්දුල් රසාක් මහතාව හමුවීමට අවස්ථාවක් ලබා දෙන මෙන් උතුරු පළාත් ප්‍රධාන අමාත්‍ය සී.වී.විග්නේශ්වරන් මහතා මැලේසියානු විදේශ කටයුතු පිළිබඳ අමාත්‍යංශයෙන් ඉල්ලීමක් කොට තිබේ. ප්‍රධාන අමාත්‍යවරයා සිය ඉල්ලීම මඟින් දක්වා ඇත්තේ මැලේසියානු අග්‍රාමාත්‍යවරයා උතුරු ප්‍රදේශයට පැමිණෙන්නේ නම් එතුමාට මෙම පළාත්වල ඇති සැබෑ තත්ත්වය දැකබලා ගැනීමට අවස්ථාව උදා වන නිසා එතුමාගේ සංචාරය ඊට ගැලපෙන අන්දමට සකස් වන්නේනම් ඉතා වැදගත් බවයි. නමුත් ප්‍රධාන අමාත්‍යවරයාගේ එම ඉල්ලීමට මේ වනතුරු පිළිතුරක් ලැබී නැතැයි උතුරු පළාත් ප්‍රධාන අමාත්‍ය කාර්යාලය සඳහන් කරන අතර බොහෝ දුරට ඒ සදහා අවස්ථාවක් උදා වනු ඇතැයි බලාපොරොත්තුවෙන් සිටින බවද කියා සිටියේය.", "URL": "https://sinhala.adaderana.lk/news.php?nid=81718", "Category": null, "Parent URL": null}