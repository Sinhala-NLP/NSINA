{"Source": "Adaderana", "Timestamp": "July 17, 2014 11:04 am", "Headline": "අනුරපුරේ අමානුෂික ඝාතනයක් - මව මරුට - දියණියට බරපතළයි", "News Content": "අනුරාධපුර, තෙප්පන්කුලම ඇළ ප්‍රදේශයේ දී තියුණු ආයුධයකින් පහරදීම හේතුවෙන් කාන්තාවක මියගොස් තිබේ. අදාළ කාන්තාව සිය දියණිය සමග මාර්ගයේ ගමන් කරමින් සිටිය දී පැමිණි පුද්ගලයින් දෙදෙනෙකු විසින් පහරදීම සිදුකර ඇති අතර එහිදී එම දියණිය ද බරපතළ තුවාල ලබා ඇති බව සඳහන්ය. 48 හැවිරිදි කාන්තාවක් මෙලෙස ඝාතනයට ලක්ව ඇති අතර ඇයගේ 28 හැවිරිදි දියණිය තුවාල ලබා තිබේ. පහරදීම සිදුකර ඇත්තේ දියණියගේ ස්වාමි පුරුෂයා සහ තවත් පුද්ගලයෙකු විසින් බවට අනාවරණය වී ඇති බව පොලීසිය පැවසුවේය. සැකකරුවන් අත්අඩංගුවට ගෙන නොමැති අතර සිද්ධිය සම්බන්ධයෙන් අනුරාධපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44725", "Category": null, "Parent URL": null}