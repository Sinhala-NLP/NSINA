{"Source": "Adaderana", "Timestamp": "February 10, 2016 09:26 am", "Headline": "නීති විරෝධී ගිනි අවි සමඟ 2ක් දැලේ", "News Content": "නීති විරෝධී ලෙස ගිනි අවියක් ලඟ තබාගෙන සිටි පුද්ගලයෙකු අම්බලන්ගොඩ, ගල්දූව ප්‍රදේශයේදී අත්අඩංගුවට ගෙන තිබේ.විදේශ රටක නිෂ්පාදිත බැරල් 02කින් යුතු බෝර 12 වර්ගයේ ගිනි අවියක් සැකකරු සතුව තිබී සොයාගත් බව පොලීසිය පවසයි.අත්අඩංගුවට ගත් පුද්ගලයා අද(10) දින බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.මේ අතර විදේශ රටක නිෂ්පාදිත බෝර 12 වර්ගයේ ගිනි අවියක් සමඟ සැකකරුවෙකු බදුරලිය, සුදුවැලිපත ප්‍රදේශයේදී අත්අඩංගුවට ගෙන ඇත.සැකකරු හැඩිගල්ල ප්‍රදේශයේ පදිංචි අයෙකු වන අතර ඔහු අද දින මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=57081", "Category": null, "Parent URL": null}