{"Source": "Adaderana", "Timestamp": "October 15, 2018 10:22 pm", "Headline": "තවමත් රුධිරය දන් දෙන ජාතියේ මුර දේවතාවන්", "News Content": "69 වන යුද්ධ හමුදා සංවත්සර දිනට සමගාමීව මඩකලපුව, කල්ලඩි ප්‍රදේශයෙදි දී 231 වන බලසේනා මූලස්ථානයේ ප්‍රධානත්වයෙන් රුධිර පරිත්‍යාග වැඩසටහනක් සංවිධානය කළහ. යුද්ධය අවසන්වීමෙන් පසු උතුරු නැගෙනහිර ප්‍රදේශයේ සංහිඳියාව සහ සහජිවනය ප්‍රවර්ධනය කිරීම සඳහා යුද්ධ හමුදාව නොසැලෙන උත්සයක් දරමින් සිටින අතර එහි ප්‍රතිඵලයක් ලෙස යුද්ධ හමුදාව විසින් සංවිධානය කල මෙම රුධිර පරිත්‍යාග වැඩසටහන සඳහා මඩකලපුව ප්‍රදේශයේ දමිළ තරුණයින් 26 දෙනෙකු ස්වේච්ඡාවෙන් ඉදිරිපත්ව රුධිරය පරිත්‍යාග කරනු ලැබීය. මඩකලපුව රෝහලේ වෛද්‍ය කාර්ය මණ්ඩලය මඩකලපුව සිංහ සමාජයේ සහයෝගය ඇතිව මඩකලපුව ශීක්ෂමණ රෝහලේ ලේ බැංකුව සංවිධානය කල ජංගම රුධිර පරිත්‍යාග වැඩසටහනේ දී 231 වන බලසේනාව, 4 වන ගැමුණු හේවා බළඇණිය, 10 වන ගජබා රෙජිමේන්තුව සහ 11 (ස්වේච්ඡා) ශ්‍රී ලංකා සිංහ රෙජිමේන්තුවේ සේවයේ නියුතු නිලධාරින් ඇතුළු යුද්ධ හමුදා සාමාජිකයින් 122 ක් රුධිරය පරිත්‍ය කර තිබේ. රෝගීන්ගේ ප්‍රයෝජනය සඳහා රුධිර පරිත්‍යාග කල සියළුම පරිත්‍යාශීන්ට ආහාරපාන වලින් සංග්‍රහ කරනු ලැබු අතර 231 වන බලසේනාවේ බලසේනාධිපතිතුමන් දමිළ ජාතික රුධිර පරිත්‍යාගශිලින් සමඟ සුහදව අදහස් හුවමාරු කරගත් අතර ඔවුන් දැක්වූ දායකත්වයට සිය කෘතඥතාවය ද පුද කළහ. මෙම වැඩසටහන සඳහා මඩකලපුව සිංහ සමාජයේ සාමාජිකයින්, වෛද්යැ කාර්යමණ්ඩලයේ සාමාජිකයින්, යුද්ධ හමුදා සාමාජිකයි සහ සිවිල් කාර්යමණ්ඩලයේ සාමාජිකයින් එක්ව සිටියහ.", "URL": "https://sinhala.adaderana.lk/news.php?nid=97744", "Category": null, "Parent URL": null}