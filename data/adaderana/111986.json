{"Source": "Adaderana", "Timestamp": "June 14, 2019 07:16 pm", "Headline": "බදියුදීන් අත්අඩංගුවට ගෙන විමර්ශන සිදු නොකිරීම ගැටළුවක්", "News Content": "බරපතළ අපරාධ චෝදනා එල්ල වී තිබියදී හිටපු අමාත්‍ය රිෂාඩ් බදියුදීන්ව අත්අඩංගුවට ගෙන පොලිස් විමර්ශන සිදු නොකිරීම ගැටලුවක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.බී.දිසානායක මහතා පවසනවා. පොලිස් මුල්‍ය අපරාධ විමර්ශන කොට්ඨාසය වෙත ප්‍රකාශයක් ලබාදීම සඳහා අද(14) පැමිණි අවස්ථාවේදී මන්ත්‍රීවරයා මේ බව සඳහන් කළේය. මාරගෙන මැරෙන බෝම්බකරුවන් ලෙස මිය ගිය දෙපලක් හිටපු අමාත්‍ය රිෂාඩ් බදියුදීන් මහතා සමඟ තිබූ සම්බන්ධතා කාටවත් වසන් කිරීමට අවශ්‍ය නොවන බව පාර්ලිමේන්තු මන්ත්‍රී එස්.බී.දිසානායක මහතා සඳහන් කළේය. ඉදිරියේදී පිහිටුවන ආණ්ඩුවකට අමාත්‍ය රිෂාඩ් බදියුදීන් මහතා සම්බන්ධ කර නොගන්නා බව පාර්ලිමේන්තු මන්ත්‍රී එස්.බී.දිසානායක පැවසීය. ජනාධිපතිවරනය සඳහා එක් අපෙක්ෂකයෙකු පමණක් ඉදිරිපත් කරන බවත් එම අපේක්ෂකයා මේ රටට ආදරය කරන ආයෙකු බවත් මන්ත්‍රීවරයා සඳහන් කළේය. පාර්ලිමේන්තු මන්ත්‍රී එස්.බී.දිසානායක මහතාව අද පොලිස් මුල්‍ය අපරාධ විමර්ශන කොට්ඨාසය වෙත කැඳවා තිබුණි. ඒ, මන්ත්‍රීවරයා විසින් හිටපු අමාත්‍ය රිෂාඩ් බදියුදීන් මහතාට එරෙහිව පොලිස් මූලස්ථානයට ඉදිරිපත් කළ පැමිණිල්ලේ පොලිස් මුල්‍ය අපරාධ විමර්ශන කොට්ඨාසය යටතට ගැනෙන කරුණු සම්බන්ධයෙන් ප්‍රකාශ ලබාගැනීම සඳහායි.", "URL": "https://sinhala.adaderana.lk/news.php?nid=111986", "Category": null, "Parent URL": null}