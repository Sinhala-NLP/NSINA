{"Source": "Adaderana", "Timestamp": "February 16, 2017 05:14 pm", "Headline": "පාසල් ගැටුමේ සිසුන්ට ඇප", "News Content": "කොළඹ ප්‍රධාන පාසල් දෙකක සිසුන් දෙපිරිසක් අතර ඇති වූ ගැටුමට අදාළව අත්අඩංගුවට ගත් සිසුන් 05 දෙනෙකු ඇප මත මුදාහැර තිබේ.බොරැල්ල පොලීසිය විසින් අත්අඩංගුවට ගත් එම සිසුන් 05 දෙනා අළුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදාහැර ඇති බව පොලිස් මූලස්ථානය සඳහන් කළේය.ඔවුන්ට මාර්තු මස 29 වන දින යළි අධිකරණය හමුවේ පෙනී සිටින ලෙස නියෝග කර ඇති බව ද සඳහන්වේ.මෙම ගැටුමට අදාළව මරදාන පොලීසිය විසින් අත්අඩංගුවට ගත් සිසුන් 10 දෙනා ඊයේ මාලිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂයක ශරිර ඇප මත මුදා හැර තිබේ.අද (16) එම සිසුන් සිය බාරකරුවන් ද සමඟ මාලිගාකන්ද මහේස්ත්‍රාත් අධිකරණය හමුවේ පෙනී සිට ඇති අතර ලබන මැයි මස 24 වනදා ඔවුන්ට යළි අධිකරණය හමුවේ පෙනී සිටින ලෙස එහිදී නියෝග කර ඇත.", "URL": "https://sinhala.adaderana.lk/news.php?nid=69720", "Category": null, "Parent URL": null}