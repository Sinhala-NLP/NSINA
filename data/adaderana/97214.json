{"Source": "Adaderana", "Timestamp": "October 5, 2018 10:57 am", "Headline": "නව දුම්රිය ව්‍යාපෘතියකට කැබිනට් අනුමැතිය", "News Content": "බස්නාහිර කලාපීය සැහැල්ලු දුම්රිය සංක්‍රමණ ව්‍යාපෘතිය ක්‍රියාත්මක කිරීමට යෝජනා සඳහා ඉල්ලීම් නිකුත් කිරීමට කැබිනට් අනුමැතිය හිමිව තිබේ. මහා නගර හා බස්නාහිර සංවර්ධන අමාත්‍ය පාඨලී චම්පික රණවක මහතා විසින් එම යෝජනාව ඉදිරිපත් කර තිබුණි. ඒ යටතේ රාගම , කඩවත කොළඹ කොටුව හරහා කිරුලපන දක්වා කිලෝමීටර් 33 ක දිගින් යුත් මාර්ගය ද කැළණිය, බොරැල්ල, නුගේගොඩ, පිළියන්දල හරහා මොරටුව දක්වා හරිත මාර්ගය ද ඉදිකිරිමට නියමිතයි. මීට අමතරව හුණුපිටිය, අංගොඩ, කොස්වත්ත හරහා කොට්ඨාව දක්වා නීල මාර්ගය ඉදිකිරීමට සැලසුම් කර තිබේ.", "URL": "https://sinhala.adaderana.lk/news.php?nid=97214", "Category": null, "Parent URL": null}