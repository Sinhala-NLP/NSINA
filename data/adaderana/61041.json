{"Source": "Adaderana", "Timestamp": "June 13, 2016 09:42 am", "Headline": " දරුවා මැරූ මව සමග 1ක් කොටු", "News Content": "කොස්සකින් පහරදී කුඩා දරුවෙකු ඝාතනය කිරීමේ සිද්ධියක් සම්බන්ධයෙන් එම දරුවාගේ මව සහ ඇයගේ අනියම් සැමියා පොලීසිය විසින් අත්අඩංගුවට ගෙන තිබේ.අදාළ කාන්තාව මීට මාසයකට පමණ පෙර අතුරුගිරිය ප්‍රදේශයේ නිවසකදී මෙම කුඩා දරුවාට පහරදී ඝාතනය කර අනියම් පුරුෂයා සමග එක්ව එම ප්‍රදේශයේ පාලු ඉඩමක වලදමා ඇති බව සඳහන්ය.අනතුරුව මේ සම්බන්ධයෙන් ලද පැමිණිලි මත කාන්තාව අත්අඩංගුවට ගෙන ඇති අතර ඇයගෙන් සිදු කළ ප්‍රශ්න කිරිම්වලදී පවසා ඇත්තේ කොස්සකින් පහරදී තම දෙහැවිරි දරුවා ඝාතනය කර ඇති බවයි.මෙලෙස අත්අඩංගුවට ගෙන ඇත්තේ 26 හැවිරිදි මහියංගණය ප්‍රදේශයේ පදිංචි කාන්තාවක වන අතර අනියම් පුරුෂයා කොළඹ ප්‍රදේශයේ පදිංචිකරුවෙකු බව සඳහන්ය.අදාළ සිද්ධිය පිළිබඳව වැඩිදුර විමර්ශන කටයුතු අතුරුගිරිය පොලීසිය මගින් සිදු කරයි.", "URL": "https://sinhala.adaderana.lk/news.php?nid=61041", "Category": null, "Parent URL": null}