{"Source": "Adaderana", "Timestamp": "April 25, 2011 10:09 am", "Headline": "අයහපත් කාලගුණය තවත් දින කිහිපයක්   ", "News Content": "දිවයිනට බලපා ඇති අයහපත් කාලගුණ තත්ත්වය තවත් දින දෙකක පමණ කාලයක් පවතිනු ඇතැයි කාලගුණ විද්‍යා දෙපාර්තමේන්තුව පවසයි. අද(25) පෙරවරුවේ බස්නාහිර, වයඹ, යාපනය අර්ධද්වීපය හා දකුණු වෙරළබඩ ප්‍රදේශ වලට වැසි ඇතිවන බව එම දෙපාර්තමේන්තුවේ කාර්යයේ නියුතු කාලගුණ විද්‍යාඥ චමින්ද ද සිල්වා මහතා සඳහන් කළේය. ඊට අමතරව සවස් කාලයේ සහ රාත්‍රී කාලයේ දිවයිනේ ප්‍රදේශ රැසකට ගිගුරුම් සහිත වැසි ඇතිවිය හැකි බව ද ඔහු පෙන්වා දෙයි. අකුණු වලින් සිදු වන අනතුරු අවම කර ගැනීම සඳහා ජනතාව පියවර ගත යුතු බවයි චමින්ද ද සිල්වා මහතා ප්‍රකාශ කළේය.", "URL": "https://sinhala.adaderana.lk/news.php?nid=15689", "Category": null, "Parent URL": null}