{"Source": "Adaderana", "Timestamp": "October 12, 2012 03:16 pm", "Headline": "නීති විරෝධී දැව සමඟ අයෙක් මාට්ටු", "News Content": "නීති විරෝධී දැව තොගයක් සමග පුද්ගලයෙකු ගොඩකවෙල, පල්ලෙබැද්ද ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකාය සහ තිඹොල්කැටිය අඩවි වන කාර්යාලයේ නිලධාරීන් කණ්ඩායමක් එක්ව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී රුපියල් ලක්ෂ 3 ට ආසන්න වටිනාකමින් යුතු තේක්ක දැව තොගයක් සොයාගෙන තිබේ. වැඩිදුර විමර්ශන සඳහා සැකකරු ඇඹිලිපිටිය අඩවි වන කාර්යාලය වෙත භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=28230", "Category": null, "Parent URL": null}