{"Source": "Adaderana", "Timestamp": "June 16, 2013 08:17 am", "Headline": "ගැබිණි මව දරුවාත් සමග රෝහලේදී මරුට- ප්‍රදේශවාසීන් උද්ඝෝෂණයේ", "News Content": "දරු ප්‍රසූතියක් සඳහා බදුල්ල මහ රෝහලට ඇතුළත් කර සිටි කාන්තාවක් සහ ඇයගේ බිළිඳාගේ මරණය වෛද්‍යවරුන්ගේ නොසැලකිල්ල හේතුවෙන් සිදුවු බවට චෝදනා කරමින් ප්‍රදේශවාසීන් පිරිසක් උද්ඝෝෂණයක නිරත විය. බදුල්ල මීගහකිවුල සහ බලගොල්ල ප්‍රදේශවල ගම්වැසියන් ඊයේ පස්වරුවේ විරෝධතා පුවරු රැගෙන අවමංගල්‍යය පෙරහැරේ ගමන් කළ බව අද දෙරණ වාර්තාකරු සඳහන් කළේය. දරු ප්‍රසූතියක් සඳහා ඇතුළත් කළ මීගහකිවුල ප්‍රාදේශීය ලේකම් කාර්යාලයේ සංවර්ධන නිලධාරිණියක වු 27 හැවිරිදි කාන්තාවක් සහ ඇගේ බිළිඳා බදුල්ල මහ රෝහලේ දී මියගොස් තිබුණි.", "URL": "https://sinhala.adaderana.lk/news.php?nid=34956", "Category": null, "Parent URL": null}