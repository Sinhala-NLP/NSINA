{"Source": "Adaderana", "Timestamp": "September 17, 2012 03:36 pm", "Headline": "රජයේ ව්‍යාපෘතියක් මුවාවෙන් වැලි ජාවාරමක", "News Content": "රජයේ ව්‍යාපෘතියක් යටතේ රොන් මඩ ඉවත් කරන මුවාවෙන් කලාවැවේ මහාපරිමාණ වැලි ජාවාරම් සිදුවන බව ප්‍රදේශවාසීහු පවසති. බළලුවැව සහ කලාවැවේ රොන් මඩ ඉවත් කිරීම සිදුකරන අතරතුර සංවිධානාත්මක කණ්ඩායමක් විසින් මෙම ජාවාරම සිදුකරන බව ඔවුන් පෙන්වාදෙයි. කලාවැව ඉස්මත්තේ අනවසර ගොඩකිරීම් සිදුකර ගොඩනැගිල්ලක් ඉදිවෙමින් පවතින බව ද වාර්තා වේ. ලැබී ඇති පැමිණිලි සඳහා නීතිමය ක්‍රියාමාර්ග ගැනීමට මහවැලි අධිකාරීයට දැනුම් දී ඇති බවයි මේ සම්බන්ධයෙන් කළ විමසීමක දී පලාගල ප්‍රාදේශීය ලේකම් කාර්යාලයේ ඉහළ නිලධාරියෙකු ප්‍රකාශ කළේය.", "URL": "https://sinhala.adaderana.lk/news.php?nid=27488", "Category": null, "Parent URL": null}