{"Source": "Adaderana", "Timestamp": "December 27, 2016 05:09 pm", "Headline": "පිළිකා සරණ උපකාරක සේවය ඇරඹෙයි", "News Content": "පිළිකා සරණ සංගමය සහ ඉන්දිරා ජයසූරිය සත්කාරක සේවාව එක්ව ක්‍රියාත්මක කරන පිළිකා සරණ උපකාරක ඇමතුම් සේවාව අද ආරම්භ විය.සෞඛ්‍ය අමාත්‍යාංශය පැවසුවේ පිළිකා සරණ උපකාරක ඇමතුම් සේවාව දිනකට පැය 12ක කාලයක් ක්‍රියාත්මක බවයි.011 2 36 32 11 යන දුරකථන අංකය ඔස්සේ ජනතාවට ඒ සඳහා සම්බන්ධ වීමට හැකියාව පවතින බව එම අමාත්‍යංශය කියා සිටියේය.මේ අතර පිළිකා සරණ උපකාරක ඇමතුම් සේවාව ආරම්භ කිරීමේ අවස්ථාවට එක්වෙමින්, ශ්‍රී ලංකාවේ බෝ නොවන රෝග අතුරෙන් පිළිකා රෝගය ඉදිරියේදී බරපතළ තර්ජනයක් ඇති කරන බව සෞඛ්‍ය අමාත්‍ය රාජිත සේනාරත්න මහතා පැවසීය.මේ වන විට බෝ නොවන රෝග අතුරෙන් හෘද රෝග පළමු ස්ථානයේ පසුවන අතර ඉතා නුදුරේදීම පිළිකා රෝගය පළමු ස්ථානයට පත්වන බව සෞඛ්‍ය අමාත්‍යවරයා කීවේය.", "URL": "https://sinhala.adaderana.lk/news.php?nid=67422", "Category": null, "Parent URL": null}