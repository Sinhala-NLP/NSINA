{"Source": "Adaderana", "Timestamp": "June 21, 2018 10:33 am", "Headline": "කැලෑවක් මැද තිබු මත්පැන් නිෂ්පාදනාගාරයක් සුරාබදු මෙහෙයුමකින් කොටුවෙයි", "News Content": "ජාඇල දෑලතුර මුරාජවෙල කැලයක් මධ්‍යයේ කලක සිට පවත්වාගෙන ගිය නීතිවිරෝධි මත්පැන් නිෂ්පාදනාගාරයක් සුරාබදු විශේෂ මෙහෙයුම් ඒකකයයේ නිලධාරින් විසින් වටලා තිබේ. ඊයේ(20) පස්වරුවේ වැටලිම සිදු කෙරුණි. මෙම නීතිවිරෝධි මත්පැන් නිෂ්පාදනය කරන ස්ථානය දින තුනක මෙහෙයුමකින් පසුව කොළඹ සුරාබදු විශේෂ මෙහෙයුම් ඒකකය විසින් වටලා තිබේ. ජාවාරම්කරුවන් නිෂ්පාදනය කරන ලද මත්පැන් තොටලඟ, ඇලකන්ද,වත්තල,කොළඹ හා මොරටුව යන ප්‍රදේශවලට අලෙවි කර ඇති බව වාර්තා වෙයි. මෙහිදි වයස අවුරුදු 51 පුද්ගලයෙකු සුරාබදු නිලධාරින් බාරයට ගෙන ඇති අතර එහිදි මත්පැන් බෝතල් 20, ගෝඩා ලිටර් 600 සමඟ මත්පැන් නිෂ්පාදනයට යොදාගන්නා උපකරන තොගයක් සුරාබදු නිලධාරින් භාරයට ගෙන තිබේ. සැකකරු අද(21) මිගමුව මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=91242", "Category": null, "Parent URL": null}