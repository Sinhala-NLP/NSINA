{"Source": "Adaderana", "Timestamp": "November 15, 2016 10:50 am", "Headline": " ආවා කල්ලියේ 62න් 38ක් අත්අඩංගුවට ගත්තා", "News Content": "ආවා කල්ලියේ බව පැවසෙන සාමාජිකයින් 62ක් හඳුනාගෙන ඇති බවත්, ඉන් 38 දෙනෙකු මේවන විට අත්අඩංගුවට ගෙන ඇති බවත්, නීතිය, සාමය හා දක්ෂිණ සංවර්ධන ඇමති සාගල රත්නායක මහතා පාර්ලිමේන්තුවේදී අද (15) පැවසීය.එම කණ්ඩායම පළමු කඩුව ගෙන්වා ඇත්තේ බ්‍රසීලයෙන් බවත්, එය පළමුව ඉන්දියාවට ගෙනැවිත් එතැන් සිට ශ්‍රී ලංකාවට ගෙනැවිත් ඇති බවත්, එසේම තවත් එවැනි ආයුධ ඔවුන් විසින්‍ හදාගෙන ඇති බවත්. අමාත්‍යවරයා එහිදී කීවේය.ස්ථාවර නියෝග 23/2 යටතේ පා.ම අනුර කුමාර දිසානායක මහතා මේ සම්බන්ධයෙන් මතු කළ ප්‍රශ්නයකට පිළිතුරු ලෙස හෙතෙම මේ බව කියා අනාවරණය කළේය.ඒ අනූව අදාළ කල්ලියේ බවට සැක කරන ප්‍රධාන සාමාජිකයින් 8 දෙනෙකු අත්අඩංගුවට ගැනීමට සිටින බවද හෙතෙම පවසා තිබේ.මෙලෙස අත්අඩංගුවට ගනු ලැබූ සාමාජිකයින් අතර හමුදාව වෙනුවෙන් සේවය කළ ද්‍රවිඩ තරුණයෙකු සිටින බවත්, ඔහු මේවන විට රිමාන්ඩ් බාරයේ පසුවන බවත්, අනාවරණය කරගෙන තිබේ.මේ අතර මෙම කාරණය සම්බන්ධයෙන් අදහස් පළ කළ ආරක්ෂක රාජ්‍ය අමාත්‍ය රුවන් විජයවර්ධන මහතා පැවසුවේ ආවා කල්ලියට හමුදාවේ සම්බන්ධයක් ඇතැයි කියූ කාරණය සම්පූර්ණයෙන් බැහැර කළ නොහැකි බවයි.", "URL": "https://sinhala.adaderana.lk/news.php?nid=66047", "Category": null, "Parent URL": null}