{"Source": "Adaderana", "Timestamp": "March 5, 2015 04:37 pm", "Headline": "පාසල් සිසුවියගේ මරණයට රියදුරුට අත්හිටවු සිරදඬුවමක්", "News Content": "අපරීක්ෂාකාරී අයුරින් රිය ධාවනය කිරීම හේතුවෙන් පාසල් සිසුවියක් මියයාමේ සිද්ධියක් සම්බන්ධයෙන් චෝදනා ලැබ සිටි පුද්ගලයෙකුට වසර 10 ක අත්හිටවූ සිරදඬුවමක් නියම කර තිබේ.උතුරුමැද පළාත්බද මහාධිකරණ විනිසුරුවරයා විසින් එම නියෝගය කළ බව අද දෙරණ අධිකරණ වාර්තාකරු සඳහන් කළේය.මීට අමතරව පැමිණිලිකාර පාර්ශවයට රුපියල් එක්ලක්ෂ 50,000ක වන්දි මුදලක් ලබාදෙන ලෙසට ද විත්තිකරුට නියෝග කර ඇති බව සඳහන්ය.විත්තිකරුගේ රියදුරු බලපත්‍රය ස්ථිරවම තහනම් කිරීමට ද විනිසුරුවරයා නියෝග කර ඇත.2009 වසරේ ජුනි මස 04 වනදා හෝ ඊට ආසන්න දිනයකදී අනුරාධපුර, බුලකුළම ප්‍රදේශයේදී නොසැලකිළිමත් ලෙස රිය ධාවනය කිරීම සම්බන්ධයෙන් නීතිපතිවරයා විසින් විත්තිකරුට එරෙහිව නඩු පවරා තිබුණි.", "URL": "https://sinhala.adaderana.lk/news.php?nid=49758", "Category": null, "Parent URL": null}