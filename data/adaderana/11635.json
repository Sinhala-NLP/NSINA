{"Source": "Adaderana", "Timestamp": "October 21, 2010 08:51 am", "Headline": "ගෝල්ඩන් කී සමාගම ගැන තවදුරටත් පැමිණිලි ඉදිරිපත් කරන්නැයි ඉල්ලයි  ", "News Content": "මේ දක්වා පැමිණිලි ඉදිරිපත් නොකළ ගෝල්ඩන් කී ක්‍රෙඩිට් කාඩ් සමාගමේ තැන්පත්කරුවන්ගෙන් ප්‍රකාශ සටහන් කර ගැනීමට පොලිස් මූලස්ථානය කටයුතු යොදා තිබේ. අදාළ ආයතනයේ මුදල් තැන්පත් කර ඇති තැන්පත්කරුවන් 1862 දෙනෙකුගෙන් මේ වන විට ප්‍රකාශ සටහන් කරගෙන ඇති බව එම මූලස්ථානය නිවේදනයක් නිකුත් කරමින් සඳහන් කරයි. නමුත් තැන්පත්කරුවන් 6258 දෙනෙකුගෙන් මෙතෙක් අපරාධ පරීක්ෂණ දෙපාර්තමේන්තුව වෙත පැමිණිලි ඉදිරිපත්ව නොමැති බව පොලිස් මූලස්ථානය පවසයි. මේ දක්වා අපරාධ පරීක්ෂණ දෙපාර්තමේන්තුව වෙත පැමිණිලි ඉදිරිපත් නොකළ තැන්පත්කරුවන් 0112 328 043 හෝ 0112 320 141 යන දුරකථන අංක ඔස්සේ පැමිණිලි ඉදිරිපත් කිරිම සඳහා දිනයක් ‍හා වේලාවක් වෙන්කර ගන්නා ලෙස පොලිස් මූලස්ථානය ඉල්ලා සිටියි. ගෝල්ඩන් කී ක්‍රෙඩිට් කාඩ් සමාගමේ සිදුව ඇති මූල්‍ය වංචා සම්බන්ධයෙන් අපරාධ පරීක්ෂණ දෙපාර්තමේන්තුව මගින් මේ වන විටත් පරීක්ෂණ සිදුකෙරෙන බැවින් ඒ සඳහා තැන්පත්කරුවන්ගේ සහය අවශ්‍ය බව එම මුලස්ථානය පවසයි.", "URL": "https://sinhala.adaderana.lk/news.php?nid=11635", "Category": null, "Parent URL": null}