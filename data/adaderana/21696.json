{"Source": "Adaderana", "Timestamp": "January 27, 2012 05:00 pm", "Headline": "ශවේන්ද්‍ර සිල්වා සාමසාධක උපදේශන කමිටුවට පත්කරයි", "News Content": "එක්සත් ජාතීන්ගේ නියෝජ්‍ය නිත්‍ය නියෝජිත මේජර් ජෙනරාල් ශවේන්ද්‍ර සිල්වා මහතා එක්සත් ජාතීන්ගේ සාමසාධක මෙහෙයුම් පිළිබඳ විශේෂ උපදේශන කමිටුවට පත්කර තිබේ. එක්සත් ජාතීන්ගේ මහලේකම්වරයා විසින් සාමසාධක කටයුතු සම්බන්ධ රටවල් සහ ඒ ආශ්‍රිතව පැන නගින ගැටලු පිළිබඳ උපදේශනය වෙනුවෙන් මෙම කමිටුව පත්කර ඇත. ශ්‍රී ලාංකිකයෙකු එහි සාමාජිකත්වය දරන ප්‍රථම අවස්ථාව මෙය ලෙස වාර්තා වේ. මේජර් ජෙනරාල් ‍ශවේන්ද්‍ර සිල්වා මහතා අදාළ කමිටුවේ ආසියා පැසිෆික් කලාපීය රටවල් භාර නියෝජිතයා වශයෙන් කටයුතු කරනු ඇති බව සඳහන්ය. එක්සත් ජාතීන්ගේ සාමසාධක කටයුතු පිළිබඳ විශේෂ උපදේශන කමිටුව මේ මස අවසන් වීමට පෙර පළමු රැස්වීමට පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=21696", "Category": null, "Parent URL": null}