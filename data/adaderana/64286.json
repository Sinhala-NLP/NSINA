{"Source": "Adaderana", "Timestamp": "September 21, 2016 08:33 am", "Headline": "වල්ලපට්ට අරන් ගිය චීන ජාතිකයා දැලේ", "News Content": "වල්ලපට්ට හා කොකුන් පොතු තොගයක් මෙරටින් රැගෙනයාමට තැත් කළ විදෙස් ජාතිකයෙකු කටුනායක ජාත්‍යන්තර ගුවන්තොටුපළ පරිශ්‍රයේදී අත්අඩංගුවට ගෙන තිබේ.චීන ජාතිකයෙකු මෙලෙස අත්අඩංගුවට ගෙන ඇති බව සඳහන්ය.ඔහු හොංකොං බලා යාමට සූදානම්ව සිට ඇති බව ශ්‍රී ලංකා රේගුව පවසයි..ඊයේ රාත්‍රී 12.30ට පමණ අත්අඩංගුවට ගත් මොහු සතුව තිබී වල්ලපට්ටා හා කොකුන් පොතු කිලෝ ග්රෑම් 65ක් සොයාගෙන ඇති අතර එහි වටිනාකම රුපියල් ලක්ෂ 10ක් පමණ වන බව සඳහන්ය.අත්අඩංගුවට ගෙන ඇත්තේ 38 හැවිරිදි චීන ජාතිකයෙකු වන අතර ඔහු සම්බන්ධයෙන් ශ්‍රී ලංකා රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64286", "Category": null, "Parent URL": null}