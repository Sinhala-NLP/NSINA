{"Source": "Adaderana", "Timestamp": "July 5, 2019 10:56 pm", "Headline": " අක්මීමන පාසල ඉදිරිපිට වෙඩි තැබීමේ සිද්ධියට සම්බන්ධ හමුදා නිලධාරියා බූස්සට", "News Content": "අක්මීමන, උපනන්ද කණිෂ්ඨ විද්‍යාලයේදී පියෙකුට වෙඩි තැබීමේ සිද්ධිය සම්බන්ධයෙන් අත්අඩංගුවට ගත් යුධ හමුදා සෙබලා නීතිපතිවරයාගේ උපදෙස් ලැබෙන තෙක් රඳවා තැබීමට අධිකරණය නියම කර තිබේ. ඒ අදාල යුද හමුදා සෙබලා අද(05) පස්වරුව් ගාල්ල අතිරේක මහේස්ත්‍රාත් පවිත්‍රා සංජීවනී පතිරන මහත්මිය හමුවට ඉදිරිපත් කිරීමෙන් අනතුරුවයි. අක්මීමන උපනන්ද ජාතික පාසලේ ආරක්ෂාවට සිටි යුද හමුදා සෙබළෙකු විසින් සිදුකළ වෙඩිතැබීමකින් පියෙකු මියයාමත් සමග අදාල සෙබලා පෙරේදා දින පස්වරුවේ අක්මීමන පොලීසිය විසින් අත්අඩංගුවට ගනු ලැබුවේය. සෙබලා ඊයේ පස්වරු 7ට පමණ ගාල්ල අතිරේක මහේස්ත්‍රාත් පවිත්‍රා සංජීවනී පතිරන මහත්මිය හමුවට ඉදිරිපත් කෙරුණු අතර හදිසි නීති අවස්ථා රෙගුලාසි යටතේ සිද්ධිය සම්බන්ධයෙන් ක්‍රියාකරන බැවින් නීතිපති උපදෙස් ලැබෙන තෙක් සැකකරු රඳවා තැබීමට මහේස්ත්‍රාත්වරිය නියෝග කළේය. අප වාර්තාකරු පැවසුවේ ඒ අනුව සෙබළා බූස්ස 581 වන බලසේනා මූලස්ථානාධිපතිවෙත භාර කිරීමට තීරණය කර ඇති බවයි.", "URL": "https://sinhala.adaderana.lk/news.php?nid=113465", "Category": null, "Parent URL": null}