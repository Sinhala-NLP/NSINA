{"Source": "Adaderana", "Timestamp": "February 26, 2017 04:12 pm", "Headline": "රතන හිමියන්ට ස්වාධීන වෙන්න දෙන්නේ නෑ ", "News Content": "ඉදිරි කාලයේ දී ලොව හොදම සෞඛ්‍යයට සේවාව පවතින රටවල් පහ අතරට ඒමට ශ්‍රී ලංකාවට හැකියාව ලැබෙන බව ලෝක සෞඛ්‍ය සංවිධානය දැනුම් දී ඇති බව සෞඛ්‍ය අමාත්‍ය රාජිත සේනාරත්න මහතා පවසයි.වර්තමානය වන විට ආරම්භ කර ඇති ව්‍යාපෘති අඛණ්ඩව සිදුකිරීමෙන් එම තත්ත්වය ළඟා කර ගත හැකි බව ලෝක සෞඛ්‍ය සංවිධානය විසින් තමන්ට දැනුම්දුන් බව අමාත්‍යවරයා පවසයි.කළුතර - යටදොළවත්ත - බෝපිටිය ගම්මානයේ දී වස විෂෙන් තොර කෘෂිකාර්මික වැඩපිළිවෙළ යටතේ කළුතර දිස්ත්‍රික්කයේ වගාකළ රන් අස්වනු නෙළීමේ උත්සවයට එක්වෙමින් රාජිත සේනාරත්න අමාත්‍යවරයා මේ බව කියා සිටියේය. මේ අවස්ථාවට පාර්ලිමේන්තු මන්ත්‍රී පුජ්‍ය අතුරලියේ රතන හිමියන් ද එක්ව සිටියේය. එහිදී වැඩිදුරටත් අදහස් දක්වමින් රාජිත සේනාරත්න අමාත්‍යවරයා සඳහන් කළේ අතුරලියේ රතන හිමියන්ට ස්වාධීන වීමට ඉඩ ලබානොදෙන බවයි.වත්මන් රජය ලබාදුන් පොරොන්දු ඉටුකරගැනීමේ සටන සියලුදෙනා එක්ව ජයගත යුතු බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=70144", "Category": null, "Parent URL": null}