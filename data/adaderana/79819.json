{"Source": "Adaderana", "Timestamp": "November 13, 2017 10:34 am", "Headline": "විකිණීමට විරෝධය පෑ ඒකාබද්ධයේ 31ට ඇප", "News Content": "අධිකරණ නීති උල්ලංඝණය කරමින් හම්බන්තොට ඉන්දීය කොන්සල් කාර්යාලය ඉදිරිපිට උද්ඝෝෂණයක් පැවැත්වීමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටි පාර්ලිමේන්තු මන්ත්‍රී ප්‍රසන්න රණවීර මහතා ඇතුළු සැකකරුවන් 31ට ඇප හිමි වී තිබේ. ඔවුන් අද(13) හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් පසු හම්බන්තොට අධිකරණ මහේස්ත්‍රාත් මංජුල කරුණාරත්න මහතා විසින් ඇප ලබා දුන් බව අද දෙරණ අධිකරණ වාර්තාකරු සඳහන් කළේය. පසුගිය ඔක්තෝබර් 06 වනදා හම්බන්තොට වරාය සහ මත්තල ගුවන් තොටුපල විදේශීය සමාගම්වලට විකීමට විරෝධය පළ කරමින් ඒකාබද්ධ විපක්ෂය මඟින් විරෝධතාවක් සංවිධානය කර තිබුණි.", "URL": "https://sinhala.adaderana.lk/news.php?nid=79819", "Category": null, "Parent URL": null}