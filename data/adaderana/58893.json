{"Source": "Adaderana", "Timestamp": "April 3, 2016 03:41 pm", "Headline": "නොහික්මුණු රියදුරන් අල්ලන්න හෙට සිට නීතිය දැඩිවෙයි", "News Content": "කොළඹ නගරයේ මාර්ග නීති උල්ලංඝණය කරන රියදුරන් සී.සී.ටී.වී දර්ශන ඔස්සේ හඳුනාගෙන හෙට සිට දැඩි දඬුවම් පමණුවන බව පොලීසිය පවසයි.රථ වාහන අනතුරු අවම කරලීමත්,රියදුරන්ට විනයානුකූලව ක්‍රියාකිරීමට පෙළඹීවීමත් අරමුණු කරගෙන මෙම වැඩපිළිවෙළ ක්‍රියාවට නංවා ඇති බව ‍පොලිස් රථ වාහන අංශයේ ජ්‍යෙෂ්ඨ සහකාර පොලිස් අධිකාරී චූලා ද සිල්වා මහතා පවසයි.කොළඹ නගර සීමා බලප්‍රදේශයේ සී.සී.ටී.වී යන්ත්‍ර 105ක් සවිකොට ඇති බවත්,සී.සී.ටී.වී සවිකළ පොලිස් ජංගම සේවා රථ 3ක් පැය 24 පුරාම ක්‍රියාත්මක බවත් හෙතෙම අදදෙරණට කියා සිටියේය.", "URL": "https://sinhala.adaderana.lk/news.php?nid=58893", "Category": null, "Parent URL": null}