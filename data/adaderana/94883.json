{"Source": "Adaderana", "Timestamp": "August 23, 2018 12:18 pm", "Headline": "ගාලු පාර අවහිරයි", "News Content": "බහුදින ධීවර යාත්‍රා සඳහා පැවැති මිලටම ඉන්ධන ලබා දෙන ලෙස ඉල්ලමින් ධීවරයින් පිරිසක් විසින් මේ වන විට ගාලුමුවදොර මාර්ගයේ ජනාධිපති ලේකම් කාර්යාලය අසලින් විරෝධතාවක් ආරම්භ කර තිබේ. එ හේතුවෙන් මේවන විට එම මාර්ගය ජනාධිපති ලේකම් කාර්යාලය අසළින් සම්පූර්ණයෙන්ම වසා දමා ඇති බව අද දෙරණ වාර්තාකරු පැවසීය.‍ සමස්ථ ලංකා බහු දින ධීවර යාත්‍රා හිමියන්ගේ සංගමයේ නියෝජිතයින් අද දහවල් ජනාධිපති ලේකම්කාරයාලය වෙත පැමිණියේ බහුදින ධීවර යාත්‍රා සඳහා පැවැති මිලටම ඩීසල් ලබාදෙන ලෙසට ඉල්ලමින්ය. කෙසේ වෙතත් එහිදී ඔවුන්ට ඒ සඳහා අවස්ථාව ලබා නොදීම හේතුවෙන් ඔවුන් ගාලුමුවදොර මාර්ගය ජනාධිපති ලේකම් කාර්යාලය අසළින් අවහිර කරමින් සිය විරෝධය දැක්වූයේය අනතුරුව ඉන් සාමාජිකයින් 12 දෙනෙකු හට ජනපති ලේකම් කාර්යාලයේ නිලධාරියෙකු සමඟ සාකච්ඡාවක් ලබා දී තිබේ. ඒ අනුව ඔවුන් මේවන විට එහි සාකච්ඡා කරමින් සිටින බව එහි සිටින අද දෙරණ වාර්තාකරු පැවසීය .", "URL": "https://sinhala.adaderana.lk/news.php?nid=94883", "Category": null, "Parent URL": null}