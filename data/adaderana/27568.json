{"Source": "Adaderana", "Timestamp": "September 20, 2012 08:09 am", "Headline": "බණ්ඩාරගම සහ කළුතර සිට බස් ධාවනය අඩපණයි", "News Content": "බණ්ඩාරගම සහ කළුතර සිට ධාවන කටයුතු ආරම්භ කරන සියළුම පෞද්ගලික බස්රථ අද (20) දිනයේ ධාවන කටයුතුවලින් ඉවත් වී තිබේ. ක්‍රියාත්මක කර ඇති වර්ජනයට සහය දැක්වීමක් වශයෙන් අද දිනයේ මෙම මගී පර්යන්ත දෙකෙන් ධාවන කටයුතු ආරම්භ කරන සියළු බස් රථ ධාවන කටයුතුවලින් ඉවත් වී ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. අලුත්ගම සිට අවිස්සාවේල්ල දක්වා නව බස් රථ මාර්ග බල පත්‍රයක් ලබාදීමට එරෙහිව පසුගිය අඟහරුවාදා දිනයේ මෙම වර්ජනය ආරම්භ කරනු ලැබීය. අදාළ මාර්ග බලපත්‍රය අවලංගු කරන ලෙස වර්ජනයේ නිරත බස් රථ සේවකයින් පවසයි.", "URL": "https://sinhala.adaderana.lk/news.php?nid=27568", "Category": null, "Parent URL": null}