{"Source": "Adaderana", "Timestamp": "April 9, 2017 10:34 am", "Headline": "උඩු ගුවනේ දී දරුවෙකු ප්‍රසූත කරයි", "News Content": "අඩි 42,000ක් පමණ වු උඩු ගුවනේ දී දරුවෙකු ප්‍රසූත කර තිබේ. ගිනියා සිට බුර්කිනා ෆාසෝ දක්වා පියාසර කරමින් තිබූ තුර්කි ගුවන් සේවයට අයත් බෝයිං 737 වර්ගයේ යානයක් තුළ දී අදාළ දරු ප්‍රසූතිය සිදුව ඇති බව වාර්තාවේ. ගුවන් සේවිකාවන් සහ කාර්යය මණ්ඩලයේ මැදිහත්වීමෙන් අදාළ කාන්තාවට ප්‍රසූතිය සඳහා අවශ්‍ය පහසුකම් සලසා දී තිබේ. බුර්කිනා ෆාසෝ වෙත යානය ගොඩබැස්සවීමෙන් පසු බිළිඳිය සහ මව රෝහල් ගත කර තිබේ. තුර්කි බලධාරීන් ප්‍රකාශ කළේ ඔවුන් දෙදෙනා යහපත් සෞඛ්‍ය තත්ත්වයෙන් පසු වන බවය.", "URL": "https://sinhala.adaderana.lk/news.php?nid=71900", "Category": null, "Parent URL": null}