{"Source": "Adaderana", "Timestamp": "January 18, 2011 04:06 pm", "Headline": "කණ්ඩලම වැව් බැම්මේ රිය අනතුරකින් පියා මරුට -දියණිය වැවට වැටී අතුරුදන්", "News Content": "දඹුල්ල කණ්ඩලම වැව් බැම්ම මත සිදුවු රිය අනතුරකින් පුද්ගලයෙකු ජිවිතක්ෂයට පත්ව තිබේ. යතුරු පැදියක්, බස් රථයක ගැටීමෙන් මෙම අනතුර සිදුව ඇති බව පොලිසිය සඳහන් කරනු ලැබීය. අනතුරට ලක්ව ඇත්තේ එකම පවුලේ මව, පියා සහ දරුවා ගමන් කළ යතුරු පැදියකි. අනතුරින් පියා ජිවිතක්ෂයට පත්ව ඇති අතර මාස 9ක් වයසැති බිළිඳිය වැවට වැටී අතුරුදන්ව තිබේ. බරපතල තුවාල ලැබු එම බිළිඳියගේ මව දඹුල්ල මහ රෝහලට ඇතුළත් කර ඇති බව පොලිසිය සඳහන් කරනු ලැබීය. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=13581", "Category": null, "Parent URL": null}