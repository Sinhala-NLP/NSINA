{"Source": "Adaderana", "Timestamp": "November 12, 2013 02:15 pm", "Headline": "රාජාංගණය ප්‍රා.සභාවේ හිටපු  විපක්ෂ නායක රිමාන්ඩ් ", "News Content": "ගංජා ජාවාරමේ නිරත වු බවට සැකපිට අත්අඩංගුවට ගත් රාජාංගණය ප්‍රාදේශීය සභාවේ හිටපු විපක්ෂ නායකවරයා රක්ෂිත බන්ධනාගාර ගත කර තිබේ. සැකකරු පසුගිය 10 වැනිදා ගංජා කිලෝග්‍රැම් 1 ග්‍රෑම් 100ක් සමඟ රාජාංගණය යාය 10 ප්‍රදේශයේ පිහිටි ඔහුගේ නිවසේ දී අත්අඩංගුවට ගැනුණි. සැකකරු තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 25 වැනිදා දක්වා රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු සඳහන් කරයි. මෙලෙස රක්ෂිත බන්ධනාගාර ගත කර ඇත්තේ රාජාංගණය ප්‍රාදේශීය සභාවේ විපක්ෂ නායකවරයා වශයෙන් කටයුතු කළ එක්සත් ජාතික පක්ෂ මන්ත්‍රීවරයෙකි.", "URL": "https://sinhala.adaderana.lk/news.php?nid=38782", "Category": null, "Parent URL": null}