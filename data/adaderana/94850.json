{"Source": "Adaderana", "Timestamp": "August 22, 2018 04:28 pm", "Headline": "ඉරානයෙන් තවත් අලුත් නිපැයුමක්", "News Content": "විවිධ ආකාරයේ ආයුධ රැගෙන යාහැකි නව ප්‍රහාරක ජෙට් යානාවක් නිපදවීමට ඉරානය සමත්ව තිබේ. එය නම්කර තිබෙන්නේ කොව්සර් යනුවෙන්. මැදපෙරදිග කලාපය තුළ පවතින ගැටුම්කාරී වාතාවරණය සහ අමෙරිකාවෙන් එල්ලවන පීඩනය මධ්‍යයේ ඉරානය නව ප්‍රහාරක ජෙට් යානයක් එළිදක්වා තිබේ. සියලු නිෂ්පාදන කටයුතු ඉරානයේදීම සිදුකර ඇති මෙම යානයෙන් විවිධ ආකාරයේ ආයුධ රැගෙන යාහැකි බව වාර්තා වෙයි. කොව්සර් යනුවෙන් නම්කර ඇති මෙම ප්‍රහාරක ජෙට් යානය කෙටිගුවන් මෙහෙයුම් සඳහා යොදගත හැකි බවත් සඳහන් වෙයි. යානය එළිදැක්වීමේ අවස්ථාවට ඉරාන ජනපති හසන් රවුහානිද එක්ව සිටියේය.", "URL": "https://sinhala.adaderana.lk/news.php?nid=94850", "Category": null, "Parent URL": null}