{"Source": "Adaderana", "Timestamp": "March 11, 2013 02:11 pm", "Headline": "කොළඹ වරායේ නැවකදී පිලිපීන ජාතිකයෙක් කපා කොටා මරලා", "News Content": "කොළඹ වරායේ නෞකාවක් තුළදී පිලිපීන ජාතිකයෙකු කපා කොටා ඝාතනය කර පලාගිය බවට සැකකෙරෙන 6 දෙනෙකු අත්අඩංගුවට ගැනීම සඳහා කොළඹ වරාය පොලීසිය පරීක්ෂණයක් ආරම්භ කර තිබේ. අද අලුයම සිදුව ඇතැයි කියන එම ගැටුමේදී මියගොස් ඇත්තේ 37 හැවිරිදි ප්‍රෙබින් මැගලොන්ස් බොනියුස් නැමැති අයෙකි. අපරාධය සිදුකර ඇත්තේ ද පිලිපීන ජාතිකයින් 6 දෙනෙකු බවත් ඔවුන් නෞකාවෙන් පලාගොස් ඇති බවත් පොලීසිය කියයි. අලුත්කඩේ මහේස්ත්‍රාත්වරයා පැමිණ මහේස්ත්‍රාත් පරීක්ෂණය ආරම්භ කර ඇත. කොළඹ වරායේ බණ්ඩාරනායක ජැටියේ නංගූරම්ලා තිබු තායිවානයට අයත් නෞකාවකදී එකී ගැටුම සිදුව තිබේ.", "URL": "https://sinhala.adaderana.lk/news.php?nid=32313", "Category": null, "Parent URL": null}