{"Source": "Adaderana", "Timestamp": "March 18, 2013 10:04 am", "Headline": "පොලීසියේ කා.කා.ස. ත්‍රීවිලරයෙන් මත්පැන් ඇදලා", "News Content": "ත්‍රීරෝද රථයකින් නීති විරෝධි මත්පැන් තොගයක් ප්‍රවාහනය කරමින් සිටි බව කියන වනාතවිල්පුව සහකාර පොලිස් අධිකාරී කාර්යාලයේ කාර්යාල කාර්ය සහායකවරයා මුන්දලම පොලීසිය විසින් අත්අඩංගුවට ගෙන තිබේ. මුන්දලම සෙම්බුකුලිය ප්‍රදේශයේදී මෙම වැටලීම සිදු කර ඇතැයි අද දෙරණ වාර්තාකරු පවසයි. සැකකරු සමග ඔහුගේ බිරිඳ ද පොලිස් අත්අඩංගුවට ගෙන ඇත. ත්‍රී රෝද රථයේ තිබී කසිප්පු ඩ්‍රෑම්ස් 1200 ක්ද පොලිස් බාරයට ගෙන තිබේ. අත්අඩංගුවට ගෙන ඇති සැකකරු සහ ඔහුගේ බිරිඳව පොලිස් ඇප මත මුදා හැර ඇතැයි ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=32517", "Category": null, "Parent URL": null}