{"Source": "Adaderana", "Timestamp": "September 18, 2015 03:48 pm", "Headline": "“සිපා” වචනයක්වත් කතා කරලා නෑ - මහින්ද හිටියනම් තත්ත්වය බරපතළයි ", "News Content": "අගමැති රනිල් වික්‍රමසිංහ මහතාගේ ඉන්දීය සංචාරය තුළ “සිපා” ගිවිසුම සම්බන්ධයෙන් කිසිවක් සාකච්ඡා කර නැතැයි ජනපති මෛත්‍රීපාල සිරිසේන මහතා පවසයි.අගමැතිගේ ඉකුත් ඉන්දීය සංචාරය අතරතුර “සිපා” ගිවිසුම සම්බන්ධයෙන් සාකච්ඡා කිරීමට නියමිත බව ඇතැම් දේශපාලන පක්ෂ විසින් සඳහන් කරන ලදී.එසේම ශ්‍රී ලංකාව සම්බන්ධයෙන් වන මානව හිමිකම් වාර්තාව පසුගිය දින ලංකාවට ලැබුණු බවත්, හිටපු ජනාධිපති මහින්ද රාජපක්ෂ මහතා මේ වන විට බලයේ සිටියා නම් එම වාර්තාවේ තත්ත්වය බරපතළ වනු ඇති බව ජනාධිපතිවරයා සඳහන් කර සිටියේය. මෛත්‍රීපාල සිරිසේන ජනාධිතිවරයා මේ බව කියා සිටියේ අද ජනමාධ්‍ය ප්‍රධානීන් සමඟ කරන ලද මාධ්‍ය සාකච්ඡාව අමතමින්ය.තවද 19 වන ව්‍යවස්ථාව ලංකාව තුළ ස්ථාපිත කිරීම හේතුවෙන් ජාත්‍යන්තරයේ ලංකාව පිළිබඳ විශ්වාසය මේ වන විට තහවුරු වී ඇති බවත්, ජාත්‍යන්තර මානව හිමිකම් කවුන්සිලය විසින් ඉදිරිපත් කිරීමට තිබු වාර්තාව දස ගුණයකින් තත්ත්වය අඩුකර මෙවර එම වාර්තාව ලංකාවට ලැබුණු බවත් ජනාධිපති මෛත්‍රීපාල සිරිසේන මහතා එහිදී කියා සිටියේය. මෙම ම‍ාධ්‍ය හමුවට සඳහා අගමැති රනිල් වික්‍රමසිංහ මහතා, විදේශ ඇමති මංගල සමරවීර මහතා, අධිකරණ අමාත්‍ය විජේදාස රාජපක්ෂ මහතා ඇතුළු පිරිසක් සහභාගී සිටින ලදී.", "URL": "https://sinhala.adaderana.lk/news.php?nid=53946", "Category": null, "Parent URL": null}