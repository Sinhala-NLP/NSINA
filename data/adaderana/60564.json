{"Source": "Adaderana", "Timestamp": "May 29, 2016 09:00 am", "Headline": " මනුසත් දෙරණ දෙවන අදියරත් සාර්ථකයි!", "News Content": "ගංවතුරෙන් සහ නායයාමෙන් විපතට පත් වූවන්ට සහන සැළසීම සඳහා ක්‍රියාත්මක මනුසත් දෙරණ ක්‍රියාන්විතයේ දෙවන අදියර සඳහා දස දෙසින් ජනතා සහයෝගය ලැබෙමින් පවතියි.පාසල් ළමුන් 14,000ක් සඳහා පොත්, පාසල් බෑග්, සපත්තු ඇතුළු භාණ්ඩ ලබාදීම සඳහා මනුසත් දෙරණ සංවිධානය කළ වැඩසටහන සඳහා මේ වන විට විශාල පරිත්‍යාග තොගයක් ලැබී තිබේ.ඊයේ(28) මධ්‍යම රාත්‍රියට ආසන්න වන තෙක් ආධාර තොග දෙරණ ප්‍රධාන මූලස්ථානය වෙත රැගෙනවිත් තිබුණි.එහිදී යාපනය විශ්වවිද්‍යාලයේ සිසුන් පිරිසක් සහ නැගෙනහිර විශ්වවිද්‍යාලයේ සිසුන් පිරිසක් විපතට පත් දරුවන්ට ලබාදීම සඳහා පාසල් උපකරණ පරිත්‍යාග කළේය.", "URL": "https://sinhala.adaderana.lk/news.php?nid=60564", "Category": null, "Parent URL": null}