{"Source": "Adaderana", "Timestamp": "May 16, 2015 03:47 pm", "Headline": "විදේශ ශ්‍රමිකයින්ගේ වැටුප් වැඩිකළ යුතුයි ", "News Content": "විදෙස් ගත ශ්‍රමිකයන්ගේ අවම වැටුප ඉහළ නංවන ලෙස ශ්‍රී ලංකා රජය විදෙස් රටවලින් ඉල්ලිමක් කිරිමට තිරණය කර තිබේ. කඩිනමින් අදාළ ඉල්ලිම අනෙකුත් රටවල් වෙත යොමු කිරිමට බලාපොරොත්තු වන බව විදේශ රැකියා හා ප්‍රවර්ධන අමාත්‍ය තලතා අතුකෝරල මහත්මිය සඳහන් කළේය.සෞදි තනාපතිවරයා පසුගියදා හමුවු අවස්ථාවේදීද අමාත්‍යවරිය විදෙස් ගත ශ්‍රමිකයන්ගේ අවම වැටුප ඉහළ නැංවිම කෙරෙහි අවධානය යොමු කර තිබුණි.ජීවන වියදම ඉහළ යාමත් සමඟ පවතින අවම වැටුප ප්‍රමාණවත් නොවන බව විදේශ රැකියා හා ප්‍රවර්ධන අමාත්‍ය තලතා අතුකෝරල මහත්මිය පවසයි.සෞදි අරාබියේ විදෙස් ගත ශ්‍රමිකයෙකුගේ අවම වැටප සෞදි රියාල් 900ක් වන අතර ඩුබායිහි අවම වැටුප ඩිරාම් 825කි.එසේම කටාර් රාජ්‍යයේ අවම වැටුප කටාර් රියාල් 800ක් සහ කුවේටයේ විදෙස්ගත ශ්‍රමිකයෙකුගේ අවම වැටුප ඩිනාර් 70කි. තවද සිංගප්පුරුවේ සිංගප්පුරු ඩොලර් 400ක්, ඊශ්‍රායලයේ අමෙරිකානු ඩොලර් 1000ක්, ජෝර්දානයේ ඩිනාර් 250ක්, ඕමානයේ රියාල් 85ක්, ලෙබනනයේ අමෙරිකානු ඩොලර් 200ක් සහ බහරේනයේ ඩිනාර් 85ක් වෙයි.", "URL": "https://sinhala.adaderana.lk/news.php?nid=51378", "Category": null, "Parent URL": null}