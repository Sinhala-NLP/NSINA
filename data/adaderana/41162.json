{"Source": "Adaderana", "Timestamp": "February 16, 2014 01:24 pm", "Headline": "නීති විරෝධි කාර්යාල ඉවත්කරනවා", "News Content": "නීති විරෝධි අයුරින් පවත්වාගෙන යන සියලු මැතිවරණ කාර්යාල මේ මස 20 වැනිදා සිට ඉවත් කිරීමට පියවර ගන්නා බව මැතිවරණ කොමසාරිස් මහින්ද දේශප්‍රිය මහතා පවසයි. මැතිවරණ කොමසාරිස් මහින්ද දේශප්‍රිය මහතා පවසන්නේ පොලීසිය සහ මැතිවරණ දෙපාර්තමේන්තුවේ නිලධාරීන් එක්ව මෙම වැඩපිළිවෙළ ක්‍රියාත්මක කරන බවයි. අපේක්ෂකයින් විසින් අදාළ කාර්යාල ස්ථාපිත කිරීමේ දී ඒ සඳහා මැතිවරණ දෙපාර්තමේන්තුවෙන් අවසර පත්‍රයක් ලබා ගත යුතුවේ. එසේ අවසර පත්‍ර ලබා ගැනීමකින් තොරව පවත්වාගෙන යනු ලබන කාර්යාල සම්බන්ධයෙන් සොයා බැලීම හෙට (17) සිට සිදුකිරීමට නියමිත බව මැතිවරණ කොමසාරිස්වරයා සඳහන් කළේය.", "URL": "https://sinhala.adaderana.lk/news.php?nid=41162", "Category": null, "Parent URL": null}