{"Source": "Adaderana", "Timestamp": "December 13, 2015 05:13 pm", "Headline": "අගමැතිට එරෙහිව පෙත්සමක් අත්සන් කිරීමට සැරසෙයි ", "News Content": "අග්‍රාමාත්‍යවරයාට එරෙහිව පෙත්සමක් අත්සන් කිරීමට රජයේ වෛද්‍ය නිලධාරීන්ගේ සංගමය පියවර ගෙන තිබේ.රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නලීන් ද හේරත් මහතා සඳහන් කළේ අද පෙරවරුවේ රැස්වු සිය සංගමයේ මධ්‍යම කාරක සභාවේ දී මෙම තීරණය ගත් බවයි. රජයේ වෛද්‍ය නිලධාරීන්ගේ සංගමය සම්බන්ධයෙන් පසුගියදා අග්‍රාමාත්‍ය රනිල් වික්‍රමසිංහ මහතා සිදුකළ ප්‍රකාශයට විරෝධය පල කරමින් මෙම පෙත්සම අත්සන් කිරීමට තීරණය කර තිබේ.රජයේ වෛද්‍ය නිලධාරීන්ගේ සංගමයේ සියලු ශාඛා සමිතිවල අත්සනින් යුක්තව අදාළ පෙත්සම හෙට දිනය තුළ අග්‍රාමාත්‍ය කාර්යාලය වෙත භාරදීමට කටයුතු කරන බව වෛද්‍ය නලීන් ද හේරත් මහතා සඳහන් කළේය.", "URL": "https://sinhala.adaderana.lk/news.php?nid=55699", "Category": null, "Parent URL": null}