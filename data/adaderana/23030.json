{"Source": "Adaderana", "Timestamp": "March 24, 2012 04:50 pm", "Headline": "වෘත්තීය ක්‍රියාමාර්ගය අඛණ්ඩව ගෙනියනවා -මහජන සෞඛ්‍ය පරීක්ෂකවරුන්", "News Content": "ඉල්ලීම් කිහිපයක් මුල් කරගනිමින් ඊයේ(23) සිට ආරම්භ කළ වෘත්තීය ක්‍රියාමාර්ගය අඛණ්ඩව සිදුකරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. හෙද, පරිපූරක හා අතුරු වෛද්‍ය සේවාවන් සඳහා සෞඛ්‍ය අමාත්‍යාංශය ‍විසින් විෂම ලෙස සැලකීමට විරෝධය පළකරමින් මෙම වෘත්තීය ක්‍රියාමාර්ගයට අවතීර්ණ වූ බව එම සංගමයේ සභාපති උපුල් රෝහණ මහතා සඳහන් කළේය. විශේෂයෙන් මහජන සෞඛ්‍ය පරීක්ෂකවරුන්ගේ නිල ඇඳුම් දීමනාව හා ප්‍රවාහන දීමනා ඉහළ දමන ලෙස ද සිය වෘත්තීය ක්‍රියාමාර්ගය තුළින් රජයට දැනුම් දෙන බව ද ඔහු පවසයි. සිය ගැටලු සඳහා නිශ්චිත විසඳුම් නොලැබෙන්නේ නම් ලබන මස 5 වැනිදා සිට අඛණ්ඩ වර්ජනයකට යොමුවන බව උපුල් රෝහණ මහතා කියා සිටියේය.", "URL": "https://sinhala.adaderana.lk/news.php?nid=23030", "Category": null, "Parent URL": null}