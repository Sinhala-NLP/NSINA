{"Source": "Adaderana", "Timestamp": "June 6, 2014 08:02 am", "Headline": "කිරගවැල්කටුව අනතුරින් යතුරුපැදිකරු මරුට", "News Content": "ඇඹිලිපිටිය - නෝනාගම මාර්ගයේ කිරගවැල්කටුව ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. බස්රථයක් සහ යතුරුපැදියක් ගැටීමෙන් මෙම අනතුර සිදුව ඇත. අනතුරෙන් බරපතළ තුවාල ලැබු යතුරුපැදිකරු ඇඹිලිපිටිය රෝහලට ඇතුළත් කිරිමේ දි මියගොස් ඇති බව පොලිසිය සඳහන් කළේය. මියගොස් ඇත්තේ තුංකම, හල්මිල්ලක ප්‍රදේශයේ පදිංචිව සිටි 58 හැවිරිදි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඇඹිලිපිටිය පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43771", "Category": null, "Parent URL": null}