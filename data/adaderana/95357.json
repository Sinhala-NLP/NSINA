{"Source": "Adaderana", "Timestamp": "September 1, 2018 12:58 pm", "Headline": "පුතුන් දෙදෙනාගේ ඉඩම් ආරවුල විසඳන්න ගිය මවට දිවි අහිමි වෙයි", "News Content": "තලංගම හෝකන්දර ප්‍රදේශයේදී සිය වැඩිමහල් පුත්‍රයා සහ බාල පුත්‍රයා අතර ඇතිවූ ඉඩම් ආරවුලක් විසඳීමට ගිය ඔවුන්ගේ මව පිහිඇණුමකින් තුවාල ලබා මියගොස් තිබේ. තලංගම හෝකන්දර ප්‍රදේශයේදී ඉඩම් ආරවුලක් දුරදිගගොස් සිදුවූ පිහි ඇනුමක් හේතුවෙන් කාන්තාවක් තුවාල ලබා හෝමාගම රෝහලට ඇතුළත් කිරීමේදී මියගොස් තිබේ. මෙලෙස මියගොස් ඇත්තේ 78 හැවිරිදි එම ප්‍රදේශයේම පදිංචිකාරියකි ඝාතනයට ලක්වූ කාන්තාව සිය බාල පුතා සමඟ ඉඩමක් සුද්දකරමින් සිටියදී එම ස්ථානයට පැමිණි ඇයගේ වැඩිමහල් පුතා තවත් පිරිසක් සමඟ පැමිණ ආරවුලක් ඇතිකරගෙන තිබේ. ආරවුල විසදීම සඳහා ඇය මැදිහත්වූ අවස්ථාවේදී ඇය මරණයට පත්ව ඇත. සිද්ධියෙන් තුවාල ලැබූ වැඩිමහල් පුත්‍රයා කොළඹ ජාතික රෝහලේ ප්‍රතිකාර ලබයි තලංගම පොලීසිය සිද්ධිය සම්බන්ධයෙන් ඇයගේ පුතුන් දෙදෙනා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=95357", "Category": null, "Parent URL": null}