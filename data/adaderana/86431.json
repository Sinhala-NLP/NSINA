{"Source": "Adaderana", "Timestamp": "March 27, 2018 11:28 am", "Headline": "නොබලම බැරි චෙරි මල්", "News Content": "ජපානයේ ටෝකියෝ අගනුවර චෙරි මල් වාරය ආරම්භ වී තිබේ. ඒ සමඟ සංචාරකයින් විශාල පිරිසක් ටෝකියෝවට පැමිණෙමින් සිටින බව වාර්තා වෙයි. ශීත ඍතුව ගෙවී යාමත් සමඟ ටෝකියෝ නගරය චෙරි මල්වලින් අලංකාර වී ඇති ආකාරය විදෙස් මාධ්‍ය මෙලෙස වාර්තා කර තිබුණි. එම දසුන් දැක බලා ගැනීම සඳහා දේශීය මෙන්ම විදෙස් සංචාරකයින් විශාල පිරිසක්ද ටෝකියෝ නගරය වෙත ඇදී එමින් සිටියි. නගරයේ පිහිටි උද්‍යාන සහ මාවත් සුදු සහ රෝස පැහැති චෙරි මල්වලින් වැසී ගොස් තිබෙන ආකාරයද දක්නට ලැබේ. ටෝකියෝ චෙරි මල් වාරය මේ සතියේ අගභාගය තෙක් පවතිනු ඇති බව අපේක්ෂා කරයි.", "URL": "https://sinhala.adaderana.lk/news.php?nid=86431", "Category": null, "Parent URL": null}