{"Source": "Adaderana", "Timestamp": "March 28, 2016 09:52 am", "Headline": "ලාහෝර්  ප්‍රහාරයෙන් 60ක් මරුට", "News Content": "පකිස්ථානයේ ලාහෝර් අගනුවර සිදු වූ බෝම්බ පිපිරීමකින් පුද්ගලයින් 60කට වැඩි පිරිසක් ජීවිතක්ෂයට පත්ව ඇති බව විදෙස් මාධ්‍ය වාර්තා කරයි.අදාළ බෝම්බ පිපිරීමෙන් පුද්ගලයින් 150කට වැඩි පිරිසක් තුවාල ලබා ඇති බව සඳහන්ය.අදාළ පිපිරීම ලාහෝර් අගනුවර ළමා උද්‍යානයක් ආසන්නයේදී සිදුව තිබේ.පිපිරීමෙන් තුවාල ලැබූවන් අතර කාන්තාවන් සහ කුඩා දරුවන් සිටින බව විදෙස් මාධ්‍ය වාර්තා කළේය.පිපිරීම සිදුවීමත් සමඟ කුඩා දරුවන් සහ කාන්තාවන් දිවයාමට පටන්ගෙන ඇති අතර ඒ නිසා විශාල තෙරපීමක් සිදු වූ බව ද සිද්ධිය ඇසින් දුටුවෙකු විදෙස් මාධ්‍ය වෙත පවසා තිබේ.", "URL": "https://sinhala.adaderana.lk/news.php?nid=58670", "Category": null, "Parent URL": null}