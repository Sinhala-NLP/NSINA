{"Source": "Adaderana", "Timestamp": "January 22, 2019 07:01 am", "Headline": "අද සිට සතියම පාර්ලිමේන්තු", "News Content": "පාර්ලිමේන්තුව අද පස්වරු 1.00ට රැස්වීමට නියමිතයි. ලබන සිකුරාදා දක්වා මේ සතියේ පාර්ලිමේන්තුව රැස්වීමට නියමිතයි. මේ අතර ආණ්ඩු පක්ෂ කණ්ඩායම් රැස්වීම ඊයේ(21) පස්වරුවේ පැවැත්විය. එහිදි සේනා දළඹුවන් හේතුවෙන් හානියට පත් ගොවීන්ට වන්දි ලබාදීම සඳහා අවශ්‍ය ක්‍රියාමාර්ග ගන්නා ලෙස කෘෂිකර්ම අමාත්‍යවරයා වෙත උපදෙස් ලබාදී ඇති බව නියෝජ්‍ය අමාත්‍ය නලීන් බණ්ඩාර මහතා ප්‍රකාශ කළේය. මේ අතර සේනා දළඹුවන් සැලසුම් සහගතව මෙරටට ගෙන්වූ බවට පලවන වාර්තා පිළිගැනීම දුෂ්කර බව කෘෂිකර්ම තොරතුරු හා සන්නිවේදන මධ්‍යස්ථානයේ සහකාර කෘෂිකර්ම අධ්‍යක්ෂ සනත් එම්.බණ්ඩාර මහතා ප්‍රකාශ කළේය.", "URL": "https://sinhala.adaderana.lk/news.php?nid=102796", "Category": null, "Parent URL": null}