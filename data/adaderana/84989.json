{"Source": "Adaderana", "Timestamp": "February 28, 2018 03:39 pm", "Headline": " ගමක් හඬවා අවසන් ගමන් ගිය සුසිත්ගේ මරණ පරීක්ෂණයෙන් අනාවරණය වූ ආන්දෝලනාත්මක කතාව", "News Content": "හලාවත - ඉරණවිල,සමිදුගම අක්කර 40 පදිංචිව සිටි ජේ.පී.සුසිත් නිර්මාල් (අවු:10) නම්වූ පාසල් සිසුව ඝාතනය කිරීමට පෙර ලිංගික අපයෝජනයක් සිදුවී ඇති බවත්,දරුවාගේ හිසට සිදුවී ඇති බරපතළ හානි හේතුවෙන් මරණය සිදුවී ඇති බව පශ්චාත් මරණ පරීක්ෂණයේදී අනාවරණය වී ඇත. හලාවත මහා රෝහලේ විශේෂ අධිකරණ වෛද්‍ය නිලධාරී ඩී.කේ.විජේවර්ධන මහතා විසින් 28 වැනිදා දහවල් හලාවත මහා රෝහලේදී පශ්චාත් මරණ පරීක්ෂණය සිදු කරන ලදී. පසුගිය 25 වැනිදා තම නිවසින් අතුරුදහන්වී සිටි හලාවත - ඉරණවිල පදිංචි සුසිත් නිර්මාල් දරුවාගේ මල සිරුර 27 වැනිදා පෙරවරුවේ ගම්වාසීන් විසින් සොයා ගෙන ඇත. දරුවා ඝාතනය කිරීමට පෙර බරපතළ ලිංගික අපයෝජනයක් සිදු කර ඇති බවත්,දරුවාගේ ඇගිළි සහ රහස් ප්‍රදේශය ඝාතකයා විසින් සපා කා ඇති බවත් පශ්චාත් මරණ පරීක්ෂණයේදී අනාවරණය වී ඇත. සැකකරු මෙතෙක් අත්අඩංගුවට ගෙන නැත. හලාවත පොලීසිය විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=84989", "Category": null, "Parent URL": null}