{"Source": "Adaderana", "Timestamp": "January 12, 2010 03:24 pm", "Headline": "තොටමුණ නිවාස දෙකකට වෙඩි ප්‍රහාර.", "News Content": "ඊයේ (11) මාතර දිස්ත්‍රික්කයේ තොටමුණ ප්‍රදේශයේ නිවාස 2කට නාඳුනන පිරිසක් විසින් වෙඩි ප්‍රහාරයක් එල්ල කර තිබේ. මෙම ප්‍රහාරය එක්සත් ජනතා නිදහස් සන්ධානයේ ආධාරකරැවන් විසින් සිදුකරන්නට ඇතැයි නිවැසියන් සැකකරයි. තමන් ජනාධිපතිධූර අපේක්ෂක ජනරාල් සරත් ෆොන්සේකා මහතාට සහයෝගය ලබාදීම නිසා ඊට විරෝධය පෑම මෙම ප්‍රහාරයේ අරමුණ වන්නට ඇතිබව ඔවුන් පවසයි. එම නිවැසියන් මේ පිළිබඳව මාතර පොලීසියට පැමිණිලි කර ඇති අතර පොලීසිය පැමිණ පරීක්ෂණ කටයුතු මෙහෙයවා තිබේ. එම ප්‍රහාර වලින් නිවැසියන්ට කිසිදු හානියක් සිදුවී නොමැත.", "URL": "https://sinhala.adaderana.lk/news.php?nid=6033", "Category": null, "Parent URL": null}