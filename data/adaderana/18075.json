{"Source": "Adaderana", "Timestamp": "August 15, 2011 09:23 am", "Headline": "කින්නියා නාවික හමුදා කඳවුර ඉවත් කරගැනීමේ උත්සාහයක්", "News Content": "ත්‍රිකුණාමලය, කින්නියා ප්‍රදේශයේ නාවික හමුදා කඳවුර ඉවත් කර ගැනීමේ අවශ්‍යතාව මත ඇතැම් පිරිස් කටයුතු කරන බව නාවික හමුදාව පවසයි. ඊයේ(14) රාත්‍රී නාවික හමුදා කඳවුර ආසන්නයේ කිසියම් පිරිසක් කලහකාරී ලෙස හැසිරීම එහි එක් පියවරක් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. විවිධ නීතී විරෝධී ක්‍රියාකාරකම්වල නිරත වන පුද්ගලයන් මෙහි පෙරමුණ ගෙන ඇති බව නාවික හමුදා මාධ්‍ය ප්‍රකාශකවරයා ප්‍රකාශ කළේය. ඊයේ රාත්‍රී සිට ප්‍රදේශවාසීන් නාවික හමුදාවට විරෝධය පළකරමින් කලහකාරී ලෙස හැසිරුණු අතර මේ වන විට තත්වය පාලනය කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=18075", "Category": null, "Parent URL": null}