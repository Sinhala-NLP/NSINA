{"Source": "Adaderana", "Timestamp": "July 5, 2011 03:20 pm", "Headline": "ගාල්ල වැඩබලන නගරාධිපති ධුරය මොහොමඩ් හුසේන්ට", "News Content": "ගාල්ල මහ නගර සභාවේ වැඩබලන නගරාධිපතිවරයා ලෙස මොහොමඩ් හුසේන් ෆවුසල් නියාස් මහතා පත් කර තිබේ. හිටපු නගරාධිපති මෙත්සිරි ද සිල්වා මහතාට එරෙහිව ඉදිරිපත් ව තිබූ ‍දූෂණ හා අක්‍රමිකතා චෝදනා හේතුවෙන් ඔහු අදාළ තනතුරෙන් ඉවත් කිරීමටයි පළාත් ප්‍රධාන අමාත්‍යවරයා තීරණය කර තිබුණි. ඊට අදාළ ගැසට් නිවේදනය නිකුත් කරමින් මහනගර සභාවේ නියෝජ්‍ය නගරාධිපති ෆවුසල් නියාස් මහතා නගරාධිපති ධුරයේ වැඩ බැලීම සඳහා පත් කර ඇත. අද දෙරණ කළ විමසීමක දී දකුණු පළාත් ප්‍රධාන අමාත්‍ය ෂාන් විජයලාල් ද සිල්වා මහතා එම පත් කිරීම සනාථ කළේය.", "URL": "https://sinhala.adaderana.lk/news.php?nid=17211", "Category": null, "Parent URL": null}