{"Source": "Adaderana", "Timestamp": "April 18, 2019 05:10 pm", "Headline": "කොටුවෙන් දුම්රිය ප්‍රමාදයක්", "News Content": "කොළඹ කොටුවෙන් ගමන් අරඹන දුම්රිය ගමන් වාරවල ප්‍රමාදයක් සිදු වන බව වාර්තා වේ. මරදාන දුම්රිය ස්ථානය සඳහන් කළේ කොළඹ කොටුව සහ මරදාන දුම්රිය ස්ථාන අතර අද (18) උදැසන පීලිපැනිමකට ලක් වු එන්ජිම පීලිගත කිරිම මේ වන තෙක් සිදු කරන බැවින් අද දින ධාවනය වීමට නියමිත සියළුම දුම්රියන් ප්‍රමාද වීමකට ලක් විය හැකි බවයි. එමෙන්ම කොළඹ කොටුව දුම්රිය ස්ථානයෙන් ගමන් අරඹන දුම්රිය මරදාන දුම්රිය ස්ථානයෙන් සිය ගමන්වාර ආරම්භ කරන බවද අද දෙරණ වාර්තාකරු පැවසීය. එමෙන්ම පොල්ගහවෙල දුම්රිය ස්ථානය අසලද දුම්රියක් පීලිපැන ඇති බව දුම්රිය පාලක මැදිරිය පවසයි. එය යතා තත්ත්වයට පත්කරන තුරු උඩරට දුම්රිය මාර්ගයේද දුම්රිය ධාවනයේ ප්‍රමාදයක් සිදුවන බවද වාර්තා විය. මෙලෙස පීලි පැන ඇත්තේ පොල්ගහවෙල සිට කොළඹ කොටුව බලා සවස 3.30ට පිටත් වු දුම්රියයි.", "URL": "https://sinhala.adaderana.lk/news.php?nid=108186", "Category": null, "Parent URL": null}