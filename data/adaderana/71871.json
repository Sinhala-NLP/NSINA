{"Source": "Adaderana", "Timestamp": "April 8, 2017 11:46 am", "Headline": "චීන ජනපතිගේ යෝජනාව ට්‍රම්ප් පිළිගනියි", "News Content": "චීනයේ සංචාරයක නිරත වන ලෙසට චීන ජනාධිපති ෂී ජිංපින් සිදු කළ යෝජනාව අමෙරිකානු ජනාධිපති ඩොනල්ඩ් ට්‍රම්ප් පිළිගෙන ඇති බව අමෙරිකානු රාජ්‍ය ලේකම් රෙක්ස් ටිලර්සන් පවසයි. චීන ජනාධිපති මේ දිනවල ෆ්ලොරිඩා ප්‍රාන්තයේ පැවැත්වෙන සමුළුවක් සඳහා එක්ව සිටින අතර ඊට අමෙරිකානු ජනාධිපති ඩොනල්ඩ් ට්‍රම්ප් ද එක්ව සිටින බව විදෙස් මාධ්‍ය වාර්තා කළේය. ලොව ආර්ථික බලවතුන් දෙදෙනාගේ ඓතිහාසික හමුවීමක් ලෙස මෙය සැලකෙයි. කෙසේ වෙතත් අමෙරිකානු රාජ්‍ය ලෙක්ම්වරයා පවසා ඇත්තේ ඩොනල්ඩ් ට්‍රම්ප් මෙම වසරේදී චීනයේ සංචාරයක නිරත වනු ඇති බවය.", "URL": "https://sinhala.adaderana.lk/news.php?nid=71871", "Category": null, "Parent URL": null}