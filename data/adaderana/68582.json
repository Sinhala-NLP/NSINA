{"Source": "Adaderana", "Timestamp": "January 26, 2017 09:58 am", "Headline": " ශ්‍රී ලාංකියාට එතෙරදී ස්ත්‍රී දූෂණ චෝදනා", "News Content": "පැපුවා නිව්ගිනියාවට අයත් මානුස් දූපත්හි තරුණ කාන්තාවක දූෂණය කළේ යැයි චෝදනා මත එම දූපත් සමූහයේ සරණාගත කඳවුරු රැඳවුම් බාරයේ සිටින ශ්‍රී ලාංකිකයෙකුට එරෙහිව නඩු පවරා ඇතැයි ‘‘ ද ගාඩියන් ’’ පුවත්පත වාර්තා කරයි.මෙලෙස චෝදනා ලැබ ඇත්තේ රජීව් රාජේන්ද්‍රන් නැමැති ලාංකික දෙමළ ජාතිකයෙකි. මානුස් දූපත් සමූහයේ වෙසෙන 18 හැවිරිදි තරුණියක මොහු අතින් දූෂණයට ලක්වී ඇති බව සඳහන්ය .සැකකාර ශ්‍රී ලාංකිකයා ඉකුත් 17 වැනිදා මානුස් දූපත් හි ලොරෙන්ගාව් ප‍්‍රදේශයේදී අදාළ කාන්තාව මුණ ගැසී ඇය සමඟ මිතුරු වී තිබේ. පසුව ඇයව හෝටලයක් වෙත රැගෙන ගොස් ඇයට පහර දී දූෂණය කර ඇති බව \" ද ගාඩියන් \" පුවත්පත වාර්තා කරයි.", "URL": "https://sinhala.adaderana.lk/news.php?nid=68582", "Category": null, "Parent URL": null}