{"Source": "Adaderana", "Timestamp": "July 2, 2010 08:54 am", "Headline": "නීති විරෝධී ආම්පන්න වලින් මසුන් මැරීම ඉහළ යයි", "News Content": "මඩකලපුව දිස්ත්‍රික්කයේ නීති විරෝධී ‍ධීවර ආම්පන්න භාවිතයෙන් මසුන් මැරීම ඉහළ ගොස් ඇතැයි වාර්තා වේ. මඩකලපුව කලපුවේ මසුන් වර්ග 128 ක් පමණ සිටින අතර නීතිවිරෝධී ධීවර ආම්පන්න මගින් මසුන් මැරීම හේතුවෙන් මත්ස්‍ය වර්ග 29 ක් විනාශ වී ඇති බව ධීවර අමාත්‍යාංශය පවසයි. මඩකලපුව දිස්ත්‍රික්කයේ ධීවර පවුල් 23,000 ක් පමණ රැකියාවේ නිරත ව සිටින අතර නීතිවිරෝධී මසුන් ඇල්ලීමේ ක්‍රියා හේතුවෙන් ඔවුන්ගේ ජීවනෝපායට තර්ජනයක් එල්ල වී ඇති බව ද සඳහන්ය. මේ අතර නීතිවිරෝධී ලෙස මසුන් මැරීම සඳහා යොදාගත් බෝට්ටු 3ක් සහ දැල් ආම්පන්න තොගයක් පසුගියදා කලවන්චිකුඩි පොලිසිය සිය භාරයට ගෙන තිබේ. වැටලීම සිදුකරන අවස්ථාවේ දී සැකකරුවන් පලා‍ෙගාස් ඇති අතර පොලිස් භාරයට ගත් උපකරණවල වටිනාකම රුපියල් ලක්ෂ 5කට අධික බව වාර්තා වේ.", "URL": "https://sinhala.adaderana.lk/news.php?nid=9338", "Category": null, "Parent URL": null}