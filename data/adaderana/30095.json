{"Source": "Adaderana", "Timestamp": "December 20, 2012 09:55 am", "Headline": "අගවිනිසුරුවරියගේ පෙත්සම අද විභාගයට", "News Content": "තමාට එරෙහි දෝශාභියෝගය විභාග කළ තේරීම් කාරක සභාවේ වාර්තාව අභියෝගයට ලක්කරමින් අගවිනිසුරු ආචාර්ය ශිරාණි බණ්ඩාරනායක මහත්මිය විසින් ඉදිරිපත් කර ඇති පෙත්සම අද (20) විභාගයට ගැනීමට නියමිතය. අභියාචනාධිකරණය විසින් මෙම පෙත්සම විභාගයට ගැනීමට නියමිත බව සඳහන්ය. තේරීම් කාරක සභාවේ දී තමාට සාධාරණයක් ඉටු නොවූ බව සහ සාධාරණ විභාගයක් සඳහා අවශ්‍ය වටපිටාව එහි සකස් කර නොතිබූ බව ඇය සිය පෙත්සමෙන් සඳහන් කර තිබේ. අදාළ තේරීම් කාරක සභාවේ දී තමාට අපහාස වන ආකාරයේ කටයුතු සිදුවූ බව අගවිනිසුරු ශිරාණි බණ්ඩාරනායක මහත්මිය සිය පෙත්සමේ සඳහන් කර ඇත. ත්‍රිපුද්ගල විනිසුරු මඩුල්ලක් හමුවේ මෙම පෙත්සම අද විභාගයට ගැනීමට නියමිතය.", "URL": "https://sinhala.adaderana.lk/news.php?nid=30095", "Category": null, "Parent URL": null}