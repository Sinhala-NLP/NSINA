{"Source": "Adaderana", "Timestamp": "January 15, 2017 08:06 am", "Headline": "ලෝකයට ගැලපෙන්න අධ්‍යාපනය වෙනස් කළ යුතුයි ", "News Content": "වෙනස් වන ලෝකයට ගැලපෙන ලෙස අධ්‍යාපනය වෙනස් කිරීම තම උත්සාහය බව අධ්‍යාපන අමාත්‍ය අකිල විරාජ් කාරියවසම් මහතා පවසයි. ලෝකය ගත වු සියවසට වඩා ඉදිරි දශකයේ දී වේගවත්ව වෙනස් වනු ඇති බව අමාත්‍යවරයා කුලියාපිටිය ප්‍රදේශයේ පැවති උත්සවයකදී කියා සිටියේය. වර්තමානගේ තිබෙන රැකියාවලට හාත්පසින්ම වෙනස් රැකියාවන් ඉදිරියේදී බිහිවන බව හෙතෙම කියා සිටියේය. ඒ වෙනුවෙන් මේ වන විට ටැප් පරිගණක පාසල් දරුවන්ට මෙන්ම ගුරුවරුන්ට ලබා දීම ආරම්භ කර ඇති බව අමාත්‍යවරයා වැඩිදුරටත් කියා සිටියේය. වෙනස් වන්නා වු ලෝකයට සාපේක්ෂව අනාගත දරුවා වෙනස් නොවුවහොත් අනාගත අභියෝගයන්ට මුහුණ දීමට නොහැකි වන බව ඔහු අවධාරණය කළේය.", "URL": "https://sinhala.adaderana.lk/news.php?nid=68132", "Category": null, "Parent URL": null}