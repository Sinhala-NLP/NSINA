{"Source": "Adaderana", "Timestamp": "February 2, 2014 04:17 pm", "Headline": "මැ.කො තවත් හමුවක් කැඳවයි", "News Content": "මැතිවරණ කොමසාරිස්වරයා සහ දේශපාලන පක්ෂ ලේකම්වරුන් අතර හමුවක් ලබන 13 වන දින පැවැත්වීමට සැලසුම් කර තිබේ. මැතිවරණ මහලේකම් කාර්යාලය සඳහන් කළේ ඉදිරි බස්නාහිර සහ දකුණු පළාත් සභා ඡන්ද විමසීම සම්බන්ධයෙන් සාකච්ඡා කිරීම මෙම හමුවේ අරමුණ බවයි. ඉදිරි ඡන්ද විමසීමට අදාළව මැතිවරණ කොමසාරිස්වරයා දේශපාලන පක්ෂ ලේකම්වරුන් හමුවන දෙවන අවස්ථාව මෙය වේ. බස්නාහිර සහ දකුණු පළාත් ඡන්ද විමසීමට අදාළව මෙතෙක් කිසිදු දේශපාලන පක්ෂයක් නාමයෝජනා භාරදී නොමැති අතර ලබන 06 වන දින මධ්‍යහ්න 12න් නාමයෝජනා භාරගැනීම අවසන්ය.", "URL": "https://sinhala.adaderana.lk/news.php?nid=40838", "Category": null, "Parent URL": null}