{"Source": "Adaderana", "Timestamp": "August 4, 2018 02:22 pm", "Headline": "දේශපාලනය සඳහා ආගම දහම යොදා ගැනීම අනුමත කරන්නේ නෑ", "News Content": "දේශපාලන අවශ්‍යතා වෙනුවෙන් ආගම දහම යොදා ගැනීම කිසිවිටකත් අනුමතකළ නොහැකි බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. \" සසුනට අරුණ \" වැඩසටහන යටතේ අම්පාර උදයපුර සිරි සාම විහාරය සඳහා ස්ථූපයක් ඉදිකිරීම වෙනුවෙන් මුල්ගල තැබිම අමාත්‍ය සජිත් ප්‍රේමදාස මහතා අතින් සිදු කෙරුණි. එම උත්සවයෙදි අදහස් දක්වමින් අමාත්‍යවරයා මේ බව සඳහන් කළේය. බුදු සසුණ විනාශ කරන බවට ආණ්ඩුවට චෝදනා කරන පිරිස එක් අවස්ථාවකදි හො තම පෞද්ගලික වියදමින් බෞද්ධාගම වෙනුවෙන් යම් දෙයක් සිදු කර ඇත්නම් එය පවසන ලෙස අමාත්‍යවරයා එහිදි අභියෝගයක් එල්ල කළේය.", "URL": "https://sinhala.adaderana.lk/news.php?nid=93813", "Category": null, "Parent URL": null}