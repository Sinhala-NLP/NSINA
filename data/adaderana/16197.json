{"Source": "Adaderana", "Timestamp": "May 19, 2011 03:27 pm", "Headline": "විදෙස් රටවල බොදු වෙහෙර විහාර ස්ථාපිත කිරීම ඇරඹෙයි", "News Content": "2600 වැනි ශ‍්‍රී සම්බුද්ධත්ව ජයන්තියට සමගාමීව විදේශයන්හි බෞද්ධ වෙහෙර විහාර ස්ථාපිත කිරීම ආරම්භ කර තිබේ. ඒ අනුව පිලිපීනයේ මැනිලා නුවරදී ත්‍රෛනිකායික මහා සංඝරත්නයේ ප‍්‍රධානත්වයෙන් අග‍්‍රාමාත්‍ය දී.මු ජයරත්න මහතා විසින් විස්ඩම් පාර්ක් හී ජාත්‍යන්ර බෞද්ධ මධ්‍යස්ථානය ඉදිකිරීම් කටයුතු ආරම්භ කර ඇති බව වාර්තා වේ. අනුරාධපුර ජය ශ‍්‍රී මහා බෝධියේ අංකුරයක් පිලිපීනයට වැඩමකරවා යෝජිත බෞද්ධ මධ්‍යස්ථාන පරිශ‍්‍රයේ රෝපණය කිරීමද සිදුකර තිබේ. බුද්ධ ජයන්ති වසර තුළ ලෝකයේ බෞද්ධ වෙහෙර විහාරස්ථාන නොමැති රාජ්‍යයන් 30 ක පමණ නව වෙහෙර විහාරස්ථාන ඉදිකරන බව එම අවස්ථාවට එක්වෙමින් අග‍්‍රාමාත්‍ය දී.මු ජයරත්න මහතා ප‍්‍රකාශ කළේය. ඒ අනුව ඉදිරියේදී රුසියාව, නොර්වේ ඉන්දුනීසියාව සහ අයිස්ලන්තය යන රාජ්‍යයන් තුළ කඩිනමින් වෙහෙර විහාරස්ථාන ස්ථාපිත කරන බව අග‍්‍රාමාත්‍ය දී.මු ජයරත්න මහතා සඳහන් කළේය.", "URL": "https://sinhala.adaderana.lk/news.php?nid=16197", "Category": null, "Parent URL": null}