{"Source": "Adaderana", "Timestamp": "March 4, 2018 03:29 pm", "Headline": "  2017 වසරේ දී මත්ස්‍ය අපනයනයෙන් කෝටි 2868ක ආදායමක්", "News Content": "2017 වසරේ දී මත්ස්‍ය අපනයනයෙන් රුපියල් කෝටි 2868ක ආදායමක් උපයා ගැනීමට හැකි වී ඇති බව ධීවර හා ජලජ සම්පත් සංවර්ධන අමාත්‍යංශය පවසයි. විසිතුරු මසුන් අපනයනයෙන් රුපියල් කෝටි 167ක මුදලක් උපයා ඇති අතර මුහුදු ආහාර අපනයනය තුළින් ද විශාල විදෙස් විනිමය ප්‍රමාණයක් ඉපැයීමට හැකි වී ඇති බව එම අමාත්‍යංශය පවසයි. ධීවර අමාත්‍ය මහින්ද අමරවීර මහතාගේ සහභාගීත්වයෙන් මුහුදු ආහාර අපනයනකරුවන් සමඟ පසුගියදා පැවති සාකච්ඡාවකදී මෙම තොරතුරු අනාවරණය වී තිබේ. මත්ස්‍ය අපනයනකරුවන් දිරිගැන්වීම සඳහා ඔවුන්ට තවදුරටත් අවශ්‍ය පහසුකම් සැපයීමට රජය කටයුතු කරන බව අමාත්‍යවරයා එහිදී සඳහන් කර ඇත.", "URL": "https://sinhala.adaderana.lk/news.php?nid=85163", "Category": null, "Parent URL": null}