{"Source": "Adaderana", "Timestamp": "May 19, 2013 12:14 pm", "Headline": "සංචාරකයින්ට සැප වැඩි කරයි", "News Content": "මෙරට වන උද්‍යාන තුළ සංචාරකයින් සඳහා පවතින පහසුකම් ඉහළ නැංවීම සඳහා නව වැඩපිළිවෙළක් ක්‍රියාත්මක කිරීමට වන ජීවි දෙපාර්තමේන්තුව තීරණය කර තිබේ. දේශීය හා විදේශීය සංචාරකයින්ගේ අවශ්‍යතා වෙනුවෙන් වන උද්‍යානවල යටිතල පහසුකම් ඉහළ නැංවීමට තීරණය කර ඇති බව වනජීවි අධ්‍යක්ෂ ජනරාල් එච්.ඩි.රත්නායක මහතා සඳහන් කළේය ඒ යටතේ වනෝද්‍යාන පිවිසුම් මාර්ග ආශ්‍රිතව විශේෂ තොරතුරු මධ්‍යස්ථාන සහ ආපනශාලා ඉදිකිරීමට කටයුතු යොදා ඇත. ඊට අමතරව වනෝද්‍යාන පිළිබඳව සංචාරකයින් දැනුවත් කිරීම සඳහා ප්‍රවර්ධන වැඩසටහන් ද ක්‍රියාත්මක කිරීමට සැලසුම් කර ඇති බව වනජීවි දෙපාර්තමේන්තුව සඳහන් කළේය. මේ වසරේ පළමු කාර්තුව තුළ පමණක් වනෝද්‍යානවලින් රුපියල් මිලියන 250ක ආදායමක් ද හිමිවී තිබේ. එය පසුගිය වසරට සාපේක්ෂව විශාල වැඩිවීමක් බව වන ජීවි දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=34212", "Category": null, "Parent URL": null}