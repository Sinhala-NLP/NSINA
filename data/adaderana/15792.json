{"Source": "Adaderana", "Timestamp": "April 30, 2011 10:30 am", "Headline": "මහමෙවුනාව සංවර්ධනයේ ඇතැම් කටයුතු ප්‍රමිතීන්ට පටහැනියි", "News Content": "අනුරාධපුර ඓතිහාසික මහමෙවුනා උයන සංවර්ධන ව්‍යාපෘතිය යටතේ සිදුකෙරෙන ඇතැම් කටයුතු පුරා විද්‍යාත්මක ප්‍රමිතීන්ට පටහැනිව සිදුවන බව අනුරාධපුර මහවිහාර ව්‍යාපෘතියේ පුරාවිද්‍යා අධ්‍යක්ෂ මහාචාර්ය ටි.ජි.කුලතුංග මහතා පවසයි. පුරාවිද්‍යා භූමියක ගස් කැපීමේ දී හා ගැලවීමේ දී අනුගමනය කළ යුතු ක්‍රියාපිළිවෙතට අනුකූල නොවන අයුරින් එම කටයුතු සිදුවන බව ඔහු පෙන්වා දෙයි. පුරාවිද්‍යා භූමියක ගිනිතැබීම් සිදුනොකළ යුතු වුවත් මහමෙවුනා උයන ‍එළිපෙහෙලි කිරීමේ කටයුතුවල නිරත වන්නන් කපන ලද ගස් තැන් තැන්වල ගොඩගසා ගිනිතබන බව මහාචාර්යවරයා සඳහන් කරයි. එය පුරාවිද්‍යා සාධක වලට හානි සිදුවන ආකාරයෙන් සිදුවන බව මහාචාර්ය කුලතුංග මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15792", "Category": null, "Parent URL": null}