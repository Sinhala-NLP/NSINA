{"Source": "Adaderana", "Timestamp": "October 31, 2014 09:49 am", "Headline": "රත්තරන් රටින් පිට නොයයි", "News Content": "නීති විරෝධී ලෙස ගුවන් මගින් රත්‍රං තොගයක් රැගෙන යාමට උත්සාහ කළ පුද්ගලයින් දෙදෙනෙකු අත්අඩංගුවට ගෙන තිබේ. අද අළුයම 1.25ට පමණ ශ්‍රී ලංකන් එයාර් යූ. එල් 173 දරන ගුවන් යානයෙන් ඉන්දියාවේ බැංගලෝර් බලා පිටත්වීමට සූදානම්ව සිටියදී ඔවුන් ගුවන් තොටුපළ රේගුව විසින් අත්අඩංගුවට ගෙන ඇත. ඔවුන් සතුව තිබී රත්‍රං කැබලි 04ක් සොයාගෙන ඇති අතර එම රත්‍රං කලිසම් පටියෙහි සඟවාගෙන යාමට උත්සහ දරා තිබේ. අදාළ රත්‍රං කැබලි ග්‍රෑම් 528ක බරකින් යුක්ත වන අතර ඒවායෙහි මුළු වටිනාකම රුපියල් 26 ලක්ෂ 37, 000ක් පමණ වන බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. රේගුව වැඩිදුර පරීක්ෂණ කරයි.", "URL": "https://sinhala.adaderana.lk/news.php?nid=47080", "Category": null, "Parent URL": null}