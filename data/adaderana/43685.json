{"Source": "Adaderana", "Timestamp": "June 3, 2014 09:15 am", "Headline": "කුවේට් නියෝජ්‍ය කථානායක ලංකාවට පැමිණෙයි ", "News Content": "කුවේට්හි නියෝජ්‍ය කථානායක මුබාරක් අල් කුරයිනිජ් මහතා ප්‍රමුඛ දූත පිරිසක් දිවයිනට පැමිණ තිබේ. නියෝජ්‍ය කථානායක චන්දිම වීරක්කොඩි මහතාගේ ආරාධනයකට අනුව ඊයේ(02) පස්වරුවේ මෙම දූත පිරිස දිවයිනට පැමිණි බව විදේශ කටයුතු අමාත්‍යාංශය සඳහන් කළේය. දිවයිනට පැමිණි කුවේට් දූත පිරිස හෙට(04) දිනය දක්වා දිවයිනේ රැඳී සිටීමට නියමිත අතර අද දිනයේ ඔවුන් පාර්ලිමේන්තු සංකීර්ණයේ නිරීක්ෂණ චාරිකාවක නිරත වීමට නියමිතය. මෙම දූත පිරිස විදේශ කටයුතු අමාත්‍ය මහාචාර් ජී.එල්.පීරිස්, විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා ඇතුළු මැති ඇමතිවරුන් රැසක් සමඟ සාකච්ඡා කිරීමට නියමිත බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=43685", "Category": null, "Parent URL": null}