{"Source": "Adaderana", "Timestamp": "September 21, 2011 05:07 pm", "Headline": "හරිත පක්ෂයෙන් හරිත පක්ෂයට පිළිතුරු", "News Content": "මෙරට පැවති යුදමය වාතාවරණය සම්බන්ධයෙන් ඔස්ට්‍රේලියානු හරිත පක්ෂය දැනුවත් කිරීම සඳහා ශ්‍රී ලංකා හරිත පක්ෂය සූදානම් වෙයි. මානුෂීය මෙහෙයුමේ අවසන් අදියරේ සිදුවූ බව කියන යුද අපරාධ හේතුවෙන් පොදුරාජ්‍ය මණ්ඩලීය සැසිවාරය සඳහා ශ්‍රී ලංකාව සහභාගී කරගැනීමෙන් වැළකිය යුතු බවට ඔස්ට්‍රේලියානු හරිත පක්ෂය එරට පාර්ලිමේන්තුවට යෝජනාවක් ඉදිරිපත් කර තිබුණි. ඊට පිළිතුරු ලෙස ශ්‍රී ලංකා හරිත පක්ෂය ලිපියක් යොමු කරමින් සඳහන් කර ඇත්තේ අදාළ යෝජනාව පිළිබඳ කණගාටුවට පත්වන බවයි. ශ්‍රී ලංකාවට එරෙහිව කටයුතු කරමින් සිටින්නේ මානුෂීය මෙහෙයුමේ අවසන් අදියරේ ‍එල්.ටී.ටී.ඊ නායකයින් බේරාගැනීමට උත්සාහ කළ අධිරාජ්‍යවාදී රටවල් බව ශ්‍රී ලංකා හරිත පක්ෂය එම ලිපියෙන් පෙන්වා දී තිබේ.", "URL": "https://sinhala.adaderana.lk/news.php?nid=18877", "Category": null, "Parent URL": null}