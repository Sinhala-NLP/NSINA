{"Source": "Adaderana", "Timestamp": "April 17, 2012 01:45 pm", "Headline": "AMW විශිෂ්ටතම ටයර් අලෙවි නියෝජිත සම්මාන පුදයි", "News Content": "ඡායාරූප සටහන- ඇසෝසියේටඞ් මෝටර්වේස් සමාගමේ (AMW) ටයර් නැවත පිරවීමේ අංශයේ අලෙවි නියෝජිත සම්මාන උළෙලේ, විශිෂ්ටත්ව සම්මාන හිමි වූවෝ. වමේ සිට දකුණට- ඇසෝසියේටඞ් මෝටර්වේස් සමාගමේ සභාපති, තිලක් ද සොයිසා මහතා, ගාමිණි ලොකුබාලසූරිය මහතා (ගම්පහ අලෙවි නියෝජිත), කිත්සිරි බණ්ඩාර මහතා (සුපිරි ටයර් හවුස් -මහනුවර), නිව්ටන් පීරිස් මහතා (M.J.R පීරිස් සහ පුත‍්‍රයෝ-මහනුවර), ඇසෝසියේටඞ් මෝටර්වේස් සමාගමේ අධ්‍යක්ෂ- නිෂ්පාදන, පුෂ්පික ජනධීර මහතා හා ඇසෝසියේටඞ් මෝටර්වේස් සමාගමේ නියෝජ්‍ය සාමාන්‍යාධීකාරී- අලෙවි, සෙනරත් ලෙනදොර මහතා ශී‍්‍ර ලංකාවේ ප‍්‍රමුඛතම සමාගමක් වන ඇසෝසියේටඞ් මෝටර්වේස් සමාගමේ(AMW)ටයර් නැවත පිරවීමේ අංශයේ අලෙවි නියෝජිතයන් ඇගයීමේ සම්මාන ප‍්‍රදානෝත්සවය එම සමාගමේ සභාපති, තිලක් ද සොයිසා මහතාගේ ප‍්‍රධානත්වයෙන් කණ්ඩලම හෝටලයේ දී අති උත්කර්ෂවත් අන්දමින් පසුගියදා පැවැත්වුණි. Top 25 Dealer -s Convention නමින් පැවැත්වුණු මෙම අලෙවි නියෝජිත සම්මාන ප‍්‍රදානෝත්සවයට දිවයින පුරා විසිරී සිටින ඇසෝසියේටඞ් මෝටර්වේස් සමාගමේ ටයර් නැවත පිරවීමේ අංශයේ අලෙවි නියෝජිතයන් 700ක් අතුරෙන් වැඩිම අලෙවියක් පෙන්නුම් කළ අලෙවි නියෝජිතයන් 25කට ඔවුන්ගේ පවුලේ සාමාජිකයන් සමග සහභාගීවීමේ අවස්ථාව උදාවිය. \"මැරතන්\" වෙළඳනාමය යටතේ නැවත පිර වූ ටයර් නිපදවන ඇසෝසියේටඞ් මෝටර්වේස් සමාගම,ඕනෑම රිම් ප‍්‍රමාණයක ටයර් නැවත පිරවීමේ හැකියාව හා පාරම්පරික, Vacu-Lug හා Die-hard යන ක‍්‍රමවේද මගින් ටයර් නැවත පිරවීමේ හැකියාව හිමි ශී‍්‍ර ලංකාවේ එකම සමාගම ද වේ. වෙනස් මුහුණුවරකින් සංවිධානය කළ මෙවර කණ්ඩලම හෝටලයේ පැවැති ඇසෝසියේටඞ් මෝටර්වේස් සමාගමේ ටයර් අලෙවි නියෝජිතයන් ඇගයීමේ සම්මාන ප‍්‍රදානෝත්සවය සැමට සහභාගී විය හැකි විනෝදාත්මක වැඩසටහන් රැසකින් සමන්විත ටයර් අලෙවි නියෝජිතයන්ගේ පවුල්වල සුහද හමුවක් ලෙසින් දෙදිනක් පුරා පැවැත්වුණි. මෙම ටයර් අලෙවි නියෝජිතයන්ගේ සම්මාන උළෙලට ප‍්‍රධාන ආරාධිත අමුත්තා ලෙසින් සහභාගී වූ ඇසෝසියේටඞ් මෝටර්වේස් සමාගමේ සභාපති, තිලක් ද සොයිසා මහතා පැවසුවේ,\"පසුගිය වසර කිහිපයේ දී අප සමාගම ලද සුවිශේෂී සාර්ථකත්වය පසුපසින් අප ට දැඩි ශක්තියක් වෙමින් සිටියේ අපේ අලෙවි නියෝජිත මහත්වරුන්. ඒ නිසා වසරක ට වරක්වත් මේ ලෙසින් සුහදව හමු වී අපේ ලෙන්ගතුකම් වර්ධනය කරගැනීමට ලැබීමත් මට බොහෝ සතුටක්. මෙය අලෙවි නියෝජිත මහත්වරුන්ගේ පවුලේ සාමාජිකයන් සමග එක්ව පවුලේ හමුවක් ලෙසින් දින දෙකක් සතුටෙන් කල් ගෙවීමට ලැබීමත් මෙරට අලෙවි නියෝජිතයන් අතර දැඩි සුහදතාවක් හා බැදීමක් ඇතිවීමක් ලෙසිනුයි මා දකින්නේ.\" යන්න ය. වසර 2011 වෙනුවෙන් පැවති මෙම ඇසෝසියේටඞ් මෝටර්වේස් සමාගමේ ටයර් අලෙවි නියෝජිතයන් ඇගයීමේ සම්මාන ප‍්‍රදානෝත්සවයේදී, වසරේ විශිෂ්ටතම අලෙවි නියෝජිත සම්මානයෙන් පිදුම් ලැබුවේ, ගාමිණි ලොකුබාලසූරිය මහතා (ගම්පහ අලෙවි නියෝජිත)ය. පිළිවෙලින් දෙවන හා තෙවන විශිෂ්ට අලෙවි නියෝජිත සම්මානයන් හිමි වූයේ, කිත්සිරි බණ්ඩාර මහතා (සුපිරි ටයර් හවුස් -මහනුවර) හා නිව්ටන් පීරිස් මහතා (M.J.R පීරිස් සහ පුත‍්‍රයෝ-මහනුවර) වන අතර, ඔවුන් ට වටිනා ත්‍යාග, සම්මාන හා සහතික පිරි නැමුණි. ඇසෝසියේටඞ් මෝටර්වේස් සමාගමේ අලෙවි නියෝජිත සම්මාන උළෙළට සහභාගී වූ එම සමාගමේ අධ්‍යක්ෂ/නිෂ්පාදන පුෂ්පික ජනධීර මහතා පැවසුවේ,\"පසුගිය දෙවසරක කාලය තුළදී අපේ පෙරසවි ටයර් අංශය 25%ට වැඩි වාර්ෂික වර්ධනයක් හිමිකර ගැනීමට සමත්වීම විශේෂත්වයක්. එම සාර්ථකත්වයට අලෙවි නියෝජිතයන් දැක් වූ කැපවීම, උනන්දුව හා සහයෝගය ප‍්‍රබල දායකත්වයක්. ඒ නිසායි අප මෙවර අලෙවි නියෝජිත හමුව පවුලේ හමුවීමක් තරමින් ලෙන්ගතුකමින් පිරි දෙදිනක් බවට පත් කළේ. එමෙන්ම ඉදිරි කාලයේදී සිදුවීම ට නියමිත සමාගමේ පුලූල්කිරීම් තුළින් වැඩි නියෝජිතයන් පිරිසක් මෙම පවුලේ හමුවට එක්කර ගැනීමටත් අප අදහස් කරනවා. සමාගමේ එම පුලූල්කිරීම් අතර, ශී‍්‍ර ලංකාවේ සෑම ප‍්‍රදේශයකටම පෙරසවි ටයර් සැපයීම කාර්යක්ෂමව සිදුකිරීමට තවත් කර්මාන්තශාලාවක් එක්වීමක් ද සිදුවෙනවා.\" යන්නය. කළුතර හා අනුරාධපුරයේ පිහිටි ටයර් නැවත පිරවීමේ දැවැන්ත කර්මාන්තශාලා දෙකක් හිමි ඇසෝසියේටඞ් මෝටර්වේස් සමාගම, තත්ත්ව කළමනාකාරීත්වය වෙනුවෙන් පිරි නැමෙන, ISO 9001:2008 හා පාරිසරික කළමනාකරණය වෙනුවෙන් පිරිනැමෙන ISO 14001:2004 යන ප‍්‍රමිති සහතික හිමි සමාගමකි. එමෙන්ම වසර 65ක ව්‍යාපාරික පළපුරුද්දක් හිමි ඇසෝසියේටඞ් මෝටර්වේස් සමාගම ශී‍්‍රමත් සිරිල් ද සොයිසා මහතා විසින් අරඹන ලද්දක්වන අතර, එම සමාගමේ පළමු ව්‍යාපාරය වූයේ ද ටයර් නැවත පිරවීම ය.", "URL": "https://sinhala.adaderana.lk/news.php?nid=23577", "Category": null, "Parent URL": null}