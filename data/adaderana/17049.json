{"Source": "Adaderana", "Timestamp": "June 28, 2011 09:04 am", "Headline": "ශ්‍රී ලංකා -එංගලන්ත එක්දින තරගාවලිය අද ඇරඹෙයි", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන තරග 5 කින් සමන්විත එක්දින තරගාවලියේ පළමු තරගය අද(28) ආරම්භ වේ. එංගලන්තයේ ඕවල් ක්‍රීඩාංගනයේ පැවැත්වෙන මෙම තරගය ශ්‍රී ලංකා වේලාවෙන් පස්වරු 5 .30ට ආරම්භ වීමට නියමිතය. අද තරගයේ එංගලන්ත කණ්ඩායමේ නායකත්වය ඇලස්ටෙයාර් කුක්ට හිමි වී තිබේ. ඒ එංගලන්ත කණ්ඩායමේ නායක ඇන්ඩෲ ස්ට්‍රොව්ස් ආබාධයකට ලක් වීම හේතුවෙනි. ආබාධයකට ලක්ව සිටි ශ්‍රී ලංකා කණ්ඩායමේ නායක තිලකරත්න ඩිල්ෂාන් මේ වන විට සුව වී ඇති බැවින් අද ඔහු විසින් කණ්ඩායම මෙහෙයවනු ඇත. ශ්‍රී ලංකා කණ්ඩායමේ සුපිරි ආරම්භක පිතිකරු සනත් ජයසූරිය එංගලන්තය සමඟ අද පැවැත්වෙන තරගය සඳහා සහභාගී වන අතර ඔහු එම තරගයෙන් අනතුරුව ජාත්‍යන්තර ක්‍රිකට් ක්‍රීඩාවෙන් සමුගැනීමට ද නියමිතය.", "URL": "https://sinhala.adaderana.lk/news.php?nid=17049", "Category": null, "Parent URL": null}