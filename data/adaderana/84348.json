{"Source": "Adaderana", "Timestamp": "February 15, 2018 09:49 am", "Headline": "පළාත් කිහිපයකට අද සවස වැසි ", "News Content": "දිවයින්නේ උතුරු, උතුරුමැද, නැගෙනහිර, මධ්‍යම සහ ඌව පලාත්වල අද(15) පස්වරු 2න් පසුව වැසි වාර කිහිපයක් ඇති බව කාලගුණ විද්‍යා දෙපාර්තමේන්තුව පවසයි. ගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ද ඇති විය හැකියි. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙයි. මේ අතර උතුරු, උතුරුමැද, මධ්‍යම සහ දකුණු පළාත්වල ද අද දිනයේදී තරමක තද සුළං ද බලාපොරොත්තු වන බව කාලගුණ විද්‍යා දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=84348", "Category": null, "Parent URL": null}