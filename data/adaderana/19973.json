{"Source": "Adaderana", "Timestamp": "November 13, 2011 09:41 am", "Headline": "නිධන් හාරමින් සිටි පුද්ගලයන් පිරිසක් අත්අඩංගුවේ", "News Content": "අම්පාර , නවගම්පුර ප්‍රදේ‍ශයේ නිධන් හාරමින් සිටි පුද්ගලයන් පිරිසක් අත්අඩංගුවට ගෙන තිබේ. ඊයේ පස්වරුවේ ලද තොරතුරක් මත වැටලීම සිදුකර ඇති අතර සැකකරුවන් නව දෙනෙකු අත් අඩංගුවට ගත් බව පොලිසිය පවසයි. නිධන් හැරීම සඳහා යොදා ගන්නා උපකරණ කිහිපයක් සහ පූජා භාණ්ඩ කිහිපයක් ද අම්පාර පොලිස් භාරයට ගෙන තිබේ. සැකකරුවන් අම්පාර , හිඟුරාන , උහන , විලච්චිය , කළුතර සහ හොරණ යන ප්‍රදේශවල පදිංචිකරුවන් බවට අනාවරණය වී තිබේ.", "URL": "https://sinhala.adaderana.lk/news.php?nid=19973", "Category": null, "Parent URL": null}