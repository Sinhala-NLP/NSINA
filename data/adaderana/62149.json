{"Source": "Adaderana", "Timestamp": "July 17, 2016 11:51 am", "Headline": " ප්‍රංශය ආරක්ෂාව තර කෙරෙයි", "News Content": "ප්‍රංශයේ ආරක්ෂාව ඉහළ නැංවීම සඳහා විශේෂ අවස්ථාවන්හිදී යොදවන පොලිස් නිලධාරීන් 12000ක් පමණ කැඳවා තිබේ. පසුගිය බ්‍රහස්පතින්දා නීස් නගරයට එල්ල වූ ප්‍රහාරයෙන් පුද්ගලයන් 84 දෙනෙකු මියයාමෙන් පසු එම තීරණය ගෙන ඇති බව වාර්තා වෙයි.ප්‍රංශ අභ්‍යන්තර කටයුතු අමාත්‍ය බර්නාඩ් කැසිනෙව් ප්‍රකාශ කර ඇත්තේ එරට දේශ සීමා ආරක්ෂක කටයුතු තර කිරීමට අමතර ආරක්ෂක අංශ යොදා ගන්නා බවයි.ලොරි රථය පදවාගෙන පැමිණි රියදුරු පොලිස් වෙඩි පහරින් මියගිය අතර සිද්ධිය සම්බන්ධයෙන් එම රියදුරුගේ පෙර බිරිඳ ඇතුළු සැකකරුවන් පස් දෙනෙකු ආරක්ෂක අංශ අත්අඩංගුවට පත්ව තිබේ.නිදහස් දිනය සැමරීම වෙනුවෙන් පැවති උත්සව අවස්ථාවකදී රැස්ව සිටි පිරිස වෙත ලොරි රථයක් ධාවනය කරවීමට සැළැස්වීමෙන් පුද්ගල ඝාතන සිදුකර තිබුණි.", "URL": "https://sinhala.adaderana.lk/news.php?nid=62149", "Category": null, "Parent URL": null}