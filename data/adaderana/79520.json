{"Source": "Adaderana", "Timestamp": "November 5, 2017 09:12 am", "Headline": "තෙල් අර්බුදයේ වගකීම රජය බාර ගන්න ඕනි", "News Content": "රට තුළ තෙල් අර්බුදයක් නිර්මාණය වීමේ වගකීම රජය බාරගත යුතු බව ඛනිජ තෙල් පොදු සේවක සංගමයේ ලේකම් ඩි.ඒ.රාජකරුණා මහතා පවසයි. රට තුළ තෙල් සංචිත පවත්වාගෙන යාමට ප්‍රමාණවත් ගබඩා පහසුකම් ලබා නොගැනීමට අයි.ඕ.සී. සමාගමේ බලපෑම මත රජය පියවර ගෙන තිබු බව ඔහු පෙන්වා දෙයි. ත්‍රිකුණාමලයේ පවතින තෙල් ටැංකි ලබාගැනීමට කැබිනට් අනුමැතිය හිමිව තිබියදීත් අග්‍රාමාත්‍යවරයා එය අහෝසි කළ බව ඩි.ඒ.රාජකරුණා මහතා ප්‍රකාශ කළේය. මේ අතර තෙවන දිනටත් ජනතාව පෙට්‍රල් ලබාගත නොහැකිව සිටින බව වාර්තා වෙයි. ඊයේ දිනයේදී ද ඉන්ධන පිරවුම්හල් ආශ්‍රිතව දිගු පෝලිම් දක්නට ලැබුණි. ඛනිජ තෙල් වෘත්තීය සමිති පෙන්වා දෙන්නේ අයි.ඕ.සි.සමාගම මෙරටට ගෙන්වූ ප්‍රමිතියෙන් තොර ඉන්ධන නැවක් ප්‍රතික්ෂේප කිරීමේ ප්‍රතිඵලයක් ලෙස රට තුළ ඉන්ධන හිගයක් මැවීමට ඔවුන් කටයුතු කර ඇති බවයි.", "URL": "https://sinhala.adaderana.lk/news.php?nid=79520", "Category": null, "Parent URL": null}