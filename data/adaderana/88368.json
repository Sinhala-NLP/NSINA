{"Source": "Adaderana", "Timestamp": "May 2, 2018 06:52 am", "Headline": "රාජ්‍ය සහ නියෝජ්‍ය අමාත්‍යවරුන් අද දිවුරුම් දෙයි", "News Content": "නව රාජ්‍ය සහ නියෝජ්‍ය අමාත්‍යවරුන් අද(02) දිනයේ දිවුරුම් දීමට නියමිතව තිබේ. අද පෙරවරු 10.30 ට ජනාධිපති කාර්යාලයේදී එම පිරිස දිවුරුම් දීමට නියමිත බව ජනාධිපති මාධ්‍ය අංශය සඳහන් කළේය. මේ සඳහා ආණ්ඩු පක්ෂ සියළු මැති ඇමතිවරුන්ට ජනාධිපති කාර්යාලය වෙත පැමිණෙන ලෙස දන්වා ඇති බවද ජනාධිපති මාධ්‍ය අංශය වැඩිදුරටත් පැවසීය. නව කැබිනට් අමාත්‍යවරු 18 දෙනෙකු ඊයේ(01) පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ දිවුරුම් දුන්නි. දිවුරුම් දුන් අමාත්‍යවරු 18 දෙනාට අමතරව සෙසු කැබිනට් අමාත්‍ය ධුර එලෙසම ක්‍රියාත්මක බව ද ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=88368", "Category": null, "Parent URL": null}