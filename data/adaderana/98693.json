{"Source": "Adaderana", "Timestamp": "November 4, 2018 05:35 pm", "Headline": "පාඨලී රැකපු පුටුව දිනේෂ්ට යයි", "News Content": "පසුගිය 26 දා නව අග්‍රාමත්‍ය වරයෙකු පත්වීමත් සමඟ පැවති ආණ්ඩුවේ කැබිනට් මණ්ඩලය විසිර ගියත් හිටපු අමාත්‍ය පාඨලී චම්පික රණවක මහතා තමන් තවමත් මහානගර හා බස්නාහිර සංවර්ධන අමාත්‍යවරයා ලෙස පවසමින් එම අමාත්‍යංශයේ රාජකාරි සිදු කරන අයුරු එතුමාගේ නිල ‍ෆේස්බුක් ගිණුමේ සටහන් තිබුණේය. පසුගි දින කිහිපය තුළ විවිධ අමාත්‍යාංශ සඳහා ඇමතිවරුව් දිවුරුම් දුන්නද මහානගර හා බස්නාහිර සංවර්ධන අමාත්‍යාංශය සඳහා නව අමාත්‍යවරයෙකු දිවුරුම් දුන්නේ අදයි (04). වත්මන් ආණ්ඩුවේ මහානගර හා බස්නාහිර සංවර්ධන අමාත්‍යවරයා ලෙස අද දින දිවුරුම් දෙනු ලැබුවේ මහජන එත්සත් පෙරමුණේ නායක දිනේෂ් ගුණවර්ධන මහතායි.", "URL": "https://sinhala.adaderana.lk/news.php?nid=98693", "Category": null, "Parent URL": null}