{"Source": "Adaderana", "Timestamp": "March 6, 2014 09:12 am", "Headline": "තවත් 15ක් දැලේ ", "News Content": "නීති විරෝධි ලෙස මෙරට මුහුදු සීමාවට ඇතුළු වු ඉන්දීය ධීවරයින් 15දෙනෙකු අත්අඩංගුවට ගෙන තිබේ. තම්මැන්නා නාවික හමුදා කඳවුරේ නිලධාරින් කණ්ඩායමක් විසින් යාත්‍රා 3කින් පැමිණ සිටි මෙම ධීවරයින් පිරිස අත්අඩංගුවට ගෙන තලෙයිමන්නාරම පොලිසිය වෙත බාර දී ඇති බව සඳහන් වෙයි. අත්අඩංගුවට ගත් ඉන්දීය ධිවරයින් අද(06) දින මන්නාරම මහේස්ත්‍රාත් අධිකරණය වෙත ඉදිරිපත් කිරිමට නියමිතය. මේ අතර ශ්‍රි ලංකා අත්අඩංගුවේ සිටින ඉන්දීය ධීවරයින් නිදහස් කරගැනිමට පියවර ගන්නා ලෙස තමිල්නාඩු ප්‍රධාන අමාත්‍ය ජයලලිතා ජයරාම් ඉන්දීය අග්‍රාමාත්‍යරයාගෙන් ඉල්ලීමක් කර තිබේ. ඉන්දීය මාධ්‍ය වාර්තා කරන්නේ තමිල්නාඩු ප්‍රධාන අමාතයවරිය ඊයේ(05) දිනයේ ලිපියක් යොමු කරමින් අදාළ ඉල්ලීම සිදු කර ඇති බවයි. ඉන්දු ලංකා ධීවර නියෝජිතයින්ගේ මීළග සාකච්ඡාවට පෙර ශ්‍රි ලංකා අත්අඩංගුවේ සිටින සියලු ඉන්දීය ධීවරයින් නිදහස් කර යුතු බවයි ඇය පෙන්වා දෙයි. පසුගිය සදුදා දිනයේ දි ද නාවික හමුදාව විසින් ඉන්දීය ධිවරයින් 32දෙදෙනෙකු අත්අඩංගුවට ගෙන ඇති බව ඇය පවසයි. අදාළ ධිවරයින් අත්අඩංගුවට ගෙන ඇත්තේ ඉන්දීය මුහුදු සීමාවේදි බව ඇය චෝදනා කරයි. අත්අඩංගුවේ සිටින ඉන්දීය ධීවරයින් නිදහස් කරගැනීමට කඩිනම් මැදිහත්විමක් ඉන්දීය රජය සිදුකළ යුතු බව තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාට යොමු කළ ලිපියේ වැඩිදුරටත් සඳහන්වෙයි.", "URL": "https://sinhala.adaderana.lk/news.php?nid=41574", "Category": null, "Parent URL": null}