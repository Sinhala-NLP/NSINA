{"Source": "Adaderana", "Timestamp": "March 3, 2013 05:00 pm", "Headline": "සාකච්ඡාව ඵලදරයි", "News Content": "රජයේ වෛද්‍ය නිලධාරීන්ගේ සංගමයේ කොළඹ ජාතික රෝහල් ශාඛාව විසුරුවා හැරීමේ තීරණයට මධ්‍යම කාරක සභාවේ අනුමැතිය හිමිවී තිබේ. අද (03) උදෑසන රැස්වූ මධ්‍යම කාරක සභාව මෙම තීරණයට එළඹි බව එම සංගමයේ සහකාර මාධ්‍ය ප්‍රකාශක වෛද්‍ය නලින් ආරියරත්න මහතා ප්‍රකාශ කළේය. රජයේ වෛද්‍ය නිලධාරීන්ගේ සංගමයේ කොළඹ ජාතික රෝහල් ශාඛාව පසුගියදා වැඩ වර්ජනය නිරත විය. වැඩවර්ජනය මව් සංගමයේ අනුමැතියකින් තොරව ක්‍රියාත්මක කර ඇති බැවින් එම ශාඛාව විසුරුවා හැරීමට රජයේ වෛද්‍ය නිලධාරීන්ගේ සංගමය පියවර ගත්තේය. කෙසේ වෙතත් එම විසුරුවා හැරීම නීත්‍යානුකූල නොවන බව රජයේ වෛද්‍ය නිලධාරීන්ගේ සංගමයේ ජාතික රෝහලේ ශාඛාවේ ප්‍රකාශකයෙකු සඳහන් කළේය. අදාළ තීරණය පිළිබඳව සාකච්ඡා කීරීම සඳහා රජයේ වෛද්‍ය නිලධාරීන්ගේ සංගමයේ මධ්‍යම කාරක සභාව අද රැස්වූ අතර එහිදී එම තීරණයට අනුමැතිය හිමිවී තිබේ.", "URL": "https://sinhala.adaderana.lk/news.php?nid=32085", "Category": null, "Parent URL": null}