{"Source": "Adaderana", "Timestamp": "June 12, 2019 10:10 pm", "Headline": "අනතුරකින් තරුණ ජීවිතයක් මහ මඟ නවතී", "News Content": "වවුනියාව,කට්පහපුරම් ප්‍රදේශයේදී අද(12) සවස සිදු වු රිය අනතුරකින් තරුණයෙකු ජිවිතක්ෂයට පත්ව ඇති බව වවුනියාව පූවරසන්කුලම පොලීසිය පවසයි. පොලිසිය පැවසූවේ වවුනියාව දෙස සිට පූවරසන්කුලම දක්වා ගමන්ගත් ත්‍රිරෝද රථයක අදාළ දිසාවටම ගමන්ගත් වෑන් රථයක් ගැටීමෙන් මෙම අනතුර සිදුව ඇති බවයි. අනතුරින් ත්‍රිරෝද රථය පෙරළි ත්‍රිරෝද රථයේ ගමන්ගත් වවුනියාව පත්තිනියාර්මහිලන්කුලම ප්‍රදේශයේ පදිංචි 25 හැවිරිදි ශිවපෙරුමාල් ගජෙන්ද්‍රන් නමැති තරුණයෙකු ජිවිතක්ෂයට පත්ව ඇති බවයි. අනතුර සිදුකළ වෑන් රථයේ රියදුරු අත්අඩංගුවට ගෙන ඇති අතර, අනතුරින් ජිවිතක්ෂයට පත්වු තරුණයාගේ මළ සිරුර පශ්චාත් මරණ පරීක්ෂණ වෙනුවෙන් වවුනියාව රෝහල් මෘත ශරීරාගාරයේ තැන්පත් කොට ඇති බව අද දෙරණ වාර්තාකරු පවසයි. අනතුරට පත් වාහන වවුනියාව පූවරසන්කුලම පොලීසිය වෙත රැගෙනවිත් ඇති අතර සිද්ධිය සම්බන්ධයෙන් පූවරසන්කුලම පොලීසිය වැඩිදුර පරීක්ෂණ‍ මෙහෙයවයි.", "URL": "https://sinhala.adaderana.lk/news.php?nid=111848", "Category": null, "Parent URL": null}