{"Source": "Adaderana", "Timestamp": "July 15, 2011 05:00 pm", "Headline": "නව පොලිස්පති, යුද හමුදාපති හමුවෙයි", "News Content": "නව පොලිස්පති එන්.කේ.ඉලංගකෝන් මහතා සහ යුද හමුදාපති ලුතිනන් ජෙනරාල් ජගත් ජයසූරිය මහතා අතර හමුවක් අද(15) පෙරවරුවේ පැවැත්විණි. යුද හමුදා මූලස්ථානයේ දී මෙම හමුව සිදුවු බව යුද හමුදා මාධ්‍ය අංශය සඳහන් කරයි. ඉලංගකෝන් මහතා පොලිස්පති ධුරයට පත්වීමෙන් අනතුරුව සම්ප්‍රදායිකව සිදුකෙරෙන නිල හමුවක් වශයෙන් මෙම හමුව සිදුවූ බව ශ්‍රී ලංකා යුද හමුදාව පවසයි. මෙහිදි පොලිස්පතිවරයා වෙනුවෙන් විශේෂ ආචාර පෙළපාලියක් ද පවත්වා තිබේ.", "URL": "https://sinhala.adaderana.lk/news.php?nid=17420", "Category": null, "Parent URL": null}