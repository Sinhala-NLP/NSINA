{"Source": "Adaderana", "Timestamp": "August 27, 2018 04:07 pm", "Headline": "වෙඩි ප්‍රහාරයකින් තවත් සද්ධන්තයෙක් මරුට", "News Content": "දෙහිඅත්තකන්ඩිය කුඩා ඔයේ මියගොස් සිටි වනඅලියෙක් ප්‍රදේශවාසීන් විසින් සොයාගෙන තිබේ. වන අලියා වෙඩි තැබීමකින් මිය යන්නට ඇති බවටයි වණජීවි නිලධාරීන් සැක පල කරන්නේය. දෙහිඅත්තකන්ඩිය, පරණගම හා බඹරවාන යන ගම් මැදින් ගලා බසින කුඩා ඔයේ මියගොස් සිටියදී මෙම වන අලියා හමු වි තිබුනේ අද උදෑසන ඔය ආසන්නයේ පිහිටි කුඹුරට පැමිණි ගොවියෙකුටයි. මියගොස් සිටි වන අලියා වයස අවුරුදු 25ක් පමණ වන බවයි වණජීවි නිලධාරීන් පැවසුවේය. අඩි 8ක් පමණ උසැති මෙම වන අලියා මීට දිනකට හෝ දින දෙකකට පෙර මිය ගොස් ඇති බවයි අප වාර්තාකරු පැවසුවේය. වන අලියා වෙඩි තැබීමකින් මිය යන්නට ඇති බවටයි වණජීවි නිලධාරීන් සැක පල කරයි. පශ්චාත් මරණ පරික්ෂණය සදහා අම්පාර ප්‍රදේශයේ සිට පශු වෛද්‍ය නිලධාරීන් පැමිණිය යුතු අතර මේ වනතුරුත් ඔවුන් ඒ සදහා නොපැමිණි බවයි හෙනානිගල වණජීවි කාර්යාලයේ නිලධාරීන් ප්‍රකාශ කළේය.", "URL": "https://sinhala.adaderana.lk/news.php?nid=95107", "Category": null, "Parent URL": null}