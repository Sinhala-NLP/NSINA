{"Source": "Adaderana", "Timestamp": "December 13, 2017 12:51 pm", "Headline": "  ඇප තැන්පත් කිරීම අද 12න් අවසන්", "News Content": "පළාත් පාලන ආයතන 93කට අදාළ මැතිවරණයේ ඇප මුදල් තැන්පත් කිරීම අද මධ්‍යහ්න 12න් අවසන් වුණි. ඇප තැන්පත්කිරීම නොවැම්බර් මස 27 වැනිදා ආරම්භ කෙරුණි. එම පළාත් පාලන නාමයෝජනා බාරගැනීම පසුගිය 11 වැනිදා ආරම්භ වූ අතර හෙට මධ්‍යහ්න 12න් අවසන් වීමට නියමිතය. දෙවන අදියර යටතේ පළාත් පාලන ආයතන 248 ක් සඳහා ඇප තැන්පත් කිරීම ලබන 18 වැනිදා ආරම්භ වෙයි. 20 වැනිදා මධ්‍යහ්න 12 න් එම කටයුතු අවසන් වන බව මැතිවරණ මහලේකම් කාර්යාලය සඳහන් කළේය. එම පළාත් පාලන ආයතන 248 සඳහා නාමයෝජනා බාරගැනීම 18 වැනිදා සිට 21 වැනිදා මධ්‍යහ්න 12 දක්වා සිදුකෙරෙයි.", "URL": "https://sinhala.adaderana.lk/news.php?nid=81456", "Category": null, "Parent URL": null}