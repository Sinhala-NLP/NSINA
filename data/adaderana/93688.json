{"Source": "Adaderana", "Timestamp": "August 2, 2018 02:19 pm", "Headline": "භාණ්ඩ සොරකමේ යෙදුන පුද්ගලයින් 3 ක් අත්අඩංගුවට", "News Content": "ව්‍යාපාරික ස්ථානයකින් භාණ්ඩ සොරකම් කළ පුද්ගලයින් තිදෙනෙකු අඟුලාන, මොරටුමුල්ල ප්‍රදේශයේදී අත්අඩංගුවට ගෙන තිබේ. මොරටුව, කුරුස හන්දිය ප්‍රදේශයේ පිහිටි ව්‍යාපාරික ස්ථානයක් බිඳ රුපියල් දොලොස් ලක්ෂ දාහතර දහසක් වටිනා ජංගම දුරකථන හා ලැප්ටොප් පරිගණක සොරකම් කර ඇති බව පොලීසිය පැවසීය. අත්අඩංගුවට ගෙන ඇත්තේ දෙහිවළ, මාතර හා රන්න යන ප්‍රදේශවල පදිංචි 28,29 හා 30 යන වයස් වල පසුවන පුද්ගලයින් බව සඳහන්ය. සැකකරුවන් අද (020 මොරටුව මහේස්ත්‍රාත් අධීකරණයට ඉදිරිපත් කිරීමට නියමිත අතර ගල්කිස්ස පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=93688", "Category": null, "Parent URL": null}