{"Source": "Adaderana", "Timestamp": "February 5, 2019 06:23 am", "Headline": "චාවකච්චේරියෙන් ගංජා කිලෝ 77ක් අල්ලයි", "News Content": "යාපනය, චාවකච්චේරි ප්‍රදේශයේදී කේරළ ගංජා කිලෝ ග්‍රෑම් 77යි ග්‍රෑම් 800ක් සමඟ සැකකරුවන් දෙදෙනෙකු අත්අඩංගුවට ගෙන තිබේ. අදාළ සැකකරුවන් ඊයේ(04) අත්අඩංගුවට ගත් බව යාපනය පොලිස් දිසා විෂ මත්ද්‍රව්‍ය නාශක ඒකකය පවසයි. පොලීසිය පැවසූවේ ලද තොරතුරක් මත සිදුකළ වැටලීමකදී කේරළ ගංජා කිලෝ ග්‍රෑම් 77 ක් සමඟ සැකකරුවන් අත්අඩංගුවට ගත් බවයි. අත්අඩංගුවට ගත් සැකකරුවන් යාපනය අයියකච්චි ප්‍රදේශයේ පදිංචි පිරිසක් වන අතර, සැකකරුවන් චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත බවද පොලීසිය පැවසීය. සිද්ධිය සම්බන්ධයෙන් චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103691", "Category": null, "Parent URL": null}