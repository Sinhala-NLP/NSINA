{"Source": "Adaderana", "Timestamp": "April 30, 2013 10:10 am", "Headline": "යුද්ධයෙන් පසු සියලු ජාතීන් සාමයෙන් ඉන්න එක ගැන සතුටුයි", "News Content": "යුද්ධය අවසන් වීමෙන් පසු ශ්‍රී ලංකාවේ සියලුම ජාතීන් සාමයෙන් සහ සමගියෙන් ජීවත්වීම පිළිබඳ සතුටට පත්වන බව ශ්‍රී ලංකාවේ අමෙරිකානු තානාපතිනි මිචෙල් ජේ සිසන් මහත්මිය පවසයි. සිංහල, දෙමළ වැනි කුමන භාෂාවක් භාවිත කළ ද සියලුම ජනතාව සමගියෙන් සහ සහයෝගයෙන් ජීවත් වනු දැකීම අමෙරිකාවේ අපේක්ෂාව බව ඇය පෙන්වාදෙයි. මඩකළපුව, පුල්ලුමලේ ප්‍රදේශයේ නැවත පදිංචි කළ ජනතාව වෙනුවෙන් රුපියල් කෝටි 5 ක වියදමින් ඉදිකළ පොදු වෙළඳපළ හා බස් නැවතුම්පළ විවෘත කිරීමේ අවස්ථාවට සහභාගී වෙමින් මිචෙල් ජේ සිසන් මහත්මිය මේ අදහස් පළ කළේය.", "URL": "https://sinhala.adaderana.lk/news.php?nid=33697", "Category": null, "Parent URL": null}