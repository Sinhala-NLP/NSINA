{"Source": "Adaderana", "Timestamp": "November 2, 2010 09:11 am", "Headline": "ශ්‍රී ලංකාව හමුවේ ඕස්ට්‍රේලියාවට ඇත්තේ ප්‍රතිරූපය රැක ගැනීමේ ප්‍රයත්නයක්", "News Content": "ශ්‍රී ලංකාව සමග ඉදිරියේ දී පැවැත්වෙන ‍එක්දින ක්‍රිකට් තරග වල දී තම කණ්ඩායමේ ප්‍රතිරූපය ආරක්ෂා කර ගැනීමට කටයුතු කරන බව ඕස්ට්‍රේලියානු කණ්ඩායමේ නායක මයිකල් ක්ලාර්ක් පවසයි. 20 / 20 තරගයට සහභාගී නොවුණු මයිකල් හසී සහ මිචෙල් ජොන්සන් එක්දින තරග 3 සඳහා සහභාගී වීමට නියමිත බව ඔහු පවසයි. ශ්‍රී ලංකාව සමග පැවති 20 / 20 තරගය ඕස්ට්‍රේලියානු කණ්ඩායම කඩුලු 7කින් පරාජය කළ අතර සිය රට තුළ පරාජය වූ පළමු 20 / 20 තරගය ද එය ලෙස වාර්තා වේ. මෙම පරාජයත් සමග ඕස්ට්‍රේලියානු කණ්ඩායම පිට පිටම තරග 5කින් පරාජය වී තිබේ. පුහුණු තරග වලින් සහ 20 / 20 තරගයෙන් ලද ජයග්‍රාහී මානසිකත්වය යටතේ එක්දින තරගාවලිය සඳහා ද ශක්තිමත්ව මුහුණ දෙන බව ශ්‍රී ලංකා කණ්ඩායමේ නායක කුමාර් සංගක්කාර පවසයි. ශ්‍රී ලංකාව අතර පැවැත්වෙන පළමු එක්දින තරගය හෙට දිනයේ ඕස්ට්‍රේලියාවේ මෙල්බර්න් හී දී ආරම්භ වීමට නියමිත අතර දෙවන තරගය එලඹෙන 5 වැන දින සහ තෙවන තරගය එළඹෙන 7 වැනි දින පැවැත්වීමට නියමිතය.", "URL": "https://sinhala.adaderana.lk/news.php?nid=11883", "Category": null, "Parent URL": null}