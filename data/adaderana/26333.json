{"Source": "Adaderana", "Timestamp": "August 5, 2012 11:27 am", "Headline": " බාල ඩීසල් තැපෑලේ 26 ක්ද ලෙඩ කරති", "News Content": "බාල ඩීසල් හේතුවෙන් තැපැල් දෙපාර්තමේන්තුවේ වාහන 26 ටද හානි සිදුව ඇතැයි තැපැල් වෘත්තීය සමිති පවසති. තැපැල් දෙපාර්තමේන්තුව සතු වෑන් හා ලොරි 26 ට මෙසේ හානි සිදුව ඇතැයි ලංකා තැපැල් සේවා සංගමයේ සභාපති ‍ජයන්ත විජේසිංහ මහතා සඳහන් කළේය. මේ හේතුවෙන් ඒවා ධාවනය කිරීමට නොහැකි තත්ත්වයට පත්ව ඇති බව ඔහු පෙන්වාදෙයි. මේ සම්බන්ධයෙන් අද දෙරණ තැපැල්පති රෝහණ අබේරත්න මහතාගෙන් විමසීමක් කළේය. තැපැල්පතිවරයා එය පිළිගත් අතර ඊට විකල්පයක් වශයෙන් මේ වන විට ඉන්දීය තෙල් සමාගමෙන් ඉන්ධන ලබාගෙන වාහන ධාවනය කිරීමට පියවර ගෙන ඇතැයි ද කියා සිටියේය.", "URL": "https://sinhala.adaderana.lk/news.php?nid=26333", "Category": null, "Parent URL": null}