{"Source": "Adaderana", "Timestamp": "April 2, 2014 05:25 pm", "Headline": "කල්ඉකුත් වූ ජෙලි පැකට් 60,000ක් හබරාදූවෙන් අල්ලයි", "News Content": "කුඩා ළමුන් සදහා අලෙවි කරන කල් ඉකුත්වු ජෙලි පැකට් 60,000ක් පාරිභෝගික අධිකාරිය විසින් සොයාගෙන තිබේ. ගාල්ල, හබරාදුව ප්‍රදේශයේ අලෙවි නියෝජිත ස්ථානයක තිබී මෙම ජෙලි පැකට් තොගය සොයාගත් බව පාරිභෝගික අධිකාරිය පවසන්නේය. අධිකාරිය බාරයට ගත් ජෙලි පැකට් අසුරන වල කල් ඉකුත්වීමේ දිනය වෙනස් කර වෙළදපොළට නිකුත් කිරීමට සුදානම් කර තිබී ඇති බව සඳහන්ය. සොයාගත් ජෙලි පැකට් තොගයේ වටිනාකම රුපියල් ලක්ෂ 03ක් පමණ වන බව පාරිභෝගික අධිකාරිය පවසන්නේය. අදාළ කල් ඉකුත්වු ජෙලි තොගය මාවනැල්ල ප්‍රදේශයේ නිෂ්පාදනාගාරයක් විසින් බෙදාහැර ඇති බවට අනාවරණය වී ඇත. ඒ අනුව එහි හිමිකරු සම්බන්ධයෙන් නීතිමය ක්‍රියාමාර්ග ගැනීමට නියමිත බව පාරිභෝගික අධිකාරිය පැවසීය.", "URL": "https://sinhala.adaderana.lk/news.php?nid=42261", "Category": null, "Parent URL": null}