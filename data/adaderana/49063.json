{"Source": "Adaderana", "Timestamp": "January 31, 2015 08:23 am", "Headline": "ලොරියක් සහ ත්‍රීරෝද රථයක් ගැටී කුඩා දැරියක් මරු‍ට ", "News Content": "දෙණියාය, ගල්දොල ප්‍රදේශයේ ආයුර්වේද රෝහල අසළ දී ලොරි රථයක් ත්‍රී රෝද රථයක ගැටීමෙන් සිදුවු අනතුරකින් කුඩා දැරියක මියගොස් තිබේ. පොලිසිය පැවසුවේ දැරියගේ මව ඇතුළු කාන්තාවන් දෙදෙනෙකු සහ ත්‍රීරෝද රථ රියදුරු අනතුරෙන් තුවාල ලබා ඇති බවයි. තුවාල ලැබුවන් ගෙන් එක් අයෙකු මාතර මහ රෝහලට සහ අනෙක් දෙදෙනා කරාපිටිය ශික්ෂණ රෝහට ඇතුළත් කර තිබේ. මියගිය දැරිය වයස අවුරුදු තුනහමාරක් පමණ වන වරල්ල, හොරගල ප්‍රදේශයේ පදිංචිව සිටි අයෙකු බව මොරවක පොලිසිය පැවසුවේය. මේ අතර වව්නියාව මහනුවර මාර්ගයේ ගල්වල හන්දිය අසළ දී යතුරුපැදියක් බස් රථයක ගැටීමෙන් 18 හැවිරිදි පාසැල් සිසුවෙකු මියගොස් තවත් සිසුවෙකු තුවාල ලබා තිබේ.", "URL": "https://sinhala.adaderana.lk/news.php?nid=49063", "Category": null, "Parent URL": null}