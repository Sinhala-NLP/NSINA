{"Source": "Adaderana", "Timestamp": "February 13, 2011 03:10 pm", "Headline": "ගැටලු ලිහාගන්න  මැ.කෝ ට ජ.වි.පෙන් ඉල්ලීමක්", "News Content": "මැතිවරණය සම්බන්ධයෙන් මතුවී ඇති ගැටලු කිහිපයක් නිරාකරණය කර ගැනීම සඳහා වහාම සාකච්ඡාවක් කැඳවන ලෙස ජනතා විමුක්ති පෙරමුණ මැතිවරණ කොමසාරිස්වරයාගෙන් ඉල්ලීමක් කරයි. ඒ සඳහා සියලු දේශපාලන පක්ෂවල ලේකම්වරුන් සහ ස්වාධීන කණ්ඩායම්වල නායකයින් සහභාගී කරගත යුතු බව ජනතා විමුක්ති පෙරමුණු ප්‍රචාරක ලේකම් විජිත හේරත් මහතා සඳහන් කරයි. අද‍(13) කොළඹ පැවති මාධ්‍ය හමුවකදී මන්ත්‍රීවරයා සඳහන් කර සිටියේ මෙවර තැපැල් ඡන්දයේ දී නීරික්ෂකයන්ට ඒ සඳහා අවස්ථාව ලබා‍නොදෙන බවට තේරීම්භාර නිලධාරීවරුන් ප්‍රකාශ කර ඇති බවයි. ඒ පිළිබඳ මෙතෙක් කිසිදු දේශපාලන පක්ෂයකට දැනුම් දී නොමැති බව ද විජිත හේරත් මහතා කියා සිටියේය.", "URL": "https://sinhala.adaderana.lk/news.php?nid=14190", "Category": null, "Parent URL": null}