{"Source": "Adaderana", "Timestamp": "February 19, 2015 08:10 am", "Headline": "කුමාර් ගුණරත්නම්ට ආගමන විගමන දෙපාර්තමේන්තුවෙන් කැඳවීමක්", "News Content": "පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම්ට රටින් පිටවීමට අදාළ නියෝගය ලබාදීම සඳහා ආගමන විගමන දෙපාර්තමේන්තුව තීරණය කර තිබේ.කුමාර් ගුණරත්නම් අත්අඩංගුවට ගැනීම සහ රටින් පිටුවහල් කිරීම තාවකාලිකව නතර කරන ලෙස පසුගිය දා ශ්‍රේෂ්ඨාධිකරණය ආගමන විගමන දෙපාර්තමේන්තුවට දැනුම් දී තිබුණි.ඒ ඔහු රටින් පිටුවහල් කිරීම වළක්වන ලෙසට ශ්‍රේෂ්ඨාධිකරණය හමුවේ මුලික අයිතිවාසිකම් පෙත්සමක් ගොනු කර තිබීම හේතුවෙනි.අදාළ පෙත්සම ඊයේ දිනයේ සලකා බැලු ශ්‍රේෂ්ඨාධිකරණය එය නිෂ්ප්‍රභ කරනු ලැබුවේය.ඒ අනුව ඔහුට මෙරට රැඳී සිටීමට අවසර නොමැති බව ශ්‍රේෂ්ඨාධිකරණය දැනුම් දී සිටියේය.අදාළ නියෝගයට අනුව රටින් පිටවීමේ ලියකියවිලි ලබාදීම සඳහා කුමාර් ගුණරත්නම්ට ආගමන විගමන දෙපාර්තමේන්තුවට පැමිණෙන ලෙස දැනුම් දී තිබේ.ඔහු නොපැමිණියහොත් අත්අඩංගුවට ගැනීමට කටයුතු කරන බව අගමන විගමන දෙපාර්තමේන්තුව සඳහන් ක‍ළේය.", "URL": "https://sinhala.adaderana.lk/news.php?nid=49446", "Category": null, "Parent URL": null}