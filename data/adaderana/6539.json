{"Source": "Adaderana", "Timestamp": "February 7, 2010 04:30 pm", "Headline": "අර්ථසාධක අරමුදල් සාමාජිකයන් යළි ලියාපදිංචි කෙරේ", "News Content": "සේවක අර්ථසාධක අරමුදලේ සියළු සාමාජිකයන් නැවත ලියාපදිංචි කිරීමේ වැඩසටහනක් ක්‍රියාත්මක කිරීමට කම්කරු දෙපාර්තුමේන්තුව පියවර ගෙන ඇති බව එම දෙපාර්තුමේන්තුවේ කොමසාරිස් ‍ජෙනරල් ඩබ්. ජේ. එල්. යූ. විජේවීර මහතා පවසයි. දැනට මෙම වැඩසටහන කොළඹ සහ ගම්පහ යන නගර වල සම්පූර්ණ කර ඇති බවත් ඒ මහතා සඳහන් කළේය. එමෙන්ම නව රක්ෂණ සැලැස්මක් ද මෙම වැඩසටහන යටතේ සාමාජිකයන් වෙත හඳුන්වාදීමට නියමිතය. නව ලියාපදිංචිය යටතේ ජාතික හැඳුනුම්පතේ අනුක්‍රමික අංකය අර්ථසාධක අරමුදලේ අංකය ලෙස භාවිත කළ හැකිය. මෙම අරමුදල යටතේ සාමාජිකයන් වෙත අවසන් වසරේදී 10%ක පොලී අනුපාතයක් ද හිමිවේ.", "URL": "https://sinhala.adaderana.lk/news.php?nid=6539", "Category": null, "Parent URL": null}