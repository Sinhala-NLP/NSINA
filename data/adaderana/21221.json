{"Source": "Adaderana", "Timestamp": "January 7, 2012 09:37 am", "Headline": "ඉල්ලීම්වලට විසඳුම් නෑ -වැඩ වර්ජනයකට යනවා", "News Content": "තම ඉල්ලීම්වලට නිසි විසඳුම් ලබා නොදීමට විරෝධය පළකරමින් වැඩ වර්ජන ක්‍රියාමාර්ගයකට යාමට තීරණය කළ බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. මේ හරහා තම ගැටලු පිළිබඳව ආණ්ඩුවේ අවධානය යොමු කරගැනීමට අ‍පේක්ෂා කරන බව එම සංගමයේ ප්‍රකාශක ආචාර්ය මහීම් මෙන්ඩිස් මහතා සඳහන් කරයි. ඒ අනුව ලබන 17 වන දින සංකේත වැඩ වර්ජනයක නිරතවීමට තීරණය කර ඇති බව අද දෙරණ වෙත අදහස් දක්වමින් ඒ මහතා ප්‍රකාශ කළේය. විශ්ව විද්‍යාල ක්ෂේත්‍රයේ බුද්ධි ගලන ගැටලුවට විසඳුම් ලබාදීමට රජය කටයුතු නොකිරීම නිසා විශ්ව විද්‍යාල ආචාර්යවරුන් තුළ දැඩි කනස්සල්ලකින් පසුවන බව ඔහු කියා සිටියේය. උසස් අධ්‍යාපනය සඳහා වෙන් කෙරෙන මූල්‍ය ප්‍රතිපාදන පිළිබඳව ද සෑහීමකට පත්විය නොහැකි බව ආචාර්ය මහිම් මෙන්ඩිස් මහතා පවසයි.", "URL": "https://sinhala.adaderana.lk/news.php?nid=21221", "Category": null, "Parent URL": null}