{"Source": "Adaderana", "Timestamp": "June 10, 2014 08:11 am", "Headline": "විශේෂ ප්‍රවාහන සේවාව අද සිට ක්‍රියාත්මකයි ", "News Content": "පොසොන් උත්සවය නිමිත්තෙන් විශේෂ දුම්රිය සහ බස් සේවා අද(10) සිට ක්‍රියාත්මක වෙයි. ඒ අනුව ප්‍රථම විශේෂ දුම්රිය අද දහවල් 12.00 ට කොළඹින් පිටත්ව යන අතර හෙට දිනයේ විශේෂ දුම්රිය 7ක් කොළඹ සිට අනුරාධපුරය දක්වා ධාවනය කිරීමට සූදානම් කර ඇති බව දුම්රිය පාලක මැදිරිය සඳහන් කළේය. මීට අමතරව කොළඹ, මහනුවර, කුරුණැගල සිට අනුරාධපුරය දක්වා විශේෂ බස් සේවාවක් සහ මගී අවශ්‍යතාව අනුව තවත් බස් සේවාවවන් ක්‍රියාත්මක කිරිමට පියවර ගෙන ඇති බව ශ්‍රී ලංකා ගමනාගමන මණ්ඩලය ප්‍රකාශ කළේය.", "URL": "https://sinhala.adaderana.lk/news.php?nid=43856", "Category": null, "Parent URL": null}