{"Source": "Adaderana", "Timestamp": "June 14, 2016 08:29 am", "Headline": " අපි අනුගමනය කරන්නේ අවංක හා විවෘත විදෙස් පිළිවෙතක්", "News Content": "ජාත්‍යන්තර සබඳතා සවිමත් කරගනිමින් රට ගොඩනැගීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ වත්මන් රජය අනුගමනය කරන්නේ ඉතා අවංක සහ විවෘත විදෙස් පිළිවෙතක් බවයි. ගෝලීය කටයුතු තුළ ශ්‍රී ලංකාව, 2015 ජනවාරියේ සිට ගමන්මග මැයෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති විද්වත් කථිකාවකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. විදේශ සම්බන්ධතා ක්ෂේත්‍රයෙහි ශ්‍රී ලංකාව ලබා ඇති සාර්ථකත්වය සමාලෝචනය කිරීමේ අරමුණින් මෙම විද්වත් කථිකාව සංවිධානය කර තිබුණි.වැඩිදුරටත් අදහස් දක්වමින් ජනාධිපතිවරයා සඳහන් කළේ නැවත බලයට ඒම සඳහා බලය තහවුරු කරගැනීමට නොව රටට අවශ්‍ය දේ ඉටුකිරීමට කැපවන බවයි.", "URL": "https://sinhala.adaderana.lk/news.php?nid=61064", "Category": null, "Parent URL": null}