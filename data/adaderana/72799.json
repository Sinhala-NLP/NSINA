{"Source": "Adaderana", "Timestamp": "May 4, 2017 09:28 am", "Headline": "ඉරානයේ ගල් අඟුරු පතලක පිපිරීමක් - 21 මරුට", "News Content": "ඉරානයේ ගල් අඟුරු පතලක සිදුවූ පිපිරීමකින් එහි සිටි කම්කරුවන් 21 දෙනෙකු මියගොස් තිබේ. පිපිරීමෙන් තවත් කම්කරුවන් 70කට ආසන්න පිරිසක් තුවාල ලබා ඇති බව විදෙස් මාධ්‍ය වාර්තා කළේය. එමෙන්ම තවත් කම්කරුවන් 32 දෙදෙනෙකු පමණ පතල තුළ සිරවී ඇති අතර ඔවුන් මුදාගැනීමේ කටයුතු මේ වන විට ආරම්භ කර ඇත. එම පතලේ සේවය කරමින් සිටි පතල්කරුවන් සේවා මුරය මාරුවීම් සිදුවන අවස්ථාවේ දී පිපිරීම සිදුව ඇති බව සඳහන් වෙයි. පිපිරීමට හේතුව ගෑස් කාන්දුවීමක් බවට සිදුකළ මූලික විමර්ශනවලදී අනාවරණය වී ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=72799", "Category": null, "Parent URL": null}