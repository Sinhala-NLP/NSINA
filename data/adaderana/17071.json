{"Source": "Adaderana", "Timestamp": "June 29, 2011 08:32 am", "Headline": "වෑන් රියේ ගැටුණු අට හැවිරිදි දැරිය මරුට", "News Content": "මෝදර , මුතුවැල්ල මාවතේ සිදු වූ රිය අනතුරකින් වයස අවුරුදු 8ක දැරියක ජීවිතක්ෂයට පත් වී තිබේ. හමිසා මුස්ලිම් විදුහල ඉදිරිපිට පදික මාරුවේ දී මෙම අනතුර සිදු ව ඇති බවත්, වෑන් රථයක ගැටීමෙන් මෙම අනතුර සිදුව ඇති බවත්මෝදර පොලීසිය පවසයි. අනතුරින් තුවාල ලැබූ ඇය කොළඹ ජාතික රෝහලට ඇතුළත් කිරීමෙන් අනතුරුව මිය ගොස් තිබේ. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17071", "Category": null, "Parent URL": null}