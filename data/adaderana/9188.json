{"Source": "Adaderana", "Timestamp": "June 24, 2010 08:48 am", "Headline": "ජනපති යුක්රේන සංචාරයක ", "News Content": "ජනාධිපති මහින්ද රාජපක්ෂ මහතා යුක්රේනයේ සංචාරයක නිරත වීමට තීරණය කර තිබේ. මේ මස 29 වන දින සිට ජූලි මස 02 දින දක්වා ජනාධිපති මහින්ද රාජපක්ෂ මහතා යුක්රේනයේ සංචාරය කිරීමට නියමිත බව සඳහන්ය. මෙම සංචාරය අතරතුරදී ජනාධිපතිවරයා යුක්රේන ජනාධිපතිවරයා සහ අගමැතිවරයා ඇතුළු එරට රජයේ ප්‍රධානීන් රැසක් හමුවීමට නියමිතය. දෙරට අතර දේශපාලන සහ ආර්ථික වශයෙන් සහයෝගීතාව ඇති කිරීම මෙම සංචාරයේ අරමුණ බව ජනාධිපති මාධ්‍ය අංශය සඳහන් කළේය. සංචාරක සහ තාක්ෂණික ක්ෂේත්‍ර සම්බන්ධයෙන් දෙරට අතර ගිවිසුම් කිහිපයක් ද මෙහි දී අත්සන් කිරීමට නියමිතව තිබේ.", "URL": "https://sinhala.adaderana.lk/news.php?nid=9188", "Category": null, "Parent URL": null}