{"Source": "Adaderana", "Timestamp": "July 28, 2019 01:23 pm", "Headline": "ඉංගිරියේ කර්මාන්තශාලාවක ගින්නක්", "News Content": "ඉංගිරිය ප්‍රදේශයේ ප්‍රධාන පෙළේ බුරුසු අපනයන කර්මාන්තශාලාවක ගින්නක් හටගෙන ඇත. අද (28) පෙරවරුවේ මෙම ගින්න හටගෙන ඇති අතර මේ වන විටත් ගින්න පැතිර යන බව අද දෙරණ වාර්තාකරු පවසයි. මේ වන විට හොරණ, පානදුර, කළුතර ප්‍රදේශ භාර ගිනි නිවීම් අංශ එක්ව ගින්න මැඩපැවැත්වීමට උත්සාහ කරන බව වාර්තා වෙයි. ගින්න හේතුවෙන් කර්මාන්තශාලාවේ යන්ත්‍රවලට විශාල හානියක් සිදුව ඇති බව ද වාර්තා වෙයි. ගින්න ඇති වීමට හේතුව මෙතෙක් අනාවරණය වී නොමැත.", "URL": "https://sinhala.adaderana.lk/news.php?nid=115194", "Category": null, "Parent URL": null}