{"Source": "Adaderana", "Timestamp": "November 15, 2018 11:11 am", "Headline": "පාන් ගන්න ගිහින් රෝහලේ නවතී", "News Content": "පාන් රැගෙන යාම සඳහා වෙළඳසැලකට පැමිණි පුද්ගලයෙකුට තියුණු ආයුධයකින් පහර දීමේ පුවතක් ආරච්චිකට්ටුව රාජකදළුව ප්‍රදේශයෙන් වාර්තා වෙයි. ඊයේ(14) පස්වරුවේ මේ සිදුවීම වී ඇති අතර මෙලෙස පහර කෑමට ලක්ව ඇත්තේ 30 හැවිරිදි දිලිප් සුරේෂ් නමැති අයෙකි. පහර කෑමට ලක්වූ පුද්ගලයා මේ වන විට හලාවත මහා රෝහලේ හතරවැනි වාට්ටුවේ ප්‍රතිකාර ලබයි. දිලීප් සුරේෂ් මහතා තමන්ට ශෂික නැමැත්තෙකු පහර දුන් බව ආරච්චිකට්ටුව පොලීසියට ප්‍රකාශයක් ලබා දෙමින් කියා තිබේ. මීට මාසයකට පමණ පෙර ක්‍රීඩාංගනයකදී ඇතිවූ ආරවුලක් මේ ගැටුමට හේතුව ලෙස මේ වන විට අනාවරණය වි ඇති බව අරච්චිකට්ටුව පොලිසියේ ප්‍රකාශකයෙකු පැවසීය. මේ සිදුවීමට සම්බන්ධ ප්‍රධාන සැකකරු මේ වන විට ප්‍රදේශය හැර පලා ගොස් ඇති බව වාර්තා වෙයි. ආරච්චිකට්ටුව පොලීසිය මේ පිළිබඳ පරීක්ෂණ පවත්වයි.", "URL": "https://sinhala.adaderana.lk/news.php?nid=99237", "Category": null, "Parent URL": null}