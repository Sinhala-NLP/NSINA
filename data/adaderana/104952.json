{"Source": "Adaderana", "Timestamp": "February 24, 2019 06:52 pm", "Headline": "විධායක ජනාධිපති ධුරය අහෝසි කිරීමේ යෝජනාවට සහයෝගය දෙනවා", "News Content": "විධායක ජනාධිපති ධුරය අහෝසි කිරීම සම්බන්ධයෙන් ගෙන එන යෝජනාවට සහයෝගය පල කරන බව පාර්ලිමේන්තු මන්ත්‍රී එස්.එම්.චන්ද්‍රසේන මහතා පවසයි. ඔහු පවසන්නේ විධායක ජනාධිපති ධුරය අහෝසි කිරීම සදහා මේ වන විටත් ජනාධිපතිවරයා, අගමැතිවරයා සහ විපක්ෂ නායකවරයා සාකච්ඡා ආරම්භ කර ඇති බවයි. අනුරාධපුර ප්‍රදේශයේ පැවති උත්සවයකට එක්වෙමින් එස්.එම්.චන්ද්‍රසේන මන්ත්‍රීවරයා මෙම අදහස් පල කළේය. කෙසේවෙතත් විධායක ජනාධිපති ධුරය අහෝසි කිරීමේ යෝජනාව එක්සත් ජාතික පක්ෂයේ කුමන්ත්‍රණයක් බව පාර්ලිමේන්තු මන්ත්‍රී විමල් වීරවංශ මහතා පවසයි.", "URL": "https://sinhala.adaderana.lk/news.php?nid=104952", "Category": null, "Parent URL": null}