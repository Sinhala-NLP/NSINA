{"Source": "Adaderana", "Timestamp": "January 31, 2018 06:06 pm", "Headline": "පූර්ව මැතිවරණ අවධියේ ප්‍රචණ්ඩ ක්‍රියාවල ඉහළ යාමක්", "News Content": "පළාත් පාලන ආයතන ඡන්ද විමසීමේ පූර්ව මැතිවරණ අවධිය සමස්තයක් ලෙස සාමකාමී වුවද පසුගිය සති එක හමාරක කාලය තුළ ප්‍රචණ්ඩ ක්‍රියාවල ඉහළ යාමක් දක්නට ලැබෙන බව පැෆ්රල් සංවිධානය පවසයි. සිය නිරීක්ෂණයන් සම්බන්ධයෙන් කරුණු ඉදිරිපත් කිරිම සඳහා කොළඹ කැඳවා තිබූ මාධ්‍ය හමුවකට එක්වෙමින් එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මෙම අදහස් පල කළේය. කෙසේවෙතත් පසුගිය මැතිවරණවලදී මෙන්ම මෙම මැතිවරණයේදී ද ඡන්ද දායකයින්ට අල්ලස් ලබා දීම සම්බන්ධයෙන් තොරතුරු රැසක් වාර්තා වන බව රෝහණ හෙට්ටිආරච්චි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83836", "Category": null, "Parent URL": null}