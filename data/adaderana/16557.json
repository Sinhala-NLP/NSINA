{"Source": "Adaderana", "Timestamp": "June 5, 2011 08:51 am", "Headline": "පුද්ගලික බස්වලට එරෙහිව පැමිණිලි 17,309 ක්", "News Content": "පෞද්ගලික බස් රථ වලට එරෙහිව පැමිණිලි දාහත් දහස් තුන්සිය නවයක් ලැබී ඇති බව බස් රථ පැමිණිලි භාර ගැනීමේ අංශය පවසයි. ‍වැඩිම පැමිණිලි සංඛ්‍යාවක් ලැබී ඇත්තේ වැඩිපුර ගාස්තු අයකිරීම , මගීන්ට ආචාරශීලී නොවීම සහ ප්‍රවේශපත්‍ර නිකුත් නොකිරීම ආදී කරුණු සම්බන්ධව බව එම අංශය පෙන්වා දෙයි. මාතර - කොළඹ සහ කොළඹ - අනුරාධපුර යන මාර්ග වල ධාවනය කෙරෙන බස් රථ සම්බන්ධයෙන් වැඩිම පැමිණිලි ප්‍රමාණයක් ලැබී ඇති බව බස් රථ පැමිණිලි භාර ගැනීමේ අංශය සඳහන් කරයි. නිරන්තරයෙන් පැමිණිලි ලැබුණු බස් රථ 41ක මාර්ග බලපත්‍ර අහෝසි කිරීමට ද පියවර ගෙන ඇති බව සඳහන් වේ.", "URL": "https://sinhala.adaderana.lk/news.php?nid=16557", "Category": null, "Parent URL": null}