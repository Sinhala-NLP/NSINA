{"Source": "Adaderana", "Timestamp": "September 14, 2019 12:40 pm", "Headline": "ආබාධිත රණවිරුවන් පස්වන දිනටත් විරෝධතාවයේ", "News Content": "වැටුප් ගැටලුව සහ තවත් ඉල්ලීම් කිහිපයක් මුල් කරගනිමින් රණවිරු අයිතිවාසිකම් සුරැකීමේ ජාතික බලවේගය කොටුව දුම්රිය ස්ථානය ඉදිරිපිටදී ආරම්භ කළ අඛණ්ඩ විරෝධතාව මේ වන විට 5 වැනි දිනටත් ක්‍රියාත්මකයි. වැටුප් ගැටලුවලට විසඳුම් ඉල්ලා රණවිරු අයිතිවාසිකම් සුරැකීමේ ජාතික බලවේගය ආරම්භ කළ විරෝධතාවයට ආබාධිත රණවිරුවන් හා දිවිපිදූ රණවිරුවන්ගේ ඥාතීන් පිරිසක් එක්ව සිටියි. රණවිරු සුබසාධක සංගමයේ අජිත් පෙරේරා මහතා ඊයේ(13) රාත්‍රියේ කොළඹ කොටුව දුම්රිය ස්ථානය අසළ විරෝධතාවයේ නිරත විරෝධතාකරුවන් හමු වී සාකච්ඡාවක නිරත වුණි. කෙසේ වෙතත් පිරිස අඛණ්ඩව විරෝධතාවයේ නිරත වූ අතර මධ්‍යම රාත්‍රිය ආසන්න වන විට වර්ෂාව ඇඳ හැලුණි. විරෝධතාකරුවන් මේ වන විට අඛණ්ඩව 5 වැනි දිනටත් විරෝධතාවයේ නිරත වන අතර මේජර් ජනරල් කමල් ගුණරත්න මහතා අද පෙරවරුවේ එම පිරිස සමඟ සාකච්ඡා කළේය. කෙසේ වෙතත් රණවිරු සුබසාධක සංගමය පැවසුවේ තම ගැටලු සඳහා නිසි විසඳුම් ලැබෙන තෙක් අඛණ්ඩව විරෝධතාවයේ නිරත වන බවයි.", "URL": "https://sinhala.adaderana.lk/news.php?nid=119081", "Category": null, "Parent URL": null}