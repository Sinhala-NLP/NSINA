{"Source": "Adaderana", "Timestamp": "September 6, 2010 11:49 am", "Headline": "අර්ජුන, විජිත හා අජිත් අදත් අධිකරණය හමුවට", "News Content": "ප්‍රජාතන්ත්‍රවාදී ජාතික සන්ධානයේ මන්ත්‍රීවරුන් වන අර්ජුන රණතුංග, විජිත හේරත් සහ අජිත් කුමාර යන මහත්වරුන් ගාල්ල මහේස්ත්‍රාත් අධිකරණය හමුවේ අද(6) පෙනී සිට තිබේ. ඒ පසුගිය 30 වැනිදා ගාල්ල මහේස්ත්‍රාත් අධිකරණය ලබාදුන් නියෝගයකට අනුවය. පසුගිය 12 වැනිදා ගාල්ලේ පැවති උද්ඝෝෂණයේදී රාජ්‍ය දේපළ වලට අලාභ හානි කිරීම, සාමය කඩවන පරිදි කටයුතු කිරීම‍, පොලිස් නිලධාරීන්ට පහරදීම යන චෝදනා මෙම පිරිසට එල්ල වී තිබේ. එම සිද්ධියට අදාළ සැකකරුවන් 13 න් දෙනාම අද අධිකරණය හමුවේ පෙනී සිටි බව අද දෙරණ වාර්තාකරු සඳහන් ‍කළේය.", "URL": "https://sinhala.adaderana.lk/news.php?nid=10672", "Category": null, "Parent URL": null}