{"Source": "Adaderana", "Timestamp": "May 9, 2013 08:34 am", "Headline": "ඇපල්වත්තේ දී කුඩු සමග අයෙක් අල්ලයි", "News Content": "මාලිගාවත්ත, ඇපල්වත්ත ප්‍රදේශයේ හෙරොයින් සමග පුද්ගලයෙකු අත්අඩංගුවට ගෙන තිබේ. කොටහේන පොලීසියේ නිලධාරීන් විසින් සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. සැකකරු සතුව තිබී හෙරොයින් ග්‍රෑම් 20 මිලිග්‍රෑම් 30 ක් පොලීසිය සොයාගෙන තිබේ. මෙලෙස අත්අඩංගුවට ගෙන ඇත්තේ ග්‍රෑන්ප්‍රාස් ප්‍රදේශයේ පදිංචි 36 හැවිරිදි පුද්ගලයෙකි. සිද්ධිය සම්බන්ධයෙන් කොටහේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33935", "Category": null, "Parent URL": null}