{"Source": "Adaderana", "Timestamp": "October 24, 2011 09:09 am", "Headline": "අකුණු අනතුරු අවම කරගැනීමට පියවර ගන්න", "News Content": "අන්තර් මෝසම් කාලගුණ තත්ත්වය සක්‍රීය වී ඇති හෙයින් අකුණු අනතුරු සිදුවීමේ දැඩි අවදානමක් පවතින බව කාලගුණ විද්‍යා දෙපාර්තමේන්තුව පවසයි. අකුණු අනතුරු අවම කරගැනීම සඳහා ජනතාව පියවර ගත යුතු බව කාර්යයේ නියුතු කාලගුණ විද්‍යාඥ චමින්ද ද සිල්වා මහතා සඳහන් කරයි. අපර භාගයේදී හෝ රාත්‍රී කාලයේදී දිවයිනේ බොහෝ ප්‍රදේශවලට ගිගිරුම් සහිත වැසි ඇතිවන බව චමින්ද ද සිල්වා මහතා ප්‍රකාශ කළේය. මෙම තත්ත්වය නොවැම්බර් මස අග පමණ දක්වා බලාපොරොත්තු වන බව ද හෙතෙම කියා සිටියේය.", "URL": "https://sinhala.adaderana.lk/news.php?nid=19548", "Category": null, "Parent URL": null}