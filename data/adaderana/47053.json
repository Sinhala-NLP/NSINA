{"Source": "Adaderana", "Timestamp": "October 29, 2014 11:23 pm", "Headline": "දරුවා පැහැරගත් හිමිනම තවත් අපරාධයකට සම්බන්ධයිලු", "News Content": "හොරණ ප්‍රදේශයේ බාලවයස්කාර දරුවෙකු පැහැරගත් බවට චෝදනා ලැබ රක්ෂිත බන්ධනාගාර ගතකර සිටින හිමිනම මනුෂ්‍ය ඝාතනයකට ද සම්බන්ධ බව පොලිසිය පවසයි. අදාළ හිමිනම විසින් පසුගිය 23 වන දා 09 හැවිරිදි දරුවෙකු පැහැරගෙන ගොස් තිබු අතර එම දරුවා අනුරාධපුර ප්‍රදේශයේ දී පොලිසිය විසින් සොයා ගනු ලැබුණි. මේ අතර අදාළ හිමිනම පසුගිය 20 වන දා අරලගන්විල ප්‍රදේශයේ දී පුද්ගලයෙකුට මුඟුරකින් පහරදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පහරකෑමෙන් බරපතළ තුවාල ලැබු පුද්ගලයා අනුරාධපුර මහරෝහලේ දැඩිසත්කාර ඒකකයේ ප්‍රතිකාර ලබමින් සිටියදී අද අළුයම මියගොස් තිබේ. මියගොස් ඇත්තේ 60 හැවිරිදි අරලගන්විල,යාය 05 ශ්‍රී විසුද්ධාරාමයේ නැවති සිටි අයෙකෙි. සැකකාර හිමිනම මෙම සිද්ධිය සඳහා ද අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47053", "Category": null, "Parent URL": null}