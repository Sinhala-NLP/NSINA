{"Source": "Adaderana", "Timestamp": "August 6, 2018 11:51 pm", "Headline": "වන ජීවී නිලධාරින් දෙදෙනෙකුට වන අලි ප්‍රහාරයක්", "News Content": "ලුණුගම්වෙහෙර ජාතික වනෝද්‍යානයේ මුර සංචාරයේ දී සිටි වන ජීවී නිලධාරින් දෙදෙනෙකු හට වන අලි ප්‍රහාරයක් එල්ල වී ඇත. වනෝද්‍යානයේ ඉහලපෑවූ වැව ආසන්නයේදී අද (06) සවස මෙලෙස වන අලියෙකු පහර දීමෙන් මෙම නිලධාරින් දෙදෙනා බරපතල තුවාල ලබා රෝහල් ගත කර බව අද දෙරණ වාර්තාකරු පැවසීය. අදාළ නිලධාරීන් දෙන්දෙදෙනා වනෝද්‍යානයේ සිදුවන නීති විරෝධී කටයුතු සම්බන්ධයෙන් සොයා බැලීම සඳහා මෙසේ මුර සංචාරයේ යෙදි සිට ඇත. මෙම වන අලි ප්‍රහාරයෙන් වනජීවී නිලධාරින් දෙදෙනාගේම පාදයන්ට බරපතල හානි සිදුවී ඇති අතර පසුව ඔවුන් දෙදෙනා ලුණුගම් වෙහෙර රෝහලට ඇතුලත් කිරීමෙන් පසු හම්බන්තොට මහ රෝහලට මාරු කර තිබේ.", "URL": "https://sinhala.adaderana.lk/news.php?nid=93956", "Category": null, "Parent URL": null}