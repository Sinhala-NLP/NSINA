{"Source": "Adaderana", "Timestamp": "September 22, 2017 01:05 pm", "Headline": "අර්ජුන මහේන්ද්‍රන් අදත් කොමිසමට", "News Content": "හිටපු මහ බැංකු අධිපති අර්ජුන මහේන්ද්‍රන් මහතා සාක්ෂි ලබාදීම සඳහා තෙවන දිනටත් මහ බැංකු බැඳුම්කර ගනුදෙනුව පිළිබඳ විමර්ශන සිදුකරන ජනාධිපති කොමිසම වෙත පැමිණ තිබේ. අද(22) පෙරවරු 10.00ට පමණ මහේන්ද්‍රන් මහතා කොමිසම වෙත පැමිණි බව අද දෙරණ වාර්තාකරු සඳහන් කළේය. පසුගියදා කොමිසම විසින් නිකුත් කරන ලද නොතීසියකට අනුව අර්ජුන මහේන්ද්‍රන් මහතා පළමු වරට පසුගිය අඟහරුවාදා දිනයේ කොමිසම වෙත පැමිණ සාක්ෂි ලබා දුන්නේය. අද දිනයේ ද අර්ජුන මහේන්ද්‍රන් මහතාට කොමිසම හමුවේ පෙනී සිටින ලෙස සිදු කර තිබූ දැනුම්දීමකට අනුව ඔහු අද පෙරවරුවේ කොමිසම වෙත පැමිණි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=77885", "Category": null, "Parent URL": null}