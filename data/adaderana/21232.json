{"Source": "Adaderana", "Timestamp": "January 7, 2012 04:58 pm", "Headline": "ගොඩනැගිල්ලක් කඩා වැටී තිදෙනෙකුට තුවාලයි", "News Content": "ග්‍රෑන්ඩ්පාස්, ඉඟුරුකඩේ හන්දිය ප්‍රදේශයේ පිහිටි ගොඩනැගිල්ලක් කඩා වැටී පුද්ගලයින් තිදෙනෙකු තුවාල ලබා තිබේ. අතහැර දමන ලද සිව්මහල් ගොඩනැගිල්ලක් මෙලෙස කඩා වැටී ඇති බව පොලිසිය සඳහන් කරයි. ඉන් තුවාල ලැබු පුද්ගලයින් තිදෙනා කොළඹ ජාතික රෝහලට ඇතුළත් කර ඇත. සිද්ධිය සම්බන්ධයෙන් ග්‍රෑන්ඩ්පාස් පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=21232", "Category": null, "Parent URL": null}