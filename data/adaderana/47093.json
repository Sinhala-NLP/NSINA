{"Source": "Adaderana", "Timestamp": "October 31, 2014 03:19 pm", "Headline": "පොලීසියට ලොකු පාඩුවක් - බොබී ගාලුකොටුවෙන් වැටී මරුට", "News Content": "ගාල්ල කොට්ඨාස පොලිස් නිල සුනඛ අංශයේ සිටි සුනඛයින් තිදෙනාගෙන් එක් සුනඛයෙකු අද (31) ගාල්ල කොටු පවුරෙන් වැටී මියගොස් තිබේ. අද පෙරවරුවේ මෙම අනතුර සිදුව ඇත්තේ පුහුණුවීම් අතරතුරය. බොබී නැමැති අවුරුදු 6ක් වයසැති සුනඛයෙකු මෙලෙස මියගොස් ඇත. මෙම සුනඛයා පුපුරණ ද්‍රව්‍ය සම්බන්ධ විමර්ශන ස‍ඳහා යොදාගෙන ඇති අතර එම කටයුතු සඳහා යොදාගැනීමට ගාල්ල පොලීසියේ තවත් සුනඛයෙක් සිටින බව අප වාර්තාකරු කියයි. අපරාධ විමර්ශන කටයුතු සඳහා යොදාගන්නා අනෙක් සුනඛයා වන රොකී පසුගියදා ගාල්ල අක්මීමන 6 හැවිරිදි දැරියගේ දූෂකයා පොලීසියට කොටුකර දීමට සහය විය.", "URL": "https://sinhala.adaderana.lk/news.php?nid=47093", "Category": null, "Parent URL": null}