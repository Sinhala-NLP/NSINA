{"Source": "Adaderana", "Timestamp": "July 29, 2016 10:30 am", "Headline": "ක්ලින්ටන් පළමු කාන්තාව වෙයි", "News Content": "අමෙරිකානු ජනාධිපතිවරණය සඳහා ඉදිරිපත් වන ඩිමොක්‍රටික් පක්ෂ අපේක්ෂිකාව ලෙස හිලරි ක්ලින්ටන් මහත්මිය නාමයෝජනා භාරගෙන තිබේ.ෆිලඩෙල්ෆියා හිදී පැවැත්වෙන ඩිමොක්‍රටික් පක්ෂ සම්මේලනයේදී ඇය විසින් නාමයෝජනා භාරගත් අතර ඒ අනුව හිලරි ක්ලින්ටන් මහත්මිය අමෙරිකානු ඉතිහාසයේ ප්‍රධාන දේශපාලන පක්ෂයකින් ජනාධිපතිවරණය සඳහා ඉදිරිපත් වන පළමු කාන්තාව බවට පත්වේ.ඇයගේ ප්‍රතිවාදි අපේක්ෂකයා වන්නේ රිපබ්ලිකන් පක්ෂයේ ඩොනල්ඩ් ට්‍රම්ප් මහතාය.අමෙරිකානු ජනාධිපති බැරැක් ඔබාමා සහ උප ජනාධිපති ජෝ බීඩ්න් යන මහත්වරුන් ක්ලින්ටන් මහත්මියට සහය පළ කිරිමට ඉදිරිපත්ව සිටී.", "URL": "https://sinhala.adaderana.lk/news.php?nid=62537", "Category": null, "Parent URL": null}