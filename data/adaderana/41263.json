{"Source": "Adaderana", "Timestamp": "February 21, 2014 06:24 am", "Headline": "හදිසි ගින්නෙන් කඩ 22 ක් දැවී යයි", "News Content": "කොත්මලේ, පූඩළුඔය නගරයේ අද (21)අලුයම හදිසියේ ඇතිවූ ගින්නකින් ප්‍රධාන වීදියේ පැවති කඩ 22ක් දැවී ගොස් තිබේ. අලුයම 1.45 ට පමණ ගින්න ඇතිවී ඇති බවත්, පොලීසිය හා ප්‍රදේශවාසීන් එක්ව පෙ.ව 5.00 පමණ වෙද්දී ගින්න නිවාදැමූ බවත් අද දෙරණ වාර්තාකරු පවසයි. ජීවිත හානි සිදුවී නැතත් බොහෝ දේපළ හානි සිදුවී ඇති බව කියැවෙයි. ගින්නට හේතුව මෙතෙක් අනාවරණය වී නොමැති අතර පූඩළුඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41263", "Category": null, "Parent URL": null}