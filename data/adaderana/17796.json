{"Source": "Adaderana", "Timestamp": "August 2, 2011 08:23 am", "Headline": "2 -0 ක් ලෙස එංගලන්තය ඉදිරියෙන්", "News Content": "ඉන්දීය කණ්ඩායමට එරෙහිව දෙවන ටෙස්ට් ක්‍රිකට් තරගයෙන් ද ලකුණු 319ක ජයක් අත්කර ගැනීමට එංගලන්ත කණ්ඩායම සමත් විය. එංගලන්ත කණ්ඩායම පළමු ඉනිම සඳහා ලකුණු 221 ට දැවී ගිය ද දෙවන ඉනිම වෙනුවෙන් ලකුණු 544ක් රැස්කර ගැනීමට සමත් විය. පිළිතුරු වශයන් ඉන්දීය කණ්ඩායමට රැස්කර ගත හැකි වුයේ පළමු ඉනිම සඳහා ලකුණු 288 ක් සහ දෙවන ඉනිම සඳහා සියලු දෙනා දැවී ලකුණු 158 ක් පමණි. ඉන්දීය දෙවන ඉනිමේ දී ටිම් බ්‍රෙස්නන් කඩුලු පහක් දවා ගැනීමට සමත් විය. තරගයේ වීරයා එංගලන්ත කණ්ඩායමේ ස්ටුවර්ඩ් බ්‍රොඩ්ය. ඒ අනුව තරග හතරකින් සමන්විත ටෙස්ට් තරගාවලිය දෙකට බින්දුවක් ලෙස එංගලන්තය ඉදිරියෙන් සිටියි.", "URL": "https://sinhala.adaderana.lk/news.php?nid=17796", "Category": null, "Parent URL": null}