{"Source": "Adaderana", "Timestamp": "March 4, 2016 05:15 pm", "Headline": "බස්නාහිර / දකුණ ප්‍රවාහන සේවය ශක්තිමත් - ගිලන් සේවයක් ඇයි?", "News Content": "ශ්‍රී ලංකාවේ ආරම්භ කිරීමට නියමිත ගිලන් රථ සේවය ප්‍රවාහන සේවාව දියුණු මට්ටමක පවතින බස්නාහිර හා දකුණු පළාත්වල පළමුව ආරම්භ කරන්නේ මන්දැයි රජයේ වෛද්‍ය නිලධාරීන්ගේ සංගමය ප්‍රශ්න කරයි.එම සංගමයේ නලින්ද හේරත් ලේකම් මහතා කොළඹදී අද පස්වරුවේ පැවැති මාධ්‍ය හමුවකදී කියා සිටියේ මෙම ගිලන් රථ සේවාව ආරම්භ කිරීමට කටයුතු කරන ඉන්දියානු සමාගම ස්වාධීන ආයතනයක් බවයි.කෙසේ වුවද එම ආයතනය සමග එක්ව කටයුතු කරන්නේ මෙරට නිලධාරීන් සිව්දෙනෙකු බවත්, එම සිව්දෙනාට අදාළ ස්වාධීන ආයතනයට බලපෑමක් කළ හැකිදැයි ප්‍රශ්නයක් ඇති බවත් හෙතෙම පැවසීය.ඒ අනූව මෙම සේවාව අධීක්ෂණයට සිටින්නේ ශ්‍රී ලංකාවෙන් සිව්දෙනෙකු බවත්, එම ගිලන් සේවාවේ වැඩ කිරීම සඳහා පැමිණෙන ඉන්දියානුවන් රැකියා වීසා ඉල්ලා සිටීම ප්‍රශ්නයක් බවත්, හෙතෙම කීවේය.", "URL": "https://sinhala.adaderana.lk/news.php?nid=57877", "Category": null, "Parent URL": null}