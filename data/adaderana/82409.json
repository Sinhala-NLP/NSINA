{"Source": "Adaderana", "Timestamp": "January 2, 2018 08:10 pm", "Headline": "දිවියෙකු පහර දීමෙන් 7 ක් රෝහලේ - දිවියා අල්ලන්න මෙහෙයුමක්", "News Content": "හැටන් පන්මුර් වතුයායේ වතු නිවාස පෙළකට ආසන්නයේ සිටින දිවියෙකු අද (02) දිනය තුල වතුකම්කරුවන් හත්දෙනෙකුට පහරදි තුවාල සිදුකිරිම නිසා දික්ඔය මුලික රෝහලට ඇතුලත් කරන ලද එක් කාන්තාවක් සහ පිරිමින් හයදෙනෙකු වැඩි දුර ප‍්‍රතිකාර සදහා නාවලපිටිය මුලික රෝහල වෙත මාරුකර යවා ඇත. එම දිවියා අල්ලා ගැනිම සදහා වනජිවි නිලධාරින් හැටන් පොලිසියේ නිලධාරින් සහ ප‍්‍රදේශවාසින් අද (02) පස්වරුවේ සිට විශේෂ මෙහෙයුමක් ආරම්භ කර තිබේ. එම දිවියා විසින් වතුකමිකරුවන් සුරතලයට ඇති කරන සුනඛයෙකුද මාරා දමා ඇත. කෙසේ වෙතත් අද දෙරණ වාර්තාකරු පැවසුවේ දිවියා අල්ලා ගැනීමේ මෙහෙයුම මේ වන විටත් ක්‍රියාත්මක කර ඇති අතර ප්‍රදේශ වාසින් විසින් අදාළ රක්ෂිතයටද ගිනි තබා ඇති බවයි.", "URL": "https://sinhala.adaderana.lk/news.php?nid=82409", "Category": null, "Parent URL": null}