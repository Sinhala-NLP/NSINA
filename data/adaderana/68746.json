{"Source": "Adaderana", "Timestamp": "January 28, 2017 12:11 pm", "Headline": " විකිරණ විද්‍යා තාක්ෂණ කටයුතු 2දා සිට සීමා කෙරෙයි", "News Content": "දිවයිනේ ප්‍රධාන රෝහල් රැසක විකිරණ විද්‍යා තාක්ෂණ කටයුතු ලබන මස 02 වන සතියේ සිට සීමා කිරීමට පියවර ගන්නා බව රජයේ විකිරණ විද්‍යා තාක්ෂණවේදීන්ගේ සංගමය පවසයි.එහි ප්‍රධාන ලේකම් ධර්මකිර්ති ඈපා මහතා සඳහන් කළේ රෝහල් තුළ සිදු කෙරෙන ඇතැම් විකරණ විද්‍යා පරීක්ෂණ කටයුතුවලදී තම සේවකයින්ට මුහුණදීමට සිදුවන විකිරණ අවධානම ඉහළ ගොස් ඇති බවයි.ප්‍රධාන රෝහල් රැසක විකිරණ විද්‍යා තාක්ෂණවේදීන්ගේ හිඟයක් පවතින අතර ඒ සඳහා නිසි බඳවා ගැනීම් සිදු නොකිරීම හේතුවෙන් මේ තත්ත්වය උද්ගතවී ඇති බව ඔහු කියා සිටියේය.", "URL": "https://sinhala.adaderana.lk/news.php?nid=68746", "Category": null, "Parent URL": null}