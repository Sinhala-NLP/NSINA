{"Source": "Adaderana", "Timestamp": "July 14, 2010 08:36 am", "Headline": "චීනයේ නායයාම් වලින් 17ක් මියයයි", "News Content": "චීනයේ ප්‍රදේශ 3 ක සිදු වූ නායයාම් වලින් පුදගලයින් 17 දෙනෙකු ජීවිතක්ෂයට පත් වී තිබේ. යුනාන් පළාතේ සිදු වූ නායයාමකින් පුද්ගලයින් 4 දෙනෙකු ජීවිතක්ෂයට පත් වී ඇති බව සඳහන්ය. එහි දී තවත් පුද්ගලයින් හතළිස් දෙදෙනෙකු අතුරුදන්ව ඇති බව විදෙස් මාධ්‍ය පවසයි. සිචුවාන් පළාතේ ප්‍රදේශ 2 ක සිදු වූ තවත් නායයාම් සිදුවීම් දෙකකින් පුද්ගලයින් 13 දෙනෙකු මිය ගොස් තවත් පුද්ගලයින් දෙදෙනෙකු අතුරුදන්ව ඇති බව වාර්තා වේ. දින ගණනක් පුරා චීන‍යට ඇද හැලෙන ධාරානිපාත වර්ෂාව හේතුවෙන් ප්‍රදේශ බොහොමයක ගංවතුර තත්ත්වයක් ද මතු ව ඇති බව පැවසෙයි. කුයින්හායි පළාතේ ජලාශයක් පිටාර මට්ටමට ළඟා වීම නිසා ඒ ආශ්‍රිත පහත් බිම් වල වෙසෙන දස දහකට අධික පිරිසක් ආරක්ෂිත ප්‍රදේශ වලට ගෙන ගොස් ඇති බව සඳහන්ය.", "URL": "https://sinhala.adaderana.lk/news.php?nid=9592", "Category": null, "Parent URL": null}