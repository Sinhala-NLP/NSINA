{"Source": "Adaderana", "Timestamp": "December 29, 2017 09:57 am", "Headline": "ඉඩම් ලබාදුන්නාට ගම්වාසීන් සතුට පල කරයි", "News Content": "මුලතිව් කේපාපිලව් ගම්මානයේ ඉඩම් අක්කර 132 ක් යුදහමුදාව විසින් ආපසු ගම්වාසීන්ට ලබා දීම වෙණුවෙන් කේපාපිලව් තරුණ සංගමය 27 දා සවස සතුට පලකර තිබේ. ඔවුන් පවසා සිටින්නේ කේපාපිලව් තරුණ සංගමය ගම්වාසීන් සමග එක්ව දින 300 ක් අඛණ්ඩ විරෝධතාවයක නිරත වීමේ ප්‍රතිපලයක් වශයෙන් ගම්වාසීන්ට ඉඩම් ලැබුණු බවයි. ඉඩම් ලබාදුන් පිරිසටද ඒ වෙනුවෙන් හඩක් නැගූ මාධ්‍යවේදීන්ටද සහය දුන් සියළු දෙනාටද සිය ප්‍රනාමය පල කිරීමේ පුවරු රැගත් තරුණයෝ කෑකෝ ගසමින් ඔවුන්ගේ සතුට පල කලහ. ඔවුන් කියා සිටින්නේ මේ අන්දමටම කිළිනොච්චිය දිස්ත්‍රික්කයේ ඉරනතීව් පළාතේ ඉඩම් නිදහස් කර ගැනීම සඳහාද අඛණ්ඩ විරෝධතාවයක් එම ප්‍රදේශයේ ඉඩම් අහිමි වූ ජනතාව සමඟ එකතු වී දියත් කරන බවයි.", "URL": "https://sinhala.adaderana.lk/news.php?nid=82216", "Category": null, "Parent URL": null}