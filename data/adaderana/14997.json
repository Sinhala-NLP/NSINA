{"Source": "Adaderana", "Timestamp": "March 22, 2011 10:17 am", "Headline": "ලක්ෂ 5 ක ගංජා ඇද්ද දෙදෙනෙක් මාට්ටු", "News Content": "වාලච්චේන , ඔට්ටමාවඩි ප්‍රදේශයේ දී රුපියල් ලක්ෂ 5කට අධික වටිනාකමින් යුත් ගංජා තොගයක් සමඟ පුද්ගලයින් දෙදෙනෙකු අත්අඩංගුවට ‍‍ගෙන තිබේ. අත්අඩංගුවට ගත් සැකකරුවන් දෙදෙනා යතුරු පැදියකින් ගංජා කිලෝග්‍රෑම් 12ක් ප්‍රවාහනය කරමින් සිටි බව වාලච්චේන පොලිසිය ප්‍රකාශ කරයි. මොවුන් තණමල්විල , වැල්ලවාය යන ප්‍රදේශ වල සිට කාලයක් තිස්සේ මෙසේ මඩකළපු ප්‍රදේශ‍යට ගංජා ප්‍රවාහනය කර ඇති බවට පොලිසිය සිදු කළ පරීක්ෂණ වලින් අනාවරණය වී තිබේ. අත්අඩංගුවට ගත් සැකකරුවන් දෙදෙනා අද(22) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14997", "Category": null, "Parent URL": null}