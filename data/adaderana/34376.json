{"Source": "Adaderana", "Timestamp": "May 25, 2013 04:31 pm", "Headline": "මහේස්ත්‍රාත් රියට ගිනි", "News Content": "අනුරාධපුර මහේස්ත්‍රාත් අධිකරණයේ වැඩබලන මහේස්ත්‍රාත්වරයෙකු ලෙස කටයුතු කරන නීතීඥ නිමල් මාරසිංහ මහතාගේ මෝටර් රථයට කිසියම් පිරිසක් විසින් ගිනි තබා තිබේ. නිවසේ නවතා තිබූ මෝටර් රථයට ඊයේ රාත්‍රී ගිනි තබා ඇති අතර යාබද නිවසේ සිටි පිරිස් විසින් ගින්න මැඩපවත්වා ඇත. එම අවස්ථාවේ දී නීතීඥ නිමල් මාරසිංහ මහතාගේ නිවසේ කිසිවෙකුත් සිට නොමැති බව වාර්තා වේ. සිද්ධිය සම්බන්ධයෙන් අනුරාධපුර පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=34376", "Category": null, "Parent URL": null}