{"Source": "Adaderana", "Timestamp": "October 27, 2015 09:02 am", "Headline": "ලාංකික ධීවරයින් 26ක් ඉන්දීය දැලේ", "News Content": "මුහුදු සීමා උල්ලංඝණය කිරීමේ චෝදනා මත ශ්‍රී ලාංකික ධීවරයින් 26 දෙනෙකු ඉන්දීය වෙරළ ආරක්ෂක නිලධාරීන් විසින් අත්අඩංගුවට ගෙන තිබේ.යාත්‍රා දෙකක සිටි ශ්‍රී ලාංකික ධීවරයින් පිරිසක් ඉන්දියාවේ ලක්ෂද්වීප් නමැති දූපත ආසන්න මුහුදේ දී මෙලෙස අත්අඩංගුවට ගෙන ඇත.අත්අඩංගුවට ගත් ශ්‍රී ලාංකික ධීවරයින් මේ වන විට ඉන්දීය වෙරළ ආරක්ෂක නිලධාරින් භාරයේ රඳවා තබාගෙන සිටින බව ධීවර හා ජලජ සම්පත් සංවර්ධන අමාත්‍යාංශයේ ලේකම් මංගලිකා අධිකාරී මහත්මිය සඳහන් කළාය.", "URL": "https://sinhala.adaderana.lk/news.php?nid=54693", "Category": null, "Parent URL": null}