{"Source": "Adaderana", "Timestamp": "January 2, 2018 01:53 pm", "Headline": " වෙරළාසන්න ධීවර කර්මාන්තය මාළු නිෂ්පාදනය ඉහළ දාන්න වැඩි දායකත්වයක් දීලා ", "News Content": "පසුගිය වර්ෂයේ මත්ස්‍ය නිෂ්පාදනය ඉහළ නැංවීම සඳහා වැඩි දායකත්වයක් වෙරළාසන්න ධීවර කර්මාන්තයෙන් ලැබී ඇති බව අනාවරණය වී ඇති බව ධීවර හා ජලජ සම්පත් සංවර්ධන අමාත්‍යංශය පවසයි. එම අමාත්‍යංශයේ සංඛ්‍යා ලේඛන මඟින් මේ බව අනාවරණය වී ඇති බව වාර්තා වෙයි. ඒ අනුව පසුගිය වසරේ ජනවාරි මස සිට සැප්තැම්බර් මාසය දක්වා කාලය තුළ ශ්‍රී ලංකාව මෙට්‍රික්ටොන් තුන් ලක්ෂ 35,750 ක කරදිය මත්ස්‍ය අස්වැන්නක් නෙලාගෙන ඇති බව සඳහන්ය. එම ප්‍රමාණය 2016 වසරට සාපේක්ෂව සියයට 1.2 ක වර්ධනයක් බවයි ධීවර හා ජලජ සම්පත් සංවර්ධන අමාත්‍යංශය පවසයි. මේ අතර මේ වසරේදී ලංකා ධීවර සංස්ථාවට අයත් අලෙවිසැල් 50 ක් අලුතින් පිහිටුවමට ද ධීවර හා ජලජ සම්පත් සංවර්ධන අමාත්‍යංශය සැලසුම් කර තිබේ.", "URL": "https://sinhala.adaderana.lk/news.php?nid=82392", "Category": null, "Parent URL": null}