{"Source": "Adaderana", "Timestamp": "July 20, 2011 09:13 am", "Headline": "පුංචි ඡන්දයේ ප්‍රචාරක කටයුතු රාත්‍රී 12 න් පසු බෑ", "News Content": "පළාත් පාලන මැතිවරණයට අදාළ දේශපාලන ප්‍රචාරක කටයුතු අද මධ්‍යම රාත්‍රියෙන් අවසන් වේ. ඒ අනුව අද මධ්‍යම රාත්‍රියට පසුව ලබන 23 වැනිදා මැතිවරණය පවත්වා අවසන් වන තෙක් කිසිදු ආකාරයක ප්‍රචාරයක කටයුත්තක් සිදු කළ නොහැකි බව මැතිවරණ මහලේකම් කාර්යාලය දැනුම් දෙයි. සියලුම විද්‍යුත් හා මුද්‍රිත මාධ්‍යයද මැතිවරණ ප්‍රචාරක කටයුතුවලට අදාළ ප්‍රවෘත්ති , වැඩසටහන් හා ප්‍රචාරක දැන්වීම් පළකිරීමෙන් ලබන 21 , 22 සහ 23 යන දින වල වැළකී සිටිය යුතු බව මැතිවරණ මහලේකම් කාර්යාලයකියා සිටියි. මේ අතර තවදුරටත් නීතී විරෝධී ‍ප්‍රචාරක කටයුතුවල ඇතැම් දේශපාලන පක්ෂ අපේක්ෂකයින් නිරතව සිටින බවට වාර්තා පළ වන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. අද මධ්‍යම රාත්‍රියෙන් පසුව වක්‍රාකාර දේශපාලන ප්‍රචාරක කටයුතු වලින්ද වැළකී සිටින ලෙස පැෆ්රල් සංවිධානය මැතිවරණ අපේක්ෂකයින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=17514", "Category": null, "Parent URL": null}