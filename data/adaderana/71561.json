{"Source": "Adaderana", "Timestamp": "March 31, 2017 09:42 am", "Headline": "සීනිමෝදර මුහුදේ ගිලී ළමුන් 2ක් අතුරුදන්", "News Content": "තංගල්ල, සීනිමෝදර මුහුදු ප්‍රදේශයේදී දියේ ගිලි ළමුන් දෙදෙනෙකු අතුරුදන්ව තිබේ. මුහුදේ දිය නෑමට ගිය ළමුන් තිදෙනෙකු අතරින් ළමුන් දෙදෙනෙකු දියේ ගිලි ඇති බව පොලිසිය පැවසුවේ ය. දියේ ගිලි ඇත්තේ තංගල්ල ප්‍රදේශයේ පදිංචි 17 හැවිරිදි ළමුන් දෙදෙනෙක් බව අනාවරණය වී ඇත. පොලීසිය, නාවික හමුදාව සහ ප්‍රදේශවාසීන් එක්ව අතුරුදන්වූවන් සෙවිමේ මෙහෙයුම් ආරම්භ කර තිබේ. තංගල්ල පොලිසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=71561", "Category": null, "Parent URL": null}