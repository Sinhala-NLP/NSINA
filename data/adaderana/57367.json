{"Source": "Adaderana", "Timestamp": "February 19, 2016 10:06 am", "Headline": "හිටපු අගවිනිසුරුවරිය නිදොස් කොට නිදහස්", "News Content": "වත්කම් හා බැරකම් ප්‍රකාශ නිසි පරිදි ඉදිරිපත් නොකළ බවට චෝදනා එල්ල කොට නඩු පවරා තිබුණු හිටපු අග්‍රවිනිශ්චකාර ආචාර්ය ශිරාණි බණ්ඩාරනායක මහත්මිය නිදොස් කොට නිදහස් කර තිබේ.අදාළ නඩුව අද(19)කැඳවූ අවස්ථාවේදී කොළඹ මහේස්ත්‍රාත් අධිකරණය විසින් මෙම නියෝගය ලබාදුන් බව අදදෙරණ වාර්තාකරු පවසයි.අල්ලස් කොමිසම විසින් මෙම නඩුව ‍ගොනුකර තිබුණු අතර අද අධිකරණයේදී විත්තිකාර පාර්ශවය විසින් ඉදිරිපත් කරන ලද කරුණු සැලකිල්ලට ගැනීමෙන් පසුව අදාළ චෝදනා පත්‍ර ඉල්ලා අස්කර ගැනීමට ‍අල්ලස් කොමිසම තීන්දු කර ඇති බව එහි නීතිඥයින් අධිකරණයට දැනුම් දී ඇත.ඒ අනුව විත්තිකාරිය නිදොස් කොට නිදහස් කරලීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර තිබේ.එසේම විත්තිකාරිය වෙනුවෙන් පනවා තිබුණු වි‍දේශ ගමන් තහනම ඉවත් කිරීමට මහේස්ත්‍රාත්වරයා විසින් නියෝග කළ අතර අධිකරණ භාරයේ පැවති ඇයගේ විදේශ ගමන් බලපත්‍රය මුදාහරින ලෙසද නියෝග කළේය.", "URL": "https://sinhala.adaderana.lk/news.php?nid=57367", "Category": null, "Parent URL": null}