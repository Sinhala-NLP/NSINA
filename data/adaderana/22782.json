{"Source": "Adaderana", "Timestamp": "March 14, 2012 08:02 am", "Headline": "ඉවසීමෙන් බලා සිටිය යුතුයි", "News Content": "ශ්‍රී ලංකාව සම්බන්ධයෙන් පවතින සැකයෙන් මිදිය යුතු බව ඉන්දීය අගමැති මන්මෝහන් සිං මහතා පවසයි. මානව හිමිකම් හා සංහිඳියාව සම්බන්ධයෙන් ශ්‍රී ලංකා රජය ගන්නා පියවර පිළිබඳ ඉවසිලිවන්තව බලා සිටිය යුතු බව හෙතෙම සඳහන් කරයි. තමිල්නාඩු හිටපු මහඇමති ඩී.එම්.කේ පක්ෂයේ ප්‍රධානි කරුණානිධි සමඟ ඉන්දීය අගමැතිවරයා මේ බව ප්‍රකාශ කර ඇති බව සඳහන්වේ.. අමෙරිකාව ශ්‍රී ලංකාවට එරෙහිව ගෙන එන යෝජනාවට පක්ෂව පියවර ගන්නා ලෙස දන්වමින් ඉන්දීය අගමැතිවරයා යැවූ ලිපියට පිළිතුරු ලිපියක් යවමින් ඉන්දීය අගමැතිවරයා මේ බව ප්‍රකාශ කර තිබේ. එසේම ශ්‍රී ලංකාවේ අවතැන් වූවන් නැවත පදිංචි කරවීම , පුනරුත්ථාපනය , ප්‍රතිසංස්කරණ කිරීම් ආදිය ශ්‍රී ලංකා රජය සමඟ එක්ව කටයුතු කරන බව ඉන්දීය අගමැතිවරයා ප්‍රකාශ කර ඇත. එය සාර්ථක කර ගැනීම සඳහා තම රජය ශ්‍රී ලංකාව මූල්‍යමය , තාක්ෂණමය ආදී පහසුකම් ලබා දෙන බව ද ආචාර්ය මන්මෝහන් සිං කරුණා නිධි වෙත යැවූ ලිපියේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=22782", "Category": null, "Parent URL": null}