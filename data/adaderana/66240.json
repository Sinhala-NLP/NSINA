{"Source": "Adaderana", "Timestamp": "November 21, 2016 10:07 am", "Headline": " ගංජා තොගයක් සමග 1ක් අල්ලයි", "News Content": "පුත්තලම, පාලවිය ප්‍රදේශයේදී ගංජා තොගයක් සමග පුද්ගලයෙකු අත්අඩංගුවට ගෙන තිබේ.පුත්තලම පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී ගංජා කිලෝග්‍රෑම් 05ක් පොලීසිය විසින් සොයාගෙන තිබේ.සැකකරු තලවිල ප්‍රදේශයේ පදිංචි 39 හැවිරිදි පුද්ගලයෙකි.අත්අඩංගුවට ගත් සැකකරු අද(21) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිත අතර පුත්තලම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66240", "Category": null, "Parent URL": null}