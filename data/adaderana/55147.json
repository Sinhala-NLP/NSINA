{"Source": "Adaderana", "Timestamp": "November 17, 2015 12:29 pm", "Headline": "කාලෝට නඩුදානවා", "News Content": "පූජ්‍ය මාදුළුවාවේ සෝභිත හිමිගේ අපවත්වීම සම්බන්ධයෙන් සිදුකරන ප්‍රකාශයන් පිළිබඳව මහාචාර්ය කාලෝ ෆොන්සේකා මහතාට එරෙහිව නීතිමය ක්‍රියාමාර්ග ගන්නා බව මාලබේ නෙවිල් ප්‍රනාන්දු රෝහලේ සභාපති වෛද්‍ය නෙවිල් ප්‍රනාන්දු මහතා පවසයි.ඒ අනුව රුපියල් මිලියන 500ක වන්දි මුදලක් ඉල්ලා නඩු පැවරීමට කටයුතු කරන බව ඔහු සඳහන් කළේය.අද පෙරවරුවේ මාලබේ නෙවිල් ප්‍රනාන්දු රෝහලේ පැවති මාධ්‍ය සාකච්ඡාවකට එක්වෙමින් වෛද්‍ය නෙවිල් ප්‍රනාන්දු මහතා මේ බව පැවසීය.මෙහිදි වැඩිදුරටත් අදහස් දැක්වු ඔහු සඳහන් කළේ රෝහල නිරන්තරයෙන් ජීවානුහරණය කරන බවත් ඒ සඳහා විශේෂඥ වෛද්‍යවරයෙකුගේ මූලිකත්වයෙන් වෙනමම කණ්ඩායමක් ඒ පිළිබඳව සොයා බලන බවයි.අපවත් වී වදාළ සෝභිත හිමිට විෂ බීජයක් ශරීර ගත වී ඇති බවට සිදුකරන ප්‍රකාශ සම්පූර්ණයෙන්ම අසත්‍යය බවද වෛද්‍ය නෙවිල් ප්‍රනාන්දු මහතා එහිදී ප්‍රකාශ කර ඇත.සෝභිත හිමිට සිදුකරන ලද ශල්‍ය කර්මයෙන් අනතුරුව වෛද්‍යවරුන් නිර්දේශ කරන ලද ප්‍රතිකාර පමණක් ලබාදුන් බව ද වෛද්‍ය නෙවිල් ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=55147", "Category": null, "Parent URL": null}