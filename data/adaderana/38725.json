{"Source": "Adaderana", "Timestamp": "November 10, 2013 09:34 am", "Headline": "අනතුරු 2යි - මරණ 2යි", "News Content": "තංගල්ල - තිස්ස ප්‍රධාන මාර්ගයේ තංගල්ල ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. පොලීසිය පැවසුවේ පදිකයෙකු වෑන් රථයක ගැටීමෙන් ඊයේ පස්වරුවේ අනතුර සිදුව ඇති බවයි . අනතුරින් බරපතළ තුවාල ලැබු පුද්ගලයා රන්න රෝහලට ඇතුළත් කිරිමෙන් අනතුරුව මියගොස් ඇත. මියගොස් ඇත්තේ 66 හැවිරිදි කෑගල්ල ප්‍රදේශයේ පදිංචිව සිටි අයෙකි. මේ අතර වැලිමඩ පුහුල්පොළ ප්‍රදේශයේ දී ටිපර් රථයක් උමාඔයට පෙරළීමෙන් පුද්ගලයෙකු මියගොස් තවත් අයෙක් තුවාල ලබා ඇත. පොලීසිය පැවසුවේ රියදුරුට රථය පාලනය කරගැනීමට නොහැකි වීමෙන් මෙම අනතුර සිදුව ඇති බවයි. අනතුරින් ලොරි රථයේ රියදුරු තුවාල ලබා වැලිමඩ රෝහලට ඇතුළත් කර ඇති අතර බරපතළ තත්ත්වයේ පසුවු අනෙක් පුද්ගලයා බදුල්ල රෝහලට ඇතුළත් කිරීමෙන් අනතුරුව මියගොස් ඇත.", "URL": "https://sinhala.adaderana.lk/news.php?nid=38725", "Category": null, "Parent URL": null}