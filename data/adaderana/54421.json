{"Source": "Adaderana", "Timestamp": "October 13, 2015 05:50 pm", "Headline": "වේලායුදම් මහතා අභාවප්‍රාප්තවෙයි", "News Content": "හිටපු වැවිලි කර්මාන්ත රාජ්‍ය අමාත්‍ය කේ. වේලායුදම් මහතා අභාවප්‍රාප්ත වී තිබේ.අසනීප තත්ත්වයක් හේතුවෙන් ඉන්දියාවේ පෞද්ගලික රෝහලක ප්‍රතිකාර ලබමින් සිටියදී ඒ මහතා අභාවප්‍රාප්ත වී ඇත.මිය යන විට 65 වැනි වියේ පසු වූ ඒ මහතා ජාතික වෘත්තීය සමිති සම්මේලනයේ සභාපතිවරයා ලෙසත්, ලංකා ජාතික වතුකම්කරු සංගමයේ ප්‍රධාන ලේකම්වරයා ලෙසත් කටයුතු කළේය.හරින් ප්‍රනාන්දු මහතා පාර්ලිමේන්තු මන්ත්‍රී ධූරයෙන් ඉවත්වී ඌව මහඇමති අපේක්ෂකයා ලෙස ඉදිරිපත් වූ අවස්ථාවේදී එම පුරප්පාඩුවට ඔහු පාර්ලිමේන්තුවට පිවිස කෙටි කාලීන එජාප රජය සමයේ වැවිලි කර්මාන්ත රාජ්‍ය ඇමතිවරයා ලෙස කටයුතු කළේය.පසුගිය පාර්ලිමේන්තු මැතිවරණයට ජාතික ලැයිස්තුවෙන් ඔහු ඉදිරිපත් වූවද අසුනක් ලබා ගැනීමට නොහැකි විය.", "URL": "https://sinhala.adaderana.lk/news.php?nid=54421", "Category": null, "Parent URL": null}