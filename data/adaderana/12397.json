{"Source": "Adaderana", "Timestamp": "November 25, 2010 05:22 pm", "Headline": "තවත් ජ්‍යෙෂ්ඨ ඇමතිවරයෙක්-නියෝජ්‍ය ඇමතිවරු තිදෙනෙක්", "News Content": "තවත් අමාත්‍යවරුන් සිව්දෙනෙකු අද (25) අරලියගහ මන්දිරයේදී ජනාධිපති මහින්ද රාජපක්ෂ මහතා ඉදිරියේ සිය අමාත්‍ය ධූරවල දිවුරුම් දුන් බව ජනාධිපති මාධ්‍ය ඒකකය සඳහන් කරයි. ඒ අනුව හිටපු අමාත්‍ය මිල්රෝයි ප්‍රනාන්දු මහතා සමාජ සුබසාධන ජ්‍යෙෂ්ඨ කැබිනට් අමාත්‍යවරයා ලෙස දිවුරුම් දුන් බවත්,සරත් කුමාර ගුණරත්න මහතා රාජ්‍ය සම්පත් හා ව්‍යවසාය සංවර්ධන නියෝජ්‍ය අමාත්‍යවරයා ලෙස දිවුරුම් දුන් බවත් සඳහන් වේ. මීට අමතරව විදේශ කටයුතු නියෝජ්‍ය අමාත්‍යවරයා ලෙස නියෝමාල් පෙරේරා මහතාත්,රාජ්‍ය පරිපාලන නියෝජ්‍ය අමාත්‍යවරයා ලෙස විජය දහනායක මහතාත් අද පස්වරුවේ අමාත්‍ය ධූරවල දිවුරුම් දී තිබේ.", "URL": "https://sinhala.adaderana.lk/news.php?nid=12397", "Category": null, "Parent URL": null}