{"Source": "Adaderana", "Timestamp": "July 23, 2017 01:01 pm", "Headline": "දුම්වැටි භාවිතය සියයට 46 කින් පහළ වැටිලා", "News Content": "මෙරට දුම්වැටි භාවිතය සියයට 46කින් පමණ අඩු වී ඇති බව සෞඛ්‍ය අමාත්‍ය රාජිත සේනාරත්න මහතා පවසයි. අමාත්‍යවරයා පෙන්වා දෙන්නේ දුම්වැටිවල මිල ඉහළ දැමීමට රජය කටයුතු කිරීම මෙම තත්ත්වයට හේතුව බවයි. ගම්පහ ප්‍රදේශයේ පැවති උත්සවයකට එක්වෙමින් අමාත්‍ය රාජිත සේනාරත්න මහතා මෙම අදහස් පළ කළේය. කෙසේවෙතත් වත්මන් ආණ්ඩුවේ ක්‍රියාකලාපය හේතුවෙන් මත්ද්‍රව්‍ය භාවිතය ඉහළ ගොස් ඇති බව පාර්ලිමේන්තු මන්ත්‍රී මහින්ද යාපා අබේවර්ධන මහතා ද සඳහන් කළේය. ආණ්ඩුවට එල්ල වන චෝදනා සම්බන්ධයෙන් ද අමාත්‍ය රාජිත සේනාරත්න මහතා අදහස් පළ කළේය.", "URL": "https://sinhala.adaderana.lk/news.php?nid=75546", "Category": null, "Parent URL": null}