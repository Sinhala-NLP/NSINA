{"Source": "Adaderana", "Timestamp": "September 22, 2012 08:23 am", "Headline": "අධිවේගි මගේදී මෝටර් රථයක් ගිනි ගනී", "News Content": "දක්ෂිණ අධිවේගී මාර්ගයේදී මෝටර් රථයක් හදිසියේ ගිනි ගැනීමට ලක්ව තිබේ. ඊයේ (21) රාත‍්‍රියේ මෙම ගින්න හටගත් බව පොලිසිය පැවසුවේය. ගාල්ලේ සිට කොට්ටාව දෙසට ධාවනය වූ මෝටර් රථයක් ගිනි ගැනීමට ලක්ව ඇති බව සඳහන්ය. දක්ෂිණ අධිවේගී මාර්ගයේ දොඩංගොඩ පොලිස් බලප්‍රදේශයේ 29 වැනි කිලෝමීටර් කණුව ආසන්නයේ දී මෙම ගිනිගැනීම සිදුව තිබේ. ගින්නෙන් කිසිවෙකුට හෝ අනතුරක් සිදුව නොමැති බව පොලීසිය පැවසුවේය. ගැලනිගම පොලිස් මුරපොළේ නිලධාරීන්, විශේෂ කාර්ය බලකාය, ගිනි නිවන ඒකකයේ නිලධාරීන් එක්ව ගින්න නිවාදමා තිබේ. ගින්නට හේතුව මෙතෙක් අනාවරණය වී නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=27633", "Category": null, "Parent URL": null}