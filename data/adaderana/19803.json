{"Source": "Adaderana", "Timestamp": "November 5, 2011 03:02 pm", "Headline": "ත්‍රිරෝද රථ සඳහා ජාතික ප්‍රතිපත්තිය ගැන සැලැස්මක් ඇමති අතට", "News Content": "ත්‍රිරෝද රථ හිමියන්ගේ රැකියා සුරක්ෂිත කිරිමේ අරමුණින් ත්‍රිරෝද රථ සඳහා වන ජාතික ප්‍රතිපත්තිය ක්‍රියාවට නැංවීම පිළිබඳ සැලැස්මක් පෞද්ගලික ප්‍රවාහන අමාත්‍යවරයා වෙත බාරදීමට කටයුතු කරන බව සමස්ත ලංකා ත්‍රි‍රෝද රථ රියදුරන්ගේ සංගමය පවසයි. මෙරට මගී ප්‍රවාහන ක්ෂේත්‍ර‍යේ 4 .8% ක් ත්‍රිරෝද රථ සේවය හරහා සපිරෙන බව එම සංගමයේ සභාපති ජී.එස්. ජයරුක් මහතා සඳහන් කළේය. කෙසේවුවත් දීර්ඝ කාලයක සිට ත්‍රිරෝද රථ සේවය දිනෙන් දින අගාධය කරා ගමන් කරමින් සිටින බව ඔහු පෙන්වාදෙයි. සිය කර්මාන්තය රැකගැනීම වෙනුවෙන් රජයේ සහ ජනතාවගේ අවධානය යොමු කිරීම අත්‍යවශය කරුණක් වී ඇති බව ජයරුක් මහතා ප්‍රකාශ කළේය. මේ හේතුවෙන් ත්‍රිරෝද රථ සඳහා වන ජාතික ප්‍රතිපත්තිය නව මුහුණුවරකින් ක්‍රියාත්මක කිරීමට රජයේ සහය අපේක්ෂා කරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19803", "Category": null, "Parent URL": null}