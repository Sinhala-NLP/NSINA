{"Source": "Adaderana", "Timestamp": "October 28, 2013 09:54 am", "Headline": "ගජ මුතු 2ක් සමඟ පුද්ගලයෙක් පොලිස් දැලේ ", "News Content": "මීගලෑව - ගනන්ගමුව ප්‍රදේශයේ දී ගජමුතු 2ක් ළඟ තබාගත් පුද්ගලයෙකු පොලීසිය විසින් අත්අඩංගුවට ගෙන තිබේ. ඊයේ(27) පස්වරුවේ පොලීසියට ලද තොරතුරක් අනුව සිදු කළ විමර්ශනයකදී අදාළ සැකකරු අතඅඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුගෙන් සිදුකළ වැඩිදුර ප්‍රශ්න කිරීම් වලදී තවත් ගජමුතු 2ක් ළඟ තබාගෙන සිටි පුද්ගලයෙකු එම ප්‍ර දේශයේදීම අත්අඩංගුවට ගෙන තිබේ. සැකකරුවන් අද(28) දින ගල්ගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. මීගලෑව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38430", "Category": null, "Parent URL": null}