{"Source": "Adaderana", "Timestamp": "December 7, 2016 07:11 am", "Headline": "ඡන්ද කොට්ඨාස සීමා නීර්ණ සමාලෝචනය 27දා", "News Content": "ඡන්ද කොට්ඨාස සීමා නිර්ණය සමාලෝචන වාර්තාව ලබන 27 වනදා පළාත් සභා හා පළාත් පාලන අමාත්‍ය ෆයිසර් මුස්තාෆා මහතා වෙත බාරදීමට නියමිතව තිබේ.සීමා නිර්ණය සමාලෝචන කමිටුව රැස්වී මේ පිළිබඳව තීරණය කර ඇති බව එම කමිටුවේ සභාපති අශෝක පීරිස් මහතා සඳහන් කළේය.මේ වන විට මෙම වාර්තාවට අදාළ ඡන්ද කොට්ඨාස සීමා සලකුණු කිරීම මෙන්ම සිතියම් ගතකිරීම් කටයුතු ද අවසන් කර ඇති බව සඳහන්ය.දැනට ගැසට් කර ඇති සීමා නිර්ණයන් අනුව ඡන්ද කොට්ඨාශ 4888ක් පවතින අතර ඒ සඳහා තෝරා පත්කර ගන්නා සභික සංඛ්‍යාව 3022කි.කෙසේවෙතත් මෙම ඡන්ද කොට්ඨාස 4888න් 63% ක පමණ සීමා නිර්ණ නැවත සමාලෝචනයේදී සංශෝධනය කෙරෙන බව අශෝක පීරිස් මහතා පැවසුවේය.", "URL": "https://sinhala.adaderana.lk/news.php?nid=66794", "Category": null, "Parent URL": null}