{"Source": "Adaderana", "Timestamp": "February 1, 2010 08:57 am", "Headline": "ජනාධිපතිවරණයේ ප්‍රතිඵල වැරදි නෑ", "News Content": "ජනාධිපතිවරණ ප්‍රතිඵලය විකෘති වී ඇති බවට සරත් ෆොන්සේකා මහතාට සහය දැක්වූ පිරිස් එල්ල කරන චෝදනාව මැතිවරණ මහ ලේකම් කාර්යාලය ප්‍රතික්ෂේප කරයි. ඡන්ද විමසීම,ඡන්ද පෙට්ටි ප්‍රවාහනය කිරීම,සහ ගණන් කිරීමේ කටයුතු ඉතාම විනිවිදභාවයකින් සිදු වූ බව මැතිවරණ මහ ලේකම් කාර්යාලයේ අතිරේක මැතිවරණ කොමසාරිස් ඩබ්ලිව්,පී සුමනසිරි මහතා සඳහන් කරයි.. සෑම ඡන්ද ගණන් කිරීමේ මධ්‍යස්ථානයකදීම එහි ප්‍රතිඵල ලේඛනයේ පිටපතක් ජනාධිපතිවරණයට තරඟ කළ අපේක්ෂකයින් ගේ නියෝජිතයින්ට ලබා දීමට අදාල දිස්ත්‍රීක් තේරීම්භාර නිලධාරීන් පියවර ගත් බව හෙතෙම කියා සිටියි.. ගණන් කිරීමේ මධ්‍යස්ථානය නිකුත් කළ ප්‍රතිඵලය හා මැතිවරණ මහ ලේකම් කාර්යාලය ප්‍රකාශයට පත් කළ ප්‍රතිඵලය අතර කිසිදු වෙනසක් නොමැති බව ද ඔහු පවසයි.. එසේ වුවද ඇතැම් පිරිස් මැතිවරණ කොමසාරිස්වරයා කරන ලද ප්‍රකාශයක් වැරදියට ආර්ථකථනය කරමින් සිටින බව අතිරේක මැතිවරණ කොමසාරිස්වරා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=6385", "Category": null, "Parent URL": null}