{"Source": "Adaderana", "Timestamp": "August 10, 2016 12:44 pm", "Headline": "නිශාන්තට පෙත්සම ඉල්ලා අස්කර ගන්න අවසරයි", "News Content": "තමන්ට විදේශ ගතවීමට අවසර දෙන මෙන් ඉල්ලා ශ්‍රී ලංකා ක්‍රිකට් ආයතනයේ හිටපු ප්‍රධාන විධායක නිලධාරී නිශාන්ත රණතුංග මහතා ඉදිරිපත් කළ පෙත්සමක් අද ඔහු විසින් ඉල්ලා අස්කර ගෙන තිබේ.නිශාන්ත රණතුංග මහතා විසින් කොළඹ මහාධිකරණය හමුවේ මෙම පෙත්සම ඉදිරිපත් කර තිබුණි.CSN නාලිකාවේ මූල්‍ය අක්‍රමිකතාවයක් සම්බන්ධයෙන් අත්අඩංගුවට ගෙන රිමාන්ඩ් කළ අවස්ථාවේදී ඔහුගේ විදේශ ගමන් තහනම් කිරීමට අධිකරණය නියෝග කර තිබිණ.සැප්තැම්බර් 30 වැනිදා සිට ඔක්තෝබර් මස 02 වැනිදා දක්වා එක්සත් අරාබි එමීර් හි සංචාරය කිරීමට ඔහු අධිකරණයෙන් ඉල්ලා ඇත.කෙසේවෙතත් අදාළ ඉල්ලීම අද කැඳවූ අවස්ථාවේදී නිශාන්ත රණතුංග මහතාගේ නීතිඥයින් අධිකරණය හමුවේ ප්‍රකාශ කළේ අදාළ ඉල්ලීම කඩුවෙල මහේස්ත්‍රාත් අධිකරණයට ඉදිරිපත් කිරීමට අවශ්‍ය බැවින් පෙත්සම ඉල්ලා අස්කර ගැනීමට අවසර දෙන ලෙසයි.ඒ අනූව විනිසුරු එම්.කේ.ඩී මොරායස් මහතා පෙත්සම ඉල්ලා අස්කර ගැනීමට අවසර දුන් බව අප වාර්තාකරු පැවසීය.", "URL": "https://sinhala.adaderana.lk/news.php?nid=62937", "Category": null, "Parent URL": null}