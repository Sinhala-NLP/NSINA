{"Source": "Adaderana", "Timestamp": "October 9, 2018 04:51 pm", "Headline": "දමිත් අසංකට ඇප-රසිකයින්ගෙන් උණුසුම් ප්‍රතිචාර", "News Content": "බීමත්ව අශෝභන ලෙස හැසිරීම හේතුවෙන් පසුගිය දා කුඩාඔය පොලිසිය විසින් අත්අඩංගුවට ගත් ගායන ශිල්පී දමිත් අසංක මහතා අද (09) වැල්ලවාය මහේස්ත්‍රාත් අධිකරණය වෙත ඉදිරිපත් කිරිමෙන් අනතුරුව ඇප මත මුදා හැර තිබේ. පොලීසිය පැවසුවේ ගායන ශිල්පී දමිත් අසංක මහතා රුපියල් ලක්ෂ 3ක් බැගින් වන ශරීර ඇප දෙකක් මත මුදාහැරීමට වැල්ලවාය මහේස්ත්‍රාත් අධිකරණය අද නියෝග කළ බවයි. ගායන ශිල්පී දමිත් අසංක මහතා මානසික වෛද්‍යවරයෙකු වෙත යොමු කර වාර්තාවක් අධිකරණයට ඉදිරිපත් කරන ලෙස මිට පෙර නියෝග කර තිබේ. දමිත් අසංක මහතාගේ රසික ජනතාව ද අධිකරණය අවට රැදී සිටි බව අද දෙරණ වාර්තාකරු පැවසීය. මෙම සිද්ධිය සම්බන්ධයෙන් කුඩාඔය පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=97425", "Category": null, "Parent URL": null}