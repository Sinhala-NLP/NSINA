{"Source": "Adaderana", "Timestamp": "September 6, 2015 09:06 am", "Headline": "වයඹ හෙද වර්ජනය තෙවන දිනටත්", "News Content": "වයඹ පළාත් හෙද හෙදියන් ආරම්භ කර ඇති වැඩ වර්ජනය අද තෙවන දිනටත් ක්‍රියාත්මක වේ.රජයේ හෙද නිලධාරීන්ගේ සංගමය පසුගිය සිකුරාදා උදෑසන 7.00ට ආරම්භ කළ මෙම වර්ජනය මෙම වර්ජනය ඊයේ පෙරවරු 7.00ට අවසන් වීමට නියමිතව තිබුණි.එහෙත් සෞඛ්‍ය බලධාරීන් සිය ගැටලු වලට නිසි විසඳුම් ලබානොදීම හේතුවෙන් ඊයේ දිනය තුළත් වර්ජනය ක්‍රියාත්මක කළ බව රජයේ හෙද නිලධාරීන්ගේ සංගමය සඳහන් කළේය.කෙසේවෙතත් අද දිනය තුළ දී ද තම ගැටලුවලට විසඳුම් ලබානොදෙන්නේ නම් හෙට උදෑසන 7.00 දක්වා වර්ජනය ක්‍රියාත්මක කරන බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා සඳහන් කළේය.මෙම වර්ජනය හේතුවෙන් වයඹ පළාතේ රෝහල් රැසක රෝගීන් දැඩි දුෂ්කරතාවයකට පත්ව තිබේ.අත්‍යවශ්‍ය සේවා පමණක් ක්‍රියාත්මක වුව ද එම කටයුතු ද තරමක් දුරට අඩපණ වී ඇති බව අද දෙරණ වාර්තාකරුවන් සඳහන් කළේය. හෙද නිලධාරීන් පිරිසක් මාරු කිරීමට එරෙහිව මෙම වර්ජනය ක්‍රියාත්මක වන බව සඳහන්ය.", "URL": "https://sinhala.adaderana.lk/news.php?nid=53681", "Category": null, "Parent URL": null}