{"Source": "Adaderana", "Timestamp": "July 12, 2016 06:17 am", "Headline": " ශ්‍රීපාලියේ නවක සිසුන්ගේ යෝග්‍යතා පරීක්ෂණ කල්යයි", "News Content": "කොළඹ විශ්වවිද්‍යාලයේ ශ්‍රීපාලි මණ්ඩපය මගින් පවත්වනු ලබන (SP)උපාධි පාඨමාලාව(ජනමාධ්‍ය/ප්‍රසාංගික කලා)සඳහා සිසුන් බඳවා ගැනීමේ යෝග්‍යතා පරීක්ෂණය හෙට(13) සහ අනිද්දා(14)දිනයන්හි නොපැවැත්වෙන බව ශ්‍රීපාලි මණ්ඩපය පවසයි.ශ්‍රීපාලි මණ්ඩපයේ ජ්‍යෙෂ්ඨ සහකාර ලේඛකාධිකාරීවරයාගේ අත්සනින් යුතුව නිකුත් කළ නිවේදනයක දැක්වෙන්නේ නොවැළැක්විය හැකි හේතුවක් නිසා මෙම යෝග්‍යතා පරීක්ෂණ කල්දමන්නට සිදුව ඇති බවයි.ඒ අනුව ජනමාධ්‍ය උපාධි පාඨමාලාව අයදුම් කර ඇති සිසුන් සඳහා වන යෝග්‍යතා පරීක්ෂණ ජූලි මස 23 වන දිනයේද,ප්‍රසාංගික කලා උපාධි පාඨමාලාව අයදුම් කර ඇති සිසුන් වෙනුවෙන් යෝග්‍යතා පරීක්ෂණ ජූලි මස 23,24 යන දෙදිනයන්හිද පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=61975", "Category": null, "Parent URL": null}