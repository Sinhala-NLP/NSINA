{"Source": "Adaderana", "Timestamp": "January 10, 2014 01:48 pm", "Headline": "තහනම් ඖෂධ විකුණූ කතක් මාට්ටු", "News Content": "මෙරට භාවිතය තහනම් කරන ලද ඖෂධ වර්ගයක් අලෙවි කළ කාන්තාවක පොතුවිල් ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරින් සහ පොතුවිල් පොලිස් ස්ථානයේ නිලධාරීන් එක්ව සිදුකළ වැටලීමකදී ප්‍රදේශයේ පෞද්ගලික ඔසු සැලක කාන්තාවක මෙලෙස අත්අඩංගුවට ගෙන ඇති බව සඳහන් වෙයි. එහිදි මෙරට භාවිතය තහනම් කරන ලද ට්‍රැමඩෝල් හයිඩ්‍රෝක්ලෝරයිඩ් පෙති 459ක් සොයා ගෙන තිබේ. අත්අඩංගුවට ගත් සැකකාරිය සම්බන්ධයෙන් පොතුවිල් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40241", "Category": null, "Parent URL": null}