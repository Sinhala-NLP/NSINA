{"Source": "Adaderana", "Timestamp": "March 11, 2014 08:57 am", "Headline": "බස් රථ අනතුරකින් 14ක් රෝහලේ ", "News Content": "කොළඹ, කොටුව සෙරමික් හංදිය ප්‍රදේශයේ සිදුවු බස් රථ අනතුරකින් පුද්ගලයින් 14 දෙනෙකු තුවාල ලබා තිබේ. බස් රථ දෙකක් එකිනෙක ගැටී මෙම අනතුර සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. අනතුරෙන් තුවාල ලැබු පුද්ගලයින් කොළඹ ජාතික රෝහලට ඇතුළත් කර ඇති අතර ඔවුන්ගේ තත්ත්වය බරපතළ නොවන බව රෝහල් ප්‍රකාශකයෙකු පැවසීය. මේ අතර ගන්දර, දෙවිනුවර ඉන්ධන පිරවුම්හල අසළ දී සිදුවු රිය අනතුරකින් කුඩා ළමයෙකු මියගොස් තිබේ. පොලීසිය පැවසුවේ මාර්ගයේ පදිකවේදිකාවේ ගමන් කරමින් සිටි ළමයෙකුගේ ලොරි රථයක ගැටීමෙන් මෙම අනතුර සිදුව ඇති බවයි. අනතුරෙන් බරපතළ තුවාල ලැබු ළමයා ප්‍රතිකාර සඳහා මාතර රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 12 හැවිරිදි දෙවිනුවර ප්‍රදේශයේ පදිංචිව සිටි ළමයෙකු බව වාර්තා වෙයි.", "URL": "https://sinhala.adaderana.lk/news.php?nid=41696", "Category": null, "Parent URL": null}