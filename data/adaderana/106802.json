{"Source": "Adaderana", "Timestamp": "March 27, 2019 09:18 am", "Headline": "අධික වේගය නිසා මහ මඟ ගිනි ගත් ත්‍රීරෝද රථය", "News Content": "බගවන්තලාවේ සිට තලවකැලේ දක්වා අධික වේගයෙන් ධාවනය වෙමින් තිබූ ත්‍රිරෝද රථයක් ගිනිගෙන විනාශ වී ඇති බව නොර්වුඩ් පොලීසිය පවසයි. ත්‍රිරෝද රථය ගිනිගෙන ඇත්තේ ඊයේ(26) පස්වරු 6.30 ට පමණ හැටන් බගවන්තලාව ප්‍රධාන මාර්ගයේ නොර්වුඩ් දියසිරිගම ප්‍රදේශයේදීය. ධාවනය වෙමින් තිබූ ත්‍රිරෝද රථයේ එන්ජිම දෙසින් හටගත් ගින්න ක්ෂණිකව ත්‍රිරෝද රථය පුරා පැතිර ගිය බවත්, ත්‍රිරෝද රථය ගිනිගන්නා අවස්ථාවේ ත්‍රිරෝද රථයේ රියදුරා පමණක් එහි සිට ඇති බව වාර්තා වෙයි. ත්‍රිරෝද රථයේ විදුලි කාන්දුවකින් ගින ගැනීමට හේතු වි ඇති බව අනතුර පිළිබඳව පරික්ෂණ පවත්වන නොර්වුඩ් පොලීසිය සැකකරයි. ගිනි ගැනීම හේතුවෙන් ත්‍රිරෝද රථය අලුත්වැඩියා කිරීමට පවා නොහැකි තත්ත්වයක් උද්ගත වි ඇති බවත්, ත්‍රිරෝද රථය ගිනි ගැනිමෙන් එම මාර්ගයේ ගමන් ගන්නා සෙසු වාහනවලට තරමක බාධාවක් සිදු වු බව අනතුර පිළිබඳව පරික්ෂණ පවත්වන නොර්වුඩ් පොලීසිය පැවසීය.", "URL": "https://sinhala.adaderana.lk/news.php?nid=106802", "Category": null, "Parent URL": null}