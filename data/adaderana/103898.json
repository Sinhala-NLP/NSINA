{"Source": "Adaderana", "Timestamp": "February 8, 2019 11:42 am", "Headline": "BBC මාධ්‍යවේදීන් දෙදෙනෙකු ඇතුළු 5ක් අත්අඩංගුවට", "News Content": "බී.බී.සී පුවත් සේවයට අයත් මාධ්‍යවේදීන් දෙදෙනෙකු ඇතුළු මාධ්‍යවේදීන් පස් දෙනෙකු උගන්ඩාවේදී අත්අඩංගුවට පත්ව තිබේ. නීති විරෝධී මත්ද්‍රව්‍ය ජාවාරම් සම්බන්ධයෙන් ගවේෂණයක නිරත වෙමින් සිටියදී එරට පොලීසිය විසින් ඔවුන් අත්අඩංගුවට පත්ව ඇති බව වාර්තා වෙයි. කෙසේ වෙතත් අදාළ මාධ්‍යවේදින් පිරිස නිදහස් කරන ලෙස උගන්ඩා රජයේ ප්‍රකාශයෙකු සඳහන් කර ඇති බව බී බී සී පුවත් සේවය වාර්තා කර තිබේ. පොලීසිය විසින් කුමන හේතුවක් මත ඔවුන් අත්අඩංගුවට ගත්තේද යන්න පිළිබඳව පැහැදිළිවී නොමැති අතර කොන්දේසි විරහිතව ඔවුන් නිදහස් කළ යුතු බව එම ප්‍රකාශකයා සඳහන් කර ඇත.", "URL": "https://sinhala.adaderana.lk/news.php?nid=103898", "Category": null, "Parent URL": null}