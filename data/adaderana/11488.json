{"Source": "Adaderana", "Timestamp": "October 14, 2010 01:35 pm", "Headline": "සිසු මර්දනයට එරෙහිව මානව හිමිකම් කොමිසමට පැමිණිලි", "News Content": "ශ්‍රි ජයවර්ධනපුර විශ්ව විද්‍යාලයේ ශිෂ්‍ය මර්දනයට එරෙහිව මානව හිමිකම් කොමිසන් සභාව හමුවේ පැමිණිලි කරන බව විශ්ව විද්‍යාලයේ මහා ශිෂ්‍ය සංගමය පවසයි. අද(14) දහවල් මානව කොමිසන් සභාව හමුවේ පැමිණිලි කිරීමට නියමිත බව විශ්ව විද්‍යාලයේ මහා ශිෂ්‍ය සංගමයේ කඹුරුපිටියේ ඥානීස්සර හිමියන් සඳහන් කරයි. මීට වසර 02 ට පමණ පෙර පත්වූ නව උපකුලපතිවරයා විසින් මේ වනවිට ශ්‍රී ජයවර්ධන පුර විශ්ව විද්‍යාලයේ සිසුන් 50 දෙනෙකුගේ පමණ විවිධ අවස්ථා වලදී පන්ති තහනම් කර ඇති බව එම හිමියන් පෙන්වාදෙයි. මේ සම්බන්ධව සිසුන් දැනුවත් කිරීම සඳහා ඊයේ(13) පෙරවරුවෙහි භික්ෂූන් වහන්සේලා විසින් මාර්ගය අසල සිට අත් පත්‍රිකාවක් බෙදා දුන් බවත්, එහිදී විශ්ව විද්‍යාල විනය කඩකළ බවට චෝදනා කරමින් භික්ෂූන් වහන්සේලා සිව් දෙනෙකුගේ හා සිසුන් දෙදෙනෙකුගේ පන්ති තහනම් කළ බව ද අද දෙරණ වෙත අදහස් දක්වමින් ප්‍රකාශ කළේය. මේ ආකාරයෙන් දිගින් දිගටම සිදුවන ශිෂ්‍ය මර්දනයට එරෙහිව අද(14) උපකුලපතිවරයා සහ විනය අධිකාරීවරයාට එරෙහිව චෝදනා ගොනුක කරන බව ඥානිස්සර හිමියන් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11488", "Category": null, "Parent URL": null}