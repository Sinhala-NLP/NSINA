{"Source": "Adaderana", "Timestamp": "September 1, 2015 10:20 am", "Headline": "නව පාර්ලිමේන්තුවට අභියෝග තියෙනවා", "News Content": "නව පාර්ලිමේන්තුවට බොහෝ අභියෝග ගණනාවකට මුහුණදීමට සිදුවනු ඇති බව ද්‍රවිඩ ජාතික සන්ධානයේ නායක, ආර් සම්බන්ධන් මහතා පවසයි.ඒ අතුරින් ප්‍රජාතන්ත්‍රවාදය නැවත තහවුරු කිරීම, බහුත්වවාදය පිළිගැනීම, ජාතීන් අතර සමානාත්මතාව, යුක්තිය හා සාධාරණත්වය තහවුරු වන පරිදි නව ව්‍යවස්ථාවක් ස්ථාපිත කිරීම ප්‍රමුඛ කාර්යයක් බව හෙතෙම අද (01) පාර්ලිමේන්තුවේදී කියා සිටියේය.ගෙවුණු කාලය තුළ උත්තරීතර පාර්ලිමේන්තුවේ ගරුත්වයට හානි පැමිණවී තිබුණු බවද හෙතෙම සිහිපත් කළේය.නව කථානායක ධූරයට පත්වූ කරූ ජයසූරිය මහතාට සුභ පැතූ ආර්. සම්බන්ධන් මන්ත්‍රීවරයා මෙහිදී පාර්ලිමේන්තුවේදී කථානායකවරයා සමග සහයෝගයෙන් යුතුව කටයුතු කරන බව ඔහු සඳහන් කළේය.", "URL": "https://sinhala.adaderana.lk/news.php?nid=53575", "Category": null, "Parent URL": null}