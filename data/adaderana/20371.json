{"Source": "Adaderana", "Timestamp": "November 30, 2011 04:51 pm", "Headline": " බටහිර ඖෂධ නිෂ්පාදනය හෝ ආනයනය කරන්නේනම් ‍තොරතුරු ඕනෑ", "News Content": "බටහිර ඖෂධ ආනයනය කරන සහ නිෂ්පාදනය කරන සියලුම පිරිස් තම තොරතුරු පාරිභෝගික අධිකාරිය වෙත ලබාදිය යුතු බව එම අධිකාරිය නිවේදනය කරයි. බටහිර ඖෂධ පිළිබඳ සකස් කරනු ලබන දත්ත ගබඩාව සඳහා අදාළ ආනයනකරුවන්ගේ සහ නිෂ්පාදකයින්ගේ ව්‍යාපාර නාමය, ලිපිනය, ව්‍යාපාරයේ ස්වභාවය ඇතුළු තොරතුරු අවශ්‍ය බව පාරිභෝගික අධිකාරිය පවසයි. ඒ අනුව දෙසැම්බර් මස 9 වැනි දිනට පෙර අදාළ තොරතුරු ලබාදීම අනිවාර්ය බව එම අධිකාරිය කියා සිටියි. මෙම දත්ත ගබඩාව හරහා ඖෂධ මිල පිළිබඳ ජනතාවට ඇතිවන ගැටලුවලට විසඳුම් ලබාදීමට හැකිවනු ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20371", "Category": null, "Parent URL": null}