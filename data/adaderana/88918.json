{"Source": "Adaderana", "Timestamp": "May 11, 2018 12:51 pm", "Headline": "කොටහේනේ පාරක් අද වැසෙයි ", "News Content": "කොටහේන අලුත් මාවතේ හෙට්ටියාවත්ත හන්දිය සිට ඉබ්බාගාවත්ත හන්දිය දක්වා රාමනාදන් මාවතේ අද (11) රාත්‍රී 9.00 සිට ලබන 14දා පෙරවරු 5.00දක්වා වාහන ගමනා ගමනය සීමා කෙරෙන බව පොලිස් මූලස්ථානය සඳහන් කරයි. මෙම මාර්ග කොටසේ අලුතින් ජලනල එළීම මේ වන විට සිදුකරමින් පවතින බැවින් මෙලෙස මාර්ගයේ වාහන ගමනාගමනය සීමා කෙරෙනු ඇත. එබැවින් මෙම මාර්ගයේ ගමන්ගන්නා මහජනතාව සහ රියදුරන් එම කාලය තුළදී විකල්ප මාර්ග භාවිත කිරීමට කටයුතු කරන ලෙස පොලිස් මූලස්ථානය වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=88918", "Category": null, "Parent URL": null}