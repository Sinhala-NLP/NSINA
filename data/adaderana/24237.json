{"Source": "Adaderana", "Timestamp": "May 14, 2012 01:04 pm", "Headline": "ඒකාබද්ධ කාලසටහනකට බස් ධාවනය ඉදිරි මාස 3 තුළ ක්‍රියාත්මකයි", "News Content": "බස්නාහිර පළාත තුළ ඒකාබද්ධ කාලසටහනකට අනුව බස් රථ ධාවනය ඉදිරි මාස 3 තුළ දී ක්‍රියාත්මක කරන බව බස්නාහිර පළාත් ප්‍රවාහන අමාත්‍ය උපාලි කොඩිකාර මහතා පවසයි. මේ වන විට කාලසටහනෙන් අර්ධයක් පමණ සකසා අවසන් බව අමාත්‍යවරයා පෙන්වා දෙයි. මාර්ග 60 ක් මේ වනවි ඒකාබද්ධ කිරීමට කටයුතු කර ඇති බව අද දෙරණ වෙත අදහස් දක්වමින් උපාලි කොඩිකාර මහතා සඳහන් කළේය. පළමුව මාර්ග 120 ක් ඒකාබද්ධ කිරීමට කටයුතු කරන බවත්, සෙසු ප්‍රාදේශීය මාර්ග, ග්‍රාමීය මාර්ග ආදිය ද ඒකාබද්ධ කිරීම සඳහා ද කටයුතු යොදා ඇති බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24237", "Category": null, "Parent URL": null}