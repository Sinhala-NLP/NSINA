{"Source": "Adaderana", "Timestamp": "December 23, 2012 05:22 pm", "Headline": "අභියාචනා විභාගය අවසන්", "News Content": "2012 ඡන්ද හිමි නාම ලේඛනය සම්බන්ධයෙන් ලැබුණු අහියාචනා විභාග කිරීම අවසන් කර තිබේ. අදාළ අභියාචනා විභාග‍යෙන් තෝරාගත් ඡන්ද දායකයින්ගේ නම් මේ වන විට ඡන්ද හිමි නාමලේඛනයට ඇතුළත් කරමින් සිටින බව මැතිවරණ මහලේකම් කාර්යාලය සඳහන් කළේය. මේ වසර අවසන් වීමට පෙර ඡන්ද හිමි නාම ලේඛනය ප්‍රකාශයට පත් කිරීමට මැතිවරණ මහලේකම් කාර්යාලය සැලසුම් කර තිබේ. ඒ අනුව ලබන 31 වැනිදා 2012 ඡන්ද හිමි නාම ලේඛනය සහතික කිරීමට නියමිතය.", "URL": "https://sinhala.adaderana.lk/news.php?nid=30194", "Category": null, "Parent URL": null}