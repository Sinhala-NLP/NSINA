{"Source": "Adaderana", "Timestamp": "July 25, 2010 08:09 am", "Headline": "ජාතික සන්ධානය යනු සමස්ත දෙමළ ජනතා නියෝජනය නොවේ", "News Content": "දෙමළ ජාතික සන්ධානය යනු සමස්ත දෙමළ ජනතාවගේ නියෝජනයක් නොවන බව ප්‍රජාතන්ත්‍රවාදී ජනතා පෙරමුණ ‍පවසයි. ඔවුන් පෙන්නුම් කරන්නේ උතුරු නැගෙනහිර ජනතාවගේ ගැටලු පමණක් බව එම පෙරමුණේ නායක මනෝ ගනේෂන් මහතා සඳහන් කරයි. එමනිසා රජය සිදු කරනු ලබන ව්‍යවස්ථා සංශෝධන‍ය සම්බන්ධයෙන් දෙමළ ජාතික සන්ධානය පමණක් දැනුවත් කිරීම ප්‍රමාණවත් නොවන බව ඔහු අවධාරණය කරයි. ලංකා කම්කරු කොංග්‍රසය, කඳුරට ජනතා පෙරමුණ, ප්‍රජාතන්ත්‍රවාදී ජනතා පෙරමුණ හා ජාතික කම්කරු සංගමය වැනි පක්ෂ සමඟ මැතිවරණ සංශෝධන පිළිබඳව සාකච්ඡා කරන බව මනෝ ගනේෂන් මහතා සඳහන් කළේය. එමෙන්ම ආණ්ඩුවට හා ප්‍රධාන විපක්ෂයට තමන් සමග ද සාකච්ඡා කළĀයුතුය යන පණිවිඩය ලබාදීමට සූදානම්ව සිටින බව ද ඔහු අවධාරණය කළේය.", "URL": "https://sinhala.adaderana.lk/news.php?nid=9817", "Category": null, "Parent URL": null}