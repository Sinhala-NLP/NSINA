{"Source": "Adaderana", "Timestamp": "July 6, 2018 04:57 pm", "Headline": "අර්ජුන ඇලෝෂියස්ට සහ කසුන් පලිසේනට කොට්ට මෙට්ට හම්බුණේ කොහොමද -තේණූක විධානගමගේ විමසයි ", "News Content": "ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මිය සිය අමාත්‍ය ධුරයෙන් පමණක් නොව මන්ත්‍රී ධුරයෙන්ද ඉවත් විය යුතු බව ශ්‍රී ලංකා පොදු ජන තරුණ පෙරමුණ පවසයි. අද (06) පෙරවරුවේ පැවති මාධ්‍ය හමුවක් අමතමින් පාර්ලිමේන්තු මන්ත්‍රි මහේෂ් පතිරණ මහතා මේ බව පැවසීය. තම ජනතාවට බොරු පොරොන්දු ලබා දෙමින් ඔවුන්ගෙන් චන්දය ලබා ගත් අතර මේ වන විට එම පොරොන්දු ඉටු කර ගැනිමට නොහැකිව මෙවැනි ප්‍රකාශ සිදු කරන්නේ හිටපු ජනාධිපති මහින්ද රාජපක්ෂ මහතා පිලිබඳ පැහැදිමකින් සිටින ජනතාවගේ මතය වෙනස් කිරිමට බවද මන්ත්‍රිවරයා එහිදි පැවසීය. රාජ්‍ය අමාත්‍ය විජයකලා මහේෂ්වරන් මහත්මිය කළ ප්‍රකාශ ව්‍යවස්ථා විරෝධි ප්‍රකාශයක් බැවින් ඒ පිලිබඳව නීතිමය පියවර ගත යුතු බව ඒ මහතා වැඩි දුරටත් සඳහන් කළේය. නිව්යෝක් ටයිම් පුවත් පත කළ ප්‍රකාශය සම්බන්ධයෙන්ද එම අවස්ථාවේදි අදහස් පල කළේය. අමෙරිකාව සැම විටම චීනය සහ ජපානය සමඟ විරුද්ධවාදීව කටයුතු කරන බැවින් මෙම අවස්ථාවෙදි චීනයට අපහස කිරිම සඳහා මෙලෙස සාවද්‍ය ප්‍රකාශ කරන බව මන්ත්‍රිවරයා පැවසීය. අර්ජුන ඇලොෂියස් සහ කසුන් පලිසෙන වැලිකඩ බන්ධනාගාරගතව සිටි ස්තානයේ තිබි ජංගම දුරකතන 3ක් සහ සිම් කාඩ් පත් 5ක් හමු විම සම්බන්ධයෙන්‍ මාධ්‍ය හමුව ඇමතු පාර්ලිමේන්තු මන්ත්‍ර තේණුක විදානගමගේ මහතා අදහස් දක්වා සිටියා. මෙම ජංගම දුරකතන සහ සිම් කාඩ් පත් අර්ජුණ ඇලොෂීයස්ගේ කොට්ටය තුල තිබි හමු වු අතර , කිසිදු සිරකරුවෙකුට බන්ධනාගාරය තුලදි කොට්ට සහ මෙට්ට ලබා දිය නොහැකි බව ද පාර්ලිමේන්තු මන්ත්‍රි තේණුක විදානගමගේ මහතා පැවසීය. දේශපාලන පලිගැනිම් මත තමන්ද බන්ධනාගාර ගතව සිටි බවත් එම අවස්ථාවෙදි තමන්ට හමු වුයේ පැදුරක් පමණක් බවද මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=92100", "Category": null, "Parent URL": null}