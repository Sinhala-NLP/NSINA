{"Source": "Adaderana", "Timestamp": "March 31, 2015 08:43 am", "Headline": "හිටපු ජනාධිපති අද අධිකරණයට කැඳවයි ", "News Content": "හිටපු ජනාධිපති මහින්ද රාජපක්ෂ මහතා අද දිනයේ අධිකරණය හමුවේ පෙනී සිටීමට නියමිතව තිබේ.මහින්ද රාජපක්ෂ මහතාට අද දිනයේ ශ්‍රේෂ්ඨාධිකරණය හමුවේ පෙනී සිටින ලෙස නොතීසි නිකුත් කර ඇත.ජනාධිපති ධුරය දැරූ කාලයේ රටේ විවිධ ප්‍රදේශවල යුද හමුදාව යෙදවීම තුළින් සිවිල් වැසියන්ගේ මූලික අයිතිය උල්ලංඝණය කළ බව පවසමින් පෙරටුගාමි සමාජවාදී පක්ෂයේ දුමින්ද නාගමුව විසින් ගොනුකර ඇති පෙත්සමකට අනුව මෙලෙස මහින්ද රාජපක්ෂ මහතාට නොතීසි නිකුත් කර තිබිණ.කෙසේවෙතත් අද දිනයේ අධිකරණයට යන්නේද යන්න සම්බන්ධයෙන් නීති උපදෙස් ලබාගැනීමට බලාපොරොත්තු වන බව හිටපු ජනාධිපති මහින්ද රාජපක්ෂ මහතා ඊයේ(30) දිනයේදී මාධ්‍යවේදීන් නැගූ ප්‍රශ්නයකට පිළිතුරු දෙමින් කියා සිටියේය.", "URL": "https://sinhala.adaderana.lk/news.php?nid=50334", "Category": null, "Parent URL": null}