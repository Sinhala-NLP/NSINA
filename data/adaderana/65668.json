{"Source": "Adaderana", "Timestamp": "November 3, 2016 11:48 am", "Headline": "සිලාවතුරේ ඩයිනමයිට් - ඇමති වාර්තාවක් ඉල්ලයි", "News Content": "මන්නාරම, සිලාවතුර මුහුදු ප්‍රදේශයේ ඩයිනමයිට් යොදා මසුන් මරා දැමීමේ සිද්ධිය සම්බන්ධයෙන් තමන්ට කඩිනමින් වාර්තාවක් ලබාදෙන ලෙස ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා බලධාරීන්ට උපදෙස් ලබාදී තිබේ.මන්නාරම ධීවර අධ්‍යක්ෂකවරයාට අමාත්‍යවරයා විසින් මේ සම්බන්ධයෙන් උපදෙස් ලබාදුන් බව ධීවර හා ජලජ සම්පත් සංවර්ධන අමාත්‍යංශය සඳහන් කරයි.තහනම් කර ඇති මසුන් මැරීමේ ක්‍රමයක් වන ඩයිනමයිට් යෙදීම හේතුවෙන් සිලාවතුර මුහුදු ප්‍රදේශයේ පසුගිය දිනවල කැස්බෑවන් සහ මසුන් දසදහස් ගණනකගේ සිරුරු සිලාවතුර මුහුදු වෙරළට ගොඩ ගසා තිබූ බව සඳහන්ය.මෙම ක්‍රියාවන් සිදුකළ පුද්ගලයින් කඩිනමින් අත්අඩංගුවට ගන්නා ලෙස නාවික හමුදාවට සහ වෙරළාරක්ෂක බලකායට දැනුම් දී ඇති මහින්ද අමරවීර අමාත්‍යවරයා මේ සම්බන්ධයෙන් සොයාබලා කඩිනමින් තමන්ට වාර්තාවක් ලබාදෙන ලෙස මන්නාරම ධීවර අධ්‍යක්ෂවරයාට උපදෙස් ලබා දී ඇත.", "URL": "https://sinhala.adaderana.lk/news.php?nid=65668", "Category": null, "Parent URL": null}