{"Source": "Adaderana", "Timestamp": "May 29, 2018 04:04 pm", "Headline": "පොහෝ දිනයේ මුස්ලිම් ජනතාවගෙන් බෞද්ධ ජනතාවට අපූරු තෑග්ගක්", "News Content": "රඹුක්කන මුස්ලිම් ජනතාව බුදු මැදුරක් ඉදිකිරීමට දායකත්වය ලබාදීම ඓතිහාසික අවස්ථාවක් ලෙස සැලකිය හැකි බව ඇමති රංජිත් සියඹලාපිටිය මහතා පවසයි. “රටේ ඉදිරි ගමනට තිබෙන බාධාව අපේ සමහර උදවිය මේ සහජීවනයට ගරු නොකිරීමයි. තමන්ගේ ආගමට ගරු කරන ගමන් අනිත් ආගම්වලට ගරු කරන්න මේ ලබාදුන් ආදර්ශය අතිශයින්ම වැදගත්..රටේ ඉදිරි දැක්මට ඇවැසි කරුණ මෙයයි. රටට බුදු දහම ගෙන ආ අධි පොසොන් දින මෙවැනි කටයුක්තක යෙදීම රටට ආශිර්වාදයක් වනවා නියතයි.“ අමාත්‍යවරයා මේ බව ප්‍රකාශ කලේ රඹුක්කන ලබුකොටුව ගම්මානයේ මුස්ලිම් ජනතාව විසින් ඉදිරිකරන ලද බුදු මැදුර වීවෘත කිරීමේ අවස්ථාවට සහභාගී වෙමිනි.", "URL": "https://sinhala.adaderana.lk/news.php?nid=90024", "Category": null, "Parent URL": null}