{"Source": "Adaderana", "Timestamp": "May 19, 2013 08:42 am", "Headline": "අත්අඩංගුවේ සිටි ද්‍රවිඩ ජාතික ජනතා පෙරමුණේ 15ක් නිදහස්", "News Content": "මන්නාරම පොලීසිය විසින් අත්අඩංගුවට ගනු ලැබූ ද්‍රවිඩ ජාතික ජනතා පෙරමුණේ මහලේකම්, එහි ජාතික සංවිධායකවරයා ඇතුළු 15 දෙනා නිදහස් කර තිබේ. යුද්ධයේදී ද්‍රවිඩ වැසියන් මියයාම සැමරීම වෙනුවෙන් සංවිධානය කර තිබූ උත්සවයක් නිසා ද්‍රවිඩ ජාතික ජනතා පෙරමුණේ මහලේකම්, එහි ජාතික සංවිධායකවරයා ඇතුළු 15 දෙනෙකු මන්නාරම පොලීසිය විසින් ඊයේ සවස 4.00ට පමණ අත්අඩංගුවට ගෙන තිබුණි. එසේ අත්අඩංගුවට ගත් 15 දෙනාගෙන් 6 දෙනෙක් කාන්තාවන් වන අතර ඔවුන් ඊයේ රාත්‍රී 7.00ට නිදහස් කර ඇත. සෙසු පිරිස ඊයේ මධ්‍යම රාත්‍රීයේ නිදහස් කර ඇති බව අප වාර්තාකරු පවසයි.", "URL": "https://sinhala.adaderana.lk/news.php?nid=34204", "Category": null, "Parent URL": null}