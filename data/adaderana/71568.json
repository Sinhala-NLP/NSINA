{"Source": "Adaderana", "Timestamp": "March 31, 2017 12:51 pm", "Headline": " ජලවිදුලි නිෂ්පාදනයට තවදුරටත් බලපෑම් ", "News Content": "ජල පෝෂක ප්‍රදේශවලට සැලකිය යුතු වර්ෂාපතනයක් නොලැබීම හේතුවෙන් ජලවිදුලි නිෂ්පාදනයට තවදුරටත් බලපෑම් එල්ල වී ඇති බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී.පෙරේරා මහතා පවසයි. මේ හේතුවෙන් ජනතාව විදුලිය අරපිරිමැස්මෙන් භාවිත කිරීමට පෙළඹිය යුතු බව නියෝජ්‍ය අමාත්‍යවරයා පෙන්වා දෙයි. කළුතර බණ්ඩාරගම ප්‍රදේශයේ පැවති උත්සවයකට එක්වෙමින් අජිත් පී.පෙරේරා නියෝජ්‍ය අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=71568", "Category": null, "Parent URL": null}