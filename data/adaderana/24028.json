{"Source": "Adaderana", "Timestamp": "May 5, 2012 10:02 am", "Headline": "මහවෙල රිය අනතුරකින් එක් අයෙක් මරුට", "News Content": "මාතලේ දඹුල්ල ප‍්‍රධාන මාර්ගයේ මහවෙල ප‍්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. බස් රථයක් හා ති‍්‍රරෝද රථයක් එකිනෙක ගැටීමෙන් අනතුර සිදුව ඇති බව සඳහන්ය. අනතුරින් තුවාල ලැබූ ති‍්‍රරෝද රථයේ ගමන් කළ අයකු මාතලේ රෝහලේ ප‍්‍රතිකාර ලබමින් සිටියදී මියගොස් ඇති බව පොලිසිය පවසයි. මියගොස් ඇත්තේ 95 හැවිරිදි මාතලේ, වැහිගල ප‍්‍රදේශයේ පදිංචි පුද්ගලයෙකි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද(05) මාතලේ මහේස්ත‍්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24028", "Category": null, "Parent URL": null}