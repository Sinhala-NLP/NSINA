{"Source": "Adaderana", "Timestamp": "September 12, 2012 11:51 am", "Headline": " මවකගේ හා දැරියකගේ මළ සිරුරු ළිඳෙන් හමුවෙලා", "News Content": "දඹුල්ල විහාර හංදියේ ළිඳක තිබී මවකගේ සහ දැරියකගේ මළ සිරුරු දෙකක් සොයාගෙන ඇති බව පොලීසිය පවසයි. අද (12) පෙරවරුවේ මෙම මළ සිරුරු දෙක සොයාගත් බවත්, පශ්චාත් මරණ පරීක්ෂණය සඳහා මේවන විට එම මෘත ශරීර දෙක දඹුල්ල රෝහලේ තබා ඇති බවත් පොලිස් මාධ්‍ය ප්‍රකාශක කාර්යාලය පවසයි. අවුරුදු එක හමාරක් වයසැති දැරියක හා තිස් අවුරුදු මවක මෙලෙස ජීවිතක්ෂයට පත්ව ඇති අතර එය සියදිවි නසාගැනීමක්ද නැතිනම් ඝාතනයක්ද යන්න මෙතෙක් තහවුරු වී නොමැත. දඹුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27342", "Category": null, "Parent URL": null}