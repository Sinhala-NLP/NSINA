{"Source": "Adaderana", "Timestamp": "March 5, 2017 03:19 pm", "Headline": "රියදුරු පාසලකින් විශාල සේවාවක් විය යුතුයි", "News Content": "සිල්ලර කඩයක බඩු විකුණා ලාභ ලබනවාට වඩා විශාල වගකීමක් සහිත සේවාවක් රියදුරු පාසල් මඟින් ඉටුකළ යුතු බව ප්‍රවාහන සිවිල් ගුවන් සේවා අමාත්‍ය නිමල් සිරිපාලද සිල්වා මහතා පවසයි. අමාත්‍යවරයා එම අදහස් ප්‍රකාශ කළේ අද(05) කොළඹ බණ්ඩාරණායක සම්මන්ත්‍රණ ශාලාවේදී පැවති සමස්ත ලංකා රියදුරු පාසැල් හිමියන්ගේ වාර්ෂික සම්මේලනයේදීය. ඒ පාසල් තුළින් බිහිවන රියදුරන් හොද තාක්ෂණික දැනුමක් හා ප්‍රායෝගික දැනුමක් සහිත අය විය යුතු බවත්, ඔවුන් කටයුතු කරන්නේ මිනිස් ජීවිත සමඟ බවත් අමාත්‍ය නිමල් සිරිපාලද සිල්වා මහතා කියා සිටියේය. එමෙන්ම වාහන තුළ යන්නවුන්ගේ හා පදිකයින්ගේ ජීවිතවල වටිනාකම රුපියල් සත වලට ලඝු නොකොට ඒ ජීවිත ආරක්ෂා කළ යුතු බවද ,ඒ වගකීම ඉටුකිරීමේදී රුපියල් සත ලාභය පිටුපස යන්නේ නැතිව හොඳ විනීත රියදුරන් බිහිකිරීම රියදුරු පාසල් හිමියන්ගේ වගකීම බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=70462", "Category": null, "Parent URL": null}