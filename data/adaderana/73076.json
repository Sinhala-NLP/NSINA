{"Source": "Adaderana", "Timestamp": "May 12, 2017 06:02 am", "Headline": " ගීතාගේ මන්ත්‍රීධූරය අහිමිවුණේ නිසි පරිදි ක්‍රියාමාර්ග නොගැනීමෙන් ", "News Content": "අධිකරණ ක්‍රියාමාර්ග නිසි පරිදි නොගැනීම හේතුවෙන් ගීතා කුමාරසිංහ මහත්මියට මන්ත්‍රීධූරය අහෝසි කරගැනීමට සිදුවූ බව ඌව පළාත් ප්‍රධාන අමාත්‍ය චාමර සම්පත් දසනායක මහතා පවසයි.ඔහු පෙන්වාදෙන්නේ නිසි ක්‍රමවේදය අනුගමනය කළේ නම් තවදුරටත් මන්ත්‍රීධූරයේ රැදී සිටීමට ඇයට අවස්ථාව පැවතිය හැකිව තිබූ බවයි.මේ අතර ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන්ගේ මන්ත්‍රීධූර ඉවත් කිරීමට, රජය විවිධ උපක්‍රම යොදාගනිමින් සිටින බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි.කළුතර ප්‍රදේශයේ පැවති උත්සවයකට එක්වෙමින් මන්ත්‍රීවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=73076", "Category": null, "Parent URL": null}