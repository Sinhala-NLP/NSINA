{"Source": "Adaderana", "Timestamp": "June 7, 2010 03:10 pm", "Headline": "මොරටුව සරසවිය සඳුදා යළි විවෘත වේ", "News Content": "මොරටුව විශ්ව විද්‍යාලයේ දැනට වසා දමා ඇති ඉංජිනේරු පීඨය සහ තාක්ෂණික ආ‍යතනය ලබන සඳුදා යළි විවෘත කිරීමට නියමිතව ඇත. ඒ අනුව විශ්ව විද්‍යාලය ලබන 14 වැනිදා විවෘත කරන බව දන්වමින් නිවේදනයක් නිකුත් කිරීමට නියමිත බව ඉංජිනේරු පීඨයේ මාහාචාර්ය යු. ජි. ඒ. පුස්වේවල මහතා පැවසුවේය. වෙසක් සැරසිලි සම්බන්ධයෙන් ශිෂ්‍යයින් දෙපිරිසක් අතර ඇතිවු ගැටුමක් හේතුවෙන් පසුගිය 31 වැනිදා විශ්ව විද්‍යාලය තාවකාලිකව වසා දැමුණි. ඒ අනුව මේ මස 11, 12, 13 යන දිනයන්හි පැවැත්වීමට නියමිතව තිබූ අධ්‍යාපනික හා තාක්ෂණික ප්‍රදර්ශනය කල් දමා ඇති බව ද මහාචාර්යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8865", "Category": null, "Parent URL": null}