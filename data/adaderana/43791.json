{"Source": "Adaderana", "Timestamp": "June 6, 2014 09:59 pm", "Headline": "හොරු දෙන්නා අතේ මාට්ටු", "News Content": "දුම්රිය වල ගමන් කරන කාන්තාවන්ගේ අත්බෑග සහ ජංගම දුරකථන කොල්ලකා පලායන දෙදෙනෙකු නාත්තන්ඩිය නගරයේදී මාරවිල පොලීසිය විසින් අද (06) සවස අත්අඩංගූවට ගෙන තිබේ. කොළඹ සිට හලාවත බලා ධාවනය වු දුම්රියක සිටි කාන්තාවකගේ අත් බෑගයක් කොල්ලකා යමින් සිටියදී ඔවුන් අත්අඩංගූවට පත්වී ඇත. මෙම සැකකරුවන් දෙදෙනා කලක සිට දුම්රියවල ගමන්කර අත්බෑග හා ජංගම දුරකථන කොල්ලකා ඇති බව පොලීසිය තොරතුරු අනාවරණය කර ගෙන තිබේ. නාත්තන්ඩිය, ගඩොල්ගොඩ වත්ත ප‍්‍රදේශයේ පදිංචි කියන සැකකරුවන් මාරවිල මහේස්ත‍්‍රාත් අධිකරණය වෙත ඉදිරිපත් කිරීමට නියමිතය. මාරවිල මුලස්ථාන පොලිසියේ අපරාධ විමර්ශන අංශයේ ස්ථානාධිපති පොලිස් පරීක්ෂක අමිත රංජීත් මහතා ඇතුළු නිලධාරින් කණ්ඩායමක් සැකකරුවන් අත්අඩංගුවට ගෙන වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=43791", "Category": null, "Parent URL": null}