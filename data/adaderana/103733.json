{"Source": "Adaderana", "Timestamp": "February 5, 2019 05:30 pm", "Headline": "STF අණදෙන නිලධාරිවරයාට වසරක දිගුවක්", "News Content": "පොලිස් විශේෂ කාර්ය බලකාය භාර හිටපු අණදෙන නිලධාරී ජ්‍යෙෂ්ඨ නියෝජ්‍ය පොලිස්පති එම්.ආර්.ලතීෆ් මහතාට සේවා දිගුවක් ලබාදීමට කැබිනට් අනුමැතිය හිමිව තිබේ. ජනාධිපති මෛත්‍රීපාල සිරිසේන මහතා විසින් මීට අදාළ යෝජනාව ඉදිරිපත් කර ඇති අතර එහිදී අමාත්‍ය මණ්ඩලය ඊට අනුමැතිය ලබාදී ඇති බව සඳහන්ය. ජ්‍යෙෂ්ඨ නියෝජ්‍ය පොලිස්පති එම්.ආර්.ලතීෆ් මහතාගේ වසර 40 ක සේවා කාලය අදින් අවසන් වීමට නියමිතව තිබුණි. කෙසේවෙතත් ජනාධිපතිවරයා විසින් ඔහුට වසරක සේවා දිගුවක් ලබාදී ඇති බව අමාත්‍ය මනෝ ගනේෂන් මහතා සඳහන් කළේය.", "URL": "https://sinhala.adaderana.lk/news.php?nid=103733", "Category": null, "Parent URL": null}