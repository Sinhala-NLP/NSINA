{"Source": "Adaderana", "Timestamp": "May 19, 2015 10:25 am", "Headline": "වරාය සේවකයින් පොලීසිය සමඟ ගැටෙයි - පොලීස් ජීප් රථයට ගල් ප්‍රහාර ", "News Content": "හම්බන්තොට වරාය පරිශ්‍රය ඉදිරිපිටදී පොලීසිය සහ විරෝධතාකරුවන් පිරිසක් අතර උණූසුම්කාරී තත්ත්වයත් හටගෙන තිබේ.අද(19) පෙරවරුවේ හම්බන්තොට වරාය පරිශ්‍රය ඉදිරිපිට එහි ඉදිකිරීම් සේවකයින් පිරිසක් විරෝධතාවයක නියැලී ඇත.‍එම ස්ථානය නිරීක්ෂණය කිරීම සඳහා හම්බන්තොට පොලීස් මූලස්ථානයේ ජීප් රථයක් ගොස් ඇති බව අද දෙරණ වාර්තාකරු පැවසුවේය.එහිදී එම පොලිස් ජීප් රථයට විරෝධතාකරුවෙකු ගැටී ඇති අතර ඔහු හම්බන්තොට මුලික රෝහලට ඇතුළත් කළ බව පොලීසිය සඳහන් කළේය.එම අවස්ථාවේදී එම ස්ථානයේ සිටි විරෝධතාරුවන් ජීප් රථය වෙත ගල්මුල් ප්‍රහාරයක් එල්ල කර ඇති බව අප වාර්තාකරු සඳහන් කර සිටියේය.", "URL": "https://sinhala.adaderana.lk/news.php?nid=51429", "Category": null, "Parent URL": null}