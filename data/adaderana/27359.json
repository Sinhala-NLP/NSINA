{"Source": "Adaderana", "Timestamp": "September 13, 2012 07:02 am", "Headline": " බ්ලේක් එයි-පිල්ලෙගේ පිරිස හෙටයි", "News Content": "දකුණු හා මධ්‍යම ආසියානු කටයුතු පිළිබඳ අමෙරිකානු රාජ්‍ය ලේකම් රොබට් ඕ.බ්ලේක් ඊයේ දිවයිනට පැමිණියේය. තෙදින නිළ සංචාරයක් සඳහා හෙතෙම ශ‍්‍රී ලංකාවට පැමිණෙන බව විදේශ කටයුතු අමාත්‍යංශය මීට පෙරාතුව නිවේදනය කර තිබිණි. රොබට් ඕ. බ්ලේක් සහ විදේශ කටයුතු අමාත්‍ය,මහාචාර්ය ජී.එල් පීරිස් මහතා අතර අද දිනයේ සාකච්ඡාවක් පැවැත්වීමට නියමිතව තිබේ. මෙරට රැඳී සිටින කාලය අතරතුර දී රොබට් ඕ.බේලේක් මෙරට රාජ්‍ය තාන්ත‍්‍රිකයින් හමුවී සාකච්ජා කිරීමටත්,උගත් පාඩම් හා ප‍්‍රතිසන්ධාන කොමිසමේ නිර්දේශ ක‍්‍රියාත්මක කිරීමට අදාළ ක‍්‍රියාකාරී සැලැස්ම පිළිබඳව අවධානය යොමුකිරීමටත් අපේක්ෂා කරනු ඇති බව සඳහන්ය. මේ අතර එක්සත් ජාතීන්ගේ සංවිධානයේ මහලේකම් මානව හිමිකම් පිළිබඳ කොමසාරිස් නවනීදන් පිල්ලේ මහත්මියගේ නියෝජිත පිරිසක් හෙට දිනයේ ශ‍්‍රී ලංකාවට පැමිණීමට නියමිතව තිබේ.", "URL": "https://sinhala.adaderana.lk/news.php?nid=27359", "Category": null, "Parent URL": null}