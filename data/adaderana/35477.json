{"Source": "Adaderana", "Timestamp": "July 4, 2013 12:16 pm", "Headline": "සපුගස්කන්ද තෙල් පිරිපහදුවේ වැඩ නවතියි", "News Content": "සපුගස්කන්ද තෙල් පිරිපහදුව මේ දිනවල ක්‍රියාත්මක නොවන බව වාර්තා වෙයි. මේ පිළිබඳව අද දෙරණ කළ විමසීමකදී මෙවැනි තත්ත්වයක් උද්ගතවීම සාමාන්‍ය සංසිද්ධියක් බව එහි පිරිපහදු කළමණාකරු වන නීල් ජයසේකර මහතා පැවසුවේය. මේ දිනවල පෙට්රල් සහ ඩීසල් පිරිපහදු කොටස්වල අළුත්වැඩියා කටයුතු සිදුකෙරෙන බව හෙතෙම කියා සිටියේය. පසුගිය මාසයේදී සපුගස්කන්ද තෙල් පිරිපහදුවේ කටයුතු අලුත්වැඩියා කටයුතු සඳහා නවතා දැමූ පසුබිමක් තුළ යළි මෙවැනි තත්ත්වයක් හට ගැනීම ගැටලු සහගත බව ජාතික සේවක සංගමයේ ඛනිජ තෙල් සංස්ථා ශාඛාවේ ලේකම් ආනන්ද පාලිත මහතා පවසයි.", "URL": "https://sinhala.adaderana.lk/news.php?nid=35477", "Category": null, "Parent URL": null}