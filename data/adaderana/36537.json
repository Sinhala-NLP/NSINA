{"Source": "Adaderana", "Timestamp": "August 11, 2013 10:13 am", "Headline": "අදත් මුහුද රළු වෙයි", "News Content": "පුත්තලම - ගාල්ල හරහා පොතුවිල් දක්වා මුහුදු ප්‍රදේශය අද දිනයේ විටින් විට රළු විය හැකි බව කාලගුණ විද්‍යා දෙපාර්තමේන්තුව පවසයි. එම මුහුදු ප්‍රදේශය හරහා පැයට කිලෝමීටර් 50ක පමණ වේගයෙන් සුළං හමන බව ඔවුන් පෙන්වාදෙයි. ඇතැම් වි‍ටෙක සුළ‍ඟේ වේගය පැයට කිලෝමීටර් 60 දක්වා වැඩිවිය හැකි බව කාලගුණ විද්‍යා දෙපාර්තමේන්තුව පවසයි. අද දිනයේ දිවයිනේ ප්‍රදේශ රැසකට වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළේය.", "URL": "https://sinhala.adaderana.lk/news.php?nid=36537", "Category": null, "Parent URL": null}