{"Source": "Adaderana", "Timestamp": "January 8, 2017 09:43 am", "Headline": "දෙතැනක මරණ 2ක්", "News Content": "හලාවත - කුරුණෑගල මාර්ගයේ කරවිට ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ.යතුරුපැදි දෙකක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පැදිකරුවන් දෙදෙනා හලාවත රෝහලට ඇතුළත් කිරීමෙන් අනතුරුව එක් පැදිකරුවෙකු මියගොස් තිබේ.මියගොස් ඇත්තේ ඉලිප්පදෙණිය ප්‍රදේශයේ පදිංචිව සිටි 19 හැවිරිදි අයෙකි.තුවාල ලැබු අනෙක් පැදිකරු ද වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා ඇති බව වාර්තා වෙයි.අනතුර සම්බන්ධයෙන් හලාවත පොලීසිය වැඩිදුර විමර්ශන සිදුකරයි.මේ අතර පූජාපිටිය - මැදවල මාර්ගයේ මඩදෙණිය ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ.මහනුවර දෙසට ගමන්ගත් පුද්ගලික බස් රථයක පාපුවරුවේ ගමන්ගත් මඟියෙකු ඉන් ඇද වැටී මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා මහනුවර රෝහලට ඇතුළත් කිරීමේ දී මියගොස් තිබේ. මියගොස් ඇත්තේ පූජාපිටිය ප්‍රදේශයේ පදිංචිව සිටි 60 හැවිරිදි අයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර පූජාපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67846", "Category": null, "Parent URL": null}