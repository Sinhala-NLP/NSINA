{"Source": "Adaderana", "Timestamp": "September 5, 2012 01:03 pm", "Headline": "දියමන්තිය ගිල්ල විදේශිකයා දැලේ", "News Content": "බණ්ඩාරණායක ජාත්‍යන්තර සම්මන්ත‍්‍රණ ශාලාවේ පැවැත්වෙන මැණික් හා ස්වර්ණාභරණ ප්‍රදර්ශනයේ දී මිලියන 1.8 ක වටිනාකමකින් යුත් දියමන්තියක් ගිල්ල බව කියන චීන ජාතිකයෙකු පොලීසිය විසින් අත්අඩංගුවට ගෙන තිබේ. අද (05) දහවල් මොහු අත්අඩංගුවට ගෙන ඇති බව සඳහන්ය. චීන ජාතිකයින් දෙදෙනෙකු අදාළ ප‍්‍රදර්ශනය නැරඹීමට පැමිණ ඇති අතර එහිදී එක් චීන ජාතිකයෙකු ප‍්‍රදර්ශනය සඳහා තබා තිබූ දියමන්තියක් ගිල දමා ඇත. මේ පිළිබඳව අදාළ ප‍්‍රදර්ශන කුටිය භාර ව්‍යාපාරිකයා විසින් පොලීසියට දැනුම් දී ඇති බව වාර්තා වේ. එහිදී පොලිස් නිලධාරින් විසින් අදාළ චීන ජාතිකයා අත්අඩංගුවට ගෙන ති‍බේ. සැකකාර චීන ජාතිකයා වැඩිදුර විමර්ශන සඳහා කුරුඳුවත්ත පොලීසිය වෙත භාර දී ඇත.", "URL": "https://sinhala.adaderana.lk/news.php?nid=27151", "Category": null, "Parent URL": null}