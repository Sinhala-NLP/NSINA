{"Source": "Adaderana", "Timestamp": "August 19, 2011 12:06 pm", "Headline": "යටිතල පහසුකම් සංවර්ධනය, රාජ්‍ය ජාල වැඩසටහන යටතට", "News Content": "ශ්‍රී ලංකාවේ රාජ්‍ය ආයතනවල තොරතුරු හා සන්නිවේදන තාක්‍ෂණ යටිතල පහසුකම් සංවර්ධනය කිරීම ඉදිරියේදී මුළුමනින්ම ලංකා රාජ්‍ය ජාල වැඩසටහන යටතේ සිදුකරන බව ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය පවසයි. මෙමගින් රාජ්‍ය ආයතන අතර කාර්යක්‍ෂම සහ ඵලදායීතාවය ඉහළ නංවා ගැනීමට හැකිවෙනු ඇතැයිද නියෝජිතායතනය සදහන් කරයි. මේ වන විට බස්නාහිර පළාත, දකුණු පළාත, වයඹ පළාත, මධ්‍යම පළාත ඇතුළු පළාත් අටක ලංකා රාජ්‍ය ජාල වැඩසටහන ක්‍රියාත්මක වේ. මේ අතර ලංකා රාජ්‍ය ජාල මෙහෙයුම් මධ්‍යස්ථානය පසුගියදා ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනයේ සභාපති මහාචාර්ය පී. ඩබ්ලිව් ඈපාසිංහ නියෝජිතායනයේ ප්‍රධාන විධායක නිලධාරී රොෂාන් දේවපුර යන මහත්වරුගේ නිරීක්‍ෂණයට ලක්විය. අදාළ මෙහෙයුම් මධ්‍යස්ථානයේ කටයුතු මෙතෙක් දකුණු කොරියාවේ සැම්සුම් සමාගම විසින් කළමනාකරණය කළ අතර එය දැන් පුර්ණ ලෙස ICTA ආයතනය යටතේ පිහිටුවා ඇති ලංකා ජාල තොරතුරු යටිතල පහසුකම් පෞද්ගලික සමාගම වෙත පවරා තිබේ.", "URL": "https://sinhala.adaderana.lk/news.php?nid=18166", "Category": null, "Parent URL": null}