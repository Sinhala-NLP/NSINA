{"Source": "Adaderana", "Timestamp": "December 13, 2016 01:37 pm", "Headline": "මත්ද්‍රව්‍ය ජාවාරම්කරුවෙක් ජාඇලදී කොටු", "News Content": "මත්ද්‍රව්‍ය ජාවාරමක නිරත වූ පුද්ගලයෙකු ජාඇල ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වේ.එහිදී ඔහු සතුව තිබී කොකේන් ග්‍රෑම් 95ක් සහ කේරළ ගංජා ග්‍රෑම් 428යි මිලිග්‍රෑම් 830ක් පොලීසිය භාරයට ගෙන තිබේ.එම මත්ද්‍රව්‍යවල වටිනාකම රුපියල් තිස්පන් ලක්ෂයක් පමණ වන බව වාර්තා වේ.අත්අඩංගුවට ගත් සැකකරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66994", "Category": null, "Parent URL": null}