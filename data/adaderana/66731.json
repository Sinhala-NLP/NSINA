{"Source": "Adaderana", "Timestamp": "December 4, 2016 05:16 pm", "Headline": "  භෞතික සංවර්ධනය වේගවත් වුවත් අධ්‍යාත්මික ගතිගුණ පහත වැටිලා", "News Content": "තමන් කැමති ආගමක් ඇදහීමේ නිදහස වර්තමාන ශ්‍රී ලංකාවේ තහවුරු කර ඇති බව ජනාධිපති මෛත්‍රීපාල සිරිසේන මහතා පවසයි.යහපත් ගුණගරුක මිනිසුන් බිහිකිරීමට අධ්‍යාත්මික දර්ශනයන්ගෙන් ඉමහත් පිටිවහලක් ලැබෙන බව ජනාධිපතිවරයා පෙන්වා දෙනු ලබයි.තැම්පල, රද්දොළුගම මෙතෝදිස්ත දෙව්මැදුරේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.මාර්ග තැනීම්, ගොඩනැගිලි ඉදිකිරීම් වැනි භෞතික සංවර්ධනයේ වේගවත් බවක් පැවතිය ද මිනිසාගේ අධ්‍යාත්මික ගුණ වගාව පහත වැටී ඇති බව ජනාධිපතිවරයා එහිදී කියා සිටියේය.ජනතාවගේ යහපත් හැසිරීම සංවර්ධනයේ එක් ප්‍රමුඛ මිනුම් දණ්ඩක් බව ජනාධිපති මෛත්‍රීපාල සිරිසේන මහතා සඳහන් කළේය.කිතුණු බැතිමතුන්ගේ දරුවන් පාසල්වලට ඇතුළත් කිරීමේදී මතුව ඇති ගැටළු සහගත තත්ත්වය සම්බන්ධයෙන් මෙහිදී ජනාධිපතිවරයාගේ අවධානයට යොමුකර ඇති අතර ඒ අනුව ගැටළු සහගත තත්ත්වයක් ඇතිනම් අධ්‍යාපන අමාත්‍යංශය සමඟ සාකච්ඡා කර ඒ සඳහා විසඳුම් ලබාදීමට කටයුතු කරන බව ජනාධිපතිවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=66731", "Category": null, "Parent URL": null}