{"Source": "Adaderana", "Timestamp": "June 15, 2017 08:45 am", "Headline": "බදුල්ලේ ඇති වු ගින්නෙන් නිවාස තුනකට හානි", "News Content": "බදුල්ල, විහාරගොඩ ප්‍රදේශයේ ඇතිවූ ගින්නකින් නිවෙස් තුනකට හානි සිදුව තිබේ. එක් නිවෙසක ඇතිවී ඇති ගින්න පසුව තවත් නිවාස දෙකකට පැතිර ගොස් ඇති බව පොලීසිය පවසයි. බදුල්ල ගිනි නිවන ඒකකයේ නිළධාරීන්, පොලීසිය හා ප්‍රදේශවාසීන් එක්ව ගින්න මැඩපවත්වා ඇති බව සඳහන් වෙයි. ගින්න හේතුවෙන් ජීවිත හානි කිසිවක් සිදුව නොමැති අතර ගින්නට හේතුව මෙතෙක් අනාවරණය වී නොමැති බව පොලීසිය සඳහන් කරයි. බදුල්ල පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=74233", "Category": null, "Parent URL": null}