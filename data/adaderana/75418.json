{"Source": "Adaderana", "Timestamp": "July 19, 2017 01:32 pm", "Headline": "වීරකැටිය ඝාතනයේ සැකකරුවන් 28 තෙක් රිමාන්ඩ්", "News Content": "වීරකැටිය ප්‍රදේශයේදී තරුණයෙකු ඝාතනය කිරීම සම්බන්ධයෙන් අත්අඩංගුවට ගත් සැකකරුවන් 05 දෙනෙකු රක්ෂිත බන්ධනාගාරගත කර තිබේ.වලස්මුල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන් ලබන 28 වනදා දක්වා රක්ෂිත බන්ධනාගාරගත කළ බව පොලිස් මාධ්‍ය ප්‍රකාශක කාර්යාලය පවසයි.පසුගිය 17 වනදා අළුයම සංගීත සංදර්ශනයකට ගොස් නිවස බලා යමින් සිටි 21 හැවිරිදි තරුණයෙකුට වීරකැටිය ප්‍රදේශයේදී පහර දී ඝාතනය කර තිබුණි.ඝාතනය සම්බන්ධයෙන් සිදු කරන ලද විමර්ශන අනුව වීරකැටිය පොලිසිය මඟින් දික්වැල්ල ප්‍රදේශයේ පදිංචි සැකකරුවන් 05 දෙනෙකු අත්අඩංගුවට ගනු ලැබිණි.", "URL": "https://sinhala.adaderana.lk/news.php?nid=75418", "Category": null, "Parent URL": null}