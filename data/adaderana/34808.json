{"Source": "Adaderana", "Timestamp": "June 10, 2013 09:10 pm", "Headline": " වාස්ගෙන් කට උත්තරයක් ගන්නවා", "News Content": "බම්බලපිටිය ප‍්‍රදේශයේ ව්‍යාපාරිකයෙකු පැහැරගෙන ගොස් වෙඩි තබා ඝාතනය කිරීමේ සිද්ධිය සම්බන්ධයෙන් නියෝජ්‍ය පොලිස්පති වාස් ගුණවර්ධන මහතාගෙන් අපරාධ පරීක්‍ෂණ දෙපාර්තුමේන්තුව මේවන විට ප්‍රකාශයක් සටහන් කර ගනිමින් සිටින බව පොලිස්පති එන්.කේ. ඉලංගකෝන් මහතා පවසයි. බම්බලපිටියේ තිස්පස් හැවිරිදි ව්‍යාපාරිකයෙකු පසුගිය මස 22 දෙවනදා පැහැරගෙන ගොස් දොම්පේ ප‍්‍රදේශයේදී වෙඩි තබා ඝාතනය කිරිමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණයක් ආරම්භ කර තිබේ. සිද්ධිය සම්බන්ධයෙන් අත්අඩංගුවට ගෙන සිටින සැකකරුවෙකු ලබාදුන් තොරතුරකට අනුව පොලිස් නිලධාරීන් සිව්දෙනෙකුද අත්අඩංගුවට ගන්නා ලදී. උප පොලිස් පරික්‍ෂකවරයෙකු සහ පොලිස් කොස්තාපල්වරුන් තිදෙනෙකු මෙලෙස අත්අඩංගුවට ගෙන ඇති අතර මෙම අපරාධයට අදාළව වාස් ගුණවර්ධන මහතාගෙන් අපරාධ පරීක්ෂණ දෙපාර්තමේන්තුව ඉකුත් 6 වැනිදාත් ප්‍රශ්න කරනු ලැබුවේය.", "URL": "https://sinhala.adaderana.lk/news.php?nid=34808", "Category": null, "Parent URL": null}