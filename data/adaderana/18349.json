{"Source": "Adaderana", "Timestamp": "August 27, 2011 05:00 pm", "Headline": "මාළිගාකන්දේ හොර විදේශ රැකියා ඒජන්සියක් වටලයි", "News Content": "මරදාන, මාළිගාකන්ද පටුමගේ දුරකතන ‍ඇමතුම් සේවා මධ්‍යස්ථානයක් තුළ පවත්වාගෙන ගිය ව්‍යාජ විදේශ රැකියා ඒජන්සියක් වැටලීමට ශ්‍රී ලංකා විදේශ සේවා නියුක්ති කාර්යාංශය සමත්ව තිබේ. අදාළ වැටලීමෙන් එම ආයතනය පවත්වාගෙන ගිය ප්‍රධාන සැකකරු අත්අඩංගුවට ගෙන ඇති අතර විදේශ ගමන් බලපත්‍ර 45 ක් සහ තවත් ලිපිලේඛන රැසක් එහිදී සොයාගෙන ඇති බව සඳහන්ය. සැකකරු මාළිගාකන්ද මහේස්ත්‍රාත් අධිකරණයට ඉදිරිපත් කිරීමට කටයුතු කළ බව විදේශ සේවා නියුක්ති කාර්යාංශය සඳහන් කරයි.", "URL": "https://sinhala.adaderana.lk/news.php?nid=18349", "Category": null, "Parent URL": null}