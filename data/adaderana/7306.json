{"Source": "Adaderana", "Timestamp": "March 16, 2010 12:36 pm", "Headline": "ලංකා බැංකු ගිණුම් හිමියන්ට එමරල්ඩ් වෙතින් තිළිණයක්", "News Content": "උසස් තත්ත්වයේ කමිස පිළිබඳව සිහිපත් කරන සෑම අවස්ථාවකදීම දොරින් දොර මුවින් මුව කියවෙන ඉතා උසස් තත්ත්වයේ ශ්‍රී ලාංකික නිෂ්පාදනයක් වන එමරල්ඩ්, ජාතියේ මහා පහන් ටැඹ ලෙසින් හැඳින්වෙන ලංකා බැංකුව සමග අත්වැල් බැඳගනිමින් එමරල්ඩ් නිපැයුම් මිල දී ගන්නා සියලුම ලංකා බැංකු ගනුදෙනුකරුවන්ට 10%ක සුවිශේෂී වට්ටමක් ලබාදීමට සැරසේ. මේ අනුව Emerald Corporate, Leonardo, Flax farmer, Leonardo, Flax farmer, Leger, Focuss, Mansak සහ Runn ආදී එමරල්ඩ් නිෂ්පාදන සඳහා මෙම දීමනාව හිමිවනු ඇත. ලංකා බැංකුවේ ගිණුම් හිමියන්ට තම බැංකු ශාඛාවේ කවුන්ටරයෙන් වට්ටම් වවුචරය ලබාගෙන එය එම ප්‍රවර්ධන වැඩසටහනට සහභාගි වන එමරල්ඩ් වෙළඳ නියෝජිතයාට භාර දී සෑම මිලදීගැනීමක් සදහාම 10% ක වට්ටමක් ලබාගත හැකි බව එමරල්ඩ් ඉන්ටර්නැෂනල් ආයතනයේ සාමාන්‍යාධිකාරී මුරාඩ් රහීම්ඩීන් මහතා පැවසීය. එමරල්ඩ් යනු මෙරට ඇඟළුම් නිෂ්පාදන ක්ෂේත්‍රයේ වසර 50ක පමණ ඉහළින්ම වැජඹුණු නිෂ්පාදන ආයතනයකි. මාසික බැංකු ප්‍රකාශන සහ වෙනත් ලිපි ලේඛන මගින් සෑම ලංකා බැංකු ගනුදෙනුකරුවකුම මෙම අලෙවි ප්‍රවර්ධන වැඩසටහන පිළිබඳව දැනුවත් කරන බවත්, පැමිණෙන ගනුදෙනුකරුවන්ට මේ දීමනාව පිළිබඳව දැනුවත් කිරීම අරමුණු කරගනිමින් සකස් කෙරුණු ප්‍රචාරණ උපාංග සියලුම ලංකා බැංකු ශාඛාවල ප්‍රදර්ශනය කෙරෙන බවත් එමරල්ඩ් ප්‍රචාරක කළමනාකරු චමින්ද හේවගේ මහතා ප්‍රකාශ කළේය. එමෙන්ම එමරල්ඩ් නියෝජිත වෙළඳසල්වලත් ඒ හා සමගාමීව එම දැන්වීම් ප්‍රදර්ශනය කරන බව ඒ මහතා සඳහන් කළේය.", "URL": "https://sinhala.adaderana.lk/news.php?nid=7306", "Category": null, "Parent URL": null}