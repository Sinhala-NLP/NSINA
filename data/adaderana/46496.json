{"Source": "Adaderana", "Timestamp": "October 3, 2014 10:09 pm", "Headline": "ගාල්ලෙන් පොළොව නුහුළන අපරාධ 2ක්", "News Content": "ගාල්ල, තල්ගස්වල ප්‍රදේශයේ අවුරුදු 50ක පුද්ගලයෙකු කඩුවකින් කපා ඝාතනය කිරීමත් වදුරඹ ප්‍රදේශයේ නිවසක අවුරුදු 21ක තරුණයෙකු අභිරහස් ලෙස මියගොස් සිටීම ගැනත් පොලීසිය පරීක්ෂණ ආරම්භ කර තිබේ. ගාල්ල, තල්ගස්වල ප්‍රදේශයේ පදිංචිකරුවෙකු මියගොස් ඇත්තේ දෙදෙනෙකු විසින් කළ පහරදීමකින් බවත්, මෙම ඝාතනයට සැක කන් කොටා නැමැත්තෙකු ගැන නාගොඩ පොලීසියේ අවධානය යොමුව ඇති බවත් අප වාර්තාකරු කියයි. කඩුවකින් පහරදීම නිසා බරපතළ තුවාල ලබා සිටි එම පුද්ගලයා කරාපිටිය රෝහලට ඇතුළත් කිරීමෙන් පසු මියගොස් ඇත. එසේම වදුරඹ ප්‍රදේශයේ නිවසකින් අද සවස අවුරුදු 21ක් වයසැති තරුණයෙකුගේ මළ සිරුරක් සොයාගෙන ඇති අතර ගෙයි තුළ තිබූ ලේ පැල්ලම් කිහිපයක් නිසා මෙය ඝාතනයක් විය හැකි බවට පොලීසිය සැක කරයි. එම තරුණයාගේ මව දළු කැඩීමට ගිය අවස්ථාවේදී මෙම අභිරහස් මරණය සිදුව ඇති අතර ශරීරයේ කැපුම් තුවාල ද ඇති බව පොලීසියට නිරීක්ෂණය වී ඇත. වදුරඹ පොලීසිය එම සැකකටයුතු මරණය ගැන පරීක්ෂණ කරන බව අප වාර්තාකරු කියයි.", "URL": "https://sinhala.adaderana.lk/news.php?nid=46496", "Category": null, "Parent URL": null}