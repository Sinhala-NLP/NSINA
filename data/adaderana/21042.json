{"Source": "Adaderana", "Timestamp": "December 30, 2011 09:27 am", "Headline": "උද්භිද උද්‍යානවලින් මිලියන 311 ක ආදායමක්", "News Content": "මේ වසරේ දී ජාතික උද්භිද උද්‍යානවලින් රුපියල් මිලියන 311 ක පමණ ආදායමක් ලබා ඇති බව ජාතික උද්භිද උද්‍යාන දෙපාර්තමේන්තුව පවසයි. විදේශීය සංචාරකයන්ගෙන් රුපියල් මිලියන 230 ක පමණ මුදලක් උපයාගෙන ඇති බව එහි අධ්‍යක්ෂ ජෙනරාල් ආචාර්ය සිරිල් විජේසුන්දර මහතා ප්‍රකාශ කළේය. පේරාදෙණිය, හග්ගල සහ ගම්පහ ජාතික උද්භිද උද්‍යානවලින් මෙම ආදායම ලබා තිබේ. 2016 වසර වන විට මෙරට උද්භිද උද්‍යාන 10 ක් ඉදිකිරීමට රජය පියවර ගෙන ඇත. මිරිජ්ජවිල සහ අවිස්සාවේල්ල නව උද්භිද උද්‍යානවල ඉදිකිරීම් අවසන් අදියරේ පසුවන බව සිරිල් විජේසුන්දර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=21042", "Category": null, "Parent URL": null}