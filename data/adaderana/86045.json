{"Source": "Adaderana", "Timestamp": "March 21, 2018 10:06 am", "Headline": "අගමැතිට එරෙහි විශ්වාසභංගය අද කථානායක අතට", "News Content": "අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනාව අද(21) කථානායකවරයාට බාරදෙන බව ඒකාබද්ධ විපක්ෂය පවසයි. පාර්ලිමේන්තු මන්ත්‍රී උදය ගම්මන්පිල මහතා සඳහන් කළේ අද පස්වරුවේ එය කථානායක කරූ ජයසූරිය මහතා වෙත මෙය බාරදෙන බවයි. විශ්වාසභංග යෝජනාව ඊට ඒකාබද්ධ විපක්ෂයට අමතරව ශ්‍රී ලංකා නිදහස් පක්ෂය සහ එක්සත් ජාතික පක්ෂයේ මන්ත්‍රීවරුන් පිරිසක් අත්සන් තැබීමට නියමිත බව මන්ත්‍රීවරයා මෙහිදී සඳහන් කළේය. කථානායකවරයාට බාර දීමෙන් පසු එහි වැදගත්කම සලකා කඩිනමින් එම විශ්වාසභංග යෝජනාව විවාදයට ගැනීම සඳහා න්‍යාය පත්‍රයට ඇතුළත් කරනු ඇති බවට විශ්වාසය පළ කරන බව උදය ගම්මන්පිල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=86045", "Category": null, "Parent URL": null}