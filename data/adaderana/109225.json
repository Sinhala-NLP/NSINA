{"Source": "Adaderana", "Timestamp": "May 4, 2019 01:22 pm", "Headline": "අධි තාක්ෂණික උපකරණ සමඟ අයෙක් අත්අඩංගුවට", "News Content": "ගල්කිස්ස පිරිවෙන පාර ප්‍රදේශයේදි සිදු කළ සෝදිසි මෙහෙයුමකදී අධි තාක්ෂණික උපකරණ සමඟ පුද්ගලයෙකු අත්අඩංගුවට ගෙන ඇත. පොලිස් විශේෂ කාර්ය බලකා සංවිධානාත්මක අපරාධ මර්ධන ඒකකයට ලද තොරතුරක් මත විශේෂ අවි හා උපක්‍රම කණ්ඩායමේ නිළධාරීන් විසින් අදාළ වැටලීම සිදුකර ඇති බව සඳහන්ය. එහිදී නිවසක සිවිලිමෙහි සඟවා තිබු අධි තාක්ෂණික උපකරණ, විවිධ භාෂා වලින් යුත් සීඩී තැටි 06ක් සිම්පත් 16ක් ඇතුළු උපකරණ රැසක් නිළධාරීන් බාරයට ගෙන ඇත. සැකකරු ඉදිරි විමර්ශන සඳහා සංවිධානාත්මක අපරාධ නිවාරණ කොට්ඨාශය වෙත බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=109225", "Category": null, "Parent URL": null}