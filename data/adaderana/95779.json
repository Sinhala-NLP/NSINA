{"Source": "Adaderana", "Timestamp": "September 8, 2018 05:12 pm", "Headline": " නුවර ප්‍රදේශ කීපයකට සඳුදා ජලය නෑ ", "News Content": "එළඹෙන සඳුදා (10) මහනුවර ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි. උදෑසන 08.00 සිට පස්වරු 02.00 දක්වා පැය 06ක කාලයක් මෙම ජල සැපයුම අත්හිටුවන බව එම මණ්ඩලය සදහන් කළේය. ඒ අනුව වෙලම්බොඩ, වටදෙනිය, අප්පල්ලාගොඩ, පරනපට්ටිය, මානික්කාව, දැල්දෙණිය, කොටගල්ඔළුව, කොඩියාදෙනිය, ගංහත, බෝවල යන ප්‍රදේශවලට මෙලෙස ජල සැපයුම අත්හිටුවීමට නියමිතයි. මීට අමතරව කිරින්ද, වේගිරිය, අම්ලෝන් වත්ත, රන්ගොඩ, බඹරදෙණිය, පිලපිටිය, ගල්කඩුව, තලාව, වේරවල සහ නාථ දේවාල පාර යන ප්‍රදේශවලට මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සදහන් කළේය.", "URL": "https://sinhala.adaderana.lk/news.php?nid=95779", "Category": null, "Parent URL": null}