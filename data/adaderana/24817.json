{"Source": "Adaderana", "Timestamp": "June 7, 2012 08:25 am", "Headline": "වරකාපොළ කර්මාන්ත ශාලාවකට පහරදීම - හත්දෙනෙකු අත්අඩංගුවට", "News Content": "වරකාපොළ, කොහොඹදෙනිය ප්‍රදේශයේ ඉදිකෙරෙමින් පවතින කර්මාන්ත ශාලාවකට පහරදී අලාභ හානි සිදුකිරිම සම්බන්ධයෙන් පුද්ගලයින් හත්දෙනෙකු අත්අඩංගුවට ගෙන තිබේ. ඊයේ(06) රාත්‍රී යම්කිසි පිරිසක් එම කර්මාන්ත ශාලාවේ ඉදිකිරීම් කටයුතුවලට හානි සිදුකර ඇති බව වරකාපොල පොලිසිය සඳහන් කරයි. ඉදිකෙරෙමින් පවතින අදාළ කර්මාන්ත ශාලාවට මෙම පිරිස බරපතළ හානී සිදුකර ඇති අතර ප්‍රදේශයේ ප්‍රධාන දේශපාලනඥයෙකු ද මෙම පහරදීමට සම්බන්ධ වී ඇති බව වාර්තා වේ. මේ සම්බන්ධයෙන් වරකාපොළ පොලිසියට සිදුකළ පැමිණිල්ලකට අනුව අදාළ පුද්ගලයින් හත්දෙනා අත්අඩංගුවට ගෙන ඇති බව සඳහන්ය. වරකාපොළ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24817", "Category": null, "Parent URL": null}