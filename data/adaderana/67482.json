{"Source": "Adaderana", "Timestamp": "December 29, 2016 03:34 pm", "Headline": " අයවැයෙන් යෝජිත සංශෝධන ජනවාරියේ සිට ක්‍රියාත්මකයි", "News Content": "අයවැයෙන් යෝජිත සංශෝධන ලබන වසරේ ජනවාරි පළමු වන දා සිට ක්‍රියාත්මක කරන බව මුදල් අමාත්‍යංශය පවසයි.බදු සම්බන්ධ සංශෝධන ලබන අප්‍රේල් මාසයේ සිට ක්‍රියාත්මක බව එම අමාත්‍යංශය සඳහන් කළේය.ඇතැම් බදු සංශෝධන අයවැය සම්මත් කිරීමත් සමග පසුගිය නොවැම්බර් මාසයේ සිටම ක්‍රියාත්මක වීම ආරම්භ කෙරුණි.අණ පනත් මගින් සංශෝධනය කළ යුතු 2017 අයවැයට අදාළ යෝජනා එම විෂයන් බාර අමාත්‍යංශ හරහා ක්‍රියාත්මක කිරීමට අවශ්‍ය පියවර ගනු ඇති බව මුදල් අමාත්‍යංශය පැවසුවේය.", "URL": "https://sinhala.adaderana.lk/news.php?nid=67482", "Category": null, "Parent URL": null}