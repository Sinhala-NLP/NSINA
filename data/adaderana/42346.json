{"Source": "Adaderana", "Timestamp": "April 6, 2014 03:29 pm", "Headline": "රිය අනතුරකින් පුද්ගලයෙක් මරුදකියි ", "News Content": "පුත්තලම - අනුරාධපුර ප්‍රධාන මාර්ගයේ සිදුවු රිය අනතුරකින් පුද්ගලයෙකු මියගොස් තිබේ. වව්නියාව සිට කොළඹ බලා ධාවනය වු පෞද්ගලික බස් රථයක පදිකයෙකු ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු පදිකයා නොච්චියාගම රෝහලට ඇතුළත් කිරීමේ දී මියගොස් තිබේ. කලාඔය යාය 13 ප්‍රදේශයේ පදිංචිව සිටි 40 හැවිරිදි පුද්ගලයෙකු මෙලෙස මියගොස් ඇති බව පොලීසිය පැවසුවේය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42346", "Category": null, "Parent URL": null}