{"Source": "Adaderana", "Timestamp": "February 15, 2019 01:12 pm", "Headline": "ආංශික අධීක්ෂණ කාරක සභා කමිටු මාධ්‍යට විවෘත වන ලකුණු", "News Content": "කෝප් කමිටුව ඇතුළු ආංශික අධීක්ෂණ කාරක සභා කමිටු මාධ්‍යට විවෘත කිරීම සම්බන්ධයෙන් වන කටයුතු මේ දිනවල සිදු කෙරෙමින් පවතින බව නියෝජ්‍ය කථානායක ආනන්ද කුමාරසිරි මහතා පැවසීය. පාර්ලිමේන්තු මන්ත්‍රී වරප්‍රසාද සහ බලතල පනත යටතේ අදාල සංශෝධන සිදුකල යුතු අතර ඒ සඳහා තවත් මාසයකට අධික කාලයක් ගතවනු ඇති බව නියෝජ්‍ය කථානායකවරයා සඳහන් කළේය. අදාල පනත නිවැරදි කිරීමෙන් අනතුරුව කෝප් කමිටුව ඇතුළු ආංශික අධීක්ෂණ කාරක සභා කමිටු මාධ්‍යට විවෘත කිරීම සිදුවනු ඇති බව ඔහු පැවසීය. කෝප් කමිටුව ඇතුළු ආංශික අධීක්ෂණ කාරක සභා කමිටු මාධ්‍යට විවෘත කිරීම සම්බන්ධයෙන් කථානායක කරූ ජයසුරිය මහතා පසුගියදා පාර්ලිමේන්තුවේදී අවධාරණය කර තිබුණි.", "URL": "https://sinhala.adaderana.lk/news.php?nid=104386", "Category": null, "Parent URL": null}