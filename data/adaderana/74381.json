{"Source": "Adaderana", "Timestamp": "June 20, 2017 10:13 am", "Headline": "දඩයමේ යමින් සිටියදී වෙඩි වැදී 1ක් මිය යයි", "News Content": "කැකිරාව, මරදන්කඩවල ප්‍රදේශයේදී පුද්ගලයෙකු වෙඩි වැදීමෙන් මියගොස් තිබේ.අද(20) අළුයම වෙඩි ප්‍රහාරයට ලක්ව ඇති අදාළ පුද්ගලයා මරදන්කඩවල රෝහලට ඇතුළත් කිරීමේදී මියගොස් ඇති බව සඳහන්වේ.මියගොස් ඇත්තේ මරදන්කඩවල, සෙට්ටිකුලම් ප්‍රදේශයේ පදිංචිව සිටි 32 හැවිරිදි පුද්ගලයෙකි.සිද්ධිය සම්බන්ධයෙන් පොලිසියට ප්‍රකාශයක් ලබා දී ඇති තරුණයෙකු ප්‍රකාශ කර ඇත්තේ පිරිසක් සමඟ මරදන්කඩවල, කහටගස්වැව ප්‍රදේශයේ දඩයමේ යමින් සිටියදී තමා අත තිබූ ගිනි අවිය නොදැනුවත්ව ක්‍රියාත්මක වීමෙන් අදාළ පුද්ගලයාට වෙඩි වැදුණු බවය.තුවාල ලැබූ පුද්ගලයා මරදන්කඩවල රෝහලට ඇතුළත් කිරීමෙන් පසු මියගිය බවට එම තරුණයා පොලීසියට ප්‍රකාශ කර තිබේ.මියගිය පුද්ගලයාගේ මළ සිරුර මරදන්කඩවල රෝහලේ මෘත ශරීරාගාරයේ තබා ඇති අතර කැකිරාව පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74381", "Category": null, "Parent URL": null}