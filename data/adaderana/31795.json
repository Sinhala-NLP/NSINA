{"Source": "Adaderana", "Timestamp": "February 20, 2013 02:52 pm", "Headline": "අනුමැතිය ලබාදීලා නෑ", "News Content": "ශ්‍රී ලංකා ආරක්ෂක අංශ සඳහා සුළු අවි අපනයනයට බ්‍රිතාන්‍ය සමාගම්වලට අනුමැතිය ලබා දී නොමැති බව බ්‍රිතාන්‍ය විදේශ කටයුතු අමාත්‍යංශයේ පොදුරාජ්‍ය මණ්ඩලීය කටයුතු පිළිබඳ අමාත්‍ය ඇලස්ටයාර් බර්ට් පවසයි. ශ්‍රී ලංකාවේ යුද හමුදාව සඳහා ස්ටර්ලින් පවුම් ලක්ෂ 30 ට ආසන්න අවි ආයුධ තොගයක් බ්‍රිතාන්‍ය සමාගම්වලින් අලෙවි කර ඇති බවට මාධ්‍ය වාර්තා පළ වී තිබිණි. පසුගිය වසරේ මාස 3 ක කාලයක් ඇතුළත අදාළ අවි ආයුධ අලෙවි කර ඇති බවට එම වාර්තා මගින් සඳහන් කර තිබී ඇත. කෙසේ වෙතත් අදාළ මාධ්‍ය වාර්තා ප්‍රතික්ෂේප කරන බව ඇලස්ටයාර් බර්ට් සඳහන් කර තිබේ.", "URL": "https://sinhala.adaderana.lk/news.php?nid=31795", "Category": null, "Parent URL": null}