{"Source": "Adaderana", "Timestamp": "February 18, 2017 04:54 pm", "Headline": "  ආපදා තත්ත්වයන්ට මුහුණදෙන්න රජය සුදානම්!", "News Content": "රටේ ඇති වී තිබෙන හදිසි ආපදා තත්ත්වයන්ට මුහුණදීමට රජය සුදානමින් සිටින බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.අමාත්‍යවරයා පෙන්වා දෙන්නේ සමස්ත ජල විදුලි උත්පාදනය සඳහා සියයට 33.6 ක ජල ධාරිතාවක් මේ වන විට ඉතිරිව ඇති බවයි.එම ප්‍රමාණය පානීය අවශ්‍යතා සහ කාෂිකර්ම කටයුතු සඳහා භාවිත කර විදුලි උත්පාදනයට ඉතිරිකර ගත යුතු බව ද ඔහු සඳහන් කරයි.කාසල්රි සහ මාස්වුස්සාකැලේ ජලාශයේ නිරීක්ෂණ චාරිකාවකින් අනතුරුව පැවැති මාධ්‍ය හමුවකට එක්වෙමින් රංජිත් සියඹලාපිටිය අමාත්‍යවරයා මේ බව සඳහන් කර තිබේ.වැසි ලැබෙන තෙක් ජලය අරපිරිමැස්මෙන් භාවිතා කරන ලෙස ද අමාත්‍යවරයා එහිදී ජනතාවගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=69795", "Category": null, "Parent URL": null}