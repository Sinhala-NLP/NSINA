{"Source": "Adaderana", "Timestamp": "January 6, 2016 12:16 pm", "Headline": "තෙහැවිරිදි දරුවා ජල පහරට හසුවී මරුට", "News Content": "ගල්නෑව, සියඹලෑව ප්‍රදේශයේ දී කුඩා දරුවෙකු දියේ ගිළී මියගොස් තිබේ.ප්‍රදේශයට පැවති අධික වර්ෂාව හමුවේ අදාළ දරුවා සිය නිවසින් පිටතට පැමිණ ඇති අතර ජල පහරකට හසුවීමෙන් දරුවා දියේ ගිළී අනතුරට ලක්ව ඇති බව පොලීසිය පැවසුවේය.බරපතළ තත්ත්වයේ පසුවු දරුවා ගල්නෑව රෝහලට ඇතුළත් කිරීමේ දී මියගොස් ඇත. මියගොස් ඇත්තේ වයස අවුරුදු දෙකයි මාස 07ක් වු පිරිමි දරුවෙකි. ගල්නෑව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56183", "Category": null, "Parent URL": null}