{"Source": "Adaderana", "Timestamp": "October 14, 2011 11:21 am", "Headline": "ශ්‍රී ලංකාව වෙරළ ක්‍රීඩා උළෙලේ 9 වන රන් පදක්කම හිමිකරගනියි ", "News Content": "හම්බන්තොට පැවැත්වෙන පළමුවැනි දකුණු ආසියාතික වෙරළ ක්‍රීඩා උළෙලේ අවසන් දිනය වන අද(14) දිනයේ එම ක්‍රීඩා උළෙලේ නවවන රන් පදක්කම දිනාගැනීමට ශ්‍රී ලංකාව සමත් වී තිබේ. එහි සමාප්ති උළෙල කතානායක චමල් රාජපක්ෂ මහතාගේ ප්‍රධානත්වයෙන් අද පස්වරුවේ පැවැත්වෙයි. ඒ අනුව අද දිනයේ ශ්‍රී ලංකාව රන් පදක්කම් 9 ක් දිනාගනිමින් පදක්කම් සටහනේ දෙවන ස්ථානයේ පසුවෙයි. රිදී පදක්කම් 9 ක් සහ ලෝකඩ පදක්කම් 9 ක් ද ශ්‍රී ලංකාවට හිමිකර දීමට ශ්‍රී ලාංකික ක්‍රීඩක ක්‍රීඩිකාවන් සමත්වී සිටියි. ඊයේ දිනය වන විට පදක්කම් සටහනේ පෙරමුණ ගෙන සිටි ඉන්දීය කණ්ඩායම රන් පදක්කම් 11 ක් රිදි පදක්කම් 8 ක් සහ ලෝකඩ පදක්කම් 9 ක් හිමිකරගෙන සිටියේය. පදක්කම් සටහනේ තෙවන ස්ථානය රන් පදක්කම් 6 ක් හිමිකරගත් පාකිස්ථානය සතුව තිබේ.", "URL": "https://sinhala.adaderana.lk/news.php?nid=19352", "Category": null, "Parent URL": null}