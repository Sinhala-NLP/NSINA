{"Source": "Adaderana", "Timestamp": "February 8, 2016 03:11 pm", "Headline": "ඒකාබද්ධ විපක්ෂය ලිපියක් භාරදෙයි", "News Content": "ඒකාබද්ධ විපක්ෂයේ මන්ත්‍රීවරුන් පිරිසක් එක්සත් ජාතීන්ගේ සංවිධානයේ කොළඹ කාර්යාලයට ලිපියක් භාරදී තිබේ.අද දෙරණ වාර්තාකරු සඳහන් කළේ එක්සත් ජාතීන්ගේ සංවිධානයේ මානව හිමිකම් පිළිබඳ මහකොමසාරිස්වරයාගේ ක්‍රියාකලාපය සම්බන්ධයෙන් අදාළ ලිපිය භාරදී ඇති බවයි.පාර්ලිමේන්තු මන්ත්‍රීවරුන් වන බන්දුල ගුණවර්ධන, කුමාර වෙල්ගම යන මහත්වරුන් ඇතුළු පිරිසක් ලිපිය භාරදීමේ අවස්ථාවට සහභාගී වී තිබේ.මානව හිමිකම් පිළිබඳ මහ කොමසාරිස් සෙයිද් රාද් අල් හුසේන් මහතා හමුවීමට අවස්ථාවක් ඉල්ලා සිටිය ද ඒකාබද්ධ විපක්ෂයට මෙතෙක් එම අවස්ථාව හිමිව නොමැති බව වාර්තා වෙයි.", "URL": "https://sinhala.adaderana.lk/news.php?nid=57022", "Category": null, "Parent URL": null}