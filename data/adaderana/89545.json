{"Source": "Adaderana", "Timestamp": "May 21, 2018 06:55 pm", "Headline": " කෙසෙල්ගමුඔය පිටාර ගලයි- නිවාස රැසක් ජලයෙන් යටවෙයි", "News Content": "කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමුඔය පිටාර ගැළීමෙන් නොර්වුඩ් පොලීසිය ඉදිරිපිට පහත් බිම් රැසක් ජලයෙන් යටවී නිවාස රැසකට ජලය කාන්දු වී ඇති බව නොර්වුඩ් පොලීසිය කියයි. අද(21) උදැසන 8 සිට කෙසෙල්ගමුඔයේ ජල මට්ටම ඉහළ යාම නිසා ඔය අසල තිබු නිවාස රැසක් මේ වන විට ජලයෙන් යට වී ඇති අතර එහි පදිංචිකරුවන් ආරක්ෂිත ස්ථාන කරා යොමු කිරීමටද පොලීසිය පියවර ගෙන ඇත. ප්‍රදේශය පුරා තව දුරටත් අධික වැසි ලැබෙමින් පවතී.", "URL": "https://sinhala.adaderana.lk/news.php?nid=89545", "Category": null, "Parent URL": null}