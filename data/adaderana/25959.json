{"Source": "Adaderana", "Timestamp": "July 22, 2012 09:02 am", "Headline": "ආරක්ෂක සම්මන්ත්‍රණයට රටවල්  19 ක්", "News Content": "ආරක්ෂක අමාත්‍යාංශය මගින් සංවිධානය කරන ආරක්ෂක සම්මන්ත්‍රණය සඳහා සහභාගී වන බවට රටවල් 19 ක් තහවුරු කර තිබේ. සම්මන්ත්‍රණය ලබන මස 08 වැනිදා සිට 12 වැනිදා දක්වා කොළඹ දී පැවැත්වීමට නියමිතය. මේ සඳහා සහභාගී වන ලෙස රටවල් 63 ට පමණ ඇරයුම් කර ඇත. අමෙරිකාව, බ්‍රිතාන්‍යය, චීනය සහ ඉන්දියාව ඇතුළු රටවල් දැනට පැමිණීම තහවුරු කර ඇති රටවල් අතර වේ. පසුගිය වසරේ ද ක්‍රියාත්මක කළ අදාළ සම්මන්ත්‍රණය සඳහා රටවල් 41 ක නියෝජිතයන් සහභාගී වූ අතර එම සම්මන්ත්‍රණය වාර්ෂිකව පැවැත්වීමට ආරක්ෂක අමාත්‍යාංශය තීරණය කර තිබේ.", "URL": "https://sinhala.adaderana.lk/news.php?nid=25959", "Category": null, "Parent URL": null}