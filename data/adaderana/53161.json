{"Source": "Adaderana", "Timestamp": "August 10, 2015 05:30 pm", "Headline": "විශිෂ්ටතම පිතිකරුවා සංගයි", "News Content": "ශ්‍රී ලංකාවෙන් මෙතෙක් බිහිවූ විශිෂ්ටතම පිතිකරුවා කුමාර සංගක්කාර බව ශ්‍රී ලංකා කණ්ඩායමේ හිටපු නායකයෙකු වන මහේල ජයවර්ධන පවසයි.ඉන්දියාවේ පී.ටී.අයි. ප්‍රවෘත්ති සේවාව සමඟ සාකච්ඡාවකට එක්වෙමින් මහේල මේ බව පවසා ඇත.සංගක්කාර මේ වනවිට ජාත්‍යන්තර තරඟවලදී ලකුණු 26,000ක් සම්පූර්ණ කර ඇත.ඉන්දියාව සමඟ පැවැත්වෙන පළමු ටෙස්ට් තරඟයෙන් අනතුරුව ජාත්‍යන්තර ටෙස්ට් පිටියෙන් සමුගැනීමට කුමාර සංගක්කාර තීරණය කර තිබේ.සංගක්කාරගේ අඩුව පිරවීම අපහසු කටයුත්තක් බව මහේල මෙහිදී වැඩිදුරටත් පෙන්වා දී ඇත.එමෙන්ම ඔහු ශ්‍රී ලංකාවේ ක්‍රිකට් අනාගතය වෙනුවෙන් හොඳ නිදසුනක් බවද මහේල පවසා තිබේ.", "URL": "https://sinhala.adaderana.lk/news.php?nid=53161", "Category": null, "Parent URL": null}