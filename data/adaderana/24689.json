{"Source": "Adaderana", "Timestamp": "June 1, 2012 04:30 pm", "Headline": "ඉන්ධන මිල නැංවීම ගැන ලැජ්ජා විය යුත්තේ ජයලත් හා එජාපයයි", "News Content": "ඉන්ධන මිල ඉහළ දමා ඇත්තේ රජය නොව ලංකා ඉන්දියානු තෙල් සමාගම බව ඛනිජ තෙල් කර්මාන්ත අමාත්‍යාංශය පවසයි. ලංකා ඉන්දියානු තෙල් සමාගමට තෙල් සංස්ථාවෙන් තුනෙන් එකක කොටසක් විකුණා දැමුවේ ජයලත් ජයවර්ධන මහතා නියෝජනය කරන එක්සත් ජාතික පක්‍ෂය බව ද එම අමාත්‍යාංශය නිවේදනයක් නිකුත් කරමින් සඳහන් කරයි. එමනිසා ඉන්ධන මිල ඉහළ දැමීම පිළිබඳව ලැජ්ජා විය යුත්තේ ආණ්ඩුව නොව ජයලත් ජයවර්ධන මහතා හා එක්සත් ජාතික පක්ෂය බව ද අමාත්‍යාංශය පෙන්වාදෙයි. ලංකා ඛනිජ තෙල් නීතිගත සංස්ථාව රැකගත්තේ වත්මන් රජය බව ද ඛනිජ තෙල් කර්මාන්ත අමාත්‍යාංශය වැඩිදුරටත් අවධාරණය කරයි. ලෝකයේ ඉන්ධන මිල පහල බසිද්දි ශ‍්‍රී ලංකාවේ ඉන්ධන මිල ඉහළ දැමීම පිළිබඳව ආණ්ඩුව ලැජ්ජා විය යුතු යැයි අද(01) විපක්‍ෂ නායක කාර්යාලයේදී පැවති මාධ්‍ය හමුවකට එක්වෙමින් ජයලත් ජයවර්ධන මහතා කළ ප‍්‍රකාශය සම්බන්ධයෙන් නිවේදනයක් නිකුත් කරමින් එම අමාත්‍යාංශය මේ බව සඳහන් කරයි.", "URL": "https://sinhala.adaderana.lk/news.php?nid=24689", "Category": null, "Parent URL": null}