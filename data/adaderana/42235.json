{"Source": "Adaderana", "Timestamp": "April 1, 2014 10:35 pm", "Headline": "කොදෙව්වන් ජයපැන් බොයි - ලංකාවට සටන කොදෙව්වන් සමගයි", "News Content": "පන්දුවාර 20-20 ලෝක කුසලාන ක්‍රිකට් තරඟාවලියේ ශ්‍රී ලංකාව සමග ලබන 3 වැනිදා පැවැත්වීමට නියමිත අවසන් පූර්ව තරඟයට සුදුසුකම් ලබා ගැනීමට බටහිර ඉන්දීය කොදෙව් කණ්ඩායම මීට ටික වේලාවකට පෙර සමත් විය. ඒ පකිස්ථානය ලකුණු 84කින් පරාජයට පත් කරමිනි. මෙම තරඟයේ පළමුවෙන් පන්දුවට පහරදුන් කොදෙව්වන් කඩුලු 6ට ලකුණු 166ක් ලබා ගැනීමට සමත් විය. පිළිතුරු වශයෙන් පකිස්ථානයට පන්දුවාර 17.5කදී ලබාගත හැකිවුයේ ලකුණු 82ක් පමණි. ඒ අනූව ලබන 3 වැනිදා ශ්‍රී ලංකාව සමග පැවැත්වෙන අවසන් පූර්ව තරඟයට සුදුසුකම් ලබා ගැනීමට කොදෙව්වන් සමත් විය. අනෙක් අවසන් පූර්ව තරඟය ඉන්දියාව හා දකුණු අප්‍රිකාව අතර ලබන 4 වැනිදා පැවැත්වෙයි. ඉහත තරඟ දෙකෙන් ජය ගන්නා කණ්ඩායම් අතර අවසන් මහ තරඟය ලබන 6 වැනිදා පැවත්වීමට නියමිතය.", "URL": "https://sinhala.adaderana.lk/news.php?nid=42235", "Category": null, "Parent URL": null}