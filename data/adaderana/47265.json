{"Source": "Adaderana", "Timestamp": "November 9, 2014 10:30 am", "Headline": "මීරියබැද්දෙන් තවත් මළ සිරුරක් හමුවෙයි", "News Content": "නායයෑමට ලක්වු මීරියබැද්ද ප්‍රදේශයේ සිදුකළ මෙහෙයුම් කටයුතු වලදී තවත් මළ සිරුරක් සොයාගෙන තිබේ. මෙහෙයුම් කටයුතුවල නිරත හමුදා භට පිරිස් විසින් අද(09) උදෑසන කාන්තා මළ සිරුරක් මෙලෙස සොයාගෙන ඇති බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේය. ඒ අනුව මේ වන විට එම ප්‍රදේශයේ සිදුකළ මෙහෙයුම් කටයුතු වලින් පුද්ගල මළ සිරුරු 12ක් සොයාගෙන ඇති බව ඔහු සඳහන් කළේය කෙසේ වෙතත් තවත් පුද්ගලයින් 19 දෙනෙකු අතුරුදන්ව ඇති බවට තොරතුරු ලැබී ඇති බව ප්‍රදීප් කොඩිප්පිලි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=47265", "Category": null, "Parent URL": null}