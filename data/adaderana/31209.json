{"Source": "Adaderana", "Timestamp": "January 30, 2013 01:51 pm", "Headline": "සීමා නිර්ණය අවසන් වෙනතෙක් ඡන්ද විමසීම් නෑ", "News Content": "පළාත් පාලන ආයතන කොට්ඨාස සීමා නිර්ණය කිරීම අවසන් වනතෙක් මඩකළපුව දිස්ත‍්‍රික් පළාත් පාලන ආයතන ඡන්ද විමසීම පැවැත්වීමට නෛතික හැකියාවක් නොමැති බව මැතිවරණ කොමසාරිස් කාර්යාලය පවසයි. එමෙන්ම පළාත් පාලන ආයතනවල මහජන නියෝජිත පුරප්පාඩු පිරවීම සිදුකළ නොහැකි බව ද එම කාර්යාලය දැනුම්දෙයි. 2012 අංක 22 දරණ පළාත් පාලන ආයතන ඡන්ද විමසීම් පනත මෙම වසරේ ජනවාරි මස පළමු වන දින සිට බලාත්මක වන බව පළාත් පාලන හා පළාත් සභා අමාත්‍යවරයා විසින් ගැසට් නිවේදනයක් මගින් ප‍්‍රකාශයට පත් කර තිබේ. එම නිසා මඩකළපුව දිස්ත‍්‍රික් පළාත් පාලන ආයතන ඡන්ද විමසීම සහ පළාත් පාලන ආයතනවල මහජන නියෝජිත පුරප්පාඩු පිරවීම සිදු කළ නොහැකි බව මැතිවරණ කොමසාරිස් කාර්යාලය සඳහන් කළේය.", "URL": "https://sinhala.adaderana.lk/news.php?nid=31209", "Category": null, "Parent URL": null}