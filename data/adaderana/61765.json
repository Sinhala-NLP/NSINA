{"Source": "Adaderana", "Timestamp": "July 4, 2016 09:16 pm", "Headline": " පොලිස් ලොක්කන් 14ක් තවත් ඉහළට", "News Content": "ජ්‍යේෂ්ඨ පොලිස් අධිකාරීවරුන් 14 දෙනෙකුට නියෝජ්‍ය පොලිස්පති තනතුර සඳහා පත්වීම් ලිපි ප්‍රදානය කිරීම හෙට(04) පෙරවරුවේ සිදුකිරීමට නියමිතව තිබේ.පොලිස්පති පුජිත් ජයසුන්දර මහතාගේ ප්‍රධානත්වයෙන් පොලිස් මූලස්ථානයේ දී මෙම පත්වීම් ප්‍රදානය කිරීම සිදුවන බව පොලිස් මූලස්ථානය සඳහන් කළේය.ඒ අනුව ජ්‍යේෂ්ඨ පොලිස් අධිකාරීවරුන් 14 දෙනෙකු රාජකාරී ආවරණය කිරීමේ පදනම මත නියෝජ්‍ය පොලිස්පති තනතුරට උසස් කර තිබේ.ජ්‍යේෂ්ඨ පොලිස් අධිකාරීවරුන් වන අජිත් රෝහණ , වසන්ත වික්‍රමසිංහ, පද්මලාල් සඳුන්ගහවත්ත, චම්පික සිරිවර්ධන, ප්‍රියන්ත ජයකොඩි,නිමල් පෙරේරා, මර්වින් වික්‍රමසිංහ යන අය නියෝජ්‍ය පොලිස්පතිවරුන් ලෙස පත්වීම් ලැබීමට නියමිතය.ඊට අමතරව ග්‍රෙගර් කුරේ, ආර්.එන්.වැලිකන්න, ආර්.එල්.රණවීර, කේ.බි.මහගෙදර, එම්.බි.ඇල්ලෙපොල, ඩේවිඩ් ගජසිංහ , පාලිත ප්‍රනාන්දු යන අයට ද උසස්වීම් හිමිව ඇත.පොලිස්පති පූජිත් ජයසුන්දර මහතාගේ නිර්දේශවලට අනුව පොලිස් කොමිසම විසින් මෙම උසස්වීම් සඳහා අනුමැතිය පසුගියදා ලබාදුන්නේය.නියෝජ්‍ය පොලිස්පති තනතුරට උසස්වීම් ලබන නිලධාරීන් සඳහා නව තනතුරු සහ සේවා ස්ථාන කඩිනමින් ලබාදීමට නියමිත බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=61765", "Category": null, "Parent URL": null}