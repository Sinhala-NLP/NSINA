{"Source": "Adaderana", "Timestamp": "July 29, 2019 03:56 pm", "Headline": "මුලතිව්හි යුද හමුදා කඳවුරක දී අයෙක් ගෙල වැලලාගනී", "News Content": "මුලතිව් ආරක්ෂක සේනාවන්ට අයත් 16 වන ඉංජිනේරු සේවා බළකා කඳවුර තුළ සේවය කළ සිවිල් සේවකයෙකු අද (29) උදෑසන කඳවුරු භූමිය තුළදී ගෙල වැලලාගෙන මියගොස් ඇත. පොලීසිය පැවසුවේ යුද හමුදා කඳවු‍රේ ආහාර පිසීමේ කටයුතු සිදුකළ කැකිරාව ප්‍රදේශයේ පදිංචි 57 හැවිරිදි පුද්ගලයෙකු එලෙස ගෙල වැලලාගෙන මියගොස් ඇති බවයි. අදාළ මරණයට හේතුව මෙතෙක් අනාවරණය කරගෙන නොමැති අතර, මළ සිරුර පශ්චාත් මරණ පරීක්ෂණ වෙනුවෙන් මුලතිව් රෝහලට ඇතුළත් කොට ඇත. සිද්ධිය සම්බන්ධයෙන් මුල්ලියාවේලි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=115287", "Category": null, "Parent URL": null}