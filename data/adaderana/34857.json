{"Source": "Adaderana", "Timestamp": "June 12, 2013 11:05 am", "Headline": "බැංකොක්වල සිට මැණික් හා රත්‍රන් ගෙනා ව්‍යාපාරිකයා දැලේ", "News Content": "තායිලන්තයේ සිට පැමිණි ව්‍යාපාරිකයෙකු නීති විරෝධී ලෙස මැණික් හා ස්වර්ණාභරණ තොගයක් ගෙන ඒමේදී මත්තල ගුවන්තොටුපළේදී අත්අඩංගුවට ගෙන තිබේ. අද (12) පෙරවරුවේ තායිලන්තයේ බැංකොක්වල සිට යූ.එල් 827 දරණ ගුවන් යානයෙන් පැමිණි කොළඹ ප්‍රදේශයේ ව්‍යාපාරිකයෙකු මෙලෙස අත්අඩංගුවට ගත් බව මත්තල ගුවන්තොටුපළ රේගුව පවසයි. රේගු භාරයට ගත් මැණික් හා ස්වර්ණාභරණ තොගයේ වටිනාකම රුපියල් කෝටි 04කට අධික බව රේගු දෙපාර්තමේන්තුව පවසයි.‍ මත්තල ගුවන් තොටුපල විවෘත කිරීමෙන් පසු රේගු දෙපාර්තමේන්තුව සිදුකළ විශාලතම වැටලීම මෙය බව මාධ්‍ය ප්‍රකාශකවරයා සඳහන් කරයි.", "URL": "https://sinhala.adaderana.lk/news.php?nid=34857", "Category": null, "Parent URL": null}