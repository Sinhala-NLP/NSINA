{"Source": "Adaderana", "Timestamp": "October 29, 2014 11:13 am", "Headline": "පුත්තලම - කුරුණෑගල බස් අද නැහැ", "News Content": "පුත්තලම, කුරුණෑගල මාර්ගයේ පෞද්ගලික බස්රථ සේවකයින් වැඩ වර්ජනයක් ආරම්භ කර තිබේ. අද(29) උදෑසන සිට ඔවුන් වර්ජනයේ නිරත වන බව අද දෙරණ වාර්තාකරු පැවසුවේය. කල්පිටියේ සිට කුරුණෑගල දක්වා ධාවනය වීමට නියමිතව තිබු පෞද්ගලික බස් රථයක් පුත්තලමෙන් ගමන් ආරම්භ කිරීම හේතුවෙන් මෙම වර්ජනය ක්‍රියාත්මක කර ඇති බව සඳහන් වෙයි. මේ සම්බන්ධයෙන් බස්රථ සේවකයින් සමඟ සාකච්ඡාවක් පැවැත්වීමට නියමිත බව වයඹ පළාත් මාර්ගස්ථ මගී ප්‍රවාහන අධිකාරියේ සභාපති නයනජිත් උපේන්ද්‍ර මහතා සඳහන් කර සිටියේය.", "URL": "https://sinhala.adaderana.lk/news.php?nid=47042", "Category": null, "Parent URL": null}