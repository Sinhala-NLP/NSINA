{"Source": "Adaderana", "Timestamp": "September 4, 2017 03:31 pm", "Headline": "20 ගැන උතුරේ තීන්දුව බ්‍රහස්පතින්දා", "News Content": "20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් උතුරු පළාත් සභාවේ අවසාන තීන්දුව එලැඹෙන බ්‍රහස්පතින්දා (7) ප්‍රකාශයට පත් කරන බව උතුරු පළාත් සභා සභාපති සි.වි‍.කේ.ශිවඥානම් මහතා ප්‍රකාශ කළේය. උතුරු පළාත් සභාවට අද(04) අදාල පනත ඉදිරිපත් කළ අවස්ථාවේදී මන්ත්‍රීවරුන් පිරිසක් එයට විරුද්ධත්තවය ඵල කළ අතර තවත් පිරිසක් එයට කිසිදු ප්‍රතිචාරයක් නොදක්වා ඇත. ‍ කෙසේ වෙතත් නව ව්‍යවස්ථා සංශෝධනය තුළින් පළාත් සභා බලතල පාර්ලිමේන්තුව වෙත පවරා ගැනීමට සැරසෙන බැවින් 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් උතුරු පළා‍ත් සභාවේ සහයෝගය ලබාදීමට හැකියාවක් නොමැති බව උතුරු පළාත් ප්‍රධාන අමාත්‍ය සි.වි.විග්නේශ්වරන් මහතා පැවසීය.", "URL": "https://sinhala.adaderana.lk/news.php?nid=77113", "Category": null, "Parent URL": null}