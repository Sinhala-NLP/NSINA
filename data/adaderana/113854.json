{"Source": "Adaderana", "Timestamp": "July 10, 2019 11:33 pm", "Headline": "ගාල්ලෙන් හා අම්බලන්ගොඩින් මුහුදු ගිය ධිවරයින් පිරිසක් මාලදිවයින් අත්අඩංගුවට", "News Content": "ගාල්ල හා අම්බලන්ගොඩ ධීවර වරායන් වලින් මුහුදු ගිය බහුදින යාත්‍රා හතරක් සමග ධිවරයින් 24 දෙනෙකු මාලදිවයින වෙරළ ආරක්ෂකයින් ඊයේ (09) දින අත් අඩංගුවට ගෙන ඇති බව ධීවර හා ජලජ සම්පත් දෙපාර්තුමේන්තුව පවසයි. ගාල්ල ධිවර වරායෙන් මුහුදු ගිය රුක්ෂානී 2 , ධනුෂ්ක 7 යන බහුදින යාත්රාන දෙක සමග අම්බලන්ගොඩ ධිවර වරායෙන් මුහුදු ගිය ශේෂාන් පුතා 2 , හා ටෙනකී බබා යන බහුදින යාත්‍රා මෙසේ මාලදිවයින වෙරළ ආරක්ෂක බළකාය විසින් අත් අඩංගුවට ගෙන ඇති බව වාර්තා වේ. මාලදිවයින් මුහුදු සිමාව උල්ලංඝණය කරමින් සිටි ශ්‍රී ලංකා බහුදින යාත්‍රා හතර සහ ධීවරයින් 9 දින උදේ කාලයේ දි රටට වෙරළ ආරක්ෂක බළකාය විසින් අත් අඩංගුවට ගත් බව මාලදිවයින් රජය ශ්‍රී ලංකා රජය දැනුවත් කර තිබේ. මේ අනුව ගාල්ල ධීවර වරායෙන් පසුගිය ජුනී 23 දිනරුක්ෂානී 02 , හා ජුනී 27 දින ධනුෂ්ක 7 යාත්රාැ මුහුදු ගොස් තිබුනී. එසේම අම්බලන්ගොඩ ධීවර වරායෙන් පසුගිය ජුනී 30 දින ශේෂාන් පුතා 02 , හා ටෙනකී බබා බහුදින යාත්‍රා මෙසේ මුහුදු ගොස් ඇති බව ධිවර දෙපාර්තුමේන්තුව පවසයි. මාලදිවයින් රජයේ අත් අඩංගුවේ පසුවන මෙම ධීවරයින් හා යාත්‍රා සම්බන්ධව ගත හැකි නිතිමය කටයුතු සදහා අදාල කාර්යන් සිදුවෙමින් පවතින බව ධීවර හා ජලජ සම්පත් දෙපාර්තුමේන්තුව සදහන් කළේය.", "URL": "https://sinhala.adaderana.lk/news.php?nid=113854", "Category": null, "Parent URL": null}