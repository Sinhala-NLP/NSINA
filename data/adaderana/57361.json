{"Source": "Adaderana", "Timestamp": "February 19, 2016 09:13 am", "Headline": "මාලදිවයිනට නව ශ්‍රි ලංකා තානාපතිවරයෙක් ", "News Content": "ගෝලීය ත්‍රස්ත තර්ජනය මැඩපැවැත්වීම සම්බන්ධයෙන් සියලු රටවල් එක්ව කටයුතු කළයුතු බව මාලදිවයිනේ නව ශ්‍රි ලංකා තානාපති මේජර් ජනරාල් එම්.ආර්.ඒ.බී තෝරදෙණිය මහතා පවසයි.මාලදිවයිනේ නව ශ්‍රී ලංකා තානාපතිවරයා වශයෙන් මාලදිවයින් ජනාධිපතිවරයා වෙත අක්ත්‍ර පත්‍ර භාරදීමෙන් අනතුරුව පැවැති සාකච්ඡාවකදී තෝරදෙණිය මහතා මෙම අදහස් පළකර තිබේ.මෙහිදී තෝරදෙණිය මහතා පවසා ඇත්තේ මාලදිවයිනේ කටයුතු සඳහා ශ්‍රී ලංකාව නිරන්තරයෙන් සහයෝගය සහ සහය ලබාදෙන බවයි.මෙහිදී අදහස් දක්වමින් මාලදිවයින් ජනාධිපති අබ්දුල්ලා යමින් පවසා ඇත්තේ රටවල් දෙක අතර පවතින ද්වීපාර්ශවික සබඳතා තවදුරටත් ශක්තිමත් කර ගත යුතු බවයි.දකුණු ආසියානු කලාපයේ ආරක්ෂාව සුරක්ෂිත කිරිම සඳහා සෑම රටක් තුළම ස්ථාවරත්වය සහ ශක්තිය තිබිය යුතු බව ද අබ්දුල්ලා යමින් මෙහිදී පවසා තිබේ.දෙපාර්ශවය අතර දීර්ඝ කාලයක් අදාළ සාකච්ඡාව පවත්වා ඇති බව සඳහන්ය.මෙහිදී දෙපාර්ශවය අතර දීර්ඝ ලෙස කරුණූ සාකච්ඡා වී තිබේ.", "URL": "https://sinhala.adaderana.lk/news.php?nid=57361", "Category": null, "Parent URL": null}