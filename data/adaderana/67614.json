{"Source": "Adaderana", "Timestamp": "January 2, 2017 12:06 pm", "Headline": "බහරේනයේ බන්ධනාගාරයකට ප්‍රහාරයක්", "News Content": "අපරාධකරුවන් සහ ත්‍රස්ත මර්දන පනත යටතේ නඩු පවරන ලද පුද්ගලයින් පිරිසක් රඳවා සිටි බහරේනයේ බන්ධනාගාරයකට ප්‍රහාරයක් එල්ල වී තිබේ.අදාළ ප්‍රහාරයෙන් එක් පොලිස් නිලධාරීයෙකු ජිවිතක්ෂයට පත්වී ඇති අතර ත්‍රස්ත අපරාධ සම්බන්ධයෙන් වරදකරුවන්වී සිටි රැඳවියන් 10 දෙනෙකු බන්ධනාගාරයෙන් පලාගොස් ඇති බව ද බහරේන් බලධාරීන් උපුටා දක්වමින් විදෙස් මාධ්‍ය වාර්තා කළේය.කෙසේ වෙතත් සන්නද්ධ කණ්ඩායමක් විසින් අදාළ ප්‍රහාරය එල්ල කර ඇති බව බහරේනයේ අභ්‍යන්තර කටයුතු අමාත්‍යාංශය පැවසීය.මෙම ප්‍රහාරයෙන් තවත් පොලිස් නිලධාරියෙකු තුවාල ලබා ඇති බව විදෙස් මාධ්‍ය වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=67614", "Category": null, "Parent URL": null}