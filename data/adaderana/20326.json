{"Source": "Adaderana", "Timestamp": "November 29, 2011 07:19 am", "Headline": "නොරොච්චෝලේ හදිසි ගින්නක්", "News Content": "නොරොච්චෝලේ තාප විදුලිබලාගාරයේ ගින්නක් හටගෙන තිබේ. අද(29) අලුයම 1.30ට පමණ මෙම ගින්න හටගෙන ඇති බව විදුලිබල හා බලශක්ති අමාත්‍ය පාඨලි චම්පික රණවක මහතා ප්‍රකාශ කළේය. බලාගාරයේ ගල් අඟුරු අඹරන උඳුනක අභ්‍යන්තරයේ මෙම ගින්න හටගෙන ඇති බව සඳහන්ය. මේ වන විට අදාළ ගින්න මැඩපවත්වා ඇති අතර නොරොච්චෝලේ තාප විදුලි බලාගාරය තාවකාලිකව ක්‍රියා විරහිත කර ඇති බව විදුලි බල හා බලශක්ති අමාත්‍යාංශය ප්‍රකාශ කරයි. යන්ත්‍රය අභ්‍යන්තරයේ ඇති අළු ඉවත් කිරීමේ කටයුතු සිදුකිරීමෙන් අනතුරුව දහවල් 12 පමණ වන විට විදුලි බලාගාරයේ කටයුතු යළි ආරම්භ කිරීමට බලාපොරොත්තු වන බව විදුලිබල හා බලශක්ති අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20326", "Category": null, "Parent URL": null}