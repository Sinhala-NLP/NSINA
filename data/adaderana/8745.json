{"Source": "Adaderana", "Timestamp": "June 1, 2010 11:12 am", "Headline": "අල්කයිඩා නායකයෙකුට අමෙරිකානු ප්‍රහාරයක්", "News Content": "අල්කයිඩා සංවිධානයේ ඉහළ පෙළේ නායකයෙකු ‍අමෙරිකානු ප්‍රහාරයකින් මියගොස් තිබේ. එම සංවිධානයේ ජ්‍යෙෂ්ඨත්වයෙන් තුන්වන ස්ථානයේ සිටින මුස්තා‍පා අබු අල් යසීඩ් ‍නම් මෙම පුද්ගලයා ඇෆ්ගනිස්ථානයේ අල්කයිඩා මෙහෙ‍යුම් කටයුතු භාරව සිටි ප්‍රධානියාය. ‍ පාකිස්ථානය සහ එක්ව අමෙරිකාව දියත් කර තිබෙන දැවැන්ත මෙහෙ‍යුමේදී මෙම අල්කයිඩා නායකයා මියගොස් ඇති බව විදෙස් වාර්තා පවසයි. මොහු මියගිය බවට මීට පෙර පළවී තිබු වාර්තා අල්කයිඩා සංවිධානය ප්‍රතික්ෂේප කර තිබුණ ද මේ වන විට ඔහු මියගොස් ඇති බව එම සංවිධානය විසින් පිළිගෙන ඇති බව සඳහන්ය. මුස්තාපා අබු අල් යසීඩ් සමඟ ඔහුගේ පවුලේ සාමාජිකයින් ද මියගොස් ඇති බව අල්කයිඩා සංවිධානය පිළිගෙන තිබේ.", "URL": "https://sinhala.adaderana.lk/news.php?nid=8745", "Category": null, "Parent URL": null}