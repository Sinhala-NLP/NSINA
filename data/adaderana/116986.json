{"Source": "Adaderana", "Timestamp": "August 20, 2019 10:51 am", "Headline": " ඕනෑම ලෑන්ඩ් සේල් කාරයෙකුට අගමැතිකම කරන්න පුළුවන්-ධම්මරතන හිමි", "News Content": "වත්මන් දේශපාලනඥයන්ගේ ක්‍රියාකාරකම් සලකා බලන විට භික්ෂුන්වහන්සේ දේශපාලනය පිළිබඳ කතා කළ යුතුම බව ජ්‍යෙෂ්ඨ මහාචාර්ය පූජ්‍ය ඉඳුරාගාරේ ධම්මරතන හිමියන් පවසයි. උන්වහන්සේ මේ බව සඳහන් කළේ මහනුවර දිස්ත්‍රික් ලේකම් කාර්යාල පරිශ්‍රයේ ඊයේ(19) පැවති ත්‍රෛනිකායික සඟ සමුළුවේදීය. දේශපාලන පක්ෂ විසින් කථා නොකරන්නේම දේශපාලනය බව ජ්‍යෙෂ්ඨ මහාචාර්ය පූජ්‍ය ඉඳුරාගාරේ ධම්මරතන හිමියන් සඳහන් කළේය. දේශපාලන පක්ෂ විසින් ජනතාව ගැන කථා කොනකරන බවත් ඔවුන් විසින් කථා කරනු ලබන්නේ බලය ලබා ගැනීම සඳහා අවශ්‍ය නිර්නායක බවත් උන්වහන්සේ පැවසීය. සුද්දො රට දාල යන විට මෙරට භූමියෙන් අඟලක්වත් විකුණා නොගිය බවත් සුද්දන්ගෙන් පසු රට බාරග ගත් පුද්ගලයින් තිබූ භුමිය විකුණූ බවත් ජ්‍යෙෂ්ඨ මහාචාර්ය පූජ්‍ය ඉඳුරාගාරේ ධම්මරතන හිමියන් පෙන්වා සඳහන් කළේය. මේ හේකුවෙන් ජ්‍යෙෂ්ඨ මහාචාර්ය පූජ්‍ය ඉඳුරාගාරේ ධම්මරතන හිමියන් වැඩිදුටත් පවසා සිටියේ ඕනෑම ලෑන්ඩ් සේල් කාරයෙකුට අගමැතිකම කිරීමේ හැකියාවක් ඇති බවයි.", "URL": "https://sinhala.adaderana.lk/news.php?nid=116986", "Category": null, "Parent URL": null}