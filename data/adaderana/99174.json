{"Source": "Adaderana", "Timestamp": "November 14, 2018 09:49 am", "Headline": "42කට මරු කැඳවූ ලැව් ගින්න පාලනයට", "News Content": "අමෙරිකාවේ කැලිෆෝනියාවේ පැතිර යමින් ඇති ලැව් ගිනි තත්ත්වය පාලනය කර ඇති බව විදෙස් මාධ්‍ය වාර්තා කලේය. විදෙස් මාධ්‍ය වාර්තා කරන්නේ ලැව් ගිනි තත්ත්වයෙන් සියයට තිහක පමණ ප්‍රමාණයක් පාලනය කර ඇති බවයි. මෙමගින් හෙක්ටයාර් 50,000කට අධික ප්‍රමාණයක් විනාශ වී ඇති බව ද සඳහන් වෙයි. ලැව් ගින්නෙන් පුද්ගලයින් 42 දෙනෙකු ජීවිතක්ෂයට පත්ව ඇති අතර තවත් බොහෝ පිරිසක් අතුරුදන්ව සිටින බව විදෙස් වාර්තා සඳහන් කලේය. මෑත ඉතිහාසයේ අමෙරිකාවේ ඇති වූ දරුණුතම ලැව් ගින්න මෙය බව වාර්තා වෙයි.", "URL": "https://sinhala.adaderana.lk/news.php?nid=99174", "Category": null, "Parent URL": null}