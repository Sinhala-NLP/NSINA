{"Source": "Adaderana", "Timestamp": "February 16, 2010 08:30 am", "Headline": "ජී.එස්.පී ප්ලස් තාවකාලිකව නවතයි", "News Content": "ශ්‍රී ලංකාවට ලබා දෙන ජී.එස්.පී ප්ලස් බදු සහනය තාවකාලිකව නතර කිරීමට යු‍රෝපා සංගමය තීරණය කර තිබේ. ඊයේ බ්‍රසලස් නුවරට රැස් වූ යුරෝපා සංගමයේ නිලධාරීන් මෙම තීරණය ගෙන ඇති බව වාර්තා වේ. යුරෝපා සංගමය විසින් සිදු කළ දීර්ඝ පරීක්ෂණයකින් අනතුරුව මෙසේ ජී.එස්.පී ප්ල්ස් බදු සහනය තාවකාලිකව නතර කිරීමට තීරණය කර ඇති බව යුරෝපා සංගමය නිවේදනය කරයි. එම පරීක්ෂණ වල දී ශ්‍රී ලංකාව තුළ මානව හිමිකම් පිළිබඳ අඩුපාඩු ඇති බවට තහවුරු වී ඇත. ඒ අනුව ඊයේ දිනයේ සිට මාස හයක කාලයකින් පසුව ශ්‍රී ලංකාවට ලබා දී ඇති ජී.එස්.පී ප්ල්ස් බදු සහනය ඉවත් වන බව යුරෝපා සංගමය නිකුත් කළ නිවේදනයේ සඳහන් වේ. ඉදිරි මාස හය ඇතුළත ශ්‍රී ලංකා රජය එම අඩුපාඩු සකස් කර ගත යුතු බව යුරෝපා ‍වෙළඳ සංගමයේ කොමසාරිස් කරීල් ද ගුච්ට් මහතා පවසයි. ශ්‍රී ලංකා රජය එම අඩුපාඩු සකස් කර ගනු ඇති බවට තමා බලාපොරොත්තු වන බව ද කොමසාරිස්වරයා වැඩිදුරටත් කියාසිටී.", "URL": "https://sinhala.adaderana.lk/news.php?nid=6721", "Category": null, "Parent URL": null}