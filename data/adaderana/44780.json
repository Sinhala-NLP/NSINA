{"Source": "Adaderana", "Timestamp": "July 19, 2014 02:12 pm", "Headline": "ගිනි අවියක් සමඟ 2ක් කොටු ", "News Content": "ත්‍රිරෝද රථයකින් ගිනි අවියක් ප්‍රවාහනය කරමින් සිටි තරුණයින් දෙදෙනෙකු පන්විල, බංගලාව හන්දිය ප්‍රදේශයේ දි අත්අඩංගුවට ගෙන තිබේ. පන්විල පොලිස් ස්ථානයේ නිලධාරින් කණ්ඩායමක් විසින් මාර්ග බාධයකයක් යොදා රථවාහන පරීක්ෂා කිරිමේ දි සැකකරු අත්අඩංගුවට ගෙන ඇති බව සඳහන් වෙයි. සැකකරු සතුව තිබි බෝර 12 ගිනි අවියක් සහ උණ්ඩ 04ක් පොලිස් භාරයට ගෙන ඇති අතර ත්‍රිරෝද රථයේ රියදුරු ද අත්අඩංගුවට ගෙන තිබේ. අත්අඩංගුවට ගත් සැකකරුවන් පන්විල ප්‍රදේශයේ පදිංචි 23 හැවිරිදි සහ 24 හැවිරිදි තරුණයින් දෙදෙනෙකු බව වාර්තා වෙයි. ඔවුන් අද(19) තෙල්දෙණිය මහේස්ත්‍රාත් අධිකරණය වෙත ඉදිරිපත් කිරිමට නියමිත අතර පන්විල පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44780", "Category": null, "Parent URL": null}