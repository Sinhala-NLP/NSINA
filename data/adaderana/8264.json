{"Source": "Adaderana", "Timestamp": "May 8, 2010 11:18 am", "Headline": "නැගෙනහිර වෙරළට විශේෂ අව්‍ධානය", "News Content": "නැගෙනහිර පළාතේ වෙරළ ඛාදනය වැළැක්වීම සඳහා විශේෂ අවධානයක් යොමු කර ඇති බව වෙරළ සංරක්ෂණ දෙපාර්තමේන්තුව පවසයි. මේ වන විටත් නැගෙනහිර පළාතේ ප්‍රදේශ‍ කිහිපයකම වෙරළ ඛාදනය ඉතා ශීඝ්‍රයෙන් සිදු වී ඇති බව වෙරළ සංරක්ෂණ දෙපාර්තමේන්තු ප්‍රධානී අනිල් ප්‍රේමරත්න මහතා සඳහන් කරයි. නැගෙනහිර පළාතේ සෑම ප්‍රාදේශිය ලේකම් කාර්යාලයක්ම වෙරළ සංරක්ෂණ කටයුතු සඳහා මැදිහත් විය යුතු බව මඩකලපුව දිස්ත්‍රික් ප්‍රධාන කාර්යාලයේ පැවති සාකච්ඡාවක දී ඒ මහතා ප්‍රකාශ කළේය. මෙම සාකච්ඡාවට මඩකලපුව දිස්ත්‍රික් ලේකම්වරයා, උසස් පොලිස් නිලධාරීන් ඇතුළු ප්‍රදේශීය ලේකම්වරු රැසක් සහභාගී වී සිටියහ.", "URL": "https://sinhala.adaderana.lk/news.php?nid=8264", "Category": null, "Parent URL": null}