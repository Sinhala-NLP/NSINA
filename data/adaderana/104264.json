{"Source": "Adaderana", "Timestamp": "February 13, 2019 08:56 pm", "Headline": "ආවා කල්ලියට යුද හමුදාව සමඟ සබඳතාවක් තිබු බවට විශ්වාසයක්", "News Content": "ආවා කල්ලියට යුද හමුදාව සමඟ සබඳතාවක් ඇතැයි උතුරේ ජනතාව තුළ දැඩි විශ්වාසයක් පවතින බව උතුරු පළාත් හිටපු ප්‍රධාන අමාත්‍ය සී.වී. විග්නේෂ්වරන් මහතා පවසයි. ප්‍රධාන අමාත්‍යවරයා අධිකරණට අපහාස කළ බවට උතුරු පළාත් හිටපු ධීවර අමාත්‍ය බී. ඩෙනීෂ්වරන් මහතා ගොනුකළ චෝදනාව ප්‍රතික්ෂේප කරන මෙන් ඉල්ලා අභියාචනාධිකරණයට මූලික විරෝධතා ගොනු කිරීමට පැමිණි අවස්ථාවේ මාධ්‍ය වෙත අදහස් දක්වමින් ඔහු මේ බව ප්‍රකාශ කළේය. ආවා කණ්ඩායමේ නායකයා ලෙස හදුන්වන අරුන් සිද්ධාර්ථන් කළ චෝදනාවක් අනුව මාධ්‍යවේදියෙක්, සී.වී. විග්නේෂ්වරන් මහතාගෙන් ප්‍රශ්න කළේ දෙමළ ජාතික සංධානයේ මන්ත්‍රීවරුන්ගෙන් සහ උතුරේ ඉන්න දේශපාලකයන්ගෙන් කිසිම සහනයක් ජනතාවට නොලැබි ඇති බව ලෙසයි. එහිදි පිලිතුරුලබා දුන් සී.වී. විග්නේෂ්වරන් මහතා පැවසුවේ අරුන් සිද්ධාර්ථන්ට දේශපාලනය කරන්න අවශ්‍ය නම් උතුරට පැමිණ ඒ ගැන සාකච්ඡා කල හැකි බවයි. එහිදි අරුන් සිද්ධාර්ථන්ට පිලිතුරු ලබා දීමට තමන් සුදානම් බවද හිටපු ප්‍රධාන අමාත්‍ය සී.වී. විග්නේෂ්වරන් මහතා පෑවසීය. එහිදි මාධ්‍ය වෙදියෙකු විමසා සිටියේ ආවා කණ්ඩායම සම්බන්ධයෙන් තම මතය කුමක්ද යනුවේනි. එයට පිලිතුරු දුන් හිටපු ප්‍රධාන අමාත්‍ය සී.වී. විග්නේෂ්වරන් මහතා පැවසුවේ එයට නිසි පිලිතුරක් ලබා දිය නොහැකි බවත් ආවා කණ්ඩායමේ නායකයා ලෙස හදුන්වන අරුන් සිද්ධාර්ථන් හමුදාවට සම්බන්ධයක් තිබෙන බවට උතුරේ ජනතාවගේ විශ්වාසයක් පවතින බවයි.", "URL": "https://sinhala.adaderana.lk/news.php?nid=104264", "Category": null, "Parent URL": null}