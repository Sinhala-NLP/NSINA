{"Source": "Adaderana", "Timestamp": "December 16, 2014 01:47 pm", "Headline": "තලෙයිබාන් සටන්කාමීන් පකිස්ථානයේ පාසලකට කඩාවදී - 100ක් මරුට!", "News Content": "පකිස්ථානයේ යුද හමුදා පාසලකට ඇතුළු වූ ත්‍රස්තවාදීන් කණ්ඩායමක් සිදුකළ වෙඩි තැබීමකින් අඩු තරමින් 100 දෙනෙකු මියගොස් තිබේ. සටන්කාමින් විසින් එහි සිටි ළමුන් 500 දෙනෙකු සහ ගුරුවරුන් පිරිසක් ප්‍රණ ඇපයට ගෙන ඇතැයිද වෙඩි තැබීම්වලින් මියගිය අය අතුරින් අඩු තරමින් 80 දෙනෙකු පමණ කුඩා ළමුන් බව විදෙස් මාධ්‍ය වාර්තා කරයි. තලෙයිබාන් සංවිධානයේ මාධ්‍ය ප්‍රකාශක මොහොමඩ් උමාර් පවසා ඇත්තේ තම සංවිධානයේ මරාගෙන මැරෙන සාමාජිකයින් 6 දෙනෙකු පාසලට කඩා වැදී ඇති බවයි. ළමුන්ට කිසිදු හානියක් නොකරන්නැයි ඔවුන්ට දැනුම්දුන් බවද හෙතෙම කියා තිබේ. මෙම පාසලේ ළමුන් 1000ට වැඩි සංඛ්‍යාවක් අධ්‍යාපනය ලබන බවද පැවසෙයි.", "URL": "https://sinhala.adaderana.lk/news.php?nid=48045", "Category": null, "Parent URL": null}