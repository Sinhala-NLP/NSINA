{"Source": "Adaderana", "Timestamp": "March 2, 2010 07:55 am", "Headline": "අතිරේක ආරක්ෂාවක් අවශ්‍ය නම් ඉල්ලුම් කරන්න", "News Content": "එළඹෙන මහ මැතිවරණය සඳහා තරග කරන අපේක්ෂකයින්ට අතිරේක ආරක්ෂාවක් අවශ්‍ය නම් ඒ සඳහා ඉල්ලුම් කළ යුතු බව ආරක්ෂක අමාත්‍යාංශය පවසයි. එසේ ඉල්ලුම් කිරීමෙන් අනතුරුව ඔවුන් වෙත පවතින අනාරක්ෂිත තත්වය සලකා බලා අමාත්‍යාංශයේ නිර්දේශය පරිදි ආරක්ෂාව සැපයීමට කටයුතු කරන බව ඔවුන් සඳහන් කරයි. එමෙන්ම ඡන්ද ප්‍රචාරක කටයුතු වල දී අපේක්ෂකයින් විසින් නිසි පරිදි ඡන්ද රැළි සඳහා ආරක්ෂාව ඉල්ලා සිටිය යුතු බව ආරක්ෂක අමාත්‍යාංශය ප්‍රකාශ කරයි. ඒ අනුව අවශ්‍ය ආරක්ෂාව සැපයීමට සූදානම් බව ආරක්ෂක අමාත්‍යාංශය වැඩි දුරටත් කියා සිටියි.", "URL": "https://sinhala.adaderana.lk/news.php?nid=7015", "Category": null, "Parent URL": null}