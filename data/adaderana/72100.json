{"Source": "Adaderana", "Timestamp": "April 16, 2017 09:19 am", "Headline": " විශේෂ ප්‍රවාහන සේවාවන් අද සිට ක්‍රියාත්මකයි", "News Content": "අලුත් අවුරුදු උත්සවය සැමරීම සඳහා ගම්බිම් බලා පිටත්ව ගිය ජනතාවට නැවත කොළඹට පැමිණීම සඳහා විශේෂ ප්‍රවාහන සේවාවන් අද(16) සිට ක්‍රියාත්මක වෙයි. විශේෂ කාල සටහනකට අනුව අතිරේක දුම්රිය කිහිපයක් දුර බැහැර ප්‍රදේශවල සිට කොළඹ දක්වා ධාවනයට යොදවා ඇති බව ශ්‍රී ලංකා දුම්රිය සේවය ප්‍රකාශ කළේය.ඒ අනුව අද මාතර සහ මරදාන අතර විශේෂ දුම්රිය දෙකක් ධාවනයට යොදවා තිබේ.එමෙන්ම කොටුව සහ ගාල්ල අතරත් කොටුව සහ බණ්ඩාරවෙල අතරත් අමතර දුම්රිය ධාවනයට එක්කර ඇති බව ශ්‍රී ලංකා දුම්රිය සේවය ප්‍රකාශ කළේය. හෙට(17) මරදාන සහ ගාල්ල, යාපනය සහ කොටුව අතර විශේෂ දුම්රිය ක්‍රියාත්මක වෙයි.මීට අමතරව ලංකා ගමනාගමන මණ්ඩලය ද දුර ගමන් සේවා සඳහා අමතර බස් රථ යොදවා තිබේ.", "URL": "https://sinhala.adaderana.lk/news.php?nid=72100", "Category": null, "Parent URL": null}