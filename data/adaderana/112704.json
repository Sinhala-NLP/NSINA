{"Source": "Adaderana", "Timestamp": "June 25, 2019 09:15 am", "Headline": "දුරකථන ඇමතුම්වලින් මිනිස්සු බිය වැද්දු ‍කප්පම් හොරු අල්ලයි", "News Content": "දුරකථන ඇමතුමකින් පුද්ගලයින් බියවද්දා කප්පම් මුදල් ලබා ගත් පුද්ගලයින් දෙදෙනෙක් මිරිහාන විශේෂ ‍අපරාධ ‍මෙහෙයුම් ඒකකය විසින් අත්අඩංගුවට ගෙන තිබේ. හංවැල්ල හා නවගමුව පොලිස් වසම්වල සාමාන්‍ය ජනතාවගේ ගෘහස්ථ දුරකථන අංකවලට ඇමතුම් ලබා ගෙන මොවුන් මෙම කප්පම් ලබා ගෙන ඇත. පසුව කප්පම් මුදල් බැංකු ගිණුම්වලට හා ඉක්මන් මුදල් ලබා ගැනීමේ ක්‍රම මඟින් ලබා ගෙන ඇතැයි දීර්ඝ කාලයක් විමර්ශන පැවැත් වු මිරිහාන විශේෂ අපරාධ මෙහෙයුම් ඒකකයේ නිලධාරීන් විසින් දුරකථන අංක විශ්ලේෂණය කර මුදල් ලබා ගත් පුද්ගලයෙකු හා එයට ආධාර අනුබල දුන් පුද්ගලයෙකු මෙලෙස අත්අඩංගුවට ගෙන තිබේ. ඊයේ(24) සවස 2.15 ට පමණ මොවුන් අත්අඩංගුවට පත්ව ඇත. අත්අඩංගුවට පත්ව ඇත්තේ වයස අවුරුදු 44 ක් හා 31 ක් වු පොල්පිතිගම ප්‍රදේශයේ පදිංචිකරුවන්ය. සැකකරුවන් අද(25) කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි. මිරිහාන විශේෂ අපරාධ මෙහෙයුම් ඒකකය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=112704", "Category": null, "Parent URL": null}