{"Source": "Adaderana", "Timestamp": "July 8, 2018 04:36 pm", "Headline": "වත්මන් ආණ්ඩුවේ ප්‍රතිපත්තියක් නොමැතිකම තමයි එකම ප්‍රතිපත්තිය ", "News Content": "ඛනිජ තෙල් නීතිගත සංස්ථාව ආරම්භ කළ දිනයේ සිට මේ දක්වා මිල අර්බුධයක් ඇති වූ ප්‍රථම අවස්ථාව පසුගිය සතිය බව ඒකාබද්ධ විපක්ෂය පවසයි. අද (08) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා මේ බව ප්‍රකාශ කළේය. රජය හසුරවන ආකාරය සම්බන්ධයෙන් ජනාධිපතිවරයාට අග්‍රාමාත්‍යවරයාට හා කැබිනට් අමාත්‍යවරුන්ට අවබෝධයක් තිබෙන බවක් පෙනෙන්නට නොමැති බවද ඒ මහතා ප්‍රකාශ කළේය. අසාමාන්‍ය ලෙස බදු වැඩි කිරීම තුළින් බදු ගෙවන පුද්ගලයන්ට ඉතිහාසයේ නොවු විරූ ආකාරයේ පීඩනයක් ඇති බව බවද බන්දුල ගුණවර්ධන මහතා ප්‍රකාශ කළේය. වත්මන් ආණ්ඩුවේ ප්‍රතිපත්තියක් නොමැතිකම එකම ප්‍රතිපත්තිය බව පාර්ලිමේන්තු මන්ත්‍රී බන්දුල ගුණවර්ධන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92192", "Category": null, "Parent URL": null}