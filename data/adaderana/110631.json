{"Source": "Adaderana", "Timestamp": "May 25, 2019 07:47 am", "Headline": "කෝටි 2ට වැඩි හෙරොයින් සමඟ අයෙක් අත්අඩංගුවට", "News Content": "ග්‍රෑන්ඩ්පාස් පොලිස් වසමේ ඔරුගොඩවත්ත ගුවන් පාලම අසළදී කෝටි 2කට වැඩි වටිනාකමින් යුත් හෙරොයින් කිලෝ ග්‍රෑම් 2යි මිලිග්‍රෑම් 150ක් සමඟ සැකකරුවෙක් අත්අඩංගුවට ගෙන ඇත. වැල්ලවත්ත දිසා දුෂණ මර්ධන ඒකකයේ නිලධාරීන්ට ලද තොරතුරක් මත මෙම අත්අඩංගුවට ගැනීම සිදුකර ඇත. සැකකරු වයස 34ක් වු මහබුත්ගමුව, අංගොඩ ලිපිනයේ පදිංචි මොහොමඩ් රහීම් මොහොමඩ් රොෂාන් නැමැති අයෙකි. සැකකරු අද (25) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය. ග්‍රෑන්ඩ්පාස් පොලීසිය මේ පිළිබඳ වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=110631", "Category": null, "Parent URL": null}