{"Source": "Adaderana", "Timestamp": "April 18, 2019 05:02 pm", "Headline": "බිහිසුණු බෝට්ටු අනතුරක්-පුද්ගලයින් 150ක් දියේ ගිලී අතුරුදන්", "News Content": "කොංගෝ රාජ්‍යයේ සිදු වූ බිහිසුණු යාත්‍රා අනතුරක් පිළිබඳව විදෙස් මාධ්‍ය වාර්තා කරයි. කොංගෝ රාජ්‍යයේ සිදු වූ බෝට්ටු අනතුරකින් පුද්ගලයින් 150දෙනකු පමණ දියේ ගිලී අතුරුදන් වී තිබේ. කොංගෝ රාජ්‍යයේ කියු නදීයේදී මෙම යාත්‍රාව මෙලෙස අනතුරට පත්ව තිබේ. එරට ජනාධිපති ෆෙලික්ස් ෂෙස්කෙඩී නිවේදනයක් නිකුත් කරමින් මෙම පුවත තහවුරු කළේය. අනතුරෙන් පුද්ගලයින් 37 දෙනෙකු බේරාගැනීමට මෙහෙයුම් අංශවලට හැකිව තිබේ. මූලික පරීක්ෂණවලින් හෙලිව ඇත්තේ ප්‍රමාණය ඉක්මවා මගීන් ප්‍රවාහනය කිරීම හේතුවෙන් යාත්‍රාව පෙරළී ඇති බවයි.", "URL": "https://sinhala.adaderana.lk/news.php?nid=108183", "Category": null, "Parent URL": null}