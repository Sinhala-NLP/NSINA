{"Source": "Adaderana", "Timestamp": "July 19, 2017 01:24 pm", "Headline": "තොරතුරු දැන ගන්න රාජ්‍ය ආයතනවලට අදාළව අභියාචනා 50 ක් ", "News Content": "රජයේ ආයතනවලට අදාළව මහජන අභියාචනා 50ට ආසන්න සංඛ්‍යාවක් තොරතුරු දැනගැනීමේ අයිතිවාසිකම් පිළිබඳ කොමිෂන් සභාව වෙත ලැබී තිබේ.එම කොමිසමේ සභාපති මහින්ද ගම්මන්පිල මහතා කියා සිටියේ කොමිෂන් සභාවට අදාළ නොවන අභියාචනා ද ලැබී ඇති බවයි. දැනට ලැබී ඇති අභියාචනා විභාගය සඳහා ලබන අගෝස්තු මස අවසානය දක්වා දින නියම කර ඇති බව සභාපතිවරයා කියා සිටියේය. 2016 අංක 12 දරණ තොරතුරු දැනගැනීමේ පනතින් ස්ථාපිත තොරතුරු දැනගැනීමේ අයිතිවාසිකම් පිළිබඳ කොමිෂන් සභාව පසුගිය ජනවාරි මාසයේ සිට එහි කටයුතු නිල වශයෙන් ආරම්භ කරනු ලැබිණි.තොරතුරු කොමිසමේ කටයුතු සම්බන්ධයෙන් නිලධාරින් දැනුවත් කිරීම මෙන්ම මහජනතාව දැනුවත් කිරීම සඳහා ද විවිධ වැඩසටහන් ක්‍රියාත්මක බව මහින්ද ගම්මන්පිල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=75417", "Category": null, "Parent URL": null}