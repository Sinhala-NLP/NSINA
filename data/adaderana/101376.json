{"Source": "Adaderana", "Timestamp": "December 27, 2018 03:16 pm", "Headline": "අධිකරණ තීන්දු ගැන ලොකුගේ කියයි", "News Content": "පසුගිය කාලය තුල අධිකරණය ලබා දුන් තීන්දු පිළිගත් නමුත් අධිකරණය ලබා දෙන තීන්දු සියල්ල නිවැරදිද යන්න ගැටළුවක් මතුව තිබෙන බව පොදු ජන පෙරමුණේ පාර්ලිමේන්තු මන්ත්‍රී ගාමිණී ලොකුගේ මහතා පැවසීය. ශ්‍රී ලංකා පොදු ජන පෙරමුණෙහි අද පැවති මාධ්‍ය හමුවක් අමතමින් ඔහු මේ බව පැවසීය. අද වන විට ලංකාවේ පළාත් සභා හයක මැතිවරණ නොමැති බවත් එම මැතිවරණ නොමැති වීමට හේතුව වූයේ මැතිවරණය කල් දැමීමට නොහැකි බව පවසමින් අධිකරණය තීන්දු කිරීම නිසා බව පැවසීය. එසේ වූ නමුත් පාර්ලිමේන්තුවට ගෙනැවිත් වක්‍ර ක්‍රමයකින් මැතිවරණය කල් දැමීමට කටයුතු කළ බව පැවසීය. හැකි ඉක්මණින් ඡන්දයක් පවත්වන ලෙසත් මැතිවරණයකට ගොස් ජනතාවගේ කැමැත්ත ගනිමින් ආණ්ඩුවක් පිහිටුවීම කළ යුතු බව පවසමින් ආණ්ඩුවට අභියෝග කරන බවත් ඔහු පැවසීය. තාරක බාලසූරිය මහතා සහ තාරානාත් බස්නායක මහතාද මෙම මාධ්‍ය හමුවට පැමිණ සිටියහ.", "URL": "https://sinhala.adaderana.lk/news.php?nid=101376", "Category": null, "Parent URL": null}