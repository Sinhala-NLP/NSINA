{"Source": "Adaderana", "Timestamp": "May 8, 2010 10:28 am", "Headline": "අනවශ්‍ය බියක් ඇතිකිරීමේ උත්සාහයක්", "News Content": "යාපනයේ ආරක්ෂක තත්ත්වය පිළිබඳව අනවශ්‍ය බියක් ඇති කිරීමට ඇතැම් පාර්ශවයන් උත්සහ දරමින් සිටින බව යුද හමුදාව පවසයි. පසුගිය කාලය තුළ යාපනය අර්ද්ධවීපයේ සිදු වූ ඇතැම් අපරාධ සහ හිංසන ක්‍රියා පිළිබඳ අසත්‍ය තොරතුරු ප්‍රචාරය වී ඇති බව යුද හමුදා මූලස්ථානය නිකුත් කළ නිවේදනයක සඳහන් වේ. යාපන අර්ධද්වීපය තුළ අපරාධ සහ හිංසන ක්‍රියා වල යම්කිසි වර්ධනයක් දක්නට ලැබුණත් පසුගිය මාස 3 ක කාලය තුල එම ප්‍රදේශයෙන් වාර්තා වූ අපරාධ වල අඩුවක් දක්නට ඇති බව එම නිවේද‍නයේ වැඩි දුරටත් සඳහන්ය. අදාළ අපරාධ වලට සම්බන්ධ පුද්ගලයින් පිළිබඳ පොලිස් පරීක්ෂණ අඛණ්ඩව සිදු කරන බව ද යුද හමුදාව කියා සිටියි.", "URL": "https://sinhala.adaderana.lk/news.php?nid=8262", "Category": null, "Parent URL": null}