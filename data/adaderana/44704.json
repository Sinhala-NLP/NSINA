{"Source": "Adaderana", "Timestamp": "July 16, 2014 12:50 pm", "Headline": "බස් රථයේ යතුරු පැදිය ගැටී අයෙක් මරුට  ", "News Content": "ඕමන්ත, පන්ඩුන්කේයිද කුලම් ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ. යාපනය සිට වව්නියාව බලා ධාවනය වූ පෞද්ගලික බස් රථයක් ප්‍රතිවිරුද්ධ දිශාවෙන් පැමිණි යතුරු පැදියක ගැටීමෙන් අනතුර සිදුව ඇති බව පොලිසිය පැවසුවේය. අනතුරෙන් බරපතළ තුවාල ලැබූ යතුරු පැදිකරු වව්නියාව රෝහලට ඇතුළත් කිරීමෙන් පසු මියගොස් තිබේ. අනතුරෙන් මාර්ගයේ ගමන් ගත් තවත් පාපැදිකරුවෙකු ද තුවාල ලබා වව්නියාව රෝහලට ඇතුළත් කර ඇති බව පොලිසිය පැවසුවේය. මියගොස් ඇත්තේ 63 හැවිරිදි වව්නියා ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද(16) වව්නියාව මහේස්ත්‍රාත් අධිකරණයට ඉදිරිපත් කිරිමට නියිමිතය.", "URL": "https://sinhala.adaderana.lk/news.php?nid=44704", "Category": null, "Parent URL": null}