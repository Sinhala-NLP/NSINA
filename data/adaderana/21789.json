{"Source": "Adaderana", "Timestamp": "February 1, 2012 09:58 am", "Headline": "මැගසින් ගැටුම‍ට පිටස්තරයින් සහයවුණාදැයි සොයයි", "News Content": "මැගසින් බන්ධනාගාරයේ පසුගිය දා ඇති වූ ගැටුමට බන්ධනාගාර නිලධාරීන්ගේ හෝ වෙනත් බාහිර පාර්ශවයක සහය ලැබී තිබේ දැයි සොයා බැලීමේ පරීක්ෂණ ආරම්භ කර තිබේ. විමර්ශන සිදු කරන කොළඹ අපරාධ කොට්ඨාශය මේ පිළිබඳව කොළඹ මහේස්ත්‍රාත් අධිකරණයට දැනුම් දී ඇත. පොලිසිය අධිකරණයට වාර්තාවක් ඉදිරිපත් කරමින් දැනුම් දී ඇත්තේ මෙම ගැටුමට සම්බන්ධ බවට සැක කෙරෙන සිරකරුවන් 47 දෙනෙකු පිළිබඳ තොරතුරු අනාවරණය කර ගෙන ඇති බවයි. අදාළ සැකකරුවන්ගෙන් ප්‍රශ්න කිරීමට කටයුතු කරන බව පොලිසිය අධිකරණයට දැනුම් දී සිටියේය. මෙම ගැටුමට බන්ධනාගාර නිලධාරීන්ගේ හෝ වෙනත් බාහිර කණ්ඩායමක සහය ලැබී තිබේ දැයි සොයා බැලීමට ද පොලිසියේ විශේෂ අවධානය යොමු වී තිබේ.", "URL": "https://sinhala.adaderana.lk/news.php?nid=21789", "Category": null, "Parent URL": null}