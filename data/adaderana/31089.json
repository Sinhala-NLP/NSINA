{"Source": "Adaderana", "Timestamp": "January 26, 2013 01:30 pm", "Headline": "උතුරු කොරියාව කිපෙයි", "News Content": "එක්සත් ජාතීන් සමග සම්බාධක පැනවීමට සහය වුවහොත් දකුණු කොරියාවට අහිතකර ඵල විපාකවලට මුහුණදීමට සිදු විය හැකි බවට උතුරු කොරියාව අනතුරු අඟවයි. සිය 03 වැනි න්‍යෂ්ටික අත්හදාබැලීම සිදුකරන බවට ප‍්‍රකාශයක් නිකුත් කර දිනකට පසුව උතුරු කොරියාව විසින් මෙම අනතුරු ඇඟවීම සිදුකිරීම විශේෂත්වයකි. මේ අතර අදාළ ප‍්‍රකාශයත් සමග උතුරු කොරියාවට පනවා ඇති සම්බාධක තවදුරටත් දීර්ඝ කිරීමට එක්සත් ජාතීන්ගේ සංවිධානයේ ආරක්ෂක කවුන්සිලය තීරණය කර තිබේ. උතුරු කොරියාව පවසන්නේ සිය පරම හතුරා වන අමෙරිකාව ඉලක්ක කර ගනිමින් දිගුදුර මිසයිල අත්හදා බැලීමට පියවර ගන්නා බවයි. කෙසේ වුවද මෙය අනවශ්‍ය කුපිත කිරීමක් පමණක් බව ධවල මන්දිරය ප‍්‍රකාශකර තිබේ.", "URL": "https://sinhala.adaderana.lk/news.php?nid=31089", "Category": null, "Parent URL": null}