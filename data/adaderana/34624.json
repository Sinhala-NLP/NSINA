{"Source": "Adaderana", "Timestamp": "June 4, 2013 02:08 pm", "Headline": "  රන් භාණ්ඩ ‍තොගයක් පන්නන්න ගිය කතුන් තිදෙනෙක් දැලේ ", "News Content": "රන් භාණ්ඩ තොගයක් රැගෙන විදෙස් ගතවීමට උත්සාහ කළ කාන්තාවන් තිදෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අද උදෑසන මෙම පිරිස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා සදහන් කළේය. චෙන්නායි බලා පිටත්ව යාමට පැමිණි අදාළ කාන්තාවන් තිදෙනා පරීක්ෂා කිරීමේ දී මෙම රන් භාණ්ඩ තොගය සොයාගෙන තිබේ. ග්‍රෑම් 1055ක බරින් යුතු රන් භාණ්ඩ තොගයක් මෙලෙස රේගු භාරයට ගෙන ඇති අතර එහි වටිනාකම රුපියල් පනස් දෙලක්ෂ හැත්තෑපන්දහසක් පමණ වන බව රේගු මාධ්‍ය ප්‍රකාශකවරයා සදහන් කළේය. රන් භාණ්ඩ තොගය රාජසන්තක කර ඇති අතර ගුවන්තොටුපළ රේගුව මේ සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=34624", "Category": null, "Parent URL": null}