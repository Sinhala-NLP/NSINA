{"Source": "Adaderana", "Timestamp": "February 27, 2013 11:44 am", "Headline": "ශත 5ක්වත් කැපෙන්නේ නෑ - බය නැතිව කියන්න", "News Content": "අනවසර මැණික් පතල් කැණීම් වැළැක්වීමේ අරමුණින් ඒ පිළිබඳ ජනතාවට ඕනෑම දුරකථනයකින් කිසිදු අයකිරීමකින් තොරව තොරතුරු දැනුම්දිය හැකි දුරකථන අංකයක් ජාතික මැණික් හා ස්වර්ණාභරණ අධිකාරිය හඳුන්වා දී තිබේ. ඒ අනුව එවැනි තොරතුරු 071 5 235 235 ඔස්සේ ජනතාවට ලබාදිය හැකිය.. දැඩිලෙස පරිසරයට හානි කරමින් මැණික් පතල් කැණීම හේතුවෙන් මේවන විට අර්බුද රැසකට මුණදීමට සිදුව ඇති බව ජාතික මැණික් හා ස්වර්ණාභරණ අධිකාරිය පවසයි. ඒ අනුව මෙම අනවසර මැණික් පතල් පිළිබඳ තොරතුරු ලබාගැනීම සඳහා ජනතාවගේ සහයෝගය අත්‍යවශ්‍ය බව එම අධිකාරිය කියයි. පැය 24 පුරා ක්‍රියාත්මක මෙම දුරකථන අංකය ඔස්සේ ලැබෙන පැමිණිලි සම්බන්ධයෙන් කඩිනම් පියවර ගන්නා බව ජාතික මැණික් හා ස්වර්ණාභරණ අධිකාරිය සඳහන් කරයි.", "URL": "https://sinhala.adaderana.lk/news.php?nid=31961", "Category": null, "Parent URL": null}