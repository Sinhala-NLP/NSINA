{"Source": "Adaderana", "Timestamp": "January 12, 2017 04:53 pm", "Headline": " සදහම් යාත්‍රා ජනපති ප්‍රධානත්වයෙන්", "News Content": "සදහම් යාත්‍රා ධර්ම දේශනා මාලාවේ දුරුතු පුර පසලොස්වක පොහොදින වැඩසටහන ජනාධිපති මෛත්‍රීපාල සිරිසේන මහතාගේ සහභාගීත්වයෙන් පවත්වා තිබේ.පන්නිපිටිය - රුක්මලේ ශ්‍රී ධර්මවිජයාලෝක පුරාණ මහා විහාරය කේන්ද්‍ර කර ගනිමින් එම ධර්ම දේශනා මාලාව පැවැත්වුණු බව ජනාධිපති මාධ්‍ය අංශය සඳහන් කළේය.විහාරස්ථානය වෙත ගිය ජනාධිපතිවරයා ආගමිකවතාවත්වල නිරතවීමෙන් අනතුරුව විහාරාධිපති කෝට්ටේ ශ්‍රී කල්‍යානී සාමග්‍රි මහා සංඝ සභාවේ මහානායක අති පූජ්‍ය ඉත්තෑපානේ ධම්මාලංකාර හිමි බැහැදැක ආශිර්වාද ලබා ගෙන තිබේ.ඉන් අනතුරුව මහාචාර්ය පූජ්‍ය කොටපිටියේ රාහුල අනුනායක හිමි විසින් සිදු කරණ ලද ධර්ම දේශනාව ශ්‍රවණය කිරිමට ජනාධිපතිවරයා සහභාගී වූ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=68040", "Category": null, "Parent URL": null}