{"Source": "Adaderana", "Timestamp": "May 21, 2012 08:56 am", "Headline": "සර්බියාවේ නව ජනාධිපති ටොමිස්ලෝ නිකොලික් ", "News Content": "සර්බියාවේ නව ජනාධිපතිවරයා ලෙස ටොමිස්ලෝ නිකොලික් පත්වී තිබේ. මෙතෙක් එරට ජනාධිපති ධුරය දැරූ ලිබරල් පාක්ෂික බොරිස් ටැඩික් පරදා ටොමිස්ලෝ එම ජයග්‍රණහණය අත්පත් කර ගෙන ඇති බව සඳහන්ය. තමා සාම්ප්‍රදායික යුරෝපීය ක්‍රමවේදයෙන් බැහැරව රට ඉදිරියට ගමන් කරවන බව නව ජනාධිපති ධුරයට පත් වූ ටොමිස්ලෝ නිකොලික් පවසයි. යුරෝපයේ දියුණු රටක් බවට පත්කිරීම සඳහා උපක්‍රමික ක්‍රමවේදයක් අනුව සර්බියාව මෙහෙයවන බව හෙතෙම කියා සිටියි. මෙය සර්බියාවේ සංස්ධිස්ථානගත කාල පරිච්ජේදයක් වනු ඇති බව නව ජනාධිපතිවරයා ප්‍රකාශ කරයි. ටොමිස්ලෝ නිකොලික් සර්බියාවේ ජනාධිපතිවරයෙකු ලෙස කටයුතු කළ ස්ලොබදාන් මිලොසොවිච්ගේ පාලන සමයේ නියෝජ්‍ය අගමැතිවරයා ලෙස කටයුතු කර තිබිණි.", "URL": "https://sinhala.adaderana.lk/news.php?nid=24403", "Category": null, "Parent URL": null}