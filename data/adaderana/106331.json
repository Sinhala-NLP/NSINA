{"Source": "Adaderana", "Timestamp": "March 19, 2019 10:32 am", "Headline": "විනෝද චාරිකාවක් ගිය බස් රථයක් අනතුරක-පාසල් ළමුන් 13ක් රෝහලට", "News Content": "අම්බලන්තොට, දෙහිගහලන්ද ප්‍රදේශයේදී පාසල් ළමුන් පිරිසක් රැගත් විනෝද චාරිකාවක් යමින් සිටි පුද්ගලික බස්රථයක් අනතුරට ලක්ව ඇති අතර පාසල් ළමුන් 13 දෙනෙකු පමණ සුළු තුවාල ලබා රෝහල් ගත කර තිබේ. අද(19) උදෑසන 08.30 පමණ මෙම අනතුර සිදුව ඇති බව අද දෙරණ වාර්තාකරු පවසයි. අදාළ විනෝද චාරිකාවක යමින් සිටි පාසල් ළමුන් පිරිසක් රැගත් පුද්ගලික බස්රථය ලංගම බස් රථයක පිටුපස ගැටීමෙන් මෙම අනතුර සිදු ඇති බව වාර්තා වෙයි. අනතුරට ලක් වූ බස් රථ දෙකම තංගල්ල දෙස සිට හම්බන්තොට දෙසට ධාවනය වෙමින් තිබියදී ලංගම බස් රථය මගියෙකු ගැනීම සඳහා එකවර බස් රථය නතර කරන අතර තුර මෙම අනතුර සිදුව අති බව අප වාර්තාකරු පවසයි. මෙසේ අනතුරට ලක්ව ඇත්තේ ගාල්ල මහින්ද විද්‍යාලයේ සිසුන් පිරිසක් රැගත් බස් රථයක් වන අතර ඔවුන් උදාසන 05 ට පමණ ගාල්ල ප්‍රදේශයෙන් නික්ම ඇති අතර හම්බන්තොට විවිද ස්ථාන නැරබීම සඳහා පැමිණෙමින් සිටි අතර මෙම අනතුරට ලක්වී තිබේ. අනතුරින් බස් රථයේ ගමන්ගත් ගුරුවරුන් දෙදෙනකුද සුළු තුවාල ලබා හම්බන්තොට මහරෝහලට ඇතුළත් කර ඇති අතර අම්බලන්තොට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106331", "Category": null, "Parent URL": null}