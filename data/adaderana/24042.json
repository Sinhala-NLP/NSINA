{"Source": "Adaderana", "Timestamp": "May 6, 2012 07:38 am", "Headline": "අලුත් වූ 18 වංගුව අද සිට විවෘතයි", "News Content": "මහනුවර මහියංගනය 18 වංගුව මාර්ගය ප්‍රතිසංස්කරණය කිරීමෙන් අනතුරුව අද යළි විවෘත කෙරෙයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් මාර්ගය විවෘත කිරීම සිදුවේ. ආසියානු සංවර්ධන බැංකුවේ ආධාර සහිතව ප්‍රතිසංස්කරණය කෙරුණු අදාළ මාර්ගය සඳහා රුපියල් මිලියන 5000ක් පමණ වැය වී තිබේ. වසර 03ක් පමණ තිස්සේ ප්‍රතිසංස්කරණ කටයුතු සිදුවු අතර මාර්ගයේ දිග කිලෝමීටර් 41කි. මංතීරු දෙකකින් සමන්විතව ප්‍රතිසංස්කරණය කර තිබෙන බැවින් 18 වංගුව ප්‍රදේශයේ රථ වාහන ගමනාගමනයට මීට පෙර තිබු බාධා ඉවත්ව ඇති බව වාර්තා වේ.", "URL": "https://sinhala.adaderana.lk/news.php?nid=24042", "Category": null, "Parent URL": null}