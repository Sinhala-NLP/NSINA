{"Source": "Adaderana", "Timestamp": "December 9, 2011 09:11 am", "Headline": "කටාර් අගමැති 12 දා දිවයිනට එයි ", "News Content": "කටාර් අග්‍රාමාත්‍යවරයා ඇතුළු නියෝජිත පිරිසක් ලබන 12 වැනි දින මෙරටට පැමිණීමට නියමිත බව විදේශ කටයුතු අමාත්‍යාංශය පවසයි. දෙදින නිල සංචාරයක් සඳහා ඔවුන් දිවයිනට පැමිණෙනු ඇත. මේ අතර ඕස්ට්‍රේලියානු පාර්ලිමේන්තු කණ්ඩායමක් දිවයිනට පැමිණ තිබේ. ඕස්ට්‍රේලියානු පාර්ලිමේන්තු මන්ත්‍රීවරුන් පස්දෙනෙකුගෙන් යුත් කණ්ඩායමක් මෙලෙස ඊයේ(08) දිනයේ දිවයිනට පැමිණි බව විදේශ කටයුතු අමාත්‍යාංශය ප්‍රකාශ කරයි. දිවයිනට පැමිණි මෙම මන්ත්‍රිවරුන් පිරිස ලබන 14 වැනි දින දක්වා මෙරට රැදී සිටීමට නියමිතය. දෙරට අතර ද්වීපාර්ශ්වික සබඳතා ශක්තිමත් කිරීම ඔවුන්ගේ මෙම සංචාරයේ අරමුණ වී තිබේ. මෙම සංචාරය අතරතුර දී ඔවුන් කතානායක චමල් රාජපක්ෂ, විපක්ෂ නායක රනිල් වික්‍රමසිංහ යන මහත්වරුන් මෙන්ම නිමල් සිරිපාල ද සිල්වා, බැසිල් රාජපක්ෂ යන අමාත්‍යවරුන් ද මුණ ගැසීමට නියමිතය. ඊට අමතරව මෙම පාර්ලිමේන්තු කණ්ඩායම මහනුවර, යාපනය දිස්ත්‍රික්කය සහ උතුරු පළාතේ ප්‍රදේශ කිහිපයක සංචාරය කිරීමට ද නියමිතය.", "URL": "https://sinhala.adaderana.lk/news.php?nid=20558", "Category": null, "Parent URL": null}