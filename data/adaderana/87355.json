{"Source": "Adaderana", "Timestamp": "April 12, 2018 01:59 pm", "Headline": "අද දෙරණ අනාවරණයෙන් පසු වසර 20කින් කරන්න බැරි වුණ වැඩක් වෙලා", "News Content": "නිරන්තරයෙන් ජනතාව වෙනුවෙන් පෙනී සිටින අප කළ තවත් අනාවරණයක් හේතුවෙන් ගම්වාසීන් පිරිසකට සහනයක් ලබාදීමට අද දෙරණට හැකියාව ලැබී තිබේ. රිදීමාලියද්ද ප්‍රාදේශීය ලේකම් කොට්ඨාශයට අයත් තිස්සපුර ආඳාඋල්පත මාර්ගය වසර 20කින් පමණ ප්‍රතිසංස්කරණය කර නොමැති වීමෙන් ගම්මාන රැසක ජනතාව දුෂ්කරතාවයට පත්ව ඇති ආකාරය පසුගියදා අදදෙරණ තුළින් අනාවරනය කෙරුණි. ඒ අනුව ඊට ප්‍රතිචාර දක්වමින් රිදිමාලියැද්ද ප්‍රාදේශිය සභාවට තේරීපත්වු නව සභාපති ජේ.එම්.එන්. ජයසුන්දර මහතා ධුරයට පත්ව සිය ප්‍රථම නිල රාජකාරීය වශයෙන් මෙම මාර්ගය ප්‍රතිසංස්කරණය කිරීමට කටයුතු ආරම්භ කර තිබේ.", "URL": "https://sinhala.adaderana.lk/news.php?nid=87355", "Category": null, "Parent URL": null}