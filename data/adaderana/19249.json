{"Source": "Adaderana", "Timestamp": "October 9, 2011 04:37 pm", "Headline": "කෝට්ටේ වැඩිම මනාප ජනකට -දෙහිවල ගල්කිස්ස ධනසිරිට ", "News Content": "කෝට්ටේ මහ නගර සභාව සඳහා එක්සත් ජනතා නිදහස් සන්ධානයට හිමි වූ මන්ත්‍රීධුර 13 අතරින් වැඩිම මනාප සංඛ්‍යාවක් හිමි කර ‍ගැනීමට ජනක රණවක මහතා සමත්ව තිබේ. ඔහු ලබා ඇති මනාප ඡන්ද සංඛ්‍යාව 16 , 262 කි. මධුර විතා‍නගේ මහතා මනාප ඡන්ද 7932 ක් ලබාගෙන එක්සත් ජනතා නිදහස් සන්ධාන මන්ත්‍රී ලැයිස්තුවේ දෙවන ස්ථානයට පත්වීමට සමත් විය. ප්‍රියන්ත රවීන්ද්‍රලාල් මහතා තෙවන ස්ථානයට පත්වෙමින් හිමිකරගෙන ඇති මනාප ඡන්ද සංඛ්‍යාව 6388 කි. කෝට්ටේ මහ නගර සභාව සඳහා එක්සත් ජාතික පක්ෂයට මන්ත්‍රීධුර 5ක් හිමිවිය. ඉන් වැඩිම මනාප සංඛ්‍යාවක් ලබාගෙන පළමු තැන හිමිකරගෙන ඇත්තේ සුදත් අප්පුහාමි මහතාය. සුරාජ් ජයසූරිය මහතා මනාප 3874 ක් ලබා ගෙන කෝට්ටේ මහ නගර සභාව සදහා එක්සත් ජාතික පක්ෂයෙන් පත්ව තිබේ. එම පක්ෂයෙන් තෙවන ස්ථානයට කෝට්ටේ මහ නගර සභාව සඳහා තේරී පත් වී ඇත්තේ මනාප ඡන්ද 3463ක් ලබා ගත් සමන් කුමාර මහතාය. දෙහිවල -ගල්කිස්ස මහ නගර සභාව ජයග්‍රහණය කරමින් වැඩිම මනාප සංඛ්‍යාවක් හිමිකරගැනීමට එක්සත් ජනතා නිදහස් සන්ධානයේ ධනසිරි අමරතුංග සමත්ව ඇත‍. ඔහු ලබාගෙන ඇති මනාප සංඛ්‍යාව 25768 ක් වන අතර කේසරලාල් ගුණසේකර ලබාගෙන ඇති මනාප සංඛ්‍යාව 12947 කි. එම මහ නගර සභාවේ එක්සත් ජාතික පක්ෂයෙන් වැඩිම මනාප හිමිකරගත් සුනේත්‍රා රණසිංහ මනාප 15660 ක් හිමිකරගෙන සිටියි.", "URL": "https://sinhala.adaderana.lk/news.php?nid=19249", "Category": null, "Parent URL": null}