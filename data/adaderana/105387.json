{"Source": "Adaderana", "Timestamp": "March 3, 2019 11:38 am", "Headline": "ෆ්ලොරිඩා ප්‍රාන්තයේදී සැහැල්ලු ගුවන් යානයක් කඩා වැටෙයි", "News Content": "අමෙරිකාවේ ෆ්ලොරිඩා ප්‍රාන්තයේදී සැහැල්ලු ගුවන් යානයක් ගොඩනැගිල්ලකට කඩා වැටී සිදු වූ අනතුරකින් එහි නියමුවා මියගොස් ඇත. යානය මහල් කිහිපයකට පහළින් පිහිටා තිබූ අර්ධ වශයෙන් ඉදිකළ එළිමහන් තටාකයකට කඩාවැටී ඇති බව සඳහන්ය. විදෙස් මාධ්‍ය වාර්තා කළේ මෙම අනතුරෙන් ගොඩනැගිල්ලට දැඩි අලාභ හානි සිදුව ඇති බවය. එම අවස්ථාවේ එහි සිටි නේවාසිකයින් ගොඩනැගිලි පරිශ්‍රයට ඉවත් කිරීමට පියවර ගෙන තිබූ නමුත් ඉන් කිසිවෙකුටත් තුවාල සිදුවී නැත. යානය මෙලෙස අනතුරට ලක්වීමට හේතුව අනාවරණය වී නැති අතර ඒ සම්බන්ධව වැඩිදුර විමර්ශන ක්‍රියත්මක බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=105387", "Category": null, "Parent URL": null}