{"Source": "Adaderana", "Timestamp": "May 5, 2010 12:25 pm", "Headline": "තවත් ඇමතිවරු 4 ක්, නි.ඇමතිවරු 6 ක් දිවුරුම්දෙති", "News Content": "නව අමාත්‍යවරුන් සිව්දෙනෙකු සහ නියෝජ්‍ය අමාත්‍යවරුන් හයදෙනෙකු අද ජනාධිපති මහින්ද රාජපක්ෂ මහතා ඉදිරියේ ජනාධිපති මන්දිරයේදී දිවුරුම් දී තිබේ. ආරුමුගම් තොණ්ඩමන් මහතා,පශු සම්පත් හා ග්‍රාමීය ප්‍රවර්ධන අමාත්‍යවරයා ලෙස ත්,මහාචාර්ය තිස්ස විතාරණ මහතා තාක්ෂණ හා පර්යේෂණ අමාත්‍යවරයා ලෙස දිවුරුම් දී ඇත. එසේම කෙහෙළිය රඹුක්වැල්ල මහතා ජනමාධ්‍ය හා ප්‍රවෘත්ති අමාත්‍යවරයා ලෙසත්, එස්.බී. දිසානායක මහතා උසස් අධ්‍යාපන අමාත්‍යවරයා ලෙසත් දිවුරුම් දුන් බව ජනාධිපති මාධ්‍ය අංශය සඳහන් කරයි. ආචාර්ය සරත් අමුණුගම මහතා මුදල් හා ක්‍රමසම්පාදන නියෝජ්‍ය අමාත්‍යවරයා‍ ලෙසත්,මර්වින් සිල්වා මහතා මහාමාර්ග නියෝජ්‍ය අමාත්‍යවරයා ලෙසත් දිවුරුම් දෙනු ලැබිණි. මහින්දානන්ද අලුත්ගමගේ මහතා යෞවන කටයුතු නියෝජ්‍ය අමාත්‍යවරයා ලෙසද ,ෆයිසර් මුස්තාෆා මහතා පරිසර නියෝජ්‍ය අමාත්‍යවරයා ලෙසත්, එම්.කේ.ඩී.එස්.ගුණවර්ධන මහතා බුද්ධශාසන හා ආගමික කටයුතු නියෝජ්‍ය අමාත්‍යවරයා ලෙසත් දිවුරුම් දුන්හ. කම්කරු සබඳතා හා ඵලදායිතා නියෝජ්‍ය අමාත්‍යවරයා ලෙස දිවුරුම් දුන්නේ ආචාර්ය ජගත් බාලසූරිය මහතා ද දිවුරුම් දී තිබේ. ඒ අනුව මේ වන විට අමාත්‍ය මණ්ඩලයේ අමාත්‍යවරුන් සංඛ්‍යාව 41 දක්වා ඉහළ යන අතර නියෝජ්‍ය අමාත්‍යවරුන් සංඛ්‍යාව 44 දක්වා ඉහළ යයි..", "URL": "https://sinhala.adaderana.lk/news.php?nid=8191", "Category": null, "Parent URL": null}