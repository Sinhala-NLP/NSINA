{"Source": "Adaderana", "Timestamp": "November 30, 2011 09:07 am", "Headline": "අපරාධ රැසක සැකකරුවන් 4 ක් මාට්ටු", "News Content": "අපරාධ රැසකට සම්බන්ධ පුද්ගලයින් සිව් දෙනෙකු සපුගස්කන්ද ප්‍රදේශයේ දී අත්අඩංගුවට ගෙන තිබේ. ප්‍රදේශයේ දේපළ සොරා ගැනීම් සම්බන්ධයෙන් මොවුන්ට එරෙහිව චෝදනා එල්ල වී තිබු බව පොලිසිය පවසයි. මොවුන්ගෙන් සිදු කළ ප්‍රශ්න කිරීම් වල දී බියගම , කඩවත ආදී ප්‍රදේශ වල සිදු කරන ලද කොල්ලකෑම් ඇතුළු අපරාධ රැසක් පිළිබඳ තොරතුරු අනාවරණය කර ගැනීමට හැකි වූ බව පොලිසිය සඳහන් කරයි. අත්අඩංගුවට පත් වූවන් කඩවත , පොළොන්නරුව සහ නොච්චියාගම ප්‍රදේශ වල පදිංචිකරුවන් බව කියැවෙයි.", "URL": "https://sinhala.adaderana.lk/news.php?nid=20355", "Category": null, "Parent URL": null}