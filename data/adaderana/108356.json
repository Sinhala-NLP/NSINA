{"Source": "Adaderana", "Timestamp": "April 21, 2019 12:22 pm", "Headline": "අසත්‍ය ප්‍රචාරවලට රැවටෙන්න එපා", "News Content": "අද(21) උදෑසන කොළඹ හා තදාසන්න ප්‍රදේශ කිහිපයක සිදුවූ පිපිරීම් සම්බන්ධයෙන් විවිධ අරමුණු ඔස්සේ ගෙනයන ප්‍රචාරවලට කලබලයට පත් නොවන ලෙස රජයේ ප්‍රවෘත්ති දෙපාර්තමේන්තුව ජනතාවගෙන් ඉල්ලීමක් කරයි. මේ පිළිබදව තහවුරු කරන ලද නිල තොරතුරු හැකි ඉක්මනින් ජනතාව වෙත ලබාදීමට කටයුතු කරන බව රජයේ ප්‍රවෘත්ති දෙපාර්තමේන්තුව සඳහන් කළේය. මෙම සිදුවීම් සම්බන්ධයෙන් සියලු තහවුරුකරගත් තොරතුරු පමණක් වාර්තා කිරීමට අද දෙරණ කටයුතු කරන අතර සාමාජ ජාල මාධ්‍ය හා වෙනත් ආකාරයෙන් සිදුකරන අසත්‍ය ප්‍රචාරවලට නොරැවටෙන ලෙස ජනතාවගෙන් ඉල්ලා සිටියි. අද දෙරණ කෙටි පණිවිඩ සේවය සක්‍රීය කර ගැනීම සඳහා ඔබගේ ජංගම දුරකථන සේවාව අනුව පහත ක්‍රමවේදයන් අනුගමනය කරමින් අප හා එක්වන්න.", "URL": "https://sinhala.adaderana.lk/news.php?nid=108356", "Category": null, "Parent URL": null}