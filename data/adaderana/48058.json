{"Source": "Adaderana", "Timestamp": "December 16, 2014 10:24 pm", "Headline": " ජය ශ්‍රී ලංකාවටයි!", "News Content": "සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පැවැති අවසාන එක්දින ක්‍රිකට් තරඟය වැඩි ලකුණු 87න් ජයග්‍රහණය කිරීමට ශ්‍රී ලංකා කණ්ඩායම සමත්විය. ඒ අනුව මෙම තරඟාවලියද 5-2ක් ලෙස ජයගත් ශ්‍රී ලංකා කණ්ඩායම අද තරඟයේ කාසියේ වාසිය දිනාගැනීමෙන් අනතුරුව පළමුවෙන් පන්දුවට පහරදී ලකුණු 302ක් රැස් කර ගන්නා ලදී. ඒ පන්දුවාර සියල්ල අවසානයේ කඩුළු හයක් දැවීගොස් තිබියදීය. මෙහිදි අගනා පිතිහරඹයක නිරත වු තිලකරත්න ඩිල්ෂාන් ශතකයක් වාර්තා කරමින් ලකුණු 101 ක් ලබා ගත් අතර තිසර පෙරේරා ලකුණු 54ක්ද,දිනේෂ් චන්දිමාල් ලකුණු 55ක් ද ලබාගැනීම මෙහිලා කැපී පෙනුණි. කෙසේ වෙතත් ශ්‍රී ලංකා කණ්ඩායමට එරෙහිව පිති හරඹයට පිවිසි එංගලන්ත කණ්ඩායම පන්දුවාර 45 යි පන්දු 5 ක් තුළ ලබාගැනීමට සමත්වූයේ ලකුණු 215 ක් පමණි. ඒ අනුව වැඩි ලකුණු 87 න් ශ්‍රී ලංකාව මෙම තරඟය ජයග්‍රහණය කරනු ලැබූ අතර පන්දු යැවීමේදී ටී.එම් ඩිල්ෂාන් ලකුණු37 ට කඩුළු 3ක්ද,ප්‍රසන්න ලකුණු 35 ට කඩුළු 3ක්ද දවාගැනීමට සමත්වූහ.", "URL": "https://sinhala.adaderana.lk/news.php?nid=48058", "Category": null, "Parent URL": null}