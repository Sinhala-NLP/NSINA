{"Source": "Adaderana", "Timestamp": "October 11, 2014 06:27 pm", "Headline": "නිල්වලා ගඟේ ජල මට්ටම ඉහළ යයි", "News Content": "දැඩි වර්ෂාපතනය හේතුවෙන් නිල්වලා ගඟේ ජල මට්ටම ඉහළ ගොස් ඇති බව වාර්තා වෙයි. අකුරැස්ස පිටබැද්දර මොරවක සහ දෙණියාය ප්‍ර දේශ වලට ඊයේ(10) දිනය තුළ ඇඳ හැලුණු අධික වර්ෂාව හේතුවෙන් ගගෙහි ජලය ඉහළ ගොස් ඇති බව වාර්තා වෙයි. නිල්වලා ගඟෙහි සාමාන්‍ය ජල මට්ටම 3.2 වන අතර ඊයේ පානදුගම ජල මාපකයේ ජල මට්ටම 5.8ක්ව තිබු බව සඳහන් වෙයි. එමෙන්ම වර්ෂාපතනය හේතුවෙන් පානදුගම ප්‍ර දේශයේ රථ වාහන ගමනාගමනයට බාධා එල්ල වූ බවද වාර්තා වෙයි. ගඟ දෙපස පවතින උණ පඳුරු ජලය මතට පතිත වීමත් පානදුගම ජල පොම්පාගාරය අක්‍රීයවය පැවතීමත් අකුරැස්ස ප්‍රදේශයට ගංවතුර තර්ජන වැඩිවීමට හේතුව බව ප්‍රදේශවාසින් පැවසුවේය.", "URL": "https://sinhala.adaderana.lk/news.php?nid=46661", "Category": null, "Parent URL": null}