{"Source": "Adaderana", "Timestamp": "July 15, 2019 08:00 am", "Headline": "චන්ද්‍රයන් 2 කක්ෂ ගත කිරීම ප්‍රමාදයි", "News Content": "ඉන්දයාවේ නිෂ්පාදිත “චන්ද්‍රයන් 2” චන්ද්‍රිකාව කක්ෂගත කිරීම ප්‍රමාද කිරීමට ඉන්දීය අභ්‍යාවකාශ ඒජන්සිය පියවර ගෙන තිබේ. ඉන්දීය වේලාවෙන් අද(15) අළුයම 02. 51ට අදාළ චන්ද්‍රිකාව ඉන්දියාවේ නැගෙනහිර වෙරළ තීරයේ පිහිටි ශ්‍රිහාරිකෝටා අභ්‍යාවකාශ මධ්‍යස්ථානයේදී කක්ෂගත කිරීමට සැලසුම් කර තිබුණි. චන්ද්‍රිකාව දියත් කිරීමට විනාඩි 56කට පෙර එහි ගණනය කිරීම නතර කර ඇති අතර දියත් කිරීමේ පද්ධතියේ තාක්ෂණික දෝෂයක් නිරීක්ෂණය කිරීම හේතුවෙන් මෙම පියවර ගත් බව ඉන්දීය අභ්‍යාවකාශ ඒජන්සිය ප්‍රකාශ කර ඇත. කෙසේවෙතත් මෙම චන්ද්‍රිකාව යළිත් කක්ෂගත කරන දිනය සම්බන්ධයෙන් එම ඒජන්සිය මෙතෙක් කිසිදු ප්‍රකාශයක් සිදුකර නොමැත.", "URL": "https://sinhala.adaderana.lk/news.php?nid=114148", "Category": null, "Parent URL": null}