{"Source": "Adaderana", "Timestamp": "July 26, 2010 12:08 pm", "Headline": "වැලිකඩ දෙමළ සිරකරුවන් පිරිසකට පහරදීමක් ", "News Content": "වැලිකඩ බන්ධනාගාරයේ සිටි දෙමළ ජාතික රැඳවියන් පිරිසකට කිසියම් පිරිසක් විසින් පහර දී ඇති බව එක්සත් ජාතික පක්ෂ යාපනය දිස්ත්‍රික් පාර්ලිමේන්තු මන්ත්‍රිනී විජය කලා මහේෂ්වරන් මහත්මිය පවසයි. බන්ධනාගාරයේ පවතින ඉඩ පහසුකම් ප්‍රමාණවත් නොවන බවට එම රැඳවියන් පිරිස විසින් බන්ධනාගාර නිලධාරීන් වෙත පැමිණිලි කිරීම මෙම පහර දීමට හේතුවී ඇති බව එම මහත්මිය පවසයි. එසේ පහර කෑමට ලක්වූ රැඳවියන් අතරින් එක් අයෙක් තුවාල ලබා බන්ධනාගාර රෝහලට ඇතුළත් කර ඇත. මෙම සිද්ධිය පිළිබඳව විධිමත් පරීක්ෂණයක් පවත්වන ලෙස විජය කලා මහේෂ්වරන් මහත්මිය ඉල්ලා සිටියි.", "URL": "https://sinhala.adaderana.lk/news.php?nid=9845", "Category": null, "Parent URL": null}