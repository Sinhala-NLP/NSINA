{"Source": "Adaderana", "Timestamp": "August 4, 2017 08:51 am", "Headline": "සංවර්ධනය සිදුවුවත් සොබාදහම රැක ගත යුතුයි", "News Content": "සංවර්ධනය කෙතරම් සිදු කළ ද සොබාදහම ආරක්ෂා කර ගැනිමට සියලු දෙනා කටයුතු කළ යුතු බව ආදි වාසි නායක ඌරුවරිගේ වන්නිල ඇත්තන් පවසයි. ආදී වාසීන් විසින් ශ්‍රී දළදා සමිදුන් උදෙසා සාම්ප්‍රදායිකව සිදු කෙරෙන මී පැණි පූජාව ආදී වාසී නායක ඌරුවරිගේ වන්නිල ඇත්තන් විසින් ඊයේ (03) දිනයේ සිදු කර තිබේ. ඉන් අනතුරුව වන්නිල ඇත්තන් ඇතුළු ආදීවාසීන් අස්ගිරි පාර්ශවයේ මහ නායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක අශිර්වාද ලබා ගත් බව අද දෙරණ වාර්තාකරු සඳහන් කළේය. ඉන් අනතුරුව මාධ්‍ය වෙත අදහස් දක්වමින් ආදීවාසී නායක ඌරුවරිගේ වන්නිල ඇත්තන් මෙම අදහස් පළ කළේය.", "URL": "https://sinhala.adaderana.lk/news.php?nid=75949", "Category": null, "Parent URL": null}