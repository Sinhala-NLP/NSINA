{"Source": "Adaderana", "Timestamp": "December 25, 2017 01:28 pm", "Headline": "  ඡන්ද වේදිකාව උණුසුම් කළ අදහස්", "News Content": "පළාත් පාලන ආයතන ඡන්ද විමසීමට අදාළ දේශපාලන වේදිකාවේදී දැක්වූ අදහස් කිහිපයක්. අමාත්‍ය රංජිත් මද්දුමබණ්ඩාර මහතා බිබිල ප්‍රදේශයේදී ප්‍රකාශ කළේ පොදු ජන පක්ෂයේ අපේක්ෂකයින් අතර චෝදනා ලැබූවන් ද සිටින බවයි. පාර්ලිමේන්තු මන්ත්‍රී ෂෙහාන් සේමසිංහ මහතා ප්‍රකාශ කළේ වර්තමානයේ පවතින්නේ සොරුන් ආරක්ෂා කරන ආණ්ඩුවක් බවයි. කිසිවිටෙකත් රජය සොරුන් ආරක්ෂා නොකරන බව රාජ්‍ය අමාත්‍ය එරාන් වික්‍රමරත්න මහතා බොරලැස්ගමුව ආසන බල මණ්ඩල රැස්විමේදී ප්‍රකාශ කළේය. රාජ්‍ය අමාත්‍ය ඩිලාන් පෙරේරා මහතා සඳහන් කළේ ශ්‍රී ලංකා නිදහස් පක්ෂයට හානි කරන පුද්ගලයින්ට යහපත් තත්ත්වයක් උදා නොවන බවයි. අමාත්‍ය දුමින්ද දිසානායක මහතා එප්පාවල ප්‍රදේශයේදී ප්‍රකාශ කළේ 2021 තෙක් මෛත්‍රීපාල සිරිසේන මහතා ජනාධිපතිවරයා ලෙස කටයුතු කරන බවයි.", "URL": "https://sinhala.adaderana.lk/news.php?nid=82055", "Category": null, "Parent URL": null}