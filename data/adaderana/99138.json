{"Source": "Adaderana", "Timestamp": "November 13, 2018 02:03 pm", "Headline": "අතුරු පෙත්සම් විභාගය ඇරඹෙයි", "News Content": "ජනාධිපතිවරයා විසින් පාර්ලිමේන්තුව විසුරුවා හැරීමේ නියෝගය නීති විරෝධී බව ප්‍රකාශ කරන මෙන් ඉල්ලා ගොනුකළ පෙත්සම්වලට එරෙහිව මැදිහත්කාර පාර්ශව ඉදිරිපත් කළ පෙත්සම් සලකා බැලීම මීට සුළු මොහොතකට පෙර ආරම්භ වී තිබේ. අගවිනිසුරුවරයා ප්‍රමුඛ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ එම පෙත්සම් සලකා බැලීම ආරම්භ කෙරුණු බව අද දෙරණ අධිකරණ වාර්තාකරු සඳහන් කළේය. ඊයේ(12) දිනයේ දී මැදිහත්කාර පාර්ශව 03 කි විසින් අදාළ පෙත්සම් ඉදිරිපත් කළ අතර අද(13) පෙරවරුවේදී තවත් පෙත්සම් කිහිපයක් ඉදිරිපත්ව තිබේ.", "URL": "https://sinhala.adaderana.lk/news.php?nid=99138", "Category": null, "Parent URL": null}