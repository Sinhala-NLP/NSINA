{"Source": "Adaderana", "Timestamp": "January 30, 2017 03:46 pm", "Headline": "හොරා අල්ලයි ", "News Content": "මඩකළපුව - ටෙට්ටත්තිව් මුහුදු ප්‍රදේශයේ දී ධීවරයින්ගේ දැල් සහ මසුන් සොරකම් කළ පුද්ගලයෙකු අත්අඩංගුවට ගෙන තිබේ.වාකරෙයි නාවික හමුදා කඳවුරට ලද තොරතුරක් මත එම ආයතනයට අනුයුක්තව සේවය කරන නිලධාරීන් පිරිසක් විසින් සිදු කළ වැටලීමකදී අදාළ පුද්ගලයා අත්අඩංගුවට ගත් බව නාවික හමුදාව සඳහන් කළේය.අත්අඩංගුවට ගන්නා අවස්ථාවේ දී ඔහු සතුව තිබී ඩිංගි යාත්‍රාවක් සහ අල්ලන ලද මසුන් කිලෝග්‍රෑම් 85 ක් නාවික හමුදා බාරයට ගෙන තිබේ.සැකකරු සහ අත්අඩංගුවට ගත් භාණ්ඩ වැඩිදුර විමර්ශන කටයුතු සඳහා කලවන්චිකුඩි පොලිස් ස්ථානය වෙත බාර දුන් බව නාවික හමුදාව සඳහන් කළේය.මීට අමතරව මාර්සන්කුඩාල් මුහුදු ප්‍රදේශයේ දී ද තහනම් දැල් භාවිත කරමින් ධීවර කටයුතු වල නිරත වූ පුද්ගලයෙකු අත්අඩංගුවට ගෙන තිබේ.මාදගල් නාවික හමුදා කඳවුරට අනුයුක්තව සේවය කරන නාවික හමුදා නිලධාරීන් පිරිසක් විසින් අදාළ පුද්ගලයෙකු ද අත්අඩංගුවට ගත් බව නාවික හමුදාව සඳහන් කළේය.අත්අඩංගුවට ගන්නා අවස්ථාවේ දී ඔහු සතුව තිබී ඩිංගි යාත්‍රාවක් සහ තහනම් දැලක් ද නාවික හමුදා බාරයට ගෙන තිබේ.සැකකරු සහ ධීවර උපකරණ ඉදිරි කටයුතු සඳහා යාපනය ධීවර පරීක්ෂක කාර්යාලය වෙත භාර දීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68850", "Category": null, "Parent URL": null}