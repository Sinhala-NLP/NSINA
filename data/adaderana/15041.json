{"Source": "Adaderana", "Timestamp": "March 24, 2011 09:17 am", "Headline": "මෙරට ධීවරයින් තිදෙනෙක් ඉන්දීය අත්අඩංගුවට", "News Content": "වලංගු අවසර පත්‍ර නොමැතිව ජාත්‍යන්තර මුහුදු සීමාව පසුකිරීමේ චෝදනාව මත ශ්‍රී ලාංකික ධීවරයින් තිදෙනෙකු ඉන්දීය අත්අඩංගුවට පත්ව තිබේ. මෙම ධීවරයින් ඉන්දියාවේ ගිනිකොන දිග මුහුදු තීරයෙහි කොඩියකාරෙයි ප්‍රදේශයේ මසුන් ඇල්ලීමේ කටයුතු වල යෙදී සිටියදී මෙසේ අත්අඩංගුවට පත්ව ඇති බව විදෙස් මාධ්‍ය වාර්තා කරයි. අත්අඩංගුවට ගත් මෙම ධීවරයින් යාපනය, වෙල්වැටිතුරෙයි, අධිකොයිලඩිහි පදිංචි 21 හැවිරිදි පී. කේසවරුබන්, 22 හැවිරිදි පී. පද්මරාජා සහ 24 හැවිරිදි එන්. සෙන්තූරන් නැමැති පුද්ගලයින් බවට පොලිසිය විසින් හඳුනාගෙන ඇත. පසුගිය අඟහරුවාදා දින පෙරවරුවෙහි මෙම ධීවර පිරිස මසුන් ඇල්ලීම සඳහා මුහුද බලා පිටත්ව ගොස් ඇත.", "URL": "https://sinhala.adaderana.lk/news.php?nid=15041", "Category": null, "Parent URL": null}