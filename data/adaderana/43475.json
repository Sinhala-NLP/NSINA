{"Source": "Adaderana", "Timestamp": "May 26, 2014 08:50 am", "Headline": "සීගිරියටත් රතු කුරුස සංවිධානය ", "News Content": "සීගිරිය නැරඹීමට පැමිණෙන සංචාරකයන් බඹර ප්‍රහාරවලින් ආරක්ෂා කරගැනීම සඳහා විශේෂ වැඩපිළිවෙළක් ක්‍රියාත්මක කිරිමට පියවර ගෙන තිබේ. ඒ අනුව සිංහ පාදය අසළදි සංචාරකයින් සඳහා මාර්ගෝපදේශන සහිත පත්‍රිකාවක් ලබාදීමට තීරණය කර ඇති අතර බෝධිඝරය අසළ ශ්‍රී ලංකා රතු කුරුස සමාජයේ මාතලේ දිස්ත්‍රික් ශාඛාව විසින් ක්‍රියාත්මක කෙරෙන විශේෂ කාර්යාලයක් ද පිහිටුවා තිබේ. විශේෂයෙන්ම සීගිරිය නැරඹීමට පැමිණෙන සංචාරකයන්ගේ ඝෝෂාකාරිත්වය හේතුවෙන් මෙම බඹරුන් ඇවිස්සෙන අතර එය වළක්වා ගැනීම සඳහා මාර්ගෝපදේශන පද්ධතිය ඉවහල් වනු ඇති බව සීගිරිය ව්‍යාපෘති කළමනාකරු චන්දන වීරසේන මහතා සඳහන් කළේය. මීට අමතරව හදිසි ආපදා තත්ත්වයකදී ක්‍රියාත්මක විම සඳහා රතු කුරුස සමාජයේ නියෝජිතයින් ද නේවාසිකව එහි රඳවා තබන බව ද ඔහු සඳහන් කළේය. කෙසේ වෙතත් කිසිදු අවස්ථාවක සීගිරියේ බඹරු ඉවත් කිරිමක් සිදු නොකරන බව චන්දන වීරසේන මහතා පැවසුවේය", "URL": "https://sinhala.adaderana.lk/news.php?nid=43475", "Category": null, "Parent URL": null}