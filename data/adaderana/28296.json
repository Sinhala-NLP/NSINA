{"Source": "Adaderana", "Timestamp": "October 15, 2012 09:52 am", "Headline": " මහනුවරින් පස් නිවුන් දරු උපතක් ", "News Content": "අද (15) අලුයම 4.00 ට පමණ මහනුවර රෝහලේ දී පස් නිවුන් දරු උපතක් සිදුව ඇත. 29 හැවිරිදි වියේ පසුවූ මවක මෙලෙස පස් නිවුන් දරු උපතක් සිදු කර ඇතැයි රෝහල් ආරංචි මාර්ග සඳහන් කරයි. පිරිමි ළමුන් තිදෙනෙකු සහ ගැහුණු ළමුන් දෙදෙනෙකු මෙම නිවුන් දරුවන් අතර වේ. විනාඩි 4ක සිසේ‍රියන් සැත්කමක් ඒ සඳහා සිදුකර ඇත. මව සහ බිළිඳුන් සියලුදෙනා යහපත් සෞඛ්‍ය තත්ත්වයේ පසුවන බව රෝහල් අධ්‍යක්ෂකවරයා සඳහන් කළේය. කෑගල්ල ප්‍රදේශයේ පදිංචි මවක විසින් මෙම දරු උපත සිදුකර ඇතැයි සඳහන්ය. ඇයගේ ස්වාමියා කෑගල්ල ප්‍රදේශයේ ආණ්ඩු පක්ෂයේ ප්‍රාදේශීය සභා මන්ත්‍රීවරයෙකි.", "URL": "https://sinhala.adaderana.lk/news.php?nid=28296", "Category": null, "Parent URL": null}