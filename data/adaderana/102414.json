{"Source": "Adaderana", "Timestamp": "January 16, 2019 09:57 am", "Headline": "හද ගැස්ම නතර වූ පොලිස් නිලධාරියාට පණ දෙයි", "News Content": "රාජකාරියට මෝටර් රථයෙක් යමින් සිටියදී සිහි මූර්ජාවිම නිසා රියදුරා විසින් රැගෙන විත් බදුල්ල මහරෝහලේ හදිසි ප්‍රතිකාර ඒකකයට ඇතුලත් කළ පොලිස් අධිකාරි උදිත් ලියනගේ මහතාට ලබා දුන් ක්ෂණික ප්‍රතිකාර නිසා සුවපත් කිරීමට හැකි වූ බව බදුල්ල මහරෝහලේ වෛද්‍යවරු පවසයි. හදිසි ප්‍රතිකාර ඒකකයේ වෛද්‍ය පාලිත රාජපක්ෂ මහතාට දැනුම් දුන් වහාම පැමිණ දැඩි වෙහෙසක් දරා කෘතීම ශ්වසනය ලබාදිමෙන් පසු පොලිස් අධිකාරිවරයාගේ තත්ත්වය සුව අතට හැරී තිබේ. වෛද්‍ය පාලිත මහතා පැවසුවේ රෝගීයා රෝහලට රැගෙන එව විට ඔහුගේ හදවත ක්‍රියා විරහිත වි තිබු බවයි. අකර්මන්‍ය වි තිබු හදවත නැවත ක්‍රියාත්මක කර ගැනීම සඳහා‍ දැඩිව වෙහෙස වි නිසි පරිදි සම්බාහනය කර පෙනහැල්ලට බටයක් යොදා කෘතීම ස්වසනය ලබා දුන් බවයි. ඉන්පසු දැඩි සත්තකාර ඒකකයට යොමු කර ප්‍රතිකාර කළ බවත් දින දෙකකින් පසුව සුවය ලබා ඔහු රෝහලෙන් පිටත්ව ගිය බවද වෛද්‍යවරයා පැවසී. චිස් හා කඩල කෑමෙන් පසු යම් කිසි අසාද්මික තාවයක් ඇති වී ඇති බවත් (Anaphylactic shock) සිදු කළ පරික්ෂවලදි අනාවරණය වු බවද වෛද්‍යවරයා ප්‍රකාශ කළේය. මේ පිළිබඳව පොලිස් අධිකාරි උදිත් ලියනගේ මහතා පැවසුවේ වෛද්‍ය පාලිත රාජපක්ෂ මහතාගේ කැපවීම හා දක්ෂතාවය නිසා තමාට ඉක්මන් සුවය ලැබනු බවයි . මේවන විට මෙවන් හදවත අකර්මන්‍ය වු රෝගීන් කීපදෙනෙකුට කෘතීම ස්වසනය ලබාදී ප්‍රකෘති තත්ත්වය ලබාදිම පිළිබදව වෛද්‍ය පාලිත මහතා කීර්තියක් දිනා සිටීන බවද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=102414", "Category": null, "Parent URL": null}