{"Source": "Adaderana", "Timestamp": "September 6, 2012 08:17 am", "Headline": "හොර නෝට්ටු මුද්‍රණය කළ අයෙකු දැලේ", "News Content": "ව්‍යාජ මුදල් නෝට්ටු මුද්‍රණය කළ බව කියන පුද්ගලයෙකු ගලහ, දෙල්තොට ප්‍ර‍දේශයේ දී අත්අඩංගුවට ගෙන තිබේ. අත්අඩංගුවට ගත් සැකකරු සතුව තිබී රුපියල් දහසේ ව්‍යාජ මුදල් නෝට්ටු 3 ක් සහ රුපියල් 500 ව්‍යාජ මුදල් නෝට්ටුවක් සොයාගත් බව ගලහ පොලීසිය සඳහන් කළේය. මෙම මුදල් නෝට්ටු මුද්‍රණය සඳහා උපයෝගී කරගත් පරිගණකය සහ එහි උපාංග ද පොලීසිය විසින් සොයාගෙන ඇත‍. සැකකරු අද (06) මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර ගලහ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27170", "Category": null, "Parent URL": null}