{"Source": "Adaderana", "Timestamp": "July 30, 2011 04:56 pm", "Headline": "ඇල්කඩුවට පොලිස් මුරපොළක්", "News Content": "මාතලේ, ඇල්කඩුව ප්‍රදේශය සඳහා පොලිස් මුරපොළක් ලබාදීමට පළාත් සම්බන්ධීකරණ කමිටු රැස්වීමේ දී යෝජනා වී තිබේ. ප්‍රදේශයේ ජනතාවගේ ඉල්ලීමක් අනුව කමිටුව වෙත මෙම යෝජනාව ඉදිරිපත් කළ බව උකුවෙල ප්‍රදේශය සඳහා වන සම්බන්ධීකරණ කමිටුවේ සභාපති නියෝජ්‍ය අමාත්‍ය නන්දිමිත්‍ර ඒකනායක මහතා සඳහන් කළේය. රාත්‍රී කාලයේ එම ප්‍රදේශයේ සැරිසරන පුද්ගලයෙකු හේතුවෙන් ඇල්කඩුව ප්‍රදේශයේ ජනතාව දෙසතියක පමණ කාලයක සිට භීතියට පත්ව සිටියේය. මීට කලකට ඉහත දී ප්‍රදේශයෙන් ඉවත් කෙරුණු පොලිස් මු‍රපොළ නැවත ස්ථාපනය කරන ලෙස ඔවුන් ඉල්ලා සිටියේය. මෙම ඉල්ලීම සලකා උකුවෙල සම්බන්ධීකරණ කමිටුව වෙත අදාළ යෝජනාව ඉදිරිපත් වී තිබේ.", "URL": "https://sinhala.adaderana.lk/news.php?nid=17745", "Category": null, "Parent URL": null}