{"Source": "Adaderana", "Timestamp": "June 28, 2012 11:21 am", "Headline": "ශ්‍රී ලංකාවේ ද්‍රවිඩ සරණාගතයින්ට මුදල් සෙවූ අයෙකුට මලයාසියාවේදී ප්‍රහාරයක්", "News Content": "මලයාසියාවේ,බ්‍රික්‍ෆීල්ඩ්ස් ප්‍රදේශයේදී ශ්‍රී ලංකාවේ ද්‍රවිඩ සරණාගතයින්ට මුදල් එක්රැස් කළ\"ජනතා යුක්ති පක්ෂයේ\"(People’s Justice Party(PKR)සාමාජිකයෙකුට මැර ප්‍රහාරයක් එල්ලවී තිබේ. යතුරුපැදියකින් පැමිණි දෙදෙනකු විසින් මෙම මැර ප්‍රහාරය එල්ල කර ඇති බව විදේශ මාධ්‍ය උපුටා දක්වයි. පහරකෑමට ලක්වූ මලයාසියාවේ ජනතා යුක්ති පක්ෂ‍යේ ප්‍රවෘත්ති අංශ ප්‍රධානි එම්.එස් අර්ජුන් පවසන පරිදි යතුරුපැදියකින් පැමිණි දෙදෙනකුගෙන් එක් අයෙකු පිහියකින් තමාගේ මුහුණට කිහිපවරක් ඇණීමෙන් තුවාල සිදුකර තිබේ. \"බැන්ග්සාර් හි පුද්ගලික රෝහලකින් මගේ පියාගේ මුහුණට මැහුම් හතරක් දැම්මා\" පහරකෑමට ලක්වූ පුද්ගලයාගේ පුතු වන කලෙයිමුහිලම් කියා සිටියි. පිය-පුතු දෙපළ බැන්ග්සාර් ප්‍රදේශයේ පිහිටි ට්‍රැවර්ස් පොලිස් ස්ථානයට මේ පිළිබඳ පැමිණිලි කර ඇති බව FMT පුවත් සේවය කියා සිටියි.", "URL": "https://sinhala.adaderana.lk/news.php?nid=25381", "Category": null, "Parent URL": null}