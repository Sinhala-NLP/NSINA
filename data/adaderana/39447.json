{"Source": "Adaderana", "Timestamp": "December 9, 2013 12:39 pm", "Headline": "අකාෂි ජී.එල්. හමුවෙයි", "News Content": "දිවයිනට පැමිණ සිටින ජපාන විශේෂ නියෝජිත යසුෂි අකාෂි මහතා අද(09) විදේශ අමාත්‍ය මහාචාර්ය ජී.එල්.පීරිස් මහතා මුණ ගැසීමට නියමිතව තිබේ. විදේශ කටයුතු අමාත්‍යාංශයේ දී අදාළ හමුව පැවැත්වෙන බව වාර්තා වෙයි. ජපාන විශේෂ නියෝජිත යසුෂි අකාෂි මහතා ඊයේ(08) රාත්‍රී දිවයිනට පැමිණි අතර ඔහු ලබන 13 වන දින දක්වා මෙරට රැඳී සිටීමට නියමිතය. ප්‍රතිසංධාන ක්‍රියාවලියේ ප්‍රගතිය පිළිබඳ සොයා බැලීම මොහුගේ සංචාරයේ ප්‍රධාන අරමුණ වෙයි. ඔහුගේ සංචාරය තුළ දී ජනාධිපතිවරයා සමඟ ද සාකච්ඡා කිරීමට නියමිතය. එමෙන්ම පක්ෂ විපක්ෂ මැති ඇමතිවරු කිහිපදෙනෙක් සමඟ ද යසුෂි අකාෂි මහතා සාකච්ඡා කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=39447", "Category": null, "Parent URL": null}