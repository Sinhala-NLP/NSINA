{"Source": "Adaderana", "Timestamp": "September 27, 2018 07:24 am", "Headline": "හොර පාස්පොට් එකක් ළඟ තබාගත් ලාංකිකයාට වැඩ වරදියි", "News Content": "ව්‍යාජ ගුවන් ගමන් බලපත්‍රයක් ළඟ තබාගත් ශ්‍රී ලාංකිකයෙකු තාලියන්තයේ බැංකොක් නුවරදී අත්අඩංගුවට ගෙන තිබේ. විදෙස් මාධ්‍ය වාර්තා කලේ ව්‍යාජ මලයාසියානු ගුවන් බලපත්‍රයකින් ප්‍රංශය බලා යාමට පැමිණි ශ්‍රී ලාංකිකයෙකු මෙලෙස අත්අඩංගුවට ගෙන ඇති බවයි. 45 හැවිරිදි ශ්‍රී ලාංකිකයෙකු මෙලෙස අත්අඩංගුවට ගෙන ඇති අතර ඔහු මලයාසියාවේ ක්වාලලම්පූර් සිට තායිලන්තයේ බැංකොක් නුවරට පැමිණ ඇති බව සඳහන්ය. මෙම වසරේ ගත වූ කාලය තුළ තායිලන්තයේ දී ව්‍යාජ ගුවන් ගමන් බලපත්‍ර මඟින් විදෙස්ගතවීමට උත්සාහ කළ පුද්ගලයින් 45 දෙනෙකු අත්අඩංගුවට ගෙන ඇති අතර ඉන් වැඩි පිරිසක් පාකිස්ථාන, ශ්‍රී ලංකා, බංගලාදේශ, ඉරාක සහ ඉරාන ජාතිකයින් බව වාර්තා වේ. මේ අතර ඉන්දියාවේ සරණාගත කඳවුරක රැදී සිටි කාන්තාවක් රාමේෂ්වරම් හීදී අත්අඩංගුවට ගෙන තිබේ. නීති විරෝධී ලෙස මුහුදු මාර්ගයෙන් ශ්‍රී ලංකාවට පැමිණීමට සූදානම්ව සිටියදී මෙම කාන්තාව අත්අඩංගුවට ගෙන ඇති බවයි ඉන්දීය මාධ්‍ය වාර්තා කළේය. ඇය තිරුචි හී සරණාගත කඳවුරක රැදී සිටි කාන්තාවක් බව සඳහන්ය.", "URL": "https://sinhala.adaderana.lk/news.php?nid=96777", "Category": null, "Parent URL": null}