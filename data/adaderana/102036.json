{"Source": "Adaderana", "Timestamp": "January 9, 2019 08:48 am", "Headline": "උණුසුම් දියරැලි සමඟ වෙරළ තීරයට එන ජෙලිෆිෂ්ලා නිසා අනතුරු රැසක්", "News Content": "ඔස්ට්‍රේලියාවේ ක්වීන්ස්ලන්තයේ වෙරළතීර කිහිපයකදී ජෙලිෆිෂ් මත්ස්‍යන්ගේ ප්‍රහාර එල්ලවීමේ සිදුවීම් රැසක් වාර්තා විය. උණුසුම් දියරැලි හේතුවෙන් මහා පරිමාණ ලෙස ජෙලිෆිෂ් මත්ස්‍යයන් වෙරළ තීරයට ගසාගෙන එන්නට ඇති බව බලධාරීන් පවසයි. ජෙලි ෆිෂ් මත්ස්‍යයන් ප්‍රහාරයට ලක්වූ පිරිසක් පිළිබඳ පුවතක් ඔස්ට්‍රේලියාවෙන් වාර්තා වෙයි. ක්වීන්ස්ලන්ත බලධාරීන් පවසන්නේ පසුගිය සති අන්තයේදී පමණක් ජෙලිෆිෂ් ප්‍රහාර 3500ක් පමණ වාර්තා වී ඇති බවටයි. මෙසේ ජෙලිෆිෂ් ප්‍රහාර පිළිබඳ පුවත් ඔස්ට්‍රේලියාවේ සුප්‍රකට සංචාරක පුරවරයන් වන ගෝල්ඩ් කොස්ට්, නෝර්ත්ක්ලිෆ්, කරම්බින් සහ තගුන් යන වෙරළ තීරවලින් වාර්තා විය. බ්ලූබොටල් ලෙසින් සදහන් ජෙලි ෆිෂ් විශේෂයක් හේතුවෙන් සිදුවූ මෙම ප්‍රහාරවලට ලක්වූවන් කඩිනමින් ප්‍රතිකාර සඳහා යොමු කර තිබේ. උණුසුම් දියරැලි හේතුවෙන් මහා පරිමාණ ලෙස ජෙලිෆිෂ් මත්ස්‍යයන් වෙරළ තීරයට ගසාගෙන එන්නට ඇති බව බලධාරීන් පවසයි. මතුව ඇති තත්ත්වය සලකා බලා අවදානම් වෙරළතීර යළිත් දැනුම්දෙන තුරැ වසාදැමීමටද බලධාරීන් කටයුතු කළේය. බ්ලූ බොටල් හෙවත් ඉන්ඩො ෆැසිපික් පෝචුගීස් මෑන් ඕ වෝර් ලෙසින් ද හැදින්වෙන මෙම සත්ත්වයින්ගේ ප්‍රහාරවලට එතරම් මාරාන්තික වන්නේ නැහැ. ඔවුන්ගේ ප්‍රහාරවලට ලක්වූවන්ට ප්‍රතිකාර ලෙසින් අයිස් හෝ උණුසුම් ජලයෙන් සෝදා හැරීම නිර්දේශ කර තිබේ. කෙසේ වෙතත් නිවාඩු සමය නිසා වෙරළතීරය කුඩා දරුවන්ගෙන් පිරී යාම හේතුවෙන් මෙලෙස ජෙලිෆිෂ් ප්‍රහාර එල්ලවීම අවදානම් සහගත බවයි බලධාරීන් පවසයි.", "URL": "https://sinhala.adaderana.lk/news.php?nid=102036", "Category": null, "Parent URL": null}