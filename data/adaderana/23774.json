{"Source": "Adaderana", "Timestamp": "April 24, 2012 05:02 pm", "Headline": "මන්නාරම දී මත්ද්‍රව්‍ය සමග සැකකරුවෙකු අත්අඩංගුවට", "News Content": "මන්නාරම ප්‍රදේශයේ දී නාවික හමුදා නිලධාරීන් සහ පොලිසිය එක්ව සිදුකළ වැටලීමක දී මත්ද්‍රව්‍ය ජාවාරමේ නිරත ද්‍රවිඩ ජාතිකයෙකු අත්අඩංගුවට ගෙන තිබේ. මන්නාරම නාවික හමුදා නිලධාරීන්ට ලැබුණු බුද්ධි තොරතුරක් අනුව විමර්ශන සිදුකළ පොලිසිය මන්නාරම, එළුතූර් හන්දියේ දී මෙම සැකකරු අත්අඩංගුවට ගත් බව සඳහන්ය. එහි දී කේරළ ගංජා කිලෝග්‍රෑම් 9 ග්‍රෑම් 400 ක් සහ විෂ මත්ද්‍රව්‍ය බවට සැක කෙරෙන සුදු පැහැති හෙරොයින් ග්‍රෑම් 890 ක් පොලිස් භාරයට ගෙන ඇත. සැකකරු මන්නාරම පොලිසියට ඉදිරිපත් කර ඇති අතර රැඳවුම් නියෝග මත වැඩිදුර පරීක්ෂණ සිදුකරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=23774", "Category": null, "Parent URL": null}