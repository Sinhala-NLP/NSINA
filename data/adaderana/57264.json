{"Source": "Adaderana", "Timestamp": "February 16, 2016 02:15 pm", "Headline": " රැකියා විරහිත උපාධිධාරීන්ට කඳුළු ගෑස්", "News Content": "රැකියා විරහිත උපාධිධාරීන්ගේ සංගමය විසින් ආරම්භ කළ විරෝධතා පා ගමනකට පොලීසිය කඳුළු ගෑස් ප්‍රහාරයක් එල්ල කර තිබේ.කොළඹ දුම්රියපළ ඉදිරිපිටින් අද දහවල් 12.30ට පමණ එම පා ගමන ආරම්භ විය.විරෝධතාකරුවන්ගේ අරමුණ වූයේ රැකියා විරහිත සියලු උපාධිධාරීන්ට රැකියා ලබාදෙන ලෙස ඉල්ලා අග්‍රාමාත්‍යවරයාට සංදේශයක් බාරදීමය.ඒ අනූව ලෝටස් වටරවුම දක්වා විරෝධතා පුවරු ප්‍රදර්ශනය කරමින් ඉදිරියට පැමිණෙමින් සිටිද්දී ඕල්කට් මාවත හිල්ටන් හෝටලය අසළදී ඔවුන්ට පොලිසිය කඳුළු ගෑස් ප්‍රහාරයක් එල්ල කර තිබේ.මේ අතර එම විරෝධතාවය වාර්තා කිරීමට ගිය මාධ්‍යවේදීන් දෙදෙනෙකු ද කඳුළු ගෑස් ප්‍රහාරයෙන් තුවාල ලබා රෝහල් ගත කර ඇත.", "URL": "https://sinhala.adaderana.lk/news.php?nid=57264", "Category": null, "Parent URL": null}