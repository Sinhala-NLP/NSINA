{"Source": "Adaderana", "Timestamp": "November 19, 2017 08:07 am", "Headline": " පලස්තීන මහ ලේකම්වරයාගෙන් අනතුරු ඇඟවීමක්", "News Content": "වොෂින්ටන් නුවර පිහිටි පලස්තීන නිදහස් සංවිධානයේ කාර්යාලය වසා දැමීමට තර්ජනය කරන්නේ නම් අමෙරිකාව සමඟ පවතින සබඳතාවලට හානි සිදුවිය හැකි බවට එම කාර්යාලයේ මහ ලේකම්වරයා ප්‍රකාශ කර තිබේ. ඊශ්‍රායලය සම්බන්ධ විමර්ශන පිළිබඳ පලස්තීනය අන්තර්ජාතික අපරාධ අධිකරණය වෙත සිදුකරන බලපෑම් හේතුවෙන් එම කාර්යාලයට ලබාදී ඇති බලපත්‍රය දීර්ඝ කිරීම පිළිබඳ අමෙරිකානු බලධාරීන් අදහස් පල කර තිබේ. 1994 වසරේ සිට වොෂිංටනයේ පිහිටුවු අදාළ කාර්යාලයට මාස 6ක් දක්වා ක්‍රියාත්මක වන බලපත්‍රයක් පවතින අතර එය වරින් වර දීර්ඝ කෙරෙයි.‍ මේ සම්බන්ධයෙන් අදහස් දක්වන පලස්තීන නිදහස් සංවිධානයේ වොෂිංටන් නුවර කාර්යාලයේ මහලේකම්වරයා ප්‍රකාශ කර ඇත්තේ අමෙරිකාවේ මෙම අනතුරු ඇඟවීම මඟින් පලස්තීන සාම ක්‍රියාවලියටත් අමෙරිකාව සහ අරාබිය අතර පවතින සබඳතාවලටත් හානි සිදුවිය හැකි බවයි.", "URL": "https://sinhala.adaderana.lk/news.php?nid=80153", "Category": null, "Parent URL": null}