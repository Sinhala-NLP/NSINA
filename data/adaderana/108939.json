{"Source": "Adaderana", "Timestamp": "April 30, 2019 08:08 am", "Headline": "කඩු 03ක්-මන්නා පිහියක් සමඟ නාගරික මන්ත්‍රීවරයෙක් අත්අඩංගුවට", "News Content": "කෝට්ටේ මහ නගර සභාවේ එක්සත් ජාතික පක්ෂ ජාතික ලැයිස්තු මන්ත්‍රී එච්.එම්.අලී උසුමාන් මහතා අත්අඩංගුවට ගෙන තිබේ. රාජා මොහිදින් සුල්තාන් නමැත්තා කඩු 03ක් සහ මන්නා පිහියක් සමඟ අත්අඩංගුවට ගැනීමෙන් පසු ඔහුගේ සහෝදරයා වන එච්.එම්.අලී උසුමාන් යන අය අත්අඩංගුවට ගත් බව පොලීසිය පැවසීය. රාජගිරිය, නාවල, කුරුදුවත්ත පල්ලිය පටුමඟ ප්‍රදේශයේ නිවසක දී අත්අඩංගුවට ගත් නාගරික මන්ත්‍රීවරයා සතුව තිබූ යුධ හමුදා සටන් ඇතුළත් CD පටයක්, ලැප්ටොප් පරිගණයක් ඇතුළු උපාංග කිහිපයක් පොලිස් බාරයට ගෙන තිබේ. වැලිකඩ පොලීසිය මඟින් වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=108939", "Category": null, "Parent URL": null}