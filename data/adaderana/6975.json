{"Source": "Adaderana", "Timestamp": "February 27, 2010 02:09 pm", "Headline": "ජනපති බෙලිඅත්ත හා මුල්කිරිගල සංචාරයක", "News Content": "ජනාධිපති මහින්ද රාජපක්ෂ මහතා බෙලිඅත්ත හා මුල්කිරිගල ඡන්ද කොට්ඨාස වල සංචාරයක නිරත වී තිබේ. එහි දී ලේ දන් දීමේ කඳවුරකට ද ජනාධිපතිවරයා සහභාගි විය. සීනීමෝදර, මල්ගම සුනාමි ගම්මානයට ගිය ජනාධිපතිවරයා එහි ජනතාව මුහුණ පා සිටින ජල ප්‍රශ්නයට වහාම විසඳුම් ලබා දීමට පියවර ගත් බව සඳහන්ය. ඉන් අනතුරුව තංගල්ල, නිහිලුව මහා විද්‍යාලයේ පරිඝනක විද්‍යාගාරයද ජනාධිපතිවරයාගේ නීරීක්ෂණයට ලක්විය. නාම යෝජනා භාර දීමෙන් අනතුරුව පැවැත්වෙන සාම්ප්‍රදායික රථ පෙළපාලි වෙනුවට සංවිධානය කර තිබූ කිරිබත් දන්සලට ද ජනාධිපතිවරයා සහභාගි විය.", "URL": "https://sinhala.adaderana.lk/news.php?nid=6975", "Category": null, "Parent URL": null}