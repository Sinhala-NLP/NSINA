{"Source": "Adaderana", "Timestamp": "August 2, 2019 08:47 pm", "Headline": "ගුද මාර්ගයේ සැඟවු රත්‍රං සමඟ ඉන්දීය ජාතිකයින් 6ක් අත්අඩංගුවට", "News Content": "රත්‍රං කිලෝ ග්‍රෑම් 2යි ග්‍රෑම් 440ක් සමඟ ඉන්දීය ජාතිකයින් 6 දෙනෙකු කොළඹ බණ්ඩාරනායක ජාත්‍යන්තර ගුවන් තොටුපලේදී අත්අඩංගුවට ගෙන ඇත. ඔවුන් මෙම රත්‍රං තොගය ගුද මාර්ගයේ සඟවා රැගෙන විත් ඇති බව ද වාර්තා වෙයි. අද උදෑසන අපරාධ පරීක්ෂණ දෙපාර්තමේන්තු කටුනායක ගුවන්තොටුපල ඒකකයේ නිලධාරීන්ට ලද තොරතුරක් මත ඉන්දියාව බලා ගුවන් මඟින් පිටත්ව යාමට සිටි ඉන්දීය ජාතිකයින් 04 දෙනෙකු රත්‍රං කිලෝ 01යි ග්‍රෑම් 60ක් සමඟ කටුනායක ගුවන්තොටුපල පිටවීමේ පර්යන්තයේ දී අත්අඩංගුවට ගෙන ඇත. නැවත සවස ඉන්දියාව බලා පිටත් වීමට රැඳී සිටි ඉන්දීය ජාතිකයින් දෙදෙනෙකු රත්‍රං කිලෝ 01යි ග්‍රෑම් 370ක් සමඟ ගුවන් තොටුපලේදී අත්අඩංගුවට ගෙන ඇත. අත්අඩංගුවට ගත් මුළු රත්‍රංවල වටිනාකම එක්කෝටි හැත්තෑ ලක්ෂයකට ආසන්න බව පොලීසිය පවසයි.", "URL": "https://sinhala.adaderana.lk/news.php?nid=115605", "Category": null, "Parent URL": null}