{"Source": "Adaderana", "Timestamp": "August 5, 2018 10:16 am", "Headline": "ශිෂ්‍යත්වයට යන්න ගිය සත්සරණි රෝහලට යයි", "News Content": "මහියංගන හත්දත්තාව ගම්මානයේ පාසැල් දැරියක් හා ඇගේ මව අද (05) උදෑසන 7.15 ට පමන වන අලි ප්‍රහාරයකට ලක්ව තුවාල ලබා මහියංගණ මූලික රෝහලට ඇතුලත් කර තිබේ. අද දිනයේ පැවැත්වෙන පහ ශ්‍රේණියේ ශිෂ්‍යත්ව විභාගයට පෙනී සිටීම සඳහා සිය මව සමඟ පා පැදියක නැගී සිය විභාග මධයස්ථානය වෙත යමින් සිටියදි මෙම වන අලි ප්‍රහාරයට ලක්ව ඇත්තේ. මෙලෙස අනතුරට ලක්ව ඇත්තේ මහියංගණ හත්දත්තාව අක්කර 80 පදිංචි සයුරි සත්සරණී සිසුවිය සහ ඇගේ මව වන ඩී.එම්.සේපාලිකා කුමාරි (35) නැමැති කාන්තාවයි. අද දෙරණ වාර්තාකරු සඳහන් කළේ මෙම මව සහ දියණිය සිය නිවසේ සිට මහියංගන හත්දත්තාව ද්විතීක පාසැලේ පිහිටි පහ ශ්‍රේණියේ ශීෂයත්ව විභාගය පැවැත්වෙන විභාග මධ්‍යාස්ථානය වෙත යමින් සිටින අතරතුර දි එකවැරම මාර්ගයේ අයිනේ සිට පැමිනි වන අලියෙකු එක්වරම මොවුන් ගමන් ගත් පා පැදියට පා පහරක් එල්ලකර ඇති බවය.", "URL": "https://sinhala.adaderana.lk/news.php?nid=93855", "Category": null, "Parent URL": null}