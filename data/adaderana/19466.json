{"Source": "Adaderana", "Timestamp": "October 20, 2011 09:10 am", "Headline": "මලිදූව පදිංචිකරුවෙකුට වෙඩි තබා මරාදමලා", "News Content": "අකුරැස්ස, කොහුගොඩ ප්‍රදේශයේ දී පුද්ගලයෙකු වෙඩි තබා ඝාතනය කර තිබේ. ඊයේ(19) රාත්‍රී මෙම වෙඩි තැබීම සිදු කර ඇති බව අකුරැස්ස පොලිසිය ප්‍රකාශ කරයි. වෙඩි වැදීමෙන් තුවාල ලැබූ පුද්ගලයා අකුරැස්ස රෝහලට ඇතුළත් කිරීමෙන් අනතුරුව මිය ගොස් ඇත. මෙලෙස මිය ගොස් ඇත්තේ 37 හැවිරිදි කොහුගොඩ, මලිදූව ප්‍රදේශයේ පදිංචිකරුවෙකු වන අතර පුද්ගලික ආරවුලක් මෙම වෙඩි තැබීමට හේතුව බව පොලිසිය පවසයි. වෙඩි තැබූ බවට සැකකෙරෙන පුද්ගලයා ද තුවාල ලබා මාතර රෝහලට ඇතුළත් කර ඇති බව අකුරැස්ස පොලිසිය පැවසීය.", "URL": "https://sinhala.adaderana.lk/news.php?nid=19466", "Category": null, "Parent URL": null}