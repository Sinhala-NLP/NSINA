{"Source": "Adaderana", "Timestamp": "March 18, 2013 05:10 pm", "Headline": "ගුවන් තොටුපළ 10ක් සංවර්ධනය කරනවා", "News Content": "මත්තල රාජපක්ෂ ජාත්‍යන්තර ගුවන්තොටුපළට සමගාමීව අභ්‍යන්තර ගුවන්තොටුපළ 10ක් සංවර්ධනයට පියවර ගෙන ඇති බව සිවිල් ගුවන්සේවා අමාත්‍ය ප්‍රියංකර ජයරත්න මහතා පවසයි. කටුනායක ගුවන්තොටුපළ සංවර්ධනය කිරීමටද පියවර ගන්නා බව මත්තල රාජපක්ෂ ගුවන් තොටුපළ විවෘත කිරීමේ අවස්ථාවට එක්වෙමින් ඔහු සඳහන් කළේය. මත්තල ගුවන්තොටුපළ අත්හදා බැලීමේ ගුවන්තොටුපළක් නොවන බව ප්‍රකාශ කළ අමාත්‍යවරයා එය ශ්‍රී ලංකාවේ ජාත්‍යන්තර ගුවන්තොටුපළක් බව ද පැවසීය. අද (18) පෙරවරුවේ විවෘත කෙරුණු මත්තල ජාත්‍යන්තර ගුවන්තොටපළට මගීන් රැගත් ගුවන්යානා 4 ක් පැමිණියේය.", "URL": "https://sinhala.adaderana.lk/news.php?nid=32530", "Category": null, "Parent URL": null}