{"Source": "Adaderana", "Timestamp": "August 4, 2018 10:31 pm", "Headline": "ඉන්දීය හමුදා සිදු කළ මෙහෙයුමකින් සටන්කරුවන් 5 ක් මරුට", "News Content": "කාශ්මීරයේ දී ඉන්දීය හමුදා සිදු කළ මෙහෙයුමක් අතරතුර සටන්කරුවන් පස්දෙනෙක් මියගොස් තිබේ. කාශ්මීර් ප්‍රාන්තයේදී ඉන්දීය රජයේ හමුදා කළ මෙහෙයුමක් අතරතුර කාශ්මීර සටන්කරුවන් පස්දෙනෙක් මියගිය බව ඉන්දීය රජය පවසයි. පිරිස මියගොස් ඇත්තේ සටන්කරුවන්ගේ ප්‍රබල ක්‍රියාකාරිත්වයක් පවතින ‍ෂෝපියන් ගම්මානයේදී කළ මෙහෙයුමක් අතරතුරදීය. කාශ්මීරයේ පාලන බලය සම්බන්ධයෙන් ඉන්දීය රජය සහ සටන්කරුවන් අතර දශක ගණනාවක් තිස්සේ ගැටුම් පවතියි. ස්වාධීන කාශ්මීරයක් වෙනුවෙන් පවතින ගැටුම් පාලනය කිරීමට මෙතෙක් ඉන්දියාව සමත්වී නැහැ. සටන්කරැවන්ට පකිස්තානයේ සහය හිමිවන බවට ඉන්දියාව නිරන්තරයෙන් චෝදනා නැගුවත් පකිස්තානය මෙම චෝදනා ප්‍රතික්ෂේප කරයි.", "URL": "https://sinhala.adaderana.lk/news.php?nid=93840", "Category": null, "Parent URL": null}