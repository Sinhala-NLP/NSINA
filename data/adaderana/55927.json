{"Source": "Adaderana", "Timestamp": "December 24, 2015 04:05 pm", "Headline": "මුව මස් තොගයක් සමග 4ක් දැලේ", "News Content": "මුව මස් තොගයක් සමඟ පුද්ගලයින් සිව්දෙනෙකු පොළොන්නරුව නිශ්ශංකමල්ලපුර ප්‍රදේශයේ දී අත්අඩංගුවට ගෙන තිබේ.අලෙවි කිරීම සඳහා රැගෙන යමින් සිටියදී අද පෙරවරුවේ මොවුන් අත්අඩංගුවට ගත් බව පොලීසිය සඳහන් කළේය.සැකකරුවන් සතුව තිබී මුවමස් කිලෝග්‍රෑම් 15ක් සොයාගෙන ඇත.සැකකරුවන් එම ප්‍රදේශයේම පදිංචිකරුවන් වන අතර ඔවුන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55927", "Category": null, "Parent URL": null}