{"Source": "Adaderana", "Timestamp": "July 18, 2018 12:53 pm", "Headline": "කුලියාපිටියේ ජනප්‍රිය පාසලක මුරකරුවෙක් හෙරොයින් සමඟ පොලිස් අත්අඩංගුවට", "News Content": "කුලියාපිටිය ජනප්‍රිය පාසලක ආරක්ෂක නිලධාරියෙක් හෙරොයින් ළඟ තබාගෙන සිටියදී පොලිසිය විෂ මත්ද්‍රව්‍ය නිවාරණ ඒකකය අත්අඩංගුවට ගත් බව කුලියාපිටිය පොලීසිය පවසයි. අත්අඩංගුවට ගත් සැකකරු සතුව තිබී හෙරොයින් පැකට් 6 ක් සොයාගත් බව පොලීසිය ප්‍රකාශ කළේය. මෙලෙස අත්අඩංගුවට ගෙන ඇත්තේ නිරංජන් දීපාල් ද සිල්වා නැමති 32 හැවිරිදි පුද්ගලයෙක් බව අනාවරණය වෙයි. කලක පටන් පාසල් ළමුන්ට මත්ද්‍රව්‍ය අලෙවි කරන බවට ලද තොරතුරක් මත පොලිස් උපායදුතයෙකු යොදවා මෙම පුද්ගලයා අත්අඩංගුවට ගත් බව කුලියාපිටිය විෂ මත්ද්‍රව්‍ය නිවාරණ ඒකකය පවසයි. සැකකරු අදාළ හෙරොයින් තොගය සමගින් අධිකරණයට ඉදිරිපත්කිරීමට නියමිතව ඇත.", "URL": "https://sinhala.adaderana.lk/news.php?nid=92767", "Category": null, "Parent URL": null}