{"Source": "Adaderana", "Timestamp": "August 13, 2016 09:58 am", "Headline": "  ඉන්දුනීසියා පොලීසිය  මත්ද්‍රව්‍ය බෙදාහරින බවට චෝදනා ", "News Content": "ඉන්දුනීසියාවේ පොලීසිය විසින් රට පුරා මත්ද්‍රව්‍ය බෙදාහරින බවට චෝදනා එල්ල වී තිබේ.ඒ අනුව මේ පිළිබඳව විශේෂ පරීක්ෂණයක් ක්‍රියාත්මක කරන ලෙස ඉන්දුනීසියානු ජනාධිපති ජොකෝ විදෝදෝ නියෝග කර ඇති බව විදෙස් මාධ්‍ය වාර්තා කළේය.මත්ද්‍රව්‍ය ජාවාරම්කරුවෙකුට මරණ දඩුවම ලබාදී ඇති අතර ඔහු විසින් සිදුකරන ලද පාපොච්චාරණයකට අනුව මෙම පරීක්ෂණය පැවැත්වීමට ඉන්දුනීසියානු ජනාධිපතිවරයා පියවර ගෙන ඇත.මෙහිදී අදාළ ජාවාරම්කරු පවසා ඇත්තේ මත් කුඩු ජාවාරම සිදුකරගෙන යාම සඳහා තමන් පොලීසිය, යුධ හමුදාවට සහ රේගු නිලධාරීන්ට දීර්ඝකාලීනව අල්ලස් ලබාදුන් බවයි.", "URL": "https://sinhala.adaderana.lk/news.php?nid=63020", "Category": null, "Parent URL": null}