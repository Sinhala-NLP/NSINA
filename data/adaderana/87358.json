{"Source": "Adaderana", "Timestamp": "April 12, 2018 03:07 pm", "Headline": "විශ්වවිද්‍යාල අනධ්‍යන සේවක වර්ජනය අවසන්", "News Content": "විශ්වවිද්‍යාල අනධ්‍යන සේවකයින් ක්‍රියාත්මක කරන වැඩ වර්ජනය අවසන් කිරීමට තීරණය කර තිබේ. විශ්වවිද්‍යාල වෘත්තීය සමිති ඒකාබද්ධ කමිටුවේ භාණ්ඩාගාරික කේ.එල්.ඩී රිච්මන්ඩ් මහතා පැවසුවේ වැඩවර්ජනය අදින් අවසන් කරන අතර ලබන 17 වනදා සිට සේවයට වාර්තා කිරීමට නියමිත බවයි. වැටුප් ඉහළ නංවීම ඇතුළු ඉල්ලීම් කිහිපයක් මුල් කරගනිමින් මාසයකට අධික කාලයක සිට විශ්වවිද්‍යාල අනධ්‍යන සේවකයින් වර්ජනයක නිරත වුණි. අමාත්‍යවරයා සමඟ පැවති සාකච්ඡාවක ප්‍රතිඵලයක් ලෙස තම ගැටලු බොහොමයකට විසඳුම් ලබාදීමට එකඟ වී ඇති බව රිච්මන්ඩ් මහතා පැවසීය.", "URL": "https://sinhala.adaderana.lk/news.php?nid=87358", "Category": null, "Parent URL": null}