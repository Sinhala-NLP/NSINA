{"Source": "Adaderana", "Timestamp": "March 17, 2019 03:26 pm", "Headline": "ජිනීවාහිදී  රටට එරෙහිව ගෙන එන තවත් යෝජනාවකට රජයේ අනුග්‍රාහකත්වය-මහින්ද", "News Content": "එක්සත් ජාතීන්ගේ මානව හිමිකම් කවුන්සිලය තුළ ශ්‍රී ලංකාවට එරෙහිව ගෙන එන තවත් යෝජනාවකට සම අනුග්‍රාහකත්වය දක්වන බවට ආණ්ඩුව ප්‍රකාශයට පත්කොට ඇති බව විපක්ෂ නායක මහින්ද රාජපක්ෂ මහතා පවසයි. මාධ්‍යවෙත නිවේදනයක් නිකුත් කරමින් විපක්ෂ නායකවරයා ඒ බව පැවසීය.. 2015 ඔක්තෝබර් මාසයේමේ ආකාරයට මුල් වතාවට සම අනුග්‍රාහකත්වය දක්වා සම්මත කර ගනු ලැබූ අංක 30/1 දරණ යෝජනාව තුළින් වත්මන් ආණ්ඩුව භාරගත් එක් කාර්‍යයක් වන්නේ ලංකාවට විරුද්ධව තිබෙන යුද අපරාධ චෝදනා විභාග කිරීමට විදේශීය විනිශ්චයකාරවරුන්, පරිචෝදකයන් හා විමර්ශණ නිලධාරීන්ගේ සහභාගීත්වය සහිත‘දෙමුහුන්’ අධිකරණයක් පිහිටුවීම බවද විපක්ෂ නායකවරයා එම නිවේදනයේ සඳහන් කර ඇත. උසාවියේ නඩුවක් ගොනු කිරීමට තරම් සාක්‍ෂි නැති වුවත් මානව හිමිකම් උල්ලංඝනය කළාය කියා සැකයට භාජනය වී සිටින සන්නද්ධ හමුදා සාමාජිකයන් පරිපාලන ක්‍රියාදාමයක් තුළින් සේවයෙන් ඉවත් කිරීමටත් ඔවුන් එම යෝජනාව තුළින් එකඟ වි ඇති බවද ඒ මහතා පෙන්වා දෙයි. 30/1 යෝජනාවට සම අනුග්‍රාහකත්වය දැක්වීම තුළින් මානව හිමිකම් කොමසාරිස් කාර්යාලය විසින් ලංකාව සම්බන්ධයෙන් සම්පාදනය කර තිබූ 2015 සැප්තැම්බර් 28 දින දරණ අංක 30/61 වාර්ථාවද ශ්‍රී ලංකා ආණ්ඩුව විසින්නිල වශයෙන් පිළිගැනීම සිදු විය. එම වාර්ථාවෙන් සැකකරුවන්ට වද බන්ධන පැමිණවීම, අතුරුදහන් කරවීම, සිවිල් ජනතාව හිතාමතාම ඉලක්ක කර ප්‍රහාර එල්ල කිරීම, යුද කළාපය තුළ සිටි සිවිල් ජනතාවට මානුෂීය ආධාර සැපයීම වැලැක්වීම වැනි චෝදනා විශාල ගණනක් ලංකාවට විරුද්ධව එල්ල කර තිබු බවද විපක්ෂ නායක මහින්ද රාජපක්ෂ මහතා පවසයි. විපක්ෂ නායක මහින්ද රාජපක්ෂ මහතා කළ නිවේදනයේ පහත පරිදි සඳහන් කර තිබුණේය. Mahinda Rajapaksa statement by poornima on Scribd", "URL": "https://sinhala.adaderana.lk/news.php?nid=106226", "Category": null, "Parent URL": null}