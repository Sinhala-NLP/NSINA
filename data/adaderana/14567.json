{"Source": "Adaderana", "Timestamp": "March 2, 2011 02:39 pm", "Headline": "ගුවන් හමුදා 60 වෙනි සංවත්සරයට සමරු මුද්දරයක්", "News Content": "ශ්‍රී ලංකා ගුවන් හමුදාවේ 60 වන සංවත්සරය වෙනුවෙන් සමරු මුද්දරයක් නිකුත් කර තිබේ. අදාළ සමරු මුද්දරය සහ මුල්දින කවරය අද පෙරවරුවේ පිරිනැමුණේ ජනාධිපති මහින්ද රාජපක්ෂ මහතා වෙතය. ගුවන් හමුදා සංවත්සරය නිමිත්තෙන් නව රුපියලේ කාසියක් ද නිකුත් කෙරුණි. අද පෙරවරුවේ පැවති ගුවන් හමුදා 60 වන සංවත්සර උළෙල අවසානයේ ගුවන් හමුදාපති එයාර් මාෂල් හර්ෂ අබේවික්‍රම මහතා මෙය ජනාධිපතිවරයා වෙත පිළිගැන්වු බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=14567", "Category": null, "Parent URL": null}