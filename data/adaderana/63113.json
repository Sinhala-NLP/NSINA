{"Source": "Adaderana", "Timestamp": "August 16, 2016 02:23 pm", "Headline": " සාලාවේ තවත් මරණයක්", "News Content": "සාලාව යුද හමුදා කඳවුරේ පිපුරුමෙන් හානි වූ වෙළෙඳසැලක බිත්තියකට යටවීමෙන් පුද්ගලයෙකු මියගොස් තිබේ.අදාළ ගොඩනැගිල්ලේ හිමිකරු මෙලෙස මියගොස් ඇති බව පොලීසිය පැවසුවේය.අද(16) උදෑසන වෙළදසැලේ සුන්බුන් ඉවත් කරමින් සිටියදී එහි බිත්තියක් කඩා වැටීමෙන් එම පුද්ගලයා ඊට යටවී ඇති අතර එම ස්ථානයේ දීම ඔහු මියගොස් ඇති බව සඳහන්ය.මෙලෙස මියගොස් ඇත්තේ 68 හැවිරිදි පුද්ගලයෙකි.මළ සිරුර සාලාව රෝහලේ තබා ඇති අතර කොස්ගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.මේ අතර සාලාව අවි ගබඩාව පුපුරා ගිය දින එහි සේවයේ නියුතුව සිටි එක් හමුදා සෙබලෙකුද මිය ගොස් තිබුණි.", "URL": "https://sinhala.adaderana.lk/news.php?nid=63113", "Category": null, "Parent URL": null}