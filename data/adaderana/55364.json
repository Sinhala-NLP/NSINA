{"Source": "Adaderana", "Timestamp": "November 27, 2015 03:48 pm", "Headline": "රවීට එරෙහි විශ්වාසභංගය බාරදුන්නා", "News Content": "රවී කරුණානායක අමාත්‍යවරයාට එරෙහිව මන්ත්‍රීවරුන් 44 දෙනෙකුගෙන් අත්සනින් යුතු විශ්වාසභංග යෝජනාවක් කථානායක කරු ජයසූරිය මහතාට බාරදුන් බව පාර්ලිමේන්තු මන්ත්‍රී ඩලස් අලහප්පෙරුම මහතා කියයි.මුදල් අමාත්‍යවරයා විසින් අධ්‍යාපන අමාත්‍යාංශයේ වැය ශිර්ෂය විකෘති කිරීම සහ දළ දේශිය නිෂ්පාදනයේ වැරදි අගයක් පෙන්වා ජනතාව, ජනාධිපතිවරයා සහ පාර්ලිමේන්තුව නොමග යවා ඇති බව ඩලස් අලහප්පෙරුම මහතා පවසයි.මේ හේතුවෙන් රවි කරුණානායක මහතාට තවදුරටත් මුදල් අමාත්‍යධුරයේ කටයුතු කිරීමට නොහැකි බවට විශ්වාසභාංග යෝජනාවේ සඳහන් බව ඩලස් අලහප්පෙරුම මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=55364", "Category": null, "Parent URL": null}