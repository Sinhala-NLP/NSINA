{"Source": "Adaderana", "Timestamp": "August 6, 2019 03:16 pm", "Headline": "කැබ් රථයේ ගැටී යතුරු පැදිකරු මරුට", "News Content": "මින්නේරිය-හබරණ ප්‍රධාන මාර්ගයේ 32වැනි සැතපුම් කණුව ආසන්නයේ අද(06) සිදුවු අනතුරකින් පුද්ගලයෙක් ජීවිතක්ෂයට පත්ව තිබේ. හබරණ සිට මින්නේරිය බලා ධාවනය වූ කැබ් රථයක් යතුරු පැදියක එකි නෙක ගැටී මෙම අනතුර සිදුව තිබේ. අනතුරින් මියගොස් ඇත්තේ යතුරු පැදියේ ගමන් කළ 41 හැවිරිදි අයෙක්. කැබ් රථය සහ එහි රියදුරු හබරණ පොලිසිය විසින් අත්අඩංගුවට ගෙන ඇති අතර අද ඔහු හිඟුරක්ගොඩ අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=115891", "Category": null, "Parent URL": null}