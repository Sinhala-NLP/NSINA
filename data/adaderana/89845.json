{"Source": "Adaderana", "Timestamp": "May 26, 2018 11:32 am", "Headline": "කොටබෝවේ රිය අනතුරකින් පුද්ගලයෙකු මරුට", "News Content": "මැදගම, කොටබෝව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. ධාවනය වෙමින් තිබූ යතුරුපැදියක් ඊට ප්‍රතිවිරුද්ධ දෙසින් පැමිණි තවත් යතුරුපැදියක මුහුණට මුහුණ ගැටීමෙන් අනතුර සිදුව ඇති බව පොලීසිය පැවසීය. අනතුරින් බරපතළ තුවාල ලැබූ යතුරුපැදිකරුවන් මැදගම රෝහලට ඇතුලත් කිරීමේදී එක් යතුරුපැදිකරුවෙකු මියගොස් තිබේ. මියගොස් ඇත්තේ මැදගම, මොණරවාන ප්‍රදේශයේ පදිංදිව සිටි 46 හැවිරිදි පුද්ගලයෙකි. අනෙක් යතුරුපැදිකරු මැදගම රෝහලේ ප්‍රතිකාර ලබමින් සිටින බව සඳහන්ය. අනතුර සම්බන්ධයෙන් මැදගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89845", "Category": null, "Parent URL": null}