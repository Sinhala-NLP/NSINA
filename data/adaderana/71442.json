{"Source": "Adaderana", "Timestamp": "March 28, 2017 08:05 am", "Headline": "විමල්ගේ උපවාසය ගැන ජනපති හා අගමැති දැනුවත් කරන්න තීරණයක්", "News Content": "විමල් වීරවංශ මන්ත්‍රීවරයා ආරම්භ කර ඇති උපවාසය සම්බන්ධයෙන් ජනාධිපතිවරයා සහ අග්‍රමාත්‍යවරයා දැනුවත් කිරීමට ඒකාබද්ධ විපක්ෂය තීරණය කර තිබේ. ඒ සඳහා ඔවුන්ගෙන් මේ වන විට සාකච්ඡා සඳහා අවස්ථාවක් ඉල්ලා ඇති බව වාර්තා වේ. ඒකාබද්ධ විපක්ෂය නියෝජනය කරන මන්ත්‍රී කණ්ඩායම ලෙස මෙම සාකච්ඡාව සඳහා ඉල්ලීම් කර ඇති බව හිටපු ජනාධිපති මහින්ද රාජපක්ෂ මහතා සඳහන් කළේය. විමල් වීරවංශ මන්ත්‍රීවරයා ආරම්භ කර ඇති උපවාසය ඔහුට ඇප ලබගැනීම සඳහා ආරම්භ කළ උපවාසයක් නොවන බව මහින්ද රාජපක්ෂ මහතා පෙන්වා දෙයි.", "URL": "https://sinhala.adaderana.lk/news.php?nid=71442", "Category": null, "Parent URL": null}