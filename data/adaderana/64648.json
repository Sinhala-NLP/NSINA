{"Source": "Adaderana", "Timestamp": "October 2, 2016 01:15 pm", "Headline": " කසල තේ සමග 2ක් දැලේ", "News Content": "පරිභෝජනයට නුසුදුසු කසල තේ තොගයක් සමග පුද්ගලයින් දෙදෙනෙකු වැල්ලම්පිටිය ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකා බුද්ධි අංශ නිලධාරීන්ට ලැබුණු තොරතුරක් මත වැල්ලම්පිටිය, කොහිලවත්ත ප්‍රදේශයේ පිහිටි ගබඩාවක් පරීක්ෂා කිරීමේදී කසල තේ තොගය සොයාගෙන ඇති බව සඳහන්ය.ඇසුරුම් සඳහා සූදානම් කර තිබූ කසල තේ කිලොග්‍රෑම් 40,000ක්, අපනයනය සඳහා සකසන ලද කසල තේ කිලොග්‍රෑම් 4270ක් සහ කිරුම් හා ඇසුරුම් උපකරණ එම ස්ථානයේ තිබී සොයාගෙන තිබේ.අත්අඩංගුවට ගත් සැකකරුවන් දෙදෙනා වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=64648", "Category": null, "Parent URL": null}