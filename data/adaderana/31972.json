{"Source": "Adaderana", "Timestamp": "February 27, 2013 04:13 pm", "Headline": "රමණි ප‍්‍රනාන්දු රූපලාවන්‍ය පුහුණු ආයතනයේ උපාධි ප‍්‍රදානය 20 වැනිදා", "News Content": "දිවයිනේ ප‍්‍රමුඛතම රූපලාවන්‍ය පුහුණු පාසලක් වන රමණි ප‍්‍රනාන්දු කේෂ හා රූපලාවන්‍ය පුහුණු ආයතනය, යුනිලීවර් සමාගමේ ප‍්‍රමුඛතම හිසකේ සත්කාරක නිෂ්පාදනය වන සන්සිල්ක් සන්නාමය හා පවතින දීර්ඝකාලීන ව්‍යාපෘති සහයෝගිතාවය සමග පවත්වනු ලබන 8වැනි වාර්ෂික උපාධි ප‍්‍රදානෝත්සවය ලබන මාර්තු මස 20වැනිදා කොළඹ ගලධාරී හෝටලයේදී පැවැත්වීමට කටයුතු සංවිධානය කර ඇති බව නිවේදනය කරයි. මෙම උපාධි ප‍්‍රධානෝත්සවයේ දී ඩිප්ලෝමාධාරීන් 101දෙනෙකු සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ආයතනය මගින් උපාධි හිමිකර ගැනීමට නියමිතයි. මෙවර එහි තේමාව වී ඇති “Hair Art 2013” 2013. තේමාව යටතේ Bling \" Fantasy යන අංශ සඳහා මෙන්ම මනාලියන් සඳහා කේෂාලංකරණ විලාසිතා යන කාණ්ඩය ඔස්සේ ද, පිරිමින් සඳහා කොණ්ඩා කැපීම හා වර්ණ ගැන්වීම යන කාණ්ඩ ඔස්සේ ද සිසුන්ට නිර්මාණ දක්ෂතා එළිදැක්වීමට අවස්ථාව සලසා දී තිබිණ. මෙවර උපාධි ප‍්‍රදානෝත්සවයේ දී ජාත්‍යන්තර රන් සම්මානයෙන් පිදුම් ලැබූ ආචාර්යවරියක වන ලකී ලේනගල මහත්මියගේ විශේෂාංගයක්ද එක්ව තිබීම විශේෂත්වයකි. සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ආයතනයේ ප‍්‍රධාන විධායක නිලධාරී හා කළමනාකාර අධ්‍යක්ෂ රමණි ප‍්‍රනාන්දු මහත්මිය මෙම උපාධි ප‍්‍රදානෝත්සවය පිළිබඳව අදහස් දක්වමින් පැවසුවේ ‘‘ අප පුහුණු ආයතනයේ උපාධි ප‍්‍රධානෝත්සවය පැවැත්වීමට කටයුතු කරන්නේ ඉමහත් සතුටින් යුතුවයි. අපගේ සිසුන් ලබාගත් ජයග‍්‍රහණ මෙන්ම ආචාර්යවරියක වන ලකී ලේනගල මහත්මිය ආයතනයට හා රටට කීර්තිය අත්කර දෙමින් ලබාගත් ජයග‍්‍රහණය ද නිසා මෙය අපට සුවිශේෂි වසරක්. වසර ගණනාවක සිට ශී‍්‍ර ලංකාවේ කේෂ හා රූප ලාවණ්‍ය ක්ෂේත‍්‍රයට මනා සුදුසුකම්වලින් හෙබි වෘත්තිමය සුදුසුකම් ලාභීන් දායාද කිරීමට අපට හැකි වූ බව මා පවසන්නේ අභිමානයෙන් යුතුවයි.’’ යනුවෙනි. එහිදී සන්සිල්ක් සන්නාමය ගෙවුණු වසර 8 තුළ ආයතනයේ පැවැත්මට හා මෙම ව්‍යාපෘතිය සාර්ථක කර ගැනීමට ලබාදුන් සහාය පිළිබඳව, රමණි ප‍්‍රනාන්දු මහත්මිය සිය හදපිරි කෘත්‍යඥතාවයද පළ කරනු ලැබූ අතර ලකී ලේනගල මහත්මිය විසින් ආයතනයේ මෙන්ම සිසුන් වෙනුවෙන් ඉටු කරනු ලබන සේවාවද ඇගයීමට ලක් කරන ලදී. යුනිලීවර් ශී‍්‍ර ලංකා සමාගමේ අලෙවි අධ්‍යක්ෂ අසංග රණසිංහ මහතා, නිෂ්පාදනය අත්කර ගෙන ඇති වත්මන් ප‍්‍රගතිය පිළිබඳ අදහස් දක්වමින් කියා සිටියේ ‘‘ යුනිලීවර් ශී‍්‍ර ලංකා සමාගමේ හිසකේ සත්කාරක නිෂ්පාදන අතර ප‍්‍රමුඛ ස්ථානයක් හිමිකර ගැනීමට සන්සිල්ක් සන්නාමයට හැකිව තිබෙනවා. ලොවපුරා විසිර සිටින කේෂාලංකරණ විශේෂඥයින්ගේ දැනුම සහිතව නිෂ්පාදනය කෙරෙන සන්සිල්ක් Anglo-Dutch එකමුතුවේ, \"billon dollar brands\" අතරට එක්ව තිබේ. ශී‍්‍ර ලංකාවේද මෙම ක්ෂේත‍්‍ර‍්‍රයේ ප‍්‍රවීණයෙකු වන රමණි ප‍්‍රනාන්දු මහත්මිය සමග එක්ව, ලාංකික ජනතාවගේ කේෂ සත්කාරක අවශ්‍යතාවයන් උපරිම ලෙස සපුරාලීම අපගේ ප‍්‍රයත්නය වී ඇත.’’ යනුවෙනි. උපාධි ප‍්‍රදානොත්සවය සම්බන්ධයෙන් අදහස් දැක්වූ යුනිලීවර් ශී‍්‍ර ලංකා සමාගමේ හිසකේ නිෂ්පාදන පිළිබඳ අංශ ප‍්‍රධානී වත්සලා අලූත්ගෙදර මහත්මිය ‘‘ ශී‍්‍ර ලංකාවේ රූපලාවන්‍ය ක්ෂේත‍්‍රයට පිවිසීමට බලාපොරොත්තු වන තරුණ තරුණියන්ගේ ජීවිත තුළ සුවිශාල වෙනසක් ඇති කිරීමට අපට මෙම සහයෝගිතාවය තුළින් හැකියාව ලැබුණා. රට පුරා විහිද සිටින තරුණ තරුණියන්ගේ දක්ෂතා වැඩි දියුණු කර ගනිමින් ඔවුන්ගේ සිහින සැබෑ කර ගැනීමට අවශ්‍ය අධ්‍යාපනය හැදෑරීමට ශිෂ්‍යත්ව පිරිනමමින් සන්සිල්ක් සන්නාමය මෙම උතුම් කාර්යයට දායක වුණා. එම වැඩපිළිවෙළ ඉදිරියට රැගෙන යමින් සෑම වසරකදීම සන්සිල්ක් වෙතින් ශිෂ්‍යත්ව 24ක් පිරිනැමීමට කටයුතු කරමින් සිටිනවා.’’යැයි පැවසීය. සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ආයතනය මගින් පාඨමාලාවක් හැදෑරීමට zzSunsilk Hair ExpertsZZ වැඩසටහන් මාලාව ඔස්සේ ශිෂ්‍යත්වයක් හිමිකරගත් බදුල්ල ප‍්‍රදේශයේ පදිංචි එම්.එච්. හලීල් රහුමාන් සඳහන් කළේ ‘‘ ඉතාමත් වටිනා දැනුම සම්භාරයක් ලබා ගැනීමටත් මනාපුහුණුවක් ලැබීමටත් සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ආයතනය තුළින් හදාරනු ලැබූ මෙම පාඨමාලාව බෙහෙවින් ඉවහල් වුණා. එවැනි වටිනා අවස්ථාවක් මා හට ලබාදීම පිළිබඳව මා සන්සිල්ක් සන්නාමයට මෙන්ම යුනිලීවර් සමාගමට ස්තූතිය පළ කරනු ලබනවා. විශේෂයෙන්ම දුෂ්කර පළාත්වල ජීවත් වන තරුණ තරුණියන්ගේ ජීවිත සඳහා අවශ්‍ය වෘත්තිය පුහුණුවක් ලබාදීමට අමතරව ඔවුන්ට රුව රැක ගනිමින් ජීවත් විය යුතු ආකාරය පිළිබඳව zzSunsilk Hair ExpertsZZ වැඩසටහන් මාලාව ඔස්සේ ඔවුන් කියා දුන්නා.’’ යනුවෙනි. පසුගිය වසරේ කි‍්‍රයාත්මක වූ zzSunsilk Hair ExpertsZZ වැඩසටහන් මාලාවේ මනාලියන් වෙනුවෙන් කේෂාලංකරණ විලාසිතා දැක්ම තුළින් පළමු ස්ථානය දිනා ගනිමින් සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ඇකඩමියෙහි පාඨමාලාවක් හැදෑරීම සඳහා ශිෂ්‍යත්වයක් හිමිකර ගැනීමට එම්.එච්. හලීල් රහුමාන් සමත්විය. ප‍්‍රවීණ මෝස්තර නිර්මාණ ශිල්පියකු හා නර්තන නිර්මාණ සම්පාදකයකු වන සේනක ද සිල්වා මහතා මෙම උපාධි ප‍්‍රදානොත්සවය පිළිබඳව අදහස් දක්වමින් සඳහන් කළේ ‘‘ රමණි හා ඇයගේ සිසු සිසුවියන් එක්ව සෑම වසරකම නව්‍යකරණයෙන් යුතුව ඉදිරිපත් කරන මෙම කලාත්ම විලාසිතා දැක්ම සඳහා ආරම්භයේ සිටම දායකත්වය ලබාදීමට මා හට හැකියාව ලැබුණා. මෙම විලාසිතා දැක්ම මේ වසරේ නවතම කේෂාලංකරණ විලාසිතා වලින් වර්ණවත් වනු ඇති අතර සිසුන්ගේ අද්විතීය හැකියාවන් විදහා දක්වන නිර්මාණශීලි හැකියාවන්ගෙන් එම විලාසිතා දැක්ම අලංකාරවත් වනු ඇත.’’ යනුවෙනි. සන්සිල්ක්-රමණි ප‍්‍රනාන්දු කේෂ හා රූපලාවන්‍ය පුහුණු ආයතනය ශී‍්‍ර ලංකාවේ රූපලාවන්‍ය ක්ෂේත‍්‍රයේ පුරෝගාමී මෙන්ම පිළිගත් පුහුණු පාසලක් වන අතර එමගින් කේෂ හා රූපලාවන්‍ය ක්ෂේත‍්‍රයට අදාල ඩිප්ලෝමා, උසස් පාඨමාලා සහ විශේෂඥ දැනුමින් යුත් පාඨමාලා කි‍්‍රයාත්මක කරනු ලබයි. එම පුහුණු ආයතනය City & Guilds සහයෝගිතාවය ද සමග 2005 වසරේ සිට මේ දක්වා ජාත්‍යන්තර මට්ටමේ සුදුසුකම් ලාභී ශිල්පීන් 4000 වැඩි පිරිසක් රූපලාවන්‍ය ක්ෂේත‍්‍රයට දායාද කර තිබේ.", "URL": "https://sinhala.adaderana.lk/news.php?nid=31972", "Category": null, "Parent URL": null}