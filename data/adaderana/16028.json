{"Source": "Adaderana", "Timestamp": "May 11, 2011 11:08 am", "Headline": "සපිරි පාසලක් වෙනුවෙන් ඇඹිලිපිටියේ උද්ඝෝෂණයක් ", "News Content": "ඇඹිලිපිටිය නගර මධ්‍යයේ මේ වන විට දැවැන්ත උද්ඝෝෂණයක් පැවැත්වෙමින් තිබේ. ‍ඇඹිලිපිටිය ඕමල්පේ විද්‍යාලයේ ආදී ශිෂ්‍යයින් , දරුවන්ගේ මව්පියන් , ප්‍රදේශයේ සිවිල් සංවිධාන ඇතුළු පන්දහසකට ආසන්න පිරිසකගේ සහභාගීත්වයෙන් මෙම උද්ඝෝෂණය පැවැත්වෙන බව අද දෙරණ වාර්තාකරු සඳහන් කරයි.. ඕමල්පේ විද්‍යාලය පාසල් දහසක් සංවර්ධනය කිරීමේ සපිරි පාසල් වැඩසටහන සඳහා තෝරාගෙන ඇති අතර එය විවිධ බලපෑම් මත අහිමි වීමේ අවදානමක් පවතින බව උද්ඝෝෂණයට එක් වූවන් කියා සිටියි. ඒ අනුව උද්ඝෝෂණයට එක් වූවන් ඉල්ලා සිටින්නේ සපිරි පාසල් වැඩසටහන සඳහා තෝරාගෙන ඇති තම පාසල එලෙසින්ම සංවර්ධන කිරීමට කටයුතු කරන ලෙසයි. කිසියම් හේතුවක් නිසා හෝ එම තත්ත්වය වෙනස් ‍නොකරන ලෙස මෙම ජනතාව බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=16028", "Category": null, "Parent URL": null}