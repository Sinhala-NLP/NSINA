{"Source": "Adaderana", "Timestamp": "May 27, 2013 08:05 am", "Headline": "ජනපති චීනයට යයි", "News Content": "සිව්දින නිල සංචාරයක් සදහා ජනාධිපති මහින්ද රාජපක්ෂ මහතා චීනය බලා ඊයේ රාත්‍රී පිටත්ව ගොස් තිබේ. චීන ජනාධිපති ෂී ජින් පින්ගේ ආරාධනයකට අනුව ජනාධිපතිවරයා මෙම සංචාරයේ නිරත වන බව ජනාධිපති මාධ්‍ය අංශය සඳහන් කළේය. මෙම සංචාරයේ දී චීන ජනාධිපතිවරයාට අමතරව අග්‍රාමාත්‍යවරයා ඇතුළු ඉහළ පෙළේ රාජ්‍ය නිලධාරීන් සමඟ ජනාධිපති මහින්ද රාජපක්ෂ මහතා සාකච්ජා කිරීමට නියමිතය. මේ අතර ජනාධිපතිවරයා චීනයේ බීජින් හිදී ලබන 29 වන දින පැවැත්වෙන ගෝලීය සේවා සංසද සමුළුවේ සමාරම්භක උත්සවයට සහභාගි වීමට නියමිතව තිබේ. දෙරට අතර ආර්ථික, වෙළඳ සහ ආයෝජන පිළිබඳව සහයෝගිතාව වර්ධනය කර ගැනීම මෙම සංචාරයේ අරමුණ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=34415", "Category": null, "Parent URL": null}