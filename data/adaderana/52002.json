{"Source": "Adaderana", "Timestamp": "June 15, 2015 10:52 am", "Headline": "ඩී.වී. උපුල් ඇපමත නිදහස්    ", "News Content": "දකුණු පළාත් අමාත්‍ය ඩී.වී.උපුල් මහතා ඇපමත නිදහස් කර තිබේ.අදාළ නඩුව අද නැවත කැඳවු අවස්ථාවේදී කොළඹ ප්‍රධාන මහේස්ත්‍රාත් අධිකරණය විසින් මෙලෙස නියෝග කර ඇති බව අද දෙරණ අධිකරණ වාර්තාකරු සඳහන් කළේය.ඒ අනුව රුපියල් 25.000ක මුදල් ඇපයක් සහ ලක්ෂ 10 බැගින් වූ පුද්ගලික ඇප දෙකක් මත මුදාහැරීමට මහේස්ත්‍රාත් අධිකරණය විසින් නියෝග කර තිබේ. අනතුරුව ජුලි මස 23වන දින අදාළ නඩුව නැවත කැඳවීමට මහේස්ත්‍රාත්වරයා තීරණය කර ඇති බව සඳහන්ය.පොලිස් මූල්‍ය අපරාධ කොට්ඨාසය සම්බන්ධයෙන් තිස්සමහරාමයේ පැවැති රැස්වීමකදී ඔහු විසින් කරන ලදැයි කියන ප්‍රකාශයක් මත රහස් පොලීසිය විසින් පසුගිය 8 වන දින ප්‍රශ්න කිරීමෙන් පසුව අත්අඩංගුවට ගෙන කොළඹ මහේස්ත්‍රාත්වරයා වෙත ඉදිරිපත් කර තිබුණි.එහිදී ඒ මහතාව රක්ෂිත බන්ධනාගාරගත කරන ලෙස අධිකරණයෙන් නියෝග ලබාදෙන ලදී.", "URL": "https://sinhala.adaderana.lk/news.php?nid=52002", "Category": null, "Parent URL": null}