{"Source": "Adaderana", "Timestamp": "September 12, 2012 10:23 am", "Headline": "උපාධිධාරී 40,000 ක් ස්ථීර නොකළැයි පැමිණිල්ලක්", "News Content": "අභ්‍යාසලාභී උපාධිධාරී හතලිස් දෙදහසක පිරිසක් සේවය ස්ථීර නොකිරීමට එරෙහිව මානව හිමිකම් කොමිසමට පැමිණිල්ලක් ඉදිරිපත් කරන බව උපාධිධාරී අභ්‍යාසලාභී මධ්‍යස්ථානය පවසයි. මාස හයක කාලයක් සඳහා අදාළ උපාධිධාරීන් රුපියල් දස දහසක දීමනාවකට බඳවා ගත් බව එම මධ්‍යස්ථානය සඳහන් කළේය. අදාළ කාලය පසුගිය මාසයේ දී අවසන් වූ බව උපාධිධාරී අභ්‍යාසලාභී මධ්‍යස්ථානය පැවසීය. පැමිණිල්ල අද (12) දහවල් මානව හිමිකම් කොමිසමට ඉදිරිපත් කරන බව එම මධ්‍යස්ථානය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=27339", "Category": null, "Parent URL": null}