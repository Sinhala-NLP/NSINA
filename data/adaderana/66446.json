{"Source": "Adaderana", "Timestamp": "November 26, 2016 05:04 pm", "Headline": "හිටපු මහබැංකු අධිපති ගැන මගේ ස්ථාවරයෙත් වෙනසක් නෑ", "News Content": "බැඳුම්කර ගනුදෙනුවට හිටපු මහබැංකු අධිපතිවරයා සෘජුවම වගකිව යුතු බවට හා ඔහුට එරෙහිව නීතිමය ක්‍රියාමාර්ග ගත යුතු බවට පාර්ලිමේන්තුවේ පක්ෂ විපක්ෂ මන්ත්‍රීවරුන් සියළුදෙනා අත්සන් කළ ලියවිල්ලට තමන්ද අත්සන් කළ බව විදේශ කටයුතු නියෝජ්‍ය ඇමති ආචාර්ය හර්ෂද සිල්වා මහතා පවසයි.කොළඹදී අද පැවැති ජනහමුවක් අමතමින් ඒ මහතා මේ බව කියා සිටියේය.මෙම සිද්ධියේදී බොරු නොකිව යුතු බවත්, ‍එක බොරුවක් කී විට එය වැසීමට තවත් බොරුවක් ගෙතීමට සිදුවන බවත්, එමඟින් සිදුවන්නේ විශාල අගතියක් බවත්, ඒ මහතා පෙන්වාදුන්නේය.මෑතකදී තමන්ට හමුවුණු කෝටිපති දේශපාලනඥයෙකුගෙන් බදුගෙවීමට සුදානම්දැයි ඇසූවිට ඔහු බදු ගෙවීම සම්බන්ධයෙන් වන ලියකියවිලි, ගැනවත්, කාලය ගැනවත් නොදන්නා කෙනෙකු බවත්, පැවසූ ඒ මහතා මෙවැනි සමාජයක අද අපට ජීවත්වීමට සිදුව ඇතැයිද කියා සිටියේය.", "URL": "https://sinhala.adaderana.lk/news.php?nid=66446", "Category": null, "Parent URL": null}