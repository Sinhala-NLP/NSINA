{"Source": "Adaderana", "Timestamp": "April 21, 2016 10:07 am", "Headline": " දයා - අනෝමා ලන්ඩනයේ දී රනිල් හමුවෙයි", "News Content": "ප්‍රාථමික කර්මාන්ත අමාත්‍ය දයා ගමගේ මහතා හා ඛනිජතෙල් සම්පත් සංවර්ධන නියෝජ්‍ය අමාත්‍ය වෛද්‍ය අනෝමා ගමගේ මහත්මිය, බ්‍රිතාන්‍ය පාර්ලිමේන්තුවේ මන්ත්‍රී රනිල් ජයවර්ධන මහතා හමුවිය.බ්‍රිතාන්‍යයේ පාර්ලිමේන්තු සංකීර්ණයේ දී පසුගියදා (18) මෙම හමුව සිදුවිය.ශ්‍රී ලංකාවේ ආර්ථීකය නගාසිටුවීම සඳහා තමාට සහ තම පක්ෂයට ලබා දිය හැකි සෑම සහායක්ම ලබා දීමට කටයුතු කරන බව මෙම හමුවේ දී අදහස් දැක්වූ රනිල් ජයවර්ධන මහතා සඳහන් කළේය.තේ වල සිට දුම්රිය දක්වා ද රබර් වල සිට මහාමාර්ග දක්වා ද අවශ්‍ය සෑම අංශයකම මැදිහත්වීම් සිදු කිරීමට ද ජාත්‍යන්තරය තුළ ශ්‍රි ලංකාවේ නිපැයුම් හා නිෂ්පාදන වෙනුවෙන් වටිනාකමක් ලබා දීමේ දී අවශ්‍ය දායකත්වය ලබා දීමට ද කටයුතු කරන බව මෙහිදී රනිල් ජයවර්ධන මහතා කියා සිටියේය.ශ්‍රී ලංකාවට සහාය දෙන බ්‍රිතාන්‍ය පාර්ලිමේන්තු මන්ත්‍රීවරුන්ගේ කණ්ඩායමේ සභාපතිවරයා ද වන රනිල් ජයවර්ධන මහතා මෙහිදී වැඩිදුරටත් කියා සිටියේ, නුදුරු දිනක දී ශ්‍රී ලංකාවේ සංචාරය කිරීමට ද අපේක්ෂාවෙන් පසුවන බවයි.මෙම අවස්ථාවට බ්‍රිතාන්‍ය ශ්‍රී ලංකා වෙළඳ සංගමයේ සභාපති ජයම්පති පෙරේරා මහතා ද සහභාගී වී සිටියේය.", "URL": "https://sinhala.adaderana.lk/news.php?nid=59380", "Category": null, "Parent URL": null}