{"Source": "Adaderana", "Timestamp": "May 4, 2011 08:26 am", "Headline": "හොරා පොලිස් කප්පම් අරන් මාට්ටු වෙයි", "News Content": "පොලිස් නිලධාරියෙකු ලෙස පෙනී සිටිමින් තරුණ යුවළකගෙන් කප්පම් මුදලක් ලබා ගත් පුද්ගලයෙකු පොලිසිය විසින් අත්අඩංගුවට ගෙන තිබේ. පුත්තලම , සේන කුඩිරිප්පුව ප්‍රදේශයේ වැවක් අසළ සිටි අදාළ යුවළගෙන් මොහු කප්පම් ඉල්ලා ඇති බව සඳහන් වේ. මොවුන් දෙදෙනාට එරෙහිව නඩු පැවරීමෙන් වැළකී සිටීම සඳහා අදාළ කප්පම් මුදල ඉල්ලා ඇති බව වාර්තාවේ. පොලිස් නිලධාරියෙකු ලෙස පෙනී සිටිමින් අදාළ පුද්ගලයා ප්‍රකාශ කර ඇත්තේ පුත්තලම පොලිසිය ඉදිරිපිට දී අදාළ මුදල ලබා දෙන ලෙසයි. මේ පිළිබඳ තරුණ යුවළ පොලිසියට පැමිණිලි කර ඇති අතර අදාළ කප්පම් මුදල ලබා දෙන අවස්ථාවේ දී එම මුදල ද සමඟ සැකකරු අත්අඩංගුවට ගෙන තිබේ. පසුව කළ පරීක්ෂණ වල දී අනාවරණය වී ඇත්තේ මෙම පුද්ගලයා ප්‍රදේශයේ කොල්ලකෑම් රැසකට සම්බන්ධ පුද්ගලයෙකු බවයි.", "URL": "https://sinhala.adaderana.lk/news.php?nid=15871", "Category": null, "Parent URL": null}