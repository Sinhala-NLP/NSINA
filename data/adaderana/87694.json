{"Source": "Adaderana", "Timestamp": "April 19, 2018 03:12 pm", "Headline": "ජනපති ලන්ඩන් නුවර ශ්‍රී සද්ධාතිස්ස බෞද්ධ මධ්‍යස්ථානාධිපති පූජ්‍ය ගලයායේ පියදස්සි නායක හිමිපාණන් බැහැ දකී", "News Content": "පොදු රාජ්‍ය මණ්ඩල රාජ්‍ය නායක සමුථවට සහභාගීවීම සඳහා ලන්ඩන් නුවරට ගොස් සිටින ජනාධිපති මෛත්‍රීපාල සිරිසේන මහතා ඊයේ (18) පස්වරුවේ ලන්ඩන් නුවර කිංග්ස්බරි ශ්‍රී සද්ධාතිස්ස බෞද්ධ මධ්‍යස්ථානය වෙත ගොස් එහි විහාරාධිපති අග්‍රමහා පණ්ඩිත පූජ්‍ය ගලයායේ පියදස්සි නායක හිමිපාණන් වහසේ බැහැ දැකීය. විහාරස්ථානයේ ආගමික වතාවත්වල ද නිරත වූ ජනාධිපතිවරයා වෙත මහා සංඝරත්නය සෙත් පිරිත් සජ්ජායනා කර ආශිර්වාද පළ කළහ.", "URL": "https://sinhala.adaderana.lk/news.php?nid=87694", "Category": null, "Parent URL": null}