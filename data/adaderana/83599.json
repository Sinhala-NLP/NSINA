{"Source": "Adaderana", "Timestamp": "January 27, 2018 10:43 am", "Headline": " උඩුගම - දෙල්ලව වැසියන් විරෝධතාවයක", "News Content": "උඩුගම - දෙල්ලව මාර්ගය - මාවනාන ප්‍රදේශයෙන් අවහිර කර ප්‍රදේශවාසීන් උද්ඝෝෂණයක නිරත විය. මෙම මාර්ගය සංවර්ධන කිරීම සඳහා පෙර පැවති මාර්ගය මතින් ගල් අතුරා සකස්කොට ඇත. පසුව එම කාර්ය අතරමඟ නවතා කොන්ත්‍රාත්කරු දැනට මාස හයක පමණ සිට මාර්ගයේ සංවර්ධන කටයුතු නවතා දමා ඇත. මේ හේතුවෙන් මාර්ගයේ ගල් ගැලවී මාර්ගයේ ගමන් කිරීමට අපහසු බව ප්‍රදේශවාසීන් ප්‍රකාශ කර සිටින අතර තවද මාර්ගයේ අතුරා ඇති ගල් කුඩු සහ දුහුවිලි හේතුවෙන් තමුන් ශාරීරික පිඩාවට පත්වන බව ඔවුන් ප්‍රකාශ කරයි. මේ හේතුවෙන් අවස්ථා ගණනකදී ප්‍රදේශයේ දේශපාලන බලවතුන් දැනුවත් කලද ක්‍රියාමාර්ගයක් නොගැනීම හේතුවෙන් ඔවුන් මෙලෙස උද්ගෝෂණ ක්‍රියාමාර්ගයට යොමුවූ බව ඔවුන් ප්‍රකාශ කළේය. පසුව මාර්ගය අවහිර කරමින් උද්ඝෝෂණයක නිරතවන අවස්ථාවේදී නීතිය හා සාමය දක්ෂිණ සංවර්ධන රාජ්‍ය අමාත්‍ය පියසේන ගමගේ මහතා එම ස්ථානයට පැමිණ උද්ඝෝෂකයින් සමඟ සාකච්චා කොට අදාළ බලධාරීන් අමතා කරුණු විමසීමෙන් අනතුරුව එළඹෙන පොහෝ දින දක්වා මාර්ගයේ දුහුවිලි ඇවිස්සීම හේතුවෙන් සිදුවන අවහිරතාවයට පිළියමක් ලෙස පැය දෙකකට වරක් මාර්ගයට ජලය ඉසීමට ක්‍රියාකිරීම සඳහා බලධාරීන්ට උපදෙස් ලබා දුන් බවත්, පොහෝ දිනට පසු දින සිට වෙනත් ආයතනයක් හරහා සංවර්ධන කටයුතු සිදු කිරීමට කටයුතු කරන බවට ප්‍රකාශ කිරීමෙන් අනතුරුව උද්ඝෝෂකයින් විසිර ගොස් තිබේ.", "URL": "https://sinhala.adaderana.lk/news.php?nid=83599", "Category": null, "Parent URL": null}