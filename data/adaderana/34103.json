{"Source": "Adaderana", "Timestamp": "May 15, 2013 09:40 am", "Headline": "වෙළඳසැලක ගින්නක්", "News Content": "ගිරාඳුරුකෝට්ටේ නගරයේ වෙළඳසැලක ගින්නක් හටගෙන තිබේ. ඊයේ (14) රාත්‍රී මෙම ගින්න හටගෙන ඇති බව අද දෙරණ වාර්තාකරු සඳහන් කළේය. මෝටර් වාහන, කෘෂි උපකරණ සහ ප්ලාස්ටික් බඩු ඇතුළු භාණ්ඩ රැසක් ගින්නෙන් විනාශයට පත්ව තිබේ. සිදුවූ හානිය මෙතෙක් ගණන් බලා නොමැති බව පොලීසිය පවසයි. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් ගිරාන්ඳුරුකෝට්ටේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34103", "Category": null, "Parent URL": null}