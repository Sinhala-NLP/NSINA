{"Source": "Adaderana", "Timestamp": "January 12, 2011 06:09 pm", "Headline": "ප්‍රවාහන-නැවත පදිංචි කිරීම් අමාත්‍යංශ ලේකම් පුටු මාරුවෙයි", "News Content": "ප්‍රවාහන අමාත්‍යංශයේ ලේකම්වරයා ලෙස ධම්මික පෙරේරා මහතා පත්කර ඇති බව ජනාධිපති ලේකම් ලලිත් වීරතුංග මහතා සඳහන් කරයි. අද පස්වරුවේ ජනාධිපතිවරයා විසින් මෙම පත් කිරීම සිදුකර ඇති බව හෙතෙම අද දෙරණට කියා සිටියේය. ප්‍රවාහන අමාත්‍යංශයේ ලේකම්වරයා ලෙස මීට පෙරාතුව කටයුතු කරනු ලැබුවේ ඩී.එච්.යූ.ඩී බස්නායක මහතාය. ධම්මික පෙරේරා මහතා මීට පෙර ශ්‍රී ලංකා ආයෝජන මණ්ඩලයේ සභාපතිවරයා ලෙස කටයුතු කළේය. මේ අතර ප්‍රවාහන අමාත්‍යාංශයේ ලේකම්වරයා වශයෙන් කටයුතු කළ බී.එම්.යූ.ඩි.බස්නායක මහතා නැවත පදිංචි කිරීමේ අමාත්‍යාංශයේ ලේකම්වරයා ලෙස පත් කර තිබේ.", "URL": "https://sinhala.adaderana.lk/news.php?nid=13451", "Category": null, "Parent URL": null}