{"Source": "Adaderana", "Timestamp": "March 19, 2010 08:37 am", "Headline": "නිවාස 12 ,000 ක් ඉදිකර අවසන්", "News Content": "ජන සෙවන වතු නිවාස වැඩසටහන යටතේ ගත වූ සිව් වසර තුළ නිවාස 12 , 000 ක පමණ ඉදි කිරීම් නිම කර ඇති බව ජාතිය ගොඩනැගීමේ හා වතු යටිතල පහසුකම් සංවර්ධන අමාත්‍යාංශය පවසයි. මේ සඳහා රුපියල් මිලියන 828 ක් වැය කර ඇති බව එහි අධ්‍යක්ෂ කපිල ආරියවංශ මහතා සඳහන් කරයි. නුවරඑළිය, මහනුවර, බදුල්ල, මොණරාගල ඇතුළු දිවයිනේ දිස්ත්‍රික්ක රැසක මෙම වැඩසටහන් ක්‍රියාත්මක කර තිබේ. අත්කම් නිවාස ක්‍රමය යටතේ ඉදි කෙරෙන නිවාස සඳහා ප්‍රජාවගේ ශ්‍රම දායකත්වය ද ලබා ගෙන ඇති බව අධ්‍යක්ෂවරයා සඳහන් කළේය.", "URL": "https://sinhala.adaderana.lk/news.php?nid=7369", "Category": null, "Parent URL": null}