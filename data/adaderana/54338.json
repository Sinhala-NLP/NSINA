{"Source": "Adaderana", "Timestamp": "October 9, 2015 09:21 am", "Headline": "රථවාහන තදබදය අවම කිරීමේ පෙ‍රහුරුවක්", "News Content": "පාර්ලිමේන්තු මාර්ගයේ සහ මහරගම නගරයේ ඇති වන අධික රථ වාහන තදබදය මඟහැරවීමට විශේෂ රථ වාහන සැලැස්මක් හඳුන්වා දී තිබේ.පොලිසිය පැවසුවේ පාර්ලිමේන්තු මාර්ගයේ වැලිකඩ හංදියේ සිට හෝර්ටන් වටරවුම දක්වා කොටස දිනපතා උදෑසන 07.30 සිට උදෑසන 08.45 දක්වා තනි දිශාවකට වාහන ධාවනය කරවීමට අපේක්ෂා කරන බවයි.එම රථ වාහන සැලැස්මේ පෙරහුරුවක් ලබන සෙනසුරාදා පෙරවරු 10.30 සිට පෙරවරු 11.30 දක්වාත්, ඉරිදා පෙරවරු 07.30 සිට පෙරවරු 08.45 දක්වාත් සිදු කිරීමට නියමිතයි.හෝමාගම සිට කොළඹ දෙසට තනි දිශාවට ගමන් කිරීමට ඇති මංතීරු හතර මංතීරු 03ක් දක්වා අඩු කර එක් මංතීරුවක් කොළඹ දෙස සිට හෝමාගම දෙසට ගමන් ගන්නා රථ වාහනවලට ඉඩ ලබා දෙන බව පොලිසිය පවසයි.ඊට අමතරව තවත් වෙනස්කම් රැසක් සිදු කරමින් නව රථවාහන සැලැස්ම ක්‍රියාත්මක කිරීමට නියමිතයි.මහරගම ප්‍රදේශයේ නව රථ වාහන සැලැස්මේ පෙරහුරුව ඉරිදා පෙරවරු 09ත් 10ත් අතර කාලය තුළත් සදුදා දහවල් 01 සිට රාත්‍රී 08.30 දක්වා කාලය තුළත් ක්‍රියාත්මක කරන බව පොලිසිය පැවසුවේය.", "URL": "https://sinhala.adaderana.lk/news.php?nid=54338", "Category": null, "Parent URL": null}