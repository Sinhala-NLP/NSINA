{"Source": "Adaderana", "Timestamp": "August 12, 2015 02:33 pm", "Headline": "අකිල පහ තුනට බස්සයි", "News Content": "පහ ශ්‍රේණියේ ශිෂ්‍යත්ව විභාගයේ උපකාර පංති, දේශන සම්මන්ත්‍රණ හා වැඩමුළු පැවැත්වීම තහනම් කරමින් පනවා තිබූ කාලසීමාව සංශෝධනය කිරීමට අධ්‍යාපන අමාත්‍යාංශය තීරණය කර තිබේ. ශිෂ්‍යත්ව විභාගය ආරම්භ වීමට දින 5ක් තිබියදී උපකාරක පංති, දේශන සම්මන්ත්‍රණ හා වැඩමුළු පැවැත්වීම මීට පෙර තහනම් කර තිබුණි. කෙසේවෙතත් අධ්‍යාපන අමාත්‍යවරයාගේ උපදෙස් මත එම දින 3ක කාලය දින තුනක් දක්වා අඩු කර ඇති බව අධ්‍යාපන අමාත්‍යාංශය නිවේදනයක් නිකුත් කරමින් සඳහන් කළේය. ඒ අනුව පහ ශ්‍රේණියේ ශිෂ්‍යත්ව විභාගයට දින 3ක් තිබියදී උපකාරක පංති, දේශන , සම්මන්ත්‍රණ හා වැඩමුළු පැවැත්වීම අනුමාන ප්‍රශ්න පත්‍ර මුද්‍රණය කර බෙදාහැරීම තහනම් බව එම අමාත්‍යාංශය පැවසුවේය.", "URL": "https://sinhala.adaderana.lk/news.php?nid=53199", "Category": null, "Parent URL": null}