{"Source": "Adaderana", "Timestamp": "March 11, 2011 10:40 am", "Headline": "ශ්‍රී ලංකාවේ මත්පැන් ඉන්දියාවට හොර පාරේ", "News Content": "නීති විරෝධී ලෙස ශ්‍රී ලංකාවෙන් ඉන්දියාවට මත්පැන් ගෙන යාමේ ජාවාරමක් අනාවරණය වී ඇතැයි ඉන්දීය මාධ්‍ය උපුටා දක්වයි. මෙම ජාවරම සම්බන්ධයෙන් ඉන්දීය පොලීසියට පැමිණිලි රාශියක් ලැබී ඇතැයි \"දිනමලර්\"වෙබ් අඩවිය සඳහන් කරයි. මේ අතර ශ්‍රී ලංකාවේ සිට ඉන්දියාවට නීති විරෝධී ලෙස මත්පැන් බෝතල් රැගෙන ගිය දෙදෙනෙකු ඉන්දියාවේදී තිරිසුලම් ප්‍රදේශයේදී අත්අඩංගුවට ගත් බව සඳහන් වේ. මොවුන් දෙදෙනා ගෙන ගිය මත්පැන් වල වටිනාකම ඉන්දීය රුපියල් 50,000 ක් වෙතැයි පැවසෙයි. කෙසේ වෙතත් ශ්‍රී ලංකාවෙන් නීති විරෝධී ලෙස ඉන්දියාවට මත්පැන් බෝතල් ගෙන යාම නිසා මේ වන විට ඉන්දීය වෙරළ ආරක්ෂක බලකාය හා ඉන්දීය පොලීසිය එක්ව විශේෂ සෝදිසි වැඩපිළිවෙළක් ආරම්භ කර ඇතැයි ඉන්දීය මාධ්‍ය වැඩිදුරටත් පවසයි.", "URL": "https://sinhala.adaderana.lk/news.php?nid=14769", "Category": null, "Parent URL": null}