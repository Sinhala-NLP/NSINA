{"Source": "Adaderana", "Timestamp": "June 9, 2011 02:40 pm", "Headline": "කෑගලු ඩිපෝ සේවක වර්ජනය අවසන්", "News Content": "කෑගල්ල ලංගම ඩිපෝ සේවකයින් ආරම්භ කළ වර්ජනය අවසන් කර තිබේ. ලංගම සේවකයින් පිරිසක් සමග සබරගමුව පළාත් මහ ඇමති මහීපාල හේරත් මහතා අද(09) දහවල් පැවති සාකච්ඡාවකින් අනතුරුව මෙම වර්ජනය අවසන් කිරීමට එම සේවකයින් තීරණය කර ඇති බව සඳහන්ය. කෑගල්ල ඩිපෝවට අයත් බස්රථ ගාලක් පෞද්ගලික බස් රථ සඳහා ලබාදී ඇති බව පවසමින් ලංගම සේවකයින් ඊයේ(08) පස්වරුවේ සිට මෙම වර්ජනයේ නිරත විය. මෙම සාකච්ඡාව සඳහා පළාත් සභා මන්ත්‍රී හර්ෂ සියඹලාපිටිය, කෑගල්ල ප්‍රාදේශීය සභාවේ සභාපති ඇතුළු ප්‍රදේශයේ උසස් නිලධාරීන් පිරිසක් ද සහභාගී වී සිටියහ.", "URL": "https://sinhala.adaderana.lk/news.php?nid=16648", "Category": null, "Parent URL": null}