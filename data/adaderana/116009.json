{"Source": "Adaderana", "Timestamp": "August 7, 2019 07:57 pm", "Headline": "විපක්ෂ නායකවරයාට ඉල්ලීමක්", "News Content": "පාස්කු ඉරිදා ප්‍රහාරයේ පරීක්ෂණ කඩිනම් කිරීම සඳහා ස්වාධීන ජනාධිපති කොමිසමක් පත් කරන ලෙස රජයට බල කර සිටින්නැයි ඒකාබද්ධ විපක්ෂයට සම්බන්ධ සියලු කතෝලික මහජන නියෝජිතයින් විපක්ෂ නායක මහින්ද රාජපක්ෂ මහතාගෙන් ඉල්ලා සිටියේය. ඒ අනුව ඉදිරියේදී ජනාධිපතිවරයාට සහ අගමැතිවරයාට ලිඛිතව තමන් එම යෝජනාව ඉදිරිපත් කරන බව විපක්ෂ නායකවරයා සාකච්ඡාවෙන් අනතුරුව මාධ්‍යයට සඳහන් කළේය. පාර්ලිමේන්තුව, පළාත් සභා සහ පළාත් පාලන ආයතන නියෝජනය කරන කතෝලික හා ක්‍රිස්තියානි මන්ත්‍රීවරුන් සහ විපක්ෂ නායක මහින්ද රාජපක්ෂ මහතා අතර හමුවක් අද(07) පෙරවරුවේ පැවැත්වුණේ විපක්ෂ නායක නිල නිවසේදීය. මේ අතර මොරටුව නගරසභා ගොඩනැගිල්ල විවෘත කිරීම සහ ප්‍රදේශවාසින් පිරිසක් වෙනුවෙන් ඉඩම් ඔප්පු ප්‍රදානය කිරීම අද පස්වරුවේ සිදුකෙරුණේ විපක්ෂ නායකවරයාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=116009", "Category": null, "Parent URL": null}