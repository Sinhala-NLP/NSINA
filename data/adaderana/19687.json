{"Source": "Adaderana", "Timestamp": "October 31, 2011 09:24 am", "Headline": "බස් රියක් පෙරළී සිව්දෙනෙකුට තුවාලයි", "News Content": "කැකිරාව නගරයේ, කුඹුක් සෙවණ ප්‍රදේශයේ දී අද(31) අලුයම සිදු වූ බස් රථ අනතුරකින් පුද්ගලයින් සිව්දෙනෙකු තුවාල ලබා තිබේ. කැකිරාව බස් නැවතුම්පොළේ සිට මහනුවර බලා ධාවනය කෙරුණු ලංකා ගමනාගමන මණ්ඩලයට අයත් බස් රථයක් මාර්ගයෙන් ඉවතට ධාවනය වී පෙරළීයාමෙන් එම අනතුර සිදුව ඇති බව පොලිසිය පවසයි. අනතුරින් බස් රථයේ ගමන් ගත් මගීන් සිව්දෙනෙකු තුවාල ලබා කැකිරාව රෝහලට ඇතුළත් කර ඇත.", "URL": "https://sinhala.adaderana.lk/news.php?nid=19687", "Category": null, "Parent URL": null}