{"Source": "Adaderana", "Timestamp": "November 16, 2011 11:37 am", "Headline": "අයිශ්වර්යා රායිට දියණියක ලැබෙයි", "News Content": "ඉන්දියාවේ සුපිරි නිළි අයිශ්වර්යා රායි අද උදෑසන දියණියක බිහි කර තිබේ. බටහිර මුම්බායිහි පෞද්ගලික රෝහලකදී ඇය ‍සිය දරු ප්‍රසූතිය සිදුකළ බව ඉන්දීය වාර්තා පවසයි. ඊයේ දිනයේ අයිශ්වර්යා රායි රෝහල් ගතකිරීම සඳහා භච්චන් පවුලේ සියලු දෙනා මෙන්ම රායි පවුලේ සියලු දෙනා ද එක්වූ බව සඳහන්වේ. දරු ප්‍රසූතිය සඳහා වෛද්‍යවරුන් ඊයේ දිනය නම් කර තිබුණ ද දෙවියන්ගේ තීරණයට අනුව දරුවා අද දිනයේ බිහිවූ බවයි අමිතාබ් බච්චන් ප්‍රකාශ කර ඇත. ටිවිටර් වෙබ් අඩවිය ඔස්සේ සිය සතුට ප්‍රකාශ කර ඇති අමිතාබ්, තමන්ට සුන්දර මිනිපිරියක් හිමිව තිබෙන බව ප්‍රකාශ කර තිබේ. අභිෂේක් බච්චන් යුවළ වෙනුවෙන් දස දෙසින් සුබපැතුම් මේ වන විටත් ගලා එමින් පවතින බව ඉන්දීය වාර්තා සඳහන් කරයි.", "URL": "https://sinhala.adaderana.lk/news.php?nid=20043", "Category": null, "Parent URL": null}