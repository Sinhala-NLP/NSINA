{"Source": "Adaderana", "Timestamp": "June 10, 2013 02:31 pm", "Headline": "ධීවර මරණ ගැන විමර්ශනයට ජනපති නියමයෙන් කමිටුවක් ", "News Content": "මෝසම් වර්ෂාව නිසා සිදු වූ පුද්ගල මරණ, තුවාල හා අතුරුදන්වීම් පිළිබඳව සොයා බැලීමට කඩිනමින් කමිටුවක් පත් කරන්නැයි ජනාධිපති මහින්ද රාජපක‍ෂ මහතා, ජනාධිපති ලේකම් ලලිත් වීරතුංග මහතාට උපදෙස් දී තිබේ. ධීවර මරණ සිදුවීමට බලපෑ හේතු හා ආරක‍ෂාකාරී ක්‍රියාමාර්ග සලසා ගත හැකි වන පරිදි අයහපත් කාලගුණික තත්ත්වයන් පිළිබඳව විපතට පත් වූ ජනතාව දැනුවත්ව නොසිටියේ මන්දැයි සොයා බැලීම කමිටුවේ කාර්යභාරය වන බව ජනාධිපති මාධ්‍ය අංශය පවසයි. අදාළ වාර්තාව අප්‍රමාදව තමා වෙත යොමු කරන්නැයි ද ජනාධිපතිවරයා නියම කර ඇති බව මාධ්‍ය ඒකකය කියයි.", "URL": "https://sinhala.adaderana.lk/news.php?nid=34799", "Category": null, "Parent URL": null}