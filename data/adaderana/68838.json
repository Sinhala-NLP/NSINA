{"Source": "Adaderana", "Timestamp": "January 30, 2017 11:22 am", "Headline": " ජය නවසීලන්තයටයි", "News Content": "සංචාරක ඔස්ට්‍රේලියානු කණ්ඩායම සහ නවසීලන්ත කණ්ඩායම අතර පළමු එක්දින ක්‍රිකට් තරඟයෙන් ලකුණු 06ක තියුණු ජයක් ලැබීමට නවසීලන්ත කණ්ඩායම සමත් විය.තරඟයේ ප්‍රථමයෙන් පන්දුවට පහරදුන් නවසීලන්ත කණ්ඩායම පන්දුවාර 50 දී කඩුලු 09ක් දැවී ලකුණු 286ක් ලබා ගත්තේය.මාර්ටින් ගප්තිල් ලකුණු 61ක් සහ නීල් බ්‍රෑම් ලකුණු 73ක් ලබා ගැනීමට සමත් විය.පිළිතුරු වශයෙන් ඔස්ට්‍රේලියානු කණ්ඩායමට සියලු දෙනා දැවී ලබාගත හැකි වූයේ ලකුණු 280ක් පමණි.ඔස්ට්‍රේලියානු කණ්ඩායමේ කඩුලු 06ක් ලකුණු 67 කදී බිද වැටුණි.අනතුරුව පිටියට පිවිසි මාර්කස් ස්ටොයිනිස් නොදැවී ලකුණු 146ක් ලබා ගැනීමට සමත් විය.පන්දු යැවිමේදී ද ඔහු කඩුලු 03ක් දවා ගත්තේය.", "URL": "https://sinhala.adaderana.lk/news.php?nid=68838", "Category": null, "Parent URL": null}