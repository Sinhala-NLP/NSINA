{"Source": "Adaderana", "Timestamp": "January 8, 2018 10:24 am", "Headline": "දිවි මෙහෙයුම තවමත් අසාර්ථකයි-පොලීසිය වතු කම්කරුවන්ගේ සහය පතයි ", "News Content": "හැටන් පොලිස් වසමට අයත් පන්මුර් වතුයායේ වතුකම්කරුවන් හත්දෙනෙකුට පහරදි තුවාල සිදුකළ දිවියා අල්ලා ගැනිමට වතුකම්කරුවන්ගේ සහයෝගය ලබා දෙන ලෙස හැටන් පොලීසිය ඉල්ලා සිටියි. හැටන් මුලස්ථාන පොලිස් පරික්‍ෂක ඒ.එල්.එම් ජෙමිල් මහතා ඊයේ (07) එම වතුයායේදි ප‍්‍රජා පොලිස් ඒකකය මඟින් රැස්විමක් පවත්වා මෙය ඉල්ලා සිටියේය. මෙහිදි එම වතුයායේ වතුකම්කරුවන් හා දිවියා පහරදිමෙන් තුවාල ලැබු වතුකම්කරුවන්හට මුලස්ථාන පොලිස් පරික්‍ෂකවරයා කියා සිටියේ පහරදුන් දිවියා අල්ලා ගැනිමට වනජිවි නිළධාරින්ට සහ පොලිස් නිළධාරින්ට එම වතුයායේ වතුකම්කරුවන්ගේ සහයෝගය නොලැබුණු බවයි. දිවියා සැරිසැරු ස්ථානයෙන් දිවියා බිය ගන්වා පලවා හැරිමට වතුකම්කරුවන් කටයුතු කළ නිසා වනජිවි නිළධාරින්ට හා පොලිස් නිළධාරින්ට දිවියා අල්ලා ගැනිමට මෙතෙක් නොහැකි බවයි. දිවියා සැරි සරන අවස්ථාවේ එම ස්ථානවලින් ඉවත් වි ඒ පිළිබඳව වනජිවි නිළධාරින් දැනුවත් කරන ලෙසත්ය. දිවියා සුනඛයින් දඩයම් කිරිමට ඉතා කැමැත්තක් දක්වන නිසා රැකියා සඳහා යන අවස්ථාවේ තමන් සුරතලයට ඇති කරන සුනඛයින් තේ වතුයායට රැගෙන නොයන ලෙස මුලස්ථාන පොලිස් පරික්‍ෂකවරයා වතුකම්කරුවන්ගෙන් ඉල්ලා සිටියේය. එම දිවියා අල්ලා ගැනිම සඳහා වනජිවි නිළධාරින් තව දුරටත් එම වතුයායේ රැදි සිටිමින් හත්වන දිනටත් එම දිවියා අල්ලා ගැනිමට අටවා තිබෙන උගුලට සුනඛයෙකු යොදා තිබේ.", "URL": "https://sinhala.adaderana.lk/news.php?nid=82662", "Category": null, "Parent URL": null}