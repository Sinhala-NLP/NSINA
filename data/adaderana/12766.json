{"Source": "Adaderana", "Timestamp": "December 11, 2010 09:10 am", "Headline": "නොබෙල් සාම ත්‍යාගය ලී ෂියාඕබෝට පිරිනැමීම දේශපාලන විහිළුවක්", "News Content": "නොබෙල් සාම ත්‍යාගය චීන ජාතික ලී ෂියාඕබෝ වෙත පිරිනැමීම දේශපාලන විහිළුවක් බව චීනය පවසයි. නොබෙල් ත්‍යාග කමිටුව ලෝකයේ බහුතර ජන මතය සැලකිල්ලට ගෙන නොමැති බව චීන විදේශ අමාත්‍යවරයා සඳහන් කරයි. කෙසේවුව ද නොබෙල් සාම ත්‍යාගය ලී ෂියාඕබෝට පිරිනැමීම ඔස්ලෝ නුවරදී ඊයේ(10) පැවති උත්සවයේ දී සිදුකෙරුණි. චීනයේ මූලික අයිතිවාසිකම් රැකගැනීම සඳහා ක්‍රියාත්මක වීම හේතුවෙන් මෙම ත්‍යාගය පිරිනමන බව ත්‍යාගය ප්‍රදානය කරමින් සාම කමිටු සභාපතිවරයා සඳහන් කළේය. ෂියාඕබෝ වසර 11ක් තිස්සේ චීන අත්අඩංගුවේ පසුවන අතර බීජිං නුවර පිහිටි ඔහුගේ නිවසට දැඩි ආරක්ෂාවක් ලබාදී තිබුණි. ඊට‍ හේතු වී ඇත්තේ ඔහුට පක්ෂ හා විපක්ෂ පිරිස් ඒකරාශී වීම හේතුවෙන් ඇතිවීමට තිබූ ගැටුම්කාරී තත්ත්වය වැළැක්වීම බව චීන බලධාරීන් පැවසීය. මේ අතර ෂියාඕබෝගේ ආධාරකරුවන් කිහිපදෙනෙකු ද චීන අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=12766", "Category": null, "Parent URL": null}