{"Source": "Adaderana", "Timestamp": "August 4, 2010 04:23 pm", "Headline": "සමෘද්ධි නිලධාරියා කැමත්තෙන් ගස් බැඳගත්තා", "News Content": "තමා කිසිදු පුද්ගලයෙකු ගස් බැඳීමක් සිදුනොකළ බව නියෝජ්‍ය අමාත්‍ය,ආචාර්ය මර්වින් සිල්වා මහතා පවසයි. තමා සිදුකළේ ගස් බැඳ සිටි පුද්ගලයෙකු මුදා හැරීම පමණක් බව ද හෙතෙම අද පාර්ලිමේන්තුවේ දී ප්‍රකාශ කළේය. ස්ව කැමැත්තෙන් ගස් බැඳුනු බවට අදාළ පුද්ගලයා විසින් තමාට ලිපියක් ඉදිරිපත් කර ඇතැයි ලිපියක් ගෙන හැර දක්වමින් නියෝජ්‍ය අමාත්‍යවරයා සඳහන් කළ බව අප පාර්ලිමේන්තු වාර්තාකරු සඳහන් කරයි. නියෝජ්‍ය අමාත්‍යවරයා සඳහන් කර ඇත්තේ ආදර්ශයක් ලබාදෙනු පිණිස එය සිදුකළ බව අදාළ ලිපියේ සඳහන් වන බවයි. කෙසේ වෙතත් අදාළ ලිපිය සභාගත නොකෙරුනු බව අප වාර්තාකරු වැඩිදුරටත් සඳහන් කළේය. ඩෙංගු මර්දන වැඩ සටහනට සහභාගී නොවූ බවට චෝදනා කරමින් එකී වරදට දඬුවමක් ලෙස කැලණිය ප්‍රාදේශීය ලේකම් කාර්යාලභූමියේදී ඊයේ දිනයේ මර්වින් සිල්වා මහතා විසින් සමෘද්ධි නිලධාරියෙකු ගස් බැඳ දමන ලදී.", "URL": "https://sinhala.adaderana.lk/news.php?nid=10027", "Category": null, "Parent URL": null}