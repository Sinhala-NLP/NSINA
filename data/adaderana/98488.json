{"Source": "Adaderana", "Timestamp": "October 31, 2018 11:46 am", "Headline": "මුදල් අමාත්‍යාංශයට තවත් පත්වීමක්", "News Content": "මුදල් හා ආර්ථික කටයුතු අමාත්‍යාංශයේ නව ලේකම්වරයා ලෙස එස්.ආර් ආටිගල මහතා පත් කර ඇති බව අග්‍රාමාත්‍ය මාධ්‍ය අංශය පවසයි. ජ්‍යෙෂ්ඨ ආර්ථික විශේෂඥයෙක් වන ආටිගල මහතා ජාතික ඉතිරි කිරීමේ බැංකුවේ වැඩබලන සභාපති, ලංකා බැංකුවේ අධ්‍යක්ෂවරයෙක් ලෙසද කටයුතු කර තිබේ. මේ අතර මහා භාණ්ඩාගාරයේ නියෝජ්‍ය ලේකම්වරයෙකු ලෙස ද ආටිගල මහතා කටයුතු කර තිබේ. කොළඹ විශ්වවිද්‍යාලයේ විද්‍යාවේදී උපාධිධාරියෙක් වන ආටිගල මහතා එක්සත් රාජධානියේ වෝර්වික් විශ්වවිද්‍යාලයේ පශ්චාත් උපාධිධාරීයෙකි.", "URL": "https://sinhala.adaderana.lk/news.php?nid=98488", "Category": null, "Parent URL": null}