{"Source": "Adaderana", "Timestamp": "April 28, 2014 10:35 am", "Headline": "පිටකොටුවේ අනතුරකින් ගැබිණි මවක් අවසන් ගමන් යයි", "News Content": "පිටකොටුව, ඕල්කට් මාවත, ගුණසිංහපුර ප්‍රදේශයේ දි සිදුවු රිය අනතුරකින් ගැබිණි කාන්තාවක මිය‍ගොස් තිබේ. එම කාන්තාව පදික මාරුවේ ගමන් කරමින් සිටිය දී කොටුව දෙස සිට ටෙක්නිකල් හන්දිය දෙසට ධාවනය වු ජීප් රථයක ගැටීමෙන් අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු කාන්තාව කොළඹ ජාතික රෝහලට ඇතුළත් කිරිමෙන් අනතුරුව මියගොස් තිබේ. මියගොස් ඇත්තේ මහනුවර උතුරු පූජාපිටිය ප්‍ර දේශයේ පදිංචිව සිටි 27 හැවිරිදි කාන්තාවකි. අනතුර සිදුකළ රථයේ රියදුරු පළාගොස් ඇති අතර ඔහු අත්අඩංගුවට ගැනීම සඳහා පිටකොටුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42833", "Category": null, "Parent URL": null}