{"Source": "Adaderana", "Timestamp": "February 12, 2017 02:51 pm", "Headline": " පොලිස් පරීක්ෂකට වැඩ වරදියි ", "News Content": "පුද්ගලයෙකුට පහරදීමේ සිද්ධියක් සම්බන්ධයෙන් පොලිස් පරීක්ෂකවරයෙකු වැල්ලවාය ප්‍රදේශයේදී අත්අඩංගුවට ගෙන තිබේ. ඊයේ(11) දහවල් සිදුවු පහරදීමකට අදාළව මොණරාගල පොලීසිය විසින් සැකකාර පොලිස් පරීක්ෂකවරයා අත්අඩංගුවට ගෙන ඇති බව පොලිස් මූලස්ථානය සඳහන් කළේය. අත්අඩංගුවට ගත් සැකකාර පොලිස් පරීක්ෂකවරයා මොණරාගල කොට්ඨාශ දූෂණ විමර්ශන අංශයේ ස්ථානාධිපතිවරයා ලෙස කටයුතු කරන බව සඳහන්ය. ඔහු වැල්ලවාය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මොණරාගල පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69510", "Category": null, "Parent URL": null}