{"Source": "Adaderana", "Timestamp": "September 29, 2015 09:34 am", "Headline": "අගමැති වෙනස් - සංක්‍රමණ නීති වෙනසක් නෑ", "News Content": "ඔස්ට්‍රේලියාව විසින් පනවා ඇති සංක්‍රමණ නීතිවල වෙනසක් සිදුනොකරන බව ශ්‍රී ලංකාවේ ඔස්ට්‍රේලියානු මහකොමසාරිස් රොබින් මූඩි පවසයි.සංක්‍රමණ නීති සම්බන්ධයෙන් දැඩි ක්‍රියාමාර්ගයක් අනුගමනය කළ ටෝනි ඇබට් මහතා වෙනුවට ඔස්ට්‍රේලියානු අග්‍රාමාත්‍ය ධුරයට මැල්කම් ටර්න්බුල් මහතා පසුගියදා පත් වුණි.එහෙත් මුහුදු මාර්ග හරහා සිදුකරන මිනිස් ජාවාරම්වලට එරෙහි නීතිවල වෙනසක් සිදුනොවන බව ඔස්ට්‍රේලියානු මහකොමසාරිස්වරයා පෙන්වාදෙයි.මුහුදු මාර්ග ඔස්සේ නීති විරෝධී ලෙස ශ්‍රී ලාංකිකයන් ඔස්ට්‍රේලියාවට ඇතුළු වීම වැළැක්වීම සඳහා ශ්‍රී ලංකාව සමග ඒකාබද්ධව තවදුරටත් කටයුතු කරන බව ද නිවේදනයක් නිකුත් කරමින් ශ්‍රී ලංකාවේ ඔස්ට්‍රේලියානු මහකොමසාරිස් කාර්යාලය සඳහන් කළේය.", "URL": "https://sinhala.adaderana.lk/news.php?nid=54146", "Category": null, "Parent URL": null}