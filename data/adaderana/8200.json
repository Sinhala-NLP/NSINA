{"Source": "Adaderana", "Timestamp": "May 5, 2010 05:14 pm", "Headline": "හදිසි නීතිය සම්මතයි", "News Content": "අද පාර්ලිමේන්තුවට ඉදිරිපත් වූ හදිසි නීතිය මසකින් දීර්ඝ කර ගැනීමට අදාළ යෝජනාවට පක්ෂව ඡන්ද 132 ක් සහ විපක්ෂව ඡන්ද 14 ක් ලැබීමෙන් වැඩි ඡන්ද 118 න් හදිසි නීතිය සම්මත වී තිබේ. එක්සත් ජාතික පක්ෂයේ පාර්ලිමේන්තු මන්ත්‍රී අබ්දුල් කාදර් මහතා ද හදිසි නීතියට පක්ෂව ඡන්දය ප්‍රකාශ කළ බව අද දෙරණ වාර්තාකරු පවසයි. එක්සත් ජාතික පක්ෂයේ සහ ද්‍රවිඩ ජාතික සන්ධානයේ පිරිසක් යෝජනාවට විරුද්ධව ඡන්දය ප්‍රකාශ කළ අතර ප්‍රජාතන්ත්‍රවාදී ජාතික සන්ධානය ඡන්දය විමසන අවස්ථාවේදී සභාගැබේ නොසිටි බව ද සඳහන් වේ.", "URL": "https://sinhala.adaderana.lk/news.php?nid=8200", "Category": null, "Parent URL": null}