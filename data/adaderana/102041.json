{"Source": "Adaderana", "Timestamp": "January 9, 2019 09:33 am", "Headline": "දෙසැම්බර් මාසයේ ව්‍යාපාරිකයින් 49කට නඩු වැටෙයි", "News Content": "පාරිභෝගික කටයුතු පිළිබඳ අධිකාරිය පසුගිය දෙසැම්බර් මස 30 වනදා සිට ජනවාරි 05 වනදා දක්වා සිදු කළ වැටලීම් වලදී දඩ වශයෙන් රුපියල් එක් ලක්ෂ 89,500ක මුදලක් අය කර ගෙන තිබේ. සිදු කරන ලද වැටලීම් 21කට අදාළව නඩු පැවරීම් 49ක් සිදු කළ බව එම අධිකාරිය සඳහන් කළේය. එමෙන්ම පසුගිය වර්ෂය සඳහා සිදු කළ වැටලිම් වලදී රුපියල් අට කෝටි අසූ අට ලක්ෂ 22,950ක මුදලක් අයකරගෙන ඇති බව සඳහන්ය. එහිදී වැටලිම් 21,188කදී නඩු පැවරීම් 21,254ක් සිදු කළ බව පාරිභෝගික කටයුතු පිළීබඳ අධිකාරිය සදහන් කළේය.", "URL": "https://sinhala.adaderana.lk/news.php?nid=102041", "Category": null, "Parent URL": null}