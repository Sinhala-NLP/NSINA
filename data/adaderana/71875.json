{"Source": "Adaderana", "Timestamp": "April 8, 2017 02:19 pm", "Headline": " කොක්මාදුව පිටවීමේ දොරටුව පැය 4ක් වැසෙයි", "News Content": "දක්ෂිණ අධිවේගී මාර්ගයේ කොට්ටාව - මාතර මංතීරුවේ කොක්මාදූව සහ ගොඩගම හුවමාරු මධ්‍යස්ථාන අතර කොටස තාවකාලිකව වසා තැබීමට කටයුතු කරන බව දක්ෂිණ අධිවේගී මාර්ගයේ නඩත්තු හා මෙහෙයුම් මධ්‍යස්ථානය පවසයි. අද (08) පස්වරු 02.30ට පැය 04ක කාලයක් මෙලෙස මෙම කොටස වසා තබන බව එම මධ්‍යස්ථානය සඳහන් කළේය. දක්ෂිණ අධිවේගී මාර්ගයේ 121 වන කිලෝමීටර් කණුව ආසන්නයේදී සිමෙන්ති ලොරියක් මාර්ගයෙන් ඉවතට පැන පෙරළීමෙන් අනතුරක් සිදුව තිබේ. අදාළ ලොරිය ඉන් ඉවත් කිරීම සඳහා කොක්මාදූව සහ ගොඩගම කොටස වසා තැබෙන බව මෙහෙයුම් මධ්‍යස්ථානය සඳහන් කළේය. ඒඅනුව දක්ෂිණ අධිවේගී මාර්ගයේ කොට්ටාව සිට මාතර දක්වා ගමන් ගන්නා රථ වාහන කොක්මාදූව හුවමාරු මධ්‍යස්ථානයෙන් පිටවී වැලිගම නගරයට පැමිණ ගාලු පාර ඔස්සේ මාතර දක්වා ගමන් කළ හැකි වෙයි. කෙසේ වෙතත් මාතර සිට කොළඹ දක්වා ගමන් ගන්නා රථ වාහනවලට කිසිඳු බාධාවකින් තොරව ගමන් කළ හැකි බව ද දක්ෂිණ අධිවේගී මාර්ගයේ නඩත්තු හා මෙහෙයුම් මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=71875", "Category": null, "Parent URL": null}