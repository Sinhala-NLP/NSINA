{"Source": "Adaderana", "Timestamp": "August 5, 2013 09:22 am", "Headline": "ගිනි අවියක් ළඟ තබාගෙන හසුවෙයි", "News Content": "බලපත්‍ර නොමැතිව ගිනි අවියක් ළඟ තබාගෙන සිටි පුද්ගලයෙකු මහඔය පොලීසිය විසින් අත්අඩංගුවට ගෙන තිබේ. මහඔය - සමගිපුර ප්‍රදේශයේදී පොලීසිය සිදුකළ වැටලීමකදී මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු සතුව තිබී විදේශ රටක නිෂ්පාදනය කරන ලද පතොරම් තුවක්කුවක් සොයාගෙන තිබේ. සැකකරු අද(05) දෙහිඅත්තකණ්ඩිය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36384", "Category": null, "Parent URL": null}