{"Source": "Adaderana", "Timestamp": "May 1, 2019 05:00 pm", "Headline": "බුර්කා තහනමට විපක්ෂ නායකවරයා විරුද්ධ බවට පල වන පුවත් අසත්‍යයි", "News Content": "පසුගිය 29 වැනිදා විපක්ෂය නායක මහින්ද රාජපක්ෂන මහතා සමඟ සමස්ත ලංකා ඉස්ලාම් වියතුන්ගේ සංගමයේ නියෝජිත හමුවේදී මුස්ලිම් කාන්තාවන් මුහුණු වැසෙන සේ පලදින බුර්කාව තහනම් කිරීම පිළිබඳව කිසිදු සාකච්ඡාවක් සිදු නොවූ බව විපක්ෂ නායක කාර්යාලය විසින් නිවේදනයක් නිකුත් කරමින් සඳහන් කර ඇත. පසුගියදා සිදු වූ බෝම්බ ප්‍රහාරයත් සමඟ රට තුළ ඇති වූ වත්මන් තත්ත්වය පිළිබඳ මෙහිදී දීර්ඝ ලෙස සාකච්ඡා වූ අතර පාස්කු ඉරිදා සිදුවූ මිලේච්ච ත්‍රස්ත ප්‍රහාරයට ඉස්ලාම් ප්‍රජාවගේ කිසිදු සම්බන්ධතාවයක් නොමැති බව සමස්ථ ලංකා ඉස්ලාම් වියතුන්ගේ සංගමයේ නියෝජිතයින් පවසා ඇති බව ද එම නිවේදනයේ දැක්වෙයි. සමස්ථ මුස්ලිම් ජනතාව දෙස සැකයෙන් බැලීම වැරදි බවත් මුස්ලිම් ප්‍රජාව සහ ත්‍රස්තවාදීන් වෙන්කොට හඳුනාගත යුතු බවත් ඉස්ලාම් වියතුන්ගේ සංගමය එහිදී ප්‍රකාශ කොට ඇත. මෙම හමුවේදී බුර්කාව තහනම් කිරීමට විපක්ෂ නායකතුමා විරුද්ධ බව සමාජ මාධ්‍ය ජාලා වල මේ දිනවල ප්‍රචාරය වන අතර එම පුවත සම්පූර්ණයෙන්ම අසත්‍ය බව ද නිවේදනයෙහි සඳහන්ය.", "URL": "https://sinhala.adaderana.lk/news.php?nid=109038", "Category": null, "Parent URL": null}