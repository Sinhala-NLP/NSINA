{"Source": "Adaderana", "Timestamp": "March 14, 2017 08:51 am", "Headline": "තමිල්නාඩු ධීවරයින්ගේ වර්ජනය නතර  කරයි", "News Content": "තමිල්නාඩු ධීවරයින් ආරම්භ කර තිබු වර්ජනය නතර කිරීමට තීරණය කර තිබේ. ඉන්දීය කර්මාන්ත හා වාණිජ කටයුතු අමාත්‍ය නිර්මලා සීතාරාමන් සමඟ පැවති සාකච්ඡාවකින් අනතුරුව මෙම වර්ජනය නතර කර ඇති බව ඉන්දීය මාධ්‍ය වාර්තා කළේය. ශ්‍රී ලංකා නාවික හමුදාව විසින් ඉන්දීය ධීවරයෙකු වෙඩි තබා ඝාතනය කළ බවට චෝදනා කරමින් මාර්තු මස 06 වන දින සිට තමිල්නාඩු ධීවරයින් ධීවර කටයුතුවලින් ඉවත් වී වර්ජනයක නිරත වී සිටියේය.ඉන්දු ලංකා ධීවර ගැටළුව සම්බන්ධයෙන් ශ්‍රී ලංකා රජය සමඟ සාකච්ඡා කොට කඩිනමින් විසඳුමක් ලබාදෙන බවට සිදුකළ දැනුම්දීමකට අනුව ඊයේ(13) දිනයේ සිට වර්ජනය නතර කිරීමට තමිල්නාඩු ධීවරයින් තීරණය කර තිබේ.ඒ අනුව ඔවුන් ක්‍රියාත්මක කිරීමට සැලසුම් කර තිබු උපවාසය ද නතර කර ඇති බව ඉන්දීය මාධ්‍ය වාර්තා කළේය. මේ අතර ඉන්දු ලංකා ධීවර ගැටළුව සම්බන්ධයෙන් හම්බන්තොට ප්‍රදේශයේ පැවති උත්සවයකදී ධීවර අමාත්‍ය මහින්ද අමරවීර මහතා මෙවන් අදහසක් පළ කළේය.", "URL": "https://sinhala.adaderana.lk/news.php?nid=70860", "Category": null, "Parent URL": null}