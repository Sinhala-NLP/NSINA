{"Source": "Adaderana", "Timestamp": "September 2, 2018 11:44 am", "Headline": "බතල ශාන්ත සොයා පොලීසියෙන් විමර්ශන", "News Content": "හිනිඳුම, තවලම ප්‍රාදේශීය ලේකම් කාර්යාලයට අනුයුක්ත ආර්ථික සංවර්ධන නිලධාරීවරයෙකුට පහරදුන් පුද්ගලයෙකු අත්අඩංගුවට ගැනීම සඳහා හිනිඳුම පොලීසිය විමර්ශන ආරම්භ කර තිබේ. තවලම ප්‍රාදේශීය ලේකම් කොට්ඨාශයට අයත් කුඩුගල්පල වසමේ ආර්ථික සංවර්ධන නිලධාරීවරයාට පසුගියදා මෙම පහරදීම සිදුව ඇති අතර තුවාල ලැබු එම නිලධාරියා ප්‍රතිකාර සඳහා හිනිඳුම රෝහලට ඇතුළත් කර තිබු බව සඳහන්ය. වගාවන් සඳහා ඉල්ලුම් කර තිබූ කුරුඳුපැළ ලබානොදුන් බවට පවසමින් අදාළ පුද්ගලයා මෙම පහරදීම සිදුකර ඇති බව වාර්තා වේ. හබරකඩ ප්‍රදේශයේ පදිංචි “ගමගේ ශාන්ත” නොහොත් “බතල ශාන්ත” නමැති මෙම සැකකරු මේ වන විට ප්‍රදේශයෙන් පළාගොස් ඇති අතර ඔහු අත්අඩංගුවට ගැනීම සදහා පොලිස් කණ්ඩායමක් යොදවා ඇති බව හිනිඳුම පොලීසිය පැවසීය. සැකකරුට මීට පෙර ද මෙවැනි සිද්ධීන් සම්බන්ධයෙන් චෝදනා ලැබූවෙකු බව ද පොලීසිය සදහන් කළේ", "URL": "https://sinhala.adaderana.lk/news.php?nid=95412", "Category": null, "Parent URL": null}