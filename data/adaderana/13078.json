{"Source": "Adaderana", "Timestamp": "December 25, 2010 12:13 pm", "Headline": "රථ ධාවනයට චීනයෙන් නව නීති ", "News Content": "ලබන වසරේ දී මෝටර් රථ ධාවනයට එක්කිරීම සම්බන්ධයෙන් ‍චීනය නව නීති හඳුන්වාදීමට තීරණය කර තිබේ. මේ යටතේ බීජිං අගනුවර නව රථවාහන ධාවනයට එක් කිරීම සීමා කිරීමට නියමිතය. බීජිං අගනුවර දැනටත් නිර්මාණය වී තිබෙන දැඩි වාහන තදබදයට පිළියමක් ලෙස නව මෝටර් රථ ධාවනයට එක්කිරීම සීමා කිරීමට එරට රජය තීරණය කර ඇත. මෙම වැඩපිළිවෙළ යටතේ ලබන වසර සඳහා බීජිං අගනුවර ලියාපදිංචි කළ හැක්කේ නව මෝටර් රථ දෙලක්ෂ 40,000 ක් පමණක් බව සඳහන්ය. එය මේ වසරට සාපේක්ෂව ලියාපදිංචියට ඉඩ දී තිබෙන වාහන සංඛ්‍යාවෙන් තුනෙන් දෙකක පහළ යාමක් ලෙස වෙළඳපළ වාර්තා පෙන්වාදෙයි.", "URL": "https://sinhala.adaderana.lk/news.php?nid=13078", "Category": null, "Parent URL": null}