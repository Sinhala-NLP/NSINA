{"Source": "Adaderana", "Timestamp": "March 13, 2014 05:16 am", "Headline": "ආයුධ පෙන්නලා ගෙදර සුද්ධ කරලා- රු.3 51,000 ක් වටිනා දේපල උස්සලා", "News Content": "රාත්‍රී කාලයේ නිවසකට කඩා වැදී එම නිවසේ සිටි පිරිසට ආයුධ පෙන්වා බිය කර රුපියල් 3,51,000 ක් වටිනා දේපල පැහැරගෙන පළා ගිය බව කියන කණ්ඩායමක් සම්බන්ධයෙන් පරීක්ෂණ ආරම්භ කරඇති බව වෙන්නප්පුව පොලීසිය කියයි. ඊයේ (12)රාත්‍රී 8.30 ට පමණ මෙම කොල්ලය සිදුවී ඇති බව පොලීසිය පවසයි. තමන් ඇතුළු පවුලේ අය නිවසේ සිටින විට සුදු පැහැති මෝටර් රථයකින් පැමිණි 05 දෙනෙකුගෙන් සමන්විත කල්ලියක් නිවසේ සිටි සියළුම දෙනා බිය කර කොල්ලය සිදු කර පළා ගිය බව වෙන්නප්පුව - හෙලන් මාවත පදිංචි වර්ණකුලසූරිය චිත්‍රා මාලනී කෘස් (58) යන අය පොලීසියට කර ඇති පැමිණිල්ලේ සදහන් වේ. කොල්ලකරුවන් කව්රුන්ද යන්න පැමිණලිකාරිය හෝ ඇයගේ පවුලේ අය හඳුනා ගෙන නැත. වෙන්නප්පුව පොලීසිය වැඩි දුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=41750", "Category": null, "Parent URL": null}