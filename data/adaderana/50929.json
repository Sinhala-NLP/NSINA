{"Source": "Adaderana", "Timestamp": "April 27, 2015 12:55 pm", "Headline": "ශ්‍රී ලංකා සන්නද්ධ හමුදාව ඉතිහාසයේ ප්‍රථමවරට විදෙස් රටක සහන සේවයට යොමු කළා", "News Content": "ශ්‍රී ලංකා සන්නද්ධ හමුදාව ඉතිහාසයේ ප්‍රථමවරට විදෙස් රටක සහන සේවා කටයුතු සඳහා යොමු කර ඇති බව අග්‍රාමාත්‍ය රනිල් වික්‍රමසිංහ මහතා පවසයි.අද පාර්ලිමේන්තුවේදී ප්‍රකාශයක් කරමින් අග්‍රාමාත්‍යවරයා සඳහන් කළේ මීට පෙර එක්සත් ජාතින්ගේ සංවිධනය හරහා හමුදාව සහනසේවා කටයුතු වලට සහභාගී වුවද මෙවර, මෙරට යානයකින්ම හමුදාව නේපාලය වෙත පිටත්ව ගිය බවයි.මේජර් ජෙනරාල් මෛත්‍රී ඩයස් මහතාගේ නායකත්වයෙන් යුත් 48 දෙනෙකුගෙන් සමන්විත කණ්ඩායමක් පසුගියදා කත්මණ්ඩු නුවර බලා පිටත්වුණි.කත්මණ්ඩු නුවර සිට කිලෝ මිටර් 60ක් පමණ ඊශාන දිගින් වු ඩොලර් ගාඩ් රෝහල සහ ඒ අවට ගම්මාන වල ජනතාවට සහන සැලසීම ශ්‍රී ලංකාව භාරගෙන ඇති බව අග්‍රාමාත්‍යවරයා ප්‍රකාශ කළේය.මේ අතර තවත් කණ්ඩායමක් ආධාර රැගෙන නේපාලය බලා ලබන බදාදා පිටත්වීමට නියමිතය.", "URL": "https://sinhala.adaderana.lk/news.php?nid=50929", "Category": null, "Parent URL": null}