{"Source": "Adaderana", "Timestamp": "January 10, 2018 11:29 am", "Headline": " ආයෙත් උග්‍ර පෙට්ට්‍රල් හිඟයක් ", "News Content": "යාපනයේ හා කිලිනොච්චියේ පළාත් කීපයක 9 දා සවස සිට උග්‍ර පෙට්ට්‍රල් හිඟයක් පවතින බව එම පළාත්වල වැසියෝ කියා සිටිති. මේ පළාත්වල පෙට්ට්‍රල් හිඟයක් පවතින්නේ දින කීපයකින් කොළඹ සිට උතුරට පෙට්ට්‍රල් රැගත් බවුසර් නොපැමිණීම නිසා බව පවසන පළාත්වාසීන් මේ තත්ත්වය නිසා එදිනෙදා යතුරු පැදිවලින් සේවයට යන පිරිස් දැඩි අසීරුතාවයකට මුහුණ පා සිටින බවද කියා සිටිති. යාපනයේ හා කිලිනොච්චියේ සමූපකාර සමීති මෙම පෙට්ට්‍රල් හිඟය පිළිබදව අදාළ බලධාරීන් දැණුවත් කොට ඇති අතර ඉතාම කඩිනමින් කොළඹ සිට උතුරට පෙට්ට්‍රල් රැගත් බවුසර් පිටත් කොට එවන මෙන්ද ඉල්ලීමක් කොට ඇත. වැඩියෙන්ම පෙට්ට්‍රල් හිඟයක් දක්නට ඇත්තේ කිලිනොච්චියේ පලෙයි ප්‍රදේශයේ බවද වාර්තා වේ.", "URL": "https://sinhala.adaderana.lk/news.php?nid=82758", "Category": null, "Parent URL": null}