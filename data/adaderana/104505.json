{"Source": "Adaderana", "Timestamp": "February 17, 2019 02:22 pm", "Headline": "කසළ තේ ජාවාරමක් නීතියේ රැහැනට හසු වෙයි", "News Content": "කැළණිය වනවාසල ප්‍රෙද්ශයේ කුලී නිවාස සංකීර්ණයක පවත්වාගෙන ගිය කසළ තේ ජාවාරමක් නීතියේ රැහැනට හසු කර ගැනීමට පෑලියගොඩ පොලිස් අපරාධ විමර්ශන ඒකකයේ නිලධාරීන් සමත්ව තිබේ. කොළඹ, වත්තල, පෑලියගොඩ යන ප්‍රෙද්ශවල ආපනශාලා වෙත මෙම කසළ තේ බෙදාහැරීම සිදුව ඇති බවයි වාර්තා වන්නේ. කැළණිය වනවාසල ප්‍රෙද්ශයේ කුලී නිවාස සංකීර්ණයක පිහිටි කුලී නිවසක කාලයක සිට මෙම ජාවාරම සිදු කරගෙන ගොස් ඇති ‍බව වාර්තා වන්නේය. පෑලියගොඩ පොලිස් අපරාධ විමර්ශන ඒකකයට ලැබුණු තොරතුරක් මත ඊයේ (16) පස්වරුවේ මෙම වැටලීම සිදු කර ඇති අතර එහිදී කසළ තේ කිලෝ 580කට අධික ප්‍රමාණයක්, තරාදියක් සමගින් පුද්ගලයෙකු අත්අඩංගුවට ගෙන තිබේ. අත්අඩංගුවට ගෙන ඇත්තේ පෑලියගොඩ වැන්ඩිස්වත්ත ප්‍රෙද්ශයේ පදිංචි 34 හැවිරිදි අයෙක්. කොළඹ, වත්තල, පෑලියගොඩ යන ප්‍රෙද්ශවල ආපනශාලා වෙත මෙම කසළ තේ බෙදාහැරීම සිදුව ඇති බව වාර්තා වේ. සැකකරු කොළඹ අළුත්කඩේ අධිකරණයට අද (17) ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104505", "Category": null, "Parent URL": null}