{"Source": "Adaderana", "Timestamp": "September 23, 2017 10:47 am", "Headline": "ගිනි අවි හොරකම ගැන විමර්ශනයක්", "News Content": "වස්ගමුව ජාතික විනෝද්‍යානයේ වනජීවි නිළධාරින්ගේ ගිනි අවි සොරකම් කිරීමේ සිද්ධිය සම්බන්ධයෙන් විශේෂ විමර්ශනයක් ආරම්භ කර තිබේ. පොලිස් මූලස්ථානය සඳහන් කළේ මාතලේ කොට්ඨාස භාර පොලිස් අධිකාරිවරයාගේ අධික්ෂණය යටතේ විල්ගමුව පොලීසිය සහ මාතලේ කොට්ඨාස අපරාධ විමර්ශන ඒකකය මඟින් අදාල විමර්ශන සිදු කරන බවයි. තවද ඒ පිළිබඳ තොරතුරු ලබා ගැනීම සඳහා කොට්ඨාස බුද්ධි අංශය නිළධාරින් ද යොදවාගෙන ඇති බව වාර්තාවෙයි. පසුගිය බ්‍රහස්පතින්දා රාත්‍රියේ වස්ගමුව ජාතික වනෝද්‍යානයේ වනජීවි නිළධාරින්ට අයත් ටී 56 ගිනි අවියක්, රිපීටර් වර්ගයේ ගිනි අවි දෙකක් සහ බෝර 12 පතුරම් තුවක්කු දෙකක් වනජීවි කාර්යාලයේ කාමරයක් බිඳ කිසියම් පිරිසක් විසින් සොරාගෙන තිබුණි.", "URL": "https://sinhala.adaderana.lk/news.php?nid=77916", "Category": null, "Parent URL": null}