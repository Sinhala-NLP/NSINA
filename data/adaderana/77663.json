{"Source": "Adaderana", "Timestamp": "September 17, 2017 03:31 pm", "Headline": " විදුලිබල  ඇමතිගෙන් ඉල්ලීමක්", "News Content": "විදුලිබල මණ්ඩල සේවකයින් වර්ජනයේ යෙදුනු දින දෙක වැටුප් සහිත නිවාඩු දින ලෙස සේවකයන්ට ලබාදීමට පාලන අධිකාරියට උපදෙස් ලබාදුන් බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා විශේෂ ප්‍රකාශයක් නිකුත් කරමින් පවසයි.වර්ජිත සේවකයින් පවසන පරිදි රජය සමඟවත්, අමාත්‍යාංශය සමඟවත් ඇමතිවරයා ලෙස ඔහු සමඟවත් ඇති ගැටළුවක් ‍ඔවුන්ට නොමැති බව ඒ මහතා පෙන්වා දී තිබේ.එය ආයතනික වශයෙන් අභ්‍යන්තරව පවතින ගැටළුවක් බවද ඒ නිසා රටේ ආර්ථිකයට සෘජුවම බලපාන විදුලිය, විසන්ධි වීමකින් තොරව ලබාදීම සඳහා සියලු සේවකයන්ට හෙට (18) දිනයේ සේවයට වාර්තාකරන ලෙස ඉතා කරුණාවෙන් ඉල්ලා සිටින බවද අමාත්‍යවරයා පවසයි. ප්‍රශ්න විසදා ගැනීමට සාකච්ජා තවමත් විවෘතව ඇති බවද ඔහු වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=77663", "Category": null, "Parent URL": null}