{"Source": "Adaderana", "Timestamp": "November 28, 2011 09:23 am", "Headline": "හොරෙන් ඩොලර් ගෙනා විදේශීය යුවලකට මාංචු", "News Content": "නීතී විරෝධී ලෙස අමෙරිකානු ඩොලර් තොගයක් මෙරටට ගෙන ආ විදේශීය යුවලක් අත්අඩංගුවට ගෙන තිබේ. කටුනායක ගුවන්තොටුපළ මත්ද්‍රව්‍ය කාර්යාංශයේ නිලධාරීන් කණ්ඩායමක් විසින් මෙම වැටලීම සිදුකර ඇත. එහි දී අමෙරිකානු ඩොලර් හැත්තෑ දහසක මුදලක් මෙසේ පොලිස් භාරයට ගෙන ඇති අතර එම මුදල් වල මෙරට වටිනාකම රුපියල් හැත්තෑ අට ලක්ෂ හතළිස් දහසකි. අත්අඩංගුවට ගත් යුවල නයිජීරියානු ජාතිකයින් වන අතර ඔහු ඩුබායි හි සිට මෙරටට පැමිණ ඇති අවස්ථාවේ මෙසේ අත්අඩංගුවට පත්විය.", "URL": "https://sinhala.adaderana.lk/news.php?nid=20309", "Category": null, "Parent URL": null}