{"Source": "Adaderana", "Timestamp": "May 29, 2018 11:07 am", "Headline": "තද සුළං තත්ත්වයක් - ප්‍රදේශ කිහිපයක විදුලි සැපයුම ඇණ හිටී", "News Content": "තද සුළං තත්ත්වයක් හේතුවෙන් ප්‍රදේශ කිහිපයක විදුලි සැපයුම ඇණ හිට ඇති බව විදුලිබල හා පුනර්ජනනීය බලශක්ති අමාත්‍යංශය පවසයි. දඹුල්ල, නාඋල, තෙල්දෙණිය, කුණ්ඩසාලේ සහ බදුල්ල යන ප්‍රදේශවල විදුලි පාරිභෝගිකයින් 14,000 කට පමණ මෙලෙස විදුලිය ඇණ හිට ඇත. විදුලි සැපයුම යථා තත්ත්වයට පත් කිරීම සඳහා මේ වන විට කටයුතු කරමින් සිටින බව විදුලිබල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා පැවසුවේය.", "URL": "https://sinhala.adaderana.lk/news.php?nid=90004", "Category": null, "Parent URL": null}