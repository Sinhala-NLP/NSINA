{"Source": "Adaderana", "Timestamp": "April 1, 2012 03:14 pm", "Headline": "බලපත් නීති කඩා වැලිගොඩ දැම්ම තිදෙනෙක් දැලේ", "News Content": "බලපත්‍ර නීති උල්ලංඝණය කරමින් වැලිගොඩ දමමින් සිටි පුද්ගලයින් තිදෙනකු පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබේ. පොතුවිල් හැඩඔයේ මෙම පිරිස වැලිගොඩ දමමින් සිට ඇති අතර ඔවුන් සතුව තිබි වැලිගොඩ දැමීම සඳහා යොදාගත් උපකරණ සහ ට්‍රැක්ටර් රථයක් පොලිස් භාරයට ගෙන ඇති බව සඳහන්වේ. අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පැවැත්වීම සඳහා පොතුවිල් පොලිසියට භාරදී තිබේ.", "URL": "https://sinhala.adaderana.lk/news.php?nid=23214", "Category": null, "Parent URL": null}