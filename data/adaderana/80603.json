{"Source": "Adaderana", "Timestamp": "November 27, 2017 10:06 am", "Headline": "කඩුවක් අරන් බයික් එකේ ගිය තරුණයින් 2ක් අත්අඩංගුවට ", "News Content": "චාවකච්චේරිය, මට්ටුවිල්, සිවංකෝවිල් මාර්ගයේ කඩුවක් රැගෙන ගමන් කරමින් සිටි තරුණයින් දෙදෙනෙකු අත්අඩංගුවට ගෙන තිබේ. චාවකච්චේරිය පොලිස් ස්ථානායේ නිළධාරින් විසින් සිදු කළ විශේෂ මෙහෙයුමකදී යතුරුපැදියකින් ගමන් කරමින් සිටි සැකකරුවන් දෙදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. ගමන් ගත් යතුරුපැදියට අදාලව කිසිදු බලපත්‍රයක් තිබී නොමැති අතර ඔවුන් යම් අපරාධයක් සිදු කිරිම සඳහා ගමන් කරමින් සිටින ඇති බවට පොලිසිය සැක පල කරයි. සැකකරුවන් 21 හැවිරිදි සහ 22 හැවිරිදි චාවකච්චේරිය ප්‍රදේශයේම පදිංචිකරුවන් බව පොලීසිය සඳහන් කළේය. ඔවුන් අද(27) චාවකච්චේරිය මහේස්ත්‍රාත් අධිකරණයට ඉදිරිපත් කිරිමට නියමිත අතර චාවකච්චේරිය පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=80603", "Category": null, "Parent URL": null}