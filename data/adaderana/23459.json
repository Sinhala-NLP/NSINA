{"Source": "Adaderana", "Timestamp": "April 12, 2012 09:08 am", "Headline": "  යතුරුපැදිය ලොරියේ හැපී අයෙක් මරුට", "News Content": "අනුරාධපුර - පාදෙණිය ප්‍රධාන මාර්ගයේ දිගිතව ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබේ. යතුරුපැදියක් ලොරි රථයක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ යතුරුපැදිකරු සහ එහි පිටුපස ගමන් ගත් පුද්ගලයා වාරියපොල රෝහලට ඇතුළත් කර ඇති අතර එහිදී යතුරුපැදිකරු මියගොස් තිබේ. අනතුරින් මියගොස් ඇත්තේ තෙල්ලිය, මිනුවන්කැටේ ප්‍රදේශයේ පදිංචි 21 හැවිරිදි අයෙකි.", "URL": "https://sinhala.adaderana.lk/news.php?nid=23459", "Category": null, "Parent URL": null}