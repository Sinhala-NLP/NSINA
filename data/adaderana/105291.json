{"Source": "Adaderana", "Timestamp": "March 1, 2019 04:03 pm", "Headline": "අතීතයේ හා වර්තමානයේ හොඳම දේ දුන්නේ එජාපයි", "News Content": "නිදහස් අධ්‍යාපනය වෙනුවෙන් අතීතයේ හා වර්තමානයේ හොඳම දේ ලබා දුන්නේ එක්සත් ජාතික පක්ෂයයි බව අමාත්‍ය ලක්ෂ්මන් කිරිඇල්ල රාජ්‍ය ව්‍යවසාය කන්ද උඩරට උරුමය හා මහනුවර සංවර්ධන අමාත්‍ය ලක්ෂ්මන් කිරිඇල්ල මහතා පවසයි. මහනුවර රාහුල විද්‍යාලයේ නවීකරණය කරන ලද ශිෂ්‍ය පන්තිකාමර හා ශිෂ්‍ය විද්‍යාගාරය සිසු අයිතියට පත් කිරීමේ උත්සවයට එක්වෙමින් ඒ මහතා මේ බව සඳහන් කළේය. වැඩිදුරටත් අදහස් දැක්වූ අමාත්‍යවරයා මේ බව පැවසීය. ඞඑක්සත් ජාතික පක්ෂය නිතරම අධ්‍යාපනය සම්බන්ධයෙන් විශාල උනන්දුවක් හා දැක්මක් ඇතිව කටයුතු කරනු ලැබුවා.නිදහස් අධ්‍යාපනය මේ රටට ලබා දුන්නේ එක්සත් ජාතික පක්ෂ ආණ්ඩුවක් යටතේ අධ්‍යාපන අමාත්‍යාංශය භාරව කටයුතු කළ සී.ඩබ්ලිව් ඩබ්ලිව් කන්නන්ගර මැතිතුමා. නිදහස් අධ්‍යාපනය ලැබීමෙන් අනතුරුව අපේ රටේ දරුවන් විශාල වශයෙන් අධ්‍යාපනයට යොමු වුණා. ජීවිත සර්ථක කර ගැනීමට අද තිබෙන එකම මාර්ගය වන්නේ අධ්‍යාපනයයි. දරුවන්හට අධ්‍යාපනයක් ලබා නොදී කෙතරම් මුදල් හා නිවාස ලබා දුන්නත් ප‍්‍රයෝජනයක් වන්නේ නැහැගනිදහස් අධ්‍යාපනය ලබා දීමෙන් පසුව පාසල් පොත් නිල ඇදුම් නොමිලේ ලබා දීමේ සංකල්පයන් අපි විසින් ඉදිරිපත් කර තිබෙනවා. ඒ ආකාරයේම වැදගත් සංකල්පයක් අග‍්‍රාමාත්‍යතුමාගේ හා අධ්‍යාපන අමාත්‍යතුමාගේ මගපෙන්වීම යටතේ අද පාසල් යන සෑම දරුවෙක්ම රක්ෂණය කිරීමක් සිදුකර තිබෙනවා. එය විශාල ඉදිරි පිම්මක් වන අතර සිසුදරුවන් රක්ෂණය කිරීම දෙමාපියන්ටද විශාල සහනයක් වෙනවා. අපි ඉදිරියේදී මෙම රක්ෂණ ක‍්‍රමය තව තවත් දියුණු කිරීමට බලාපොරොත්තු වෙනවා. අපි අධ්‍යාපනයට මෙතරම් උනන්දුවක් දැක්වීමට හේතුවක් පවතිනවාගඅපේ රට ස්වාභාවික සම්පත්වලින් අඩු රටක් තෙල් රත්තරං වගේ දේවල් අපේ රටේ නැහැ. එවැනි රටක් දිරිරියට ගෙන යා හැකි හොදම මාර්ගය වන්නේ දැනුම භාවිත කර සේවා සැපයීමේ මාර්ගයයි. කොළඹ නගරය මෙන් බිම් ප‍්‍රමාණයක් ඇති සිංගප්පූරුව අද ලෝකයේ ආර්ථිකය තුළ පස්වන ස්ථානය ලබාගෙන පවතිනවා. එයට හේතුව වන්නේ එරටේ ජීවත් වන ජනතාවගේ අධ්‍යාපනය හා දැනුම ඉහළ මට්ටමක පැවතීමයි“", "URL": "https://sinhala.adaderana.lk/news.php?nid=105291", "Category": null, "Parent URL": null}