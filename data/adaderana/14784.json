{"Source": "Adaderana", "Timestamp": "March 11, 2011 10:15 pm", "Headline": "එංගලන්තය බංග්ලාදේශයට පරදියි", "News Content": "එංගලන්තය හා බංග්ලාදේශය අතර අද(11) චිතගොන්හි පැවති ලෝක කුසලාන ක්‍රිකට් තරගයෙන් එංගලන්තය පරදා කඩුලු 02 ක ජයග්‍රහණයක් ලැබීමට බංග්ලාදේශ කණ්ඩායම සමත්විය. ‍ ලෝක කුසලාන තරගාවලියේ බී කාණ්ඩයේ තරගයක් ලෙස පැවති මෙම තරගයේ පළමුව පන්දුවට පහරදුන් එංගලන්ත කණ්ඩායම පන්දු වාර 49 පන්දු 04 ක් තුළ සියලුම ක්‍රීඩකයින් දැවී ලකුණු 225 ක් රැස්කරනු ලැබීය. ‍ පිළිතුරු ඉනිම ක්‍රීඩා කළ බංග්ලාදේශ කණ්ඩායම පන්දු වාර 49 ක් තුළ ලකුණු 227 ක් රැස්කරමින් ජයග්‍රාහී ඉලක්කය සපුරාගැනීමට සමත්විය.", "URL": "https://sinhala.adaderana.lk/news.php?nid=14784", "Category": null, "Parent URL": null}