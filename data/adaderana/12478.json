{"Source": "Adaderana", "Timestamp": "November 29, 2010 01:27 pm", "Headline": "අපරාධ කල්ලි මැඩලීමේ බ්‍රසීල මෙහෙයුම් තවදුරටත්", "News Content": "මත්ද්‍රව්‍ය සහ අපරාධ කල්ලි මැඩපැවැත්වීම සඳහා බ්‍රසීල ආරක්ෂක අංශ ආරම්භ කර ඇති මෙහෙයුම් තවදුරටත් ක්‍රියාත්මක වේ. මේ වන විටත් රියෝ ද ජනයිරෝ අගනුවර අපරාධකරුවන් සිටින බවට සැකකෙරෙන පැල්පත් නිවාස සමූහයක් ආරක්ෂක අංශ විසින් වටලා ඇති බව විදෙස් වාර්තා පවසයි. අපරාධකරුවන්ට වහා බාරවෙන ලෙසට ආරක්ෂක අංශ විසින් නියෝග කර තිබේ. කෙසේ‍ වෙතත් පසුගියදා සිදුකෙරුණු මෙහෙයුමකින් අපරාධ කල්ලි සාමාජිකයින් 10 දෙනෙකු මියගියහ. බ්‍රසීල ආරක්ෂක අංශ මෙම මෙහෙයුම් දියත් කිරීමත් සමග අපරාධකරුවන් විසින් ද ප්‍රතිප්‍රහාර එල්ල කර ඇත. 2014 වර්ෂයේදී ලෝක පාපන්දු කුසලානය ද බ්‍රසීල‍යේදී පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=12478", "Category": null, "Parent URL": null}