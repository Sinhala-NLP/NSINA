{"Source": "Adaderana", "Timestamp": "July 4, 2017 09:15 pm", "Headline": "පළාත් ඡන්දයට පෙර පළාත් පාලන ආයතන ස්ථාපනය කළ යුතුයි", "News Content": "පළාත් පාලන ඡන්දයට පෙර පළාත් පාලන ආයතන සංස්ථාපනය කළ යුතු යැයි පළාත් සභා හා පළාත් පාලන අමාත්‍ය ජනාධිපති නීතිඥ ෆයිසල් මුස්තාෆා මහතා අද(04) පාර්ලිමේන්තුවේ දී පැවසීය. පාර්ලිමේන්තු මන්ත්‍රී දිනේෂ් ගුණවර්ධන මහතා ස්ථාවර නියෝග 23(2) යටතේ මතු කළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. මේ සම්බන්ධයෙන් ගැසට් පත්‍රයක් නිකුත් කර ඇති අතර මෙම පළාත් පාලන ආයතනවල ධූර කාලය සළකා බැලිය යුතු බව ද අමාත්‍යවරයා පැවසීය. තාක්ෂණික සංශෝධන පාර්ලිමේන්තුවට ගෙනැවිත් තිබෙන බවත් පනත් කෙටුම්පත සම්මත කළ හොත් ඡන්දයක් පැවැත්විය හැකි වන බවත් අමාත්‍යවරයා මෙහිදී වැඩි දුරටත් කියා සිටියේය.", "URL": "https://sinhala.adaderana.lk/news.php?nid=74874", "Category": null, "Parent URL": null}