{"Source": "Adaderana", "Timestamp": "August 17, 2010 03:28 pm", "Headline": "විදුලියෙන් වන හානි වැලකීමට ලංවිම ජනතා සහය පතයි", "News Content": "විදුලි රැහැන් මතට ගස් කඩාවැටීම හේතුවෙන් සිදුවන විදුලිය බිඳවැටීම් හා එමගින් මිනිස් ජීවිතවලට සිදුවන හානිය අවම කරගැනීමට ජනතා සහය අවශ්‍ය බව විදුලි බල හා බලශක්ති අමාත්‍යාංශය පවසයි. විදුලි උපකරණ අපරික්ෂාකාරී භාවිත‍ය හේතුවෙන් සිදුවන අනතුරු ද සුලභ වී ඇති බව එම අමාත්‍යාංශය නිවේදනයක් නිකුත් කරමින් සඳහන් කරයි. ‍මේ හේතුවෙන් විදුලි උපකරණ භාවිතයේ දී සුපරීක්ෂාකාරී වන ලෙස ද අමාත්‍යාංශය ජනතාවගෙන් ඉල්ලා සිටියි. විදුලි සැර වැදීම හේතුවෙන් මිය යන පුද්ගලයින්ගේ සංඛ්‍යාව ක්‍රමිකව වර්ධනය වීමක් දක්නට ලැබෙන බව එම අමාත්‍යාංශය පෙන්වා‍දෙයි. විදුලි රැහැන් පද්ධතිවලට බාධාවන ලෙස ගස්කොළන් වැවීම නොකරන ලෙසත් අකුණු සැර පවතින අවස්ථාවලදී විදුලි උපකරණ භාවිතා නොකරන ලෙසත් විදුලි බල හා බලශක්ති අමාත්‍යාංශය ජනතාවගෙන් වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=10290", "Category": null, "Parent URL": null}