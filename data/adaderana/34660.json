{"Source": "Adaderana", "Timestamp": "June 5, 2013 03:20 pm", "Headline": "ශ්‍රී ලංකාව ඉදිරියට යාමක් පෙනෙන්නේ නෑ", "News Content": "පොදුරාජ්‍ය මණ්ඩලයීය ප්‍රතිපත්ති හා සසඳා බැලීමේ දී ශ්‍රී ලංකාව ඉන් පිටුපසට ගමන් කරමින් සිටින බව කැනඩාවේ පොදුරාජ්‍ය මණ්ඩලයීය විශේෂ නියෝජිත හියුජ් සිගල් මහතා පවසයි. ලබන නොවැම්බර් මාසයේ ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය සමුළුවට කැනඩා අග්‍රාමාත්‍යවරයා සහභාගි නොවීමට මේ වන විටත් තීරණය කර ඇති බව හියුජ් සිගල් මහතා පවසා ඇත. කෙසේ වෙතත් මෙම සමුළුවට කැනඩා රජය වෙනුවෙන් සහභාගි වන්නේ කවුරුන්ද යන්න පිළිබඳවත් කුමන තරාතිරමක පුද්ගලයකු ඒ සදහා සහභාගි වන්නේද යන්න පිළිබඳවත් මේ වන තෙක් තීරණය කර නොමැති බව ද ඒ මහතා පවසා තිබේ. විදෙස් මාධ්‍යයක් වෙත අදහස් දක්වමින් පොදුරාජ්‍ය මණ්ඩලයීය විශේෂ නියෝජිත හියුජ් සිගල් මහතා මෙම අදහස් පළ කර ඇත. පොදුරාජ්‍ය මණ්ඩලයීය ප්‍රතිපත්ති රැසක් ඇති අතර ඒවාට ගරු කළ යුතු බව ඒ මහතා සදහන් කරයි.", "URL": "https://sinhala.adaderana.lk/news.php?nid=34660", "Category": null, "Parent URL": null}