{"Source": "Adaderana", "Timestamp": "March 9, 2010 01:22 pm", "Headline": "ෆොන්සේකා උපවාසය අත්හරී", "News Content": "ජෙනරාල් සරත් ෆොන්සේකා විසින් පවත්වාගෙන යනු ලැබූ උපවාසය අත්හැර ඇතැයි ෆොන්සේකා මහතාගේ කාර්යාලයේ ප්‍රකාශකයෙක් අද දෙරණට කියා සිටියේය. සිය දියණියන් දෙදෙනාට දුරකතනයෙන් කතා බහ කිරීමට අවස්ථාව ලබා දීමට පියවර ගැනීමෙන් පසු ‍ආහාර පාන නොගැනීමෙන් මෙතෙක් රැගෙන ගිය උපවාසය නතර කර ඇත. ජෙනරාල් සරත් ෆොන්සේකා මහතාට සිය දියණියන් දෙදෙනාට දුරකතනයෙන් ආමන්ත්‍රණය කරන්නට අවසර ලබා දුන් බව ද යුද හමුදා මාධ්‍ය ප්‍රකාශකවරයා ඊයේ දිනයේ කියා තිබිණි. දැනට අත්අඩංගුවේ පසුවන ජෙනරාල් සරත් ෆොන්සේකා මහතාට සිය දියණියන් දෙදෙනාට දුරකතනයෙන් ආමන්ත්‍රණය කරන්නට අවසර ලබාදීම සිදුකළේ නීතිමය කරුණු හේතුකොට ගෙන නොව යුද හමුදාපතිවරයා ලබා දුන් විශේෂ වරප්‍රසාදයක් හේතුවෙන් බවද හමුදා ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=7156", "Category": null, "Parent URL": null}