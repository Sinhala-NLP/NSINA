{"Source": "Adaderana", "Timestamp": "February 7, 2017 07:15 pm", "Headline": "ලේක්හවුස් ගොඩගන්න ජනපතිගෙන් කමිටුවක් ", "News Content": "ලේක්හවුස් ආයතනයේ කටයුතු විධිමත් කිරීම පිළිබඳ සොයාබැලීම සඳහා ජනාධිපති මෛත්‍රීපාල සිරිසේන මහතා විසින් විශ්‍රාමලත් ශ්‍රේෂ්ඨාධිකරණ විනිසුරු නිමල් දිසානායක මහතාගේ සභාපතිත්වයෙන් යුතු සිව් පුද්ගල කමිටුවක් පත් කර තිබේ.එම කමිටුවේ සෙසු සාමාජිකයින් ලෙස රාජා ප්‍රේමදාස, වී.ඩී දහනායක, නීතිඥ චන්ද්‍රසිරි සෙනෙවිරත්න යන අය පත්කර ඇති බව ජනාධිපති මාධ්‍ය අංශය පවසයි.ලේක්හවුස් ආයතනයේ පරිපාලන දුර්වලතා හඳුනාගැනීම, මූල්‍ය තත්ත්වය පිළිබඳ විමර්ශනය, සහ සේවක පරිපාලනය පිළිබඳ මෙම කමිටුව විසින් සොයා බැලීමට නියමිත බව සඳහන්ය.අදාළ කමිටුවේ වාර්තාව මාස 3ක් ඇතුළත ජනාධිපතිවරයා වෙත බාරදිය යුතු අතර කමිටු වාර්තාව සැකසීමේදී සේවක හා මහජන අදහස් විමසීමද අපේක්ෂා කරන බව ජනාධිපති මාධ්‍ය අංශය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=69281", "Category": null, "Parent URL": null}