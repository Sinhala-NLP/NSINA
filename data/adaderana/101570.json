{"Source": "Adaderana", "Timestamp": "December 31, 2018 10:28 am", "Headline": "උතුරේ ජනතාව වෙනුවෙන් යුද හමුදාව කැප වෙන්න සුදානම්", "News Content": "කවුරුන් කුමන ප්‍රකාශ සිදුකළ ද උතුරේ වැසියන් වෙනුවෙන් සිදුකරන මානුෂීය කටයුතු ඒ ආකාරයෙන්ම සිදුකරන බව ශ්‍රි ලංකා යුද හමුදාව පවසයි. උතුරේ පමණක් නොව, මෙරට ඕනෑම පුරවැසියෙකු ආපදාවට ලක්වූ අවස්ථාවකදී ඔවුන්ට උදව් කිරීම තම යුතුකමක් හා වගකීමක් බව යුද හමුදාව සඳහන් කළේය. ඇතැම් පුද්ගලයින් තම පටු අරමුණු වෙනුවෙන් විවිධ ප්‍රකාශ සිදුකරන අතර එම ප්‍රකාශ පිළිබඳව කිසිදු සැලකිල්ලක් ද දැක්විය යුතු නොවන බව ද ඔවුන් පවසා සිටියේය. පසුගිය දින කිහිපය තුළ උතුරට බලපෑ ජල ගැලීම් තත්වය සමඟ යුධ හමුදාව ඇතුළු ත්‍රිවිධ හමුදාව සහ පොලීසිය ඔවුන් වෙනුවෙන් විශේෂ වැඩකොටසක් සිදුකළ බව යුද හමුදාව පෙන්වාදෙයි. එම නිසා උතුරේ ජනතාවගෙන් තමන්ට ඉහළ සැලකුම් ලැබෙන බව ද යුධ හමුදාව පවසා සිටියේය.", "URL": "https://sinhala.adaderana.lk/news.php?nid=101570", "Category": null, "Parent URL": null}