{"Source": "Adaderana", "Timestamp": "April 26, 2012 03:05 pm", "Headline": "යුද්ධය නිමවූ පසු හමුදාව ජනයා සමග ගැටෙන රාජකාරිවලින් ඉවත්කළා", "News Content": "යුද්ධය අවසන්වීමත් සමග ත්‍රිවිධ හමුදාව සාමාන්‍ය ජනතාව සමඟ ගැටෙන රාජකාරීවලින් ක්‍රමයෙන් ඉවත් කෙරුණු බව ආරක්ෂක ලේකම් ගෝඨාභය රාජපක්ෂ මහතා පවසයි. මහජන සෝදිසි කිරීම්වලින් මෙන්ම හමුදා මාර්ග බාධක වලින් ද ත්‍රිවිධ හමුදාව ඉවත් කෙරුණු බව ඔහු සඳහන් කරයි. මේ සෑම කාර්යයක්ම ක්‍රමයෙන් පොලිසිය වෙත පැවරුණු බව ආරක්ෂක ලේකම්වරයා පවසයි. මේ නිසා පොලිසියට වි‍ශාල කාර්යයභාරයක් මෙන්ම වගකීමක් ද පැවරී ඇති බව ආරක්ෂක ලේකම් ගෝඨාභය රාජපක්ෂ මහතා පෙන්වාදෙයි. ඊට සරිලන අයුරින් පොලිස් නිලධාරීන් පුහුණු කිරීම සඳහා අවශ්‍ය පියවර ගෙන ඇති බව අද(26) පෙරවරුවේ පැවති උත්සවයක දී හෙතෙම කියා සිටියේය.", "URL": "https://sinhala.adaderana.lk/news.php?nid=23821", "Category": null, "Parent URL": null}