{"Source": "Adaderana", "Timestamp": "March 3, 2013 02:54 pm", "Headline": "අවි පුහුණුවේදී 6ට තුවාලයි", "News Content": "යාපනය කයිට්ස් දූපතේ අද (03) පෙරවරුවේ පැවැති අවි පුහුණුවකදී තුවාල ලැබු 6 දෙනෙකු යාපනය රෝහලට ඇතුළත් කළ බව පොලිස් මාධ්‍ය ප්‍රකාශක පොලිස් අධිකාරි ‍බුද්ධික සිරිවර්ධන මහතා පවසයි. කෙසේ වෙතත් නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේ එකී අනතුරින් තුවාල ලැබු තිදෙනෙකු යාපනය රෝහලට ඇතුළත් කළ බවයි. ඔවුන්ට සුළු සිරීම් තුවාල සිදුව ඇතැයි ද හෙතෙම පැවසීය. අවි පුහුණුවේදී ආර්.පී.ජී. උණ්ඩයක් පිපිරීමෙන් අද (03) පෙරවරු 11.45ට පමණ මෙම අනතුර සිදුව ඇති අතර තුවාල ලැබු නාවික හමුදා සෙබළුන් 6 දෙනෙකු යාපනය රෝහලේ 24 වැනි වාට්ටුවේ ‍ප්‍රතිකාර ලබන බව පොලීසිය කියයි.", "URL": "https://sinhala.adaderana.lk/news.php?nid=32076", "Category": null, "Parent URL": null}