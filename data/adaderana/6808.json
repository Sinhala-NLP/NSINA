{"Source": "Adaderana", "Timestamp": "February 19, 2010 11:53 am", "Headline": "දිනේෂ් ගුණවර්ධනගේ මෙහෙය අගයයි", "News Content": "නාගරික සංවර්ධන අමාත්‍ය දිනේෂ් ගුණවර්ධන මහතා පැල්පත් වාසී ජනතාව වෙනුවෙන් ඉටු කළ මෙහෙය ඇගයීමට ලක් ව තිබේ. \"නාගරික දිළිඳු නිවාස අරුණෝදය\"නමින් මෙරට ක්‍රියාත්මක වැඩසටහන ඉන්දියාවේ ‍මුම්බායි නගරයේ දී ඇගයීමට ලක්ව ඇති බව සඳහන්ය. එහි දී දිනේෂ් ගුණවර්ධන මහතාට\"දිළිඳු ජනතා හිතවාදී ප්‍රතිපත්ති\"ක්‍රියාත්මක කිරීමේ නායකත්ව සම්මානය හිමිව ඇත. පැල්පත් වාසී ජාත්‍යන්තරය, ජාතික පැල්පත් වාසීන‍්ගේ සංගමය, මහිලා මිලාන් සංගමය සහ ප්‍රාදේශිය සම්පත් ප්‍රවර්ධන මධ්‍යස්ථානය යන ජාත්‍යන්තර සංවිධාන ඒකාබද්ධව මෙම සම්ම‍ානය ඇගයීමේ උළෙලක් අද පස්වරුවේ පැවත්වීමට නියමිතය.", "URL": "https://sinhala.adaderana.lk/news.php?nid=6808", "Category": null, "Parent URL": null}