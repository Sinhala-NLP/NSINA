{"Source": "Adaderana", "Timestamp": "May 29, 2012 09:28 am", "Headline": "ප්‍රාදේශීය සභා මන්ත්‍රී ඝාතනයේ සැකකරුවෙකු දැලේ", "News Content": "මිනුවන්ගොඩ ප්‍රාදේශීය සභා මන්ත්‍රීවරයෙකු වන ඉන්දික දිනේෂ් චන්ද්‍රසිරි ඝාතනය කිරීම සම්බන්ධයෙන් පුද්ගලයෙකු සැක පිට අත්අඩංගුවට ගෙන තිබේ. මීරිගම බස්නැවතුම්පොළ අසල දී අදාළ පුද්ගලයා ඊයේ (28) අත්අඩංගුවට ගත් බව පොලිසිය පවසයි. පසුගිය වසරේ දෙසැම්බර් මාසයේ දී අදාළ ප්‍රාදේශීය සභා මන්‍ත්‍රීවරයා මිනුවන්ගොඩ දී පැහැරගෙන ගොස් ඝාතනය කර තිබු අතර කොටදෙනියාව , මාවුස්සාව ප්‍රදේශයේ දී ඔහුගේ මළ සිරුර හමුවී තිබුණි. කොළඹ අපරාධ කොට්ඨාසය මේ පිළිබඳව කළ විමර්ශනයකින් අනතුරුව සැකකරු අත්අඩංගුවට ගෙන ඇත. සැකකරුගෙන් සිදුකළ ප්‍රශ්න කිරීම්වලදී ප්‍රාදේශීය සභා මන්ත්‍රීවරයා පැහැරගෙන ගිය වෑන් රථය ද සොයාගෙන ඇති බව පොලිසිය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=24592", "Category": null, "Parent URL": null}