{"Source": "Adaderana", "Timestamp": "May 28, 2019 09:35 am", "Headline": "ලොරි රථයක් බෝක්කුවකින් පහලට-රියදුරුට බරපතළයි", "News Content": "පොළොන්නරුව-හබරන මාර්ගයේ හිරිතලේ වැව පල්ලමේදී සිදුවූ අනතුරකින් ලොරි රථයේ රියඳුරු බරපතළ තුවාල ලබා රෝහල් ගත කර තිබේ. අද(28) අළුයම 5.00පමණ මෙම අනතුර සිදුව ඇති බව අද දෙරණ වාර්තාකරු පවසයි. අදාළ ලොරි රථය මාර්ගයෙන් ඉවතට පැන බෝක්කුවකින් පහලට පෙරළීයාමෙන් මෙම අනතුර සිදු ඇති බව අප වාර්තාකරු පවසයි. මෙලෙස අනතුරට ලක්ව ඇත්තේ යකඩ කම්බි ප්‍රවාහනය කළ ලොරි රථයකි. ලොරි රථයේ ඇතිවූ කාර්මික දෝශයක් හේතුවෙන් රියඳුරුය රථය පාලනය කර ගත නොහැකිව ලොරි රථය පෙරළි ඇති බව පොලීසිය සැක පළ කරයි. අනතුරින් පසු ලොරි රථයේ රියදුරු රථයට සිරවී සිටියදී ප්‍රදේශවාසීන් විසින් මහත් පරිශ්‍රමයක් දරා ලොරි රථයෙන් ඉවතට ගෙන රෝහල් ගත කර තිබේ. අදාළ අනතුරින් තුවාල ලැබූ රියදුරාගේ තත්ත්වය බරපතළ බව රෝහල් ආරංචි මාර්ග පවසයි. සිද්ධිය සම්බන්ධයෙන් වැඩිදුර පරික්ෂණ මින්නේරිය පොලීසිය විසින් සිදු කරයි.", "URL": "https://sinhala.adaderana.lk/news.php?nid=110811", "Category": null, "Parent URL": null}