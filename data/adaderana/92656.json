{"Source": "Adaderana", "Timestamp": "July 16, 2018 02:39 pm", "Headline": "ලංගම බස්රථ සේවකයින්ට ලබන වසරේ සිට නව නිල ඇඳුමක්", "News Content": "ලබන වසරේ සිට ලංගම ගමන් සේවා බස්රථවල රියදුරන්ට හා රිය සහයකයන්ට නිල ඇඳුමක් හඳුන්වාදෙන බව විෂය බාර අමාත්‍ය නිමල් සිරිපාලද සිල්වා මහතා පවසයි. ලංකා ගමනා ගමන මණ්ඩලයට අයත් දුර ගමන් සේවා බස් රථවල ආසන වෙන්කරවා ගැනීමට නිර්මාණය කළ වෙබ් අඩවිය විවෘත කිරීමේ උත්සවයට එක්වෙමින් අමාත්‍යවරයා මේ බව සඳහන් කළේය. මීට අදාළ ආරම්භක අවස්ථාව අද(16) ප්‍රවාහන අමාත්‍යවරයාගේ ප්‍රධානත්වයෙන් පැවැත්වුනේ කොළඹ ශ්‍රී ලංගම ප්‍රදාන බස් නැවතුම්පලේදීය. ඒ අනුව මින් ඉදිරියට එස් එල් ටී බී.එක්ස්ප්‍රස්.එල් කේ ඔස්සේ ලංගම දුර ගමන්සේවා බස්රථවල ආසන වෙන්කරගැනීම අන්තර් ජාලය ඔස්සේ සිදුකිරීමට හැකියාව පවතියි.", "URL": "https://sinhala.adaderana.lk/news.php?nid=92656", "Category": null, "Parent URL": null}