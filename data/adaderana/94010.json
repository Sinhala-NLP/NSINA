{"Source": "Adaderana", "Timestamp": "August 7, 2018 06:50 pm", "Headline": "ට්‍රම්ප්ගෙන් තවත් අනතුරු ඇඟවීමක්", "News Content": "ඉරානය සහ අමෙරිකාව අතර පවතින මතභේදකාරී තත්ත්වය මුල් කරගනිමින් අමෙරිකානු ජනාධිපති ඩොනල්ඩ් ට්‍රම්ප් විසින් අමෙරිකාව සමඟ වෙළඳ ගනුදෙනු සිදුකරන රටවල් වෙත අනතුරු ඇඟවීමක් සිදුකර තිබේ. ඉරානය සමඟ වෙළඳ සබඳතා පවත්වන කිසිදු රටකට අමෙරිකාව සමඟ වෙළඳ සබඳතා පැවැත්වීමේ හැකියාවක් නොමැති බව අමෙරිකානු ජනාධිපතිවරයා පවසයි. සිය ට්විටර් ගිණුමේ සටහනක් තබමින් ජනාධිපති ඩොනල්ඩ් ට්‍රම්ප් මේ බව සඳහන් කර තිබේ. අද(07) දිනයේ සිට ඉරානයට එරෙහිව නව සම්බාධක පැනවීමට ද අමෙරිකාව පියවර ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=94010", "Category": null, "Parent URL": null}