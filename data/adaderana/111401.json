{"Source": "Adaderana", "Timestamp": "June 5, 2019 06:12 pm", "Headline": "ගම්පහ විහාරස්ථානවලින් පැනවු තහනමට මංගල දැක්වු ප්‍රතිචාරය", "News Content": "මංගල සමරවීර, රාජිත සේනාරත්න සහ චතුර සේනාරත්න යන මැති ඇමතිවරුන් ගම්පහ විහාරස්ථානවල කිසිදු ආගමික කටයුත්තකට සහභාගී කරවාගැනීමෙන් වැළකීමට ගම්පහ විහාරස්ථානවල විහාරාධිපති ස්වාමින් වහන්සේ තීරණය කළේය. ඊයේ (04) රාත්‍රීයේ රැස්වූ ගම්පහ ආසනයේ විහාරාධිපති සංගමය මෙම තීරණයට එළැඹි බව ගම්පහ දිස්ත්‍රික් ශාසනාරක්ෂක බල මණ්ඩලයේ ලේඛකාධිකාරි පූජ්‍ය තෝරපිටියේ ආනන්ද හිමි සඳහන් කළේය. ගම්පහ දිස්ත්‍රික් ශාසනාරක්ෂක බල මණ්ඩල රැස්වීම ගම්පහ දිස්ත්‍රීක් විහාරස්ථානවල විහාරාධිපති හිමිවරුන්ගේ ප්‍රධානත්වයෙන් ඊයේ පස්වරුවේ පැවැත්වුණි. මේ අතර ගම්පහ දිස්ත්‍රික් ශාසනාරක්ෂක බලමණ්ඩල රැස්වීමේදි ගත් මෙම තීරණය සම්බන්ධයෙන් අමාත්‍ය මංගල සමරවීර මහතා සිය ට්විටර් ගිණුමෙහි සටහනක් තබා තිබුණා. \" බුදුන් වහන්සේ යනු තමන් ඝාතනය කරන්නට ආ දේවදත්තට පවා විහාරස්ථානය තහනම් නොකළ උත්තම පුරුෂයෙකි. ඒ උතුම් භාවිතාව තේරුම් නොගත් මෝඩ වහන්සේලා නිදුක් වෙත්වා. නීරෝගි වෙත්වා. සුවපත් වෙත්වා. දුකින් මි‍දෙත්වා \" යනුවෙන් එහි සඳහන් කර ඇත.", "URL": "https://sinhala.adaderana.lk/news.php?nid=111401", "Category": null, "Parent URL": null}