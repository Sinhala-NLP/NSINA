{"Source": "Adaderana", "Timestamp": "November 16, 2011 07:53 am", "Headline": " කොළඹ අධ්‍යයන කටයුතු ඇරඹෙයි", "News Content": "කොළඹ විශ්ව විද්‍යාලයේ වරින් වර ඇතිවන සිසු ගැටුම් මර්දනය කිරීම සඳහා විශේෂ වැඩපිළිවෙලක් දියත් කර ඇතැයි එම විශ්ව විද්‍යාලයේ උපකුලපති ක්ෂනිකා හිරිබුරේගම මහත්මිය පවසයි. මේ සම්බන්ධයෙන් කරුණු සොයාබැලීම සඳහා විශේෂ කමිටුවක් පත් කර ඇති බව ඇය පෙන්වා දෙයි. පසුගිය දා ශ්‍රාස්ත්‍ර පීඨ හා විද්‍යා පීඨ සිසුන් දෙපිරිසක් අතර ඇති වූ ගැටුමට සම්බන්ධ පුද්ගලයින් හඳුනා ගැනීමේ කටයුතු මේ වන විට සිදු කෙරෙන බව ක්ෂණිකා හිරිබුරේගම මහත්මිය කියා සිටියාය. විශ්ව විද්‍යාලවලට නවක සිසුන් පැමිණෙන විට යම් යම් ගැටලුකාරී තත්ත්වයක් උද්ගතවීම සාමන්‍ය දෙයක් බවත්,ඉතාම සුළු කාලයකින් ගැටුම් ඇති කරගන්නා පිරිස් ඉතා සමීපවන බවත් ඇය පෙන්වා දුන්නාය. විශ්ව විද්‍යාලයේ අධ්‍යයන කටයුතු සුපුරුදු පරිදි අද සිට ක්‍රියාත්මක කෙරෙන බව ඇය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=20032", "Category": null, "Parent URL": null}