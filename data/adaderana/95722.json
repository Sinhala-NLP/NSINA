{"Source": "Adaderana", "Timestamp": "September 7, 2018 04:23 pm", "Headline": "බෝට්ටු ගිණි තැබීමේ සිද්ධිය ගැන විමර්ශනයක්", "News Content": "මහවැලි ගඟ ආශ්‍රිතව පිහිටා ඇති සේරුනුවර නීලපොල වැලිතොටුපල අසළ තිබූ බෝට්ටු ගිණි තැබීමේ සිද්ධියක් සම්බන්ධයෙන් සේරුනුවර පොලිසිය විමර්ශන ආරම්භ කර තිබේ. එම බෝට්ටු ගිණි ගන්නා බවට අද (07) අළුයම පොලිස් හදිසි ඇමතුම් අංශයට තොරතුරක් ලැබී ඇති අතර ඒ පිළිබඳ සිදු කළ මූලික විර්ශනයේදී අනාවරණය වී ඇත්තේ කිසියම් පිරිසක් විසින් ඒවාට ගිනි තබා ඇති බවයි. මෙහිදී පුද්ගලයින් 26 දෙනෙකුට අයත් බෝට්ටු 35ක් ගිණි ගැනිමට ලක්ව ඇති බවයි පොලිසිය සඳහන් කළේය. සිද්ධියට අදාළ සැකකරුවන් පිළිබඳ මෙතෙක් තොරතුරු අනාවරණය වී නොමැති අතර ඔවුන් අත්අඩංගුවට ගැනිම සඳහා සේරුනුවර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95722", "Category": null, "Parent URL": null}