{"Source": "Adaderana", "Timestamp": "May 5, 2011 01:11 pm", "Headline": "පෞද්ගලික අංශ විශ්‍රාම වැටුප් කෙටුම්පත ව්‍යවස්ථාවට පටහැනි නෑ", "News Content": "පෞද්ගලික අංශයේ විශ්‍රාම වැටුප් පනත් කෙටුම්පත ආණ්ඩු ක්‍රම ව්‍යවස්ථාවට පටහැනි නොවන බව ශ්‍රේෂ්ඨාධිකරණය විසින් දැනුම් දී තිබේ. ශ්‍රේෂ්ඨාධිකරණය විසින් අදාළ පනත් කෙටුම්පත සම්බන්ධ මතය දැනුම් දී ඇති බව කතානායක චමල් රාජපක්ෂ මහතා පාර්ලිමේන්තුව වෙත අද(05) දැනුම් දුන්නේය. ඒ අනුව එම පනත් කෙටුම්පත ආණ්ඩු ක්‍රම ව්‍යවස්ථාවට අනුකූල බවට ශ්‍රේෂ්ඨාධිකරණය තීන්දු කර ඇත. එම කෙටුම්පත් අභියෝගයට ලක් කරමින් අදාළ පනත් කෙටුම්පත සම්බන්ධයෙන් පාර්ශව දෙකක් ශ්‍රේෂ්ඨාධිකරණය හමුවේ පෙත්සම් ගොනු කර තිබුණි. එම පෙත්සම් විභාගයෙන් අනතුරුව ශ්‍රේෂ්ඨාධිකරණය විසින් තම මතය කතානායකවරයා වෙත යොමු කර ඇත.", "URL": "https://sinhala.adaderana.lk/news.php?nid=15905", "Category": null, "Parent URL": null}