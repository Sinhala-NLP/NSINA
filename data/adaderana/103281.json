{"Source": "Adaderana", "Timestamp": "January 29, 2019 01:56 pm", "Headline": "වෙළඳ සැලක හිමිකාරිය අභිරහස් ලෙස මියයයි-දර්ශන සහිතයි", "News Content": "අම්බලන්ගොඩ, කන්දෙගොඩ මංසන්ධියේ වෙළඳසැකක් තුළ එහි හිමිකාරිය සැකකටයුතු ආකාරයෙන් මියගොස් ඇති බව අම්බන්ගොඩ පොලීසිය පවසයි. කිසියම් පිරිසක් ඊයේ(28) රාත්‍රියේ පිටුපස දොර කඩා ඇතුළු වී කාමරයක තිබෙන අල්මාරියක රෙදිපිළි ඇඳ දමා ඇති අයුරුද දැක ගත හැකි විය. පසුව වයස අවුරුදු 68 ක් වන වෙළඳසැල් හිමිකාරිනියගේ මළ සිරුර වෙළඳසැල තුළ ඇති බව ඥාතියෙකු විසින් දැක තිබේ. අද(29) උදෑසන වෙළඳ සැල විවෘත නොකිරීම පිළිබඳ විපරම් කිරීමේ දී මෙලෙස මළ සිරුර හමුව ඇත. අම්බලන්ගොඩ පොලීසිය නිල සුන්‍යයින්ද පරීක්ෂණ කටයුතු සඳහා යොදවා තිබේ. පොලිස් ඇඟිලි සලකුණු අංශය සහ අම්බන්ගොඩ පොලීසිය මේ පිළිබඳ පරීක්ෂණ සිදු කරයි.", "URL": "https://sinhala.adaderana.lk/news.php?nid=103281", "Category": null, "Parent URL": null}