{"Source": "Adaderana", "Timestamp": "May 19, 2014 02:26 pm", "Headline": "හතුරුසිංහට බංග්ලාදේශ කණ්ඩායම බාරයි", "News Content": "ශ්‍රී ලංකා ක්‍රිකට් කණ්ඩායම කලක් නියෝජනය කළ චන්දික හතුරුසිංහ මහතා බංග්ලාදේශ ක්‍රිකට් කණ්ඩායමේ ප්‍රධාන පුහුණුකරුලෙස නම්කර තිබේ. මේවන විට 45 හැවිරිදි වියේ පසුවන චන්දික හතුරුසිංහ මහතා නව තනතුරේ වැඩබාර ගැනීම සඳහා ඔස්ට්‍රේලියාවේ සිට පිටත්ව යාමට නියමිත බව පැවසෙයි. දැනට ඔහු සිඩ්නි තන්ඩර් 20 -20 කණ්ඩායමේ ප්‍රධාන පුහුණුකරු ලෙස කටයුතු කරමින් සිටියි. හතුරුසිංහ මහතා බංග්ලාදේශ කණ්ඩායමේ පුහුණුකරු ලෙස පත්කර ගැනීම සම්බන්ධයෙන් ඉකුත් දිනවල එරට ක්‍රිකට් බලධාරීන් අතර සාකච්ඡා පැවැත්විණ. ඔස්ට්‍රේලියානු ජාතික සේන් ජේගන්සන් බංග්ලාදේශ කණ්ඩායමේ පුහුණුකරු ලෙස කටයුතු කළ අතර ඔහු ඉකුත් මස එම ධූරයෙන් ඉවත්විය.", "URL": "https://sinhala.adaderana.lk/news.php?nid=43304", "Category": null, "Parent URL": null}