{"Source": "Adaderana", "Timestamp": "September 27, 2016 03:07 pm", "Headline": "විග්නේෂ්වරන්ට දකුණු මැතිසබේත් විරෝධය", "News Content": "උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පසුගියදා සිදුකළ ජාතිවාදී ප්‍රකාශ හෙළාදැකීම සහ විරෝධය පළකිරීමේ යෝජනාවක් දකුණු පළාත් සභාවේ දී අද සම්මත කරගෙන තිබේ.දකුණු පළාත් සභාව අද කේ.ඒ.සෝමවංශ මහතාගේ සභාපතීත්වයෙන් රැස්වුණි.එහිදි දකුණු පළාත් සභා මන්ත්‍රී චම්ලි විතානාච්චි මහතා විසින් මෙම යෝජනාව ඉදිරිපත් කළ අතර පළාත් සභා මන්ත්‍රී අශෝක ධනවංශ මහතා විසින් එම යෝජනාව ස්ථීර කර ඇත.මෙම යෝජනාවට එක්සත් ජනතා නිදහස් සන්ධානය සහ එක්සත් ජාතික පක්ෂය මෙන්ම ජනතා විමුක්ති පෙරමුණ සහ ප්‍රජාතන්ත්‍රවාදී පක්ෂය ද සිය සහය පළ කර තිබේ.", "URL": "https://sinhala.adaderana.lk/news.php?nid=64482", "Category": null, "Parent URL": null}