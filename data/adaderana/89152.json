{"Source": "Adaderana", "Timestamp": "May 15, 2018 03:47 pm", "Headline": "බදු බරට එරෙහිව ජවිපෙ 22 දා පාරට බසී", "News Content": "බදු බරට එරෙහිව සිදුකරන උද්ඝෝෂණ මාලාව 22වැනිදා කොළඹ දී පැවැත්වීමට නියමිත බව ජනතා විමුක්ති පෙරමුණ පවසයි. අද(15) කොළඹ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. එහි පළවැනි කි‍්‍රයාමාර්ගය ලෙස පා ගමනක් සහ උද්ඝෝෂණයක් පවත්වන බවත් මේ සඳහා ජනතාවට විවෘත ආරාධනයක් කරන බවත් ලාල් කාන්ත සහෝදරයා පවසයි. එහිදී වැඩිදුරටත් අදහස් දැක්වු ලාල් කාන්ත සහෝදරයා \"මේ සටනට ජනතාවට එකතු වුණොත් පමණයි ආණ්ඩුවට දැනෙන්නේ. ඒ නිසා සාමාන්‍ය ජනතාවටත්, වෘත්තීය සමිති, ගොවි සමිති, ධීවර සමිති මෙන්ම තනි තනි පුද්ගලයින් ලෙස සහභාගි වෙන්න පුළුවන් සියලූ දෙනාටම අපි ආරාධනා කරනවා. ආණ්ඩුවට එරෙහිව දැවැන්ත සටනක් කළොත් පමණයි ආණ්ඩුව මේ පිළිබඳව අවධානය යොමු කරන්නේ. මේ වෙනකොටත් ආණ්ඩුව, රනිල්ට බැහැ කියලා ඔප්පු කරලා ඉවරයි. රනිල්ට පුළුවන් කිව්වා. රනිල් පිරිසුදුයි කිව්වා. එහෙම කියපු රනිල් තමයි මහ බැංකුවට වැඬේ දුන්නේ. ඒවා තමයි මේ ජනතාවට ගෙවන්න සිදුවෙලා තිබෙන්නේ. අද රටේ අපනයන කඩා වැටිලා. ඒවාට වගකිව යුත්තේ ජනතාව නොවෙයි. ඒ නිසා මේ ආණ්ඩුවට එරෙහිව අඛණ්ඩ අරගලයක් සඳහා ගොවි ජනතාව, ධීවර ජනතාව ඇතුළු සියලූම දෙනාට අපි ආරාධනය කරනවා. ඒ වගේම මේ ආණ්ඩුවට අපි කියනවා, ආණ්ඩුව කරන්න බැරිනම් ජනතාවට පව් නොදී යන්න කියලා.\"", "URL": "https://sinhala.adaderana.lk/news.php?nid=89152", "Category": null, "Parent URL": null}