{"Source": "Adaderana", "Timestamp": "August 9, 2010 03:46 pm", "Headline": "දින 14 ක් තුළ විපක්ෂයේ අසුන් ගන්නැයි මනෝ ප්‍රභාට දැනුම් දෙයි", "News Content": "දින 14 ක් ඇතුළත ආණ්ඩුවෙන් ඉවත් වී විපක්ෂයේ අසුන් ගන්නා ලෙස ප්‍රභා ගනේෂන් මන්ත්‍රීවරයා වෙත දැනුම් දුන් බව ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා පවසයි. අද රැස් වූ පක්ෂයේ දේශපාලන මණ්ඩලය විසින් එළඹි තීරණයකට අනුව ‍මෙම ක්‍රියාමාර්ගය ගත් බව ඔහු සඳහන් කළේය. ඒ අනුව අදාළ කාලය තුළ ප්‍රභා ගනේෂන් මන්ත්‍රීවරයා රජයෙන් ඉවත් වීමට කටයුතු නොකළහොත් ඔහුට එරෙහිව විනායානුකූල ක්‍රියාමාර්ග ගන්නා බව මනෝගනේෂන් මහතා අවධාරණය කර සිටියේය. රජයට තුනෙන් දෙකක බලයක් ලබා ගැනීම සඳහා සහය ලබා නොදෙන ලෙස ප්‍රභා ගනේෂන් මහතාට දැනුම් දී ඇති බව ඔහු තවදුරටත් සඳහන් කළේය.", "URL": "https://sinhala.adaderana.lk/news.php?nid=10121", "Category": null, "Parent URL": null}