{"Source": "Adaderana", "Timestamp": "January 20, 2016 09:21 am", "Headline": "හෆීස් ඉල්ලා අස්වීමට හේතුව මෙන්න ", "News Content": "තමා පාර්ලිමේන්තුවෙන් ඉල්ලා අස්වීමට හේතුව පෞද්ගලික කාරණයක් බව එ.ජා.ප ජාතික ලැයිස්තු පාර්ලිමේන්තු මන්ත්‍රී වෛද්‍ය ඒ.ආර්.ඒ හෆීස් මහතා පවසයි.ඇතැමි දිස්ත්‍රික්ක වල ශ්‍රී.ල.මු.කො නියෝජිතයින් පාර්ලිමේන්තුවේ නොමැති හෙයින් එම දිසිත්‍රික්කවල නියෝජිතයින්ට ඉඩ ප්‍රස්ථාව ලබාදෙමින් මෙසේ තමා ස්වේච්ඡාවෙන් ඉල්ලා‍ අස්වූ බව ඒ මහතා අද දෙරණට කියා සිටියේය.අදාළ ඉල්ලා අස්වීමේ ලිපිය ඊයේ( 19) කථානායක කරු ජයසුරිය මහතා වෙත බාරදුන් බවද හෙතෙම කීවේය.කෙසේ වෙතත් ආරංචි මාර්ගයන් වලට අනුව පුරප්පාඩු වූ පාර්ලිමේන්තු ආසනය සඳහා ශ්‍රී.ල.මු.කො නැගෙනහිර පළාතේ පසුගිය මහ මැතිවරණයෙන් පරාජය වූ අපේක්ෂකයෙකුගේ නමක් යෝජනා වී ඇති බව වාර්තාවෙයි.", "URL": "https://sinhala.adaderana.lk/news.php?nid=56482", "Category": null, "Parent URL": null}