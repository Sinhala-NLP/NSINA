{"Source": "Adaderana", "Timestamp": "January 5, 2014 11:12 am", "Headline": "පයාගල පොලිස් ස්ථානාධිපතිට මාරුවක්", "News Content": "පයාගල පොලිස් ස්ථානයේ ස්ථානාධිපතිවරයාට ස්ථාන මාරුවක් ලබා දී තිබේ. ස්ථානාධිපතිවරයාගේ පරිපාලන දුර්වලතා හේතුවෙන් මෙම ස්ථානමාරුවීම ලබා දී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. රුපියල් 10,000 ක අල්ලසක් ලබාගැනීමේ චෝදනා මත පයාගල පොලිස් ස්ථානයේ උප පොලිස් පරීක්ෂකවරයෙකු ඊයේ අල්ලස් හෝ දුෂණ විමර්ශන කොමිසමේ නිලධාරීන් විසින් අත්අඩංගුවට ගෙන තිබුණි. රිය අනතුරකට භාජනය වී පොලිස් ස්ථානයේ තිබු ත්‍රී රෝද රථයක් මුදාහැරීම සඳහා මෙම අල්ලස ලබාගෙන තිබු බව සඳහන්ය. මෙම සිද්ධිය මත අදාළ පොලිස් ස්ථානාධිපතිවරයාගේ පරිපාලනය හා අධීක්ෂණය සම්බන්ධයෙන් සෑහීමකට පත් විය නොහැකි හෙයින් ඔහුට මෙම ස්ථාන මාරුව ලබාදී ඇති බව පොලිස් මාධ්‍ය ප්‍රකාශක කාර්යාලය පවසන්නේය. ඒ අනුව එම පොලිස් ස්ථානාධිපතිවරයා පොලිස් ක්ෂේත්‍ර බලකා මුලස්ථානයට මාරු කර යවා ඇත.", "URL": "https://sinhala.adaderana.lk/news.php?nid=40108", "Category": null, "Parent URL": null}