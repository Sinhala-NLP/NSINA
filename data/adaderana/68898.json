{"Source": "Adaderana", "Timestamp": "January 31, 2017 04:55 pm", "Headline": "නෙවිල් ප‍්‍රනාන්දුට එස්.බී.ගෙන් සුබ පැතුම්", "News Content": "මාලඹේ සයිටම් ආයතනයට වෛද්‍ය උපාධිය පිරිනැමීම සඳහා නීත්‍යනුකූල බලයක් තිබෙන බවට අභියාචනාධිකරණය විසින් තීන්දු කර තිබීම නිසා තමන් එය නිර්මාණය කිරීමට ශ‍්‍රමයෙන් හා ධනයෙන් කැප වු වෛද්‍ය නෙවිල් ප‍්‍රනාන්දු මහතාට තම සුබ පැතුම් එක් කරන බව සමාජ සවිබල ගැන්වීම් සහ සුබසාධන අමාත්‍ය එස්.බී. දිසානායක මහතා පවසයි. අද (31) පැවති මාධ්‍ය හමුවකට සහභාගී වෙමින් අමාත්‍යවරයා කියා සිටියේ මෙම ආයතනය විශ්වවිද්‍යාල උපාධි පිරිනමන ආයතනයක් ලෙස ගැසට් කළේ තමන් බවයි. එසේ සිදුකළේ මෙරට සිටින දහස් ගණනක් සිසුන් තම මුදල් වියදම් කරමින් වෛද්‍ය උපාධියක් ලබා ගැනීමට විදේශ බලා යෑමට සිදුකරන අති දුෂ්කර ක‍්‍රියාවලිය දැකීම නිසා බව ද අමාත්‍යවරයා පැවසීය. ලංකාවේ ජාත්‍යන්තර පාසල්වල ලක්ෂ 4 හමාරක් සිසුන් ඉගෙන ගන්නා අතර ඔවුන්ට දේශීය විශ්වවිද්‍යාල ස‍ඳහා අයඳුම් කිරීමට කිසිඳු අවස්ථාවක් හිමි නොවන බවද අමාත්‍යවරයා පෙන්වා දුනි.එමෙන්ම ඔවුන් වෙනුවෙන් මෙවැනි විශ්වවිද්‍යාලයක් ඇති වීම වරදක්ද යනුවෙන් ද අමාත්‍යවරයා මෙහිදී ප‍්‍රශ්න කර සිටියේ ය.", "URL": "https://sinhala.adaderana.lk/news.php?nid=68898", "Category": null, "Parent URL": null}