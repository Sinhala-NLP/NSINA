{"Source": "Adaderana", "Timestamp": "October 3, 2014 06:56 am", "Headline": "වෑන් රථය පෙරළී තිදෙනෙක් මරුට", "News Content": "කටුගස්තොට පිඟාඔයට වෑන් රථයක් පෙරළීමෙන් පුද්ගලයින් තිදෙනෙකු මියගොස් තිබේ. අද අළුයම 03.45ට පමණ අනතුර සිදුව ඇති බව පොලිසිය පවසයි. අනතුරෙන් තුවාල ලැබු 19 හැවිරිදි තරුණයෙකු මහනුවර මහ රෝහලට ඇතුළත් කර තිබේ. මියගිය අය අතර කාන්තාවක ද සිටින බව පොලිසිය සඳහන් කරයි. මේ අතර මහියංගනය - දිවුලපැලැස්ස මාර්ගයේ ගින්නොරුව ප්‍රදේශයේ දි යතුරුපැදි දෙකක් මුහුණුට මුහුණ ගැටීමෙන් ඊයේ පස්වරුවේ සිදුවු අනතුරකින් පුද්ගලයෙකු මියගොස් තවත් දෙදෙනෙකු තුවාල ලබා තිබේ.", "URL": "https://sinhala.adaderana.lk/news.php?nid=46469", "Category": null, "Parent URL": null}