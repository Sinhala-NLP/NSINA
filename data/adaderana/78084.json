{"Source": "Adaderana", "Timestamp": "September 27, 2017 11:14 pm", "Headline": " ජාත්‍යන්තර තොරතුරු දැනගැනීමේ දිනය හෙට", "News Content": "හෙටට(28) යෙදී තිබෙන ජාත්‍යන්තර තොරතුරු දැනගැනීමේ අයිතිය පිළිබඳ දිනය සැමරීම වෙනුවෙන් “ශ්‍රී ලංකාවේ තොරතුරු දැනගැනීමේ පනතේ ප්‍රායෝගික භාවිතයන්”යන මැයින් සමුළුවක් පැවැත්වීමට නියමිතය. සමුළුව මුදල් හා ජනමාධ්‍ය අමාත්‍ය මංගල සමරවීර මහතාගේ ප්‍රධානත්වයෙන් හා නියෝජ්‍ය අමාත්‍ය ලසන්ත අලගියවන්න මහතාගේ සහභාගීත්වයෙන් හෙට පෙ.ව. 9.30 ට කොළඹ 06, වෙරළ පාර, (Marine Drive) ග්ලෝබල් ටවර් (Global Tower) හෝටලයේදී පැවැත්වේ. මෙම සමුළුවේදී “තොරතුරු දැනගැනීමේ අයිතිවාසිකම් පනත සමාජගත කිරීමේ වැදගත්කම” පිළිබඳ දේශනයක් පැවැත්වේ. තොරතුරු දැනගැනීමේ අයිතිය පිළිබඳ කොමිෂන් සභාවේ සාර්ථකත්වය හා රාජ්‍ය ආයතනයන් මෙම පනත පිළිබඳ ලැබූ ප්‍රායෝගික අත්දැකීම් පිළිබඳ සාකච්ඡා කිරීමට ද නියමිතය.", "URL": "https://sinhala.adaderana.lk/news.php?nid=78084", "Category": null, "Parent URL": null}