{"Source": "Adaderana", "Timestamp": "October 23, 2011 03:02 pm", "Headline": "නීතියත් විනයත් රකින එකම පක්ෂය එක්සත් ජාතික පක්ෂයයි", "News Content": "ආණ්ඩු පක්ෂයේ මැති ඇමතිවරුන්ගේ ක්‍රියාකලාපය හේතුවෙන් රටේ නීතීය සම්පූර්ණයෙන්ම විනාශ වී ඇති බව එක්සත් ජාතික පක්ෂය පවසයි. මේ වන විට ප්‍රජාතන්ත්‍රවාදය නැති වී කැලෑ නීතීය රජ කරන බව එක්සත් ජාතික පක්ෂයේ වයඹ පළාත් සභා විපක්ෂ නායක ශමල් සෙනරත් මහතා කියා සිටියි. කොළඹ අද පැවති මාධ්‍ය හමුවකට එක් වෙමින් ශමල් සෙනරත් මහතා මෙම අදහස් පළ කළේය. මෙම තත්ත්වය හේතුවෙන් රටේ ජනතාව අතර නීතීය සහ දේශපාලනය පිළිබඳව තිබුණු විශ්වාසය ද සම්පූර්ණයෙන්ම අහෝසි වී ‍ඇති බව ඔහු පවසයි. නීතීය සහ විනය ආරක්ෂා කරන එකම පක්ෂය එක්සත් ජාතික පක්ෂය පමණක් බව ද ශමල් සෙනරත් මහතා මෙහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=19539", "Category": null, "Parent URL": null}