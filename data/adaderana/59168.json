{"Source": "Adaderana", "Timestamp": "April 14, 2016 10:40 am", "Headline": " රත්‍රන් තොගයක් පන්නන්න ගිය කත මාට්ටු", "News Content": "නීති විරෝධී ලෙස රත්‍රන් තොගයක් ඉන්දියාව වෙත රැගෙනයාමට උත්සාහ කළ කාන්තාවක කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අදාළ කාන්තාව ඉන්දියාවේ බැංගලෝර් බලා පිටත්වීම සඳහා පැමිණ ඇති බව අද දෙරණ ගුවන්තොටුපළ වාර්තාකරු පවසයි. පසුව ඇයගේ ගමන්මළු පරීක්ෂා කිරීමේදි අදාළ රත්‍රන් තොගය සොයාගෙන තිබේ. ඇය සතුව තිබී ග්රෑම් 700ක් පමණ බරැති රත්‍රන් බිස්කට් හා ස්වර්ණාභරණ සොයාගෙන ඇති අතර ඒවායෙහි වටිනාකම රුපියල් ලක්ෂ 40ක් පමණ වන බව වාර්තා වේ. අත්අඩංගුවට ගෙන ඇත්තේ කොළඹ, කොටහේන ප්‍රදේශයේ පදිංචි 70 හැවිරිදි කාන්තාවකි. කටුනායක ගුවන්තොටුපළ රේගුව විසින් ඇයට රුපියල් ලක්ෂයක දඩයක් නියම කර ඇති අතර රත්‍රන් සියල්ල රාජසන්තක කර තිබේ.", "URL": "https://sinhala.adaderana.lk/news.php?nid=59168", "Category": null, "Parent URL": null}