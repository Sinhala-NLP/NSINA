{"Source": "Adaderana", "Timestamp": "October 15, 2018 02:55 pm", "Headline": "ෆේස්බුක් සාදය රත්නපුර රත් කරයි-තරුණියන් 12 සමඟ 36ක් ඇතුළේ", "News Content": "ෆේස්බුක් සමාජ ජාල මාධ්‍ය ඔස්සේ රත්නපුර, දුරේකන්ද ප්‍රදේශයේ හෝටලයක සංවිධානය කළ සාදයක් අතරතුර ඇති වූ ආරවුලක් හේතුවෙන් තරුණියන් 12 දෙනෙකු ඇතුළු පුද්ගලයින් 36 දෙනකු අත්අඩංගුවට ගෙන තිබේ. සාදය අතරතුර ප්‍රදේශවාසීන් අතර ඇති වූ ආරවුලක් හේතුවෙන් ඔවුන් අත්අඩංගුවට ගත් බව පොලීසිය පැවසීය. අත්අඩංගුවට ගත් පිරිස අතර සිටි සැකකරුවන් දෙදෙනෙකු සතුව තිබී අයිස් මත්ද්‍රව්‍ය මිලිග්‍රෑම් 530ක්, ගංජා ග්‍රෑම් 04ක් සහ විෂ මත්පෙති 04ක් පොලීසිය විසින් සොයාගෙන තිබේ. ඔවුන් දෙදෙනා හැර අනෙක් සැකකරුවන්ගේ අනන්‍යතාව තහවුරු කර ගැනිමෙන් අනතුරුව පොලිස් ඇප මත මුදාහැරි බව වාර්තා වෙයි. අත්අඩංගුවට ගත් වත්තල ප්‍රදේශයේ පදිංචි 24 හැවිරිදි සැකකරු සහ කළුතර ප්‍රදේශයේ පිදංචි 26 හැවිරිදි සැකකරු අද(15) රත්නපුර මහේස්ත්‍රාත් අධිකරණයට ඉදිරිපත් කිරිමට නියමිතයි. රත්නපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97721", "Category": null, "Parent URL": null}