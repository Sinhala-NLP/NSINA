{"Source": "Adaderana", "Timestamp": "August 25, 2019 09:13 am", "Headline": "බල කේන්ද්‍ර 2ක ගැටීමෙන් බැට කෑවේ ජනතාව-නිමල් සිරිපාල ද සිල්වා", "News Content": "2015 වසරේ පිහිටවු ජාතික ආණ්ඩුව හරහා සිදුවූයේ බල කේන්ද්‍ර දෙකක් එකිනෙක ගැටීම බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නිමල් සිරිපාල ද සිල්වා මහතා පවසයි. හල්දුම්මුල්ල ප්‍රදේශයේ ඊයේ පස්වරුවේ පැවති වැඩසටහනකට එක් වෙමින් මන්ත්‍රීවරයා මේ බව සඳහන් කළේය. කේන්ද්‍ර දෙකක් එකිනෙක ගැටීම හේතුවෙන් මහජනතාවට බැට කෑමට සිදු වු බව ඒ මහතා ප්‍රකාශ කරයි. 20වන ව්‍යවස්ථා සංශෝධනය ගෙනවිත් හොඳ මැතිවරණ ක්‍රමයක් ලබා දෙන බවට රනිල් වික්‍රමසිංහ මහතා දුන් පොරොන්දුවට අනුව 19 වන සංශෝධනයට පක්ෂපාතී වු නමුත් දුන් පොරොන්දුව ඉෂ්ඨ නොවු බවත් රට දේශපාලනික වශයෙන් ව්‍යාකූලත්වයට පත්ව ඇති බවත් ඒ මහතා කියා සිටියේය.", "URL": "https://sinhala.adaderana.lk/news.php?nid=117412", "Category": null, "Parent URL": null}