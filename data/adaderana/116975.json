{"Source": "Adaderana", "Timestamp": "August 20, 2019 08:51 am", "Headline": "සමාජ මාධ්‍ය හෙළිකරන චීන කුමන්ත්‍රණය", "News Content": "හෙංකොං රාජ්‍යය තුළ කලබලකාරි තත්ත්වයක් ඇතිකිරීම සදහා චීනය කුමන්ත්‍රණයක් කර ඇති බවට සමාජ ජාල මාධ්‍ය ආයතන කිහිපයක් අනාවරණය කර තිබේ. එය පාලනය සඳහා හොංකොංහි සමාජ ජාලා නියාමනයකට ලක්කිරීමට එම ආයතන වැඩිදුරටත් කටයුතු කර ඇති බවට විදෙස් මාධ්‍ය වාර්තා කරයි. හොංකොං රාජ්‍යෙය් ක්‍රියාත්මක සමාජ වෙබ් අඩවි කිහිපයක් දැඩි නියාමනයකට ලක්කිරීමට එම ආයතන කටයුතු කර තිබේ. එමගින් චීනය විසින් හොංකොං රාජ්‍යෙය් කලබල ඇතිකිරිම සදහා සිදුකරන කුමන්ත්‍රණය පාලනය කිරීම සිය උත්සාහය බවත් මේ ආයතන පවසයි. මේ අනුව ට්විටර් හා ෆේස්බුක් වෙබ් අඩවි එම දැඩි පාලනයට අදාළ කර ඇති බවද සඳහන්ය. මෙහි එක් පියවරක් ලෙසින් හොංකොං රාජ්‍යෙය් ට්විටර් ගිණුම් 936ක් ඉවත්කර දැමීමට පියවර ගැණුනි. ඊට අමතරව තවත් ගිණුම් 200 000ක් පිළිබද දැඩි අවධානයක් යොමුකර ඇතිබවද එම ආයතන වාර්තාවල සඳහන්ය. එමෙන්ම එහි ෆේස්බුක් ගිණුම් හා පිටු කිහිපයක් ද තහනම් කිරීමට කටයුතු යොදා තිබුණි. සමාජ මාධ්‍ය ඔස්සේ වැරදි තොරතුරු හුවමාරුවීම හා ඉන් ඇතිවන තත්ත්වය පාලනයට මෙලෙස පියවර ගත් බවයි රජය පවසයි. මේ අතර සිය පියවර පිළිබඳ මාධ්‍ය හමුවේ අදහස් දැක්වූ ට්විටර් හා ෆේස්බුක් සමාජ මාධ්‍ය ප්‍රධානීන් පෙන්වා දෙන්නේ අසත්‍ය තොරතුරු හුවමාරු කරගන්නා ගිණුම් හිමියන් සිය අනන්‍යතාව සගවා කටයුතු කර ඇති බවයි. කෙසේ නමුත් සිදුකල විමර්ශන අතරතුර ඔවුන් චීන වැසියන් බවට හඳුනාගෙන ඇති බවද සඳහන්ය. එම පිරිස් චීන රජය හා සෘජු සබදතා ඇති අය බවටද හෙළිව ඇති බවත් මෙම අනාවරණවලදී වැඩිදුරටත් වාර්තා වුණි.", "URL": "https://sinhala.adaderana.lk/news.php?nid=116975", "Category": null, "Parent URL": null}