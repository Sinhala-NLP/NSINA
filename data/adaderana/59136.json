{"Source": "Adaderana", "Timestamp": "April 12, 2016 01:02 pm", "Headline": "යුක්‍රේන අගමැති ඉල්ලා අස්වීමට සූදානම්", "News Content": "යුක්‍රේන අග්‍රාමාත්‍ය යැට්සෙන්යුක් සිය ධූරයෙන් ඉල්ලා අස්වීමට සූදානම් වෙයි.පසුගිය ඉරිදා ඔහු මේ පිළිබඳ නිවේදනය කර ඇති බව විදෙස් මාධ්‍ය වාර්තා කළේය.යැට්සෙන්යුක්ගේ රජයට අල්ලස් හා දූෂණ චෝදනා එල්ල වී තිබීම හේතුවෙන් ඔහු ඉල්ලා අස්වන බව වාර්තා වෙයි. කෙසේවෙතත් ඔහුගේ තනතුර සඳහා අයෙකු නම් කරන ලෙස එරට කතානායකවරයා, ජනාධිපති පෙට්රෝ පොරෂෙන්කෝගේ පක්ෂයට දැනුම් දී තිබේ. රජයට එල්ල වී ඇති අල්ලස් හා දූෂණ චෝදනා හේතුවෙන් මීට මාස දෙකකට පෙර යුක්‍රේන ආර්ථික කටයුතු අමාත්‍යවරයා ද සිය ධුරයෙන් ඉල්ලා අස්වුණි.", "URL": "https://sinhala.adaderana.lk/news.php?nid=59136", "Category": null, "Parent URL": null}