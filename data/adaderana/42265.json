{"Source": "Adaderana", "Timestamp": "April 3, 2014 08:00 am", "Headline": "ශ්‍රී ලංකාව ජාත්‍යන්තර අධිකරණයකට යොමු කළ හැකියි ", "News Content": "ශ්‍රී ලංකාවේ යුධ අපරාධ සිදුවී ඇතැයි අනාවරණය වුවහොත් ශ්‍රී ලංකාව ජාත්‍යන්තර අපරාධ අධිකරණය වෙත යොමු කිරීමේ හැකියාවක් පවතින බව ජගත් නීතිවේදීන්ගේ සංගමය පවසයි. එම සංගමය පෙන්වා දෙන්නේ ශ්‍රී ලංකාව සම්බන්ධයෙන් එක්සත් ජාතීන්ගේ මහ කොමසාරිස්වරිය පවත්වන පරීක්ෂණයේ දී ඒ පිළිබඳව අනාවරණයවිය යුතු බවයි. බී.බී.සී ලෝක සේවය සමඟ සම්මුඛ සාකච්ජාවකට එක්වෙමින් ජගත් නීතිවේදීන්ගේ සංගමයේ සම සභාපතිනි හෙලනා කෙනඩි ආදිපාදවරිය මෙම අදහස් පළ කර තිබේ. ඇය පෙන්වා දෙන්නේ ශ්‍රී ලංකාව සම්බන්ධයෙන් එල්ල වී ඇති චෝදනා සනාථ වුවහොත් එය ජාත්‍යන්තර අපරාධ අධිකරණයේ ජ්‍යෙෂ්ඨ පැමිණිළිකරු වෙත යොමු කළ හැකි බවයි. ඉන් අනතුරුව ජාත්‍යන්තර අපරාධ අධිකරණය විසින් ඒ සම්බන්ධයෙන් වරෙන්තු නිකුත් කරන්නේ ද නැද්ද යන්න පිලිබඳ තීන්දු කරනු ඇති බව හෙලනා කෙනඩි ආදිපාදවරිය පවසයි. කෙසේ වෙතත් ශ්‍රී ලංකාවට එරෙහිව එල්ලවී ඇති චෝදනා සම්බන්ධයෙන් ශ්‍රී ලංකා රජය විසින් ස්වාධීන පරික්ෂණයක් නොපවත්වා ජාත්‍යන්තර අධිකරණයට යොමු කිරීම කණගාටුදායක තත්ත්වයක් බව ඇය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=42265", "Category": null, "Parent URL": null}