{"Source": "Adaderana", "Timestamp": "October 29, 2011 04:18 pm", "Headline": "විදුලි සැර වැදී ප්‍රචාරණ ආයතනයක සේවකයෙක් මියයයි", "News Content": "විදුලි සැර වැදීම නිසා ආරච්චිකට්ටුව, පුලිච්චාකුලම ප්‍රදේශයේ දී පුද්ගලයෙකු මරණයට පත්ව තිබේ. ප්‍රචාරණ ආයතනයක සේවය කළ 32 හැවිරිදි දෙදරු පියෙකු මෙසේ මරණයට පත්ව ඇති බව අද දෙරණ වාර්තාකරු සඳහන් කළේය. අද(29) දහවල් පුලිච්චාකුලම ප්‍රදේශයේ සවිකර තිබූ ප්‍රදර්ශන පුවරුවක අලුත්වැඩියා කටයුත්තක යෙදී සිටියදී ඒ අසලින් ඇද තිබූ අධිබලැති විදුලි රැහැනක මරණයට පත් පුද්ගලයාගේ අත වැදී විදුලි සැර වැදීමෙන් ඔහු බිමට ඇද වැටී ඇත. පසුව හලාවත මහ රෝහලට ඇතුළත් කර ඇති අතර එහිදී ඔහු මරණයට පත්ව ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=19658", "Category": null, "Parent URL": null}