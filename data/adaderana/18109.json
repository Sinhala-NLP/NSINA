{"Source": "Adaderana", "Timestamp": "August 16, 2011 12:56 pm", "Headline": "සුහන්දම්ආරු ප්‍රදේශයේ කංසා හේනක් වටලයි", "News Content": "යාල කලාප තුනට අයත් සුහන්දම්ආරු ප්‍රදේශයේ පවත්වාගෙන ගිය කංසා හේනක් වැටලීමට පොලිස් විශේෂ කාර්යය බලකා නිලධාරීන් කණ්ඩායමක් සමත්වී තිබේ. අඩි පහක් පමණ උසට අදාළ කංසා පැළ විශාල ප්‍රදේශයක් පුරා වගාකර තිබී ඇති අතර වැටලීමේ දී කිසිදු සැකකරුවෙකු අත්අඩංගුවට ගැනීමට හැකි වී නැත. වැටලීමෙන් අනතුරුව අදාළ කංසා හේන ගිනිතබා විනාශ කිරීමට පොලිස් විශේෂ කාර්යය බලකා නිලධාරීන් කටයුතු කර ඇත. අදාළ කංසාහේන වැටලීමේ දී එම ස්ථානයේ තිබී ගිනි අවියක් ද සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=18109", "Category": null, "Parent URL": null}