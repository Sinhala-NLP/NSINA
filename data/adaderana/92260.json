{"Source": "Adaderana", "Timestamp": "July 9, 2018 07:06 pm", "Headline": "විජයකලා සිදු කළ ප‍්‍රකාශයේ වරදක් නෑ - සුමන්තිරන් කියයි", "News Content": "එල්.ටී.ටී.ඊ සංවිධානය සම්බන්ධයෙන් හිටපු රාජ්‍ය අමාත්‍ය විජයකලා මහේස්වරන් මහත්මිය සිදු කළ ප‍්‍රකාශයේ වරදක් නොමැති බව දෙමළ ජාතික සන්ධාන පාර්ලිමේන්තු මන්ත්‍රී එම්.ඒ.සුමන්තිරන් මහතා පවසයි. කරවනැල්ල, මාගම්මන ප්‍රදේශයේ පැවැති උත්සවයකට එක්වෙමින් පාර්ලිමේන්තු මන්ත්‍රී එම්.ඒ සුමන්තිරන් මහතා මෙම අදහස් පළ කළේය. මේ අතර ඔවුන්ට වෙනම රාජ්‍යයක් අවශ්‍ය නැති බව පාර්ලිමේන්තු මන්ත්‍රී එම්.ඒ සුමන්තිරන් මහතා වැඩිදුරටත් පැවසීය. හිටපු රාජ්‍ය අමාත්‍ය විජයකලා මහේස්වරන් මහත්මිය සිදු කළ ආන්දෝලනාත්මක ප‍්‍රකාශය සම්බන්ධයෙන් පිවිතුරු හෙළ උරුමය සිදුකල පැමිණිල්ලට අදාළව ප්‍රකාශයක් ලබාදීම සඳහා එම පක්ෂයේ නියෝජිතයින් අද(09) පොලිස් සංවිධානාත්මක අපරාධ නිවාරණ කොට්ඨාසය වෙත පැමිණියේය.", "URL": "https://sinhala.adaderana.lk/news.php?nid=92260", "Category": null, "Parent URL": null}