{"Source": "Adaderana", "Timestamp": "August 6, 2018 08:30 am", "Headline": "කිරින්ද මුහුදට බිලි වූ තරුණයින්ගේ සිරුරු හමුවෙයි", "News Content": "තිස්සමහාරාම, කිරින්ද මුහුදු තිරයේදී දියේ ගිලි අතුරුදන්වූ තරුණයින් දෙදෙනාගේ මළ සිරුරු සොයාගෙන තිබේ. කෝස්ගාඩ් නාවික හමුදා කඳවුර පිටුපස මුහුදු තීරයේ තිබී නාවික හමුදා නිළධාරින් විසින් අදාල මළ සිරුරු සොයාගත් බව පොලිසිය පැවසුවේය. මියගොස් ඇත්තේ ඌරුබොක්ක ප්‍රදේශයේ පදිංචිව සිටි 20හැවිරිදි සහ 22 හැවිරිදි තරුණයින් දෙදෙනෙකි. පසුගිය 04 වනදා පවුලේ ඥාතීන් පිරිසක් සමඟ වන්දනා චාරිකාවක් යමින් සිටියදී කිරින්ද මුහුදු තිරයේ දියනෑමට පැමිණ ඇති අතර එහිදී අදාල තරුණයින් දෙදෙනා දියේ ගිලි අතුරුදන්ව තිබුණි. මේ අතර අම්බල්නතොට, මාමඩල ප්‍රදේශයේ නාන තොටුපලක දියනාමින් සිට 15 හැවිරිදි දරුවෙකු දියේ ගිලි ජිවිතක්ෂයට පත්ව ඇත. මෘත ශරිර මේ වන විට හම්බන්තොට මහ රෝහලේ මෘත ශරිරාගාරයේ තබා ඇති අතර පශ්චාත් මරණ පරික්ෂණ කටයුතු අද(06) සිදු කිරිමට නියමිතයි.", "URL": "https://sinhala.adaderana.lk/news.php?nid=93901", "Category": null, "Parent URL": null}