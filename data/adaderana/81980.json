{"Source": "Adaderana", "Timestamp": "December 23, 2017 02:38 pm", "Headline": "ඔස්ට්‍රේලියා කාන්තා ක්‍රිකට් කණ්ඩායම ලබන වසරේ ඉන්දීය සංචාරයක", "News Content": "ඔස්ට්‍රේලියා කාන්තා ක්‍රිකට් කණ්ඩායම ලබන වසරේ මාර්තු මාසයේදී ඉන්දිය තරඟ සංචාරයක නිරත විමට තීරණය කර තිබේ. එම තරඟ සංචාරය එක්දින තරඟ 03කින් සමන්විත වන අතර එය මාර්තු 12 වනදා සිට 18 වනදා දක්වා ඉන්දියාවේ බරෝඩාහිදී පැවැත්විමට නියමිතය. අයි.සී.සී කාන්තා ශූරතා ක්‍රිකට් තරඟාවලියේ කොටසක් වශයෙන් එම තරඟාවලිය පැවැත්වෙන බව සදහන්ය. ඉන් අනතුරුව ඔස්ට්‍රේලියා, ඉන්දිය හා එංගලන්ත කාන්තා කණ්ඩායම් අතර තුන්කොන් 20යි 20 ක්‍රිකට් තරඟාවලියක් ද පැවැත්විමට නියමිතව තිබේ. එම තරඟාවලිය ඉන්දියාවේ මුම්බායිහිදී ලබන වසරේ මාර්තු 22 වනදා සිට ආරම්භ වන අතර අවසන් මහා තරඟය අප්‍රේල් 03 වනදා පැවැත්විමට නියමිතය.", "URL": "https://sinhala.adaderana.lk/news.php?nid=81980", "Category": null, "Parent URL": null}