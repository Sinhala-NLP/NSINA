{"Source": "Adaderana", "Timestamp": "June 6, 2016 12:25 pm", "Headline": "ජය ඕස්ට්‍රේලියාවට", "News Content": "බටහිර ඉන්දීය කොදෙව්හි පැවැත්වෙන ඕස්ට්‍රේලියා, දකුණු අප්‍රිකා සහ බටහිර ඉන්දීය කොදෙව් තුන්කොන් ක්‍රිකට් තරගාවලියේ තවත් තරගයක් ඊයේ(05) පැවැත් වුණි.ඒ බටහිර ඉන්දීය කොදෙව් සහ ඕස්ට්‍රේලියානු කණ්ඩායම් අතරයි.මෙහිදී බටහිර ඉන්දීය කොදෙව් කණ්ඩායම පරදා කඩුලු 06ක ජයක් හිමි කර ගැනීමට ඕස්ට්‍රේලියානු කණ්ඩායම සමත් වුණි.තරඟයේ කාසියේ වාසිය දිනූ ඕස්ට්‍රේලියානු කණ්ඩායම ප්‍රථමයෙන් පන්දුවට පහරදීමේ අවස්ථාව බටහිර ඉන්දීය කොදෙව් කණ්ඩායම ලබා දුන්නේය.ඒ අනුව බටහිර ඉන්දීය කොදෙව් කණ්ඩායමට පන්දුවාර 32යි පන්දු 03ක් අවසානයේ සියලු ක්‍රීඩකයින් දැවී ලබාගත හැකි වූයේ ලකුණ් 116ක් පමණි.ජයග්‍රාහී ඉලක්කය හඹා ගිය ඒස්ට්‍රේලියානු කණ්ඩායම පන්දුවාර 25යි පන්දු 04ක් අවසානයේ කඩුලු 04ක් පමණක් බිදවැටී තිබියදී ලකුණු 117ක් ලබා ගනිමින් ජයග්‍රහණය වාර්තා ක‍ළේය.", "URL": "https://sinhala.adaderana.lk/news.php?nid=60830", "Category": null, "Parent URL": null}