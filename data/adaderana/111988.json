{"Source": "Adaderana", "Timestamp": "June 14, 2019 07:25 pm", "Headline": "රට වෙනුවෙන් සැබෑ දේශපාලන වීරයෙක් නිර්මාණය කරනවා-රතන හිමි", "News Content": "සිංහල සහ දෙමළ ජනතාව එක් වී එළැඹෙන ජනාධිපතිවරණයේදී රට වෙනුවෙන් සැබෑ දේශපාලන වීරයෙක් නිර්මාණය කරන බව පූජ්‍ය අතුරලියේ රතන හිමි පවසයි. යාපනය ප්‍රදේශයේ පැවති උත්සවයකදී උන් වහන්සේ මේ බව සඳහන් කළේය. හින්දු - බෞද්ධ සංස්කෘතික සංසදය විසින් 13 වැනිවරට පැවැත් වූ සිංහල භාෂාව පාඨමාලාව සාර්ථකව නිමා කළ සිසු සිසුවියන් වෙනුවෙන් සහතික පත්‍ර ප්‍රදානය කිරීම අද සිදුකෙරුණි. මෙම අවස්ථාවට පාර්ලිමේන්තු මන්ත්‍රී පූජ්‍ය අතුරලියේ රතන හිමි මෙන්ම උතුරු පළාත් ආණ්ඩුකාර ආචාර්ය සුරේන් රාඝවන් සහ එක්සත් ජනතා නිදහස් සන්ධානය පාර්ලිමේන්තු මන්ත්‍රී ඩිලාන් පෙරේරා යන මහත්වරු ඇතුළු පිරිසක් සහභාගී වී සිටියේය.", "URL": "https://sinhala.adaderana.lk/news.php?nid=111988", "Category": null, "Parent URL": null}