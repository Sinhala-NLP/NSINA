{"Source": "Adaderana", "Timestamp": "October 9, 2015 01:25 pm", "Headline": "යුරෝපා වාර්තාව 17දා මැතිසබයට", "News Content": "පසුගිය මහ මැතිවරණයේ නිරීක්ෂණයන්ට අදාළ අවසන් වාර්තාව ලබන 17 වනදා මෙරට පාර්ලිමේන්තුවට යොමු කරන බව යුරෝපා සංගමයේ මැතිවරණ නිරීක්ෂණ කණ්ඩායම පවසයි.මැතිවරණ කොමසාරිස්වරයාගේ ආරාධනයකට අනුව මෙරටට පැමිණි අදාළ නියෝජිත පිරිස පසුගිය මහා මහවැතිවරණයේ නිරීක්ෂණ කටයුතුවල නිරත වුණි නිරීක්ෂණ කණ්ඩායමේ ප්‍රධානී යුරෝපා පාර්ලිමේන්තු මන්ත්‍රී ක්‍රිස්ටියන් ෆ්‍රෙඩා මහතා විසින් නිරීක්ෂණ වාර්තාව පාර්ලිමේන්තුවට ඉදිරිපත් කරනු ඇත.පැවැති මහ මැතිවරණය නිදහස් හා සාමකාමි බව එම නිරීක්ෂණ කණ්ඩායම මීට පෙර නිකුත් කළ අතුරු වාර්තාවේ ප්‍රකාශ කර තිබුණි.", "URL": "https://sinhala.adaderana.lk/news.php?nid=54347", "Category": null, "Parent URL": null}