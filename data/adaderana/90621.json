{"Source": "Adaderana", "Timestamp": "June 9, 2018 03:27 pm", "Headline": "මොරගහකන්ද ජලාශය හදපු හැටි අගමැති කියයි", "News Content": "මොරගහකන්ද ජලාශයේ ඉදිකිරීම සඳහා කවුරුන් විසින් මුල්ගල තිබ්බේ තැබුවද වර්තමාන රජය පත්වීමෙන් පසු මෛත්‍රීපාල සිරිසේන ජනාධිපතිවරයා විසින් මුල්ගල තබා රජය විසින් මුදල් ලබා දීමෙන් පසු එය ඉදිකිරීම් කටයුතු කොට අවසන් කළ බව අග්‍රාමාත්‍ය රනිල් වික්‍රමසිංහ මහතා 9 දින ගලේවෙල දී පැවසීය. රුපියල් ලක්ෂ 940 ක වියදමෙන් ප්‍රාරාදේශීය ලේකම් කාර්යාලය සඳහා නව ගොඩනැගිල්ල විවෘත කිරීම සඳහා එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව සඳහන් කළේය. අමාත්‍ය වජිර අබේවර්ධන මහතාගේ ආරාධනයෙන් අග්‍රාමාත්‍ය රනිල් වික්‍රමසිංහ මහතා මෙම ගලේවෙල නව ප්‍රාදේශීය ලේකම් කාර්යාල ගොඩනැඟිල්ල විවෘත කරනු ලැබීය. මෙහිදී ජනතාව ඇමතූ රනිල් වික්‍රමසිංහ අග්‍රාමාත්‍යවරයා වැඩිදුරටත් සඳහන් කර සිටියේ මොරගහකන්ද ව්‍යාපෘතිය ගාමිණී දිසානායක මහතා සහ ජේ ආර් ජයවර්ධන මහතාගේ කාලයේ පැවැති යෝජනාවලියක් බවය පැවැති යුද්ධය නිසා ක්‍රිරියාත්මක කිරීමට නොහැකි වූ බවද පසුගිය ජනාධිපතිවරණයෙන් පසු මෛත්‍රීපාල සිරිසේන ජනාධිපතිතුමා එය ආරම්භ කරන බවට ප්‍රකාශ කළ බවත් එතුමා ජනාධිපති වීමෙන් පසුව පැමිණ මුල් ගල තැබූ බවද ආණ්ඩුවෙන් ඒ සඳහා මුදල් ලබාදීම සිදුකළ බවද මේ අවුරුද්දේ එය විවෘත කිරීමට හැකිවූ බව ද අගමැතිවරයා සඳහන් කළේ ය. ඊට පෙර මුල්ගල් කියක් තැබුවාද නොතිබූවා ද යන්න තමන් නොදන්නා බවද ප්‍රකාශ කළේය. කොපමණ මුල් ගල් තිබුණත් මොරගහකන්ද හදන්න සල්ලි නොතිබූ බවත් මෛත්‍රීපාල සිරිසේන මැතිතුමා මුල්ගල තිබ්බ අවස්ථාවේ දී ආණ්ඩුව මුදල් ටික ලබාදී හැකිවූ බව සඳහන් කළේය. දේශීය ගොවියාගේ එළවළු පලතුරු කල්තබා ගැනීම සඳහා වූ ශීතාගාර පහසුකම් සහිත ගොඩනැඟිල්ලක් ඉන්දියානු සමාගමක් එක්ව දඹුල්ල ආර්ථික මධ්‍යස්ථානය ආසන්නයේ ඉදි කිරීමට රජයේ අවධානය යොමු වී තිබෙන බවත් එම තාක්ෂණය ශ්‍රී ලංකාව තුළ නොමැති නිසා එහි අධීක්ෂණ කටයුතු මෙන්ම පරිපාලන කටයුතු ඉන්දියානු සමාගමකට පැවරීමට තීරණය කර ඇති බවද අග්‍රාමාත්‍යවරයා සඳහන් කළේය එහිදී දේශීය ගොවියාට තම එළවළු පලතුරු කල්තබා ගැනීමට හැකියාව පවතින බවත් හොඳ මිලක් ලැබෙන බව ද සඳහන් කළේය. එක්සත් ජාතික පක්ෂය නියෝජනය කරන ඇමැතිවරුන් ගණනාවකගේ නම් ප්‍රකාශ කරමින් එම අමාත්‍යාංශ වල ක්‍රියාත්මක සංවර්ධන කටයුතු රැසක් පිළිබඳව අග්‍රාමාත්‍යවරයා ජනතාව දැනුවත් කළේ ය. සංචාරක ව්‍යාපාරයේ දියුණුව සඳහා බොහෝ ප්‍රදේශවල නිවෙස් වල කාමර 1 ,2 ,විදේශිකයන්ට කුලියට ලබා දෙන අය සඳහා බටහිර පන්නයට එම කාමර අලුත්වැඩියා කිරීම සඳහා රජය මූල්‍ය ආධාර ලබා දීමට යන බවද සඳහන් කළේය. පසුගිය රජය සමයේ ලබාගත් අතිවිශාල ණය කන්ද ගෙවීමට සිදුව ඇති නිසා විශාල අර්බුදයකට මුහුණ පා තිබිය දී රටේ සංවර්ධන කටයුතු සිදුකරන බවද අගමැතිවරයා සඳහන් කළේය. අනුන් කරපු දේ නිසා මේ වන විට මෙම ආණ්ඩුව වන්දි ගෙවන බවත් සඳහන් කළේය. පසුගියදා මෛත්‍රීපාල සිරිසේන මහතා ජනාධිපති වන විට රටේ ආදායම ණය ගෙවීම සඳහා ප්‍රමාණවත් නොවන වකවානුවක පැවති බවද සඳහන් කළේය. මේ වන විට ලෝකෙ පුරාම විශාල අර්බුදයක් පවතින බවද ඇතැම් විට අපටද වැට් බදු වැඩි කිරීමට සිදුවන බවද සඳහන් කළේය. දෙවියන්ට නැවත ණය දීමට අවශ්‍ය බවද අනිත් අයගේ පව් ගෙවීමක් සිදු වෙන බවද එයට කරන්නට දෙයක් නැතැයි කීවේය 2023 වන විට මෙම ණය ගෙවා අවසන් වීමට හැකි බව ද සඳහන් කළේය.‍", "URL": "https://sinhala.adaderana.lk/news.php?nid=90621", "Category": null, "Parent URL": null}