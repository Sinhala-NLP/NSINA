{"Source": "Adaderana", "Timestamp": "November 24, 2014 03:37 pm", "Headline": "නියෝජ්‍ය ඇමති මහ පුට‍ු‍වේ වැඩබලයි", "News Content": "නියෝජ්‍ය සෞඛ්‍ය අමාත්‍ය ලලිත් දිසානායක මහතා වැඩබලන සෞඛ්‍ය අමාත්‍යවරයා වශයෙන් වැඩ බාරගෙන තිබේ. අද පෙරවරුවේ යෙදුණු සුභ මොහොතින් ඒ මහතා අමාත්‍ය ධුරයේ වැඩ කටයුතු ආරම්භ කළ බව සෞඛ්‍ය අමාත්‍යංශය සඳහන් කළේය. සෞඛ්‍ය අමාත්‍ය ධුරයේ කටයුතු කළ මෛත්‍රිපාල සිරිසේන මහතා ඉදිරි ජනාධිපතිවරණයේ දි විපක්ෂයේ පොදු අපේක්ෂකයා වශයෙන් ඉදිරිපත් වන බව පසුගිය දා ප්‍රකාශ කළේය. ඒ අනුව මෛත්‍රිපාල සිරිසේන මහතා ඔහු දැරූ අමාත්‍ය ධුරයෙන් සහ ශ්‍රී ලංකා නිදහස් පක්ෂයේ සියලු තනතුරු වලින් ඉවත් කෙරුණි.", "URL": "https://sinhala.adaderana.lk/news.php?nid=47572", "Category": null, "Parent URL": null}