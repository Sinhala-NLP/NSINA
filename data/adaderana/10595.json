{"Source": "Adaderana", "Timestamp": "September 2, 2010 03:32 pm", "Headline": "කිසිම රාජ්‍ය නොවන සංවිධානයක් තහනම් කර නෑ", "News Content": "කිසිදු ජාත්‍යන්තර රාජ්‍ය නොවන සංවිධානයක් තහනම් කර නොමැති බව රජය පවසයි. කෙසේ වෙතත් උතුරේ ක්‍රියාත්මක වන ජාත්‍යන්තර රාජ්‍ය නොවන සංවිධාන නිරීක්ෂණය කිරීම තවදුරටත් ජනාධිපති කාර්යසාධක බල මණ්ඩලය විසින් ඉටු කරන බව ලක්ෂ්මන් හුළුගල්ල මහතා සඳහන් කරයි. උතුරු පළාතේ ක්‍රියාත්මක රාජ්‍ය නොවන සංවිධාන සියල්ල අදාළ අංශයන්හි ලියාපදිංචි වීම අනිවාර්ය බව හෙ‍තෙම කියා සිටියි. ලියාපදිංචි නොවන කිසිදු රාජ්‍ය නොවන සංවිධානයක එම පළාතේ ක්‍රියාත්මක වීමට අවසර නොදෙන බව ද ලක්ෂ්මන් හුළුගල්ල මහතා පවසයි. එල්.ටී.ටී.ඊ පාලන සමයේ එම ප්‍රදේශයන්හි ක්‍රියාත්මක වූ රාජ්‍ය නොවන සංවිධාන මගින් ප්‍රතිඵලදායක සංවර්ධන ක්‍රියාවලියක් සිදු නොවීම මෙම පියවර ගැනීමට හේතු වූ බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=10595", "Category": null, "Parent URL": null}