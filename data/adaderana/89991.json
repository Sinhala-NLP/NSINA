{"Source": "Adaderana", "Timestamp": "May 29, 2018 07:17 am", "Headline": "පොලිතින් නීතිය හරියට ක්‍රියාත්මක වෙන්නෑ- ඉදිරියේ දී ප්‍රමිතියෙන් යුතු පොලිතින් නිෂ්පාදනයෙන් ඉවත් වෙන්වා", "News Content": "රජය පොලිතින් නීතිය නිසි පරිදි ක්‍රියාත්මක නොකරන බව පොලිතින් නිෂ්පාදකයින්ගේ හා ප්‍රතිචක්‍රීය කරන්නන්ගේ සංගමය පවසයි. එම සංගමයේ ලේකම් අනුර හේරත් මහතා පෙන්වා දෙන්නේ මේ වන විට තහනම් කර ඇති පොලිතින් නිෂ්පාදන වෙළෙඳපල තුළ බහුලව දක්නට ලැබෙන බවයි. මෙම තත්ත්වය නිසා ප්‍රමිතියෙන් යුත් පොලිතින් නිෂ්පාදන සිදුකිරීමට ගැටලුවක් පැන නැගී ඇති බැවින් එම නිෂ්පාදනවලින් ඉවත් වීමට ඉදිරියේ දී කටයුතු කරන බව අනුර හේරත් මහතා සඳහන් කළේය. මෙම චෝදනාව සම්බන්ධයෙන් අද දෙරණ මධ්‍යම පරිසර අධිකාරියෙන් විමසීමක් කළේය. එම අධිකාරියේ විමර්ශන අධ්‍යක්ෂ එන්.එස්.ගමගේ මහතා සඳහන් කළේ වෙළෙඳපල තුළ ඇති නීති විරෝධී පොලිතින් වැටලීමේ කටයුතු අඛණ්ඩව සිදුකරන අතර එවන් ස්ථාන පිළිබඳ දැනුම් දෙන ලෙස ජනතාවගෙන් ඉල්ලීමක් කරන බවයි.", "URL": "https://sinhala.adaderana.lk/news.php?nid=89991", "Category": null, "Parent URL": null}