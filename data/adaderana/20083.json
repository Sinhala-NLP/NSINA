{"Source": "Adaderana", "Timestamp": "November 18, 2011 03:02 pm", "Headline": " අවිනීතියට එරෙහිව පෙළගැසිය යුතුයි", "News Content": "රටේ අවිනීතියට එරෙහිව සියලු දෙනා පෙළගැසිය යුතු බව අනෝමා ෆොන්සේකා මහත්මිය පවසයි. සරත් ෆොන්සේකා මහතාට ලබාදුන් තීන්දුව තමා කළින් සිටම අපේක්ෂාවෙන් සිටි බව ඇය සඳහන් කරයි. කෙසේ වෙතත් අධිකරණය විසින් ලබාදුන් තීන්දුව මැදහත් සිතින් පිළිගන්නා බව ඇය කියා සිටියි. රටේ ප්‍රජාතන්ත්‍රවාදය තහවුරු කිරීමට සියලුම ජනතාව ඒකරාශි විය යුතු කාලය එළඹ ඇති බවද ඇය කියා සිටියාය. මේ සම්බන්ධයෙන් කිසිවෙකුට ශාප කිරීමට තරම් තමා පහත් මට්ටමකට පත් නොවන බව ද අනෝමා ෆොන්සේකා මහත්මිය අවධාරණය කළාය.", "URL": "https://sinhala.adaderana.lk/news.php?nid=20083", "Category": null, "Parent URL": null}