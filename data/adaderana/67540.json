{"Source": "Adaderana", "Timestamp": "December 31, 2016 10:39 am", "Headline": " ඉන්දියාවට ත්‍රස්ථ අවදානමක්", "News Content": "ඉන්දියාවට ත්‍රස්ථ ප්‍රහාරයක් එල්ලවීමේ අවදානමක් පවතින බවට ඊශ්‍රායලය විසින් අනතුරු අඟවා තිබේ.මේ හේතුවෙන් නව අවුරුදු සමයේ ඉන්දියාවේ සැමරුම් උත්සවවලට සහභාගී නොවන ලෙස ඊශ්‍රායලය සිය වැසියන්ට දැනුම් දී ඇති බව විදෙස් මාධ්‍ය වාර්තා කරයි.ඊශ්‍රායල වැසියන් බහුලව සංචාරය කරන රටක් ලෙස ඉන්දියාව ප්‍රචලිතව තිබේ.නව වසරට සමගාමීව පැවැත්වෙන සැමරුම් උත්සව, රාත්‍රී සමාජ ශාලා සහ මහජනතාව වැඩි වශයෙන් ගැවසෙන ස්ථාන වල සංචාරය කිරීමෙන් වලකින ලෙස ඊශ්‍රායලය තම වැසියන්ට උපදෙස් ලබාදී ඇති බව වාර්තා වෙයි.", "URL": "https://sinhala.adaderana.lk/news.php?nid=67540", "Category": null, "Parent URL": null}