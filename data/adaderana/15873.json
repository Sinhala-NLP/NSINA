{"Source": "Adaderana", "Timestamp": "May 4, 2011 08:31 am", "Headline": "සේරුනුවරින් ආයුධ තොගයක්", "News Content": "සේරුනුවර සහ වාලච්චේන ප්‍රදේශ වලින් ආයුධ තොගයක් සොයා ගෙන තිබේ. සේරු නුවර , මාවඩිච්චේන ප්‍රදේශයෙන් සොයා ගත් මෙම ආයුධ අතර අත්බෝම්බ දෙකක් සහ ටී 56 උණ්ඩ 13ක් වන බව සඳහන්වේ. ඊට අමතරව කැලෑ ඇඳුම් කට්ටලයක් ද සොයා ගත් බව පොලිසිය පවසයි. ප්‍රදේශයේ පාලු නිවසක් තුළ සඟවා තිබිය දී මෙම ආයුධ සොයා ගෙන තිබේ. වාලච්චේන , තොප්පිගල කැලෑ බද ප්‍රදේ‍ශයක තිබී අත්බෝම්බ 2ක් සොයා ගත් බව පොලිසිය කියා සිටියි. මඩකළපුව පොලිසියේ නිලධාරීන් කණ්ඩායමක් විසින් සිදු කළ සෝදිසියක දී මෙම බෝම්බ සොයා ගෙන තිබේ.", "URL": "https://sinhala.adaderana.lk/news.php?nid=15873", "Category": null, "Parent URL": null}