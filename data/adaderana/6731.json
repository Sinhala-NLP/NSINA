{"Source": "Adaderana", "Timestamp": "February 16, 2010 09:49 am", "Headline": "අනවසරයෙන් දැව කැපූ 6ක් අත්අඩංගුවට", "News Content": "පොතුවිල් ආලඅඩිකුලම් ප්‍රදේශයේ කැළෑවක අනවසරයෙන් දැව කැපූ පුද්ගලයින් 6 දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් කණ්ඩායමක් විසින් මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් සැකකරුවන් පොතුවිල් පොලීසියට භාර දී ඇති අතර දැව තොගය කෝමාරි අඩවි වන නිලධාරීන්ට භාර දී ඇත. මෙම සැකකරුවන් මඩකලපුව තිරුක්කෝවිල් විනයාගපුරම් යන ප්‍රදේශ වල පදිංචිකරුවන් බව වාර්තා වේ. පොතුවිල් පොලිසිය සහ අඩවි වන නිලධාරීන් මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=6731", "Category": null, "Parent URL": null}