{"Source": "Adaderana", "Timestamp": "May 24, 2016 09:35 am", "Headline": "යතුරුපැදි ගැටී දෙදෙනෙක් මරුට", "News Content": "අම්බලන්ගොඩ, උස්මුඩුලාව ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ.යතුරුපැදි දෙකක් ගැටීමෙන් මෙම අනතුර සිදුව ඇති බව අම්බලන්ගොඩ පොලීසිය සඳහන් කරයි.අනතුරෙන් එක් යතුරුපැදියක ගමන්ගත් පුද්ගලයින් දෙදෙනා මියගොස් ඇති අතර අනෙක් යතුරුපැදියේ ගමන්ගත් තිදෙනෙකු තුවාල ලබා තිබේ.තුවාල ලැබූ අය අතර කාන්තාවක ද වන බව පොලීසිය සඳහන් කරයි.තුවාල ලැබු අයගෙන් දෙදෙනෙකු බලපිටිය රෝහලේ ප්‍රතිකාර ලබන අතර අනෙක් පුද්ගලයා කොළඹ ජාතික රෝහලේ ප්‍රතිකාර ලබන බව සඳහන්ය.අම්බලන්ගොඩ පොලීසිය මෙම අනතුර සම්බන්ධයෙන් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=60438", "Category": null, "Parent URL": null}