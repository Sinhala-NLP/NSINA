{"Source": "Adaderana", "Timestamp": "March 10, 2011 09:12 am", "Headline": "ඩොලර් මිලියන 10 ක වියදමින් ඉන්දියාවෙන් මෙරටට රෝහලක් ", "News Content": "ශ්‍රී ලංකාවේ මධ්‍යම පළාතෙහි රෝහලක් ඉදිකිරීම සඳහා ඉන්දීය රජය චෙන්නායි නගරයේ සමාගමක් සමග ගිවිසුමක් අත්සන් කර තිබේ. ඇඳන් 150 න් සමන්විත මෙම රෝහල ඉදිකිරීම සඳහා වැයවන මුදල අමෙරිකානු ඩොලර් මිලියන 10 ක් වන බව ද සඳහන්ය. මෙම රෝහල මධ්‍යම පළා‍තේ හැටන් නගරය අසල ඩිකෝයාහි ඉදිකිරීමට නියමිත අතර අදාළ ඉදිකිරීම් කටයුතු මාස 22 ක් අවසන් කිරීමට බලපොරොත්තු වන බව විදේශ කටයුතු අමාත්‍යාංශය නිවේදනයක් නිකුත් කරමින් සඳහන් කරයි. රෝහල් ව්‍යාපෘතිය සඳහා ඉන්දියාවේ රෝහල් සේවා උපදේශන සංස්ථාව මගින් කළමනාකරණ උපදේශකත්වය සපයන බව ද එම නිවේදනයෙහි වැඩිදුරටත් දැක්වේ.", "URL": "https://sinhala.adaderana.lk/news.php?nid=14742", "Category": null, "Parent URL": null}