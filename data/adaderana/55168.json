{"Source": "Adaderana", "Timestamp": "November 18, 2015 11:49 am", "Headline": "ප්‍රංශයෙන් තවත් වෙඩි හඬ!", "News Content": "ප්‍රංශයේ පැරිස් නුවර පසුගිය සිකුරාදා සිදුවූ වෙඩි තැබීම්වලින් පුද්ගලයින් 129 දෙනෙකු මියයාමෙන් අනතුරුව ප්‍රංශයේ, සේන්ට් ඩෙනිස් හි මේවන විට විශේෂ මෙහෙයුමක් ක්‍රියාත්මක වෙමින් තිබේ.ප්‍රහාරයේ වගකීම අයි.එස් කැරලිකරුවන් විසින් බාරගැනීමත් සමග සැකකටයුතු නිවාස කිහිපයක්ම පසුගිය දිනවල ප්‍රංශ ආරක්ෂක අංශ විසින් පරික්ෂාවට ලක් කරන ලදී.සේන්ට් ඩෙනිස් හි මේවන විට සිදුවන මෙහෙයුම් අතර තුර වෙඩි හඬ කිහිපයක්ද ඇසී ඇති අතර පොලිස් නිලධාරීන් කිහිප‍දෙනෙකු තුවාල ලබා ඇති බවක්ද විදෙස් මාධ්‍ය වාර්තාකරයි.පොලීසිය විසින් සිදුකරන මෙහෙයුමක් නිසා අනවශ්‍ය බියක් ඇති කර ගත යුතු නැතැයි බලධාරීන් පවසා ඇත.අයි.එස්.කැරලිකරුවන් ප්‍රංශයේ පැරිස් නුවර පසුගිය සිකුරාදා කළ සන්නද්ධ ප්‍රහාරයෙන් පුද්ගලයින් 129 දෙනෙකු මියගොස් තවත් 400ක් පමණ තුවාල ලැබීය.ඔවුන්ගෙන් 57 දෙනෙකු තවදුරටත් දැඩිසත්කාර ඒකක වල ප්‍රතිකාර ලබන බව විදෙස් මාධ්‍ය වාර්තා කරයි.මේ අතර නවතම විදෙස් වාර්තාවලින් අනාවරණය වූයේ ප්‍රංශ පොලිසිය සිදුකළ එම මෙහෙයුම අතවාරයේදී කාන්තාවක් බෝම්බයක් පුපුරවාගෙන මියගොස් ඇති බවයි.එහිදී තවත් පුද්ගලයෙකු වෙඩි වැදී මියගිය බවද පැවසෙයි.එසේම සිද්ධිය සම්බන්ධයෙන් සැකපිට 150ට වැඩි ගණනක් ප්‍රශ්න කිරීමට ගත් බවද ඉන් කිහිප දෙනෙකු රඳවාගෙන ප්‍රශ්න කරන බවද වාර්තා විය.", "URL": "https://sinhala.adaderana.lk/news.php?nid=55168", "Category": null, "Parent URL": null}