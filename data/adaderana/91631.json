{"Source": "Adaderana", "Timestamp": "June 28, 2018 01:06 pm", "Headline": "කෘෂිකර්ම අමාත්‍යංශය ඇමෙරිකාව සමඟ අවබෝධතා ගිවිසුමකට", "News Content": "කෘෂිකර්ම ක්ෂේත්‍රයේ අභිවෘද්ධිය සඳහා අමෙරිකා එක්සත් ජනපදය සමඟ අවබෝධතා ගිවිසුමකට අද (28) අත්සන් තැබීමට නියමිතව තිබේ. කෘෂිකර්ම අමාත්‍යංශය සඳහන් කලේ අමෙරිකාවේ මිචිගන් විශ්වවිද්‍යාලය සහ කෘෂිකර්ම අමාත්‍ය මහින්ද අමරවීර මහතා අතර එම ගිවිසුම අත්සන් කිරීමට නියමිත බවයි. මෙම ජාත්‍යන්තර ගිවිසුම අත්සන් කිරීම සඳහා කෘෂිකර්ම අමාත්‍ය මහින්ද අමරවීර මහතා ඇතුළු පිරිසක් පසුගියදා දිවයිනෙන් පිටත්ව ගොස් තිබේ. කෘෂිකර්ම ක්ෂේත්‍රයේ පර්යේෂණ, ප්‍රකාශන සඳහා අධ්‍යාපන තොරතුරු හුවමාරු කරගැනීම, අධ්‍යයන පීඨ සහ ශිෂ්‍යත්වලාභින් හුවමාරු කරගැනීම මෙන්ම පර්යේෂණ සිදුකිරීමට තාක්ෂණය සහ සහයෝගීතාව ලබාගැනීම මෙම ගිවිසුම අත්සන් කිරීමේ මූලික අරමුණ වේ.", "URL": "https://sinhala.adaderana.lk/news.php?nid=91631", "Category": null, "Parent URL": null}