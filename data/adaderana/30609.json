{"Source": "Adaderana", "Timestamp": "January 9, 2013 10:42 am", "Headline": "තර්ජන හෙළාදකියි", "News Content": "අභියාචනාධිකරණ විනිසුරු දෙපළකට තර්ජනාත්මක දුරකථන ඇමතුම් ලැබීම සම්බන්ධයෙන් දැඩි විරෝධය පළ කරන බව අධිකරණ සේවා කොමිසම පවසයි. අගවිනිසුරු ශිරාණි බණ්ඩාරනායක මහත්මිය විසින් අභියාචනාධිකරණයට ඉදිරිපත් කළ පෙත්සම විභාග කළ ති‍්‍රපුද්ගල විනිසුරු මඩුල්ලේ සාමාජිකයින් දෙපලක් වන එස්. කන්දරාජා සහ අනිල් ගුණරත්න යන විනිසුරුවරුන්ට ඊයේ (08) දිනයේ තර්ජනාත්මක දුරකථන ඇමතුම් ලැබී ඇති බව එම කොමිසම නිවේදනයක් නිකුත් කරමින් සඳහන් කර සිටියි. මේ සම්බන්ධයෙන් අදාළ විනිසුරුවරුන් බම්බලපිටිය සහ බොරැල්ල පොලීසියට පැමිණිලි කර ඇත.", "URL": "https://sinhala.adaderana.lk/news.php?nid=30609", "Category": null, "Parent URL": null}