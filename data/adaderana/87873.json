{"Source": "Adaderana", "Timestamp": "April 23, 2018 01:08 pm", "Headline": "කතරගම ප්‍රදේශීය සභා සභාපති රිමාන්ඩ්", "News Content": "කතරගම ප්‍රාදේශීය සභාවේ සභාපති චානක අමිල් රංගන මහතා රක්ෂිත බන්ධනාගාර ගත කර තිබේ. සභාපතිවරයා අද(23) උදෑසන තිස්සමහාරාම මහේස්ත්‍රාත් අධිකරණය වෙත ඉදිරිපත් වීමෙන් පසු ලබන මස 02 දින දක්වා රක්ෂීත බන්ධනාගාර ගත කර ඇති බව අද දෙරණ වාර්තාකරු පැවසීය. පසුගිය ජනවාරි මාසයේදී කතරගම පොලීසිය ඉදිරිපිට කලහකාරී ලෙස හැසිරෙමින් දේපළවලට හානි කිරීම සම්බන්ධයෙන් සභාපතිවරයා ඇතුළු කිහිපදෙනෙකුට චෝදනා එල්ල වී තිබේ. ඒ අනුව අද උදෑසන කතරගම ප්‍රාදේශීය සභාවේ සභාපති චානක අමිල් රංගන මහතා තිස්සමහාරාම මහේස්ත්‍රාත් අධිකරණය වෙත ඉදිරිපත් වුණි.", "URL": "https://sinhala.adaderana.lk/news.php?nid=87873", "Category": null, "Parent URL": null}