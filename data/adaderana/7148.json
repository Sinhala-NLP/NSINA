{"Source": "Adaderana", "Timestamp": "March 9, 2010 07:36 am", "Headline": "මත්පැන්හල් සඳහා අවසර නොදිය යුතුයි", "News Content": "මත්පැන්හල් විවෘත කිරීම සදහා අවසර ලබානොදෙන බවට සියලුම අපේක්ෂකයින්ගෙන් ප්‍රතිඥාවක් ලබාගත යුතු බව මහජන එක්සත් පෙරමුණ පවසයි. තම පාලන කාලය තුළ මත්පැන්හල් ආරම්භ කිරීම සඳහා අවසරයක් හෝ අනුබලයක් ලබාදී නොමැති බව එහි නායක අමාත්‍ය දිනේෂ් ගුණවර්ධන මහතා සඳහන් කළේය. එබැවින් මෙවැනි ඉල්ලීමක් කිරීමට සදාචාරාත්මක අයිතියක් තමාට ඇති බව දිනේෂ් ගුණවර්ධන අමාත්‍යවරයා ප්‍රකාශ කළේය. මහරගම, පන්නිපිටිය ශාසනාරක්ෂක බල මණ්ඩල රැස්වීම අමතමින් අමාත්‍යවරයා මේ අදහස් පළ කළේය. අප රට ත්‍රස්තවාදීන්‍ට ගොදුරු කිරීමට උත්සාහ දැරූ විදේශීය බලවේග, ඉදිරියේදී ද විවිධ කුමන්ත්‍රණ ක්‍රියාත්මක කළ හැකි බව දිනේෂ් ගුණවර්ධන මහතා මෙහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7148", "Category": null, "Parent URL": null}