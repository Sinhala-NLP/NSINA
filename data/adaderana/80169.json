{"Source": "Adaderana", "Timestamp": "November 19, 2017 11:31 am", "Headline": "  ගංජා කිලෝ 38ක් එක්ක 5ක් දැලේ", "News Content": "කේරළ ගංජා තොගයක් ළඟ තබාගෙන සිටි පුද්ගලයින් දෙදෙනෙකු කොඩිකාමම් ප්‍රදේශයේ දී අත්අඩංගුවට ගෙන තිබේ. කොඩිකාමම් පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්ය. එහිදී සැකකරුවන් සතුව තිබී කේරළ ගංජා කිලෝග්‍රෑම් 36යි ග්‍රෑම් 680ක් පොලීසිය විසින් සොයාගෙන තිබේ. අත්අඩංගුවට ගත් සැකකරුවන් කොඩිකාමම් ප්‍රදේශයේ පදිංචිකරුවන් වන අතර ඔවුන් අද(19) චාවකච්චේරි මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර කේරළ ගංජා කිලෝග්‍රෑම් එකයි ග්‍රෑම් 222ක් සමඟ පුද්ගලයින් තිදෙනෙකු පිටිගල මාර්තුපිටිය පාළම අසළ දී අත්අඩංගුවට ගෙන තිබේ. අත්අඩංගුවට ගත් සැකකරුවන් දඹුල්ල සහ තල්ගස්පේ යන ප්‍රදේශවල පදිංචිකරුවන් වන අතර ඔවුන් අද ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80169", "Category": null, "Parent URL": null}