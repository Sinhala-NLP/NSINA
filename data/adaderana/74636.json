{"Source": "Adaderana", "Timestamp": "June 28, 2017 07:46 am", "Headline": "තැපෑල අදත් වැඩ නෑ", "News Content": "ඉල්ලීම් තුනක් මුල් කරගනිමින් තැපැල් සේවකයින් ආරම්භ කළ වැඩවර්ජනය අද (28) දිනයේදීත් ක්‍රියාත්මක කරන බව ඒකාබද්ධ තැපැල් වෘත්තීය සමිති පෙරමුණ පවසයි.එහි සම කැඳවුම්කරු එච්.කේ කාරියවසම් මහතා පැවසුවේ දිවයින පුරා ප්‍රධාන තැපැල් කාර්යාල 653ක හා උප තැපැල් කාර්යාල 3400කට අධික ප්‍රමාණයක මේ වන විට වර්ජනය සාර්ථකව ක්‍රියාත්මක වන බවය.නුවරඑළිය , මහනුවර සහ ගාල්ල කොටුව තැපැල් කාර්යාල ඉවත් කර සංචාරක හෝටල් ආරම්භ කිරීම සඳහා රජය ගෙන ඇති තීරණය වහාම ඉවත් කිරීම ඇතුළු ඉල්ලීම් තුනක් මුල් කරගනිමින් මෙම වැඩ වර්ජනය ආරම්භ කර ඇති බව ඒකාබද්ධ තැපැල් වෘත්තීය සමිති පෙරමුණ සඳහන් කළේය.", "URL": "https://sinhala.adaderana.lk/news.php?nid=74636", "Category": null, "Parent URL": null}