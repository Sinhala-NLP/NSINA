{"Source": "Adaderana", "Timestamp": "October 20, 2018 08:39 pm", "Headline": "කාණුවක් නිසා මීගමුව උණුසුම්", "News Content": "මීගමුව මහනගර සභාවේ නිලධාරීන් විසින් මීගමුව ‍පොදු සුසාන භූමිය අසල ඇති ගොඩනැඟිලි ද්‍රව්‍ය අලෙවිකරනු ලබන වෙළෙඳ සැළක් ආසන්නයේ ඇති කාණු පද්ධතියක් පිරිසිදු කිරීමට යාමේදී උණුසුම් තත්ත්වයක් ඇති වී තිබේ. මෙම වෙළඳ සැලේ ගොඩනැඟිලි ද්‍රව්‍ය එම කාණු පද්ධතිය අවහිරවන ලෙස ගබඩා කර ඇති බවට ලැබුණු පැමිණිල්ලක් මත මීගමුව මහනගර සභාවේ නිලධාරීන් එම ස්ථානයට ගොස් තිබුණි. අප වාර්තාකරු සඳහන් කළේ එම වෙළඳසැලෙහි හිමිකරුගේ පුත්‍රයා මහනගර සභාවේ දේපළ හානිකිරීමේ චෝදනාව මත පොලිසීය විසින් අත්අඩංගුවට ගෙන අධිකරණයට ඉදිරිපත් කර ඇති බවයි. මීගමුව මහේස්ත්‍රාත් අධිකරණය අදාළ සැකකරු ලබන 29වන දින දක්වා රක්ෂිත බන්ධනාගාර ගත කර තිබේ. සිද්ධිය සම්බන්ධයෙන් මීගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97979", "Category": null, "Parent URL": null}