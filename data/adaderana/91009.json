{"Source": "Adaderana", "Timestamp": "June 17, 2018 12:16 pm", "Headline": " වෑන් රථයක් ට්‍රාන්ස්ෆෝමරයක ගැටී 12කට තුවාලයි", "News Content": "දඹුල්ල, අනුරාධපුර ප්‍රධාන මාර්ගයේ බුලාගල ප්‍රදේශයේදී අද(17) පෙරවරුවේ වෑන් රථයක් මාර්ගයෙන් ඉවතට පැන අධි බැලැති ට්‍රාන්ස්ෆෝමරයක ගැටීමෙන් එහි ගමන් ගත් එකම පවුලේ 12 දෙනෙකු බරපතළ තුවාල ලබා දඹුල්ල මූලික රෝහලට ඇතුළත් කළ බව දඹුල්ල පොලීසිය පවසයි. මෙසේ තුවාල ලබා ඇත්තේ වැලිමඩ බොරලන්ද ප්‍රදේශයේ පදිංචි කරුවන් පිරිසක් බවත් ඔවුන් වැලිමඩ ප්‍රදේශයේ සිට වව්නියාව ප්‍රදේශයේ පවුලේ අයකුට විවාහවීම සඳහා තරුණියක් බැලීමට යන අතරතුර මෙම අනතුර සිදු වූ බව පොලීසිය සඳහන් කළේය. දඹුල්ල දෙසින් අනුරාධපුර දෙසට වෑන් රථය වේගයෙන් ධාවනය වී තිබෙන බවත් එහිදී මාර්ගයෙන් ඉවතට පැන මිටර් 40ක් පමණ දුර වෑන් රථය පෙරළී ගොස් මාර්ගය අසළ තිබුණු ට්‍රාන්ස්ෆෝමරයක ගැටී වෑන්රථය වෙලකට පෙරළී ඇති බව අද දෙරණ වාර්තාකරු පැවසීය. තුවාලකරුවන් අතර කාන්තාවන් අටක් පිරිමි හතරයි ඒ අතර කුඩා දරුවන් දෙදෙනෙක් වන බව පොලීසිය වැඩිදුරටත් පැවසීය.", "URL": "https://sinhala.adaderana.lk/news.php?nid=91009", "Category": null, "Parent URL": null}