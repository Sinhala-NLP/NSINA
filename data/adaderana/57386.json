{"Source": "Adaderana", "Timestamp": "February 19, 2016 03:37 pm", "Headline": "උක්කුලාන්කුලම ප්‍රදේශවාසීන් විරෝධතාවයක", "News Content": "වවුනියාව, උක්කුලාන්කුලම ප්‍රදේශයේදී 14 හැවිරිදි දැරියක් දුෂණය කර ඝාතනය කිරීමේ සිද්ධියට සම්බන්ධ සැකකරුවන් අත්අඩංගුවට ගන්නා ලෙස බල කරමින් ප්‍රදේශවාසීන් පිරිසක් විරෝධතාවයක නිරත වී තිබේ.අද(19) දහවල් මියගිය දැරියගේ දේහය මාර්ගයට රැගෙන ආ ප්‍රදේශවාසීන් විරෝධතා පුවරු ප්‍රදර්ශනය කරමින් විරෝධතාවයේ නිරත වූ බව අද දෙරණ වාර්තාකරු සදහන් කළේය.ස්ත්‍රී දූෂකයින්ට මරණ දඩුවම ක්‍රියාත්මක කර රටේ සිදු වන මෙවැනි අපරාධ වැළැක්වීමට පියවර ගත යුතු බව විරෝධතාකරුවන් ප්‍රකාශ කර තිබේ.පසුගිය 16 වනදා අදාළ දැරිය සිය නිවස තුළදී ගෙල වැලලාගෙන මියගොස් තිබූ අතර පශ්චාත් මරණ පරික්ෂණයේදී දැරිය ලිංගික අපයෝජනයට ලක් කර ඝාතනය කර ඇති බවට අනාවරණය වුණි.සිද්ධියට අදාළ සැකකරුවන් අත්අඩංගුවට ගැනිම සඳහා වව්නියාව පොලීසිය විමර්ශන සිදු කරන බව පොලිස් මාධ්‍ය ප්‍රකාශක කාර්යාලය සඳහන් කළේය.මියගිය දැරියගේ දේහය පිළිබඳ අවසන් කටයුතු අද සිදු කිරීමට නියමිතව ඇත.", "URL": "https://sinhala.adaderana.lk/news.php?nid=57386", "Category": null, "Parent URL": null}