{"Source": "Adaderana", "Timestamp": "March 6, 2014 12:20 pm", "Headline": "  නවතම ජෙලි නිෂ්පාදන පෙළක් වෙළෙඳපොළට ", "News Content": "ස්වභාවික පළතුරු බීම, ජෑම්, සෝස්, කෝඩියල් ඇතුළු ආහාර නිෂ්පාදනයේ හා බෙදා හැරීමේ ප‍්‍රමුඛතම සමාගමක් වන ලංකා කැනරීස් සමාගම (Lanka Canneries) රස නහර පුබුදුවාලන නවතම ජෙලි කි‍්‍රස්ටල්ස් (Jelly Crystals) නිෂ්පාදන පෙළක් හඳුන්වාදෙයි. පාරිභෝගිකයින් වෙත නවතම අත්දැකීමක් එක් කරමින් උසස් ද්‍රව්‍ය යොදා ගනිමින් ඉහළ ප‍්‍රමිතියකට අනුව මෙම නවතම ජෙලි නිෂ්පාදන පෙළ වෙළෙඳපොළට හඳුන්වා දී තිබේ. ස්ට්‍රෝබෙරි, මිශ‍්‍ර පලතුරු, දොඩම්, අඹ, ලෙමන්, දෙහි, බ්ලැක්කරන්ට්, රාස්ප්බෙරි සහ ඇපල් යන රසයන්ගෙන් සමන්විත එම ජෙලි නිෂ්පාදන ග‍්‍රෑම් 100 පැකැට්ටුවක් රුපියල් 70ක මුදලකටත්, පවුලේ උත්සව අවස්ථාවන් වඩාත් රසගන්වන දොඩම්, මිශ‍්‍ර පලතුරු, ස්ටෝබෙරි හා ඇපල් යන රසයන්ගෙන් යුත් ග‍්‍රෑම් 500 පැකැට්ටුවක් රුපියල් 240ක මුදලකටත් මිලදී ගැනීමේ හැකියාව පවතී. සැබෑ පළතුරු රසය සමගින් නිෂ්පාදනය කරනු ලබන MD ජෙලි නිෂ්පාදන උත්සව අවස්ථාවන්, විවාහ මංගල උත්සව අවස්ථාවන්ට මෙන්ම දෛනික ආහාර වේලට වඩාත් ඔබින අතුරුපසක් ලෙසින් සැලකේ. MD සන්නාමයට හිමිකම් කියනු ලබන ලංකා කැනරීස් සමාගමට පලතුරු හා එළවලූ සැකසුම් කර්මාන්තයේ වසර 80කට වැඩි ඉතිහාසයකට උරුමකම් කියනු ලබන අතර මෙරට වෙළෙඳපොළ තුළ ප‍්‍රමුඛතම ජෑම්, සෝස් හා කෝඩියල් නිෂ්පාදකයා බවට පත්වීමට ද සමත්ව සිටියි. සමාගම සිය නිෂ්පාදන වඩාත් පුළුල් පරාසයක් වෙත රැගෙන යමින් MD නෙක්ටාර් (nectars ) MD අධි සාන්ද්‍රණ යුෂ, ස්වභාවික පලතුරු අනුසාරයෙන් සකස් කල බීම කුඩු, චට්නි, පිකල්, සම්බෝල, විනාකිරි, තක්කාලි යොදය හා සාරය සමගින් වූ නිෂ්පාදන රැසක් වෙළෙඳපොළට හඳුන්වා දී තිබේ. ඊට අමතරව පුඩිං මිශ‍්‍රණ, ටින් කල පලතුරු, ටින් කළ එළවළු හා ටින් කල ව්‍යංජන, පලතුරු කී‍්‍රම් මෙන්ම කේක් නිෂ්පාදන ද්‍රව්‍ය හා ඊට අදාළ සිරප් වර්ග ද MD නිෂ්පාදන යටතේ පවතී. MD නිෂ්පාදන ඇමරිකා එක්සත් ජනපදය, ඕස්ටේ‍්‍රලියාව, ජපානය, ඉන්දියාව, මාලදිවයින හා කැනඩාව ඇතුළු රටවල් 35කට අධික සංඛ්‍යාවක් වෙත අපනයනය කරනු ලැබේ. එම සියලූ නිෂ්පාදන SLS තත්ත්ව සහතිකයෙන්ම මෙන්ම ISO 22000 හා HACCP යන තත්ත්ව සහිතක වලින්ද පිදුම් ලබා තිබේ.", "URL": "https://sinhala.adaderana.lk/news.php?nid=41585", "Category": null, "Parent URL": null}