{"Source": "Adaderana", "Timestamp": "June 18, 2012 11:07 pm", "Headline": "ජය ශ්‍රී ලංකාවටයි!", "News Content": "ශ්‍රී ලංකාව හා පකිස්ථානය අතර පැවත්වුණු පස්වන හා අවසන් එක්දින තරගයෙන් කඩුලු 2 ක ජයක් වාර්තා කිරීමට ශ්‍රී ලංකා කණ්ඩායම සමත්විය. ඒ අනුව මෙම තරගාවලියේ 3:1 ක් ලෙස ජයග්‍රහණය කිරීමට ශ්‍රී ලංකාවට හැකිවිය. අද තරගයේ කාසිය වාසිය දිනාගැනීමත් සමග පළමුව පන්දුවට පහරදුන් පකිස්ථාන කණ්ඩායම නියමිත පන්දුවාර 50 අවසානයේ කඩුලු 7 ට ලකුණු 247 ක් ලබාගැනීමට සමත්විය. මෙහිදී පකිස්ථානය වෙනුවෙන් ක්‍රීඩා කළ ඉම්රාන් ෆර්හට් ලකුණු 56 ක්ද,කුමා අක්මාල් නොදැවී ලකුණු 55 ක්ද ලබාගැනීමට සමත්වීම විශේෂත්වයකි. නුවන් කුලසේකර හා ජීවන් මෙන්ඩිස් කඩුලු දෙක බැගින් ලබාගන්නා ලදී. පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායම පන්දුවාර 49 ත් පන්දු 4 ක් තුළ කඩුලු 8 ක් දැවී ජයග්‍රහණය වාර්තාකර ගැනීමට හැකි විය. මෙහිදී කැපී පෙනෙන ඉනිමක් ක්‍රීඩාකල ඇන්ජලෝ මැතිව්ස්ට නොදැවී ලකුණු 80 ක් ලබාගැනීමට සමත් විය. ජයග්‍රහණය සඳහා අවසන් පන්දු වාරයේ දි ශ්‍රී ලංකා කණ්ඩායමට ලකුණු 15 ක් ලබාගැනීමට තිබු අතර එය පන්දු 4 ක් තුළ හිමිකර ගැනීමට ඇන්ජලෝ මැතිව්ස් සමත්වීම විශේෂත්වයකි. තරගයේ වීරයා ලෙස ඇන්ජලෝ මැතිව්ස් සම්මාන හිමිකරගත් අතර තරගාවලියේ වීරයා ලෙස තිසර පෙරේරා සම්මාන හිමිකර ගත්තේය.", "URL": "https://sinhala.adaderana.lk/news.php?nid=25140", "Category": null, "Parent URL": null}