{"Source": "Adaderana", "Timestamp": "October 24, 2013 12:16 pm", "Headline": "ඒ ගැන පාර්ලිමේන්තුවේදීවත් උත්තර දෙන්නේ නෑ", "News Content": "මෙරටේ සිටින ජනතාව බලාපොරොත්තු වන්නේ එ.ජා.ප. නායකත්වයේ වෙනසක් නොවන බවත්, ඔවුන් බලාපොරොත්තු වන්නේ නායකවරු එක්සත්ව කටයුතු කිරීම බවත් එ.ජා.ප. පාර්ලිමේන්තු මන්ත්‍රී රාමයියා යෝගරාජන් මහතා පවසයි. එසේම මේ වන විට රටේ ආරක්ෂක වියදම් තව තවත් වැඩිකර ඇති බවද අද(24) කොළඹ පැවති මාධ්‍ය හමුවකදී ඔහු සඳහක් කර සිටියේය. ‍වසරකට රුපියල් බිලියන 250ක් ආරක්ෂක අමාත්‍යංශයට වෙන්කරන බවත්, එය මුළු වියදම් වලින් 1/5 බවත් ඒ මහතා එහිදී කීවේය. එසේම ඒ සම්බන්ධයෙන් පාර්ලිමේන්තුවේදීවත් උත්තර බැදීම සඳහා ආණ්ඩුව අකමැති බවත්, මෙරටේ වැඩ කරන ජනතාව පඩි වැඩිවෙනතුරු බලා සිටින බවත් හෙතෙම කියා සිටියේය. රටේ වියදම් වැඩි වන විට උද්ධමනය වැඩි වන බවත්, වාර්ෂිකව බදු ලෙස කම්පැණි වලින් 28% ක් , සුළු ආයෝජකයින්ගෙන් 20% ක් ලෙස ලබා ගන්නා බවත්, නමුත් සාමාන්‍ය ජනතාව එදිනෙදා ජීවිතයේදී 40% බදු ලෙස රජයට ගෙවන බවත්, ඒ මහතා එහිදී අවධාරණය කළේය. වෘත්තීය සමිති පඩි වැඩි කරන ලෙස ඉල්ලා නොසිට රටේ පවතින බදු අඩු කරන ලෙස ඉල්ලා සිටියේ නම් වඩා සුභදායි බවද ඔහු පවසන ලදී. වතුකරයේ වතු යටිතල පහසුකම් අමාත්‍යංශයක් තිබුණු බවත්, නමුත් මේ වන විටි ආණ්ඩුව විසින් ඒ සඳහා මුදල් වෙන් නොකරන බවත් යෝගරාජන් මහතා පවසා සිටියේය. තවද රජයට සහය දෙන මන්ත්‍රීවරු 07ක් වතුකරයේ සිටින බවත්, එම මන්ත්‍රීවරුන් මේ සම්බන්ධයෙන් කතා නොකරන බවත් හෙතෙම වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=38347", "Category": null, "Parent URL": null}