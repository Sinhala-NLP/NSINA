{"Source": "Adaderana", "Timestamp": "August 5, 2014 02:43 pm", "Headline": "නීති උපදෙස් දෙන්න තවත් තිදෙනෙක් එකතුවෙයි ", "News Content": "අතුරුදන්වූවන් පිළිබඳ ජනාධිපති විමර්ශන කොමිසමට නීති උපදේශන ලබාදීම සඳහා පත්කළ උපදේශන මණ්ඩලයේ සාමාජිකයින් සංඛ්‍යාව වැඩි කිරීමට තීරණය කර ඇති බව ජනාධිපති මහින්ද රාජපක්ෂ මහතා පවසයි. අතුරුදහන්වූවන්ගේ ජනාධිපති විමර්ශන කොමිසමේ ඉල්ලීම මත දැනට සිටින සාමාජිකයින් තිදෙනාට අමතරව තවත් සමාජිකයින් තිදෙනෙකුගෙන් වැඩි කිරීමට තීරණය කළ බව මාධ්‍ය ආයතන ප්‍රවෘත්ති ප්‍රධානීන් සමඟ අද(05) පෙරවරුවේ අරලියගහ මන්දිරයේ පැවති සාකච්ඡාවකට එක්වෙමින් ඒ මහතා මේ බව සඳහන් කළේය. එසේම අදාළ කටිමුව සඳහා සාමාජිකයින් පත් කරනු ලබන්නේ උපදේශන සේවාව සඳහා පමණක් බවත්, ඒ සඳහා පරීක්ෂණ පැවැත්වීමට නොවන බවත් උපදේශන සහ පරීක්ෂණ යනු වචන දෙකක් බවද ඒ මහතා එහිදී සඳහන් කළේය. මෙම පත්කිරීම මගින් කිසිදු පුද්ගලයෙකු කළබල නොවිය යුතු බවත්, මෙම කණ්ඩායම මගින් අතුරුදහන් වූවන්ගේ කමිටුවට පමණක් උපදෙස් ලබා දෙන බවත් ඔහු අවධාරණය කර සිටියේය. තවද රටේ මාර්ග පද්ධතිය සකස් කරන අයුරින්ම මෙරටේ ජනතාවට බීමට ජලය ලබාදීමේ වැඩපිළිවෙළක් අනිවාර්යෙන්ම සකස් කරන බවද ජනාධිපති මහින්ද රාජපක්ෂ මහතා එහිදී පෙන්වා දුන්නේය. ඒ අනුව සෑම පළාතකටම වාරීමාර්ගක්‍රම සකස් කරමින් ජල හිඟයෙන් පීඩා විඳින ජනතාවට ජලට ලබාදීම ක්‍රමවේදයක් ඉතාමත් කඩිනමින් ක්‍රියාත්මක කරන බවද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=45139", "Category": null, "Parent URL": null}