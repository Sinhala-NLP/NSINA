{"Source": "Adaderana", "Timestamp": "August 9, 2016 02:49 pm", "Headline": " අපි කාපු ටින්කිරි අපිනේ දන්නේ", "News Content": "ඒකාධිපති වියරුවෙන් වැඩකරන නායකයෙක් තවදුරටත් බිහිනොවනු ඇති බව ජාත්‍යන්තර වෙළඳ කටයුතු රාජ්‍ය අමාත්‍ය සුජීව සේනසිංහ මහතා පවසයි.අද පැවැති හමුවකදී අමාත්‍යවරයා කියා සිටියේ එවැන්නෙකු යළි බිහිවීමට ද ඉඩනොදෙන බවයි.අවුරුදු ගාණක් තිස්සේ විපක්ෂයේ සිටිමින් \"අපි කාපු ටින්කිරි අපිනේ දන්නේ\" යැයි රාජ්‍ය අමාත්‍යවරයා එහිදී පැවසීය.ජාතික ආණ්ඩුවක් තුළ කටයුතු කිරීමේදී මත ගැටුම් ඇති බැවින් ඒවා විසඳාගෙන යා යුතු බවද ඒ මහතා පෙන්වාදුන්නේය.ආණ්ඩු බලය ලැබුණද එජාප පාක්ෂිකයින්ට තවමත් සාධාරණයක් ඉටුකිරීමට නොහැකිව ඇති බව පිළිගන්නා බවත්, ගැටළු විසඳාගනිමින් ඉදිරියට යා යුතු බවත්, ඒ මහතා වැඩිදුරටත් කීවේය.", "URL": "https://sinhala.adaderana.lk/news.php?nid=62912", "Category": null, "Parent URL": null}