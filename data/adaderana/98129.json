{"Source": "Adaderana", "Timestamp": "October 24, 2018 07:16 am", "Headline": "වප් පුර පසලොස්වක පොහෝ දිනය අදයි", "News Content": "උතුම් වප් පුර පසළොස්වක පෝහෝ දිනය අදට (24) යෙදී තිබේ. සත්වන වස් කාලය ගතකිරීමට තව්තිසා දෙව්ලොවට වැඩම කෙරූ බුදුන් වහන්සේ දෙව්ලොවින් නික්ම දඹදිව සංකස්පුරයට වැඩමකිරීම, සැරියුත් හිමියන් ප්‍රඥාලාභී භික්‍ෂූන් අතර අග්‍රස්ථානය ලැබීම,ථුපාරාමයෙදි විනය පිටකය සංඝායනා කිරීම ඇතුළු විශේෂිත සිදුවීම් ගණනාවක් අද වැනි පොහෝ දිනක සිදුවී ඇති බව ශාසන ඉතිහාසයේ සඳහන් වේ. ඊට අමතරව මාතෘ දිව්‍යරාජයන්ට අභිධර්මය දේශනාව සිදුකර සෝවාන් ඵලය ලබාදීම, මතු බුදුවන මෛත්‍රී බෝසතාණන් වහන්සේ ගෞතම බුද්ධ ශාසනයෙහි පැවිදිවීම, අනුලා දේවිය ඇතුලු කුල කතුන් පැවිදිබිමට ඇතුලත් කිරීමට සංඝමිත්තා තෙරණිය ඇතුළු භික්ෂුණී සංඝයා සමඟ ශ්‍රී මහා බෝධීන් වහන්සේ වැඩමවීමට දූත පිරිසක් දෙවනපෑතිස් රජු විසින් දඹදිවට පිටත්කර හැරීම යන සිද්ධීන් දඅද වැනි පෝහෝ දිනක සිදු වී ඇත. මේ අතර එෆ්.එම් දෙරණ අසපුව පෝදා සජීවී විකාශය ගිරිඋල්ල මල්ගමුව, උයන්වත්ත ශ්‍රි මේධංකරාරාම විහාරස්ථානයේදී පැවැත්වේ.", "URL": "https://sinhala.adaderana.lk/news.php?nid=98129", "Category": null, "Parent URL": null}