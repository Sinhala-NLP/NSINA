{"Source": "Adaderana", "Timestamp": "May 31, 2019 10:47 am", "Headline": "බදියුදීන්ට එරෙහිව තවත් විරෝධතාවක්", "News Content": "රිෂඩ් බදියුදීන් ඇමතිවරයාට විරෝධය පල කරමින් අද (31) ගාල්ල හික්කඩුව නගර සභාවේ සභාපතිවරයා ඇතුළු පොදු ජන පෙරමුණේ මන්ත්‍රීවරු පිරිසක් විසින් විරෝධතා පා ගමනක් සංවිධානය කර ඇත. ඉස්ලාම් අන්තවාදය හා ත්‍රස්තවාදය පෝෂණය කිරීම සම්බන්ධයෙන් රිෂාඩ් බදියුදීන් ඇමතිවරයාට එරෙහි විශ්වාසභංගයට සියලුම මැති ඇමතිවරුන් එක්විය යුතු බවට බලකරමින් මෙම විරෝධතාව පවත්වා ඇත. හික්කඩුව බස් නැවතුම්පොළ ඉදිරිපිට බැනරයක් ප්‍රදර්ශනය කරමින් මෙම පිරිස සිය විරෝධය පල කර සිටියේය. රිෂාඩ් බදියුදීන් මහතාට විරෝධය දැක්වෙන බැනර් 3ක් හික්කඩුව පොලිස් බල ප්‍රදේශයේ ස්ථාන 3ක ප්‍රදර්ශනය කරමින් විරෝධතාකරුවන් සිය විරෝධය පල කර ඇත.", "URL": "https://sinhala.adaderana.lk/news.php?nid=111048", "Category": null, "Parent URL": null}