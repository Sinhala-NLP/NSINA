{"Source": "Adaderana", "Timestamp": "February 6, 2016 04:59 pm", "Headline": " ඖෂධ අධිකාරියට නව සභාපතිවරයෙකු අවශ්‍යයි", "News Content": "ජාතික ඖෂධ අධිකාරිය සඳහා නව සභාපතිවරයෙකු සහ ප්‍රධාන විධායක නිලධාරියෙකු පත් කළ යුතු බව මහජන සෞඛ්‍ය පරික්ෂකවරුන්ගේ සංගමය පවසයි.එහි සභාපති උපුල් රෝහණ මහතා සඳහන් කළේ ප්‍රායෝගික දැනුම නොමැති විෂය ප්‍රවීන පුද්ගලයින් එම තනතුරුවලට පත් කිරිමෙන් ගැටළු සහගත තත්ත්වයක් හටගෙන ඇති බවයි.වෛද්‍යවරුන් සතු ඖෂධ නියම කිරිමේ බලය ඖෂධවේදීන් වෙත පැවරීම, ප්‍රායෝගික අවබෝධය නොමැතිව කටයුතු කිරිම තුළින් රට තුළ ඖෂධ හිගයක් ඇතිවීම ඇතුළු ගැටළු කිහිපයක් මේ වන විට මතුව ඇති බව ඔහු සඳහන් කළේය.ඒ අනුව එවැනි ගැටළු සඳහා මූලික වූ ජාතික ඖෂධ අධිකාරියේ සභාපතිවරයා සහ ප්‍රධාන විධායක නිලධාරියා එම තනතුරුවලන් ඉවත් කර ඒ සඳහා නව නිළධාරින් පත්කරන ලෙස මහජන සෞඛ්‍ය පරික්ෂකවරුන්ගේ සංගමය ඉල්ලීමක් කර තිබේ.", "URL": "https://sinhala.adaderana.lk/news.php?nid=56978", "Category": null, "Parent URL": null}