{"Source": "Adaderana", "Timestamp": "October 13, 2013 03:28 pm", "Headline": "රිසානාගේ පවුලේ අයට නව නිවසක්", "News Content": "සෞදි අරාබියේදී මරණ දණ්ඩනයට ලක් වූ රිසානා නෆීක්ගේ පවුලේ සාමාජිකයින්ට නව නිවසක් ඉදි කර දී තිබේ. මුතූර්, සාෆි නගර් ප්‍රදේශයේ ඉදි වූ මෙම නිවස යුද හමුදාපති ලුතිනන් ජෙනරාල් දයා රත්නායක මහතා විසින් අද පෙරවරුවේ රිසානාගේ පවුලේ සාමාජිකයින්ට පිරි නැමූ බව අද දෙරණ වාර්තාකරු සඳහන් කළේය. යුද හමුදා සෙබළුන්ගේ ශ්‍රමදායකත්වයෙන් ඉදි කර ඇති මෙම නිවස සඳහා ශ්‍රී ජයවර්ධනපුර විශ්ව විද්‍යාලය සහ යුද හමුදා මූලස්ථානය මූල්‍යමය දායකත්වය ලබා දී ඇත. නව නිවාස සඳහා සියලු ගෘහ උපකරණ ද ජයවර්ධනපුර විශ්ව විද්‍යාලය විසින් සපයා දී තිබුණි.", "URL": "https://sinhala.adaderana.lk/news.php?nid=38115", "Category": null, "Parent URL": null}