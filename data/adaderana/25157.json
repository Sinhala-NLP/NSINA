{"Source": "Adaderana", "Timestamp": "June 19, 2012 02:08 pm", "Headline": "ජූලම්පිටියේ අමරේ අධිකරණයට භාරවෙයි", "News Content": "හම්බන්තොට, කටුවන ප්‍රදේශයේ දී සිදු වූ සිද්ධිය සම්බන්ධයෙන් චෝදනා එල්ල වී සිටින ගීගනගමගේ අමරසිරි හෙවත් ජූලම්පිටියේ අමරේ අද(19) තංගල්ල මහාධිකරණයට භාර වී තිබේ. නීතීඥවරයා මාර්ගයෙන් මොහු අද අධිකරණයට භාර වූ බව පොලිස් මාධ්‍ය ප්‍රකාශක, පොලිස් අධිකාරී අජිත් රොහණ මහතා සඳහන් කළේය. පසුගිය දා කටුවන ප්‍රදේශයේ පැවති ජනතා විමුක්ති පෙරමුණේ රැස්වීමකට එල්ල වූ ප්‍රහාරයෙන් පුද්ගලයින් දෙදෙනෙකු ජීවිතක්ෂයට පත්විය. මෙම සිද්ධිය සම්බන්ධයෙන් ගීගනගමගේ අමරසිරි නැමැත්තාට චෝදනා එල්ල වී තිබුණි. සැකකරු හෙට(20) දින දක්වා රක්ෂිත බන්ධනාගාරගත කර ඇති බව ද පොලිස් මාධ්‍ය ප්‍රකාශකවරයා ප්‍රකාශ කළේය.", "URL": "https://sinhala.adaderana.lk/news.php?nid=25157", "Category": null, "Parent URL": null}