{"Source": "Adaderana", "Timestamp": "December 5, 2014 06:54 am", "Headline": " පොල්ලකින් ගසා පියා ඝාතනය කරලා-පුතු අත්අඩංගුවේ", "News Content": "තම පියාට පොල්ලකින් පහර දී ඝාතනය කළ බව කියන පුතෙකු අත්අඩංගුවට ගෙන ඇති බව පුත්තලම පොලීසිය කියයි. මිය ගොස් ඇත්තේ පුත්තලම,කල්අඩිය - මීඔය පාර පදිංචිව සිටි අඹගහවත්ත කෝරළලාගේ කරුණාරත්න (අවු:49) නම් අයෙකි. මෙම මරණය සම්බන්ධයෙන් අත්අඩංගුවට ගෙන ඇත්තේ මිය ගොස් ඇති අයගේ පුතෙකු වන 21 හැවිරිදි තරුණයෙකුව බව පොලීසිය කියයි. පසුගිය 13 වැනිදා මිය ගොස් ඇති අයගේ නිවසේදී ඇති වූ බව කියන බහින් බස් වීමක් දුර දිග යාමෙන් පසුව සැකකරු විසින් තම පියාට පොල්කින් පහර දී ඇති බව පොලීසිය කියයි. සිද්ධියෙන් තුවාල ලැබූ කරුණාරත්න යන අය පුත්තලම මූලික රෝහලට ඇතුළත් කර ප්‍රතිකාර ලබමින් සිටින අතර තුර මිය ගොස් ඇත. අත්අඩංගුවට ගෙන ඇති සැකකරු පුත්තලම දිසා අධිකරණයට ඉදිරිපත් කිරීමට කියමිතය. පුත්තලම පොලීසියේ අපරාධ විමර්ශන අංශය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=47796", "Category": null, "Parent URL": null}