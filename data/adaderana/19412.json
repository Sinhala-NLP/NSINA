{"Source": "Adaderana", "Timestamp": "October 17, 2011 02:06 pm", "Headline": " විශේෂඥ වෛද්‍යවරයාට එරෙහි බලපෑම් නවතන්න ප්‍රදේශ වාසීන් උද්ඝෝෂණයේ", "News Content": "තඹුත්තේගම මූලික රෝහලේ විශේෂඥ වෛද්‍යවරයාට එල්ල වී ඇති බලපෑම්වලට විරෝධය පළ කරමින් ප්‍රදේශවාසීන් මේ වන විට උද්ඝෝෂණයක නිරත වෙමින් සිටියි. රෝහල ඉදිරිපිට පැවැත්වෙන මෙම උද්ඝෝෂණය හේතුවෙන් තඹුත්තේගම - අනුරාධපුර ප්‍රධාන මාර්ගයේ ගමනාගමන කටයුතුවලට බාධා පැමිණ ඇති බව අද දෙරණ වාර්තාකරු සඳහන් කරයි. තමාට එල්ල වී තිබෙන බලපෑම් හේතුකරගනිමින් රෝහලේ විශේෂඥ වෛද්‍යවරයා දෙසතියක කාලයක් නි‍වාඩු වාර්තා කර තිබේ. මේ හේතුවෙන් ගැබිනි මව්වරුන් 60 දෙනෙකුට වැඩි පිරිසක් ගෙවුණු දින කිහිපයේ අනුරාධපුර මහ රෝහල වෙත මාරු කර යවා තිබුණි. ප්‍රදේශවාසීන් විරෝධතාවයේ යෙදෙමින් ඉල්ලා සිටින්නේ විශේෂඥ වෛද්‍යවරයාට එල්ල වන බලපෑම් නතර කර ඔහු රෝහල වෙත යළි ලබාදෙන ලෙසයි.", "URL": "https://sinhala.adaderana.lk/news.php?nid=19412", "Category": null, "Parent URL": null}