{"Source": "Adaderana", "Timestamp": "August 27, 2013 06:09 pm", "Headline": "අලි මිනිස් ගැටුමෙන් අලි 37ක් - පුද්ගලයින් 10ක් මරුට", "News Content": "2010 වසරේ සිට මේ දක්වා කාලය තුළ පුත්තලම දිස්ත්‍රික්කයේ අලි - මිනිස් ගැටුම හේතුවෙන් වන අලි 37 දෙනෙකු සහ පුද්ගලයින් 10 දෙනෙකු ජීවිතක්ෂයට පත්ව ඇති බව වන ජීවි සංරක්ෂණ දෙපාර්තමේන්තුව පවසයි. 2010 වසරේ දී පුත්තලම් දිස්ත්‍රික්කය තුළ වන අලි 07 දෙනෙකු මියගොස් ඇති එම වසර තුළ මිනිස් ජීවිත තුනක් අහිමි වී ඇත. 2011 සහ 2012 වසර තුළ වන අලි 24 දෙනෙකු මියගොස් ඇති අතර එම වසරවල මිනිස් ජීවිත තුනක් අහිමි වී තිබේ. ඊට අමතරව 2013 වසරේ මේ දක්වා කාලය තුළ වන අලි 06 දෙනෙකු මියගොස් ඇති අතර මිනිසුන් 4 දෙනෙකු මියගොස් ඇත. නවගත්තේගම සහ කරුවලගස්වැව යන ප්‍රදේශවල අලි මිනිස් ගැටුම වැඩි වශයෙන් පවතින බව වන ජීවි සංරක්ෂණ දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=36940", "Category": null, "Parent URL": null}