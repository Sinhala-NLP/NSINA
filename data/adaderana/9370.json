{"Source": "Adaderana", "Timestamp": "July 3, 2010 04:05 pm", "Headline": "ඉස්කෝලේ විදුලිය අනාරක්ෂිතයි", "News Content": "මෙරට පාසල්වල පවතින විදුලි පද්ධතිවලින් ‍බොහෝමයක් අනාරක්ෂිත තත්ත්වයේ පවතින බවට සිදුකළ සමීක්ෂණයකින් හෙළි වී ඇතැයි මහජන උ‍පයෝගීතා කොමිසම පවසයි. තෝරාගත් පාසල් 80 ක් ඉලක්ක කරගනිමින් අදාළ සමීක්ෂණය සිදුකළ බව එහි නියෝජ්‍ය අධ්‍යක්ෂ ජනරාල් ධමිත කුමාරසිංහ මහතා සඳහන් කළේය. එම සමීක්ෂණයට අදාළ අවසන් වාර්තාව ඉදිරි සතිය තුළදී අධ්‍යාපන අමාත්‍යවරයාට භාරදීමට කටයුතු කරන බව ඔහු පෙන්වාදුන්නේය. විදුලි සැර වැදීම හේතුවෙන් වසරකට පුද්ගලයින් 150කට වැඩි සංඛ්‍යාවක් ජීවිතක්ෂයට පත්වන බවත් , මේ හේතුවෙන් දැනට විදුලි පද්ධතිවල ආරක්ෂිත තත්ත්වය සම්බන්ධයෙන් වැඩි අවධානයක් යොමු කළ යුතු බවත් ධමිත කුමාරසිංහ මහතා සඳහන් කරයි.", "URL": "https://sinhala.adaderana.lk/news.php?nid=9370", "Category": null, "Parent URL": null}