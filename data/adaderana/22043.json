{"Source": "Adaderana", "Timestamp": "February 12, 2012 09:12 am", "Headline": " විදුලි සංදේශ නියාමකයින්ගේ සමුළුව අඟහරුවාදා", "News Content": "අප්‍රිකා , ආසියානු කලාපීය විදුලි සංදේශ නියාමකයින්ගේ සමුළුව ලබන අඟහරුවාදා කොළඹ දී ආරම්භ වේ. දෙදිනක් පුරා පැවැත්වෙන මෙම සමුළුව පැවැත්වෙන අතර ජාත්‍යන්තර මුල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය ආචාර්ය සරත් අමුණුගම මහතාගේ ප්‍රධානත්වයෙන් සමුළුව ආරම්භ වීමට නියමිතය. මේ සඳහා පොදුරාජ්‍ය මණ්ඩලයීය විදුලි සංදේශ සංගමයේ සාමාජික අප්‍රිකා , ආසියා කලාපයේ රටවල් 21කින් නියෝජිතයන් පනස් දෙනෙකු පමණ සහභාගී වේ. සමුළුව අඟහරුවාදා පෙරවරු 9.00ට ආරම්භ වන බවයි ශ්‍රී ලංකා විදුලි සංදේශ නියාමන කොමිසන් සභාව ප්‍රකාශ කරයි.", "URL": "https://sinhala.adaderana.lk/news.php?nid=22043", "Category": null, "Parent URL": null}