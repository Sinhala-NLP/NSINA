{"Source": "Adaderana", "Timestamp": "August 31, 2019 11:12 am", "Headline": "කිළිටි අත් නැති මට බොරු චෝදනා කරනවා-සජිත්", "News Content": "මුදල් අවභාවිත කළ බවට තමන්ට අසත්‍ය චෝදනා එල්ල කරන්නේ සැබවින්ම මහජන මුදල් අවභාවිත කළ පුද්ගලයින් බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. ගාල්ල විද්‍යාලෝක පිරිවෙන් විහාරස්ථානයේ දෙහමල් ධර්ම ශාලාවේ ඉදිකිරීම් ආරම්භ කිරීම වෙනුවෙන් ඊයේ(30) පැවති උත්සවය අමතමින් අමාත්‍යවරයා මේ බව සඳහන් කළේය. එහිදී වැඩිදුරටත් අදහස් දක්වමින් අමාත්‍ය සජිත් ප්‍රේමදාස මහතා මේ බව පැවසීය. “මට ලැබෙන්න තියන පඩියත් මම දෙනවා ගෙවල් හදන්න. එහෙවු කරන මට කියනවා. මම මධ්‍යම සංස්කෘතික අරමුදලේ මුදල් අවභාවිතා කරලා කියලා. අනේ ඒ හැම සතපහක්ම අපේ රටේ පන්සල් පද්ධතියේ තියනවා. කිළිටි අත් නැති සජිතත් ප්‍රේමදාසට මේ දේශපාලන විවහාය හරහා එහෙන් පටන් ගන්නවා බොරු චෝදනා කරන්න. ඊට පස්සේ මෙහෙනුත් දෙනවා ඒ බොරු චෝදනාවට ජැක් එක. ඊට පස්සේ බොරුවට කියනවා පරික්ෂණයක් කරනවා කියලා. ධම්ම පදයේ බෝහෝම ලස්නට තියනවා. ඔවා දෙනු පරහට තමා සම්මතයේ පිහිටා සිට. තවත් අවස්ථාවක ලෝතුරා බුදු රාජානන් වහන්සේ දේශනාකරලා කියනවා කපුටෙකු මෙන් කවුඩෙකු මෙන් ගසා කන. පාපයෙහි ලැජ්ජා බිය නැති. තැනින් තැනට පනින. අනුන්ගේ ගුණ මකන. කිලිටි පුද්ගලයා යහතින් ජීවත්වෙන. ඉතින් හරියට හරිනේ. මේ බොරු චෝදනා කරන මනුස්යෝ. කොටී ගණන් ගසා කාලා බොහො යහතින් ලස්නට ඉන්නේ.“", "URL": "https://sinhala.adaderana.lk/news.php?nid=117921", "Category": null, "Parent URL": null}