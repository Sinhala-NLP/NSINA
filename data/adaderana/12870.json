{"Source": "Adaderana", "Timestamp": "December 15, 2010 02:07 pm", "Headline": "මාතර රෝහලේ කාර්යය මණ්ඩලය විරෝධතාවක් අරඹයි", "News Content": "මාතර මහ රෝහලේ සියලු කාර්යය මණ්ඩලය අද(15) පෙරවරුවේ සිට සේවයෙන් ඉවත් වී විරෝධතා ව්‍යාපාරයක නිරත වී සිටියි. වැලිගම ප්‍රාදේශීය සභාවේ මන්ත්‍රීවරයෙකු අද පෙරවරුවේ රෝහලට පැමිණ රෝහල් අධ්‍යක්ෂවරියට තර්ජනය කිරීමට විරෝධය පළ කිරීම මෙහි අරමුණ වී ඇත. ඔහුගේ රෝගියකු බැලීම සඳහා රෝහලට පැමිණ ඇති බවත්, විදුලි සෝපානය ක්‍රියා විරහිතවීම නිසා ඒ සම්බන්ධව තමාට බැන වැද තර්ජනය කළ බව අදාළ සිද්ධිය පැහැදිලි කරමින් රෝහල් අධ්‍යක්ෂිකා සමිද්දි සමරකෝන් මහත්මිය කියා සිටියාය. සිද්ධිය සම්බන්ධව නීතිමය කටයුතු වෙනුවෙන් හෙට පෙරවරු 8 තෙක් රැඳීසිටින බවත්, අදාළ පුද්ගලයා අත්අඩංගුවට නොගතහොත් උද්ඝෝෂණ ව්‍යාපාරයක නිරතවීමට රෝහල් කාර්යය මණ්ඩලය තීරණය කර ඇති බව ද ඇය සඳහන් කළාය. මේ අතර අදාළ සැකකරු අත්අඩංගුවට ගැනීම සඳහා පරීක්ෂණ ආරම්භ කර ඇති බව මාතර පොලිසිය පැවසීය.", "URL": "https://sinhala.adaderana.lk/news.php?nid=12870", "Category": null, "Parent URL": null}