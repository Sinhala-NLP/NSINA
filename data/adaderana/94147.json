{"Source": "Adaderana", "Timestamp": "August 9, 2018 06:56 pm", "Headline": "හර්ෂද සිල්වාගේ ප්‍රවාහන සේවය", "News Content": "දුම්රිය වර්ජනය හේතුවෙන් අපහසුතාවයට පත්වූ මෙවර අධ්‍යයන පොදු සහතික පත්‍ර උසස් පෙළ විභාගය සඳහා පෙනී සිටින සිසුන් පාසල් සිසුන් විභාග මධ්‍යස්ථාන කරා රැගෙන යාමට ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය හර්ෂද සිල්වා මහතා කටයුතු කර තිබේ. ඒ අනුව අද (09) දිනයේ හර්ෂද සිල්වා රාජ්‍ය අමාත්‍යවරයා තම මෝටර් රථයෙන් පාසල් සිසුන් විභාග මධ්‍යස්ථාන කරා රැගෙනන ගොස් තිබේ. ඊයේ (08) දිනයේ හර්ෂද සිල්වා රාජ්‍ය අමාත්‍යවරයා තම ෆේස්බුක් ගිණුම ඔස්සේ සටහනක් තබමින් ඉල්ලා සිටියේ තම මෝටර් රථ යොදා ගනිමින් හැකියාවක් ඇති අයට පාසල් සිසුන් විභාග මධ්‍යස්ථාන කරා රැගෙන යාමේ වැඩපිළිවලට එක් වන ලෙසයි.", "URL": "https://sinhala.adaderana.lk/news.php?nid=94147", "Category": null, "Parent URL": null}