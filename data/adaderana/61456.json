{"Source": "Adaderana", "Timestamp": "June 25, 2016 09:47 am", "Headline": "  අලි ඇතුන්ගේ හිඟයක්", "News Content": "පෙරහැර සඳහා අලි ඇතුන් හිඟවීම හේතුවෙන් ඉදිරියේ පැවැත්වීමට නියමිත පෙරහැර කටයුතු නිසි පරිදි සිදු කිරීමේ දුෂ්කරතාවක් පවතින බව ශ්‍රී ලංකා නිළමේවරුන්ගේ සංගමය පවසයි.එහි සභාපති ගැමුණු ටී.බී වලිසුන්දර මහතා පවසන්නේ අදාළ ගැටළුව විසඳීම සඳහා විධිමත් වැඩපිළිවෙළක් ක්‍රියාත්මක නොවන බවයි.කෙසේවෙතත් යෝජිත පෙරහැර කාලසටහනට අනුව මේ වන විට පවතින අලි ඇතුන්ගේ සංඛ්‍යාව ප්‍රමාණවත් වනු ඇති බව ස්ථිරසාර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා මහතා පවසයි.මේ සම්බන්ධයෙන් එළඹෙන 28 වනදින නිළමේවරුන් සමග සාකච්ඡාවක් සූදානම් කර ඇති බව ද ඔහු පැවසුවේය.", "URL": "https://sinhala.adaderana.lk/news.php?nid=61456", "Category": null, "Parent URL": null}