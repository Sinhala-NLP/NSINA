{"Source": "Adaderana", "Timestamp": "October 26, 2012 10:09 am", "Headline": "මරුවා සමග ඇවිත් මරුවා සමගම යයි", "News Content": "කටුගස්තොට, ඉනිගල විද්‍යාලයට පෞද්ගලික බස් රථයකින් පැමිණි සිසුවියක් එම බසයටම යටවී අද (26) පෙරවරුවේ මියගොස් තිබේ. මෙලෙස මියගොස් ඇත්තේ 16 හැවිරිදි පාසල් සිසුවියකි. ඇය බසයෙන් බැස ඉදිරියට යමින් සිටියදී අනතුරට මුහුණ පා ඇතැයි අප වාර්තාකරු පවසයි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ. මියගිය සිසුවියගේ මෘත ශරීරය කටුගස්තොට රෝහලේ තබා ඇත. අනතුරෙන් පසු ප්‍රකෝප වු පිරිස් බස් රථයට හානී කිරීමට උත්සාහ කර ඇති බවද අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=28630", "Category": null, "Parent URL": null}