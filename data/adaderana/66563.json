{"Source": "Adaderana", "Timestamp": "November 30, 2016 10:14 am", "Headline": " ඉන්දීය හමුදා සාමාජිකයින් 7ක් මරුට ", "News Content": "කාෂ්මීරයේ ඉන්දීය හමුදා කඳවුරකට එල්ල වූ ප්‍රහාරයකින් එහි හමුදා සාමාජිකයින් 07 දෙනෙකු ජීවිතක්ෂයට පත්ව තිබේ.එම කඳවුරට අත් බෝම්බ ප්‍රහාරයක් සහ ‍වෙඩි ප්‍රහාරයක් එල්ල වී ඇති බව විදෙස් මාධ්‍ය වාර්තා කරයි.ජම්මු ප්‍රදේශයේ නග්‍රෝටාහි පිහිටි හමුදා කඳවුරකට මෙම ප්‍රහාරය එල්ල වී ඇති බව සඳහන්ය.පොලිස් ඇඳුමින් සැරසුනු පිරිසක් මෙම ප්‍රහාර එල්ල කිරීමට පැමිණ ඇති බව විදෙස් මාධ්‍ය වාර්තා කරයි.එහිදී සෙබලුන් 16 දෙනෙකු සන්නද්ධ කණ්ඩායම් විසින් ප්‍රාණ ඇපයට ගෙන සිටි බවටද වාර්තා වෙයි.කෙසේවෙතත් අනතුරුව සිදුකළ මෙහෙයුමකදී ඔවුන් මුදාගෙන ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=66563", "Category": null, "Parent URL": null}