{"Source": "Adaderana", "Timestamp": "May 11, 2013 09:24 am", "Headline": "සූරියවැව ගංජා හේනක් පොලීසිය වටලයි", "News Content": "සූරියවැව පොලිස් වසමේ මහගල්වැව ප්‍රදේශයේ වගා කර තිබූ ගංජා හේනක් වැටලු සූරියවැව පොලිසියේ නිලධාරීන් එහි තිබී ගංජා පැළ 3450ක් සිය භාරයට ගෙන තිබේ. මෙම වැටලීම සිදුකර ඇත්තේ සූරියවැව පොලිස්ථානයට ලැබුණු තොරතුරකට අනුවය. අක්කර කාලක පමණ භූමි ප්‍රදේශයක වගා කර තිබූ අඩි දෙක හමාරක් පමණ උසැති ගංජා පැළ 3450 ක් වැටලීමේදී පොලිස් භාරයට ගෙන තිබේ. මෙම ගංජාහේන පවත්වාගෙන ගිය බවට සැකකෙරෙන 47 හැවිරිදි පුද්ගලයෙක් ද පොලීසිය විසින් අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33989", "Category": null, "Parent URL": null}