{"Source": "Adaderana", "Timestamp": "April 14, 2018 03:26 pm", "Headline": "හම්බන්තොට අනතුරකින් පුද්ගලයෙක් මරුට - පලා යන්න හැදූ මෝටර් රථයට ගිනි තබයි", "News Content": "හම්බන්තොට ප්‍රදේශයේ සිදුවූ රිය අනතුරකින් පුද්ගලයෙතු ජීවිතක්ෂයට පත්ව තිබේ. පොලීසිය පැවසුවේ මාර්ගය හරහා ගමන් කිරීමට යාමේදී මොවුන් දෙදෙනාම අනතුරට ලක්ව ඇති බවයි. තංගල්ල අගුණුකොළපැලස්ස කට්ටකඩුව ප්‍රදේශයේදී ඊයේ රාත්‍රි 12 ට පමණ මෙම අනතුර සිදුව තිබේ. අනතුරින් මියගොස් ඇත්තේ එම ප්‍රදේශයේම පදිංචි වයස අවුරුදු 45ක පස්දරු පියෙකි . ප්‍රදේශයේ වෙළඳසැලකට ගොස් නැවත මාර්ගය හරහා ගමන්කරන අවස්ථාවේදී ඔහු මෙම අනතුරට ලක්ව තිබේ. අනතුර සිදුකර මෝටර් රථය පළායාමට උත්හකිරීමත් සමග ප්‍රදේශවාසීන් එය ලුහුබැඳ රථයට ගිනි තබා තිබේ. සිද්ධිය සම්බන්ධය මිද්දෙණිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=87434", "Category": null, "Parent URL": null}