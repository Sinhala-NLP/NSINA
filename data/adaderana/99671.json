{"Source": "Adaderana", "Timestamp": "November 23, 2018 04:28 pm", "Headline": "එජාපෙ පොදු අපේක්ෂකයා කරූ", "News Content": "කරූ ජයසූරිය මහතා එක්සත් ජාතික පක්ෂයේ පොදු අපේක්ෂකයා වීමේ අරමුණින් ඔහු එක්සත් ජාතික පක්ෂයේ න්‍යාය පත්‍රය අනුව ක්‍රියා කරන බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පවසයි. අද(23) නෙළුම් මාවතේ පැවති මාධ්‍ය හමුවකට එක්වෙමින් ඔහු මෙම අදහස් පළ කළේය. අද වන විට මෙම පොදු අපේක්ෂක උන්මාදය නිසා කරූ ජයසූරිය මහතා පාර්ලිමේන්තුව තුළ හැසිරෙන ආකාරය හේතුවෙන් රට අස්ථාවර වී ඇතැයි ද මන්ත්‍රීවරයා පෙන්වා දෙයි. ජනාතාවට සහන ලබා දෙන ගමන අද වන විට පාර්ලිමේන්තුවේ මෙම හැසීරිම හේතුවෙන් විශාල බාධාවක් වී ඇතැයි ද ඔහු සඳහන් කරයි. රටේ ජනතාව අද වන විට තමාට හිමිවන වරප්‍රසාද ගැන කුතුහලෙන් පසුවන බව ද කියා සිටියේය. පාර්ලිමේන්තුව තුළ බහුතරයක් රනිල් වික්‍රමසිංහට පක්ෂ ප්‍රමාණය දැක්වීමට අවශ්‍ය නම් දිවුරුම් ප්‍රකාශයක් මඟින් එය පෙන්වා දෙන ලෙස ද මන්ත්‍රීවරයා මෙහිදී කියා සිටියේය. නවීන් දිසානායක මහතා පසුගිය දා පොදු අපේක්ෂකයෙක් පිළිබඳ අදහසක් ඉදිරිපත් කළ බවත්, එසේ පැවසීමෙන් පසු කථානායකවරයාගේ මෙම හැසිරීම වෙනස් වු බව ද මන්ත්‍රීවරයා සඳහන් කර කර සිටියේය. අද වන විට එකම ඉල්ලීම භාරකාර ආණ්ඩුවක් වන බවත්, මහින්ද රාජපක්ෂ මහතා අගමැති පුටුවේ හිදීම පමණක් නොව, මැතිවරණයකට යෑමට සුදානම් බව ද මන්ත්‍රීවරයා මෙහිදී වැඩිදුරටත් කියා සිටියේය. ජනතාවට බලය දිය හැකි මැතිවරණයකට යෑම ඕනැම අවස්ථාවක සුදානම් බවත් හෙට දවසේ එක්සත් ජාතික පක්ෂය එකඟ නම් අනෙක් දේශපාලන පක්ෂ සමඟ භාරකාර ආණ්ඩුවක් සඳහා මැතිවරණයකට යෑමට සුදානම් බව ද ලක්ෂ්මන් යාපා අබේවර්ධන මහතා පැවසීය.", "URL": "https://sinhala.adaderana.lk/news.php?nid=99671", "Category": null, "Parent URL": null}