{"Source": "Adaderana", "Timestamp": "February 21, 2019 07:42 am", "Headline": "රජයේ දුෂණ වංචා සොයා බැලීමේ ජනාධිපති කොමිසමට CID නිලධාරී කණ්ඩායමක්", "News Content": "2015 වර්ෂයේ ජනවාරි මස 15 වන දින සිට 2018 වර්ෂයේ දෙසැම්බර් මස 31 වන දින දක්වා කාලය තුළ රජයේ සිදුව ඇතැයි සැලකෙන දූෂණ වංචා සම්බන්ධයෙන් සොයාබැලීමේ ජනාධිපති පරික්ෂණ කොමිසම වෙත අපරාධ පරික්ෂණ දෙපාර්තමේන්තුවේ නිලධාරි කණ්ඩායමක් ලබාදීමට තීරණය කර තිබේ. එම කොමිෂන් සභාවේ මූලික විමර්ශන කටයුතු සඳහා අපරාධ පරික්ෂණ දෙපාර්තමේන්තුවේ නිලධාරින්ගේ සහය ලබාදීමට ජනාධිපති පරික්ෂණ කොමිෂන් සභාව තීරණය කර ඇති බව වාර්තා වෙයි. ඒ අනුව පොලිස්පති පූජිත් ජයසුන්දර මහතා විසින් ඒ සඳහා නිලධාරින් කණ්ඩායමක් ලබාදීමට පියවර ගන්නා ලෙස අපරාධ පරික්ෂණ දෙපාර්තමේන්තුව භාර ජ්‍යෙෂ්ඨ නියෝජ්යෙ පොලිස්පතිවරයාට මේවන විටත් උපදෙස් ලබාදී තිබේ. මෙම කොමිෂන් සභාවට මේ වන විට පැමිණිලි 101ක් ලැබි ඇති අතර ඉන් පැමිණිලි විශාල සංඛ්‍යාවක් කොමිෂන් සභාවේ විෂයපතයට අදාල නොවන පැමිණිලි බව වාර්තා වෙයි. අදාල කොමිෂන් සභාව වෙත ලබාදිය හැක්කේ 2015 ජනවාරි 15 වනදා සිට 2018 දෙසැම්බර් 31 වන දින දක්වා කාලය තුළ දේශපාලනඥයින් හෝ රජයේ නිලධාරින්ගෙන් රජයේ ආයතන තුළ සිදු වී ඇති දුෂණ, වංචා, සාපරාධි විශ්වාස කඩකිරිම්, දේපල සාපරාධි පරිහරණය. රාජ්‍ය සම්පත් හා වරප්‍රසාද අනිසි ලෙස භාවිතය යන කරුණුවලට අදාල පැමිණිලි පමණක් බව සඳහන් වෙයි.", "URL": "https://sinhala.adaderana.lk/news.php?nid=104723", "Category": null, "Parent URL": null}