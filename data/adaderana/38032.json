{"Source": "Adaderana", "Timestamp": "October 10, 2013 07:01 am", "Headline": "ක්ලෝරීන් කාන්දුවකින් 300 ක් රෝහලට", "News Content": "අවිස්සාවේල්ල, පැන්රිත් වත්ත ජල පොම්පාගාරයේ ක්ලෝරීන් අඩංගු සිලින්ඩරයක සිදු වු කාන්දුවක් හේතුවෙන් ශ්වසන අපහසුතාවයට පත්වු පුද්ගලයින් පිරිසක් රෝහල් ගත කර තිබේ. ඊයේ රාත්‍රී 9 ට පමණ මෙම අනතුර සිදුව ඇති බව වැඩ බලන පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කළේය. පුද්ගලයින් 300 ක් පමණ ප්‍රතිකාර සඳහා අවිස්සාවේල්ල මූලික රෝහලට පැමිණ තිෙබ්. ඉන් වැඩිදෙනෙකු බාහිර රෝගී අංශයෙන් ප්‍රතිකාර ගෙන පිටව ගොස් ඇති බව වාර්තා වේ. පුද්ගලයින් හැත්තෑ දෙනෙකු පමණ තවදුරටත් රෝහලේ නේවාසිකව ප්‍රතිකාර ලබන බව අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=38032", "Category": null, "Parent URL": null}