{"Source": "Adaderana", "Timestamp": "February 24, 2014 11:07 am", "Headline": "ලංකාව 5ට අද තරඟ බිමේ", "News Content": "වයස 19න් පහළ ලෝක කුසලාන ක්‍රිකට් තරගාවලියේ පළමු අවසන් පූර්ව වටයේ තරගය අද පැවැත්වෙයි. පකිස්ථාන අවුරුදු 19න් පහල කණ්ඩායම සහ එංගලන්ත 19න් පහල කණ්ඩායම අතර තරගය පැවැත්වෙන්නේ ඩුබායිහිදිය. ඕස්ට්‍රේලියාව සහ දකුණු අප්‍රිකාව අවසන් පූර්ව වටය සඳහා සුදුසුකම් ලබා ඇති සෙසු කණ්ඩායම් දෙක වේ. මේ අතර තරගාවලියේ පස්වන ස්ථානය තේරීම සඳහා සුදුසුකම් ලැබීමේ තරගයක් ද අද පැවැත්වෙයි. ඒ ශ්‍රී ලංකා කණ්ඩායම සහ ඉන්දීය කණ්ඩායම අතරය.", "URL": "https://sinhala.adaderana.lk/news.php?nid=41346", "Category": null, "Parent URL": null}