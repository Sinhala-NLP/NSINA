{"Source": "Adaderana", "Timestamp": "October 3, 2018 07:32 pm", "Headline": " විදේශ බැංකුවකින් මුදල් බැරකර ගත් ඇමතිව රටට හෙළි කරන්න", "News Content": "විදේශිය බැංකුවකින් මෙරට කැබිනට් ඇමතිවරයෙකුගේ බැංකු ගිණුමකට මුදල් බැරවීමක් පිළිබඳ මාධ්‍යයේ පළවන පුවත් සම්බන්ධයෙන් කඩිනම් පරීක්ෂණයක් සිදු කර එම ඇමතිවරයා රටට හෙළිකළ යුතු බව අමාත්‍ය දුමින්ද දිසානායක මහතා පවසයි. අද (03) කොළඹදී පැවති මාධ්‍යහමුවකට එක්වෙමින් අමාත්‍යවරයා මේ බව සඳහන් කළේය. මාධ්‍යවේදියෙකු නැගු ප්‍රශ්ණයකට පිළිතුරු දෙමින් අමාත්‍යවරයා පැවසුයේ ඇමතිවරයෙකුගේ ගිණුමක් තහනම් කළානම් මහ බැංකුව ඒ පිළිබඳ දැනුම්වත් කළයුකු බවයි. එක් අයෙක්ගේ වරදකට පර්ලිමේන්තුවේ සමාජිකයින් 225ම චෝදනාවට ලක් වෙන බවත් පළමුව පළවන ප්‍රවෘත්තිය ජනතාව පිළිගන්නා බවත් ඉන් පසු නිවැරදි කළද එයින් සාධාරණයක් සිදු නොවන බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=97134", "Category": null, "Parent URL": null}