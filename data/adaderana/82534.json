{"Source": "Adaderana", "Timestamp": "January 5, 2018 10:21 am", "Headline": "විනිසුරු ඉලන්චේලියන් හමුදාවෙන් කළ සුහද ඉල්ලීම", "News Content": "යාපනයේ යුදහමුදාව විසින් ප්‍රයෝජනයට ගෙන තිබෙන අධිකරණයට අයත් අක්කර දෙකක ඉඩමක් නිදහස් කොට දෙන මෙන් යාපනය මහධිකරණ විනිසුරු එම්.ඉලන්චෙලියන් මහතා යාපනය ආරක්ෂක සේනාංක ආඥාපති මේජර ජනරාල් දර්ශන හෙට්ටිආරව්චි මහතාගෙන් ඉතා සුහදව ඉල්ලා තිබේ. මේ ඉල්ලීම කොට ඇත්තේ නව වසර වෙණුවෙන් යාපනයේදී පැවති සුහද හමුවකදීය. කපුවත්ත නමින් හදුන්වනු ලබන යාපනයේ අධිකරණයට අයත් අක්කර දෙකක ඉඩමක් යාපනයේ ඇති බවත් එය දැනට භාවිත කරණු ලබන්නේ යුද හමුදාව විසින් බවත් මහධිකරණ විනිසුරුවරයා පවසා තිබේ. එම පළාතේ අධිකරණයක් ඉදි කිරීම සදහා එම ඉඩම ලබා දී ඇති බැවින් එය ඉදිකිරීම සඳහා එම ඉඩම ලබාදෙන්නේ නම් මේ අවස්ථාවේදී එය විශාල ප්‍රයෝජනයක් බව විනිසුරුවරයා ආඥාපතිවරයාට පවසා තිබේ. මේ පිළිබදව ඉතා ඉක්මනින් කරුණු සොයා බලා එම ඉඩම නිදහස් කිරීමට පියවර ගන්නා බවට ආඥාපතිවරයා මහධිකරණ විනිසුරුවරයාට පොරොන්දු වී තිබේ.", "URL": "https://sinhala.adaderana.lk/news.php?nid=82534", "Category": null, "Parent URL": null}