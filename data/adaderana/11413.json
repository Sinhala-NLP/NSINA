{"Source": "Adaderana", "Timestamp": "October 11, 2010 08:37 am", "Headline": "නේටෝ හමුදාවට යළි සැපයුම් මාර්ග විවෘතයි", "News Content": "ඇෆ්ගනිස්ථානයේ සිටින නේටෝ හමුදාවන්ගේ සැපයුම් මාර්ගය යළි විවෘත කිරීමට පකිස්ථානු රජය පියවර ගෙන තිබේ. දින 10ක කාලයක් මෙම මාර්ගය වසා දමා තිබූ බව විදෙස් මාධ්‍ය වාර්තා කරයි. වහාම ක්‍රියාත්මක වන පරිදි සැපයුම් මාර්ගය යළි විවෘත කිරීමට කටයුතු කළ බව පකිස්ථානු විදේශ අමාත්‍යවරයා පවසයි. පසුගිය දා නේටෝ හෙලිකොප්ටර් යානා වලින් පකිස්ථානු ‍දේශසීමාවට එල්ල වූ ප්‍රහාර හේතුවෙන් මෙම සැපයුම් මාර්ගය වසා දැමීමට පකිස්ථානු රජය කටයුතු කරනු ලැබීය. එම ප්‍රහාර වලින් පකිස්ථානු සෙබළුන් දෙදෙනෙකු මිය ගොස් ඇති බව වාර්තා වේ. මේ අතර ඇ‍ෆ්ගනිස්ථානයේ සිටින නේටෝ සාමාජිකයින්ට ඉන්ධන ප්‍රවාහනය කළ ඉන්ධන බවුසර 30ට පමණ පසුගිය දා තලෙයිබාන් සටන්කාමීන් විසින් අවස්ථා කිහිපයක දී ප්‍රහාර එල්ල කර විනාශ කර තිබේ.", "URL": "https://sinhala.adaderana.lk/news.php?nid=11413", "Category": null, "Parent URL": null}