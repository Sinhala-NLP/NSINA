{"Source": "Adaderana", "Timestamp": "May 23, 2013 02:10 pm", "Headline": "සර්වඥ ධාතුන් රඹතලේ පුරාණ රජමහා විහාරයට වැඩමවයි", "News Content": "සිංගප්පූරුවේ සිට මෙරටට වැඩම කරවනු ලැබූ සර්වඥ ධාතූන් වහන්සේ මේවන විට අත්තනගල්ල, ඌරපොළ, රඹතලේ පුරාණ රජමහා විහාරස්ථානයේ තැන්පත් කර තිබේ. ඊයේ පෙරවරුවේ සර්වඥ ධාතූන් වහන්සේ මෙරටට වැඩම කරවන ලදී. ශ්‍රී සම්බුද්ධත්ව ජයන්ති මන්දිරයේ ඊයේ රාත්‍රී 8.00 වන තෙක් තැන්පත් කර තිබූ ධාතූන් වහන්සේ ඉන් පසුව අත්තනගල්ල, ඌරපොළ, රඹතලේ පුරාණ රජමහා විහාරස්ථානයට වැඩම කරවනු ලැබීය. මේ මස 30 වනදා දක්වා ධාතූන් වහන්සේ එම විහාරස්ථානයේ තැන්පත් කර තැබීමට නියමිත අතර මේ සඳහා බැතිබර මාධ්‍ය අනුග්‍රහය දක්වන්නේ ටී.වී දෙරණ සහ එෆ්.එම් දෙරණයි.", "URL": "https://sinhala.adaderana.lk/news.php?nid=34322", "Category": null, "Parent URL": null}