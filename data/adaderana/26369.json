{"Source": "Adaderana", "Timestamp": "August 6, 2012 04:32 pm", "Headline": "රනිල්ට හා තිස්සට වාරණ නියෝගයක්", "News Content": "එක්සත් ජාතික පක්ෂයේ අනුරාධපුර දිස්ත්‍රික්කයේ ප්‍රාදේශීය සභා මන්ත්‍රීවරුන් පස් දෙනෙකු පක්ෂයෙන් නෙරපීමට එරෙහිව වාරණ නියෝගයක් නිකුත් කර ඇත. රජයේ සංවර්ධන වැඩපිළිවෙලට සහයෝගය පළ කිරීම හේතුවෙන් තමන් එක්සත් ජාතික පක්ෂයෙන් නෙරපීම වළක්වන ලෙස ඉල්ලමින් අදාළ මන්ත්‍රීවරුන් මෙලෙස සිවිල් අභියාචනා මහාධිකරණය හමුවේ පෙත්සමක් ගොනුකර තිබිණි. එය සලකා බැලූ අධිකරණය අදාළ නෙරපීම වළක්වාලමින් එක්සත් ජාතික පක්ෂ නායක රනිල් වික්‍රමසිංහ මහතාට සහ මහලේකම් තිස්ස අත්තනායක මහතාට එරෙහිව වාරණ නියෝගයක් නිකුත් කර තිබේ. මේ මස 31 වැනිදා දක්වා එය බලාත්මකය. ගලෙන්බිඳුණුවැව, කැකිරාව, රඹෑව, තිරප්පනේ, කහටගස්දිගිලිය සහ ඉ‍පලෝගම යන ප්‍රාදේශීය සභාවල මන්ත්‍රීවරුන් විසින් පෙත්සම ගොනු කර තිබිණි.", "URL": "https://sinhala.adaderana.lk/news.php?nid=26369", "Category": null, "Parent URL": null}