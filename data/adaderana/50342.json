{"Source": "Adaderana", "Timestamp": "March 31, 2015 01:28 pm", "Headline": "පොලිස් ලොක්කන් 3ට උසස්වීම්", "News Content": "ජ්‍යෙෂ්ඨ පොලිස් අධිකාරීවරුන් තිදෙනෙකුට උසස්වීම් ලබාදී තිබේ.ඔවුන් තිදෙනා නියෝජ්‍ය පොලිස්පතිවරුන් ලෙස උසස් කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා ප්‍රකාශ කළේය.ජ්‍යෙෂ්ඨ පොලිස් අධිකාරීවරුන් වන ජේ.කේ.ආර්.ඒ.පෙරේරා, ඒ.එස්.කේ.මුණසිංහ සහ ජී.කේ.පෙරේරා යන මහත්වරුන්ට මෙලෙස නියෝජ්‍ය පොලිස්පතිවරුන් ලෙස උසස්වීම් ලබාදී ඇති බව සඳහන්ය.මෙම උසස්වීම් ඊයේ දිනයේ සිට ක්‍රියාත්මක වන පරිදි ලබාදී ඇති බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=50342", "Category": null, "Parent URL": null}