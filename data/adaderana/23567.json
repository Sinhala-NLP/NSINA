{"Source": "Adaderana", "Timestamp": "April 17, 2012 10:00 am", "Headline": "ආයුර්වේද වෛද්‍යවරුන්ගේ නිල රථ සඳහා ලාංඡනයක්", "News Content": "ආයුර්වේද වෛද්‍යවරුන්ගේ නිල රථ හඳුනාගැනීම සඳහා ලාංඡනයක් හඳුන්වාදීමට දේශීය වෛද්‍ය අමාත්‍යාංශය තීරණය කර තිබේ. ඒ සඳහා විශේෂිත වූ කොළ පැහැති කුරුස ලාංඡනයක් හඳුන්වාදීමට පියවර ගෙන ඇති බව දේශීය වෛද්‍ය අමාත්‍යාංශය සඳහන් කරයි. එම නිල ලාංඡනය ආයුර්වේද වෛද්‍ය සභාව මගින් නිකුත් කිරීමට නියමිතය. වෛද්‍යවරයාගේ ආයුර්වේද වෛද්‍ය සභාවේ ලියාපදිංචි අංකය, අනු අංකය ආදී තොරතුරු ඇතුළත් කොට මෙම ලාංඡනය සකස්කර ඇත. එමගින් ආයුර්වේද වෛද්‍යවරුන්ගේ නිල රථ පිළිබඳව යම් ගැටලුවක් හෝ ප්‍රශ්නකාරී තත්ත්වයක් ඇතිවුවහොත් ඒ පිළිබඳ තොරතුරු ආයුර්වේද වෛද්‍ය සභාව මගින් ලබාගැනීමේ හැකියාව පවතින බව දේශීය වෛද්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=23567", "Category": null, "Parent URL": null}