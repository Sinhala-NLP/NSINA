{"Source": "Adaderana", "Timestamp": "October 2, 2012 03:54 pm", "Headline": "ඉන්දියානු තෙල් ගණන් ඉස්සුවාට ලංකා තෙල් එහෙම නෑ", "News Content": "ඉන්ධන මිල ඉහළ දැමීම සම්බන්ධයෙන් මේ වන විට කිසිදු තීරණයක් ගෙන නොමැති බව ලංකා ඛනිජ තෙල් නීතිගත සංස්ථාව පවසයි. මෙරට ඩීසල් අවශ්‍යතාව සම්පූර්ණයෙන්ම සැපයීම සඳහා ‍ලංකා ඛනිජ තෙල් නීතිගත සංස්ථාව සතුව ප්‍රමාණවත් ඩීසල් තොග පවතින බව ද එම සංස්ථාව සඳහන් කළේය. ඉන්ධන වෙළඳ පොළේ 95% ට අධික ප්‍රමාණයක් ඩීසල් අලෙවි කරනු ලබන්නේ ලංකා ඛනිජ තෙල් නීතිගත සංස්ථාව මගිනි. මෙම තත්ත්වය තුළ ලංකා ඉන්දියානු තෙල් සමාගම ඩීසල් අ‍ලෙවි කරනු ලබන්නේ ඉතාම අවම මට්ටමකින් බව ලංකා ඛනිජ‍ තෙල් නීතිගත සංස්ථාව සඳහන් කළේය. එම නිසා ලංකා ඉන්දියානු තෙල් සමාගම ඩීසල් මිල ඉහළ දැමීමෙන් සාමාන්‍ය පාරිභෝගිකයාට බලපෑමක් නොවන බව ද එම සංස්ථාව පැවසීය.", "URL": "https://sinhala.adaderana.lk/news.php?nid=27941", "Category": null, "Parent URL": null}