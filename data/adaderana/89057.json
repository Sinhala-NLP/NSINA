{"Source": "Adaderana", "Timestamp": "May 14, 2018 08:40 am", "Headline": "දැඩි සුළඟින් නිවාස 30කට හානි", "News Content": "වැල්ලවාය ප්‍රාදේශීය ලේකම් කොට්ඨාශයේ ප්‍රදේශ රැස්ක්කට ඇති වූ දැඩි වර්ෂාපතනය සහ සුලං තත්ත්වය නිසා නිවාස තිහකට පමන හානි සිදු වී තිබේ. ඇතිලිවැව,මහආරගම,හුණුකැටිය,රන්දෙණිය සහ හදපානාගල යන ගම්මානවල පවුල් තිහක් පමන ජීවත් වූ නිවාස වලට මෙලෙස හානි වී ඇති අතර නිවාස හයකට පමන පූර්ණ හානි සිදු වී ඇති බව අද දෙරණ වාර්තාකරු පැවසීය. ඊයේ(13) රාත්‍රි විශාල වර්ෂාපතනයක් සමඟ එක් වරම ප්‍රදේශය හරහා දැඩි සුලං තත්ත්වයක් ඇති වී ඇති අතර විශාල ප්‍රමාණයෙ ගස් රැසක්ද කඩා වැටීම නිසා අතුරු මාර්ග කිහිපයක ගමනාගමනයටත් බධා සිදු වී ඇති බව වාර්තාවේ. මෙම ගැටලුව නිසා නිවාස තිහේ ජීවත් වූ පවුල් තිහකට අයත් පුද්ගලයන් සීයක් පමණ පීඩාවට පත් වී සිටින අතර ඊයේ වර්ෂාපතනයත් සමග ඇල්ල වැල්ලවාය මාර්ගයේ ස්ථාන කිහිපයකින් පස් කදු සහ ගල් පෙරලීම් කිහිපයක් ද වාර්තා වී තිබේ. නිවාස හානී වූ පුද්ගලයන් අවට නිවාසවල රැදී සිටින අතර ඔවුන්ට අවශ්‍ය සියලුම පහසුකම් ලබා දීමට කටයුතු කරන දිස්ත්‍රික් ආපදා කළමණාකරන ඒකකය සඳහන් කර සිටියි.", "URL": "https://sinhala.adaderana.lk/news.php?nid=89057", "Category": null, "Parent URL": null}