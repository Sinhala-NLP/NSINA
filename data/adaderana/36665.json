{"Source": "Adaderana", "Timestamp": "August 16, 2013 09:37 am", "Headline": "දැරියට අතවර කරලා - සැකකරු අතුරුදහන්", "News Content": "දස හැවිරිදි දැරියකට අතවර කළ බව කියන පුද්ගලයෙකු සොයා වැලිමඩ පොලීසිය පරීක්ෂණ ආරම්භ කර තිබේ. පෙරේදා සිදුව ඇතැයි කියන මෙම අපරාධය පොලීසියට ඊයේ වාර්තා වී ඇත. 119 දුරකථනයට ලැබුණු තොරතුරකට අනූව සැකකරු අත්අඩංගුවට ගැනීම සඳහා පොලීසිය පරීක්ෂණ ආරම්භ කර තිබේ. සිද්ධියට සම්බන්ධ පුද්ගලයා ඌවපරණගම ලූනුවත්ත ප්‍රදේශයේ පදිංචිකරුවෙකු බව හඳුනාගෙන ඇති අතර ඔහු මේවන විට ප්‍රදේශයෙන් පලාගොස් ඇති බවද පොලීසිය පවසයි. එම දැරිය වැලිමඩ ඩයරබා ප්‍රදේශයේ පදිංචිකාරියක බවද පොලීසිය කියයි.", "URL": "https://sinhala.adaderana.lk/news.php?nid=36665", "Category": null, "Parent URL": null}