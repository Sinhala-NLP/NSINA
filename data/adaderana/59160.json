{"Source": "Adaderana", "Timestamp": "April 13, 2016 04:38 pm", "Headline": "බීමත් රියදුරන් 215 ක් දැලේ", "News Content": "බීමත් රියදුරන් අත්අඩංගුවට ගැනීමේ විශේෂ වැඩසටහන යටතේ පසුගිය පැය 24 තුළ රියදුරන් 215 දෙනෙකු අත්අඩංගුවට ගෙන ඇති බව පොලීසිය පවසයි.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියා සිටියේ අත්අඩංගුවට ගත් රියදුරන් අතරින් වැඩි පිරිසක් යතුරුපැදිකරුවන් වන බවයි.ඒ අනුව යතුරුපැදිකරුවන් 119 දෙනෙකු ඊයේ දිනය තුළ පමණක් අත්අඩංගුවට ගෙන තිබේ.ඊට අමතරව ත්‍රීරෝද රථ රියදුරන් 66 දෙනෙකු, ලොරි රථ රියදුරන් හත් දෙනෙකු, මෝටර් රථ රියදුරන් 09 දෙනෙකු සහ වෑන් රථ රියදුරන් 04 දෙනෙකුද අත්අඩංගුවටගත් බව පොලිස් මාධ්‍ය ප්‍රකාශකවරයා පැවසුවේය.උත්සව සමයේදී බීමතින් රිය පදවන රියදුරන් අත්අඩංගුවට ගැනීම සදහා පොලීසිය පසුගිය 10 වැනිදා සිට දිවයිනේ සියළු ප්‍රදේශ ආවරණය වන පරිදි විශේෂ මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=59160", "Category": null, "Parent URL": null}