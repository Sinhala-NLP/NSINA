{"Source": "Adaderana", "Timestamp": "February 26, 2014 08:12 am", "Headline": "ත්‍රිකුණාමලයෙන් ආයුධ තොගයක් මතුවෙයි", "News Content": "ත්‍රිකුණාමලයේ ප්‍රදේශයෙන් ආයුධ තොගයක් සොයාගෙන තිබේ. ත්‍රිකුණාමලයේ, මුරුගපුරි ප්‍රදේශයෙන් මෙම ආයුධ සොයාගත් බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසුරිය මහතා පැවසුවේය. ටී 56 ගිනි අවි 05ක්. සැහැල්ලු ස්ව්‍යංක්‍රීය ගිනි අවියක්, රයිෆල් 02ක්, ටී 56 වර්ගයේ මැගසින් 16ක්, ස්ව්‍යංක්‍රීය ගිනි අවි සඳහා භාවිත වන මැගසින් 03ක්, එහිදී සොයාගෙන ඇති බව සඳහන් වෙයි. ඊයේ(25) පස්වරු 5.45 ට පමණ ආරක්ෂක අංශ වෙත ලැබුණු තොරතුරකට අනුව සිදුකළ සෝදිසියක දී මෙම ආයුධ සොයාගෙන තිබේ. ත්‍රිකුණාමලයේ මුරුගපුරි තුනේ කණුව අසළ ප්‍රදේශයක වල දමා තිබිය දී මෙම ආයුධ සොයාගත් බව බ්‍රිගේඩියර් රුවන් වනිගසුරිය මහතා කියා සිටියේය.", "URL": "https://sinhala.adaderana.lk/news.php?nid=41387", "Category": null, "Parent URL": null}