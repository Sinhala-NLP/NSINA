{"Source": "Adaderana", "Timestamp": "October 20, 2011 10:24 am", "Headline": "බෙන්තොට අවන්හලක දී පුද්ගලයෙකුට වෙඩි තබා මරාදමලා", "News Content": "බෙන්තොට, වරාහේන ප‍්‍රදේශයේ අවන්හලක දී වෙඩිතබා පුද්ගලයෙකු ඝාතනය කර ඇති බව පොලිසිය පවසයි. ඊයේ(19) රාත්‍රියේ සිදුවූ මෙම වෙඩි තැබීමෙන් මරණයට පත්ව ඇත්තේ වයස අවුරුදු 36 ක් වූ ලබුගමගේ චමින්ද නැමැති පහුරුමුල්ල, බෙන්තොට ලිපිනයේ පදිංචිකරුවෙකු බව සඳහන්ය. මෘත ශරීරය බෙන්තාට රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(20) දිනට නියමිතව ඇති බව ද පොලිසිය සඳහන් කරයි. සැකකරුවන් මෙතෙක් අනාවරණය වී නොමැති අතර බෙන්තොට පොලිසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=19469", "Category": null, "Parent URL": null}