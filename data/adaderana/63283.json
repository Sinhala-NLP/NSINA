{"Source": "Adaderana", "Timestamp": "August 21, 2016 10:03 am", "Headline": " කේරළ ගංජා සමග 2ක් මාට්ටු", "News Content": "කේරළ ගංජා තොගයක් සමග පුද්ගලයන් දෙදෙනෙකු කයිට්ස්, අයියකච්චි ප්‍රදේශයේ දී අත්අඩංගුවට ගෙන තිබේ.උතුරු නාවික විධානයට අයත් කයිට්ස්, ශ්‍රී ලංකා නාවික හමුදා කඳවුරේ නිලධාරීන් පිරිසක් විසින් සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව නාවික හමුදාව පැවසුවේය.ඔවුන් සතුව තිබී කේරළ ගංජා කිලෝග්‍රෑම් 33 ක ප්‍රමාණයක් නාවික හමුදාව භාරයට ගෙන තිබේ.අත්අඩංගුවට ගත් සැකකරුවන් ඉදිරි විමර්ශන සඳහා යාපනය සුරාබදු දෙපාර්තමේන්තු කාර්යාලය වෙත භාරදීමට පියවර ගත් බව නාවික හමුදාව පැවසුවේය. මේ අතර හෙරොයින් ළඟ තබාගෙන සිටි පුද්ගලයෙකු මිරිහාන, දෙල්කඳ පොළ අසල ප්‍රදේශයේ දී අත්අඩංගුවට ගෙන තිබේ.මිරිහාන විශේෂ මත්ද්‍රව්‍ය වැටලීම් ඒකකයේ නිලධාරීන්ට ලද තොරතුරක් මත සිදුකළ විමර්ශනයකදී සැකකරු අත්අඩංගුවට ගෙන ඇති බව පොලිස් මුලස්ථානය සඳහන් කළේය.එහිදී සැකකරු සතුව තිබී හෙරොයින් ග්‍රෑම් 2යි මිලිග්‍රෑම් 950ක් පොලීසිය භාරයට ගෙන තිබේ.27 හැවිරිදි මහරගම, වත්තෙගෙදර ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගෙන ඇති අතර ඔහු නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.මිරිහාන විශේෂ මත්ද්‍රව්‍ය වැටලීම් ඒකකය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63283", "Category": null, "Parent URL": null}