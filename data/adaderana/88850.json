{"Source": "Adaderana", "Timestamp": "May 10, 2018 01:21 pm", "Headline": "සමෘද්ධි බැංකුව මහ බැංකුවට පවරා ගැනීමේ  අවශ්‍යතාවක් නෑ", "News Content": "සමෘද්ධි බැංකුව මහ බැංකුව යටතට පවරා ගැනීමේ අවශ්‍යතාවක් නොමැති බව සමාජ සවිබල ගැන්වීම් අමාත්‍ය පී.හැරිසන් මහතා පවසයි. අනුරාධපුර ප්‍රදේශයේදී මාධ්‍ය වෙත අදහස් දක්වමින් අමාත්‍යවරයා සඳහන් කළේ සමෘද්ධි බැංකුව මේ වන විටත් භාණ්ඩාගරයේ සහ මුදල් අමාත්‍යාංශයේ නියෝජිතයින් විසින් නිරීක්ෂණයට ලක්කෙරෙන බවයි. එක්සත් ජාතික පක්ෂ මැයි රැළියේ දී සමෘද්ධි බැංකුව මහ බැංකුව යටතට පවරා ගන්නා බවට අග්‍රාමාත්‍ය රනිල් වික්‍රමසිංහ මහතා පසුගිය දා ප්‍රකාශයක් සිදුකළේය.", "URL": "https://sinhala.adaderana.lk/news.php?nid=88850", "Category": null, "Parent URL": null}