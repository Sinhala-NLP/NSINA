{"Source": "Adaderana", "Timestamp": "March 4, 2014 05:23 pm", "Headline": "බංග්ලාදේශය වැඩිම ලකුණු ලබාගනී", "News Content": "ආසියානු කුසලාන එක්දින තරඟාවලියේ පකිස්ථානය සමග පැවැත්වෙන තරඟයේ පළමුවෙන් පන්දුවට පහරදුන් බංග්ලාදේශ කණ්ඩායම කඩුලු 3ක් දැවී ලකුණු 326ක් ලබාගත් අතර එය බංග්ලාදේශ කණ්ඩායම එක්දින තරඟයකදී ප්‍රතිවාදීන්ට එරෙහිව ලබාගත් වැඩිම ලකුණු සංඛ්‍යාවද බවට පත්විය. බංග්ලාදේශ ඉනිම වෙනුවෙන් එනමුල් හක් ලකුණු 100ක්, ඉම්රූස් කයිස් ලකුණු 59ක්, මොනිමුල් හක් ලකුණු 51ක්, මුස්ෆිකර් රහීම් ලකුණු 51ක් (නොදැවී) ෂකීබ් අල් හසන් ලකුණු 44ක් ලබා ගැනීමට සමත් වූහ. බංග්ලාදේශ පිතිකරුවෝ අවසන් පන්දුවාර 10දී පකිස්ථානු පන්දු යවන්නන් දැඩි ප්‍රහාරයකට ලක් කරමින් ලකුණු 121ක් ලබා ගැනීමට සමත් විය. පකිස්ථානයට ඒ අනූව මෙම තරඟය ජය ගැනීමට ලැබී ඇති ඉලක්කය ලකුණු 327කි‍.", "URL": "https://sinhala.adaderana.lk/news.php?nid=41540", "Category": null, "Parent URL": null}