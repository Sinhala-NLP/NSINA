{"Source": "Adaderana", "Timestamp": "June 6, 2019 11:17 am", "Headline": " පස්යාලේදී බුදු පිළිම වහන්සේලාට හානි කළේ කවුද?", "News Content": "කොළඹ-නුවර ප්‍රධාන මාර්ගයේ පස්යාල ප්‍රදේශයේ වෙළඳසැලක් අසල බුදු කුටියක තුළ තිබූ බුදු පිළිම වහන්සේලා තුන් නමකගේ ශීර්ෂ කඩා දමා තිබේ. ඊයේ(06) මෙම සිදුවීම සිදුව ඇති බව අද දෙරණ වාර්තාකරු පවසයි. කිසියම් පුද්ගලයෙකු විසින් මෙය සිදු කරන්නය ඇති බව නිට්ටඹුව පොලීසිය සැකකරන අතර මේ වන විට මෙම ප්‍රදේශයට යුද හමුදා ආරක්ෂාව යොදවා තිබේ. මෙලෙස බුදු පිළිම වහන්සේලා පහරදීමට පෙර අදාළ පුද්ගලයා විසින් අසල වෙළඳසැලේ තිබූ ආරක්ෂිත කැමරාවලට ද හානිකර තිබූ බව අප වාර්තාකරු පැවසීය. අදාළ සිද්ධිය සම්බන්දයනේ නිට්ටඹුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111434", "Category": null, "Parent URL": null}