{"Source": "Adaderana", "Timestamp": "August 24, 2019 10:02 am", "Headline": "මෝටර් රථයක් සහ යතුරු පැදිකයක් ගැටෙයි-පුද්ගලයෙකුට බරපතළයි", "News Content": "ආණමඩුව, මැරුන්ගොඩ ප්‍රදේශයේදී සිදුවූ රියඅනතුරකින් පුද්ගලයෙකු බරපතළ තුවාල ලබා තිබේ. පොලීසිය පැවසුවේ මෝටර් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බවයි. ආණමඩුව - නවගත්තේගම මාර්ගයේ මැරුන්ගොඩ ප්‍රදේශයේදී ඊයේ(23) පස්වරුවේ මෙම අනතුර සිදුව තිබුණි. වෙන්නප්පුව සිට අනුරාධපුරය බලා ධාවනය කරමින් තිබූ මෝටර් රථයක් ඊට ඉදිරියෙන් පැමිණි යතුරුපැදියක මුහුණට මුහුන ගැටීමෙන් අනතුර සිදුවුණි. අනතුරින් යතුරුපැදිකරු බරපතළ තුවාල ලබා ආණමඩුව දිසා රෝහල වෙත ඇතුළත් කිරීමෙන් පසු වැඩිදුර ප්‍රතිකාර සඳහා පුත්තලම මූලික රෝහල වෙත ඇතුළත් කර තිබේ.", "URL": "https://sinhala.adaderana.lk/news.php?nid=117340", "Category": null, "Parent URL": null}