{"Source": "Adaderana", "Timestamp": "March 12, 2018 02:29 pm", "Headline": " යාපනේ යන්න ගිහින් අතර මඟ නැවතිලා", "News Content": "කිලිනොච්චිය සිට යාපනය දක්වා ධාවනය වු වෑන් රථයක් පරන්තන් පූනකරී වීදියේ 05 වන කිලෝමීටර කණුව ප්‍රදේශයේදී අද (12) උදෑසන පෙරළීමෙන් පුද්ගලයින් සිව්දෙනෙ‍කු තුවාල ලබා ඇති බව කිලිනොච්චිය පොලීසිය පවසයි. කිලිනොච්චිය පොලීසිය පැවසූවේ අධික වේගයෙන් ගමන් ගත් වාහන මාර්ගයෙන් ඉවතට පැන පෙරළී ගොස් බෝක්කුව පැති බැම්මේ ගැටී ඇති බවයි. අනතුරින් වෑන් රථයේ රියදුරු ඇතුළු පුද්ගලයින් සිව්දෙනෙකු තුවාල ලබා ඇති බවද අතර, තුවාලකරුවන් කිලිනොච්චිය රෝහලට ඇතුළත් කොට ඇති බවද පොලීසිය සඳහන් කළේය. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=85543", "Category": null, "Parent URL": null}