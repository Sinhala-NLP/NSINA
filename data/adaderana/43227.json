{"Source": "Adaderana", "Timestamp": "May 16, 2014 08:58 am", "Headline": "සම සෞඛ්‍ය සිසුන් අදත් විරෝධතාවකට සුදානම්", "News Content": "සම සෞඛ්‍ය උපාධියේ කාල සිමාව වසර තුන දක්වා අඩුකිරිමට එරෙහිව විශ්ව විද්‍යාල ප්‍රතිපාදන කොමිසම ඉදිරිපිට දැවැන්ත විරෝධතාවක නිරත වන බව සම සෞඛ්‍ය විද්‍යාපීඨ ශිෂ්‍ය සංගමය පවසයි. එම සංගමයේ සභාපති රජිත ප්‍රසාද් සඳහන් කළේ සම සෞඛ්‍ය සිසුන් විසින් ආරම්භ කර ඇති සත්‍යග්‍රහ ව්‍යාපාරයට මේ වන විට දින 150කට ආසන්න කාලයක් ගත වි ඇති බවයි. මෙම ගැටළුව සම්බන්ධයෙන් අද දින වෛද්‍ය හා දන්ත වෛද්‍ය ස්ථාවර කමිටුව විශ්ව විද්‍යාල ප්‍රතිපාදන කොමිසමේ දී රැස්වී සම සෞඛ්‍ය උපාධිය පිළිබඳ තීරණාත්මක සාකච්ඡාවක් පැවැත්වීමට නියමිතය. එම සාකච්ඡාව පැවැත්වෙන කාලය තුළ විශ්ව විද්‍යාල ප්‍රතිපාදන කොමිසම ඉදිරිපිට විරෝධතාවයක නිරත වන බව සම සෞඛ්‍ය විද්‍යාපීඨ ශිෂ්‍ය සංගමයේ සභාපති රජිත ප්‍රසාද් සඳහන් කළේය.", "URL": "https://sinhala.adaderana.lk/news.php?nid=43227", "Category": null, "Parent URL": null}