{"Source": "Adaderana", "Timestamp": "August 26, 2012 08:28 am", "Headline": "තරුණයෙකු දියේ ගිලී මරුට", "News Content": "කළුතර, කැලිඩෝ වෙරළතීරය ආශ්‍රිත ගඟේ දිය නාමින් සිටිය දී දියේ ගිලී පුද්ගලයෙකු මියගොස් තිබේ. පස් දෙනෙකුගෙන් යුත් තරුණයින් පිරිසක් ඊයේ (25) පස්වරුවේ දියේ ගිලෙමින් සිටිය දී ගම්වාසීන් ‍විසින් බේරාගෙන ඇති අතර කළුතර රෝහලට ඇතුළත් කිරීමෙන් පසු එක් අයෙකු මියගොස් ඇති බව පොලිසිය පැවසුවේය. මියගිය පුද්ගලයා 17 හැවිරිදි තරුණයෙකු වන අතර ඔහු බණ්ඩාරගම, ගැලනිගම ප්‍රදේශයේ පදිංචිව සිටි අයෙකි. මෙම අනතුරට මුහුණදුන් තවත් අයෙකු කළුතර නාගොඩ රෝහලේ ප්‍රතිකාර ලබන බව පොලිසිය පැවසුවේය.", "URL": "https://sinhala.adaderana.lk/news.php?nid=26889", "Category": null, "Parent URL": null}