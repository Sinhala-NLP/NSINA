{"Source": "Adaderana", "Timestamp": "August 24, 2010 01:45 pm", "Headline": "හොරෙන් හරක් ගෙනගිය තිදෙනෙකුට මාංචු ", "News Content": "නීතී විරෝධී ලෙස ගවයින් ප්‍රවාහනය කරමින් සිටි පුද්ගල‍යින් තිදෙනෙකු කඳාන ප්‍රදේශයේ දී අත්අඩංගුවට ගෙන තිබේ. මස් පිණිස මෙම ගවයින් සූරිය වැව ප්‍රදේශයේ සිට ලොරි රථයකින් බලපත්‍ර කොන්දේසි උල්ලංඝණය කරමින් කඳාන ගව ඝාතකාගාරයක් වෙත ප්‍රවාහනය කරමින් සිටිය දී මොවුන් තිදෙනා අත්අඩංගුවට ගත් බව පොලිසිය පවසයි. මොවුන් අත්අඩංගුවට ගන්නා අවස්ථාවේ දී ලොරි රථය තුළ එළ ගවයින් සහ මී ගවයින් 25 දෙනෙකු සිට ඇති අතර ඔවුන්ගෙන් හය දෙනෙකු මිය ගොස් සිටි බව අද දෙරණ වාර්තාකරු සඳහන් කළේය. අත්අඩංගුවට ගත් සැකකරුවන් හෙට වත්තල මහෙසේත්‍රාත් අධිකරණයට ඉදිරිපත් කරන බව කඳාන පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=10416", "Category": null, "Parent URL": null}