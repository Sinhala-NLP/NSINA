{"Source": "Adaderana", "Timestamp": "October 16, 2018 01:15 pm", "Headline": "අග්නිදිග විශ්වවිද්‍යාලය තවමත් උණුසුම්", "News Content": "අම්පාර ඔලුවිල් අග්නිදිග විශ්වවිද්‍යාලයේ තාක්ෂණ පීඨයේ සිසුන් විසින් එම විශ්වවිද්‍යාලයේ පරිපාලන ගොඩනැඟිල්ල මුලිමනින්ම අත්පත් කර ගෙන ඇති බව අද දෙරණ වාර්තාකරු පවසයි. මෙම විශ්වවිද්‍යාලයේ තාක්ෂණ පීඨයේ සිසුන් හතර දෙනෙකුගේ ගිෂ්‍යභාවය අහෝසි කිරීම සහ සිසුන් 21 දෙනෙකුගේ පන්ති තහනම ඉවත් කිරීම පිළිබඳව එම සිසුන් ගේ දෙමවිපියන් විසින් ඉකුත් 13 වෙනි දින රාත්‍රී උපකුලපතිවරයා සමඟ සාකච්චා කරනු ලැබීය. එහෙත් එයට විසඳුමක් නොලැබීම නිසා දෙමව්පියන් විසින් පාලනධිකාරිය ගොඩනැගිල්ල තුළ සත්‍යග්‍රහයක් කළ අතර පාලනධිකාරිය විසින් පරිපාලන ගොඩනැඟිල්ලේ ඉහළ මාලයේ වැසිකිලි වසා දමා දොරවල්ද වසා දමනු ලැබුවේය. දින එකහාමාරක් පමණ මෙම මව්වරුන් ඉහළ මහලයේ සිටි අතර පසුව විශ්වවිද්‍යාල සිසුන් විසින් එම මව්වරුන් ඉවතට ගැනීමට කටයුතු කළේය. දැනට දෙමව්පියන් පරිපාලන ගොඩනැඟල්ල පහල මහලයේ සත්‍යග්‍රහණය නිරතව සිටින අතර සිසුන් පරිපාලන ගොඩනැගිල්ලේ ඉහළ මාහලයේ බලය අල්ලා ගෙන අති බව අප වාර්තාකරු සඳහන් කළේය. ඔලුවිල් විශ්වවිද්‍යාලයේ උපකුලපතිවරයා විසින් සිසුන් මර්ධනය කිරීම සඳහා දැඩිව සිසුන් ගෙන් පලි ගැනීම් සිදුකරන බව ඔලුවිල් විශ්වවිද්‍යාලයේ ශිෂ්‍ය ක්‍රියාකාරී කමිටුවේ සභාපති ගිහාන් විරසේකර සිසුවා පැවසීය. වසර එක හාමාරක් යනතුරු තාක්ෂණ පීඨයේ සිසුන්ගේ විභාග අයිතිය පවා ලබාදීමට මෙම උප කුලපතිවරයා අසමත් වී ඇති බවට ද ඔවුන් චෝදනා කරයි. මෙම ගැටලු සඳහා සාධාරණ තීරණයක් ලබා ගැනීමට විශ්වවිද්‍යාල ප්‍රථිපාදන කොමිසමට අවශ්‍යතාවයක් නැති බවද ඔවුන් පෙන්වා දෙයි. මෙම ගැටලුව සඳහා විසදුමක් ලැබෙනතුරු තමන් විසින් ආරම්භ කරන ලද විරෝධතාවය අවසන් නොකරන බව ද ඔවුන් වැඩිදුරටත් පැවසීය. මේ පිළිබඳව විමසීමට ඔලුව්ල් අග්නිදිග විශ්වවිද්‍යාලයේ උපකුලපති එම්.එම්.එම්. නජීම් මහතාගෙන් විමසීමට දුරකථන මර්ග ඔස්සේ සම්බන්ධ කර ගැනීමට උත්සහ කළද එය අසාර්තකවිය.", "URL": "https://sinhala.adaderana.lk/news.php?nid=97769", "Category": null, "Parent URL": null}