{"Source": "Adaderana", "Timestamp": "July 30, 2018 02:59 pm", "Headline": "අඩි 100යේ පාර නිසා අසරණ වුවන්ගේ සත්‍යග්‍රහයට අදට දින 45යි", "News Content": "සූරියවැව සිට හම්බන්තොට දක්වා ඉදිකෙරුණු අඩි 100 මාර්ගය මංතීරු 4ක් දක්වා පුළුල් කිරීමේදී නිවාස හා දේපල අහිමිවූවන් අද(30) උදෑසන සූරියවැව ප්‍රාදේශීය ලේකම් කාර්යාල ඉදිරිපිට සත්‍යග්‍රහයක නිරත විය. ඒ තමන්ට අහිමි වූ දේපලවලට වන්දි ලබා දෙන ලෙස බලධාරීන්ගෙන් ඉල්ලමින්. වන්දි ලබා දෙන ලෙස ඉල්ලමින් සංවිධාන කළ සත්‍යග්‍රහයට අදට දින 45ක් ගත වුවද නිසි පිළිතුරු නොලැබීම හේතුවෙන් සූරියවැව ප්‍රාදේශීය ලේකම් කාර්යාලයේ ඉදිපිට සහ පිටුපස දොරටු අවහිර කරමින් අට්ටාල ඉදි කර තිබේ. මේ හේතුවෙන් ප්‍රාදේශීය ලේකම් කාර්යාලයේ වැඩකටයුතුවලට අද දිනයේ බාධා එල්ල විය.", "URL": "https://sinhala.adaderana.lk/news.php?nid=93473", "Category": null, "Parent URL": null}