{"Source": "Adaderana", "Timestamp": "July 28, 2019 07:04 am", "Headline": "කොළඹ ප්‍රදේශ රැසක ජල සැපයුම අඩාලයි", "News Content": "කොළඹ ප්‍රදේශ රැසක ජල සැපයුම අඩාල වී තිබේ. කෝටිටේ ජුබිලි තටාකයට ජලය රැගෙන යන ප්‍රධාන නල මාර්ගයේ සිදු වූ හදිසි බිඳ වැටීමක් හේතුවෙන් ජල සැපයුම අඩාල වී ඇති බව ජාතික ජල සම්පාදන හා ජලාපවාහන මණ්ඩලය සදහන් කළේය. අද (28) අළුයම 03.00ට පමණ එම බිදවැටීම සිදුව ඇත. ඒ අනුව කෝට්ටේ, කඩුවෙල, මහරගම සහ බොරලැස්ගමුව යන නගර සහ මහ නගර සභා බල ප්‍රදේශවලටත්, කොළඹ 05,07,08 ප්‍රදේශවලටත් අද පස්වරු 03.00 දක්වා ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සදහන් කළේය. මේ අතර අදාල කාලය තුළ කොළඹ 03,04,06 ප්‍රදේශවලට අඩු පීඩන තත්ත්වයන් යටතේ ජල සැපයුම සිදු කරන බව එම මණ්ඩලය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=115162", "Category": null, "Parent URL": null}