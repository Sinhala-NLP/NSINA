{"Source": "Adaderana", "Timestamp": "September 9, 2018 08:49 pm", "Headline": "නිධන් හෑරු 7ක් අත්අඩංගුවට", "News Content": "ඌරුබොක්ක, මැකිලියතැන්ත ආරණ්‍ය සේනාසනය අසළ උමං දොලේ නිධන් හාරමින් සිටි පුද්ගලයන් හත්දෙනෙකු පමණ දෙනියාය පොලිස් විශේෂ කාර්ය බළකා කඳවුරේ නිලධාරීන් විසින් අද(09) පස්වරුවේ අත්අඩංගුවට ගෙන ඇති බව අද දෙරණ වාර්තාකරු පවසයි. මොවුන් සතුව තිබී නිධන් හෑරීමට යොදාගන්න ගල් විදීමට යොදා ගන්නා යන්ත්‍රයක්, වෙඩි බෙහෙත් වර්ග තුනක්, මිටියක්, වයර් රෝල් තුනක් ඩජනරේටර් යන්ත්‍රයක් මෙන්ම මල් බුලත් තටුවක් ඇතුළු ද්‍රව්‍ය අත්අඩංගුවට ගෙන තිබේ. සැකකරුවන් ඌරුබොක්ක කීරිපිටිය කැකුන්දෙනිය බෙරලපනාතර ආදී ප්‍රදේශවල පුද්ගලයන් බව පොලිස් විශෙෂ කාර්ය බලකා නිලධාරින් සඳහන් කළේය. විමර්ශන කටයුතු පැවැත්වීම සඳහා සැකකරුවන් සහ අත්අඩංගුවට ගත් ද්‍රව්‍ය ඌරුබොක්ක පොලිස් ස්ථානය වෙත බාරදෙන බව දෙනියාය විශේෂ කාර්ය බලකා කඳවුරේ ස්ථානාධිපති පොලිස් පරීක්ෂක එච්.පී.පී.ඩී හේවාපතිරණ පවසයි.", "URL": "https://sinhala.adaderana.lk/news.php?nid=95832", "Category": null, "Parent URL": null}