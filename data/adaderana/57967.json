{"Source": "Adaderana", "Timestamp": "March 7, 2016 03:34 pm", "Headline": "අවුරුදු 3න් පළතුරු ගම්මාන 15,000ක් ", "News Content": "ඉදිරි වසර 03 ඇතුළත පළතුරු ගම්මාන 15,000ක් ඇති කරන බව කෘෂිකර්ම අමාත්‍ය දුමින්ද දිසානායක මහතා පවසයි.ඒ යටතේ එක් ගමකට පළතුරු පැළ දහස බැගින් ලබාදීමට සැලසුම් කර ඇති බව අමාත්‍යවරයා සඳහන් කරයි.වස විසෙන් තොර රටක් ජාතික වැඩපිළිවෙළේ තුන් අවුරුදු සැලැස්ම එළිදැක්වීමේ උත්සවයට අද පෙරවරුවේ එක්වෙමින් අමාත්‍යවරයා මේ බව ප්‍රකාශ කර තිබේ.ඉඩමේ ප්‍රමාණය අනුව ගොවින්ට පළතුරු පැළ ලබාදීම සිදු කරන බව අමාත්‍යවරයා එහිදී කියා සිටියේය.මේ අතර මේ වසර තුළ කාබනික පොහොර භාවිත කරන ගෙවතු වගා ලක්ෂ 05 ක් ඇති කිරීමට ද කෘෂිකර්ම අමාත්‍යාංශය සැලසුම් කර ඇත.", "URL": "https://sinhala.adaderana.lk/news.php?nid=57967", "Category": null, "Parent URL": null}