{"Source": "Adaderana", "Timestamp": "January 25, 2017 03:32 pm", "Headline": "දඩමස් ප්‍රවාහනය කළ 1ක් මාට්ටු", "News Content": "නීති විරෝධී ලෙස දඩමස් තොගයක් ප්‍රවාහනය කරමින් සිටි පුද්ගලයෙකු පුවරාසකුලම් ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්ය බලකායේ කුරුක්කල්පුදුකුලම් කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන් වේ.යතුරුපැදියකින් ප්‍රවාහනය කරමින් තිබියදී ඔහු සතුව තිබී මුවමස් කිලෝග්‍රෑම් 15යි ග්‍රෑම් 580ක් සහ වල් ඌරූමස් කිලෝග්‍රෑම් 8ක් පොලිස් විශේෂ කාර්යය බලකාය භාරයට ගෙන ඇත.අත්අඩංගුවට ගත් සැකකරු වැඩිදුර විමර්ශන සඳහා පුවරාසකුලම් පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=68557", "Category": null, "Parent URL": null}