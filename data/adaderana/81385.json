{"Source": "Adaderana", "Timestamp": "December 12, 2017 09:26 am", "Headline": "රජය දුර්වලවීම වළකන්න මමත් එකතු වුණා", "News Content": "රාජ්‍ය දුර්වලවීම වැළැක්වීම සඳහා ශ්‍රී ලංකා නිදහස් පක්ෂය සහ ජනාධිපතිවරයා ශක්තිමත් කිරීම වෙනුවෙන් තමා ඇතුළු පිරිස ශ්‍රී ලංකා නිදහස් පක්ෂයේ සාමාජිකත්වය ලබාගත් බව ජාතික නිදහස් පෙරමුණේ නියෝජ්‍ය නායක පාර්ලිමේන්තු මන්ත්‍රී වීරකුමාර දිසානායක මහතා පවසයි. ජනාධිපතිවරයා වෙතින් පක්ෂ සාමාජිකත්වය ලබාගැනීමෙන් අනතුරුව ශ්‍රී ලංකා නිදහස් පක්ෂ මූලස්ථානයේ පැවති මාධ්‍ය හමුවකදී වීරකුමාර දිසානායක මහතා ප්‍රකාශ කළේ ආණ්ඩුවෙන් ඉවත් වන ලෙසට ඒකාබද්ධ විපක්ෂය කරන ඉල්ලීම දේශපාලනික වශයෙන් වැරදි ඉල්ලීමක් බවයි. ජාතික නිදහස් පෙරමුණේ හිටපු ජාතික සංවිධායක පියසිරි විජේනායක සහ උතුරු මැද පළාත් සභා මන්ත්‍රී පී.බී කුමාර යන මහත්වරුන් ද ශ්‍රී ලංකා නිදහස් පක්ෂ සාමාජිකත්වය ලබාගත්තේය.", "URL": "https://sinhala.adaderana.lk/news.php?nid=81385", "Category": null, "Parent URL": null}