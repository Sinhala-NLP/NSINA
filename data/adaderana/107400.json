{"Source": "Adaderana", "Timestamp": "April 4, 2019 08:07 pm", "Headline": "මහනුවර පස් මහල් ගොඩනැඟිල්ලක ගින්නක්", "News Content": "මහනුවර යටිනුවර ප්‍රදේශයේ පස් මහල් ගොඩනැගිල්ලක අද(04) රාත්‍රියේ හටගත් ගින්නකින් ගොඩනැඟිල්ලේ මහල් දෙකක් සම්පූර්ණයෙන්ම විනාශවී තිබේ. මහනුවර යටිනුවර ප්‍රදේශයේ පිහිටි ගොඩනැගිල්ලක ඊයේ පස්වරුවේ මෙම ගින්න හටගෙන ඇති බව අද දෙරණ වාර්තාකරු පවසයි. මහල් 05කින් යුත් ගොඩනැඟිල්ලේ 04වන සහ 05වන මහල මෙලෙස ගිනි ගැනීමට ලක්වුණි. පොලීසිය පැවසුවේ ගොඩනැගිල්ලේ 04වන මහලේ හඳුන්කූරු සහ පස්වන මහලේ පොලිතින් සහ පරණ පත්තර ගබඩා කර තිබී ඇති බවයි. ගින්නෙන් ගොඩනැගිල්ලට දැඩි අලාභහානි සිදුව ඇති අතර කිසිවෙකුටත් හානි සිදුව නොමැති බව අප වාර්තාකරු පවසයි. මහනුවර ගිනි නිවීම් ඒකකය, පොලීසිය හා ප්‍රදේශවාසීන් එක්ව ගින්න මැඩපවත්වා තිබේ.", "URL": "https://sinhala.adaderana.lk/news.php?nid=107400", "Category": null, "Parent URL": null}