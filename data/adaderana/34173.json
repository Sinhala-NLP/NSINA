{"Source": "Adaderana", "Timestamp": "May 17, 2013 03:23 pm", "Headline": "සබරගමුව පළාත් තොරතුරු මධ්‍යස්ථානය ජනතා අයිතියට", "News Content": "සබරගමුව පළාත් තොරතුරු මධ්‍යස්ථානය අද (17) ජනතා අයිතියට පත් කෙරිණි. අදට යෙදී ඇති ලෝක විදුලි සංදේශ හා තොරතුරු තාක්ෂණ දිනයට සමගාමීව මෙම කටයුතු සිදුකර තිබේ. කෑගල්ල කලාප අධ්‍යාපන කාර්යාලය තුළ ඉදිවුණ මෙම මධ්‍යස්ථානය සඳහා රුපියල් ලක්ෂ 50 ට ආසන්න මුදලක් වැය කර තිබේ. සබරගමු පළාත් තොරතුරු මධ්‍යස්ථානය මෙරට තෙවන ඊ දිරිය මධ්‍යස්ථානය වේ. රජයේ සේවකයින්ගේ සහ පාසල් හැරගිය දරු දැරියන්ගේ දැනුම යාවත්කාලීන කරමින් ඔවුන්ගේ වෘත්තීය කුසලතා නංවාලීම සහ රැකියා අවස්ථා ලබාගැනීමට අවශ්‍ය නව දැනුම ලබාදීම මෙම ඊ දිරිය මධ්‍යස්ථානවල අරමුණ වී තිබේ.", "URL": "https://sinhala.adaderana.lk/news.php?nid=34173", "Category": null, "Parent URL": null}