{"Source": "Adaderana", "Timestamp": "April 18, 2016 07:43 am", "Headline": "වෛද්‍ය විද්‍යාලයට බලපෑම් එපා!", "News Content": "මාලඹේ පෞද්ගලික වෛද්‍ය විද්‍යාලයේ අයිතිවාසිකම් ශ්‍රේෂ්ඨාධිකරණය විසින් තහවුරු කර ඇති බව මාලඹේ වෛද්‍ය විද්‍යාල දෙමාපිය සංසදයේ සභාපති ගැමුණු විජේරත්න මහතා පවසයි.ඒ අනූව මාලඹේ වෛද්‍ය විද්‍යාලය වසා දමන ලෙසට හෝ රජයට පවරා ගන්නා ලෙසට මේ අනුව කිසිවෙකුටත් බලපෑම් කළ නොහැකි බවද ඒ මහතා පෙන්වාදෙයි.අද (17) කොළඹදී පැවති මාධ්‍ය සාකච්ඡාවකදී ඔහු මේ බව පැවසීය.මාලඹේ වෛද්‍ය විද්‍යාලය සඳහා රජයේ භාරකාර මණ්ඩලයක් පත්කරන ලෙසට රජයෙන් ඉල්ලා සිටීමට බලාපොරොත්තු වන බවද ඒ මහතා කියා සිටියේය.මාලඹේ පෞද්ගලික වෛද්‍ය විද්‍යාලයට එරෙහිව පසුගිය කාලයේදී වෛද්‍ය පීඨ සිසුන් විරෝධතා ගෙනගියේ දේශපාලන උසිගැන්වීමක් නිසා යැයිද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=59255", "Category": null, "Parent URL": null}