{"Source": "Adaderana", "Timestamp": "March 25, 2011 04:54 pm", "Headline": "ටී. එන්. ඒ ජයගත් ආයතනවල ප්‍රධානීන්ගේ නම් මැ. කො ට බාරදෙයි  ", "News Content": "දෙමළ ජාතික සන්ධානය ජයග්‍රහණය කරන ලද පළාත් පාලන ආයතනවලට අදාළ සභාපතිවරුන්ගේ සහ උප සභාපතිවරුන්ගේ නා‍මලේඛන ද මැතිවරණ කොමසාරිස්වරයා වෙත ඉදිරිපත් කර තිබේ. එළඹෙන 31 වැනි දින අදාළ සභාපතිවරුන් හා උපසභාපතිවරුන් දිවුරුම් දීම සිදුකරන බව දෙමළ ජාතික සන්ධානයේ පාර්ලිමේන්තු මන්ත්‍රී පී. අරියනේද්‍රම් මහතා පැවසුවේය. පසුගිය පළාත් පාලන මැතිවරණයේ දී දෙමළ ජාතික සන්ධානය පළාත් පාලන ආයතන 12 ක බලය හිමිකරගැනීමට සමත්විය. මේ අතර පළාත් පාලන ආයතන සඳහා නම් කරන ලද සභාපතිවරුන්ගේ සහ උපසභාපතිවරුන්ගේ නාමලේඛන ඊයේ(24) දිනයේ මැතිවරණ කොමසාරිස්වරයා වෙත බාරදුන් බව එක්සත් ජනතා නිදහස් සන්ධාන‍ සහ එක්සත් ජාතික පක්ෂ මහලේකම්වරුන් සඳහන් කළේය.", "URL": "https://sinhala.adaderana.lk/news.php?nid=15074", "Category": null, "Parent URL": null}