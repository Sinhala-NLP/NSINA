{"Source": "Adaderana", "Timestamp": "April 30, 2018 08:11 pm", "Headline": "පෙරටුගාමි පක්ෂයේ මැයි දින පෙළපාලිය හෙට කොළඹදී-තැනක් දුන් නැති නිසා රැළිය මහමඟ", "News Content": "'ඇත්ත වෙනසකට වමේ බලයක්' තේමාව යටතේ පෙරටුගාමී සමාජවාදී පක්ෂයේ ජාත්‍යන්තර කම්කරු දින පෙළපාලිය සහ රැලිය මෙවර හෙට(01) දිනයේදී පැවැත්වීමට කටයුතු සූදානම් කර තිබේ. ආණ්ඩුව විසින් සිදු කරන ලද කම්කරු දින තහනමට එරෙහිව මැයි පළමුවනිදාම කොළඹදීම කම්කරු දිනය සැමරීමට පක්ෂය තීරණය කර ඇති බව ද ඔවුන් නිවේදනය කරයි. කොළඹ නගර සභාව සහ පොලීසිය එක්ව ඒ සඳහා ක්‍රීඩා පිටි හෝ මාර්ග ලබාදීම ප්‍රතික්ෂේප කර ඇති බැවින් අප විසින් තෝරා ගනු ලබන මහා මාර්ග සහ පොදු ස්ථාන භාවිතා කිරීමට මෙවර සිදුව තිබේ. ජාත්‍යන්තර කම්කරු දින පෙළපාලිය මරදාන එල්ෆින්ස්ටන් ශාලාව අසලින් හෙට පෙරවරු 11ට ආරම්භ වීමට නියමිත බව ද එම පක්ෂය නිවේදනය කරයි.", "URL": "https://sinhala.adaderana.lk/news.php?nid=88304", "Category": null, "Parent URL": null}