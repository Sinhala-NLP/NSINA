{"Source": "Adaderana", "Timestamp": "May 20, 2019 06:37 pm", "Headline": "ගම්බද බෞද්ධයෝ තුළ වෛරයක් හදන්න මංගල හිතාමතා කරපු දෙයක් මේක-එස්.බී", "News Content": "අමාත්‍ය මංගල සමරවීර මහතා පසුගියදා කළ ප්‍රකාශය සිතා මතා සිදුකළ ප්‍රකාශයක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.බී. දිසානායක මහතා පවසයි. මහනුවරදී මාධ්‍ය වෙත අදහස් දක්වමින් ඔහු මේ බව සඳහන් කළේය. මෙවැනි ප්‍රකාශයක් සිදු කරනු ලැබුවේ සිතා මතා වන බව ද සඳහන් කළ මන්ත්‍රීවරයා, මෙරට සියයයට 70 කට වැඩි ප්‍රමාණයක් සිංහල බෞද්ධ ජනතාව සිටින බවද පැවසීය. මේ රටේ අනෙකුත් සියලු ජාතීන් බිහි වී ඇත්තේ සිංහල බෞද්ධ පරිසරය තුළ බව ද පැවසු මන්ත්‍රීවරයා, ඒ බව දැන දැනම මෙවැනි ප්‍රකාශක් සිදු කල බව ද කියා සිටියේය. එවැනි පසුබිමක් තුළ ලංකාව බෞද්ධ රටක් නොවන බව ප්‍රකාශ කරන්නේ, ගම්බද තරුණ ප්‍රජාව තුළ අලුත් වෛරයක් නිර්මාණය කිරීමේ අදහසින් බව ද දිසානායක මහතා පැවසීය. මෙය හිතාමාතා මෙය සිදු කල බවත්, සිංහල මිනිසුන් ප්‍රකෝපකාරී කර මුස්ලිම් ජනතාව අතර ප්‍රශ්නයක් නිර්මාණය කර බේරුවල සිදුවීම වැනි ක්‍රියාවක් නැවත සිදු කිරීමට බව ද මන්ත්‍රීවරයා මෙහිදී කියා සිටියේය.", "URL": "https://sinhala.adaderana.lk/news.php?nid=110316", "Category": null, "Parent URL": null}