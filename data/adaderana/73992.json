{"Source": "Adaderana", "Timestamp": "June 7, 2017 12:24 pm", "Headline": "ආපදා නිසා තේ කර්මාන්තයට රු-මිලියන 600ක පාඩුවක්", "News Content": "ගං වතුර හා නායයෑම් වලින් තේ කර්මාන්තයට රුපියල් මිලියන 600ක පමණ පාඩුවක් සිදුව ඇති බව තේ කොමසාරිස් ජයන්ත එදිරිසිංහ මහතා පවසයි. ආපදා තත්ත්වයෙන් තේ කර්මාන්ත ශාලා 26කට හානි සිදුව ඇති අතර ඉන් 14ක් සම්පූර්ණයෙන්ම විනාශ වී ඇති බව තේ කොමසාරිස්වරයා පවසයි. මෙම තත්ත්වය හේතුවෙන් තේ අපනයනයට ද යම් බලපෑමක් එල්ලවන බව තේ ‍ කොමසාරිස් ජයන්ත එදිරිසිංහ මහතා පැවසුවේය. ආපදා තත්ත්වයෙන් බලපෑම් එල්ල වූ කුඩා තේ වතු හිමියන්ට සහන ලබාදීම පිළිබඳව මේ වන විටත් අවධානය යොමු කර ඇති බව වැවිලි කර්මාන්ත නියෝජ්‍ය අමාත්‍ය ලක්ෂ්මන් වසන්ත පෙරේරා මහතා පැවසුවේය.", "URL": "https://sinhala.adaderana.lk/news.php?nid=73992", "Category": null, "Parent URL": null}