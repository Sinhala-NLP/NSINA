{"Source": "Adaderana", "Timestamp": "May 20, 2019 01:09 pm", "Headline": "ඊජිප්තුවේ සංචාරක බස් රථයකට ප්‍රහාරයක්", "News Content": "ඊජිප්තුවේ ගීසා පිරමීඩ අසළ ප්‍රදේශයකදී සංචාරකයින් රැගත් බස් රථයකට ප්‍රහාරයක් එල්ල විය. එහිදී පිපිරීමක් සිදුව ඇති බවද සඳහන්. එහි කෞතුකරගාරයක් අසළදී බස් රථය එම ස්ථානය පසුකරනවාත් සමගම මෙම පිපිරීම සිදුව තිබේ. ඉන් තුවාල ලැබූ බහුතරයක් විදේශීය සංචාරකයින් බවටයි වාර්තා වන්නේ. ඒ අතර දකුණු අප්‍රිකානු ජාතිකයින්ද සිටින බව එරට ආරක්ෂක මුලාශ්‍රයක් සඳහන් කළේය. පිපිරිම ප්‍රබල එකක් වූ බවට වාර්තා වන අතර ඉන් බස් රථයට හානි සිදුව තිබූ අයුරු දැක්වෙන දර්ශන සමාජ මාධ්‍ය ජාලවලට එක්කර තිබූ දර්ශන වල සටහන් වී තිබූණේය. ප්‍රහාරයේ වගකීම මෙතෙක් කිසිවෙක් භාරගෙන නොමැති බව වාර්තා වේ. කෙසේ වෙතත් මීට පෙර අවස්ථාවල ඊජිප්තුවේ සංචාරකයින් ඉලක්ක කර එල්ල වූ බෝම්බ ප්‍රහාර පිටුපස සිටින්නේ ඉස්ලාමීය සටන්කාමීන් බව විදෙස් වාර්තා සඳහන් කරයි. එරටදී පසුගිය දෙසැම්බර් මාසයේ සංචාරකයින් රැගත් බස් රථයකට එල්ල වූ ප්‍රහාරයකින් වියට්නාම ජාතිකයින් තිදෙනෙක් සහ ඔවුන්ගේ සංචාරක මාර්ගෝපදේශකයා මිය ගොස් ඇත.", "URL": "https://sinhala.adaderana.lk/news.php?nid=110301", "Category": null, "Parent URL": null}