{"Source": "Adaderana", "Timestamp": "April 18, 2016 01:17 pm", "Headline": "22 දා පැරිස් ගිවිසුමට අත්සන් තැබෙයි", "News Content": "දේශගුණික විපර්යාස සම්බන්ධයෙන් වන පැරිස් ගිවිසුමට අත්සන් කිරීමේ උත්සවය ලබන 22 වනදා පැවැත්වීමට නියමිතව තිබේ.එය නිව්යෝර්ක්හි පිහිටි එක්සත් ජාතීන්ගේ මූලස්ථානයේදී සිදු කිරීමට නියමිත බව රජයේ ප්‍රවෘත්ති දෙපාර්තමේන්තුව පවසයි.එම උත්සවයට සමගාමීව තවත් වැඩසටහන් කිහිපයක් පැවැත්වෙන බව එම දෙපාර්තමේන්තුව සඳහන් කළේය.දේශගුණික විපර්යාස සම්බන්ධයෙන් වන පැරිස් ගිවිසුමට ශ්‍රී ලංකාව වෙනුවෙන් අත්සන් තැබීම සඳහා මෙරට නියෝජනය කරමින් විද්‍යා, තාක්ෂණ හා පර්යේෂණ අමාත්‍ය සුසිල් ප්‍රේමජයන්ත මහතා සහභාගී වීමට නියමිත බව රජයේ ප්‍රවෘත්ති දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=59280", "Category": null, "Parent URL": null}