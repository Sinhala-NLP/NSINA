{"Source": "Adaderana", "Timestamp": "November 2, 2015 05:17 pm", "Headline": "සිය පියා බලු කූඩුවේ රඳවා තැබූ දියණිය‍ට ඇපදෙයි ", "News Content": "සිය වයෝවෘධ පියා සුනඛ කුඩුවක් තුළ රඳවා ජිවත්විමට සැලැස්විමේ චෝදනා මත රක්ෂිත බන්ධනාගාර ගත කෙරුණු කාන්තාව ඇප මත මුදාහැර තිබේ.මහනුවර මහේස්ත්‍රාත් ශ්‍රීනිත් විජේසේකර මහතා අද එම නියෝගය ලබා දුන් බව වාර්තාවෙයි.ඒ අනුව අදාළ කාන්තාව රුපියල් 5,000 ක මුදල් ඇපයක් සහ ලක්ෂය බැගින් වූ ශරිර ඇප දෙකක් මත මුදා හැරිමට මහේස්ත්‍රාත්වරයා නියෝග කර තිබේ.මහනුවර, බලගොල්ල ප්‍රදේශයේ නිවසක සිය 72 හැවිරිදි පියා සුනඛ කූඩුවක රඳවා තැබූ බවට එල්ල වු චෝදනාවක් මත අදාළ කාන්තාව අත්අඩංගුවට ගෙන රක්ෂිත බන්ධනාගාර ගත කර තිබුණි.මේ අතර අදාළ කාන්තාවගේ පියා අටන්පිටිය වැඩිහිටි නිවාසයට යොමු කරන ලෙසට ද මහේස්ත්‍රාත්වරයා නියෝග කර ඇති බව වාර්තා වෙයි.", "URL": "https://sinhala.adaderana.lk/news.php?nid=54830", "Category": null, "Parent URL": null}