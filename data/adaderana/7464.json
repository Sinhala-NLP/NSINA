{"Source": "Adaderana", "Timestamp": "March 23, 2010 11:39 am", "Headline": "කිරිඳිවැල පෞද්ගලික බස් හිමියන් වර්ජනයක", "News Content": "කිරිඳිවැල බස්නැවතුම්පොලේ මැතිවරණ ප්‍රචාරක රැළියක් පැවැත්වීමට විරෝධය පළ කරමින් එහි පෞද්ගලික බස් රථ හිමියන් වර්ජනයක් ආරම්භ කර ති‍බේ. අමාත්‍ය පියසිරි විජේනායක මහතා විසින් මෙම ප්‍රචාරක රැළිය පැවැත්වීමෙන් බස් ධාවනයට දැඩි බාධා එල්ල වී ඇති බව පෞද්ගලික බස් රථ රියදුරන් පවසයි. කෙසේ වෙතත් මැතිවරණ ප්‍රචාරක රැළියක් පැවැත්වීම සඳහා බස්නැවතුම්පොළ භූමිය මුදල් ගෙවා වෙන්කර ගෙන ඇති බව අමාත්‍ය පියසිරි විජේනායක මහතා සඳහන් කළේය. මීට පෙර එම ස්ථා‍නයේ මැතිවරණ ප්‍රචාරක රැළි පැවතුණු අතර එම අවස්ථා වල දී ද භූමිය නිදහස් කර දීමට ලංගම බලධාරීන් පියවර ගත් බව අමාත්‍යවරයා පෙන්වා දෙයි. සන්ධානයේම අපේක්ෂකයෙකුගේ බලපෑමක් මත තමාට එරෙහිව පෞද්ගලික බස් රථ හිමියන් විසින් පෞද්ගලික බස් රථ හිමියන් යොදා ගෙන දැඩි ලෙස බලපෑම් එල්ල කරන බවට පියසිරි විජේනායක මහතා චෝදනා කළේය. ‍කෙසේ වෙතත් පොලිසිය මැදිහත් වී අදාළ ගමන් වාර සඳහා ලංගම බස් රථ ධාවනය කරවීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=7464", "Category": null, "Parent URL": null}