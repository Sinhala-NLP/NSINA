{"Source": "Adaderana", "Timestamp": "July 26, 2019 09:12 pm", "Headline": "අභයසුමනාරාම විහාරස්ථානයේ නව ගොඩනැඟිලි 2ක් ජනපති අතින් විවෘත වෙයි", "News Content": "මුල්ලේරියාව නව නගරයේ, මණඩවිල ශ්‍රී අභයසුමනාරාම විහාරස්ථානයේ අභිනවයෙන් ඉදිකළ දෙමහල් දහම් පාසල් හා ධර්මශාලා ගොඩනැඟිල්ල විවෘත කිරීම ජනාධිපති මෛත්‍රීපාල සිරිසේන මහතාගේ අතින් අද (26) පස්වරුවේ සිදු විය. අද පස්වරුවේ විහාරස්ථානය වෙත ගිය ජනාධිපතිවරයා පළමුව ආගමික වතාවත්වල නිරත ව ආශිර්වාද ලබා ගත්තේ ය. අනතුරුව සමරු ඵලකය නිරාවරණය කර අභිනව දහම් පාසල් හා ධර්මශාලා ගොඩනැඟිල්ල විවෘත කළ අතර එහි නිරීක්ෂණ චාරිකාව ද නිරත විය.", "URL": "https://sinhala.adaderana.lk/news.php?nid=115104", "Category": null, "Parent URL": null}