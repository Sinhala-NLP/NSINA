{"Source": "Adaderana", "Timestamp": "August 5, 2019 09:51 pm", "Headline": "කෙරවලපිටිය අංගනයට කසළ බැහැර කිරීම නවතා දමයි", "News Content": "මහානගර හා බස්නාහිර සංවර්ධන අමාත්‍යාංශය මඟින් පරිපාලිත ශ‍්‍රී ලංකා ඉඩම් සංවර්ධනය කිරීමේ සංස්ථාව විසින් වත්තල කෙරවලපිටිය ප‍්‍රදේශයේ පවත්වාගෙන යන කසළ අංගනය වෙත කසළ බාරගැනීමේ කටයුතු වහාම ක‍්‍රියාත්මක වන පරිදි අද (05) සිට නැවැත්වීමට කටයුතු කර ඇත. මෙම කසළ අංගනය කොළඹ නගරයේ ඇතිවූ හදිසි කසළ ගැටළුවට තාවකාලික පිළියමක් ලෙස වසරක කාලසීමාවකට යටත්ව ආරම්භ කලද මේවන විටත් වසර දෙකකට වැඩි කාලසීමාවක් පවත්වාගෙන ගොස් ඇති බව එම අමාත්‍යාංශය දන්වයි. ලබාගත හැකි කසළ ධාරිතාව ඉක්මවා යාම හේතුවෙන් මෙම කසළ අංගනයට කසළ බැහැර කිරීම නැවැත්වීමට පියවර ගෙන ඇත.", "URL": "https://sinhala.adaderana.lk/news.php?nid=115830", "Category": null, "Parent URL": null}