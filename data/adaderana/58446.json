{"Source": "Adaderana", "Timestamp": "March 21, 2016 09:25 am", "Headline": " ලංකාවේදී රෙදි වික්ක ඉන්දියානුවන් මාට්ටු", "News Content": "ආගමන විගමන නීති උල්ලංඝණය කරමින් මෙරට වෙළඳාමේ නිරතව සිටි ඉන්දීය ජාතියන් තිදෙනෙකු අත්අඩංගුවට ගෙන තිබේ.කාත්තන්කුඩි සහ ඉලුප්පුඩවෛ ප්‍රදේශයේ වෙළදාම් කරමින් සිටියදි අදාළ පුද්ගලයින් තිදෙනා අත්අඩංගුවට ගත් බව පොලීසිය පවසයි.එහිදී ඔවුන් අලෙවි කළ නිමි ඇදුම් තොගයක් ද පොලීසිය විසින් සිය භාරයට ගෙන තිබේ.සැකකරුවන් 33, 38 සහ 56 හැවිරිදි වයස්වල පසුවන පුද්ගලයින් බව සඳහන්ය.අත්අඩංගුවට ගත් සැකකරුවන් අද(21) මඩකලපුව සහ මන්නාරම මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58446", "Category": null, "Parent URL": null}