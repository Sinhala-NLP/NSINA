{"Source": "Adaderana", "Timestamp": "July 16, 2015 03:58 pm", "Headline": "නැන්දම්මාගේ සිරුරට උණුවතුර දැමු හෙද ලේලිය අත්අඩංගුවට ", "News Content": "කැකිරාව, ඔළුකරද ප්‍රදේශයේ නිවසක සිටි 80 හැවිරිදි කාන්තාවකගේ ඇඟට ඇයගේ ලේලිය බව කියන කාන්තාවක් විසින් උණුවතුර දමා තිබේ.මේ හේතුවෙන් දැඩි පිළිස්සුම් තුවාල ලැබූ එම වයසක මව කැකිරාව රෝහලට ඇතුළත් කිරීමෙන් පසු අනුරාධපුර මහරෝහලට මාරුකර යවා ඇත.පිළිස්සුම් තුවාල ලැබූ එම මවගේ ප්‍රකාශය අනුව කලාවැව රෝහලේ හෙදියක වූ තුවාල කාරියගේ ලේලිය කැකිරාව පොලිසිය විසින් සැකපිට අත්අඩංගුවට ගෙන ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=52675", "Category": null, "Parent URL": null}