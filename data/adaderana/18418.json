{"Source": "Adaderana", "Timestamp": "August 31, 2011 09:16 am", "Headline": "මාලදිවයින් උප ජනාධිපති ශ්‍රී ලංකා ජනපති හමුවෙයි", "News Content": "මාලදිවයින් උප ජනාධිපති මොහොමඩ් වහීඩ් මහතා ජනාධිපති මහින්ද රාජපක්ෂ මහතා හමු වී තිබේ. ශ්‍රී ලංකාවේ සංචාරයක නිරත මාලදිවයින් උප ජනාධිපතිවරයා අරලියගහ මන්දිරයේ දී ජනාධිපති මහින්ද රාජපක්ෂ මහතා හමු වී ඇති බව සදහන්වේ. දෙවසරකට පසුව ශ්‍රී ලංකාවේ සංචාරයක නිරත වන බව පැවසූ මොහොමඩ් වහීම් මහතා මෙම කාලය තුළ ශ්‍රී ලංකාව අත්කර ගෙන ඇති සංවර්ධනය පිළිබඳ බෙහෙවින් සතුටු වන බව ප්‍රකාශ කර ඇති බව ජනාධිපති මාධ්‍ය අංශය පවසයි. කොළඹ නගරය දර්ශනීය නගරයක් බවට පත්ව ඇති බව ද හෙතෙම පවසා තිබේ. එහි දී අදහස් දැක් වූ ජනාධිපති මහින්ද රාජපක්ෂ මහතා පවසා ඇත්තේ කලාපීය රටවල් අන්‍යෝන්‍ය සුහදතාවයෙන් කටයුතු කිරීම අත්‍යවශ්‍ය කරුණක් බවයි.", "URL": "https://sinhala.adaderana.lk/news.php?nid=18418", "Category": null, "Parent URL": null}