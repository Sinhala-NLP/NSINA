{"Source": "Adaderana", "Timestamp": "March 27, 2011 10:52 am", "Headline": "අත්හැර දැමූ ඉඩම් අනවසරෙන් ගත්තු අය සොයයි", "News Content": "යුද්ධය හේතුවෙන් නැගෙනහිර පළාතේ අත්හැර ගිය ඉඩම් හා රජයේ ඉඩම් අනවස‍රයෙන් අත්පත්කරගෙන සිටින පුද්ගලයින් හඳුනාගැනීමේ වැඩපිළිවෙළක් ආරම්භ කර තිබේ. නැගෙනහිර පළාත් ඉඩම් කොමසාරිස් ඒ.බී අනුර ධර්මදාස මහතා ප්‍රකාශ කර සිටියේ නැගෙනහිර පළාත තුළ එසේ අනවසරයෙන් අත්පත්කරගත් ඉඩම් රැසක් පවතින බවයි. ඒ අතර රජය සතු ඉඩම් සහ ගොඩනැගිලි ද වන බව ඔහු ප්‍රකාශ කළේය. රජයේ නිලධාරීන්ගේ සහ දේශපාලනඥයින්ගේ සහය ඇතිව ව්‍යාජ ඔප්පු සකස් කර ඇති ඉඩම් දහසක් පමණ පළාත තුළ වන බව වාර්තා වේ. මේ අතර ඔට්ටමාවඩි ප්‍රදේශයේ රජයට අයත් අක්කර දෙකාහමාරක පමණ ඉඩමක් ව්‍යාජ ලෙස ඔප්පු සකස් කර ඇති බවට හඳුනාගත් නැගෙනහිර පළාත් ඉඩම් කොමසාරිස්වරයා එම ඔප්පුව අවලංගු කිරීමට කටයුතු කරනු ලැබූ බව සඳහන් වේ.", "URL": "https://sinhala.adaderana.lk/news.php?nid=15100", "Category": null, "Parent URL": null}