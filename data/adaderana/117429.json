{"Source": "Adaderana", "Timestamp": "August 25, 2019 12:42 pm", "Headline": "රත්නපුරේ සාදයකදී කාන්තාවන් 3ක් මත්ද්‍රව්‍ය සමඟ අත්අඩංගුවට", "News Content": "රත්නපුර, හිඳැල්ල ප්‍රදේශයේ හෝටලයක සංවිධානය කර තිබු සාදයකදී නීති විරෝධී මත්ද්‍රව්‍ය සමඟ කාන්තාවන් ඇතුළු පුද්ගලයින් අට දෙනෙකු අත්අඩංගුවට ගෙන ඇත. කහවත්ත, පොලිස් විශේෂ කාර්යය බලකා කදවුරේ නිලධාරින්ට ලද තොරතුරක් මත ඊයේ (24) රාත්‍රී සිදුකළ වැටලීමකදී අයිස්, හෙරොයින්, ගංජා, යන මත්ද්‍රව්‍ය ළඟ තබාගෙන සිටි තරුණයන් පස් දෙනෙකු සහ තරුණියන් තිදෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. අත්අඩංගුවට ගත් පිරිස රත්නපුර ප්‍රදේශයේ පදිංචිකරුවන් වන අතර ඔවුන් අවුරුදු 19ත් 27ත් අතර වයසේ පසුවන්නන් බව සදහන්. ඔවුන් රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=117429", "Category": null, "Parent URL": null}