{"Source": "Adaderana", "Timestamp": "September 25, 2011 09:08 am", "Headline": "බැංකු කාඩ්පත සොරාගෙන දෙලක්ෂ හතළිස් දහසකට විදලා", "News Content": "බැංකු කාඩ්පතක් සොරකම් කර එමගින් රුපියල් දෙලක්ෂ 40,000ක් පමණ වංචා කළ සැකකරුවෙකු අත්අඩංගුවට ගෙන තිබේ. අදාළ කාඩ්පත සහ පින් අංකය මෝටර් රථයක තිබී සොරකම් කර ඇති බව පොලිසිය සඳහන් කරයි. සැකකරු ත්‍රිකුණාමලය සහ මඩකළපුව ප්‍රදේශවල බැංකුවලින් අදාළ කාඩ්පත භාවිත කර මුදල් ලබාගෙන ඇති බවට අනාවරණය විය. ඔහු අදාළ මෝටර් රථයේ රියදුරු ලෙස කටයුතු කළ අයෙකු බව පොලිසිය සඳහන් කරයි. සොරාගත් බැංකු කාඩ්පත සහ මුදල් පොලිස් භාරයට ගෙන ඇති අතර සැකකරු අද මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18949", "Category": null, "Parent URL": null}