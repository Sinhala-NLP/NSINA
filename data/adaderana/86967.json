{"Source": "Adaderana", "Timestamp": "April 5, 2018 11:16 am", "Headline": "නිවසට ගිනි තිබ්බ ආබාධිත සෙබලා රිමාන්ඩ්  ", "News Content": "හාලිඇල - අඹවක ගමේ නිවසකට ගිනිතැබූ ආබාධිත යුධ හමුදා සෙබලෙකු අත්අඩංගුවට ගෙන බදුල්ල මහෙස්ත්‍රාත් අධිකරණයට ඉදරිපත් කිරීමෙන් පසු මේ මස 6 වනදා දක්වා රක්ෂිත බන්ධනාගාර ගත කළබව හාලිඇල පොලීසිය පවසයි. සැකකරු තම පියා,මව ,සහෝදරයා සහ නෑනා සමඟ මෙම නිවසේ ජීවත්වන බවත් දේපල සම්බන්ධයෙන් නිතර අඩදඹර සිදුකරන බවත් විමර්ශන වලදී අනාවරණය වූ බව පොලීසිය සඳහන් කරයි. නිවැසියන් විසින් ගින්න නිවාදමා ඇති නමුත් ගින්නෙන් නිවසේ දොර උළුවස්සක් පිලිස්සී ඇති බව විමර්ශන වලදී අනාවරණ වූ බවද පොලීසිය සඳහන් කරයි. බදුල්ල පොලිස් අධිකාරී ධම්මික වීරසේකර මහතාගේ උපදෙස් මත හාලිඇල පොලිස් ස්ථානාධිපති ප්‍රධාන පොලිස් පරීක්ෂක ප්‍රියන්ත චන්ද්‍ර සේකර මහතාගේ මෙහයවීමෙන් හාලිඇල පොලීසිය විමර්ශන සිදුකර ඇත.", "URL": "https://sinhala.adaderana.lk/news.php?nid=86967", "Category": null, "Parent URL": null}