{"Source": "Adaderana", "Timestamp": "January 26, 2012 09:30 am", "Headline": "නියෝජ්‍ය ඇමති චන්ද්‍රසිරි අනතුරකට ලක්වෙයි", "News Content": "සමාජ සේවා නියෝජ්‍ය අමාත්‍ය චන්ද්‍රසිරි සූරියආරච්චි මහතා අනතුරකට ලක්ව තිබේ. අද(26) අලුයම හබරණ, හිරිවඩුන ප්‍රදේශයේ දී නියෝජ්‍ය අමාත්‍යවරයා ගමන් ගත් කැබ් රථය අනතුරට පත්ව ඇති බව පොලිසිය ප්‍රකාශ කරයි. නියෝජ්‍ය අමාත්‍යවරයා කොළඹ සිට පොළොන්නරුව දක්වා ගමන් කරමින් සිටිය දී මෙලෙස අනතුරට ලක්ව ඇති බව වාර්තා වේ. අනතුරින් සුළු තුවාල ලැබූ චන්ද්‍රසිරි සූරියආරච්චි නියෝජ්‍ය අමාත්‍යවරයා ප්‍රතිකාර සදහා පොළොන්නරුව රෝහලට ඇතුළත් කර ඇති බව හබරණ පොලිසිය ප්‍රකාශ කරයි. මේ සම්බන්ධයෙන් අද දෙරණ පොළොන්නරුව රොහලෙන් විමසීමක් කළ අතර එහි දී එහි ප්‍රකාශකයෙකු සඳහන් කලේ නියෝජ්‍ය අමාත්‍යවරයා වාට්ටු අංක 20 හි ප්‍රතිකාර ලබමින් සිටින බවය. නියෝජ්‍ය අමාත්‍යවරයාගේ අතට සුළු තුවාල සිදු වී ඇති බැවින් ‍අතෙහි එක්ස් රේ පරීක්ෂණයක් සිදුකිරීමට අවශ්‍ය බව රෝහල් ප්‍රකාශකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21654", "Category": null, "Parent URL": null}