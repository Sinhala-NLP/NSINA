{"Source": "Adaderana", "Timestamp": "September 1, 2011 04:39 pm", "Headline": "ආණ්ඩුවේ ක්‍රියා මාර්ගය නිසා කොළඹ ජනතාව අමාරුවේ", "News Content": "කොළඹ නගරය සංවර්ධනය කිරීමේ වැඩපිළිවෙළක් එක්සත් ජාතික පක්ෂය සතුව ඇති බව එම පක්ෂයේ පාර්ලිමේන්තු මන්ත්‍රී රවී කරුණානායක මහතා පවසයි. ආණ්ඩුව ගෙන යන ක්‍රියා මාර්ගය හේතුවෙන් කොළඹ නගරයේ වාසය කරන ජනතාව දැඩි දුෂ්කරතාවයට පත්ව ඇති බව ඔහු සඳහන් කරයි. නගරය සංවර්ධනය කිරීම යනු තාප්ප කඩා ඉවත් කිරීම හෝ මාර්ග සෑදීම හෝ නොවන බව හෙතෙම කියා සිටියි. කොළඹ නගරයේ වාසය කරන පැල්පත්වාසීන් ඉවත් කිරීමට ද ආණ්ඩුව පිඹුරුපත් සකස් කරමින් සිටින බව අද(01) පෙරවරුවේ පැවති මාධ්‍ය හමුවකට සහභාගී වෙමින් රවී කරුණානායක මන්ත්‍රීවරයා පැවසුවේය.", "URL": "https://sinhala.adaderana.lk/news.php?nid=18457", "Category": null, "Parent URL": null}