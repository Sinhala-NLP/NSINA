{"Source": "Adaderana", "Timestamp": "May 20, 2011 08:58 am", "Headline": "ජී.එල් ඉන්දියාව සමග ගිවිසුමකට අත්සන් තැබීම රට පාවාදීමක්", "News Content": "විදේශ අමාත්‍ය ජී.එල්.පීරිස් මහතා ඉන්දීය රජය සමග එකගතා ගිවිසුමකට අත්සන් තැබීම රට පාවාදීමක් බව දේශහිතෛෂී ජාතික ව්‍යාපාරය පවසයි. පසුගියදා ඉන්දීය සංචාරයක නිරතවූ විදේශ අමාත්‍යවරයා ඉන්දීය රජයේ කොන්දේසි කිහිපයකට යටත්වීමට එකගතාව පළකර ඇති බව එහි සභාපති ගුණදාස අමරසේකර මහතා සඳහන් කරයි. හදිසි නීතිය වහා ඉවත්කිරීම, 13 වන සංශෝධනය හැකි ඉක්මනින් ක‍්‍රියාත්මක කිරීම, දෙමළ පක්‍ෂ සමග කරන සාකච්ඡා කඩිනමින් සඵල කරගැනීම සහ සීපා වැනි ගිවිසුම් ක‍්‍රියාත්මක කිරීම මෙම එකගතාවට ඇතුළත් වන බව ගුණදාස අමරසේකර මහතා පෙන්වාදෙයි. ඒමගින් රටේ සෛවරීභාවයට ස්වාධිනත්වයට සහ භෞමික අඛණ්ඩතාවයට බලපෑමක් එල්ල වන බව දේශහිතෛෂී ජාතික ව්‍යාපාරය නිකුත් කර ඇති නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=16208", "Category": null, "Parent URL": null}