{"Source": "Adaderana", "Timestamp": "March 27, 2011 12:46 pm", "Headline": "සවස් යාමයට තද වැහි", "News Content": "අද අපරභාගයේ හා රාත්‍රී කාලයේ දිවයිනේ බොහෝ ප්‍රදේශ වල තැනින් තැන ගිගුරුම් සහිත වැසි සහ තද සුළං තත්ත්වයක් ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එසේම අන්තර් මෝසම් කාලගුණ තත්ත්වය ඉදිරි දින කිහිපය තුළ දිවයිනට බලපෑ හැකි බව කාලගුණ විද්‍යා දෙපාර්තමේන්තුවේ කාර්ය‍යේ නියුතු කාලගුණ විද්‍යාඥ දමයන්ති ඉඳිකැටිහේවගේ මහත්මිය සඳහන් කරයි. ඒ අනුව අපරභාගයේදී තද වැසි,සුළං සහ බක්මහ අකුණු තත්ත්වයන්ද ඉදිරියේදී අපේක්ෂා කළ හැකිවෙනු ඇති බව ඇය අද දෙරණට කියා සිටියාය.", "URL": "https://sinhala.adaderana.lk/news.php?nid=15102", "Category": null, "Parent URL": null}