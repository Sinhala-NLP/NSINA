{"Source": "Adaderana", "Timestamp": "September 15, 2015 02:00 pm", "Headline": "මූර්ති ශිල්පියා රිමාන්ඩ්", "News Content": "බාල වයස්කාර පිරිමි දරුවෙකුට බරපතළ ලිංගික අපයෝජනයක් සිදුකළ බවට සැකපිට අත්අඩංගුවටගත් පුද්ගලයෙකු රක්ෂිත බන්ධනාගාර ගත කිරීමට තඹුත්තේගම මහේස්ත්‍රාත් අධිකරණය නියෝග කර තිබේ. තලාව පොලිසිය විසින් අදාළ සැකකරු අත්අඩංගුවට ගෙන අධිකරණයට ඉදිරිපත් කර තිබුණි. සැකකරු වෘත්තියෙන් කලා මූර්ති ශිල්පියෙකු ලෙස කටයුතු කරන බව පැවසේ.අද තඹුත්තේගම මහේස්ත්‍රාත් අධිකරණයට ඉදිරිපත් කළ සැකකරු ලබන 17 වන දින දක්වා රක්ෂිත බන්ධනාගාර ගත කිරීමට මහේස්ත්‍රාත් බණ්ඩාර ඉලංගසිංහ මහතා නියෝග කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53865", "Category": null, "Parent URL": null}