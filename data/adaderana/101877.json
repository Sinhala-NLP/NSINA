{"Source": "Adaderana", "Timestamp": "January 6, 2019 11:05 am", "Headline": "බහින් බස් වීමක් දුරදිග යාමෙන් පාසල් සිසුවියක් රෝහලට", "News Content": "හික්කඩුව එගොඩගොඩ ප්‍රදේශයේදී එකොළොස් හැවිරිදි පාසල් සිසුවියකට තියුණු ආයුධයකින් පහර දී තුවාල සිදුකිරීමේ සිද්ධියක් සම්බන්ධයෙන් පාසල් සිසුවෙකු අත්අඩංගුවට ගෙන තිබේ. පොලීසිය පැවසුවේ අදාළ සිසුවා සහ එම සිසුවිය අතර ඇති වු බහින් බස් වීමක් දුරදිග යාම හේතුවෙන් සිසුවා විසින් තියුණු ආයුධයකින් සිසුවියට පහර දී ඇති බවයි. පහර කෑමෙන් බරපතල තුවාල ලැබු සිසුවිය මේ වන විට කරාපිටිය රෝහලේ ප්‍රතිකාර ලබයි. සිද්ධිය සම්බන්ධයෙන් අත්අඩංගුවට ගත් සිසුවා ගාල්ල අතිරේක මහේස්ත්‍රාත් හර්ෂණ කැකුණවෙල මහතා වෙත ඉදිරිපත් කිරීමෙන් අනතුරුව ලබන 14 වන දින දක්වා කිතුලම්පිටිය බාල අපරාධකරුවන් රඳවා තබා ගැනීමේ කඳවුරේ තබන ලෙසට නියෝග කර තිබේ. සිද්ධිය සම්බන්ධයෙන් හික්කඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101877", "Category": null, "Parent URL": null}