{"Source": "Adaderana", "Timestamp": "July 9, 2019 04:42 pm", "Headline": "පොළොන්නරුවට අයිස් වැස්සක්", "News Content": "මාස හයකට අධික කාලයක් පොළොන්නරුවට පැවැති නියං තත්ත්වය සහ වියළි කාලගුණික තත්ත්වය හමාර කරමින් වැලිකන්ද ප්‍රදේශයේ සහ අවට ගම්මානවලට අද(09) සවස අයිස් වැසි සමඟ අධික වැසි ඇඳ හැලෙමින් පවතියි. වැලිකන්ද මඟුල් පොකුණ, සිංහපුර ඇතුළු ගම්මාන රැසකට මෙම අයිස් වැසි ඇඳ හැලී පවතින බව ප්‍රදේශවාසීන් සඳහන් කරති. මීට පෙර අවස්ථාවකදීද මනම්පිටිය මහව ප්‍රදේශයේ ද අයිස් වැසි ඇද හැලී තිබිණි. මාස 6 කට අධික කාලයක් පොළොන්නරුව සහ ප්‍රදේශ රැසකට පැවැති නියං තත්ත්වය හේතුවෙන් ගොවි ජනතාවට මහත් පීඩාවට පත්ව සිටියහ. පැවැති නියගයක් සමඟ පොළොන්නරු දිස්ත්‍රික්කයේ ප්‍රදේශ රැසක ජනතාව පානීය ජල අර්බුදයකට ද මුහුණ පා සිටියේය.", "URL": "https://sinhala.adaderana.lk/news.php?nid=113747", "Category": null, "Parent URL": null}