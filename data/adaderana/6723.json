{"Source": "Adaderana", "Timestamp": "February 16, 2010 08:33 am", "Headline": "ටී.එම්.වී.පීයත් තනිවම මැතිවරණයට එයි", "News Content": "ඉදිරි පාර්ලි‍මේන්තු මැතිවරණයේ දී ටී.එම්.වී.පීය තනිව තරග කිරීමට තීරණය කර තිබේ. එහි දී නව මුහුණු කිහිපයක් ඉදිරිපත් කිරීමට බලාපොරොත්තු වන බව ටී.එම්.වී.පීයේ මාධ්‍ය ප්‍රකාශක අසාද් මව්ලානා මහතා \"අද දෙරණට\" සඳහන් කළේය. ඊයේ දිනයේ රැස් වූ ටී.එම්.වී.පී නායකයින් මෙම තීරණය ගෙන ඇත. ඒ අනුව ත්‍රිකුණාමලය සහ මඩකලපුව යන දිස්ත්‍රික්ක සඳහා ටී.එම්.වී.පීය පාර්ලි‍මේන්තු මැතිවරණයේ දී තනිවම තරග කරන බව අසාද් මව්ලානා මහතා ප්‍රකාශ කළේය. එහි දී බෝට්ටුව ලාංඡනයෙන් ටී.එම්.වී.පී පක්ෂය මැතිවරණයට ඉදිරිපත් වීමට නියමිතය. ඉදිරි මැතිවරණයේ දී තනිව තරග කළද රජය සමඟ පවත්නා සම්බන්ධතාවය ඉදිරියටත් පවත්වා ගන්නා බව ටී.එම්.වී.පී පක්ෂය පවසයි.", "URL": "https://sinhala.adaderana.lk/news.php?nid=6723", "Category": null, "Parent URL": null}