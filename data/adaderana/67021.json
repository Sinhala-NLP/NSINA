{"Source": "Adaderana", "Timestamp": "December 14, 2016 11:14 am", "Headline": "දෙදරු මව මැරුවාට මරණ දඬුවම තීන්දුයි", "News Content": "කාන්තාවක ඝාතනය කිරීමේ චෝදනාවකට වරදකරු වු පුද්ගලයෙකුට අනුරාධපුර මහාධිකරණය මරණ දඬුවම නියම කර තිබේ.2015 වසරේ ජනවාරි මස 15 වැනිදා මෙම ඝාතනය සිදුකර තිබූ බව සඳහන්ය.දෙදරු මවක් වන අදාළ කාන්තාව ගෙළ සිරකර ඝාතනය කළ බවට මෙම පුද්ගලයාට චෝදනා එල්ල වී තිබුණි.ඒ අනුව නීතිපතිවරයා විසින් අනුරාධපුර මහාධිකරණය හමුවේ අධි චෝදනා ගොනුකර තිබු අතර ගලෙන්බිදුණු වැව පොලීසිය සිද්ධිය සම්බන්ධයෙන් විමර්ශන මෙහෙයවු බව සඳහන්ය.අදාළ නඩුවේ තීන්දුව ප්‍රකාශයට පත් කරමින් අනුරාධපුර මහාධිකරණ විනිසුරු මංජුල තිලකරත්න මහතා විත්තිකරුට මරණ දඬුවම නියම කළ බව අද දෙරණ අධිකරණ වාර්තාකරු පැවසුවේය.මෙලෙස මරණ දඬුවම නියම වී ඇත්තේ ගලෙන් බිදුණුවැව ප්‍රදේශයේ පදිංචිකරුවෙකුට බව වාර්තා වේ.", "URL": "https://sinhala.adaderana.lk/news.php?nid=67021", "Category": null, "Parent URL": null}