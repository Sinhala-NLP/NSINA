{"Source": "Adaderana", "Timestamp": "August 20, 2019 07:42 pm", "Headline": "සහරාන් සමඟ නුවරඑළියේ අවි පුහුණුව ලැබූ මවුලවිවරු  දෙදෙනෙක් TID බාරයට", "News Content": "මොහොමඩ් සහරාන් සමඟ නුවරඑලියේදි අවි පුහුණුව ලැබු තවත් මවුලවිවරු දෙදෙනෙක් අද(20) ත්‍රස්තවාදි විමර්ශන කොට්ඨාසය මඟින් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ඔවුන් හෙට්ටිපොළ සහ නිකවැරටිය ජුම්මා පල්ලිවල මවුලවිවරුන් ලෙස කටයුතු කළ වයස අවුරුදු 28 සහ 29 වයස්වල පසුවූ අය බවයි. ඔවුන් අයත් වු පල්ලි දෙක වන්නේ කුලියාපිටිය, හෙට්ටිපොල පල්ලිය මෙය දුල් අබ්හාර් ජුම්මා පල්ලිය ලෙස හැඳින්වෙයි. අනෙක් පල්ලිය නිකවැරටිය ප්‍රදේශයේ ජම්මා තවුපික් ජුම්මා පල්ලිය වන බව ‍පොලීසිය සඳහන් කරයි.", "URL": "https://sinhala.adaderana.lk/news.php?nid=117050", "Category": null, "Parent URL": null}