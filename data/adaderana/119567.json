{"Source": "Adaderana", "Timestamp": "September 20, 2019 11:31 am", "Headline": "වගා ඉඩමකින් හමුවු අත්බෝම්බ", "News Content": "ඇතිමලේ, පොලිස් බල ප්‍රදේශයට අයත් තෝරතුපිටිය ප්‍රදේශයේ වගා ඉඩමක තිබී ජීව අත්බෝම්බ දෙකක් ඇතිමලේ පොලීසිය විසින් සොයා ගෙන තිබේ. ඊයේ (19) දින එම ප්‍රදේශයේ පුද්ගලයෙකුගෙන් ලද දැනුම් දීමක් මත මෙම අත්බෝම්බ 2ක සොයා ගෙන ඇත. ගවයන් බැලීමට යන අතර මඟ මෙම අත්බෝම්බ දැක පසුව ඔහු පොලීසියට දැනුම් දී තිබිණි. පසුව බුත්තල විශේෂ කාර්ය බලකා බෝම්බ නිශ්ක්‍රීය අංශයට මේ ගැන දැනුම් දී තිබේ. ඇතිමලේ පොලීසිය විසින් වැඩිදුර පරීක්ෂණ සිදු කරන අතර, අත්බෝම්බ සම්බන්ධයෙන් නිසි තොරතුරක් තවමත් අනාවරණය වී නොමැත.", "URL": "https://sinhala.adaderana.lk/news.php?nid=119567", "Category": null, "Parent URL": null}