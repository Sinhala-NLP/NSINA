{"Source": "Adaderana", "Timestamp": "October 20, 2012 03:03 pm", "Headline": "පී.එච්.අයි මහත්වරුන් අංගොඩ පොලීසියට දෙහි කපයි", "News Content": "රාජකාරියේ යෙදී සිටි තම නිලධාරියෙකුට පහරදීමේ සිද්ධිය සම්බන්ධයෙන් මේවන තෙක් අංගොඩ පොලීසිය කිසිදු ක‍්‍රියාමාර්ගයක් නොගැනීම ගැන මහජන සෞඛ්‍ය පරීක්ෂකවරුන්ගේ සංගමය දැඩි විරෝධය පළ කරයි. පසුගිය 16 වන දා මුල්ලේරියාව ප‍්‍රදේශයේ දී රාජකාරියේ යෙදී සිටි මහජන සෞඛ්‍ය පරීක්ෂකවරයෙකුට කිසියම් පිරිසක් පහරදී තිබිණ. මෙම සිද්ධිය සම්බන්ධයෙන් අංගොඩ පොලීසියේ පැමිණිල්ලක් සිදුකර ඇති අතර මේ වන තෙක් ඒ සම්බන්ධයෙන් කිසිදු ක‍්‍රියාමාර්ගයක් ගෙන නොමැති බව ශ‍්‍රී ලංකා මහජන සෞඛ්‍ය පරීක්ෂකවරුන්ගේ සංගමය ප‍්‍රකාශ කළේය. මෙම සිද්ධිය සම්බන්ධයෙන් සිය විරෝධය පළ කරන එම සංගමය මෙයට අදාළව නිසි ක‍්‍රියාමාර්ග නොගතහොත් ඉදිරියේ දී දැඩි වෘත්තීය සමිති ක‍්‍රියාමාර්ගවලට එළඹීමට තීරණය කර ඇති බවද පැවසුවේය.", "URL": "https://sinhala.adaderana.lk/news.php?nid=28461", "Category": null, "Parent URL": null}