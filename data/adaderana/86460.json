{"Source": "Adaderana", "Timestamp": "March 27, 2018 05:21 pm", "Headline": "අම්මා බැන්නා කියලා 12 හැවිරිදි දරුවා ගෙල වැලලාගෙන අවසන් ගමන් යයි", "News Content": "ලිදුල පොලිස් වසමට අයත් බෙයාර්විල් වතුයායේ ගෙල වැලලාගෙන මියගිය ටි.සදිස්ශ්වරන් 12 හැවිරිදි පාසල් සිසුවාගේ සිරුර සමිබන්ධයෙන් මහේස්ත‍්‍රාත් පරීක්‍ෂණය අද (27) පස්වරුවේ නුවරඑළිය මහේස්ත‍්‍රාත් අධීකරණයේ වැඩ බලන මහේස්ත‍්‍රාත් එස්.විජේවික‍්‍රම මහතා විසින් පවත්වා ඇති බව අද දෙරණ වාර්තාකරු පවසයි. මියගිය සිසුවාගේ සිරුර පශ්චාත් මරණ පරීක්‍ෂණය සඳහා නුවරඑළිය මූලික රෝහලේ අධිකරණ වෛද්‍යවරයා වෙත යොමු කරන ලෙස වැඩ බලන මහේස්ත‍්‍රාත්වරයා ලිදුල පොලීසියට නියෝග කර තිබේ. මෙම සිසුවා අද උදෑසන පාසල් යෑමට සුදානම් වී නිවස ඉදිරිපිට වු කුඩා කාමරයක බාල්කයක එල්ලී සියදිවි හානිකරගෙන ඇත. මියගිය සිසුවා පවුලේ දෙවැනියා බව පොලීසිය පවසයි. තලවාකැලේ භාරති දමිළ මහා විද්‍යාලයේ 7වන වසරේ ඉගෙනුම ලබන මෙම සිසුවාට ඔහුන්ගේ දෙමව්පියන් විසින් බැනවැදුනේ යැයි කියන සිද්ධියකට අමනාප වී මෙසේ සියදිවි හානිකරගෙන ඇති බවට සැකකරන බව සිද්ධිය පිළිබඳ පරික්‍ෂණ පවත්වන ලිදුල පොලීසිය වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=86460", "Category": null, "Parent URL": null}