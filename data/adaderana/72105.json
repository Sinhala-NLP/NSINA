{"Source": "Adaderana", "Timestamp": "April 16, 2017 10:32 am", "Headline": " තියුණු ආයුධවලින් පහරදී 1ක් මරුට", "News Content": "රත්ගම ගනේගොඩ ප්‍රදේශයේ දී පුද්ගලයන් දෙපිරිසක් අතර ඇති වු ආරවුලක් අතර තුර තියුණු ආයුධවලින් පහරදීමෙන් පුද්ගලයෙකු මියගොස් තිබේ. තවත් අයෙකු කරාපිටිය රෝහලේ ප්‍රතිකාර ලබන බව පොලීසිය පැවසුවේය.මියගිය පුද්ගලයා සිරිකඳුරවත්ත වතු නිවාස ව්‍යාපෘතියේ පදිංචිව සිටි අයෙක් වෙයි.මේ අතර පසුගිය 14 වැනිදා අඹගස්ලන්ද, වෙලන්පැල කුඩාඔය ප්‍රදේශයේ දෙපිරිසක් අතර ඇති වූ ගැටුමක් හේතුවෙන් පුද්ගලයන් කිහිපදෙනෙකු තුවාල ලබා තිබේ. පොලිස් හදිසි ඇමතුම් අංශයට ලැබුණු තොරතුරකට අනුව එම ගැටුම්වලට සම්බන්ධ පුද්ගලයන් 18 දෙනෙකු අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=72105", "Category": null, "Parent URL": null}