{"Source": "Adaderana", "Timestamp": "December 1, 2016 05:09 pm", "Headline": " සුදු අලියාට ලංසුවක් හම්බුණා", "News Content": "ශ්‍රී ලංකා වරාය අධිකාරියේ සම්පත් විකුණාදැමීමට වත්මන් රජය අදහස් නොකරන බව වරාය හා නාවික අමාත්‍ය අර්ජුණ රණතුංග මහතා පවසයි.සුදු අලියෙකු ලෙස ඇතැමුන් හඳුන්වන හම්බන්තොට වරාය විකුණා දැමීමට අපේක්ෂා නොකරන බව අමාත්‍යවරයා පෙන්වා දී ඇත.වත්මන් රජයේ මූලික උපක්‍රමය වනුයේ හම්බන්තොට වරායේ මෙහෙයුම් ආරම්භ කිරීම සුදුසු ආයෝජකයෙකුට එම වරාය බදු දීම බව අර්ජුණ රණතුංග මහතා පවසයි.අග්‍රාමාත්‍ය රනිල් වික්‍රමසිංහ මහතා චීනයේ සිදුකළ සංචාරයක ප්‍රතිඵලයක් ලෙස හම්බන්තොට වරාය සඳහා ලංසුවක් ලබාගැනීමට හැකි වූ බව වරාය හා නාවික අමාත්‍යවරයා ප්‍රකාශ කර තිබේ.උඩුගම්පොල, නයිවල ප්‍රදේශයේ පැවති උත්සවයකට එක්වෙමින් අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=66622", "Category": null, "Parent URL": null}