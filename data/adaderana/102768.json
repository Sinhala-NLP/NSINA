{"Source": "Adaderana", "Timestamp": "January 21, 2019 02:06 pm", "Headline": "මාතර-වැලිගම වෙඩි තැබිමක්", "News Content": "මාතර, වැලිගම පොලිස් වසමේ පොල්වත්ත ප්‍රදේශයේ පාලමක් ආසන්නයේ දී වෙඩි තැබීමක් සිදුව තිබේ. යතුරු පැදියකින් ගමන් කරමින් සිටි පුද්ගලයෙකුට තවත් යතුරු පැදියකින් පැමිණි නාඳුනන පුද්ගලයින් දෙදෙනෙකු විසින් මෙලෙස වෙඩි තබා පලා ගොස් ඇති බව පොලීසිය පවසයි. වෙඩි වැදුණු පුද්ගලයා තුවාල ලබා මාතර මහ රෝහලට ඇතුළත් කර ඇත. තුවාලකරු වයස අවුරුදු 38 ක් වු එල්.එම්.ක්‍රිෂාන්ත මංජුල නැමැති බණ්ඩාරනායක මාවත, වැලිගම ප්‍රදේශයේ පදිංචිකරුවෙකි. සැකකරුවන් අත්අඩංගුවට ගැනීම සඳහා වැලිගම පොලීසිය විමර්ශන සිදු කරයි.", "URL": "https://sinhala.adaderana.lk/news.php?nid=102768", "Category": null, "Parent URL": null}