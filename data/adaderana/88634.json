{"Source": "Adaderana", "Timestamp": "May 6, 2018 07:16 pm", "Headline": " අගමැති කිව්වාට සමෘද්ධි බැංකුව මහ බැංකුව යටතට  පත්කළ නොහැකියි", "News Content": "පවතින නීතියට අනුව සමෘද්ධි බැංකුව මහ බැංකුව යටතට පත්කළ නොහැකි බව හිටපු මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. ඔහු මේ බව සඳහන් කළේ අද එක්සත් ජාතික පක්ෂයේ මැයි රැළිය අතරතුර අග්‍රාමාත්‍යවරයා සමෘද්ධි බැංකුව මහබැංකුව යටතට පත්කර ගන්නා ලෙස මුදල් අමාත්‍යවරයාට උපදෙස් දුන් බවට කළ ප්‍රකාශයට ප්‍රතිචාර දක්වමිනි. සමෘද්ධි බැංකුව මහ බැංකුව යටතට පත්කිරීමට නම් පාර්ලිමේන්තුවේ පනතක් ගෙන ආ යුතු බවද ඒ මහතා වැඩිදුරටත් කියා සිටයේය. මෙලෙස ප්‍රකාශ කළද එය සිදු කළ නොහැකි බවත් එය නිවැරදි කරන ලෙස අගමැතිවරයාගෙන් ඉල්ලා සිටින බවද ඒ මහතා කියා සිටියේය. මේ අතර සමෘද්ධි බැංකුව මහ බැංකුවේ පාලනයට යටත් කිරීමට කටයුතු කරන බව අග්‍රමාත්‍ය රනිල් වික්‍රමසිංහ මහතා කියා සිටියේය. සෙසු සියලුම බැංකු, මහ බැංකුවේ පාලනයට යටත්ව පැවතුණ ද සමෘද්ධි බැංකුව මහ බැංකුවේ පාලනයකින් තොරව ක්‍රියාත්මක වන බව අග්‍රමාත්‍යරයා පැවසීය. සමෘද්ධි බැංකුව මුදල් අමාත්‍යංශයේ රෙගුලාසි යටතේ පාලනය කිරීමට පියවර ගන්නා ලෙස තමන් මුදල් අමාත්‍යවරයා වෙත උපදෙස් ලබාදුන් බව ද සුගතදාස ගෘහස්ථ ක්‍රීඩාංගණයේ පැවැති එක්සත් ජාතික පක්ෂ මැයි රැළිය අමතමින් අග්‍රමාත්‍යවරයා සඳහන් කළේය. එහිදී වැඩිදුරටත් අදහස් දක්වමින් රනිල් වික්‍රමසිංහ මහතා කියා සිටියේ සමෘද්ධි ප්‍රතිලාභ ලබාදීමේ ක්‍රමවේදය වෙනස් කිරීම සම්බන්ධයෙන් ද අවධානය යොමුව ඇති බවයි.", "URL": "https://sinhala.adaderana.lk/news.php?nid=88634", "Category": null, "Parent URL": null}