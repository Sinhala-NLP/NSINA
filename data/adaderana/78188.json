{"Source": "Adaderana", "Timestamp": "September 30, 2017 03:33 pm", "Headline": " අලුත් මීටරේ මාසික ගෙවීමේ ක්‍රමයකට?", "News Content": "ත්‍රීරෝද රථ සඳහා සවිකිරීමට නියමිත නව මීටර් මාසික ගෙවීමේ ක්‍රමවේදයක් යටතේ රියදුරන්ට ලබා දීමේ ක්‍රමවේදයක් සකස් කිරීමට අදාළ සමාගම් සමඟ සාකච්ඡා කර ඇති බව මාර්ග ආරක්ෂාව පිළිබඳ ජාතික සභාව පවසයි.ඒ අනුව නව මීටර් රුපියල් 9000 කට අඩු මුදලකට රියදුරන්ට මිලදී ගැනීමට හැකියාව හිමිවනු ඇති බව එම සභාවේ සභාපති සිසිර කෝදාගොඩ මහතා සඳහන් කළේය.විදේශීය සමාගම් මඟින් එම මීටර් මෙරටට ගෙන්වීමේ සූදානමක් නොමැති අතර ශ්‍රී ලංකා ප්‍රමිති ආයතනය නිකුත් කර ඇති නිර්ණායකවලට අනුව දේශීය සමාගම් විසින් ඒවා නිෂ්පාදනය කරනු ලබන බව සභාපතිවරයා වැඩිදුරටත් සඳහන් කළේය.මේ අතර ඔක්තෝම්බර් මස පළමු වනදා සිට ත්‍රී රෝද රථ සඳහා මීටර් සවි කිරීම අනිවාර්ය කරමින් පසුගිය දා ගැසට් නිවේදනයක් නිකුත් කරනු ලැබීය.", "URL": "https://sinhala.adaderana.lk/news.php?nid=78188", "Category": null, "Parent URL": null}