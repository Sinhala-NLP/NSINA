{"Source": "Adaderana", "Timestamp": "May 12, 2013 02:33 pm", "Headline": "අණ නොතකා පලාගිය රියේ ගිනි අවි 2ක් ", "News Content": "මෙරට නිෂ්පාදිත ගිනි අවි 2ක් සමඟ කැබ් රථයක් බණ්ඩාරවෙල පොලීසිය විසින් සොයාගෙන තිබේ. බණ්ඩාරවෙල, පූනාගල තේවත්ත ප්‍රදේශයේ තිබී මෙම කැබ් රථය සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඊයේ මධ්‍යම රාත්‍රී පූනාගල මාර්ග බාධකයේ නිලධාරීන් විසින් සැකකටයුතු වාහනයක් නතර කරන ලෙස දැනුම් දුන්න ද එය නොනවත්වා ධාවනය කර ඇති අතර පසුව සිදුකළ සොදිසියකදී මෙම කැබ් රථය සොයාගෙන ඇත. වාහනය තුළ තිබු ලිපිලේඛනවලට අනුව සැකකරු අත්අඩංගුවට ගැනීම සඳහා පරීක්ෂණ ආරම්භ කර ඇති බව බණ්ඩාරවෙල පොලීසිය සඳහන් කළේය.", "URL": "https://sinhala.adaderana.lk/news.php?nid=34027", "Category": null, "Parent URL": null}