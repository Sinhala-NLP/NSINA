{"Source": "Adaderana", "Timestamp": "October 10, 2010 08:32 am", "Headline": "බාලවයස්කාරියන් තිදෙනෙකු රඳවාගත්තවුන් දැලේ", "News Content": "බාල වයස්කාර දැරියන් තිදෙනෙකු රඳවා ගෙන සිටි තරුණයින් තිදෙනෙකු අත්අඩංගුවට ගැනීමට ජාතික ළමා රක්ෂණ අධිකාරිය පියවර ගෙන තිබේ. පසුගිය දින දෙක තුළ ජාතික ළමා රක්ෂණ අධිකාරියට ලැබුණු පැමිණිලි වලට අනුව මොවුන් අත්අඩංගුවට ගත් බව එම අධිකාරියේ සභාපති නීතීඥ අනෝමා දිසානායක මහත්මිය සඳහන් කරයි. මෙම දැරියන් අතර ගම්පහ ප්‍රදේශයේ පවුලක නිවුන් දැරියන් දෙදෙනෙකු ද වන බවත්,ඔවුන් අවුරුදු 15ක් පමණ වයසේ වන බවත් ළමා රක්ෂණ අධිකාරිය සඳහන් කරයි. මේ අතර මොරටුව ප්‍රදේශයේ පදිංචි 13 හැවිරිදි අනෙක් දැරිය පස් මසක ගැබිණියක් ද වන බව වාර්තා වේ. එම දැරියන් තිදෙනාම පරිවාස භාරයේ තැබීමට කටයුතු කරන බව ජාතික ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය සඳහන් කළාය. මෙම දැරියන් රඳවා ගෙන සිටි තරුණයින් තිදෙනා හෙට දිනයේ කොළඹ මහේස්ත්‍රාත් අධිකරණයට ඉදිරිපත් කිරීමට ‍නියමිත බව වැඩිදුරටත් සඳහන් වේ.", "URL": "https://sinhala.adaderana.lk/news.php?nid=11392", "Category": null, "Parent URL": null}