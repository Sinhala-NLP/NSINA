{"Source": "Adaderana", "Timestamp": "December 23, 2016 09:06 am", "Headline": "  යාපනයේ හිස් ඉඩම් ගැන වාර්තාවක් ඉල්ලයි ", "News Content": "යාපනය දිස්ත්‍රික්කයේ කළපු ආශ්‍රිත හිස් ඉඩම්වල මසුන් සහ ජලජ පැලෑටි වගා කිරීමේ වැඩපිළිවෙළක් ක්‍රියාත්මක කිරීමට ධීවර හා ජලජ සම්පත් සංවර්ධන අමාත්‍යංශය තීරණය කර තිබේ.ප්‍රදේශයේ රැකියා විරහිත තරුණ තරුණියන්ට හිස් ඉඩම් අක්කර භාගය බැගින් ලබාදී ඒ සඳහා යොමු කරවීමට යාපනය දිස්ත්‍රික් ධීවර කටයුතු පිළිබඳ පැවැති සාකච්ඡාවකදී තීරණය වී ඇත.එම ව්‍යාපෘති සඳහා අවශ්‍ය මූල්‍ය ප්‍රතිපාදන සහ තාක්ෂණික උපදෙස් අමාත්‍යංශය මගින් ලබා දෙන බව අමාත්‍ය මහින්ද අමරවීර මහතා එහිදී ප්‍රකාශ කර තිබේ.යාපනය දිස්ත්‍රික්කයේ කළපුව ආශ්‍රිතව ඇති හිස් ඉඩම් පිළිබද වාර්තාවක් ලබා දෙන ලෙස අමාත්‍යවරයා නිලධාරීන්ට නියම කළ බව වාර්තා වෙයි.", "URL": "https://sinhala.adaderana.lk/news.php?nid=67275", "Category": null, "Parent URL": null}