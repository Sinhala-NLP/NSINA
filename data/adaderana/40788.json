{"Source": "Adaderana", "Timestamp": "January 31, 2014 03:37 pm", "Headline": "පුවක්පිටියෙන් කේරළ ගංජා අල්ලයි", "News Content": "පුවක්පිටිය, ගලපාමුල ප්‍රදේශයේ දී කේරළ ගංජා ළඟ තබාගත් පුද්ගලයෙකු අත්අඩංගුවට ගෙන තිබේ. දඹුල්ල පොලිස් විශේෂ කාර්යය බළකා නිලධාරීන්ට ලද තොරතුරකට අනුව සිදුකළ වැටලීමකදී මොහු අත්අඩංගුවට ගත් බවයි විශේෂ කාර්යය බලකාය සඳහන් කළේය. ඔහු සතුව තිබී කේරළ ගංජා ග්‍රෑම් 758ක් පමණ විශේෂ කාර්යය බලකා භාරයට ගෙන ඇත. සැකකරු නැබඩගහවත්ත, ගලේවෙල ප්‍රදේශයේ පදිංචි 40 හැවිරිදි පුද්ගලයෙකි. මේ අතර ගංජා ග්‍රෑම් 535ක් ළඟ තබාගෙන සිටි පුද්ගලයෙකු ග්‍රෑන්ඩ්පාස් තොටළඟ ප්‍රදේශයේ දී අත්අඩංගුවට ගෙන තිබේ. රාජගිරිය පොලිස් විශේෂ කාර්යය බළකා කඳවුරේ නිලධාරීන්ට ලද තොරතුරක් අනුව මොහු අත්අඩංගුවට ගත් බව විශේෂ කාර්යය බලකාය සඳහන් කළේය. අත්අඩංගුවට ගත් සැකකරු 47 හැවිරිදි ග්‍රෑන්ඩ්පාස් ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=40788", "Category": null, "Parent URL": null}