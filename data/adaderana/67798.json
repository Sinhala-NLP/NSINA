{"Source": "Adaderana", "Timestamp": "January 6, 2017 10:26 pm", "Headline": " යෝජිත ආයෝජන කලාපය සුබවාදී කටයුත්තක් ", "News Content": "හම්බන්තොට ප්‍රදේශයේ ක්‍රියාත්මක කිරීමට යෝජිත ආයෝජන කලාපය සුබවාදී කටයුත්තක් බව නතුවල ධම්මදින්න හිමි පවසයි.උන්වහන්සේ පවසන්නේ මෙම ව්‍යාපෘතිය මගින් හම්බන්තොට ප්‍රදේශයේ ජනතාවගේ සුභසිද්ධිය සඳහා දායක වන බවයි.අද(06) පෙරවරුවේ හම්බන්තොට පරිපාලන සේවා සංකීර්ණ ශ්‍රවනාගාරයේ පැවැති මාධ්‍ය හමුවකදී නතුවල ධම්මදින්න හිමි මේ බව කියා සිටියේය.එහිදී තවදුරටත් අදහස් දැක්වූ නතුවල ධම්මදින්න හිමි පැවසුවේ යම් අඩු ලුහුඩුකම් පැවැතිය ද මෙවැනි ව්‍යාපෘතියක් මගින් තරුණයින් රැසකට රැකියා අවස්ථා උදාවන බවයි.මෙම මාධ්‍ය හමුව අතරතුර මෙම ස්ථානයට හම්බන්තොට ආයෝජන කලාපයට එරෙහි පිරිසක් පැමිණ තිබේ.එහිදී ඔවුන් මාධ්‍ය හමුවට බාධා කළ බව අද දෙරණ වාර්තාකරු පැවසුවේය.එම බාධා කිරීම අතරතුර මාධ්‍ය හමුවට සහභාගීවීම සඳහා වැඩමකර සිටි බරවකුඹුකේ නාරද හිමි හම්බන්තොට ආයෝජන කලාපයට එරෙහිව අදහස් දක්වා තිබේ.", "URL": "https://sinhala.adaderana.lk/news.php?nid=67798", "Category": null, "Parent URL": null}