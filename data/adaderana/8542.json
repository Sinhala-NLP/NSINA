{"Source": "Adaderana", "Timestamp": "May 21, 2010 03:20 pm", "Headline": "නැවත පදිංචිකළ පිරිස ගැන කවුරුත් හොයන්නේ නෑ -කෙහෙළිය", "News Content": "උතුරේ අවතැන් කඳවුරුවල රැඳී සිටින ජනතාව ‍යළි පදිංචිකිරීමේ කටයුතු විවිධ පාර්ශවවල අවශ්‍යතා මත සිදුකළ නොහැකි බව ජාතික ආරක්ෂක ප්‍රකාශක අමාත්‍ය කෙහෙළිය රඹුක්වැල්ල මහතා පවසයි. දැනට පදිංචි කර අවසන් වී තිබෙන දෙලක්ෂ 50,000 කට ආසන්න පිරිස පිළිබඳ කිසිවෙකුත් අවධානය ‍යොමු නොකරන බව අමාත්‍යවරයා පෙන්වා දෙයි. බිම්බෝම්බ ඉවත් කිරීමේ කටයුතු සහ ගම්බිම්වල ආරක්ෂාව තහවුරු කළ වහාම දැනට කඳවුරුවල සිටින පිරිස් ද යළි පදිංචි කිරීමට කටයුතු කරන බව අමාත්‍යවරයා සඳහන් කළේය. පවතින තත්ත්වය පිළිබඳ ඇතැම් පිරිස් වැරදි අර්ථකථන ලබාදීමට උත්සාහ කරන බව ඔහු ප්‍රකාශ කරයි.", "URL": "https://sinhala.adaderana.lk/news.php?nid=8542", "Category": null, "Parent URL": null}