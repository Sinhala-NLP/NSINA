{"Source": "Adaderana", "Timestamp": "March 1, 2019 10:28 am", "Headline": "චැසි අංක වෙනස් කළ දෙදෙනෙකුට වැඩ වරදි", "News Content": "ව්‍යාජ හැඳුනුම්පත් හා ව්‍යාජ ලේඛන සකස් කර වාහන අලෙවි කිරීමේ හා වාහනවල චැසි අංක ව්‍යාජ ලෙස සකස් කිරීමේ ජාවාරමක නිරත වුණු පුද්ගලයින් දෙදෙනෙකු අත්අඩංගුවට ගෙන තිබේ. පෑලියගොඩ විශේෂ අපරාධ විමර්ශන ඒකකයේ නිලධාරීන් විසින් ඔවුන් අත්අඩංගුවට ගෙන ඇති බව වාර්තා වන්නේය. එහිදි සැකකරුවන් සතුව තිබී වෑන් රථයක් සහ එහි ව්‍යාජ ලෙස සකස් කරන ලද ලියාපදිංචි කිරීමේ සහතිකයක් ද ව්‍යාජ ලෙස සකස් කරන ලද ජාතික හැදුනුම්පත් 03ක් සහ රියදුරු බලපත්‍ර දෙකක් මෙන්ම ව්‍යාජ ලේඛන සකස් කර උකස් තබන ලද මෝටර් රථයක් සොයාගෙන ඇත. අත්අඩංගුවට ගත් සැකකරුවන් ඌරාපොල සහ කිරිඳිවැල යන ප්‍රදේශවල පදිංචිකරුවන් වන අතර ඔවුන් අද (01) මහර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=105254", "Category": null, "Parent URL": null}