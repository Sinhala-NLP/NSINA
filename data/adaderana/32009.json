{"Source": "Adaderana", "Timestamp": "March 1, 2013 07:51 am", "Headline": "ජාතික රෝහලේ වෛද්‍යවරු පිරිසක් වර්ජනයක", "News Content": "කොළඹ ජාතික රෝහලේ වෛද්‍යවරුන් පිරිසක් අද (01) පෙරවරු 8.00 සිට සංකේත වැඩ වර්ජනයක් ආරම්භ කර තිබේ. වෛද්‍යවරුන්ගේ ස්ථාන මාරු කිරීම් සම්බන්ධයෙන් මතුව ඇති ගැටලුවක් හේතුවෙන් වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ ජාතික රෝහල් ශාඛාවේ ප්‍රකාශකයෙකු සදහන් කළේය. ඒ අනුව හදිසි සේවා හැර, බාහිර රෝගී අංශය සහ සායනික අංශවල කටයුතුවලින් ඉවත් වන බව හෙතෙම පැවසීය. කෙසේ වුව ද මෙම වර්ජනය සඳහා රජයේ වෛද්‍ය නිලධාරීන්ගේ සංගමයේ සහය පළ නොවන බව වාර්තා වේ. මේ පිළිබඳ කළ විමසීමක දී ජාතික රෝහල් අධ්‍යක්ෂ වෛද්‍ය අනිල් ජාසිංහ මහතා ප්‍රකාශ කළේ එවැනි වර්ජනයක නිරත වන බවට දැනුම්දීමක් කර ඇති බවය.", "URL": "https://sinhala.adaderana.lk/news.php?nid=32009", "Category": null, "Parent URL": null}