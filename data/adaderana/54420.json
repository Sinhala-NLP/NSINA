{"Source": "Adaderana", "Timestamp": "October 13, 2015 05:30 pm", "Headline": "ඇවන්ගාඩ් නැව ගැන පොලීසියෙනුත් පරීක්ෂණයක්", "News Content": "නාවික හමුදා භාරයේ පවතින ඇවන්ගාඩ් සමාගමට අයත් නෞකාව සම්බන්ධයෙන් විමර්ශන ආරම්භ කර ඇති බව පොලීසිය පවසයි. ගාල්ල දිසාව භාර නියෝජ්‍ය පොලිස්පතිවරයාගේ අධීක්ෂණය යටතේ මෙම විමර්ශන කටයුතු සිදුකරන බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.මෙරට මුහුදු තීරයේ දී ඇවන්ගාර්ඩ් සමාගමට අයත් නෞකාවක් පසුගිය 06 වන දින නාවික හමුදාව සිය භාරයට ගෙන තිබුණ්. අදාළ නෞකාවේ විදේශ ජාතිකයින් පස්දෙනෙකු ඇතුළු 33න් දෙනෙකුගෙන් සමන්විත කාර්යය මණ්ඩලයක් සිටින අතර සහ අවි ආයුධ තොගයක් ද පවතින බව සඳහන්ය.මෙම නෞකාව සැක සහිත බැවින් පොලිස් භාරයට ගෙන ඒ පිළිබඳ විමර්ශනයක් සිදුකරන ලෙසට නාවික හමුදාවේ දක්ෂිණ නාවික නියෝජ්‍ය ආඥාපතිවරයා විසින් ගාල්ල වරාය පොලිස් ස්ථානයට අද දිනයේ පැමිණිල්ලක් සිදුකර තිබූ බව පොලිස් මාධ්‍ය ප්‍රකාශකවරයා පැවසුවේය.මේ අතර මෙම සිද්ධිය ගැන නාවික හමුදාව ද පරීක්ෂණය් සිදුකරන බව සඳහන්ය.", "URL": "https://sinhala.adaderana.lk/news.php?nid=54420", "Category": null, "Parent URL": null}