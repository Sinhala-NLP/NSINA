{"Source": "Adaderana", "Timestamp": "February 2, 2017 06:28 pm", "Headline": " ජනාධිපති වී පැවැත්වූ අයහපත්ම දුරකතන සංවාදය", "News Content": "අමෙරිකානු ජනාධිපති ඩොනල්ඩ් ට්‍රම්ප් සහ ඔස්ට්‍රේලියානු අග්‍රාමාත්‍ය මැල්කම් ටර්න්බුල් අතර උණුසුම් දුරකතන සංවාදයක් සිදුව තිබේ.ඔස්ට්‍රේලියාව සමඟ ඔබාමා පාලනය ඇතිකරගෙන තිබූ සරණාගතයින් සම්බන්ධ ගිවිසුම, මෙම උණුසුම් සංවාදයට හේතු වී ඇති අතර පැයක කාලයක් පැවැත්වීමට තිබූ සංවාදය මිනිත්තු 25කින් පමණ අවසන් කිරීමට ද අමෙරිකානු ජනාධිපතිවරයා පියවර ගෙන ඇති බව සඳහන්වේ.එය තමා ජනාධිපති ධුරයට පත්වීමෙන් අනතුරුව ලෝක නායකයින් සමඟ මේ දක්වා පැවැත්වූ දුරකතන සංවාද අතරින් අයහපත්ම සංවාදය ලෙස ඩොනල්ඩ් ට්‍රම්ප් හඳුන්වා දී ඇත.ගිවිසුම හරහා ඔබාමා පාලනය ඔස්ට්‍රේලියාවෙන් නීතිවිරෝධී සරණාගතයින් දහස් ගණනක් ගෙන්වා ගැනීමට එකඟතාව පළ කිරීම පිළිබඳ විස්මය පළ කර ඇති ට්‍රම්ප්, අදාළ ගිවිසුම තමන් අධ්‍යයනය කිරීමට කටයුතු කරන බව සංවාදයෙන් අනතුරුව සිය ට්විටර් ගිණුමේ සටහනක් තබමින් සඳහන් කර තිබේ.", "URL": "https://sinhala.adaderana.lk/news.php?nid=69029", "Category": null, "Parent URL": null}