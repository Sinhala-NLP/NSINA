{"Source": "Adaderana", "Timestamp": "August 16, 2019 11:18 am", "Headline": "රටා මවන ආලෝකය", "News Content": "කාගේත් අවධානය දිනාගත් අපූරු ප්‍රක්ෂේපණ ආලෝක රටා සැණකෙලියක් චීනයේ ෂැන්හයි නුවරදී පැවැත්විය. එය නම් කර තිබුණේ ෆැන්සි ෂැන්හයි ලෙසයි. ප්‍රක්ෂේපණ ආලෝක යොදා චීනයේ සුප්‍රකට ෂැන්හයි ඔරියන්ටල් පර්ල් රේඩියෝ හා රූපවාහිනී සංදේශක කුළුණ වර්ණ ගන්වා තිබුණේ මෙලෙසයි. වර්ග මීටර් 2 000ක අවකාශයක් පුරවමින් පැවැති මේ ආලෝක සැණකෙලිය නම් කර තිබුණේ ෆැන්සි ෂැන්හයි ලෙසයි. මෙම කුළුණ කේන්ද්‍ර කරගෙන පැවැති පළමු ආලෝක සැණකෙලිය ද මෙය වෙයි. ආලෝක සැණකෙලිය අතරතුර පසුගිය 70 වසරක කාලයේදී ෂැන්හයි නුවර අත්කරගත් දියුණුව නිරූපණය කරමින් ප්‍රක්ෂේපණ ආලෝක රටා එක්කර තිබුණි. ෂැන්හයි ජාත්‍යන්තර මැරතන් තරගය හා ෂැන්හයි සංචාරක සැණකෙලියේ දසුන්ද ඊට එක්කෙරුණි. එය නැරඹීම සදහා දේශීය මෙන්ම විදේශීය සංචාරකයන් රැසක්ද එක්ව සිටි අයුරු විදෙස් පුවත් වාර්තා වල සඳහන් වෙයි. හංගේරියානු සමාගමකින් අධි බලැති ප්‍රක්ෂේපණ යන්ත්‍ර 30ක් යොදාගෙන මෙම අලෝක රටා මවා තිබුණි. මිනිත්තු දොලහක් පුරාවට පැවැත්වෙන ෂැන්හයි ආලෝක සැණකෙලිය මේ මස පුරාවට සෑම රාත්‍රියකම පැවැත්වීමට නියමිතයි.", "URL": "https://sinhala.adaderana.lk/news.php?nid=116685", "Category": null, "Parent URL": null}