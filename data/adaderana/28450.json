{"Source": "Adaderana", "Timestamp": "October 20, 2012 09:49 am", "Headline": "තුරඟ තරග පිටිය අද ජනතා අයිතියට", "News Content": "නවීකරණය කෙරුණු තුරඟ තරග පිටිය අද (20) ජනතා අයිතියට පත්කෙරෙයි. රාජ්‍ය ආරක්ෂක හා නාගරික සංවර්ධන අමාත්‍යංශය මගින් එහි නවීකරණ කටයුතු සිදුකර තිබේ. රුපියල් ලක්ෂ 125 ක පිරිවැයක් දරා එය නවීකරණය කර ඇත. තුරඟ තරග පිටියේ තිබූ පැරණි පේ‍්‍රක්ෂකාගාර 2 ක් සංරක්ෂණය කර සංවර්ධනය කර ඇති අතර එහි සුපිරි වෙළෙද සංකීර්ණයක්ද ඉදිකර ඇති බව නාගරික සංවර්ධන අධිකාරිය පවසයි. අදාළ ගොඩනැගිල්ලේ පෞරාණික බව රැකෙන අයුරින් නවීනත්වයට ගැලපෙන ලෙස එය සංවර්ධනය කර තිබේ.", "URL": "https://sinhala.adaderana.lk/news.php?nid=28450", "Category": null, "Parent URL": null}