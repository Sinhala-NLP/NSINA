{"Source": "Adaderana", "Timestamp": "November 4, 2018 03:27 pm", "Headline": "ජනපතිව බලයට ගෙන ආවේ අපි", "News Content": "පාර්ලිමේන්තුව වහා කැඳවන්නැයි එක්සත් ජාතික පක්ෂ පාර්ලිමේන්තු මන්ත්‍රිවරුන් ජනාධිපතිවරයාගෙන් ඉල්ලීමක් කරයි. ඒ අද (04) පෙරවරුවේ අරලියගහ මන්දිරයේදී මාධ්‍ය හමුවකට එක්වෙමින් එක්සත් ජාතික පක්ෂයේ පාර්ලිමේන්තු මන්ත්‍රී අජිත්. පී . පෙරේරා මහතා මේ බව පැවසීය. තම පක්ෂයට තවමත් බහුතරය තිබේන බවත් පර්ලිමේන්තු රැස් වු විට එය පෙන්විය හැකි බවත් මන්ත්‍රීවරයා පවසයි. එසේම අග්‍රාමාත්‍ය මහින්ද රාජපක්ෂ මහතාට විරුද්ධව විශ්වාස භංග යෝජනාවක් ගෙන ආවොත් එය ජය ගත හැකි බවද මන්ත්‍රීවරයා පවසයි. එසේම ජනාධිපතිවරයා බලයට ගෙන ආවේ එක්සත් ජාතික පක්ෂය බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=98686", "Category": null, "Parent URL": null}