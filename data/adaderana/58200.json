{"Source": "Adaderana", "Timestamp": "March 14, 2016 11:25 am", "Headline": "තුර්කියේ කාර් බෝම්බ පිපිරීමකින් 32ක් ජීවිතක්ෂයට ", "News Content": "තුර්කියේ අන්කාරා ප්‍රදේශයේ සිදු වූ කාර් බෝම්බ පිපිරීමකින් පුද්ගලයින් 32 දෙනෙකු ජීවිතක්ෂයට පත්ව තිබේ.අදාළ පිපිරීමෙන් තවත් පුද්ගලයින් 100ට අධික පිරිසක් ජීවිතක්ෂයට පත්ව ඇති බව එරට සෞඛ්‍ය අමාත්‍යාංශය විදෙස් මාධ්‍ය වෙත සඳහන් කර ඇත.අන්කාරා ප්‍රදේශයේ මහජනතාව ප්‍රධාන වශයෙන් ගැවසෙන සහ ප්‍රධාන ප්‍රවාහන සේවා ආරම්භ කරන ස්ථානයක මෙම පිපිරීම සිදුව ඇති බව සඳහන්ය.මෙම ප්‍රහාරයෙන් මෝටර් රථ කිහිපයක් ගිනි ගෙන විනාශ වී ඇති අතර එරට මගී ප්‍රවාහන බස් රථයක් ද අදාළ ප්‍රහාරයට ගොදුරුවී තිබේ.කෙසේ වෙතත් මෙම ප්‍රහාරයේ වගකීම මේ වන තෙක් කිසිදු පාර්ශවයක් භාරගෙන නොමැත.", "URL": "https://sinhala.adaderana.lk/news.php?nid=58200", "Category": null, "Parent URL": null}