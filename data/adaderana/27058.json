{"Source": "Adaderana", "Timestamp": "September 1, 2012 09:26 pm", "Headline": "විජේපාල මෙන්ඩිස් මහතා අභාවප්‍රාප්ත වෙයි", "News Content": "එක්සත් ජාතික පක්ෂයේ හිටපු අමාත්‍යවරයෙකු වූ විජේපාල මෙන්ඩිස් මහතා අභාවප්‍රාප්ත වී ඇත. අද (01) දහවල් කොළඹ පෞද්ගලික රෝහලක ප්‍රතිකාර ලබමින් සිටිය දී හෙතෙම අභාවප්‍රාප්ත වී ඇතැයි වාර්තා වේ. මිය යන විට ඒ මහතා 84 වනවියේ පසුවිය. හෙතෙම 1959 වර්ෂයේ දී ලාබාලම නගරාධිපතිවරයා ලෙස මීගමුවට පත්වූ අතර 1960 වසරේ දී පාර්ලිමේන්තු මන්ත්‍රීධුරයක් ද හිමිකර ගත්තේය. එක්සත් ජාතික පක්ෂයේ අමාත්‍ය ධූරය දැරූ හෙතෙම පසුව එක්සත් ජනතා නිදහස සන්ධානය සමඟ එක්විණි.", "URL": "https://sinhala.adaderana.lk/news.php?nid=27058", "Category": null, "Parent URL": null}