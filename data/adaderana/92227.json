{"Source": "Adaderana", "Timestamp": "July 9, 2018 10:34 am", "Headline": "ඩේවිඩ් ඩේවිස් ආණ්ඩුවෙන් ඉල්ලා අස් වෙයි", "News Content": "බ්‍රිතාන්‍යය , යුරෝපා සංගම් සාමාජිකත්වයෙන් ඉවත් වීමේ සැළසුම තවදුරටත් අඩපණ කරමින් එම සැළසුමේ ලේකම් ඩේවිඩ් ඩේවිස් ආණ්ඩුවෙන් ඉවත් වී ඇත. ඔහුගේ ඉවත්වීම සිදුව ඇත්තේ බ්‍රිතාන්‍ය අගමැතිනි තෙරේසා මේ ගේ \"බ්‍රෙක්සිට්\" සැළසුම සඳහා එරට පාර්ලිමේන්තුවේ අනුමැතිය හිමිවී දින කිහිපයකට පසුවය. බ්‍රිතාන්‍යය යුරෝපා සංගම් සාමාජිකත්වයෙන් ඉවත් වීමේ දී අනුගමනය කෙරෙන ක්‍රියා පටිපාටිය 'බ්‍රෙක්සිට්' කෙටුම්පතට පාදක වී ඇති අතර එම සැළසුමේ ලේකම්වරයා ලෙස ඩේවිඩ් ඩේවිස් පත්වුණේ 2016 වර්ෂයේදීය. මේ අතර ඩේවිඩ් ඩේවිස් , බ්‍රිතාන්‍ය අගමැතිනි තෙරේසා මේ වෙත යොමුකළ ලිපියක සඳහන්ව ඇත්තේ 'බ්‍රෙක්සිට්' සැලසුමේ ප්‍රතිපත්ති සහ උපාය මාර්ගයන්හි වත්මන් තත්ත්වය සැළකිල්ලට ගෙන තමා මෙලෙස ඉල්ලා අස්වීමට තීරණය කළ බවය. ඔහුගේ මෙම ඉවත් වීම බ්‍රිතාන්‍ය අගමැතිනි තෙරේසා මේ ට ප්‍රබල බලාපෑමක් එල්ල කරනු ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=92227", "Category": null, "Parent URL": null}