{"Source": "Adaderana", "Timestamp": "December 22, 2010 09:02 am", "Headline": "2010 හොඳම ළමා පොත් 28 යි", "News Content": "2010 වසරේ හොඳම ළමා පොත් ලෙස පොත් 28ක් තෝරා‍ ගෙන ඇති බව ශ්‍රී ලංකා ග්‍රන්ථ සංවර්ධන මණ්ඩලය පවසයි. සිංහල , දෙමළ සහ ඉංග්‍රීසි යන මාධ්‍ය ත්‍රිත්වයෙන්ම රචිත පොත් මේ සඳහා තෝරා ගෙන ඇති බව එම මණ්ඩලය කියා සිටියි. ඒ අනුව සිංහල ග්‍රන්ථ 21ක් ද ඉංග්‍රීසි ග්‍රන්ථ 2ක් ද වසරේ හොඳම ළමා පොත් ලෙස තෝරා ගෙන ඇති බව ශ්‍රී ලංකා ග්‍රන්ථ සංවර්ධන මණ්ඩලය පෙන්වාදෙයි. ඊට අමතරව දෙමළ මාධ්‍යයෙන් ලියවුණු ග්‍රන්ථ 2ක් ද 2010 වසරේ හොඳම ළමා පොත් ලෙස තෝරා ගෙන ඇති බව සඳහන් වේ. මෙම ග්‍රන්ථ ශ්‍රී ලංකා ග්‍රන්ථ සංවර්ධන මණ්ඩලය මගින් නිර්දේශ කර පාසල් පුස්තකාල වෙත බෙදා හැරීමට පියවර ගන්නා බව ද වාර්තා වේ.", "URL": "https://sinhala.adaderana.lk/news.php?nid=13015", "Category": null, "Parent URL": null}