{"Source": "Adaderana", "Timestamp": "August 1, 2018 11:23 am", "Headline": "ගුවන් යානයේදී ශ්වසන අපහසුතාවට ලක්වූ සිව් මස් හැවිරිදි බිළිඳා මරුට", "News Content": "ඉන්දියාවේ ගුවන්යානයක් තුළ ශ්වසන අපහසුතාවට ලක්විමෙන් සිව් මස් වයසැති බිළිදෙකු මියගොස් තිබේ. ඉන්දියාව් බැංගලෝර් හි සිට පැට්නා බලා පියාසර කරමින් තිබූ ඉන්දීය ගුවන් සමාගමකට අයත් ගුවන් යානයක් තුළදී මෙය සිදුව ඇති බවයි විදෙස් මාධ්‍ය වාර්තා කළේය. සිය මව්පියන් සමඟ ගුවන් යානයේ ගමන් කරමින් සිට ඇති බිළිඳා ශ්වසන අපහසුතාවෙන් පෙලෙන බවට නිරීක්ෂණය වීම හේතුවෙන් යානය හයිද්‍රාබාද් ගුවන්තොටුපලට ගොඩබැස්සවීමට නියමුවා කටයුතු කර තිබේ. බිළිඳා වහාම පෞද්ගලික රෝහලකට ඇතුලත් කිරීමට පියවර ගෙන තිබුණ ද ඒ වන විටත් ඔහු මියගොස් සිටි බව සඳහන්ය. සිද්ධිය සම්බන්ධයෙන් ඉන්දීය පොලිසිය විසින් විමර්ශනයක් ද ආරම්භ කර තිබේ.", "URL": "https://sinhala.adaderana.lk/news.php?nid=93604", "Category": null, "Parent URL": null}