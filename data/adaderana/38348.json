{"Source": "Adaderana", "Timestamp": "October 24, 2013 12:59 pm", "Headline": "ශිෂ්‍ය පෙළපාලිය ගැන අධිකරණයට කරුණු වාර්තා කරනවා ", "News Content": "අධිකරණ නියෝග නොතකා සබරගමුව විශ්ව විද්‍යාල සිසුන් පිරිසක් විරෝධතා පෙළපාලියකට සහභාගි වීම සම්බන්ධයෙන් අධිකරණයට කරුණු වාර්තා කිරීමට පියවර ගන්නා බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පවසයි. ඔහු පවසන්නේ අදාළ පෙළපාලියට එරෙහිව පොලිසිය විසින් අධිකරණ නියෝගයක් ලබා ගෙන ඇති බවට සිසුන් දැනුවත් කිරීමට පියවර ගත්ත ද ඒ පිළිබඳ ඔවුන් තැකීමක් සිදු කර නොමැති බවයි. මේ වන විට එම විශ්ව විද්‍යාල සිසුන් පිරිස ශිෂ්‍ය මර්දනයට එරෙහිව සබරගමුව විශ්ව විද්‍යාල භූමියේ සිට බලංගොඩ දෙසට ගමන් කරමින් සිටින බවද වාර්තා වෙයි.", "URL": "https://sinhala.adaderana.lk/news.php?nid=38348", "Category": null, "Parent URL": null}