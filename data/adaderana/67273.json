{"Source": "Adaderana", "Timestamp": "December 23, 2016 08:52 am", "Headline": " රටේ න්‍යෂ්ටික හැකියාව තවදුරටත් පුළුල් කළ යුතුයි", "News Content": "තම රටේ න්‍යෂ්ටික හැකියාව තවදුරටත් පුළුල් කළ යුතු බව තේරීපත් වූ අමෙරිකානු ජනාධිති ඩොනල්ඩ් ට්‍රම්ප් පවසයි.ලබන මාසයේදී සිය ධූරයේ කටයුතු ආරම්භ කිරීමට නියමිත ට්‍රම්ප් මේ බව ප්‍රකාශ කර ඇත්තේ රුසියානු ජනාධිපති ව්ලැද්මිර් පුටින් රුසියාවේ න්‍යෂ්ටික හැකියාව පුළුල් කළ යුතු බවට ප්‍රකාශයක් කිරීමෙන් අනතුරුවවීම විශේෂත්වයක් වෙයි.ට්‍රම්ප්ගේ ප්‍රකාශකයා මීට පෙර සඳහන් කර තිබුණේ ට්‍රම්ප් න්‍යෂ්ටික වර්ධනය වැලැක්වීම සඳහා අවශ්‍ය ක්‍රියාමාර්ග වෙත යොමු වන බවයි.දැනට අමෙරිකාව සතුව න්‍යෂ්ටික අවි 7100ක් පමණ පවතින අතර රුසියාව සතුව න්‍යෂ්ටික අවි 7300ක් පමණ පවතියි.", "URL": "https://sinhala.adaderana.lk/news.php?nid=67273", "Category": null, "Parent URL": null}