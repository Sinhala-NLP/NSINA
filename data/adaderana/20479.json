{"Source": "Adaderana", "Timestamp": "December 5, 2011 03:48 pm", "Headline": "නව මහ කොමසාරිස්වරුන් දෙදෙනෙක්-තානාපතිවරුන් සිව්දෙනෙක්", "News Content": "නව මහකොමසාරිස්වරු දෙදෙනෙකු සහ තානාපතිවරුන් සිව් දෙනෙකු ජනාධිපති මහින්ද රාජපක්ෂ මහතා වෙත අක්තපත්‍ර භාර දී තිබේ. අද පෙරවරුවේ ජනාධිපති කාර්යාලයේ දී මෙය සිදු වූ බව ජනාධිපති මාධ්‍ය අංශය පවසයි. නයිජීරියාව සහ රුවන්ඩාව සදහා පත් කෙරුණු මහකොමසාරිස්වරු ජනාධිපතිවරයා වෙත සිය අක්තපත්‍රය භාර දී තිබේ. අක්තපත්‍ර භාර දුන් සෙසු තානාපතිවරු සිව්දෙනා සෙනගාලය , පෘතුගාලය , නෙදර්ලන්තය සහ ඉරානය යන රටවල් නියෝජනය කරන බව සඳහන්වේ.", "URL": "https://sinhala.adaderana.lk/news.php?nid=20479", "Category": null, "Parent URL": null}