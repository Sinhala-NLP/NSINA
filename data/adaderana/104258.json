{"Source": "Adaderana", "Timestamp": "February 13, 2019 07:11 pm", "Headline": "මත්ද්‍රව්‍ය ජාවාරම්කරුවන් අල්ලා ගත්තාට ජනපතිට සිංහල රාවයෙන් තුති", "News Content": "මහා පරිමාණ මත්ද්‍රව්‍ය ජාවාරම්කරුවන් නීතියේ රැහැනට හසුකර ගැනීම සඳහා ගන්නා ක්‍රියාමාර්ග වෙනුවෙන් ජනාධිපතිවරයා ලබා දුන් සහයට ස්තූතිය පළ කරන බව සිංහල රාවය ජාතික සංවිධානයේ ලේකම් පූජ්‍ය මාගල්කන්දේ සුදත්ත හිමියන් පවසයි. මාධ්‍ය හමුවක් කැඳවමින් උන්වහනසේ මේ සම්බන්ධයෙන් අදහස් පළ කළේය. මාකඳුරේ මධූෂ් අල්ලා ගැනීම සම්බන්ධයෙන් වුවමනාවට වඩා උදම් මැනිය යුතු නොවන බවත්, එය ප්‍රභාකරන් අල්ලා ගැනීමක් මෙන් විශාල කර දක්වන බව ද උන්වහන්සේ වැඩිදුරටත් පැවසීය. එයට ඉහළ වටිනාකමක් ලබා දීමෙන් තවත් පාතායේ පුද්ගලයින් බිහිවිමේ ප්‍රවණතාවයක් ඇති වී තිබෙන බවත්, කෙසේ වෙතත් මෙම කර්තවය සිදු කිරිම ගැන පොලීසියට හා ජනාධිපතිවරයාට නිරන්තරයෙන් ස්තූතිවන්ත විය යුතු බවත් උන් වහන්සේ සඳහන් කරයි‍. වසර තුනහමාරක් පොලීසිය බාරව විවිධ ඇමතිවරු සිටියත් ඔවුන් මෙලෙස පාතාලය මර්දනය කිරීමට කටයුතු නොකළ බව ද උන්වහන්සේ පැවසීය. නමුත් මාස කිහිපයක් තුළ ජනාධිපතිවරයා විසින් මේ කළ මෙහෙවර ඇගයිය කළ යුතු බවද පූජ්‍ය මාගල්කන්දේ සුදත්ත හිමියන් තව දුරටත් කියා සිටියේය.", "URL": "https://sinhala.adaderana.lk/news.php?nid=104258", "Category": null, "Parent URL": null}