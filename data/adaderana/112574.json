{"Source": "Adaderana", "Timestamp": "June 23, 2019 07:34 am", "Headline": "අතුරුදන් වු පුද්ගලයාගේ සිරුර කැළෑවකින් සොයා ගනී", "News Content": "වවුනියාව, පණ්ඩාරිකුලම ප්‍රදේශයේ පදිංචිව සිටි පසුගිය ජුනි 08 වැනිදා සිට අතුරුදහන්ව සිටි පුද්ගලයෙකුගේ මළ සිරුරක් ඊයේ (22) වවුනියාව පුලියන්කුලම,පෙරියමඩු ප්‍රදේශයේ කැළෑවක තිබී සොයාගෙන ඇත. පොලීසිය ප්‍රකාශ කර ඇත්තේ වවුනියාව පණ්ඩාරිකුලම ප්‍රදේශයේ පදිංචිව සිටි ඉලංසිංහම් දේවරාසා නමැති 74 හැවිරිදි පුද්ගලයෙකුගේ මළ සිරුරක් එලෙස හමුවු බවයි. අදාළ පුද්ගලයාගේ ජුනි 08 වැනිදා සිට අතුරුදහන්ව ඇති බව ඥාතීන් වවුනියාව පොලිසියට පැමිණිල්ලක් ඉදිරිපත් කර තිබු අතර, ඒ සම්බන්ධයෙන් විමර්ශනය කිරීමේදී මළ සිරුර හමුවී ඇත. මළ සිරුරට ගිනි තබා ඇති අතර, අදාළ මරණය ඝාතනයක්ද, සියදිවි නසා ගැනීමක්ද යන්න සම්බන්ධයෙන් ඕමන්ත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=112574", "Category": null, "Parent URL": null}