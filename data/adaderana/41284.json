{"Source": "Adaderana", "Timestamp": "February 21, 2014 04:37 pm", "Headline": "ආණ්ඩුවේ මාධ්‍ය සංදර්ශන විතරයි -ජනතාවට අමාරුයි", "News Content": "රටේ ජනතාව ජීවන වියදමින් දැඩි ලෙස පීඩාවට පත්ව ඇති බව එක්සත් ජාතික පක්ෂ පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. පසුගියදා කරු ජයසූරිය මහතා සිදුකළ ප්‍රකාශයකට ජොන්ස්ටන් ප්‍රනාන්දු අමාත්‍යවරයා හාස්‍යජනක පිළිතුරක් ලබාදී ඇති බවද ඔහු කියයි. ජීවන බරින් මිරිකී සිටින ජනතාව සඳහා විසඳුම් ලබාදීමට මාධ්‍ය සංදර්ශන පවත්වමින් ආණ්ඩුව කටයුතු කරන බව හරීන් ප්‍රනාන්දු මන්ත්‍රීවරයා පවසයි. කොළඹදී අද (21) පෙරවරුවේ පැවැති මාධ්‍ය හමුවකදී මන්ත්‍රීවරයා මේ අදහස් පළ කර තිබේ.", "URL": "https://sinhala.adaderana.lk/news.php?nid=41284", "Category": null, "Parent URL": null}