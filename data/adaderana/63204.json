{"Source": "Adaderana", "Timestamp": "August 19, 2016 07:15 am", "Headline": " අතුරුදහන්වූවන් ගැන හොයන කාර්යාලය කොළඹට එපාලු!", "News Content": "අතුරුදන්වූවන් පිළිබද තොරතුරු සොයා බැලෙන කාර්යාලයක් කොළඹ පිහිටුවීමෙන් ජනතාවට සෙතක් නොවන බව පවසමින් කිළිනොච්චි සහ මුලතිව් ප්‍රදේශවල වැසියෝ උද්ඝෝෂණයක නිරතවූහ.ඊයේ පැවැති උද්ඝෝෂණයේදී උද්ඝෝෂකයින් ප්‍රකාශ කර සිටියේ දිවයිනේ වැඩිම පිරිසක් අතුරුදන්ව ඇත්තේ යුද්ධය හේතුවෙන් බවයි.එබැවින් අදාළ කාර්යාලය කොළඹ පිහිටුවීමෙන් තමන්ට සිය දුක්ගැනවිලි ඉදිරිපත් කිරිමට අධික වියදමක් දරමින් කොළඹට පැමිණිමට සිදුවන බව ඔවුන් පෙන්වාදෙයි.අතුරුදන්වූවන් පිළිබද සොයා බැලීමට පත් කළ විශේෂ ජනාධිපති කොමිසමෙන් ද මෙතෙක් කිසිදු සහනයක් ලැබී නොමැති බව උද්ඝෝෂකයෝ අවධාරණය කළහ.", "URL": "https://sinhala.adaderana.lk/news.php?nid=63204", "Category": null, "Parent URL": null}