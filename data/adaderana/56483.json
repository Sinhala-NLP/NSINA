{"Source": "Adaderana", "Timestamp": "January 20, 2016 09:29 am", "Headline": "අභාවප්‍රාප්ත ඉඩම් ඇමති‍ගේ අවසන් කටයුතු 24 දා", "News Content": "අභාවප්‍රාප්ත වූ ඉඩම් අමාත්‍ය එම්.කේ.ඒ.ඩි.එස්.ගුණවර්ධන මහතාගේ දේහය අද පස්වරුවේ කන්තලේ ප්‍රදේශයේ පිහිටි ඒ මහතාගේ නිවසට රැගෙන යාමට නියමිතව තිබේ.දේහය මේ වන විට තැන්පත් කර ඇත්තේ ගම්පහ පිහිටි ඒ මහතාගේ නිවසේ යි.ඒ මහතාගේ දේහය එළඹෙන 24 වන ඉරිදා දින දක්වා කන්තලේ පිහිටි ඒ මහතාගේ නිවසේ තැන්පත් කර තිබෙන අතර එදින පස්වරුවේ දේහය පිළිබඳ අවසන් කටයුතු සිදුකිරීමට නියමිතව තිබේ.රෝගාතුරව කොළඹ පෞද්ගලික රෝහලක ප්‍රතිකාර ලබමින් සිටි එම්.කේ.ඒ.ඩි.එස්.ගුණවර්ධන මහතා ඊයේ දහවල් අභාවප්‍රාප්ත වුණි.1947 වර්ෂයේ මාර්තු මස 06 වන දින ගම්පහ ප්‍රදේශයේ දී උපත ලද එම්.කේ.ඒ.ඩි.එස්.ගුණවර්ධන මහතා මියයන විට 69 වන වියෙහි පසු වුණා.", "URL": "https://sinhala.adaderana.lk/news.php?nid=56483", "Category": null, "Parent URL": null}