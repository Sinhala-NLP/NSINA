{"Source": "Adaderana", "Timestamp": "April 26, 2016 11:41 am", "Headline": " එංගලන්තයේ වෛද්‍යවරුන් වැඩ වර්ජනයක", "News Content": "එංගලන්තයේ සියළුම කණිෂ්ඨ වෛද්‍යවරුන් වැඩ වර්ජනයක නිරත වීමට තීරණය කර තිබේ. අද(26) පෙරවරු 8.00 සිට පස්වරු 5.00 දක්වා මෙම වර්ජනය ක්‍රියාත්මක කිරීමට නියමිත බව වාර්තා වෙයි. එංගලන්තය තුළ ඉතිහාසයේ සියළුම වෛද්‍යවරුන් වර්ජනයක නිරත වන ප්‍රථම අවස්ථාව මෙය බව සඳහන්ය.ඉල්ලීම් කිහිපයක් මුල් කරගනිමින් වැඩ වර්ජනයක නිරත වන වෛද්‍යවරුන් පවසන්නේ හදිසි සේවා වලින් ද මෙම කාලය තුළ ඉවත් වන බවයි. සිය ඉල්ලීම්වලට යහපත් ප්‍රතිචාර නොලැබුණහොත් හෙට දිනයේ ද වැඩ වර්ජනය ක්‍රියාත්මක කරන බව වෛද්‍යවරුන් පවසයි.", "URL": "https://sinhala.adaderana.lk/news.php?nid=59516", "Category": null, "Parent URL": null}