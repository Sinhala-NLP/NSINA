{"Source": "Adaderana", "Timestamp": "September 3, 2017 10:44 am", "Headline": " බස් අනතුරින් 19ට තුවාලයි", "News Content": "හයිලෙවල් මාර්ගයේ මහරගම - නාවින්න හංදියේ දී ශ්‍රී ජයවර්ධනපුර විශ්වවිද්‍යායට අයත් බස් රථයක් සහ මෝටර් රථයක් එකිනෙක ගැටීමෙන් සිදුවු රිය අනතුරකින් සිසුන් 19 දෙනෙකු තුවාල ලබා තිබේ.තලංගම ප්‍රදේශයේ පැවති වැඩමුළුවකට සහභාගී වූ විශ්වවිද්‍යාය සිසුන් 65 දෙනෙකු රැගත් එම බස් රථය ප්‍රතිවිරුද්ධ දෙසින් පැමිණි මෝටර් රථයක ගැටීමෙන් ඊයේ රාත්‍රියේ මෙම අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු සිසුන් 19 දෙනා ප්‍රතිකාර සඳහා කළුබෝවිල රෝහලට ඇතුළත් කර ඇති අතර බරපතළ තත්ත්වයේ පසුවු එක් සිසුවෙකු ප්‍රතිකාර සඳහා කොළඹ ජාතික රෝහලට මාරුකර යවා තිබේ.අනතුරට සම්බන්ධ බස් රථයේ හා මෝටර් රථයේ රියදුරන් දෙදෙනා අත්අඩංගුවට ගෙන ඇති අතර මහරගම පොලීසිය වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=77044", "Category": null, "Parent URL": null}