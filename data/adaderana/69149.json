{"Source": "Adaderana", "Timestamp": "February 5, 2017 08:12 am", "Headline": "පොලිස් වැටුප පෙබරවාරි වැඩිවෙයි", "News Content": "පොලිස් නිලධාරීන්ගේ සියයට 40ක වැටුප් වැඩිවීම පෙබරවාරි මාසයේ සිට ක්‍රියාත්මක කිරීමට පොලිස් දෙපාර්තමේන්තුව පියවර ගෙන තිබේ.පොලිස් දෙපාර්තමේන්තුවේ සියලු නිලධාරීන්ගේ වැටුප සියයට 40කින් වැඩි කිරීමට තීරණය කළ අතර ඉන් සියයට 17ක ප්‍රමාණයක් 2016 ජනවාරි මාසයේ සිට ලබා දී ඇත. ඉතිරි සියයට 23ක වැටුප් වැඩි වීම මේ වසරේ ජනවාරි මාසයේ සිට ක්‍රියාත්මක වන පරිදි ලබාදීමට අනුමැතිය හිමි වී ඇති බව පොලිස් දෙපාර්තමේන්තුව සඳහන් කළේය.එම වැටුප් වැඩිවීම පෙබරවාරී මාසයේ සිට ලබාදීමට සැලසුම් කර තිබේ. ඒ අනුව 2015 වර්ෂයේ 12 වන මස 31 වන දිනට මුලික වැටුපෙන් සියයට 40ක වැටුප් වැඩිවීමක් දීමනාවක් වශයෙන් සියලු පොලිස් නිලධාරීන්ට හිමිවනු ඇත.", "URL": "https://sinhala.adaderana.lk/news.php?nid=69149", "Category": null, "Parent URL": null}