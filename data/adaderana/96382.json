{"Source": "Adaderana", "Timestamp": "September 20, 2018 09:47 am", "Headline": "අනතුරු කිහිපයකින් පුද්ගලයින් 2 ක් මරුට", "News Content": "දිවයිනේ ප්‍රදේශ කිහිපයක සිදුවූ රිය අනතුරු දෙකකින් පුද්ගලයින් දෙදෙනෙකු මියගොස් තිබේ. දික්වැල්ල, කටුනායක හා චාවකච්චේරිය යන ප්‍රදේශ වල මෙම අනතුරු සිදුව ඇති බව පොලීසිය සඳහන් කළේය. මාතර - තංගල්ල මාර්ගයේ දික්වැල්ල, දොඩම්පහල හන්දිය ප්‍රදේශයේදී පෞද්ගලික බස් රථයක ගමන් කළ පුද්ගලයෙකු පාපුවරුවෙන් ඇද වැටීමෙන් අනතුරක් සිදුව තිබේ. අනතුරෙන් තුවාල ලැබූ පුද්ගලයා බරපත්‍ළ තුවාල ලබා ඇති අතර දික්වැල්ල රෝහලට ඇතුළත් කිරීමේදී මියගොස් ඇති බව පොලීසිය පැවසුවේය. මේ අතර කොළඹ - මීගමුව මාර්ගයේ කටුනායක, ඩ්‍රාවින්දු මෙන්ඩිස් ක්‍රිඩාංගණය අසළ දී යතුරුපැදියක මාර්ගය හරහා ගමන් කළ පුද්ගලයෙකු ගැටීමෙන් සිදුවූ අනතුරකින් පදික පුද්ගයෙකු මියගොස් තිබේ. මියගොස් ඇත්තේ මිනුවන්ගොඩ, මඩවල ප්‍රදේශයේ පදිංචිව සිටි 76 හැවිරිදි පුද්ගලයෙකු බව සඳහන්ය.", "URL": "https://sinhala.adaderana.lk/news.php?nid=96382", "Category": null, "Parent URL": null}