{"Source": "Adaderana", "Timestamp": "June 8, 2017 03:29 pm", "Headline": "බෝපගේ පතල් කාර්යාංශයට - ජේ.ඒ.රංජිත් වැවිලි කර්මාන්තයට ", "News Content": "වැවිලි කර්මාන්ත අමාත්‍යාංශ ලේකම්වරයා ලෙස ජේ.ඒ රංජිත් මහතා පත් කර තිබේ. ජනමාධ්‍ය අමාත්‍යාංශයේ හිටපු ලේකම් නීතිඥ නිමල් බෝපගේ මහතා භූ විද්‍යා හා පතල් කාර්යාංශයේ සභාපතිවරයා ලෙස පත් කර ඇති අතර ශ්‍රී ලංකා මහවැලි අධිකාරියේ අධ්‍යක්ෂ ජෙනරාල්වරයා ලෙස ගෝඨාභය ජයරත්න මහතා පත් කර ඇත. ජනාධිපති මෛත්‍රීපාල සිරිසේන මහතා විසින් මෙම පත් කිරීම සිදුකර ඇති අතර ඔහු ඊයේ(07) දිනයේ සිය පත්වීම් ලිපිය භාරගත් බව ජනාධිපති මාධ්‍ය අංශය සඳහන් කළේය. මීට අමතරව තවත් අමාත්‍යාංශ 9ක් සඳහා නව ලේකම්වරුන් ඊයේ ජනාධිපතිවරයා අතින් සිය පත්වීම් ලිපි ගෙන තිබේ. සෞඛ්‍ය පෝෂණ හා දේශිය වෛද්‍ය, ඛණිජ තෙල්, මහවැලි සංවර්ධන හා පරිසර, වාරිමාර්ග, කම්කරු, විද්‍යා තාක්ෂණ හා පර්යේෂණ, සංවර්ධන කාර්යය, ප්‍රාදේශිය සංවර්ධන, ප්‍රවාහන හා සිවිල් ගුවන් සේවා යන අමාත්‍යාශ සඳහා නව ලේකම්වරුන් ජනාධිපතිවරයා විසින් මෙලෙස පත් කර තිබේ.", "URL": "https://sinhala.adaderana.lk/news.php?nid=74040", "Category": null, "Parent URL": null}