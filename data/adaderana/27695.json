{"Source": "Adaderana", "Timestamp": "September 24, 2012 11:18 am", "Headline": "20 හැවිරිදි තරුණියකට වෙඩි ", "News Content": "බලංගොඩ ප්‍රදේශයේ විසිහැවිරිදි තරුණියකට වෙඩි තබා තුවාල සිදු කිරීම සම්බන්ධයෙන් පුද්ගලයෙකු අත්අඩංගුවට ගෙන තිබේ. ගල්කටස් වර්ගයේ ගිනි අවියකින් ඊයේ (23) සිදුකළ වෙඩි තැබීමෙන් තුවාල ලැබූ තරුණිය බලංගොඩ මූලික රෝහලට ඇතුළත් ‍කෙරිණි. වෙඩි වැදීමෙන් ඇයගේ අතකට තුවාල සිදුව ඇති බව පොලීසිය පැවසීය. සිද්ධිය සම්බන්ධයෙන් අත්අඩංගුවට ගත් සැකකරු බලංගොඩ ප්‍රදේශයේම පදිංචි 52 හැවිරිදි අයෙකු වන අතර ඔහු අද බලංගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27695", "Category": null, "Parent URL": null}