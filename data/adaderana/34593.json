{"Source": "Adaderana", "Timestamp": "June 3, 2013 11:20 am", "Headline": "බාලවයස්කාර දැරියක රඳවාගෙන සිටි තරුණයෙකු අත්අඩංගුවට", "News Content": "බාලවයස්කාර දැරියක විවාහ කරගැනීමේ අපේක්ෂාවෙන් රැගෙන ගොස් සිය නිවසේ රඳවාගෙන සිටි තරුණයෙකු අත්අඩංගුවට ගෙන තිබේ. අම්බලන්ගොඩ පොලිසියට ලැබුණු පැමිණිල්ලකට අනුව අම්බලන්ගොඩ මහ අම්බලන්ගොඩ ප්‍රදේශයේ දී අදාළ සැකකරු අත්අඩංගුවට ගෙන ඇති බව වාර්තා වේ. පසුගිය මස 21 වැනිදා සැකකරු විසින් අදාළ දැරිය රැගෙන ගොස් තිබේ. පොලිසිය පැවසුවේ එම දැරිය වෛද්‍ය පරීක්ෂණයක් සඳහා බලපිටිය රෝහල වෙත යොමුකර ඇති බවය. දණ්ඩ නීති සංග්‍රහයට අනුව අවුරුදු 16ට අඩු දැරියක් සමඟ ඇයගේ කැමැත්තෙන් හෝ අකමැත්තෙන් ලිංගික ක්‍රියාවක නිරත වීම ස්ත්‍රී දූෂණයක් ලෙස සලකයි. එවැනි චෝදනාවකට වරදකරු වෙන පුද්ගලයෙකුට වසර විස්සක් දක්වා සිරදඩුවම් නියම කළ හැකිය.", "URL": "https://sinhala.adaderana.lk/news.php?nid=34593", "Category": null, "Parent URL": null}