{"Source": "Adaderana", "Timestamp": "June 11, 2015 05:10 pm", "Headline": "අගමැතිගේ යෝජනාව අපහැදිලියි - මමත් ඒ 20ට අකමැතියි", "News Content": "දැනට ඉදිරිපත්ව ඇති මැතිවරණ ක්‍රම සංශෝධනයට අදාළ 20 වැනි ව්‍යවස්ථා සංශෝධන පනත් කෙටුම්පතට එකඟ නොවන බව පාඨලී චම්පික රණවක අමාත්‍යවරයා පවසයි.ඔහු පවසන්නේ පසුගියදා අග්‍රාමාත්‍යවරයා විසින් ඉදිරිපත් කරන ලද අදාළ පනත් කෙටුම්පත මඟින් මන්ත්‍රී දූර 125ක් ආසන මට්ටමින් තෝරාපත් කර ගැනීමට යෝජනා කර ඇති බවයි.එමඟින් අදාළ ආසන සම්බන්ධයෙන් පැහැදිලි නිර්වචනයක් ඉදිරිපත් කර නොමැති බව පාඨලී චම්පික රණවක අමාත්‍යවරයා පෙන්වාදෙයි.ඒ ඒ දිස්ත්‍රික්ක වලට අදාළ ආසන සංඛ්‍යාව සහ ඉන් තෝරාපත් කර ගන්නා මන්ත්‍රීවරුන් පිළිබද 20 වැනි ව්‍යවස්ථා සංශෝධන පනත් කෙටුම්පතෙහි පැහැදිලිව සඳහන් නොවන බව ඔහු කියයි.", "URL": "https://sinhala.adaderana.lk/news.php?nid=51937", "Category": null, "Parent URL": null}