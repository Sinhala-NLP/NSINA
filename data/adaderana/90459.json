{"Source": "Adaderana", "Timestamp": "June 6, 2018 05:10 pm", "Headline": "උපාධිධාරීන් 494 දෙනෙකුට ගුරු පත්වීම් පත්වීම් ප්‍රධානය හෙට ජනපති ප්‍රධානත්වයෙන්", "News Content": "බස්නාහිර පළාතේ උපාධිධාරීන් 494 දෙනෙකුට ගුරු පත්වීම් ප්‍රදානය කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වීමට නියමිතව තිබේ. හෙට කොළඹ නෙළුම් පොකුණ රඟහලේදී එම පත්වීම ප්‍රදානය සිදු කෙරෙන බව ජනාධිපති මාධ්‍ය අංශය සඳහන් කළේය. 2014,2016 සහ 2017 වසරවල පැවති තරඟ විභාගවලින් ඉහළම ලකුණු ලබාගත් උපාධිධාරින්ට පත්වීම් ප්‍රදානය සිදු කරන බව සඳහන්ය. වාණිජ විෂය සදහා පත්වීම් 147 ක්, කලා විෂය සදහා 75 දෙනෙකුට, විද්‍යාව විෂයට 62 දෙනෙකුට, පෙරදිග සංගීත හා නර්තන විෂයන් සඳහා 06 කට සහ චිත්‍ර විෂය සඳහා 40 දෙනෙකුට එහිදී පත්වීම් ප්‍රදානය කිරිමට නියමිත බව ජනාධිපති මාධ්‍ය අංශය සදහන් කළේය. එමෙන්ම ගණිතය විෂය සඳහා උපාධිධාරීන් 67 දෙනෙකුට, තොරතුරු තාක්ෂණය සඳහා උපාධිධාරීන් 16 කට සහ දෙමළ මාධ්‍ය වෙනුවෙන් උපාධිධාරීන් 81 දෙනෙකුට හෙට දිනයේදී ගුරු පත්වීම් ප්‍රදානය සිදු කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=90459", "Category": null, "Parent URL": null}