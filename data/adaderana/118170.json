{"Source": "Adaderana", "Timestamp": "September 3, 2019 03:30 pm", "Headline": "තියුණු ආයුධයකින් පහරදී සිසුන් 8ක් ඝාතනය කරයි", "News Content": "මධ්‍යම චීනයේ හුබෙයි ප්‍රාන්තයේ පුද්ගලයෙකු විසින් තියුණු ආයුධයකින් පහරදී පාසල් සිසුන් 8 දෙනෙකු ඝාතනය කර තිබේ. පහරකෑමට ලක්ව බරපතල තුවාල ලැබූ තවත් සිසුන් දෙදෙනෙකු රෝහල්ගත කර ඇති බව විදෙස් මාධ්‍ය වාර්තා කළේය. පහරදීම සිදුකළ 40 හැවිරිදි සැකකරු එරට පොලිසිය විසින් අත්අඩංගුවට ගෙන තිබේ. කුමන හේතුවක් මත මෙම පහරදීම සිදුකළේද යන්න පිළිබඳ මෙතෙක් තොරතුරු අනාවරණය වී නොමැති අතර පසුගිය කාලයේ චීනයේ මෙවැනි සිදුවීම් රැසක් වාර්තා වී තිබුණි.", "URL": "https://sinhala.adaderana.lk/news.php?nid=118170", "Category": null, "Parent URL": null}