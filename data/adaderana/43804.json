{"Source": "Adaderana", "Timestamp": "June 7, 2014 02:29 pm", "Headline": "මහා පරිමාණ හෙරොයින් ජාවාරමක් හෙළිවෙයි ", "News Content": "බලංගොඩ ප්‍රදේශයේ සිදු කරගෙන ගිය මහා පරිමාණ හෙරොයින් ජාවාරමක තොරතුරු හෙළිව තිබේ. ඒ අනුව පසුගිය දිනවල සිදුකළ මෙහෙයුම්වලදි ජාවාරමට සම්බන්ධ සැකකරුවන් තිදෙනෙකු අත්අඩංගුවට ගත් බව බලංගොඩ පොලිසිය සඳහන් කළේය. මෙහිදි හෙරොයින් ග්‍රෑම් 02යි මිලිග්‍රෑම් 300ක් ළඟ තබාගත් පුද්ගලයෙකු බලංගොඩ නගරයේ දි අද(07) උදෑසන අත්අඩංගුවට ගෙන තිබේ. ඔහු අද දිනයේ බලංගොඩ මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර පසුගිය දින දෙක තුළ සිදුකළ සෝදිසි මෙහෙයුම් වලදි හෙරොයින් ළඟ තබාගත් පුද්ගලයින් දෙදෙනෙකු අත්අඩංගුවට ගෙන බලංගොඩ මහේස්ත්‍රාත් අධිකරණයට ඉදිරිපත් කිරිමෙන් පසු දින 14ක් දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=43804", "Category": null, "Parent URL": null}