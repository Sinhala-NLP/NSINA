{"Source": "Adaderana", "Timestamp": "May 20, 2018 09:32 am", "Headline": "ධජ ඔසවමින්  LTTE සාමාජිකයන් සැමරීම ගැන පරීක්ෂණයක් පැවැත්වීමට ආණ්ඩුවට බල කරනවා", "News Content": "ධජ ඔසවමින් උතුරු නැගෙනහිර පළාත්වල එල්.ටී.ටී.ඊ. සංවිධානයේ සාමාජිකයින් සැමරීම සම්බන්ධයෙන් පරික්ෂණයක් පැවැත්වීමට ආණ්ඩුවට බල කරන බව එක්සත් ජාතික පක්ෂයේ පාර්ලිමේන්තු මන්ත්‍රී තුෂාර ඉදුනිල් මහතා පවසයි. කුලියාපිටියේ පැවති උත්සවයකින් අනතුරුව මාධ්‍ය වෙත අදහස් පළ කරමින් ‍ඒ මහතා මේ බව සදහන් කළේය. එහිදී වැඩිදුරටත් අදහස් දැක්වූ මන්ත්‍රීවරයා ප්‍රකාශ කළේ එක්සත් ජාතික පක්ෂ පාක්ෂිකයන් ලෙස ප්‍රභාකරන් හෝ ඔහුගේ අනුගාමිකයන් සැමරීමට හෝ ආරක්ෂා කිරීමට කිසිඳු උවමනාවක් නොමැති බවත් එල්.ටී.ටී.ඊ අතින් එක්සත් ජාතික පක්ෂයේ නායකයින් රැසක් ඝාතනයට ලක්වූ බවයි.", "URL": "https://sinhala.adaderana.lk/news.php?nid=89425", "Category": null, "Parent URL": null}