{"Source": "Adaderana", "Timestamp": "December 15, 2011 02:30 pm", "Headline": "කරාපිටිය රෝහලේ හදවත් රෝගීන් උද්ඝෝෂණයක් අරඹයි", "News Content": "ගාල්ල කරාපිටිය රෝහල ඉදිරිපිට අද(15) දහවල් උද්ඝෝෂණයක් පැවැත්වුණි. රෝහලේ නේවාසික හදවත් රෝගීන් පිරිසක් මෙම උද්ඝෝෂණයට එක්ව සිටි බව අද දෙරණ වාර්තාකරු සඳහන් කළේය. ඉකුත් නොවැම්බර් මාසයේ සිට හෘද රෝග ඒකකයේ සැත්කම් නොකිරීමට විරෝධය පළකරමින් මෙම උද්ඝෝෂණය පැවැත්වෙන බව සඳහන්ය. විෂබීජ එකතුවීම හේතුවෙන් හදවත් ශල්‍යාගාර ඉකුත් නොවැම්බර් මාසයේ වසා දැමුණු අතර මෙතෙක් එය විවෘත කිරීමට පියවර ගෙන නොමැති බව උද්ඝෝෂණයට එක්වූවන් පවසයි. මේ හේතුවෙන් තමන් දැඩි පීඩාවකට පත්ව සිටින බව එම රෝගීන් චෝදනා කරයි.", "URL": "https://sinhala.adaderana.lk/news.php?nid=20706", "Category": null, "Parent URL": null}