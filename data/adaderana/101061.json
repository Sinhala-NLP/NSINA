{"Source": "Adaderana", "Timestamp": "December 20, 2018 07:48 pm", "Headline": "මිලියන ගණනක ගංජා සමඟ පුද්ගලයෙක් අත්අඩංගුවට", "News Content": "කිලිනොච්චිය ප්‍රදේශයේදී කේරළ ගංජා තොගයක් යතුරුපැදියකින් ප්‍රවාහනය කරමින් සිටි පුද්ගලයෙක් පොලිස් විශේෂකාර්ය බළකාය විසින් අත්අඩංගුවට ගෙන තිබේ. අද(20) සවස 4.30 පමණ මෙම කේරල ගංජා තොගය අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාල සඳහන් කළේය. අත්අඩංගුවට ගත් කේරළ තොගය කිලෝ ග්‍රෑම් 153ක් වන අතර එහි වටිනාකම රුපියල් මිලියන 23කට ආසන්න බව පොලීසිය පවසයි. අත්අඩංගුවට ගත් එම පුද්ගලයා මරදනගර්, කිලිනොච්චිය ලිපිනයේ පදිංචි 32 හැවිරිදි ලෙට්සුමනන් සුදාජීව නැමති පුද්ගලයෙකි. අදාළ සැකරුගේ නිවස ආසන්නයේදී මෙම අත්අඩංගුවට ගැනීම සිදුකර ඇති අතර, පොලිස් විශේෂ කාර්ය බලකා මුලතිවු සහ කිලිනොච්චි කඳවුරුවල නිලධාරීන් ඒකාබද්ධව මෙම වැටලීම සිදු කර ඇති බව පොලීසිය පවසයි. අදාළ සැකකරු භාරයේ තිබී රුපියල් නව ලක්ෂ අසූදහස් හත්සීයක මුදලක්ද සොයා ගෙන ඇත. අත්අඩංගුවට ගත් සැකකරු කිලිනොච්චිය පොලිස් ස්ථානයට බාරදීමට තියමිතයි.", "URL": "https://sinhala.adaderana.lk/news.php?nid=101061", "Category": null, "Parent URL": null}