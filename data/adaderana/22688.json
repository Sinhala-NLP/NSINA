{"Source": "Adaderana", "Timestamp": "March 9, 2012 11:37 am", "Headline": "බාල පෙට්‍රල් මෙට්‍රික් ටොන් 2,600 ක් යළි අපනයනය කරයි", "News Content": "ආන්දෝලනයට ලක්වූ පෙට්‍රල් තොගයෙන් ඉතිරි වූ මෙට්‍රික් ටොන් 2,600 ක පෙට්‍රල් තොගය යළි අපනයනය කර තිබේ. ඊට අදාළ සැපයුම්කාර සමාගම වෙත එම පෙට්‍රල් තොගය අපනයනය කෙරුණු බව ඛණිජ තෙල් කර්මාන්ත අමාත්‍යාංශය සඳහන් කරයි. අදාළ පෙට්‍රල් තොගය යළි එය සැපයූ සමාගම වෙත අපනයනය කරන ලෙස මෙම පෙට්‍රල් සම්බන්ධයෙන් සොයාබැලීම සඳහා පත්කළ කමිටුවේ වාර්තාව මගින් නිර්දේශ කර තිබුණි. ඒ අනුව එම නිර්දේශ ක්‍රියාත්මක කෙරුණු බව ඛණිජ තෙල් කර්මාන්ත අමාත්‍යාංශය පවසයි. දැනට ලෝක වෙළඳපොළේ පවතින ඉන්ධන මිල ගණන්වලට සාපේක්ෂව ආනයනික මිලට වඩා වැඩි මිලකට අදාළ ඉන්ධන තොගය අලෙවි කිරීමට හැකිවී ඇති බව ද සඳහන්ය.", "URL": "https://sinhala.adaderana.lk/news.php?nid=22688", "Category": null, "Parent URL": null}