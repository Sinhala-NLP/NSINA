{"Source": "Adaderana", "Timestamp": "October 1, 2013 08:34 am", "Headline": "අද සිට ටෙලිග්‍රෑම් වෙනුවට ටෙලි මේල් ", "News Content": "තැපැල් විදුලි පණිවිඩ සේවාව හෙවත් ටෙලිග්‍රෑම් සේවාව වෙනුවට අද(01) සිට ටෙලි මේල් සේවාව හඳුන්වා දෙන බව තැපැල් දෙපාර්තමේන්තුව පවසයි. තැපැල්පති රෝහණ අබේරත්න මහතා සඳහන් කළේ ඒ අනුව අද දිනයේ සිට ටෙලිග්‍රෑම් සේවාව මෙරට ක්‍රියාත්මක නොවන බවයි. ඒ වෙනුවට 2000 වසරේ හඳුන්වාදුන් ටෙලි මේල් සේවාව දිවයිනේ සෑම තැපැල් කාර්යාලයකම ක්‍රියාත්මක කර ඇති බව තැපැල්පතිවරයා සඳහන් කරයි. ටෙලිග්‍රෑම් සේවාව තුළින් තැපැල් දෙපාර්තමේන්තුවට සිදුවු පාඩුව අවම කරගැනිම සහ ජනතාව ඒ සඳහා අඩු උනන්දුවක් දැක්වීම මෙම පියවර ගැනීමට හේතුව බව තැපැල්පති රෝහණ අබේරත්න මහතා සඳහන් පවසයි.", "URL": "https://sinhala.adaderana.lk/news.php?nid=37830", "Category": null, "Parent URL": null}