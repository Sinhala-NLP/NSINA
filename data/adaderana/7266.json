{"Source": "Adaderana", "Timestamp": "March 15, 2010 07:47 am", "Headline": "කුමන්ත්‍රණ පැරදවීමට සියලු දෙනා එක්විය යුතුයි", "News Content": "ස්වාධීන රටක් වශයෙන් සිය අනන්‍යතාවය රැකගෙන විදෙස් කුමන්ත්‍රණ පැරදවීමට සියලු දෙනා එක්විය යුතු බව ජනාධිපති මහින්ද රාජපක්ෂ මහතා පවසයි. ජිවිත පරිත්‍යාගයෙන් එක්සේසත් කළ රටේ අභිමානය රැකගැනීම සියලුදෙනාගේ යුතුකම බව ද ජනාධිපතිවරයා පෙන්වා දෙයි. තිස්සමහාරාම මාගම ප්‍රදේශයේ පැවති ජනහමුවක් අමතමින් ජනාධිපති මහින්ද රාජපක්ෂ මහතා ‍මේ අදහස් පල කළේය. මේ අතර ජනාධිපති මහින්ද රාජපක්ෂ මහතා ඊයේ ලුණුගම්වෙහෙර ප්‍රදේශයේද සංචාරයක නිරත විය.", "URL": "https://sinhala.adaderana.lk/news.php?nid=7266", "Category": null, "Parent URL": null}