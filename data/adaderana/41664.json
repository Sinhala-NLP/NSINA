{"Source": "Adaderana", "Timestamp": "March 9, 2014 10:12 pm", "Headline": "ඇමති මහින්ද සමරසිංහ ජිනීවා යයි", "News Content": "එක්සත් ජාතීන්ගේ මානව හිමිකම් කවුන්සිල් සැසිවාරයට සහභාගි වීම සඳහා අමාත්‍ය මහින්ද සමරසිංහ මහතා ජිනිවා නුවර බල පිටත්ව ගොස් තිබේ. හෙට දිනයේ සිට ඔහු මානව හිමිකම් කවුන්සිල් සැසිවාරයට සමගාමීව පැවැත්වෙන නිල නොවන සාකච්ඡා සඳහා සහභාගි වීමට නියමිතය. ශ්‍රී ලංකාවට එරෙහිව ජිනීවා මානව හිමිකම් කවුන්සිලයට ඉදිරිපත් වී ඇති යෝජනාව සම්බන්ධයෙන් එම යෝජනාව ඉදිරිපත් කළ රටවල් විසින් මෙම සාකච්ඡා සංවිධානය කර ඇත. එහි පළමු සාකච්ඡා වටය පසුගිය සිකුරාදා දිනයේ පැවැත්වුණි. මේ අතර මානව හිමිකම් කවුන්සිල් සැසිවාරයට සහභාගි වීම සඳහා ශ්‍රී ලංකා මානව හිමිකම් කොමිෂන් සභාවේ නිලධාරින් පිරිසක් ද ජිනීවා බලා පිටත්ව ගොස් ඇත. මෙරට මානව හිමිකම් තත්ත්වය පිළිබඳ කොමිෂන් සභාවේ නිර්දේශ ජිනිවා මානව හිමිකම් කවුන්සිලයට ඉදිරිපත් කිරීම ඔවුන් විසින් සිදුකරනු ඇත.", "URL": "https://sinhala.adaderana.lk/news.php?nid=41664", "Category": null, "Parent URL": null}