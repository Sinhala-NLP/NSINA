{"Source": "Adaderana", "Timestamp": "January 1, 2017 02:11 pm", "Headline": " තුර්කි ප්‍රහාරයේ සැකකරු අත්අඩංගුවට ගැනීමට මෙහෙයුම්", "News Content": "තුර්කියේ ඉස්තාන්බුල් නුවර රාත්‍රී සමාජ ශාලාවකට එල්ල වු ප්‍රහාරයේ සැකකරු අත්අඩංගුවට ගැනීම සඳහා එරට ආරක්ෂක අංශ පුළුල් මෙහෙයුමක් ආරම්භ කර තිබේ.එරට වේලාවෙන් අද(01) අළුයම 1.30ට පමණ සිදුවු අදාළ ප්‍රහාරයෙන් පුද්ගලයින් 39 දෙනෙකු ජීවිතක්ෂයට පත්වු අතර තවත් 70කට ආසන්න පිරිසක් තුවාල ලබා ඇති බව විදෙස් මාධ්‍ය වාර්තා කළේය.මියගිය පිරිස අතර විදෙස් ජාතිකයින් 16 දෙනෙකු ද වන බව තුර්කි අභ්‍යන්තර කටයුතු අමාත්‍යාංශය ප්‍රකාශ කර තිබේ.අදාළ ප්‍රහාරය එල්ල වන අවස්ථාවේ එම සමාජ ශාලාවේ විදෙස් ජාතිකයින් ඇතුළු පුද්ගලයින් 700කට ආසන්න පිරිසක් සිට ඇති බව සඳහන්ය.අයි.එස්.සටන්කාමීන් සහ කුර්දිෂ් ත්‍රස්ත සංවිධානය විසින් එල්ල කළ ප්‍රහාර රැසක් පසුගිය දිනවල තුර්කි‍යෙන් වාර්තා වුණි.", "URL": "https://sinhala.adaderana.lk/news.php?nid=67584", "Category": null, "Parent URL": null}