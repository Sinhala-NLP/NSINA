{"Source": "Adaderana", "Timestamp": "May 1, 2010 08:28 am", "Headline": "රට ගැඹුරු අර්බුදයක -ජවිපෙ", "News Content": "ශ්‍රී ලංකාව ගැඹුරු සමාජ ආර්ථික අර්බුදයකට අවතීර්ණ වෙමින් සිටින බව ජනතා විමුක්ති පෙරමුණ පවසයි. මේ වසර සඳහා අයවැය ලේඛනයක් ඉදිරිපත් කිරීමට අපොහොසත් වීම මගින් එය පැහැදිලි වන බව එම පක්ෂය කියා සිටියි. රාජ්‍ය ණය බර පෙර නොවූ විරූ ලෙස ඉහළ යමින් පවතින බව ජනතා විමුක්ති පෙරමුණ නිකුත් කළ නිවේදනයක සඳහන් වේ. ඊට ආණ්ඩුවේ නාස්තිය, වංචාව, දූෂණය ප්‍රධාන වශයෙන් හේතු වී ඇති බව එම පක්ෂය පවසයි. එමෙන්ම මෙම වසර තුළ රජයේ සේවකයින්ට පොරොන්දු වූ රුපියල් 2,500 ක වැටුප් වැඩිවීම ඇතුළු පොරොන්දු ගණනාවක් ඉටුකිරීම ආණ්ඩුව මඟහරිමින් සිටින බව ජනතා විමුක්ති පෙරමුණ නික්තු කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=8112", "Category": null, "Parent URL": null}