{"Source": "Adaderana", "Timestamp": "June 7, 2012 09:54 pm", "Headline": "විසඳුම් ලැබෙන තුරු වර්ජනය ක්‍රියාත්මකයි", "News Content": "වැටුප් ගැටලුව ඇතුළු ඉල්ලීම් කිහිපයක් මුල් කරගනිමින් ආරම්භ කළ අඛණ්ඩ වැඩ වර්ජනය සිය ඉල්ලීම් සඳහා විසඳුම් ලැබෙන තුරු සිදුකරන බව අන්තර් විශ්ව විද්‍යාලයීය වෘත්තීය සමිති මහා සම්මේලනය පවසයි. ‍ අදාළ ගැටලු සම්බන්ධව සාකච්ඡාවක් ලබාදෙන්නේ නම් වර්ජනය අත්හිටුවීමට එකඟවන බවත් එසේ නොවුණහොත් වර්ජනය අඛණ්ඩව ක්‍රියාත්මක කරන බවත් එම සම්මේලනය අවධාරණය කරයි. ‍ වැටුප් ගැටලුව ඇතුළු ඉල්ලීම් කිහිපයක් මුල් කරගනිමින් ඊයේ(06) දිනයේ සිට විශ්ව විද්‍යාල අනධ්‍යයන සේවකයින් මෙම වැඩ වර්ජනය ආරම්භ කර තිබේ. ‍ කෙසේවෙතත් වැඩ වර්ජනය අවසන් කරන තුරු සාකච්ඡාවකට ඉදිරිපත් නොවන බව අද(07) පැවති මාධය හමුවකදී අදහස් දැක්වූ උසස් අධ්‍යාපන අමාත්‍ය එස්.බී. දිසානායක මහතා සඳහන් කළේය. ‍ එමෙනම වැඩ වර්ජනයේ නිරත වන විශ්ව විද්‍යාල අනධ්‍යයන සේවකයින්ගේ වැඩ වර්ජනයේ නිරතවන දිනවල වැටුප් කපා හැරීමට තීරණය කර ඇති බව ද උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා සඳහන් කළේය.", "URL": "https://sinhala.adaderana.lk/news.php?nid=24845", "Category": null, "Parent URL": null}