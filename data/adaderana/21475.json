{"Source": "Adaderana", "Timestamp": "January 18, 2012 02:29 pm", "Headline": "සේවක අර්ථසාධක අරමුදල් සංශෝධන පනත් කෙටුම්පත පාර්ලිමේන්තුවේ", "News Content": "මහත් ආන්දෝලනයට තුඩුදුන් සේවක අර්ථසාධක අරමුදල් සංශෝධන පනත් කෙටුම්පත මීට ස්වල්ප මොහොතකට පෙර පාර්ලිමේන්තුවට ඉදිරිපත් කර තිබේ. සභානායක,අමාත්‍ය නිමල් සිරිපාලද සිල්වා මහතා විසින් මෙම පනත් කෙටුම්පත සභා ගත කළ බවත්,අනතුරුව විවාදය ආරම්භ වූ බවත් අද දෙරණ පාර්ලිමේන්තු වාර්තාකරු කියා සිටියි. එසේම මෙම පනත් කෙටුම්පත හා බැඳුණු සේවා නියුක්තිකයන්ගේ විශ්‍රාම වැටුප් ප්‍රතිලාභ පනත් කෙටුම්පත,විදේශ සේවා නියුක්තිකයන්ගේ විශ්‍රාම වැටුප් ප්‍රතිලාභ පනත් කෙටුම්පත හා විශ්‍රාම වැටුප් අනුශංගික විධිවිධාන පනත් කෙටුම්පත ආණ්ඩුව විසින් ඉල්ලා අස්කරගත් බව අප වාර්තාකරු සඳහන් කරයි.", "URL": "https://sinhala.adaderana.lk/news.php?nid=21475", "Category": null, "Parent URL": null}