{"Source": "Adaderana", "Timestamp": "December 22, 2015 01:52 pm", "Headline": "මහරගම අනතුරකින් තරුණයෙක් මරුට - 5ට තුවාලයි", "News Content": "මහරගම ප්‍රදේශයේ සිදුවු රිය අනතුරකින් තරුණයෙකු මියගොස් තවත් පස්දෙනෙකු තුවාල ලබා තිබේ.ත්‍රිරෝද රථයක් රියදුරුට පාලනය කරගත නොහැකිව මාර්ගය අයිනේ නවතා තිබූ බස් රථයක ගැටීමෙන් අද අලුයම මෙම අනතුර සිදුව ඇති බව පොලීසිය පැවසුවේය. අනතුරෙන් 19 හැවිරිදි ත්‍රිරෝද රථ රියදුරු මියගොස් තිබේ.තුවාල ලැබුවන් පස්දෙනා ඔහුගේ ඥාතීන් වන අතර ඔවුන් හෝමාගම රෝහලේ ප්‍රතිකාර ලබන බව පොලිසිය සඳහන් කළේය.", "URL": "https://sinhala.adaderana.lk/news.php?nid=55878", "Category": null, "Parent URL": null}