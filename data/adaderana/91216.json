{"Source": "Adaderana", "Timestamp": "June 20, 2018 07:43 pm", "Headline": "ඥානසාර හිමියන් සතුටින් - දුමින්ද කියයි", "News Content": "පූජ්‍ය ගලගොඩඅත්තේ ඥානසාර හිමියන් බන්ධනාගාරය තුළ සතුටින් පසුවන බව අමාත්‍ය දුමින්ද දිසානායක මහතා පවසයි. අමාත්‍යවරයා මේ බව සඳහන් කළේ උන්වහන්සේගේ සුවදුක් විමසීමෙන් අනතුරුව මාධ්‍යවෙත අදහස් දක්වමින්ය. බරපතල වැඩ සහිතව මාස 06 ක සිරදඬුවම් නියම වී සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ගේ අභියාචනය ඊයේ(19) හෝමාගම මහේස්ත්‍රාත් අධිකරණයට ඉදිරිපත් කෙරුණු අතර එය සලකා බැලීම එළඹෙන ජූනි 22 වනදා දක්වා කල්දැමුණි. මේ අතර බොදුබල සේනා සංවිධානයේ ස්වාමින්වහන්සේ පිරිසක් අද කොටුව බෝධිය ඉදිරිපිට උපවාසයක් ආරම්භ ක‍ළේය. මේ අතර පූජ්‍ය ගලගොඩඅත්තේ ඥානසාර හිමියන් ගේ සුවදුක් විමසීම සඳහා අද දිනයේත් මහාසංඝරත්නය සහ දේශපාලනඥයින් වැලිකඩ බන්ධනාගාරය වෙත පැමිණයේය. මේ අතර පූජ්‍ය ගලගොඩඅත්තේ ඥානසාර හිමියන් සිරගත කිරීම පිළිබඳ සාකච්ඡා කිරිම සදහා සිංහල රාවය සංවිධානය අද පෙරවරුවේ ශ්‍රී ලංකා අමරපුර මහා නිකායේ උත්තරීතර මහානායක අග්ගමහා පණ්ඩිත පූජ්‍ය කොටුගොඩ ධම්මාවාස නාහිමියන් මුණගැසුණි.", "URL": "https://sinhala.adaderana.lk/news.php?nid=91216", "Category": null, "Parent URL": null}