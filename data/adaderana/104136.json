{"Source": "Adaderana", "Timestamp": "February 12, 2019 11:03 am", "Headline": "හෙලිකොප්ටරයක් කඩා වැටි මාධ්‍යවේදියෙකු මිය යයි", "News Content": "බ්‍රසීලයේ මහාමාර්ගයක ධාවනය වෙමින් තිබූ කන්ටේනර් රථයක් මතට හෙලිකොප්ටර් යානයක් කඩාවැටී ඇත. ඉන් පුද්ගලයන් දෙදෙනෙකු ජීවිතක්ෂයට පත් විය. මෙම අනතුර සිදුව තිබුණේ බ්‍රසීලයේ සාඹ් පවුලො ප්‍රදේශයේදීයි. හෙලිකොප්ටර් යානය නියමුවාගේ පාලනයෙන් ගිලිහී ගොස් ට්‍රක් රථය මතට කඩා වැටීමෙන් අනතුරුව ගිනිගැනීමට ලක්ව තිබේ. අනතුරින් ජීවිතක්ෂයට පත්වූ දෙදෙනාගෙන් අයෙක් එරට ප්‍රසිද්ධ ගුවන් විදුලි මාධ්‍යවේදියෙකු බව විදෙස් වාර්තාවල සඳහන්. අනෙක් පුද්ගලයා කඩාවැටුණු හෙලිකොප්ටරයේ නියමුවායි. සිදුවීමෙන් කන්ටේනර් රථයේ රියදුරාට තුවාල සිදුව ඇත.", "URL": "https://sinhala.adaderana.lk/news.php?nid=104136", "Category": null, "Parent URL": null}