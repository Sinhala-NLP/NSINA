{"Source": "Adaderana", "Timestamp": "January 14, 2017 03:48 pm", "Headline": "බණ්ඩාරවෙල ගොවීන්ගෙන් මැසිවිලි ", "News Content": "බණ්ඩාරවෙල, අමුණුදෝව අමුණ කැඩී යාම හේතුවෙන් ගොවිතැන් කටයුතුවල නිරතව සිටින ජනතාව දැඩි අසීරුතාවකට පත්ව තිබේ. අමුණ කැඩීයාමෙන් වසර දෙකක් ගතවී තිබුණද තවම එය ප්‍රතිසංස්කරණය කිරීමට බලධාරීන් පියවර නොගැනීම හේතුවෙන් ගොවි ජනතාව අසීරුතාවයට පත්ව ඇති බව අද දෙරණ වාර්තාකරු සඳහන් කළේය. අමුණ කැඩී යාම හේතුවෙන් අමුණුදෝව, හාපත්ගමුව ප්‍රදේශයේ කුඹුරු ඉඩම් විශාල ප්‍රමාණයක් පුරන් වීමේ අවදානමකට පත්ව ඇති බව ගම්වාසීන් පවසයි. එම නිසා අමුණ ඉතා ඉක්මනින් ප්‍රතිසංස්කරණය කර දෙන ලෙස ප්‍රදේශයේ ජනතාව අදාළ බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=68125", "Category": null, "Parent URL": null}