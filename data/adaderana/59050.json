{"Source": "Adaderana", "Timestamp": "April 10, 2016 10:11 am", "Headline": "IPL ප්‍රථම තරගයේ ජය මුම්බායි ඉන්දියන්ස් කණ්ඩායමට", "News Content": "අයි.පී.එල් තරගාවලියේ ප්‍රථම තරගයෙන් මුම්බායි ඉන්දියන්ස් කණ්ඩායම පරදවා රයිසින්ග් පූනේ කණ්ඩායම ජයග්‍රහණය කර තිබේ.තරගය ඊයේ(09) රාත්‍රී මුම්බායි හි වන්කඩේ ක්‍රීඩාංගණයේදී පැවති අතර කාසියේ වාසිය දිනූ මුම්බායි ඉන්දියන්ස් කණ්ඩායම ප්‍රථමයෙන් පන්දුවට පහරදීමට තීරණය කළේය.ඔවුන් පන්දුවාර 20දී කඩුලු 08ක් දැවී රැස්කරගත්තේ ලකුනු 121ක් පමණි.හර්බජාන් සිං නොදැවී ලකුණු 45ක් රැස් කරගත්තේය.පිළිතුරු වශයෙන් පූනේ කණ්ඩායම පන්දුවාර 14යි පන්දු 04කදී එක් කඩුල්ලක් පමණක් දැවී ජයග්‍රාහී ඉලක්කය පසු කළේය.එහිදී රහනේ නොදැවී ලකුණු 66ක් ලබාගැනීමට සමත් වුණි.කොල්කටා නයිට්රයිඩර්ස් කණ්ඩායම සහ දිල්ලි ඩෙයාර් ඩෙවිල්ස් කණ්ඩායම අතර තරගය අද(10) පැවැත්වීමට නියමිතය.", "URL": "https://sinhala.adaderana.lk/news.php?nid=59050", "Category": null, "Parent URL": null}