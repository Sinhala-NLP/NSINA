{"Source": "Adaderana", "Timestamp": "May 3, 2015 02:22 pm", "Headline": "දෙමළ ජනතාවගේ ගැටළු විසඳීමට පූර්ණ සහය දෙනවා ", "News Content": "දෙමළ ජනතාවගේ ගැටළු විසඳීම සඳහා පූර්ණ සහයෝගය ලබාදෙන බවට අමෙරිකානු රාජ්‍ය ලෙක්ම් ජෝන් කෙරී මහතා පවසා තිබේ.දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්තිරන් මහතා සඳහන් කළේ අද පෙරවරුවේ පැවති සාකච්ඡාවේදී අමෙරිකානු රාජ්‍ය ලෙක්ම්වරයා එම ප්‍රකාශ සිදුකළ බවයි.දෙදින නිල සංචාරයක් සදහා දිවයිනට පැමිණි අමෙරිකානු රාජ්‍ය ලේකම් ජෝන් කෙරී මහතා දෙමළ ජාතික සන්ධානයේ නායක ආර්.සම්බන්ධන් ඇතුළු නියෝජිතයින් පිරිසක් හමුවුණි.එහිදි මෙරට වත්මන් දේශපාල තත්ත්වය පිළිබද දීර්ඝ වශයෙන් සාකච්ඡා වු බව සුමරන්තිරන් මන්ත්‍රීවරයා සඳහන් කළේය.රට තුළ පවත්නා නව දේශපාලන ප්‍රවණතාව පිළිබඳව සෑහිමකට පත්වන බවත්, ඉදිරියේදී දෙමළ ජනතාවගේ ඉල්ලිම් දිනා ගැනිමට එමඟින් අවස්ථාව ලබාගත යුතු බවත් ජෝන් කෙරී මහතා මෙහිදි ප්‍රකාශ කර තිබේ.ශ්‍රී ලංකා නිල සංචාරය නිමකළ අමෙරිකානු රාජ්‍ය ලේකම් ජෝන් කෙරී මහතා අද දහවල් කෙන්යාව බලා පිටත්ව ගියේය.", "URL": "https://sinhala.adaderana.lk/news.php?nid=51078", "Category": null, "Parent URL": null}