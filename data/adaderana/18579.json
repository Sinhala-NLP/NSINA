{"Source": "Adaderana", "Timestamp": "September 7, 2011 03:44 pm", "Headline": "වරිපනම් නොගෙවූවන්ට එරෙහිව නීතිය දැඩි වෙයි", "News Content": "කැලණිය ප්‍රදේශයේ වරිපනම් නොගෙවූ වෙළඳසැල් හිමියන් සහ ගෙහිමියන්ට එරෙහිව නීතිමය පියවර ගැනීමට කැලණිය ප්‍රාදේශීය සභාව පියවර ගෙන තිබේ. වරිපනම් නොගෙවීම හේතුවෙන් කැලණිය ප්‍රාදේශීය සභාවට අහිමි වී ඇති මුදල රුපියල් කෝටි 4 ක් පමණ වන බව සඳහන්ය. මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා, කැලණිය ප්‍රාදේශීය සභාවේ ආදායම් පරිපාලන නිලධාරීන් සහ පොලිස් නිලධාරීන් සමග එක්ව වරිපනම් නොගෙවූ වෙළඳසැල් අද(07) පරීක්ෂාවට ලක් කළේය. එහිදී අදාළ වරිපනම් මුදල් වහාම ගෙවන ලෙස වෙළඳසැල් හිමියන්ට සහ ගෙහිමියන්ට මර්වින් සිල්වා අමාත්‍යවරයා විසින් අවවාද කළ බව අදදෙරණ වාර්තාකරු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18579", "Category": null, "Parent URL": null}