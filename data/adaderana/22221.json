{"Source": "Adaderana", "Timestamp": "February 19, 2012 08:59 am", "Headline": "පුදුකුඩිඉරිප්පු සහ මුහුදුබඩපත්තු පුංචි ඡන්දයට සූදානම්", "News Content": "පුදුකුඩිඉරිප්පු සහ මුහුදුබඩපත්තු ප්‍රාදේශීය සභා මැතිවරණය සඳහා අවශ්‍ය කටයුතු සුදානම් කරමින් තිබෙන බව මැතිවරණ මහකොමසාරිස් කාර්යාලය පවසයි. ලබන මස 24 වැනිදා එම මැතිවරණය පැවැත්වීමට නියමිතය. 2010 ඡන්ද හිමි නාමලේඛනයට අනුව ඡන්ද විමසීම් සිදුකරන බව මැතිවරණ මහලේකම් කාර්යාලය සඳහන් කරයි. පුදුකුඩිඉරිප්පු සහ මුහුදුබඩපත්තු ප්‍රාදේශීය සභා මැතිවරණ මීට පෙර පැවැත්වීමට නියමිතව තිබුණ ද බිම්බෝම්බ ඉවත් නොකිරීම ඇතුළු හේතු කිහිපයක් මත එය කල් දැමීමට සිදුවිය. මේ අතර අදාළ මැතිවරණයේ දී ජාතික හැඳුනුම්පත් නොමැති ඡන්ද දායකයින්ට හැඳුනුම්පත් ලබාදීම සඳහා වැඩපිළිවෙලක් ක්‍රියාත්මක කර ඇති බව මැතිවරණ නිරීක්ෂණ සංවිධාන පෙන්වාදෙයි.", "URL": "https://sinhala.adaderana.lk/news.php?nid=22221", "Category": null, "Parent URL": null}