{"Source": "Adaderana", "Timestamp": "April 5, 2018 08:11 am", "Headline": "පොදු රාජ්‍ය මණ්ඩලීය ක්‍රීඩා තරඟ අද සිට ආරම්භ වෙයි", "News Content": "‍ඔස්ට්‍රේලියාවේ ක්වින්ස්ලන්ඩ් හිදී පැවැත්වෙන 21 වන පොදු රාජ්‍ය මණ්ඩලීය ක්‍රීඩා උළෙලේ තරඟ අද(05) දිනයේ සිට ආරම්භ වී තිබේ. සමාරම්භක උළෙල ඊයේ(04) පස්වරුවේ ඉතා උත්කර්ශවත් අයුරින් පැවත්වුණි. සමාරම්භක උළෙල බ්‍රිතාන්‍යයේ චාල්ස් කුමරුගේ ප්‍රධානත්වෙයන් පවත්වා තිබේ. අද දිනය තුළ පිහිනුම්, ජිම්නාස්ටික්, බැට්මින්ටන්, බාස්කට් බෝල්, බොක්සිං, හොකී, නෙට් බෝල්, ටේබල් ටෙනිස්, සහ බර ඉසිලීමේ තරඟ පැවැත්වීමට නියමිතයි. 21 වන පොදු රාජ්‍ය මණ්ඩලීය ක්‍රීඩා උළෙල ලබන 15 වන දින දක්වා පැවැත්වෙයි.", "URL": "https://sinhala.adaderana.lk/news.php?nid=86956", "Category": null, "Parent URL": null}