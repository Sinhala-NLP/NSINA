{"Source": "Adaderana", "Timestamp": "October 3, 2014 10:24 am", "Headline": "මෝඩි අද ගුවන් විදුලියෙන් ඉන්දීයානුවන් අමතයි", "News Content": "ඉන්දීය අග්‍රාමාත්‍ය නරේන්ද්‍ර මෝඩි ධුරයට පත්වීමෙන් පසු අද සිය පළමු ගුවන් විදුලි වැඩසටහනට සහභාගි වේ. ඉන්දිය රජයට අයත් සමස්ත ඉන්දිය ගුවන් විදුලියේ ‘මාන් කී බාත්‘ නැමති වැඩසටහන හරහා අද පෙරවරු 11ට ඉන්දිය අගමැතිවරයා ජනතාව ඇමතීමට නියමිතය. ජාතික වැදගත්කම් සම්බන්ධයෙන් රූපවාහිනී පහසුකම් නොමැති මිලියන ගණනක් වූ ඉන්දිය වැසියන් සමග අදහස් හුවමාරු කරගැනීම එහි අරමුණය. අග්‍රාමාත්‍ය නිල නිවස පරිශ්‍රයේ සිට වැඩසටහන මෙහෙයවන අතර ඉන්දියාවේ සෙසු මාධ්‍ය ආයතන වලට ද එය විකාශනය කිරිමේ අවස්ථාව ලබාදෙන බව ද වාර්තා වේ.", "URL": "https://sinhala.adaderana.lk/news.php?nid=46478", "Category": null, "Parent URL": null}