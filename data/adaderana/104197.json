{"Source": "Adaderana", "Timestamp": "February 13, 2019 06:56 am", "Headline": "එකට සිටිමු ජාතික ව්‍යාපෘතිය ජනපති ප්‍රධානත්වයෙන්", "News Content": "71 වන ජාතික දින සැමරුමට සමගාමීව දියත් කෙරුණු “එකට සිටිමු“ ජාතික ව්‍යාපෘතියේ සමාරම්භක උළෙල සහ සංස්කෘතික ප්‍රසංගය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. ඊයේ(12) පස්වරුවේ කොටුව ලෝක වෙළඳ මධ්‍යස්ථානය ඉදිරිපිටදී මෙම සමාරම්භක උළෙල පැවැති බව ජනාධිපති මාධ්‍ය අංශය සඳහන් කළේය. රටක් ලෙස ඉදිරියට යාමට නම් සියලු භේද අතහැර එක්ව ක්‍රියාකළ යුතු බව තරයේ විශ්වාස කරමින් රට වෙනුවෙන් එකට සිටිමු ක්‍රියාන්විතය බල ගන්වා ඇති අතර ඉදිරියේදී සියලු දේශමාමක බලවේග එකට එක් කර ගනිමින් රටේ උන්නතිය උදෙසා කටයුතු කිරිම මෙම ව්‍යාපෘතියේ අරමුණ වී තිබේ. සියලු ශ්‍රී ලාංකිකයින් එක්සත්ව එක්සිත්ව එක්වන බව සපථ කරමින් “එකටසිටිමු“ සංදේශය ප්‍රවින මෝටර් රථ ධාවන ශුර ඩිලන්ත මාගලමුව මහතා විසින් මෙහිදී ජනාධිපතිවරයා වෙත පිළිගන්වා ඇති බව සඳහන් වෙයි. එකටසිටිමු ක්‍රියාන්විතය දියත් කිරිමේ තාක්ෂණික උපකරණ යුද හමුදාපති ලුතිතන් ජෙනරාල් මහේෂ් සේනානායක මහතා විසින් මෙහිදී ජනාධිපති මෛත්‍රීපාල සිරිසේන මහතා වෙත පිළිගැන්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=104197", "Category": null, "Parent URL": null}