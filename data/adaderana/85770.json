{"Source": "Adaderana", "Timestamp": "March 15, 2018 10:19 pm", "Headline": "මාස හතකින් පසු මන්නාරමට වැසි", "News Content": "මන්නාරමේ, ප්‍රදේශ කීපයකට ඇද හැළුණු ධාරානිපාත වර්ෂාව හේතුවෙන් පහත් බිම් රැසක් හා මාර්ග කීපයක් ජලයෙන් යට වී ඇති බව අද දෙරණ වාර්තාකරු පවසයි මන්නාරමට මෙතරම් වර්ෂාවක් ලැබී ඇත්තේ මාස හතකට පමණ පසුව බව කියා සිටින මන්නාරම් වැසියෝ පසුගිය මාසවල මන්නාරමට පැවති දැඩි නියගය නිසා කුඹුරු අක්කර 32,000 ක් පමණ විනාශයට පත්වු බව ඔවුන් සඳහන් කරයි. ඊයේ (14) රාත්‍රී 7.00 පමණ ආරම්භ වූ වර්ෂාව අද (15) අළුයම් කාලය දක්වා පැවති බවත් මන්නාරමේ ශාන්තිපුරම්,ජිම්නාර් නගර්,එමිල් නගර් හා ජීවපුරම් යන ප්‍රදේශවල මෙලෙස පහත් බිම් හා මාර්ග කීපයක් ජලයෙන් යට වී තිබේ", "URL": "https://sinhala.adaderana.lk/news.php?nid=85770", "Category": null, "Parent URL": null}