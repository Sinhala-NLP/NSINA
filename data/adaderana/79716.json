{"Source": "Adaderana", "Timestamp": "November 10, 2017 12:33 pm", "Headline": "අය වැයෙන් වැඩි වූ සහ අඩු වූ වාහන ", "News Content": "ටොයෝටා ඇක්සිඕ, ඇක්වා, හොන්ඩා වෙසෙල් සහ ග්‍රේස් යන රථ රුපියල් 750,000 කින් පමණ වැඩි වනු ඇති බව වාහන ආනයනකරුවන්ගේ සංගමය අද දෙරණට පැවසීය. මුදල් අමාත්‍ය මංගල සමරවීර මහතා විසින් ඊයේ (10) දිනයේ පාර්ලිමේන්තුවට ඉදිරිපත් කරනු ලැබූ 2018 අය වැය ප්‍රකාශයට අනුව මෙම වාහන කිහිපයක මිල ගණන් වෙනස් වී තිබේ. මේ අතර, නිසාන් එක්ස් ට්‍රේල්, මිට්සුබිෂී අවුට්ලෑන්ඩර්,ටොයෝටා ප්‍රියෙස් යන වාහන රුපියල් ලක්ෂ 10 කින් ඉහළ යන අතර ටොයෝටා ප්‍රිමියෝ සහ ඇලිඔන් යන වාහන රුපියල් ලක්ෂ 2 කින් පමණ ඉහළ යෑමට හැකි බව එම සංගමයේ සභාපති අර්ජුන පීරිස් මහතා වැඩිදුරත් පැවසීය. මේ අතර, ටොයෝටා ප්‍රාඩෝ රථ රුපියල් ලක්ෂ 75 කින් වැඩි වී ඇති අතර ලෑන්ඩ් කෘෘසර් රථ රුපියල් ලක්ෂ 125 කින් වැඩි වී තිබේ. නිසාන් ලීෆ් රථ රුපියල් මිලියනයකින් අඩු වී ඇති අතර සුසුකි වැගන් සහ ටොයෝටා විට්ස් යන රථ ලක්ෂ 4 කින් අඩු වී ඇත.", "URL": "https://sinhala.adaderana.lk/news.php?nid=79716", "Category": null, "Parent URL": null}