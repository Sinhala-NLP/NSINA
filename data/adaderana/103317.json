{"Source": "Adaderana", "Timestamp": "January 30, 2019 06:58 am", "Headline": "ඇමෙරිකානු යුද කඳවුරක් මෙරට ස්ථාපිත කරන්න කිසිදු ගිවිසුමක් නෑ", "News Content": "මෙරට තුළ අමෙරිකානු යුද කඳවුරක් ඇති කිරිමේ කිසිදු සැලසුමක් පිළිබඳව අමෙරිකාව සමඟ ගිවිසුමකට එළඹ නොමැති බව ආරක්ෂක රාජ්‍ය අමාත්‍ය රුවන් විජේවර්ධන මහතා පවසයි. ඔහු පවසන්නේ රටවල් කිහිපයක් සමඟ ආරක්ෂක මට්ටමින් අවබෝධතා ගිවිසුම්වලට අත්සන් කර තිබුණ ද මෙතෙක් අමෙරිකාව සමඟ අවබෝධතා ගිවිසුම් අත්සන් කර නොමැති බවයි. අනුරාධපුර ප්‍රදේශයේදී මාධ්‍ය වෙත අදහස් දක්වමින් රුවන් විජේවර්ධන රාජ්‍ය අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=103317", "Category": null, "Parent URL": null}