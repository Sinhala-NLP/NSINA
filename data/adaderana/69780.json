{"Source": "Adaderana", "Timestamp": "February 18, 2017 11:36 am", "Headline": "අනතුරු 5යි-මරණ 5යි ", "News Content": "ගත වූ පැය 24ක පමණ කාලය තුළ දිවයිනේ ප්‍රදේශ කිහිපය සිදු වූ අනතුරුවලින් කාන්තාවක ඇතුළු පුද්ගලයින් 05 දෙනෙකු මියගොස් තිබේ.පයාගල, කොහුවල, ගොකරැල්ල, වාරියපොල සහ අරලගංවිල යන ප්‍රදේශවලදී මෙම අනතුර සිදුව ඇති බව පොලීසිය සඳහන් කළේය.පයාගල, ඈතගම ප්‍රදේශයේදී යාචකයෙකු ගිලන් රථයක ගැටීමෙන් අනතුරක් සිදුව තිබේ.අනතුරෙන් බරපතළ තුවාල ලැබූ යාචකයා කළුතර රෝහලට ඇතුළත් කිරීමේදී මියගොස් ඇති බව පොලීසිය සඳහන් කළේය.මියගිය පුද්ගලයාගේ අනන්‍යතාවය තහවුරු වී නොමැති අතර අනතුර සම්බන්ධයෙන් ගිලන් රථ රියදුරු අත්අඩංගුවට ගෙන තිබේ.මේ අතර දඹුල්ල - කුරුණෑගල මාර්ගයේ ගොකරැල්ල ප්‍රදේශයේදී යතුරුපැදියක්, මාර්ගය අසල නවතා තිබූ ලොරි රථයක ගැටීමෙන් අනතුරක් සිදු වුණි.අනතුරෙන් බරපතළ තුවාල ලැබූ පුද්ගලයෙකු පොල්ගොල්ල රෝහලට ඇතුළත් කිරීමේදී මියගොස් ඇති අතර ඔහු ගොකරැල්ල පොලිස් ස්ථානයට අනුයුක්තව සේවය කළ පොලිස් පරීක්ෂකවරයෙකු බව සඳහන්ය.මේ අතර අරලගංවිල, බඳනාගල ප්‍රදේශයේදී ද මාර්ගය ආසන්නයේ නවතා තිබූ ලොරි රථයක යතුරුපැදියක් ගැටීමෙන් සිදූවූ රිය අනතුරකින් පුද්ගලයෙකු මියගොස් තිබේ.අනතුරෙන් බරපතළ තුවාල ලැබූ පුද්ගලයා දෙහිඅත්තකණ්ඩිය රෝහලට ඇතුළත් කිරීමේදී මියගොස් ඇති අතර ඔහු සිරිපුර, මැදගම්පිටිය ප්‍රදේශයේ පදිංචිව සිටි පුද්ගලයෙකු බව පොලීසිය පැවසුවේය.මේ අතර කොහුවල, සරණංකර මාර්ගයේ සිදු වූ යතුරුපැදි අනතුරකින් තරුණයෙකු මියගොස් තිබේ.යතුරුපැදියක් මාර්ගයෙන් ඉවතට පැන තාප්පයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ අදාළ තරුණයා කළුබෝවිල රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ දෙහිවල ප්‍රදේශයේ පදිංචිව සිටි 16 හැවිරිදි තරුණයෙකි.පශ්චාත් මරණ පරීක්ෂණය අද (18) සිදු කිරීමට නියමිත අතර කොහුවල පොලීසිය මේ පිළිබඳ වැඩිදුර විමර්ශන සිදු කරයි.මේ අතර වාරියපොල, මාමුණුව ප්‍රදේශයේදී සිදු වූ රිය අනතුරකින් කාන්තාව මියගොස් තිබේ.යතුරුපැදියක් සහ වෑන් රථයක් මුහුණනට මුහුණ ගැටීමෙන් අනතුර සිදුව ඇති බව පොලීසිය පැවසුවේය.අනතුරි යතුරුදිකාරිය සහ එහි ගමන් ගත් ඇගේ 9 හැවිරිදි දියණිය සහ අවුරුදු 02 වයසැති පිරිමි දරුවා තුවාල ලබා කුරුණෑගල රෝහලට ඇතුළත් කර ඇති අතර එහිදී යතුරුපැදිකාරිය මියගොස් තිබේ.මියගොස් ඇත්තේ වාරියපොල, රත්මලේ ප්‍රදේශයේ පදිංචිව සිටි 35 හැවිරිදි කාන්තාවකි. මෙම අනතුර සම්බන්ධයෙන් අදාළ පොලිස් ස්ථාන වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=69780", "Category": null, "Parent URL": null}