{"Source": "Adaderana", "Timestamp": "June 4, 2014 07:52 am", "Headline": "ලංකාව සම්බන්ධ යෝජනාවලියට ඉන්දීය රජය සහය දැක්විය යුතුයි ", "News Content": "එක්සත් ජාතීන්ගේ සංවිධානය විසින් ශ්‍රී ලංකා සම්බන්දයෙන් ගෙන එන යෝජනාවලිය සඳහා ඉන්දීය රජයේ සහය දැක්විය යුතු බව එරට තමිල්නාඩු මහ ඇමතිනී ජයලලිතා ජයරාම් මහත්මිය පවසයි. ඉන්දීය නව අග්‍රමාත්‍ය නරේන්ද්‍ර මෝඩි මහතා හමුවු අවස්ථාවේ දී මේ බව තමා විසින් ප්‍රකාශ කළ බව ජයලලිතා ජයරාම් මහත්මිය සඳහන් කර ඇත. මෙම හමුව ඊයේ පස්වරුවේ සිදුව තිබු අතර පෝක් සමුද්‍ර සන්ධිය ආශ්‍රිතව පිහිටා ඇති කච්චතිව් දුපත සම්බන්ධයෙන් ද ජයලලිතා ජයරාම් හා ඉන්දීය අග්‍රමාත්‍ය නරේන්ද්‍ර මෝඩි අතර හමුවේ දී අවධානය යොමුව ඇති බව සඳහන් වෙයි. ජාත්‍යන්තර මුහුදු සීමා ආශ්‍රිතව සිදු කෙරෙන ධීවර ගැටලුව සම්බන්ධයෙන්ද මෙහිදී අවධානය යොමු කෙරෙනු බව විදේශ මාධ්‍ය පෙන්වා දෙයි. ඊට අමතරව තමිල්නාඩු ප්‍රාන්තයට අදාළ ගැටලු සම්බන්ධයෙන්ද ඉන්දීය අග්‍රමාත්‍ය නරේන්ද්‍ර මෝඩි සහ තමිල්නාඩු මහ ඇමතිනී ජයලලිතා ජයරාම් අතර හමුවේ දී අවධානය යොමුවු බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=43718", "Category": null, "Parent URL": null}