{"Source": "Adaderana", "Timestamp": "March 8, 2011 07:27 am", "Headline": "ශ්‍රී ලංකාව රග්බි ලෝක සිතියමෙන් මැකෙයි", "News Content": "ශ්‍රී ලංකා රග්බි සංගමයේ පූර්ණ සාමාජිකත්වය අත්හිටුවීමට ජාත්‍යන්තර රග්බි සංගමය තීරණය කර තිබේ. මෙරට රග්බි සම්මේලනයේ වාර්ෂික නිලවරණය නියමිත කාල සීමාව තුළ නොපැවැත්වීම ඊට හේතුව වී ඇත. අදාළ නිලවරණය මේ වසරේ ජනවාරි 31 වැනි දිනට පෙර පවත්වන ලෙස දැනුම් දී තිබූ බව ජාත්‍යන්තර රග්බි සංගමය නිවේදනයක් නිකුත් කරමින් පෙන්වා දෙයි. එහෙත් මෙතෙක් නිලවරණයක් නොපැවැත්වීම හේතුවෙන් ශ්‍රී ලංකා රග්බි පාපන්දු සංගමයේ පූර්ණ සාමාජිකත්වය වහාම ක්‍රියාත්මක වන පරිදි අත්හිටවූ බව ජාත්‍යන්තර රග්බි සංගමය පවසයි. මේ පිළිබඳව අ‍ප්‍රේල් මස 1 වැනි දින නැවත සලකා බැලීමට නියමිත අතර එහි දී මෙරට රග්බි සංගමයේ නිලවරණය පැවැත්වීම පිළිබඳව යළි සලකා බලනු ඇත.", "URL": "https://sinhala.adaderana.lk/news.php?nid=14692", "Category": null, "Parent URL": null}