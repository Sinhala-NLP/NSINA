{"Source": "Adaderana", "Timestamp": "November 7, 2010 10:52 am", "Headline": "බස් බස් ගැටී 10 ට තුවාලයි", "News Content": "තෙල්දෙණිය වෑගල ප්‍රදේශයේ දී සිදු වූ රිය අනතුරකින් පුද්ගලයින් දස දෙනෙකු තුවාල ලබා තිබේ. අද උදෑසන 7 .30ට පමණ බස් රථ දෙකක් එකිනෙක ගැටීමෙන් මෙම අනතුර සිදු ව ඇති බව තෙල්දෙණිය පොලිසිය ප්‍රකාශ කරයි. මහනුවර සිට අම්පාර බලා ධාවනය වූ බස් රථයක් දෙහිඅත්තකණ්ඩි‍ය සිට මහනුවර බලා ධාවනය වූ බස් රථයක ගැටීමෙන් මෙම අනතුර සිදු වී තිබේ. අනතුරින් තුවාල ලැබූ පුද්ගලයින් ප්‍රතිකාර සඳහා තෙල්දෙණිය රෝහලට ඇතුළත් කර ඇති අතර එයින් කිහිපදෙනෙකුගේ තත්ත්වය බරපතල බව පොලිසිය පවසයි. අනතුර සම්බන්ධයෙන් තෙල්දෙණිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=11985", "Category": null, "Parent URL": null}