{"Source": "Adaderana", "Timestamp": "February 28, 2014 03:38 pm", "Headline": "මැ.කොගේ නියෝග නොතකා අපේක්ෂකයින් වැඩ - කැෆේ", "News Content": "බස්නාහිර සහ දකුණු පළාත් සභා මැතිවරණයට අදාළව මේ වන විට පැමිණිලි 435ක් ලැබී ඇතැයි කැෆේ සංවිධානය පවසයි. මැතිවරණ නීති උල්ලංඝණය ගැන එම සංවිධානය විසින් නිකුත් කළ නිවේදනයක් වැඩිදුරටත් පහත පරිදිය. බස්නාහිර සහ දකුණු පළාත් සභා මැතිවරණයට අදාළව කැෆේ සංවිධානය වෙත මේ වන විට පැමිණිලි 435ක් ලැබී ඇතැයි එම සංවිධානය පවසයි. මේ අතරින් වැඩිම සිදුවීම් ප්‍රචාරණ සිදුවීම් ලෙස වාර්තා වන අතර එම සංඛ්‍යාව 234 කි. මේ අතරින් වාර්තා වී ඇති ප්‍රචණ්ඩ ක්‍රියා සංඛ්‍යාව 16 කි. වැඩිම ප්‍රචණ්ඩ ක්‍රියා සංඛ්‍යාව වාර්තා වී ඇත්තේ හම්බන්තොට දිස්ත්‍රික්කයෙනි. ඊට අමතරව අද දින අප වෙත වාර්තා වු සිදුවීම් අතරින් කිහිපයක් පහතින් දක්වමු. මීට අමතරව අද (28 ) දිනයේ අප වෙත වාර්තා වු සිදුවීම් අතරින් සිද්ධීන් කිහිපයක් පහත සදහන් දැක්වෙන අතර ඒ සම්බන්ධයෙන්ද අවධානය යොමු කරන මෙන් ඉල්ලමු මැ.කෝ. ගේ නියෝග නොතකා රැස්වීමක් බස්නාහිර පලාත් සභා මැතිවරණයට එක්සත් ජනතා නිදහස් සන්ධානය යටතේ මනාප අංක 7 යටතේ කොළඹ දිස්ත්‍රික්කයෙන් තරග කරන ඒ. ඩී. ජගත් කුමාර නැමති අපේක්ෂකයා අද (28) 9.30 සිට මහරගම තරුණ සේවා සභා ශ්‍රවණාගාරයේදී සමෘද්ධි නිලධාරීන් සදහා උපහාර උළෙලක් සංවිධානය කර තිබු අතර මේ සම්බන්ධයෙන් කැෆේ සංවිධානය මැතවරණ කොමාසාරිස්වරයා වෙත දන්වනු ලැබීය. මැතිවරණයක් පැවැත්වෙන අවස්ථාවක අපේක්ෂකයෙක් විසින් රාජ්‍ය නිලධාරින් යොදාගෙන මෙවැනි උපහාර පිදීමක් සංවිධානය කිරීමේ අරමුණ සෘජු ලෙසම සමෘද්ධි නිලධාරින් මැතිවරණ ව්‍යාපාරය සඳහා යොදා ගැනීම බව කැෆේ සංවිධානය එම ලිපියෙන් පෙන්වා දුන්නේය. භෝජන සංග්‍රහයක් එමෙන්ම දකුණු පළාත් සභා මැතිවරණයට එක්සත් ජනතා නිදහස් සන්ධානය යටතේ මනාප අංක 2 යටතේ ගාල්ල දිස්ත්‍රික්කයෙන් තරග කරන චමින්ද සම්පත් කාරියවසම් ගේ පියා වන කුඩා තේවතු සංවර්ධන අධිකාරියේ සභාපති නොයෙල් පද්මසිරි කාරියවසම් මහතා තේ පර්යේෂණ නිලධාරින් 30 දෙනෙකු පමණ කැඳවා දිවා භෝජන සංග්‍රහයක් පවත්වා ඇති බවට කැෆේ සංවිධානය වෙත පැමිණිල්ලක් ලැබුණ අතර මේ සම්බන්ධයෙන් කැෆේ සංවිධානය විසින් මැතිවරණ කොමසාරිස්වරයා දැනුවත් කළේය. ට්‍රැක්ටරයකට කළුතෙල් ප්‍රහාරයක් බස්නාහිර පළාත් සභාව සඳහා ජනසෙත පෙරමුණෙන් ඉදිරිපත් වී සිටින එච්. පී ධර්මසේන මහතාගේ ට්‍රැක්ටරයකට හොරණ, බණ්ඩාරගම පාරේ පිහිටි ඔහුගේ නිවස අසලදී කිසියම් පිරිසක් විසින් කළුතෙල් වත්කිරීම නිසා එය යළි භාවිත කිරීමට නොහැකි තත්ත්වයකට පත්කර තිබේ. ප්‍රාදේශීය සභාවේ ට්‍රැක්ටරයක් ඡන්ද වැඩට එක්සත් ජනතා නිදහස් සන්ධානයේ බස්නාහිර පළාත් සභා ගම්පහ දිස්ත්‍රික් අපෙක්ෂක උපුල් මහේනද්‍ර රාජපක්ෂගේ අණ පරිදි අත්නගල්ල ප්‍රාදේශිය සභාවේ අංක wp RD 2863 දරණ ට්‍රැක්ටරය මැතිවරණ ව්‍යාපාරය සඳහා යෙදාගැනීම පිළිබඳව තොරතුරු වාර්තා වෙයි. කැෆේ සංවිධානය 2014 / 2 /28", "URL": "https://sinhala.adaderana.lk/news.php?nid=41442", "Category": null, "Parent URL": null}