{"Source": "Adaderana", "Timestamp": "December 29, 2017 07:23 pm", "Headline": "සැර වැඩි මත්පෙති ළඟ තියා ගත්ත අයෙක් කොටු වෙයි", "News Content": "කඩවත, වෑබඩ ප්‍රදේශයේදී අධි මාත්‍රා මත්පෙති ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා ගෝනහේන කඳවුරේ නිළධාරින් පිරිසක් විසින් සිදු කළ වැටලිමකදි සැකකරු අත්අඩංගුවට ගෙන ඇති බව වාර්තා වෙයි. එහිදී සැකකරු සතුව තිබී මත්පෙති 46ක් පොලිස් විශේෂ කාර්යය බලකා නිළධාරින් විසින් සොයාගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා කඩවත පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=82230", "Category": null, "Parent URL": null}