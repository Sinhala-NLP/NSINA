{"Source": "Adaderana", "Timestamp": "October 7, 2018 02:01 pm", "Headline": "ප්‍රධානතම ගැටලුව ග්‍රාමීය ආර්ථිකය බිඳ වැටීමයි", "News Content": "ග්‍රාමීය ආර්ථිකය බිද වැටීම මෙරට ප්‍රධානතම ගැටලුව වී ඇති බව ජනතා විමුක්ති පෙරමුණ පවසයි. ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර කුමාර දිසානායක මහතා පෙන්වා දෙන්නේ මෙතෙක් රට පාලනය කළ කිසිදු රජයක් ග්‍රාමිය ආර්ථිකය නගා සිටුවීමට පියවර ගෙන නොමැති බවයි. හම්බන්තොට ප්‍රදේශයේ පැවති උත්සවයකට එක්වෙමින් අනුර කුමාර දිසානායක මන්ත්‍රීවරයා මෙම අදහස් පල කළේය. කෙසේවෙතත් ජනතාවට සහන ලබාදීම සම්බන්ධයෙන් ඉදිරි ආණ්ඩු පක්ෂ මන්ත්‍රී කණ්ඩායම් රැස්වීමේ දී අවධානය යොමු කිරීමට බලාපොරොත්තු වන බව එක්සත් ජාතික පක්ෂ පාර්ලිමේන්තු මන්ත්‍රී එස්.එම්.මරික්කාර් මහතා සඳහන් කළේය.", "URL": "https://sinhala.adaderana.lk/news.php?nid=97306", "Category": null, "Parent URL": null}