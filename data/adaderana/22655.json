{"Source": "Adaderana", "Timestamp": "March 7, 2012 10:02 pm", "Headline": " කහවත්තට එස්.ටී.එෆ්-ගිනිතැබූවන් අත්අඩංගුවට ගන්න සූදානම්", "News Content": "කහවත්ත ප්‍රදේශයේ ඇතිවූ නොසන්සුන්කාරී වාතාවරණය හේතුවෙන් ප්‍රදේශයේ ආරක්ෂාව සඳහා පොලිස් විශේෂ කාර්යබලකාය යෙදවූ බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. එසේම නිවාස තුනකට ගිනි තබා දේපළ හානි සිදුකළ උදවිය හඳුනාගෙන ඔවුන් අත්අඩංගුවට ගැනීමට කටයුතු කරන බවත් හෙතෙම අද දෙරණට කියා සිටියේය. මෑතකදී ඝාතනයට ලක්වූ මවක හා දියණියකගේ ඝාතනයන්ට අදාළව ඝාතකයින්ට නීතිය ක්‍රියාත්මක කරන ලෙස ඉල්ලා ප්‍රදේශවාසීන් විසින් අද විරෝධතා ව්‍යාපාරයක් පවත්වන ලදී. එහිදී පිරිසක් කලහකාරී ලෙස හැසිරුණු බවට වාර්තා වූ අතර අප වාර්තාකරු සඳහන් කළ ආකාරයට කහවත්ත ප්‍රාදේශීය සභාවේ සභාපතිවරයාගේ නිවස ඇතුළුව නිවාස 3 ට ගිනිතබා විනාශ කර තිබේ.", "URL": "https://sinhala.adaderana.lk/news.php?nid=22655", "Category": null, "Parent URL": null}