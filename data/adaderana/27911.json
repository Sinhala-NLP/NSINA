{"Source": "Adaderana", "Timestamp": "October 1, 2012 03:48 pm", "Headline": " 20/20 ටිකට් සොරා රිමාන්ඩ්", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ ප්‍රවේශ පත්‍ර 103ක් සොරකම් කිරීම සම්බන්ධයෙන් කුරුඳුවත්ත පොලීසිය විසින් අත්අඩංගුවට ගෙන අධිකරණයට ඉදිරිපත් කළ බ්‍රිතාන්‍ය ජාතිකයා රක්ෂිත බන්ධනාගාර ගත කර තිබේ. කොළඹ කොටුව මහේස්ත්‍රාත් අධිකරණයට අද (01) ඉදිරිපත් කිරීමෙන් පසු අදාළ විදේශිකයා හෙට (02) දක්වා රක්ෂිත බන්ධනාගාර කර ඇත. බ්‍රිතාන්‍යයේ මැංචෙස්ටර් හි පදිංචි බුලර් පිසාරෝ ඇන්ටෝනියෝ නැමැත්තා මෙලෙස රිමාන්ඩ් කෙරිණ. ඒ කොළඹ ප්‍රධාන මහේස්ත්‍රාත් රශ්මි සිංගප්පුලි මහතාගේ නියෝගයකට අනුවය. අදාළ පුද්ගලයා රුපියල් 250, 500 හා 750 වටිනාකමින් යුත් ප්‍රවේශ පත්‍ර 103ක් ස්ටැන්ලි විජේසුන්දර මාවතේ පිහිටි ප්‍රවේශ පත්‍ර කාර්යාලයකින් සොරකම් කර තිබුණි.", "URL": "https://sinhala.adaderana.lk/news.php?nid=27911", "Category": null, "Parent URL": null}