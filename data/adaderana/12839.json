{"Source": "Adaderana", "Timestamp": "December 14, 2010 11:11 am", "Headline": "නායකයින් හා පුද්ගලයින් මාරුවුණත් එජාපයට ඉදිරි ගමනක් නෑ", "News Content": "නායකයින් සහ පුද්ගලයින් මාරු වුවද එක්සත් ජාතික පක්ෂයට ඉදිරි ගමනක් නැතැයි ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර මහතා පවසයි. එක්සත් ජාතික පක්ෂය දක්ෂිණාංශික ප්‍රතිපත්ති වලින් බැහැර වන තුරු ඔවුන්ට පක්ෂය තුළ ආකල්පමය වෙනසක් ඇති කර ගැනීමට නොහැකි බව ඔහු සඳහන් කළේය. මහනුවර දී පැවති ජාතික සිවිල් සේවා සංවිධානයේ 50 වැනි සංවත්සරයට සහභාගී වෙමින් ඔහු මේ අදහස් පළ කළේය. ජනතා විමුක්ති පෙරමුණ හා එක්සත් ජාතික පක්ෂය සුපුරුදු පරිදි රජය විවේචනය කරමින් කටයුතු කරන බව එහි දී වැඩිදුරටත් අදහස් දක්වමින් වාසුදේව නානායක්කාර මහතා සඳහන් කළේය. ඔවුන්ගේ විවේචන අසත්‍ය බව ඔප්පු කිරීම රජයේ වගකීමක් බව අමාත්‍යවරයා පැවසීය.", "URL": "https://sinhala.adaderana.lk/news.php?nid=12839", "Category": null, "Parent URL": null}