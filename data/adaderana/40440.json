{"Source": "Adaderana", "Timestamp": "January 18, 2014 01:26 pm", "Headline": "ඔස්ට්‍රේලියාවෙන් ලංකාවට රුපියල් දස ලක්ෂ 50ක වෛද්‍ය උපකරණ", "News Content": "ඔස්ට්‍රේලියානු රජයෙන් මෙරට රෝහල් සඳහා රුපියල් දස ලක්ෂ 50 ක් වටිනා වෛද්‍ය උපරකරණ තොගයක් පරිත්‍යාග කර තිබේ. මෙම වෛද්‍ය උපකරණ අතරට දැඩිසත්කාරක ඇදන් ඇතුළු රෝගින් වාට්ටු වෙත ගෙන යාම සඳහා භාවිත කරන ට්‍රොලි ද වේ. අදාළ උපකරණ තොගය සෞඛ්‍ය අමාත්‍යංශය වෙත භාර දීම සෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් වෛද්‍ය සැපයුම් අංශයේ දී ඊයේ සිදුකෙරුණු බව සෞඛ්‍ය අමාත්‍යංශය සදහන් කළේය. මේ වනවිට ඔස්ට්‍රේලියානු රජය මගින් රුපියල් දසලක්ෂ 900ක් පමණ වටිනා වෛද්‍ය උපකරණ මෙරටට ලබා දී ඇත.", "URL": "https://sinhala.adaderana.lk/news.php?nid=40440", "Category": null, "Parent URL": null}