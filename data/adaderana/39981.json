{"Source": "Adaderana", "Timestamp": "December 31, 2013 09:04 am", "Headline": "වාසනාව සොයන්න ගිහින් අවාසනාවන්ත අයුරින් මරුට ", "News Content": "රත්නපුර - මිල්ලකඩේ ප්‍රදේශයේ දී පතලක් කඩා වැටීමෙන් සිදුවු අනතුරකින් පුද්ගලයෙකු ජීවිතක්ෂයට පත්ව තිබේ. අදාළ පුද්ගලයා විසින් නීති විරෝධි ලෙස කළුගඟ ආසන්නයේ මැණික් ගැරීමේ කටයුතුවල නිරතව සිටියදී මෙම අනතුර සිදුව ඇති බව පොලීසිය සඳහන් කළේය. මියගිය පුද්ගලයා 34 හැවිරිදි දොඩම්පේ - රත්නපුර ප්‍රදේශයේ පදිංචිව සිටි අයෙකි. පශ්චාත් මරණ පරීක්ෂණය අද(31) සිදුකිරීමට නියමිත අතර සිද්ධිය සම්බන්ධයෙන් රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39981", "Category": null, "Parent URL": null}