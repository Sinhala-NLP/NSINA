{"Source": "Adaderana", "Timestamp": "December 24, 2018 03:57 pm", "Headline": "ක්‍රිකට් නිල වරණය කල් යන ලකුණු", "News Content": "ශ්‍රී ලංකා ක්‍රිකට් නිල වරණය කල්දැමීම සම්බන්ධයෙන් ජාත්‍යන්තර ක්‍රිකට් කවුන්සිලයෙන් ඉල්ලීමක් කිරීමට බලාපොරොත්තු වන බව ක්‍රිඩා අමාත්‍ය හරීන් ප්‍රනාන්දු මහතා පවසයි. දේශපාලනීකරණයට ලක් වූ දූෂිත නිලධාරින් පත් කිරීම වලක්වාලීමේ අරමුණින් එම පියවර ගන්නා බව අමාත්‍යවරයා පැවසීය. ශ්‍රී ලංකා ක්‍රිකට් ආයතනය නිරික්ෂණය කිරීමේ අවස්ථාවට එක්වෙමින් ක්‍රිඩා අමාත්‍ය හරින් ප්‍රනාන්දු මහතා මේ බව ප්‍රකාශ කළේය. එමෙන්ම මෙරට ක්‍රිකට් ක්‍රිඩාවේ සංවර්ධනය සඳහා ගත යුතු ක්‍රියාමාර්ග සම්බන්ධයෙන් ප්‍රවීන ක්‍රිකට් ක්‍රිඩකයින් සමඟ සාකච්ඡා කරමින් සිටින බව අමාත්‍යවරයා පැවසීය. ඒ අනුව අද පස්වරුවේ ක්‍රිකට් ක්‍රිඩාවේ විය යුතු වෙනස්කම් පිළිබඳව මහේල ජයවර්ධන, කුමාර සංගක්කාර යන ප්‍රවින ක්‍රිකට් ක්‍රිඩකයින් සකස් කළ වාර්තාවක් තමාට ලැබීමට නියමිත අතර රොෂාන් මහනාම මහතා සමග ද සාකච්ඡා කිරිමට කටයුතු කරන බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=101238", "Category": null, "Parent URL": null}