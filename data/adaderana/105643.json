{"Source": "Adaderana", "Timestamp": "March 7, 2019 12:42 pm", "Headline": "ජර්මනියෙන් ‍සෞදි අරාබියට පනවා තිබූ තහනම දීර්ඝ වෙයි", "News Content": "සෞදි අරාබියට අවි වෙළදාම් කිරීම සම්බන්ධයෙන් පනවා තිබූ තහනම ජර්මනිය විසින් දීර්ඝ කර ඇත. ජනමාධ්‍යවේදී ජමල් කාෂෝගි ඝාතනයට විරෝධය දැක්වීම සඳහා ජර්මනිය විසින් සෞදි අරාබියට යුධ උපකරණ අපනයනය තාවකාලිකව අත්හිටුවිමට තීරණය කර තිබුණි. එම තහනම මේ මස 09 වනදායින් අවසන් වීමට නියමිතව තිබූ නමුත් එය මේ මස අග දක්වා යලි දීර්ඝ කර ඇති බව විදෙස් මාධ්‍ය සඳහන් කළේය. ජර්මන් චාර්න්සල ඇන්ජලා මර්කල් විසින් කැබිනට් මණ්ඩලය කැඳවා මෙම තීරණය ගෙන ඇත.", "URL": "https://sinhala.adaderana.lk/news.php?nid=105643", "Category": null, "Parent URL": null}