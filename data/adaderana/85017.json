{"Source": "Adaderana", "Timestamp": "March 1, 2018 11:01 am", "Headline": "විදෙස් මුදල් තොගයක් ගෙනියන්න හදපු  2 කට වැඩ වරදියි", "News Content": "විදෙස් මුදල් ඇතුලු මුදල් තොඟයක් නීති විරෝධි ලෙස මෙරටින් රැගෙන යාමට උත්සහ කළ පුද්ගලයින් දෙදෙනෙකු කටුනායක ජාත්‍යන්තර ගුවන්තොටුපලේදී අත්අඩංගුවට ගෙන තිබේ. ඩුබායි බලා පිටත්වයාමට සිටියදී අත්අඩංගුවට ගත් සැකකරුවන් සතුව තිබී කුවේට් ඩිනාර් 5685ක් සහ රුපියල් විසි ලක්ෂයක මුදලක් රේගු භාරයට ගත් බවයි රේගු මාධ්‍ය ප්‍රකාශක සුනිල් ජයරත්න මහතා පැවසීය. එම මුදල්වල මුළු වටිනාකම රුපියල් ලක්ෂ පනහකට ආසන්න බව සඳහන්ය. අත්අඩංගුවට ගෙන ඇත්තේ කොළඹ සහ හලාවත ප්‍රදේශවල පදිංචි ව්‍යාපාරිකයින් දෙදෙනෙකු බව වාර්තා වේ. සිද්ධිය සම්බන්ධයෙන් ගුවන් තොටුපල රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85017", "Category": null, "Parent URL": null}