{"Source": "Adaderana", "Timestamp": "April 4, 2019 11:15 am", "Headline": "අමෙරිකානුවෙකු හා උගන්ඩා ජාතික රියදුරෙකු උගන්ඩාවේදී පැහැරගනී", "News Content": "අමෙරිකානු ජාතිකයෙකු සහ උගන්ඩා ජාතික රියදුරෙකු උගන්ඩාවේදී පැහැරගැනීමට ලක්ව ඇත. එරට ජාතික උද්‍යානයකදී ආයුධ සන්නද්ධ පිරිසක් විසින් මෙම පැහැරගැනීම සිදු කර ඇති බව විදෙස් මාධ්‍ය වාර්තා කළේය. කැරලිකරුවන් වැඩි වශයෙන් ගැවසෙන කොංගෝ දේශසීමාව ආසන්නයේ පිහිටි ක්වින් එළිසබෙත් ජාතික උද්‍යානයේදී ආයුධ සන්නද්ධ පුද්ගලයින් සිව් දෙනෙකු විසින් පැහැර ගැනීම සිදුකර ඇත. පැහැරගැනීමට ලක් වූ අමෙරිකානු ජාතිකයා සහ උගන්ඩා ජාතික රියදුරා මුදාගැනීම සඳහා එරට පොලීසිය විමර්ශන ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=107350", "Category": null, "Parent URL": null}