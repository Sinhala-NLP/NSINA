{"Source": "Adaderana", "Timestamp": "March 16, 2012 12:05 pm", "Headline": "ඉන්දියාවෙන් මිනින්දෝරුවන් ගෙන්වීම අත්හිටුවයි", "News Content": "මහවැලි ඉඩම්වල මැනුම් කටයුතු සඳහා ඉන්දියාවෙන් මිනින්දෝරුවන් ගෙන්වීම තාවකාලිකව අත්හිටුවා තිබේ. අමාත්‍ය නිමල් සිරිපාල ද සිල්වා මහතා සහ මිනින්දෝරු දෙපාර්තමේන්තුවේ අධ්‍යක්ෂ ‍ජනරාල් එස්.එම්.ඩබ්ලිව්. ප්‍රනාන්දු මහතා අතර පැවති සාකච්ඡාවකින් අනතුරුව මෙම තීරණය ගෙන ඇති බව වාරිමාර්ග අමාත්‍යාංශය සඳහන් කරයි. මහවැලි කලාපයේ පිහිටි ඉඩම්වල මැනුම් කටයුතු වසරක් ඇතුළත මිනින්දෝරු දෙපාර්තමේන්තුව විසින් මැනුම් කර අවසන් කිරීමට ඒ අනුව තීරණය වී ඇත. මිනින්දෝරු දෙපාර්තමේන්තුව ලබාදුන් අදාළ පොරොන්දුව මත ඉන්දියාවෙන් මිනින්දෝරුවන් ගෙන්වීම තාවකාලිකව අත්හිටුවීමට අමාත්‍ය නිමල් සිරිපාල ද සිල්වා මහතා තීරණය කර තිබේ.", "URL": "https://sinhala.adaderana.lk/news.php?nid=22838", "Category": null, "Parent URL": null}