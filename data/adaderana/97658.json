{"Source": "Adaderana", "Timestamp": "October 14, 2018 11:20 am", "Headline": "රුපියල් සතවලට වඩා වටින මනුස්සකම", "News Content": "දේශපාලන තීන්දු නොව වෘත්තීයමය තීන්දු ගන්නා පරිපාලකයින් රාජ්‍ය ආයතනවලට අවශ්‍ය බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඊයේ (13) රත්මලාන කදවලවත්ත ප්‍රදේශයේ පැවති උත්සවයක් අමතමින් අමාත්‍යවරයා මේ බව පැවසීය. සේනක බිබිලේ ඖෂධ ප්‍රතිපත්තිය ක්‍රියාත්මක කිරීමටත් තමන් පියවර ගත් බවද අමාත්‍යවරයා එහිදි පැවසීය. අත්‍යාවශ්‍ය ඖෂධ වර්ග 48 ක මිල නියාමනය කළ බවත් ඒ සඳහා විවිධ බලපෑම් එල්ල වු බවත් අමාත්‍යවරයා පවසයි. තමන් මෙය සිදු කිරිමට තීරණය නොකළේ නම් ජනතාවට මෙම සේවය කිසි වෙකුත් නොකරණ බවද අමාත්‍යවරයා ප්‍රකාශ කළේය. සේනක බිබිලේ ඖෂධ ප්‍රතිපත්තිය ලෝක සෞඛ්‍ය සංවිධානය පවා පිළිගෙන තිබුනද එය ක්‍රියාත්මක කිරිමට කාලයක් ගත වු බවද අමාත්‍යවරයා ප්‍රකාශ කළේය. ජනතාවගේ අහිංසක ඉල්ලීම් වලට ඉඩ දිය යුතු බවත් පෞද්ගලික රෝහල් නියාමනය කිරීම ඉදිරියේ දී සිදු කරන බවත් ඔහු පැවසීය. රුපියල් සත වලට වඩා මනුෂ්‍යකම ඉතා වැදගත් බවත් අමාත්‍යවරයා වැඩිදුඑටත් පෑවසීය.", "URL": "https://sinhala.adaderana.lk/news.php?nid=97658", "Category": null, "Parent URL": null}