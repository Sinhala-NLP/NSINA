{"Source": "Adaderana", "Timestamp": "September 10, 2017 01:11 pm", "Headline": " අනතුරින් 9ක් රෝහල් යයි", "News Content": "ත්‍රිකුණාමලය - කොළඹ ප්‍රධාන මාර්ගයේ - අග්බෝපුර ප්‍රදේශයේ දී සුඛෝපභෝගි බස් රථයක් අනතුරට ලක්වීමෙන් විදේශිකයන් තිදෙනෙකු ඇතුළු 9 දෙනෙකු තුවාල ලබා තිබේ.අද අළුයම 4.30ට පමණ ත්‍රීකුණාමලය දෙසට ධාවනය වු අදාළ බස් රථය රියදුරුට පාලනය කරගත නොහැකිව මාර්ගයෙන් ඉවතට පැන විදුලි කණුවක ගැටී පෙරළී ඇති බව පොලීසිය පැවසුවේය.අනතුරෙන් බස් රථයේ රියදුරු රිය සහයක ඇතුළු නව දෙනෙකු තුවාල ලබා කන්තලේ රෝහලට ඇතුළත් කර ඇති අතර වැඩිදුර ප්‍රතිකාර සඳහා රිය සහයක ත්‍රීකුණාමලය රෝහල වෙත මාරුකර යවා තිබේ.අනතුර සම්බන්ධයෙන් අග්බෝපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77363", "Category": null, "Parent URL": null}