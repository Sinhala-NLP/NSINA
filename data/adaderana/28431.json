{"Source": "Adaderana", "Timestamp": "October 19, 2012 04:11 pm", "Headline": "කොළඹ ගංවතුර පාලනයට ව්‍යාපෘතියක්", "News Content": "කොළඹ සහ අවට ගං වතුර පාලනය කිරීම සඳහා ව්‍යාපෘතියක් ක්‍රියාත්මක කිරීමට පියවර ගෙන තිබේ. ශ්‍රී ලංකා ඉඩම් ගොඩකිරීමේ හා සංවර්ධනය කිරීමේ සංස්ථාව මගින් මෙය ක්‍රියාත්මක කෙරෙන බව සඳහන්ය. වෝටර්ස් එජ් හෝටලය අවට ප්‍රදේශය, දියවන්නා උද්‍යානය, මෙමගින් සංවර්ධනය කෙරෙන ප්‍රදේශ යටතට අයත් වේ. එම ප්‍රදේශවල ජලාපවාහන පද්ධතිය වැඩි දියුණු කිරීමටත් මෙමගින් අපේක්ෂා කෙරෙන බව රජය පවසයි. තලවතුගොඩ, බොරැල්ල ගෝතමී පාර, පිටකෝට්ටේ එපිටමුල්ල, යන ප්‍රදේශවල ජල රැඳවුම් සඳහා පහසුකම් වැඩි කිරීමට පියවර ගෙන ඇති බව ද සඳහන්ය. මේ සඳහා වැය කිරීමට අපේක්ෂිත මුදල රුපියල් මිලියන දහසකි.", "URL": "https://sinhala.adaderana.lk/news.php?nid=28431", "Category": null, "Parent URL": null}