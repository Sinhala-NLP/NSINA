{"Source": "Adaderana", "Timestamp": "November 8, 2016 12:20 pm", "Headline": " කොළඹ  රථවාහන තදබදයට විසඳුමක් නෑ -  ගැමුණු 15දා බස් වර්ජනයක් කැඳවයි", "News Content": "කොළඹ සහ ඒ අවට ප්‍රදේශවල පවතින රථවාහන තදබදයට ලබන 15වැනිදාට පෙර විසඳුම් ලබාදීමට රජය කටයුතු නොකළහොත් පෞද්ගලික බස් රථ වර්ජනයක් ක්‍රියාත්මක කරන බව ලංකා පෞද්ගලික බස් හිමියන්ගේ සංගමය පවසයි.එහි සභාපති ගැමුණු විජේරත්න මහතා පවසන්නේ පවතින රථවාහන තදබදය හේතුවෙන් බස් කර්මාන්තය දැඩි අර්බුදයකට ලක්ව ඇති බවයි.ඒ අනූව ලබන 15 වැනිදා මාර්ග 30ක අනිවාර්යයෙන්ම බස් රථ ධාවනයෙන් ඉවත්වන බව ඒ මහතා අවධාරණය කරයි.උදෑසන කාලයේදී පවතින තදබදය හේතුවෙන් බස් රථයක ධාවනය වේගය පැයට කිලෝමීටර් 4 දක්වා අඩුවී ඇති බවත්, හදිසි අවස්ථාවකදී මෙය වඩාත් ගැටළුකාරී බවත්, ඒ මහතා පෙන්වාදෙයි.මේ ගැන බලධාරීන් කිහිප අවස්ථාවකදීම දැනුවත් කළද කිසිදු පිළිතුරක් ලබාදීමට ඔවුන් පියවර ගෙන නැති බවත්, ඒ අනූව අකමැත්තෙන් වුවද ලබන 15දා වර්ජනයක් ක්‍රියාත්මක කරන බවත්, ඒ මහතා අවධාරණය කරයි.", "URL": "https://sinhala.adaderana.lk/news.php?nid=65838", "Category": null, "Parent URL": null}