{"Source": "Adaderana", "Timestamp": "June 4, 2011 04:28 pm", "Headline": "රොෂේන් චානක අවසන් ගමන් යයි", "News Content": "කටුනායක නිදහස් වෙළඳ කලාපයේ ඇතිවූ ගැටුමේ දී මියගිය රොෂේන් චානකගේ දේහය පිළිබඳ අවසන් කටයුතු ස්වල්ප මොහොතකට පෙර මිනුවන්ගොඩ, ගල්ලොළුව රෝමානු කතෝලික සුසාන භූමියේදී සිදුකෙරුණි. දේහය පිළිබඳ අවසන් කටයුතු සිදුවූ අද(04) දිනයේ මිනුවන්ගොඩ නගරය ආශ්‍රිත ප්‍රදේශයේ විශේෂ ආරක්ෂක වැඩපිළිවෙළක් ද ක්‍රියාත්මක කර තිබුණි. දේහයට අවසන් ගෞරව දැක්වීම සඳහා විශාල ජනතාවක් ද රැස්ව සිටියහ. මිනුවන්ගොඩ මහේස්ත්‍රාත් කේ.කේ.ඒ.වී. ස්වර්ණාධිපති මහත්මියගේ වි‍ශේෂ ‍නියෝගයකට අනුව රොෂේන් චානකගේ ඥාතීන්ගේ ඉල්ලීමකට අනුව අවමංගල්‍ය කටයුතු සිදුකෙරුණි. ඒ අනුව අවමංගල්‍ය කටයුතු පෞද්ගලික මරණයක් සේ සලකා සිදුකෙරෙනු අතර එහිදී පවුලේ ඥාතියෙකු විසින් ස්තුති කතාව පමණක් සිදුකර තිබේ.", "URL": "https://sinhala.adaderana.lk/news.php?nid=16549", "Category": null, "Parent URL": null}