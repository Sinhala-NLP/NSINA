{"Source": "Adaderana", "Timestamp": "September 3, 2016 01:08 pm", "Headline": " රයන් හැරිස්ට නව තනතුරක්", "News Content": "ඔස්ට්‍රේලියානු කණ්ඩායමේ වේග පන්දු පුහුණුකරු ලෙස හිටපු ක්‍රීඩකයෙකු වූ රයන් හැරිස් පත් කර තිබේ.එළඹෙන දකුණු අප්‍රිකානු සංචාරය වෙනුවෙන් හැරිස් පත් කර ඇති බව විදෙස් මාධ්‍ය වාර්තා කළේය.ඒ අනුව ඔහු දැනට ඔස්ට්‍රේලියානු කණ්ඩායමේ පුහුණුකරු ලෙස කටයුතු කරන ඩැරන් ලීමන් සහ ඩේවිඩ් සාකර් සමග ඉදිරියේදී කටයුතු කරනු ඇත.රයන් හැරිස් ආබාධ තත්ත්වයක් හේතුවෙන් පසුගිය වසරේ ජුලි මාසයේදී ක්‍රිකට් ක්‍රීඩාවෙන් විශ්‍රාම ගත් අතර ඔහු ඉන් අනතුරුව ඔස්ට්‍රේලියානු 19 න් පහල කණ්ඩායමේ පුහුණුකරුවෙකු ලෙස ද කටයුතු කර තිබේ.හැරිස් ටෙස්ට් තරග 27 දී කඩුලු 113ක් දවාගෙන ඇති අතර එක් දින තරග 21 කදී කඩුලු 44ක් බිද හෙලා තිබේ.", "URL": "https://sinhala.adaderana.lk/news.php?nid=63738", "Category": null, "Parent URL": null}