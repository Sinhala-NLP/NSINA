{"Source": "Adaderana", "Timestamp": "December 7, 2013 04:51 pm", "Headline": "තැපැල් දුම්රියට අලියා බිලි", "News Content": "හබරණ, කන්තලේ දුම්රිය මාර්ගයේ කිතුල්උතුව ප්‍රදේශයේදී දුම්රියක ගැටීමෙන් වන අලියෙකු මියගොස් තිබේ. ඊයේ රාත්‍රී 9 ට පමණ මෙම අනතුර සිදුව ඇති බව පොලිසිය සඳහන් කළේය ත්‍රිකුණාමලයේ සිට කොළඹ දක්වා ධාවනය වු රාත්‍රී තැපැල් දුම්රියයේ වන අලියා ගැටි ඇති අතර එම ස්ථානයේදීම අලියා මියගොස් ඇති බව කන්තලේ වනජීවි කාර්යාලය පැවසුවේය. මෙම සිද්ධිය සම්බන්ධයෙන් කන්තලේ වනජීවී කාර්යාලය සහ කන්තලේ පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39402", "Category": null, "Parent URL": null}