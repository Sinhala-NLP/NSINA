{"Source": "Adaderana", "Timestamp": "January 29, 2016 12:39 pm", "Headline": "ඉන්දිය ධීවරයින්ගේ උපවාසය සිව්වන දිනටත්", "News Content": "ඉන්දිය ධීවරයින් පිරිසක් විසින් ආරම්භ කර ඇති උපවාසය අද සිව් වන දිනටත් ක්‍රියාත්මක වෙයි.මෙරට අත්අඩංගුවේ සිටින ඉන්දීය ධීවරයින් සහ යාත්‍රා නිදහස් කරන ලෙස බලකරමින් තමිල්නාඩු ධීවරයින් පසුගිය අඟහරුවාදා සිට උපවාසයක් ආරම්භ කළේය.තමිල්නාඩුවේ දිස්ත්‍රික්ක 06 ක ධීවරයින් ලක්ෂ 02 කට අධික පිරිසක් මෙම උපවාසය සදහා එක්ව සිටී.ඔවුන් පවසන්නේ ශ්‍රී ලංකා නාවික හමුදාව විසින් අත්අඩංගුවට ගෙන ඇති ඉන්දීය ධිවරයින් සහ යාත්‍රා නිදහස් කිරිමට ඉන්දිය මධ්‍ය රජයට බලකිරිම සඳහා මෙම උපවාසය ක්‍රියාත්මක කරන බවයි.පුද්දුකෝට්ටෙයි, නාගපට්නම්, කරිකාල් සහ රාමනාදන්පුරම් ඇතුලු දිස්ත්‍රික්ක 06 ක ධීවරයින් මීට එක්ව සිටී.මොවුන් අද දිනයේදී කරිකාලෙයි ධීවර වරාය අවහිර කිරිමට සූදානමින් පසුවන බව ද ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=56754", "Category": null, "Parent URL": null}