{"Source": "Adaderana", "Timestamp": "September 18, 2019 05:22 pm", "Headline": "බංග්ලාදේශ ඒ කණ්ඩායමේ ශ්‍රී ලංකා සංචාරය", "News Content": "බංග්ලාදේශ ක්‍රිකට් ඒ කණ්ඩායම සිව්දින තරග දෙකක් සහ එක්දින තරග 3ක් වෙනුවෙන් අද ශ්‍රී ලංකාවට පැමිණෙයි. බංග්ලාදේශ ඒ කණ්ඩායමේ නායකත්වය මොමිනුල් හක්ට හිමිව තිබීම විශේෂත්වයක්. බංග්ලාදේශ ඒ කණ්ඩායම සහ ශ්‍රී ලංකා ඒ කණ්ඩායම අතර සිව්දින ටෙස්ට් තරග දෙකක් සහ එක්දින තරග 3ක් පැවැත්වීමට නියමිතයි. තරගාවලිය වෙනුවෙන් නම් කළ බංග්ලාදේශ ඒ කණ්ඩායමට සෞම්‍යා සර්කාර් සහ මෙහිදි හසන් නම් කර ඇති අතර කණ්ඩායමේ නායකත්වය හිමිව ඇත්තේ මොමිනුල් හක්ට. මේ වන විට බංග්ලාදේශයේ පැවැත්වෙන තුන්කොන් විස්සයි විස්ස තරගාවලියට මෙහිදි ක්‍රීඩා නොකරන අතර එම නිසා ඔහු බංග්ලාදේශ ඒ සංචාරයට නම් කිරීමට එරට තේරීම් කමිටුව පියවර ගත්තා. දෙරට අතර පළමු සිව්දින ටෙස්ට් තරගය සැප්තැම්බර් 23 වැනිදා කටුනායකදී ආරම්භවනවා.", "URL": "https://sinhala.adaderana.lk/news.php?nid=119426", "Category": null, "Parent URL": null}