{"Source": "Adaderana", "Timestamp": "March 7, 2013 09:15 am", "Headline": "ගිනි අවි 6 ක් අතැතිව සිටි සැකකරුවන් 5 ට ඇප", "News Content": "ගිනි අවි 6 ක් ළඟ තබා ගෙන සිටිය දී අත්අඩංගුවට ගත් සැකකරුවන් 5 දෙනෙකු ඇපමත මුදා හැර තිබේ. බුලත්සිංහල පොලීසිය විසින් සැකකරුවන් ඊයේ (06) මතුගම මහේස්ත්‍රාත් අධිකරණයට ඉදිරිපත් කිරීමෙන් පසු ඇපමත මුදා හැරි බව පොලීසිය පැවසුවේය. මේ අතර ඇලයාපත්තුව, කටුගම්පොලයාගම ප්‍රදේශයේ දී පුද්ගලයෙකුට වෙඩි තැබීමට උත්සහ කර පළා ගිය පුද්ගලයෙකු අත්අඩංගුවට ගෙන තිබේ. යුද හමුදාවෙන් පැන ගිය සෙබළෙකු වන සැකකරු තවත් පුද්ගලයෙකුට වෙඩි තැබීමට සූදානම් වූ අවස්ථාවේ දී එම පුද්ගලයා විසින් සැකකරුගේ ගිනි අවිය උදුරාගෙන ඇති බව පොලීසිය පැවසුවේය. පසුව සැකකරු පළා ගොස් සිටිය දී අනුරාධපුර පොලීසිය විසින් අත්අඩංගුවට ගෙන තිබිණි.", "URL": "https://sinhala.adaderana.lk/news.php?nid=32182", "Category": null, "Parent URL": null}