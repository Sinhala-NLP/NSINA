{"Source": "Adaderana", "Timestamp": "November 13, 2014 10:49 pm", "Headline": " මීරියබැද්ද යළිත් අවදානම් - පුද්ගලයින් 408ක් ඉවතට ", "News Content": "හල්දුම්මුල්ල, කොස්ලන්ද, මීරියබැද්ද ප‍්‍රදේශයේ යළිත් නායයාමේ අවදානමක් මතුව තිබේ. මේ හේතුවෙන් පවුල් 101 කට අයත් පුද්ගලයින් 408 දෙනෙකු එම ප‍්‍රදේශයෙන් ඉවත් කර ඇතැයි වාර්තා වෙයි. කොස්ලන්ද, මීරියබැද්ද නායයාම සිදු වූ ස්ථානයට නුදුරින් පිහිටි කොස්ලන්ද වත්ත ප‍්‍රදේශයේ භූමියේ ඇති වූ ඉරිතැලීමක් හේතුවෙන් එහි පදිංචි පවුල් 101ක් ආරක්ෂිත පියවරක් ලෙස ඉවත් කර කොස්ලන්ද ශී‍්‍ර ගනේෂා දෙමළ මහ විදුහලේ තාවකාලිකව රඳවා ඇති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=47377", "Category": null, "Parent URL": null}