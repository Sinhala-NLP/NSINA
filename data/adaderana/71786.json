{"Source": "Adaderana", "Timestamp": "April 6, 2017 10:34 am", "Headline": "හෙරොයින් සමඟ කතක් අත්අඩංගුවට", "News Content": "හෙරොයින් ළඟ තබාගත් කාන්තාවක් ග්‍රෑන්ඩ්පාස්, මාදම්පිටිය ප්‍රදේශයේදී අත්අඩංගුවට ගෙන තිබේ. බස්නාහිර පළාත් දූෂණ මර්දන ඒකකය විසින් සිදුකල වැටලීමකදී හෙරොයින් ග්‍රෑම් 19යි මිලි ග්‍රෑම් 100ක් සමඟ අදාළ කාන්තාව අත්අඩංගුවට ගෙන ඇති බව පොලීසිය සඳහන් කළේය. හෙරොයින් ජාවාරමෙන් උපයාගත් රුපියල් එක් ලක්ෂ 14,720ක මුදලක් ද ඇය සතුව තිබි සොයාගෙන ඇත. අත්අඩංගුවට ගෙන ඇත්තේ කොළඹ 14 ප්‍රදේශයේ පදිංචි 40 හැවිරිදි කාන්තාවක් බව සනාථ වි තිබේ. මේ අතර මාලිගාවත්ත, මුස්ලිම් කනත්ත ප්‍රදේශයේදී ද හෙරොයින ග්‍රෑම් 08යි මිලි ග්‍රෑම් 260ක් සමඟ තවත් කාන්තාවක් අත්අඩංගුවට ගෙන තිබේ. ඇය බොරැල්ල ප්‍රදේශයේ පදිංචි 31 හැවිරිදි අයෙකු බව පොලීසිය පවසයි. අත්අඩංගුවට ගත් කාන්තාවන් දෙදෙනා අද (06) දින මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=71786", "Category": null, "Parent URL": null}