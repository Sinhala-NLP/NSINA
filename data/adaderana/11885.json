{"Source": "Adaderana", "Timestamp": "November 2, 2010 09:18 am", "Headline": "මී හරක් හොරු අද අධිකරණයට", "News Content": "බලපත්‍ර නොමැතිව මී ගවයන් ප්‍රවාහනය කළ ලොරි රථ දෙකක් සමග පුද්ගලයින් හත් දෙනෙකු බුත්තල ප්‍රදේශයේ දී අත්අඩංගුවට ගෙන තිබේ. බුත්තල පොලිසිය සිදු කළ වැටලීමක දී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. අත් අඩංගුවට ගත් සැකකරුවන් අද වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතව ඇත. මේ අතර එළ ගවයින් තිස් දෙදෙනෙකු ලොරි රථයකින් ප්‍රවාහනය කරමින් සිටි පුද්ගලයින් තිදෙනෙකු වැල්ලව , ගනේවත්ත ප්‍රදේශයේ දී අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=11885", "Category": null, "Parent URL": null}