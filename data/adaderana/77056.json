{"Source": "Adaderana", "Timestamp": "September 3, 2017 12:30 pm", "Headline": "  ලක්ෂපාන ජලාශයේ වාන් දොරටුවක් විවෘතයි", "News Content": "මධ්‍යම කදුකරයේ ජල පෝෂක ප‍්‍රදේශවලට ඇදහැලුණු ධාරානිපාත වර්ෂාවත් සමඟ ලක්‍ෂපාන ජලාශයේ එක් වාන් දොරටුවක් විවෘත කර තිබේ.මේ හේතුවෙන් ඒ අවට පහත්බිම්වල වාසය කරන ජනයා අවධානයයෙන් සිටිය යුතු බව නිවේදනය කරයි. ජල පෝෂක ප‍්‍රදේශවලට ඊයේ (02) සිට කඩින් කඩ ඇදහැලූණු ධාරානිපතා වර්ෂාවත් හේතුවෙන් මෙලෙස ලක්‍ෂපාන ජලාශයේ එක් වාන් දොරටුවක් අද (03) උදෑසන සිට විවෘත කරනු ලැබීය.කාසල්රි සහ මාවුස්සාකැලේ ජලාශවල ජල මට්ටම පිටාර මට්ටමට ආසන්න වීමත් සමඟ කැනියොන්, ලක්‍ෂපාන, නව ලක්‍ෂපාන ,පොල්පිටිය සහ විමලසුරේන්ද්‍ර යන ජල විදුලි බලාගාර වල විදුලි උත්පාදනය උපරිම අයුරින් සිදුකරන බව එම විදුලි බලාගාර වල ඉංජිනේරුවන් පවසයි.", "URL": "https://sinhala.adaderana.lk/news.php?nid=77056", "Category": null, "Parent URL": null}