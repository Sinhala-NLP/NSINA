{"Source": "Adaderana", "Timestamp": "July 2, 2011 01:23 pm", "Headline": "ඇසළ උත්සවයට විශේෂ බස්රථ සේවාවක්", "News Content": "කතරගම ඇසළ උත්සවය වෙනුවෙන් විශේෂ බස්රථ සේවාවක් ක්‍රියාත්මක කරන බව ලංකා ගමනා ගමන මණ්ඩලය පවසයි. කතරගම අවට නගරවල සිට මෙම බස් සේවාව ක්‍රියාත්මක වන බව එහි සභාපති එම්.ඩී.බන්දුසේන මහතා සඳහන් කළේය. මේ අතර දුරපළාත්වල සිට කතරගම පූජා භූමියට පැමිණෙන ජනතාව සඳහා ද බස්රථ යෙදවීමට කටයුතු යොදා ඇති බව සභාපතිවරයා වැඩිදුරටත් කියා සිටියේය. මේ අතර ලබන 9 වැනිදා අනුරාධපුරයේ පැවැත්වෙන පිච්ච මල් පූජාව සඳහා සහභාගී වන බැතිමතුන් වෙනුවෙන් විශේෂ දුම්රිය සේවාවක් ‍ක්‍රියාත්මක වන බව දුම්රිය දෙපාර්තමේන්තුව පවසයි.", "URL": "https://sinhala.adaderana.lk/news.php?nid=17143", "Category": null, "Parent URL": null}