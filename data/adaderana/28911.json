{"Source": "Adaderana", "Timestamp": "November 5, 2012 09:45 am", "Headline": "සිරියානු විපක්ෂ පිල් විකල්ප ආණ්ඩුවක් පිහිටුවීමට තීරණය කරයි", "News Content": "සිරියානු විපක්ෂ කණ්ඩායම් පොදු පෙරමුණක් ගොඩනැංවීම සහ විකල්ප ආණ්ඩුවක් පිහිටුවීමට තීරණය කර තිබේ. ඒ අනුව ඔවුන් මේ වන විට කටාරයට පැමිණ සිටියි. එහිදී ප්‍රධාන විපක්ෂය වන සිරියානු ජාතික මණ්ඩලය විපක්ෂයේ තරුණ කොටස් සමග දින 04 ක් පුරා සාකච්ඡා පැවැත්වීමට නියමිතය. තරුණ නායකයන් පොදු විපක්ෂයට ඇතුළත් කරගැනීම මෙම සාකච්ඡාවල අරමුණ බව සිරියානු විපක්ෂය සදහන් කර ඇත. ඉන් අනතුරුව ඔවුන් අමෙරිකාව විසින් යෝජනා කර ඇති දේශපාලන නායකයන් 50 න් සැදුම්ලත් නායක මඩුල්ලක් පිහිටුවීම කෙරෙහි අවධානය යොමු කිරීමට නියමිත බව විදෙස් මාධ්‍ය සදහන් කළේය. මේ අතර සිරියාවේ ඩමස්කස් අගනුවරට එල්ලවූ කාර් බෝම්බ පහාරයකින් පුද්ගලයින් පිරිසක් ජීවිතක්ෂයට පත්ව ඇත.", "URL": "https://sinhala.adaderana.lk/news.php?nid=28911", "Category": null, "Parent URL": null}