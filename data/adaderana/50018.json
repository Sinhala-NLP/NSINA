{"Source": "Adaderana", "Timestamp": "March 17, 2015 12:24 pm", "Headline": " රට සල්ලි සමග රටින් පනින්න බැරිවෙයි", "News Content": "රුපියල් ලක්ෂ 65කට අධික විදෙස් මුදල් තොගයක් නීති විරෝධීව රැගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ.සිංගප්පූරුව බලා පිටත්ව යාමට සූදානමින් සිටියදී අද අලුයම මෙම සැකකරු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.අමෙරිකානු ඩොලර්, යුරෝ, සෞදි රියාල්, කැනේඩියානු ඩොලර්, එක්සත් අරාබි එමීර් ඩිරාම් යන මුදල් වර්ග රැසක් සැකකරුගේ ගමන්මල්ලේ තිබී සොයාගෙන ඇත. ඒවයේ වටිනාකම රුපියල් 6,544,462ක් බව සඳහන්ය.අත්අඩංගුවට ගත් සැකකරු කොළඹ ප්‍රදේශයේ පදිංචි 35 හැවිරිදි පුද්ගලයෙකු බව රේගු මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50018", "Category": null, "Parent URL": null}