{"Source": "Adaderana", "Timestamp": "April 30, 2015 03:34 pm", "Headline": "ගල්‍ ප්‍රහාරයෙන් තුවාල ලැබූ උප පොලිස් පරීක්ෂකට ශල්‍යකර්මයක්", "News Content": "විශ්වවිද්‍යාල ප්‍රතිපාදන කොමිසම ඉදිරිපිට පැවති උද්ඝෝෂණය අතරතුර ගල් ප්‍රහාරයකට ලක්වු උප පොලිස් පරික්ෂකවරයා ශල්‍යකර්මයකට භාජන කර තිබේ.අදාළ උප පොලිස් පරික්ෂකවරයා මේ වනවිට අසාධ්‍ය තත්ත්වයෙන් ජාතික රෝහලේ ප්‍රතිකාර ලබමින් සිටින බව පොලිසිය සඳහන් කළේය. විශ්ව විද්‍යාල ප්‍රතිපාදන කොමිසම ඉදිරිපිට අන්තර් විශ්ව විද්‍යාලයීය ශිෂ්‍ය භික්ෂු බලමණ්ඩලය විසින් ඊයේ උද්ඝෝෂණයක් පවත්වනු ලැබුවේය. එහිදී උද්ඝෝෂකයින් කලහකාරි ලෙස හැසිරීම හේතුවෙන් එය පාලනය කිරිම සඳහා පොලිසිය විසින් කදුළු ගෑස් ප්‍රහාරයක් එල්ල කරන ලදී.භික්ෂුවක විසින් එල්ල කරන ලද ගල් ප්‍රහාරයකට ලක් වීමෙන් අදාළ උප පොලිස් පරික්ෂකවරයා එහිදි තුවාල ලැබු බව පොලිසිය පැවුසවේය.", "URL": "https://sinhala.adaderana.lk/news.php?nid=51017", "Category": null, "Parent URL": null}