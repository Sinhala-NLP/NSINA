{"Source": "Adaderana", "Timestamp": "September 2, 2018 02:31 pm", "Headline": "මුදල් සොයා එතෙර ගිය රන්ජිත් අභිරහස් ලෙස මිය ගිහින්", "News Content": "කටාර් රාජ්‍යයේ සේවය කළ ආනමඩුවේ පදිංචිකරුවෙකු අභිරහස් ලෙස මියගොස් තිබේ. මේ මරණය පිළිබද සැකයක් පවතින බවට මියගිය පුද්ගලයාගේ බිරිද මේ වන විටත් අදාළ ආයතන වලට පැමිණිලි කර ඇත . මෙලෙස මියගොස් ඇත්තේ ඩි ටි රන්ජිත් නමැති 41 හැවිරිදි දෙදරු පියෙක් වන අතර මොහු විදේශ රැකියාවට ගොස් ඇත්තේ 2016 .07.24 වන දිනයි. වසර දෙකක සේවා ගිවිසුමක් යටතේ මොහු කටාර් බලා ගොස් ඇති අතර මොහු එරට කර ඇත්තේ පිරිසිදු කිරීමේ කාර්යයි. වැඩි පොලියට ලබා ගත් ණය මුදලකින් රුපියල් 135000 ක් මුදලක් මෙරට ඒජන්සියට ලබා දී ඩි .ටි .රන්ජිත් මහතා මේ රැකියාව ලබා ගෙන තිබේ . එහිදී රියාල් 1100 ක මුදලක් වැටුප වශයෙන් මාසිකව ලබා දෙන බව ඒජන්සිය ප්‍රකාශ කර ඇතත් එයද නිසි පරිදි ලැබී නොමැත . රන්ජිත් පසුගිය 13 වන දින බිරිද අමතා ඇති අතර එහිදී ප්‍රකාශ කර ඇත්තේ තමනට හිරිහැර කිරීමට ලංකාවේ දෙදෙනෙකු සුදානම් වන බවයි .ඒ දෙදෙනාගේ නම් විස්තර රැසක් හා ජයාරූප කීපයක්ද අන්තරජාලය ඔත්සේ රන්ජිත් සිය බිරිද වෙත ඒවා තිබේ . \"මට රන්ජිත් අන්තිමට කතා කලේ අගෝස්තු 18 වෙනිදා . ඒ වෙලාවේ වැඩි කතාබහක් සිදුවුනේ නැහැ රැට ගන්නම් කියලා තිබ්බා. නමුත් කතා කලේ නැහැ . දුරකථනය වැඩ කලෙත් නැහැ . දවසකට පස්සේ මම මෙයත් එක්කම ඉන්න ආනමඩුවේ අමිලගේ ගෙදරට ගියා .ඒ වෙලාවේ අමිලට දුරකථනයෙන් කතා කරන්න මට බැරි වුනා . මම පසුදාත් ගියා එදා තමයි කිව්වේ . මගේ මහත්තයා නාන කාමරේ එල්ලිලා මැරිලා කියලා . මේ කතාව මට විශ්වාස කරන්න බැහැ මොකද එයා මට 13 වෙනිදා කිව්වනේ එයා කන බත් එකටත් නිදි පෙති දාලා තිබුනා කියලා .මට එයත් එක්ක එකට කාමරේ හිටපු අයපිළිබද සැකයක් තියෙනවා . මේ පිලිබදව විධිමත් පරීක්ෂණයක් පවත්වන්න කියල ශ්‍රී ලංකා විදේශ සේවා නියුක්ති කාර්යාංශයෙන් අපි ඉල්ලීමක් කළා .\" රන්ජිත් මියගොස් මේ වන විට දින පහළොවකට ආසන්න කාලයක් ගතව තිබේ. සාධාරණ පරීක්ෂණයක් පවත්වා හැකි ඉක්මනින් රංජිත්ගේ දේහය මෙරටට ගේනවා දෙන ලෙස ඥාතීන් වගකිවයුත්තන්ගෙන් ඉල්ලා සිටියි . (ඡායාරූප - ප්‍රසාද් පූර්ණිමාල්)", "URL": "https://sinhala.adaderana.lk/news.php?nid=95421", "Category": null, "Parent URL": null}