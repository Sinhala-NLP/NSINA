{"Source": "Adaderana", "Timestamp": "August 15, 2013 03:27 pm", "Headline": "ඉක්මනින් කච්චතිව් දූපත ඉන්දියාවට ගන්නවා ", "News Content": "කච්චතිවු දූපත යළි ඉන්දියාවට ලබා ගැනීම සඳහා ඉන්දීය රජය කඩිනම් පියවර ගනු ඇති බව තමිල්නාඩු ප්‍රාන්ත ප්‍රධාන අමාත්‍ය ජයලලිතා ජයරාම් මහත්මිය පවසයි. 1974 වසරේ කච්චතිවු දූපත ශ්‍රී ලංකාවට හිමිකර දීමට අදාළ ගිවිසුම අවලංගු කළ යුතු බව ඇය සඳහන් කරයි. ඉන්දීය නිදහස් දිනය වෙනුවෙන් පැවැති උත්සවයකට සහභාගී වෙමින් තමිල්නාඩු ප්‍රාන්ත ප්‍රධාන අමාත්‍යවරිය මේ බව පැවසීය. එහිදී තවදුරටත් අදහස් දැක්වූ ඇය සඳහන් කළේ ඉන්දීය රජයේ වැරදි ආර්ථික ප්‍රතිපත්ති හේතුවෙන් මේ වන විට ජනතාව උද්ධමනයෙන් පීඩා විදින බවයි.", "URL": "https://sinhala.adaderana.lk/news.php?nid=36650", "Category": null, "Parent URL": null}