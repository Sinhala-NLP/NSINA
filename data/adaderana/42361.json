{"Source": "Adaderana", "Timestamp": "April 7, 2014 09:26 am", "Headline": "වීරකැටියෙන් තවත් ව්‍යාජ නෝට්ටුවක් මතුවෙයි ", "News Content": "වීරකැටිය ප්‍රදේශයේ ඉන්ධන පිරවුම්හලකට ව්‍යාජ රුපියල් 1000ක මුදල් නෝට්ටුවක් ඉදිරිපත් කළ පුද්ගලයෙකු පිළිබඳ වීරකැටිය පොලිසිය විමර්ශන ආරම්භ කර තිබේ. සැකකරු වීරකැටිය සමූපකාර ඉන්ධන පිරවුම්හලට ඉන්ධන ලබාගැනීමට පැමිණ ඇති අතර එහිදි ඔහු අදාළ මුදල් නෝට්ටුව ඉදිරිපත් කර ඇති බව වාර්තා වෙයි. මුදල් නෝට්ටුව පිළිබඳ සැක සිතු මුදල් අයකැමියා විසින් එය ව්‍යාජ රුපියල් දහසේ මුදල් නෝට්ටුවක් බවට හඳුනාගෙන, පසුව මුදල් නෝට්ටුව සමඟ නෝට්ටුව ලබාදුන් පුද්ගලයා ද වීරකැටිය පොලිසියට ඉදිරිපත් කර ඇති බව සඳහන් වෙයි. සැකකරු වීරකැටිය, යක්ගස්මුල්ල, කපුකොරටුව ප්‍රදේශයේ පදිංචි අයෙක් වන අතර ඔහු අද(07) වලස්මුල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42361", "Category": null, "Parent URL": null}