{"Source": "Adaderana", "Timestamp": "April 28, 2018 08:16 pm", "Headline": " උඩවලව ජලාශයේ වාන් දොරටු 5ක් විවෘතයි-වලවේ ගඟ පහළ ජනයා සැළකිලිමත් වෙන්න", "News Content": "පවතින අධික වර්ෂාව සහිත කාලගුණික තත්ත්වය හේතුවෙන් උඩවලව ජලාශයේ වාන් දොරටු 5ක් විවෘත කර තිබේ. මේ හේතුවෙන් වලවේ ගඟ පහළ ප්‍රදේශයේ ජනතාව සැලකිලිමත් විය යුතු බව ආපදා කළමනාකරණ මධ්‍යස්ථානය පවසයි. අද(28) සවස වාන් ‍දොරටු තුනක් විවෘත කර ඇති අතර එය 5ක් දක්වා වැඩි කළ යුතු බව ද ‍ආපදා කළමනාකරණ මධ්‍යස්ථානය නිවේදනය කරයි. මේ හේතුවෙන් අම්බලන්තොට උතුර, අම්බලන්තොට දකුණ ඇතුළු පහළ ප්‍රදේශයේ ජනතාව විශේෂයෙන් මේ සම්බන්ධයෙන් විමසිලිමත් විය යුතු බවද එම නිවේදනයේ වැඩිදුරටත් සඳහන් වෙයි. කෙසේ වෙතත් වැසි සහිත තත්ත්වය දිගමට පැවතිය හැකියි බව ද නිවේදනයේ දැක්වෙයි. විශේෂයෙන් හම්බන්තොට, මොනරාගල හා රත්නපුර දිස්ත්‍රික්කවල ජනතාව දැනුවත් කිරීමේ වැඩසටහන් අද සවස් කාලයේ දී ආරම්භ කර තිබුණු බව ද ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=88214", "Category": null, "Parent URL": null}