{"Source": "Adaderana", "Timestamp": "June 21, 2011 09:00 am", "Headline": "මෙරට කිඹුලන්ට උද්‍යානයක්", "News Content": "මෙරට සිටින කිඹුලන් සඳහා උද්‍යානයක් ඉදි කිරීමට වනජීවී දෙපාර්තමේන්තුව තීරණය කර තිබේ. මීගමවු, මුතුරාජවෙල ප්‍රදේශයේ මෙම උද්‍යානය ඉදි කිරීමට සැලසුම් කර ඇති බව වනජීවී දෙපාර්තමේන්තුවේ අධ්‍යක්ෂ ‍වෛද්‍ය චන්ද්‍රවංශ පතිරාජ මහතා ප්‍රකාශ කළේය. මෙතෙක් ශ්‍රී ලංකාව තුළ කිඹුලන් සඳහා පමණක් වෙන් වූ උද්‍යානයක් නොමැති අතර මෙය ශ්‍රී ලංකාවේ පළමු කිඹුලන් සදහා වන උද්‍යානය ද වේ. මෙම උද්‍යානය තුළ කිඹුලන් පිළිබඳව පර්යේෂණ කටයුතු සිදු කිරීම සඳහා ද අවස්ථාව ලබාදීමට බලාපොරොත්තු වන බව පතිරාජ මහතා ප්‍රකාශ කළේය. සංචාරකයින් සඳහා එම උද්‍යානය තුළ විශේෂ බෝට්ටු සේවාවක් ද ක්‍රියාත්මක කිරීමට නියමිතය. ඉදිරි සති දෙකක කාලය තුළ මේ සඳහා අවශ්‍ය සැලසුම් සකස් කරන බව වනජීවී දෙපාර්තමේන්තුවේ අධ්‍යක්ෂ වෛද්‍ය චන්ද්‍රවංශ පතිරාජ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16897", "Category": null, "Parent URL": null}