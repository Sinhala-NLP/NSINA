{"Source": "Adaderana", "Timestamp": "February 10, 2018 04:18 pm", "Headline": "පුංචි ඡන්දේ කතිරය ගැසීමේ කාලය අවසන් ", "News Content": "පළාත් පාලන මැතිවරණ‍යේ ඡන්ද විමසීමේ කටයුතු අද පස්වරු 4.00 ට අවසන් විය. ඒ අනුව අද උදෑසන 7.00 ට ආරම්භ වූ ඡන්ද විමසීම පස්වරු 4.00 න් අවසන් වූ අතර ඡන්ද විමසීම සමස්ථයක් ලෙස සමකාමීව පැවැත්වී ඇති බව මැතිවරණ නිරික්ෂක සංවිධාන ප්‍රකාශ කරයි මෙවර පළාත් පාලන මැතිවරණය සඳහා සුදුසුකම් ලබා ඇති ඡන්ද දායකයින් එක්කෝටි පනස් හත් ලක්ෂ 60,867දෙනෙකු දිස්ත්‍රික්ක 24කට අයත් ඡන්ද මධ්‍යස්ථාන 13,374 කදී අද දිනයේදී සිය ඡන්දය ප්‍රකාශ කළේය. ඒ අනුව දිවයින පුරා පිහිටි පළාත් පාලන ආයතන 340කට අයත් මහනගර සභා 24ක් නගර සභා 41ක් සහ ප්‍රාදේශීය සභා 275ක් සඳහා සභිකයින් 8328 දෙනෙකු තොරා පත් කර ගැනීමට නියමිතය. මෙවර මැතිවරණයේදී පිළිගත් දේශපාලන පක්ෂ 43 ක් සහ ස්වාධීන කණ්ඩායම් 222 ක් සඳහා තරඟ වදින අපේක්ෂකයින් සංඛ්‍යාව 57,097 ක්.", "URL": "https://sinhala.adaderana.lk/news.php?nid=84186", "Category": null, "Parent URL": null}