{"Source": "Adaderana", "Timestamp": "May 5, 2019 10:17 am", "Headline": "ගාල්ල - මාතර ප්‍රධාන මාර්ගයේ අනතුරකින් පුද්ගලයෙක් මරුට", "News Content": "ගාල්ල - මාතර ප්‍රධාන මාර්ගයේ වැලිගම නගරයේ දී සිදුවූ අනතුරකින් පුද්ගලයෙකු මියගොස් තිබේ. යතුරුපැදියක මාර්ගයේ ගමන්ගත් පදිකයෙකු ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු පුද්ගලයා වලාන රෝහලට ඇතුළත් කර වැඩිදුර ප්‍රතිකාර සඳහා මාතර රෝහලට මාරුකර යැවීමෙන් පසු මියගොස් තිබේ. මියගොස් ඇත්තේ මිදිගල ප්‍රදේශයේ පදිංචිව සිටි 72 හැවිරිදි අයෙක්. අනතුර සිදුකළ යතුරුපැදිකරු පළාගොස් ඇති අතර ඔහු අත්අඩංගුවට ගැනීම සඳහා වැලිගම පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=109274", "Category": null, "Parent URL": null}