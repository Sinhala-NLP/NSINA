{"Source": "Adaderana", "Timestamp": "January 15, 2019 10:50 am", "Headline": "රාජස්ථාන් රෝයල්ස් කණ්ඩායමේ ප්‍රධාන පුහුණුකරු වෙනස් වෙයි", "News Content": "මෙවර ඉන්දීය ප්‍රමියර් ලීග් ක්‍රිකට් තරගාවලියේ රාජස්ථාන් රෝයල්ස් කණ්ඩායමේ ප්‍රධාන පුහුණුකාර ධුරය සඳහා දකුණු අප්‍රිකානු ජාතික පැඩී අප්ටන් පත් කර තිබේ. එම කණ්ඩායමේ පාලන අධිකාරිය විසින් පැඩී අප්ටන් එම ධුරය සඳහා පත් කර ඇති බව විදෙස් මාධ්‍ය වාර්තා කළේය. පැඩී අප්ටන් 2013 සහ 2015 යන වසර වලදී ද රාජස්ථාන් රෝයල්ස් කණ්ඩායමේ පුහුණුකාර ධුරයේ කටයුතු කළේය. ඔස්ට්‍රේලියානු හිටපු දඟ පන්දු යවන ක්‍රීඩක ශේන් වෝන් විසින් පසුගිය වසරේදි එම කණ්ඩායමේ ප්‍රධාන පුහුණුකාර ධුරය දරනු ලැබුවේය.", "URL": "https://sinhala.adaderana.lk/news.php?nid=102359", "Category": null, "Parent URL": null}