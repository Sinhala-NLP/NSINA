{"Source": "Adaderana", "Timestamp": "November 14, 2013 12:25 pm", "Headline": " සචින්ගේ අවසන් ටෙස්ට් තරඟය අදයි", "News Content": "සුපිරි ඉන්දිය පිතිකරු සචින් තෙන්දුල්කාර් සහභාගි වන අවසන් ටෙස්ට් තරඟය මේ වන විට මුම්බායි වැංකඩේ ක්‍රීඩාංගනයේදී පැවැත්වෙයි. ඒ බටහිර ඉන්දිය කොදෙව් කණ්ඩායම සමඟයි. තරඟයේ කාසියේ වාසය දිනු ඉන්දිය නායක මහේන්ද්‍ර සිං දෝණි ප්‍රථමයෙන් පන්දුවට පහර දිමේ අවස්ථාව බටහිර ඉන්දිය කොදෙව් කණ්ඩායමට ලබා දෙන ලදී. ඒ අනුව දිවා ආහාරය සඳහා තරඟය නතර කරන විට කොදෙව් කණ්ඩායම කඩුළු දෙකක් දැවි ලකුණු 93ක් ලබා සිටියා. ක්‍රිස් ගේල් ලකුණු 11කට දැවි ගිය අතර ඩැරන් බ්‍රාවෝ ලකුණු 29කට දැවි ගියා. සචින් තෙන්දුල්කාර් සහභාගි වන එම අවසන් ටෙස්ට් තරඟය නැරඹිම සඳහා රටවල් කිහිපයක හිටපු සුපිරි ක්‍රිකට් ක්‍රිඩකයින් රැසක් සහභාගි වි සිටියි.", "URL": "https://sinhala.adaderana.lk/news.php?nid=38832", "Category": null, "Parent URL": null}