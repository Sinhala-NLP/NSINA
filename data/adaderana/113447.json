{"Source": "Adaderana", "Timestamp": "July 5, 2019 04:04 pm", "Headline": "ජනපතිතුමනි සාකච්ඡාවක් දීලා වෙල්ලස්සට එන්න-නැත්තම් අපි එන්නම්", "News Content": "ඌව වෙල්ලස්සප ගොවි ජනතාවගේ ඉඩම් බහුජාතික සහාගම් වෙත ලබා දීම සම්බන්ධයෙන් මතුව ඇති ගැටලු කඩිනමින් විසඳීම සඳහා පියවර ගත යුතුබව ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා පවසයි. බිබිල ප්‍රදේශයේ ඊයේ (04) පස්වරුවේ පැවති ජන හමුවකට එක්වෙමින් ඔහු මේ බව සඳහන් කළේය. ඌව වෙල්ලස්සප ගොවි ජනතාවගේ ඉඩම් බහුජාතික සහාගම් වෙත ලබා දීමට එරෙහිව පෙත්සමක් ඉදිරිපත් කිරීමෙන් පසුව සාකච්ඡාවක් ලබා දෙන බවට පොරෙන්දු වුවද මේ වන තෙක් සාකච්ඡාවක් සිදු නොවු බව ඔහු ප්‍රකාශ කර සිටියි. ලබන 6 වන දින ජනාධිපතිවරයා ඌව වෙල්ලස්සට පැමිණීමට නියමිතව ඇති බවත් එසේ පැමිණීමට පෙර අදාළ සාකච්ඡාව කැඳවීමට කටයුතු කරන ලෙසත් සමන්ත විද්‍යාරතන මහතා ඉල්ලා සිටියේය.", "URL": "https://sinhala.adaderana.lk/news.php?nid=113447", "Category": null, "Parent URL": null}