{"Source": "Adaderana", "Timestamp": "February 24, 2018 11:06 am", "Headline": "අනතුරින් 1ක් මරුට-1කට තුවාල", "News Content": "ත්‍රීකුණාමලය - අනුරාධපුර ප්‍රධාන මාර්ගයේ මොරවැව, මුදලියාර්කුලම් ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයෙකු තුවාල ලබා තිබේ. ලොරි රථයක් රියදුරුට පාලනය කර ගැනීමට නොහැකිව මාර්ගයේ පෙරළීයාමෙන් අනතුර සිදුව ඇති බව පොලීසිය පැවුසවේය. අනතුරින් බරපතළ තුවාල ලැබු ලොරි රථයේ රියදුරු ඇතුළු පුද්ගලයින් දෙදෙනෙකු ප්‍රතිකාර සඳහා ත්‍රීකුණාමලය රෝහලට ඇතුළත් කිරීමේදී එක් අයෙකු මියගොස් තිබේ. මියගොස් ඇත්තේ චීන වරාය ප්‍රදේශයේ පදිංචිව සිටි 62 හැවිරිදි පුද්ගලයෙකි. මොරවැව පොලීසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84764", "Category": null, "Parent URL": null}