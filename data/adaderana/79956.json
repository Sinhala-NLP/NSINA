{"Source": "Adaderana", "Timestamp": "November 15, 2017 02:16 pm", "Headline": " රජය හමුදාව යටතට ගත්තේ නෑ-හමුදා ප්‍රධානියා මාධ්‍යට කට අරී", "News Content": "සිම්බාබ්වේ රාජ්‍ය රූපවාහිනිය හමුදා ග්‍රහණයට ගැනීම, ජනාධිපති රොබට් මුගාබේගේ රජය හමුදාව යටතට ගැනීමක් නොවන බව එරට හමුදා ප්‍රධානී මේජර් ජනරාල් සිබු සිසෝ මොයෝ පවසයි. නිවේදනයක් නිකුත් කරමින් ඔහු පවසා ඇත්තේ ජනාධිපති මුගාබේගේ ආරක්ෂාව තහවුරු කිරීමට පියවර ගෙන ඇති බවයි. සිම්බාබ්වේ හමුදාව විසින් රාජ්‍ය රූපවාහිනිය ඊයේ(14) සිය බාරයට ගනු ලැබු අතර එය ඇතැම් විදෙස් මාධ්‍ය විසින් රට තුළ හමුදා පාලනයක් ඇති කිරීමේ උත්සාහයක් ලෙස හඳුන්වා දී තිබුණි. කෙසේවෙතත් අපරාධ ක්‍රියා මැඩ පැවැත්වීමේ අරමුණින් මෙම පියවර ගත් බව ප්‍රකාශ කරන සිම්බාබ්වේ හමුදා ප්‍රධානීවරයා සඳහන් කර ඇත්තේ මෙමඟින් මුගාබේගේ පාලනයට කිසිඳු බලපෑමක් සිදු නොවන බවයි.", "URL": "https://sinhala.adaderana.lk/news.php?nid=79956", "Category": null, "Parent URL": null}