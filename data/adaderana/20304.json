{"Source": "Adaderana", "Timestamp": "November 28, 2011 07:26 am", "Headline": " අදත් වැහි බලාපොරොත්තුවිය යුතුයි", "News Content": "අද(28) දිනයේත් ප්‍රදේශ රැසකට වැසි ඇතිවන බව කාළගුණ විද්‍යා දෙපාර්තමේන්තුව පවසයි. උදෑසන කාලයේ දිවයිනේ බස්නාහිර සහ දකුණු වෙරළබඩ තීරයේ තැනින් තැන වැසි ඇතිවීමේ හැකියාව පවතින බව කාර්යයේ නියුතු කාළගුණ විද්‍යාඥ මෙරිල් මෙන්ඩිස් මහතා සඳහන් කළේය. දිවයිනේ සෙසු ප්‍රදේශවල සවස් කාලයේ ගිගිරුම් සහිත වැසි අපේක්ෂා කළ හැකි බවත්, ඇතැම් ස්ථානවල තරමක තද වැසි ඇතිවිය හැකි බව ද ඒ මහතා ප්‍රකාශ කළේය. දිවයිනට දකුණු දෙසින් වන මුහුදු ප්‍රදේශයේ කඩින් කඩ වැසි හෝ ගිගිරුම් සහිත වැසි පවතින බව ඔහු පෙන්වාදුන්නේය. සුළ‍ඟේ වේගය පැයට කිලෝමීටර් 60 – 70 දක්වා වර්ධනය වීමේ හැකියාව පවතින බැවින් දිවයිනට බස්නාහිර සහ නිරිග දිගින් වන ගැඹුරු මුහුදු ප්‍රදේශ රළු ස්වභාවයක් ගන්නා බව මෙරිල් මෙන්ඩිස් මහතා කියා සිටියේය.", "URL": "https://sinhala.adaderana.lk/news.php?nid=20304", "Category": null, "Parent URL": null}