{"Source": "Adaderana", "Timestamp": "October 30, 2014 08:50 am", "Headline": "මුස්ලිම් කොංග්‍රසයේ උත්තරීතර මණ්ඩලය හෙට රැස්වෙයි", "News Content": "ශ්‍රී ලංකා මුස්ලිම් කොංග්‍රසයේ උත්තරීතර මණ්ඩලය හෙට(31) පස්වරුවේ රැස්වීමට නියමිතව තිබේ. එම පක්ෂයේ නායක අධිකරණ අමාත්‍ය රවුෆ් හකීම් මහතාගේ ප්‍රධානත්වයෙන් පක්ෂයේ උත්තරීතර මණ්ඩලය රැස්වීමට නියමිතව ඇත. ඉදිරියේ දී පැවැත්වීමට නියමිතව ඇති ජනාධිපතිවරණය සම්බන්ධයෙන් මෙහිදි සාකච්ඡා කිරීමට නියමිත බව වාර්තා වෙයි. ජනාධිපතිවරණයේ දී කුමන අපේක්ෂකයෙකුට සහයෝගය ලබාදෙන්නේ ද යන්න සම්බන්ධයෙන් උත්තරීතර මණ්ඩලයේ අදහස ලබාගැනීම සිදුවනු ඇත. කෙසේ වෙතත් ජනාධිපතිවරණයේ දී කිසිදු පක්ෂයකට සහයෝගය ලබානොදී සිටීමට මේ වන විට තීරණය කර ඇති බව ශ්‍රී ලංකා මුස්ලිම් කොංග්‍රසයේ ප්‍රකාශකයෙකු සඳහන් කළේය. ජනාධිපතිවරණයක් පවත්වන බවට නිල වශයෙන් ප්‍රකාශ කළ පසු සිය පක්ෂයේ ස්ථාවරය දැනුම් දෙන බව ශ්‍රී ලංකා මුස්ලිම් කොංග්‍රසය පවසයි.", "URL": "https://sinhala.adaderana.lk/news.php?nid=47056", "Category": null, "Parent URL": null}