{"Source": "Adaderana", "Timestamp": "September 18, 2015 11:16 am", "Headline": "විමර්ශන වාර්තාව ගැන  ලක් රජයේ ප්‍රතිචාරය බැංකි  මූන් අගයයි ", "News Content": "එක්සත් ජාතින්ගේ සංවිධානයේ මානව හිමිකම් කවුන්සිලයට ඉදිරිපත් වුණු ශ්‍රී ලංකාව සම්බන්ධ විමර්ශන වාර්තාවට ශ්‍රී ලංකා රජයේ ප්‍රතිචාරය දිරිගන්වමින් එම සංවිධානයේ මහලේකම් බැංකී මුන් මහතා ප්‍රකාශයක් නිකුත් කර තිබේ.ඔහු පෙන්වාදෙන්නේ අදාළ වාර්තාවේ දක්වා ඇති නිර්දේශ මගින් දිගුකාලීන සාමයක් සහ ස්ථාවරත්වයක් පවත්වාගෙන යාමට, මානව හිමිකම් ගරු කිරීමට, වගවීමේ ක්‍රියාවලියට සහ ජාතින් අතර සංහිඳියාව ඇති කිරීමට ශ්‍රී ලංකා රජය සහ ජනතාව ගෙන යන වැඩපිළිවෙළට සහය වනු ඇති බවයි.එක්සත් ජාතීන්ගේ සංවිධානයේ මානව හිමිකම් පිළිබඳ මහකොමසාරිස් සෙයිද් රාද් අල් හුසේන් මහතා විසින් ඉදිරිපත් කළ පිටු 300 කින් සමන්විත වාර්තාව මගින් මෙරට තුළ මිශ්‍ර අධිකරණයක් පිහිටුවිම ඇතුළු නිර්දේශ රැසක් ඉදිරිපත් කර ඇත.ජාත්‍යන්තර ප්‍රජාවගේ සහය ලැබී ඇති අවස්ථාවක පවතින ධනාත්මක තත්ත්වය ඉදිරියට පවත්වාගෙන යා යුතු බවට ද බෑංකී මූන් මහතා ශ්‍රී ලංකා රජයෙන් ඉල්ලා සිටියි.", "URL": "https://sinhala.adaderana.lk/news.php?nid=53937", "Category": null, "Parent URL": null}