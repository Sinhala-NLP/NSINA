{"Source": "Adaderana", "Timestamp": "May 6, 2018 11:56 am", "Headline": " ගවයින් ප්‍රවාහන කරද්දී මාට්ටු - ගවයන් 4ක් ලොරිය තුළම මියගිහින් ", "News Content": "බලපත්‍රයක් නොමැතිව හිංසාකාරී ලෙස ගවයන් 14 දෙනෙක් ප්‍රවාහනය කරමින් තිබු ලොරිරථයක් ගිරාදුරුකෝට්ට ,හෙබරව නිපොන් පාලම පසුකර යද්දි 6 දා අළුයම අත්අඩංගුවට ගත් අතර ලොරි රථයේ සිටි ගවයන් 14 දෙනොගෙන් 4 දෙනෙක් මියගොස් සිටි බව ගිරාදුරු කෝට්ට පොලීසිය පවසයි. සැකකටයුතු ලොරි රථය නතර කරන ලෙසට නිපොන් පාලම අසලදී පොලීසිය කළ විධානය නොතකා මෙම ලොරිය ධාවන වෙමින් තිබියදී පොලීසිය එය ලුහුබැද ගොස් අත්අඩංගුවට ගත් බවත් එහි සිටි එක් පුද්ගලයෙන් අත්අඩංගුවට ගත් අතර තවත් සැකකරුවෙක් පලාගොස් ඇතැයි පොලීසිය කියයි. අත්අඩංගුවට ගත් සැකකරු මාතලේ ප්‍රද්ශයේ පදිංචි කරුවෙක් බව පොලීසිය සඳහන් කරයි. බදුල්ල ‍පොලිස් අධිකාරී ධම්මික වීරසේකර සහකාර පොලිස් අධිකාරී උදිත් ලියනගේ සහ ගිරාදුරුකෝට්ට පොලිස් ස්ථානාධිපති ප්‍රධාන පොලිස් පරීක්ෂක සමන් අංගම්මන යන මහත්වරුන්ගේ උපදෙස් මත ගිරාදුරුකෝට්ට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88612", "Category": null, "Parent URL": null}