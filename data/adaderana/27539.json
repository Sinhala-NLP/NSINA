{"Source": "Adaderana", "Timestamp": "September 19, 2012 08:39 am", "Headline": "ඉඩම් ආරවුලට පින්ලන්ත කතක් දූෂණය කෙරෙයි", "News Content": "පින්ලන්ත ජාතික කාන්තාවක් දූෂණය කිරීම සම්බන්ධයෙන් පුද්ගලයෙකු අත්අඩංගුවට ගෙන ඇත. හික්කඩුව, ගෝනපින්වල ප‍්‍රදේශයේ සිය නිවසේ සිටිය දී අදාළ කාන්තාව දූෂණයට ලක්ව ඇති බව සඳහන්ය. ඉඩම් ආරවුලක් සම්බන්ධයෙන් මෙය සිදුකර ඇති බවට තොරතුරු අනාවරණය වී ඇති බව පොලිසිය පවසයි. සිද්ධිය සම්බන්ධයෙන් ඇයගේ නිවස අසල පිහිටි ඉඩමේ හිමිකරු අත්අඩංගුවට ගෙන තිබේ. තමන් සතුව තිබූ යූරෝ 400 ක මුදලක් ද සැකකරු විසින් සොරාගෙන ඇති බවට අදාළ කාන්තාව පොලීසියට පැමිණිලි කර ඇත.", "URL": "https://sinhala.adaderana.lk/news.php?nid=27539", "Category": null, "Parent URL": null}