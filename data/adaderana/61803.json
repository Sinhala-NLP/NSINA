{"Source": "Adaderana", "Timestamp": "July 5, 2016 04:27 pm", "Headline": "  අල්ලස්-දූෂණ පිටුදකින්න මාසයක් නම් කරයි ", "News Content": "එළඹෙන ඔක්තෝබර් මාසය අල්ලස හා දූෂණ පිටුදැකීමේ මාසය ලෙස නම් කිරීමට පියවර ගන්නා බව අධ්‍යාපන අමාත්‍ය අකිල විරාජ්කාරියවසම් මහතා පවසයි. ඊට සමගාමීව අල්ලස් හෝ දූෂණ චෝදනා විමර්ශන කොමිෂන් සභාව සමග එක්ව පාසල් මට්ටමින් වැඩසටහන් රැසක් සංවිධානය කිරීමට කටයුතු කරන බව අමාත්‍යවරයා පවසයි.පාසල් දරුවන් හා පාසල් ප්‍රජාව අතර අල්ලස හා දූෂණය වැළැක්වීමේ අරමුණින් පැවැත්වීමට නියමිත වැඩසටහන් මාලාව පිළිබඳ පැවති උත්සවයකට එක්වෙමින් අකිල විරාජ් කාරියවසම් අමාත්‍යවරයා මේ බව කියා සිටියේය. එහිදී වැඩිදුරටත් අදහස් දැක්වු අමාත්‍යවරයා සඳහන් කළේ අල්ලස දූෂණය පිටුදැකීමේ ගුණාංගවලින් පිරි දරු පරපුරක් නිර්මාණය කිරීම වෙනුවෙන් පාසල් විෂය මාලාවට ද අල්ලස් හා දූෂණය පිටුදැකීම පිළිබඳ කරුණු ඇතුළත් කිරීමට ඉදිරියේ දී පියවර ගන්නා බවයි.", "URL": "https://sinhala.adaderana.lk/news.php?nid=61803", "Category": null, "Parent URL": null}