{"Source": "Adaderana", "Timestamp": "April 1, 2018 10:02 pm", "Headline": "බුරුත ලෑලි තොගයක් ප්‍රවාහනය කරද්දී මාට්ටු ", "News Content": "වවුනියාවේ කල්මඩු රක්ෂිතයේ පවත්වාගෙන ගිය දැව ඉරණ නීති විරෝධී තිප්පලකින් බුරුත ලෑලි තොගයක් ප්‍රවාහනය කරමින් සිටි පුද්ගලයෙකු වවුනියාව ඊච්චන්කුලම පොලීසිය මඟින් අත්අඩංගුවට ගෙන තිබේ. ඉරණ ලද බුරුත ලෑලි තොගය ප්‍රවාහනය කරමින් තිබූ කැබ් රථයද එහි රියදුරාද පොලීසිය මඟින් අත්අඩංගුවට ගෙන ඇත. මෙම බුරුත ලෑලි තොගයේ වටිනාකම රුපියල් ලක්ෂ තුනක් පමණ වන බවත් එම ලෑලි තොගය යාපනයේ වඩුමඩුවක් වෙත රැගෙන යාමට උත්සහ කරමින් සිටි බවත් ඊච්චන්කුලම පොලීසිය කියයි. සැකකරුව වවුනියාව දිසා අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=86728", "Category": null, "Parent URL": null}