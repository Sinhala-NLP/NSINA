{"Source": "Adaderana", "Timestamp": "June 24, 2015 02:07 pm", "Headline": "තවත් සරණාගතයින් පිරිසක් දිවයිනට", "News Content": "ඉන්දියාවේ රැඳී සිටි තවත් ශ්‍රී ලාංකික සරණාගතයින් පිරිසක් අද දිනයේ ශ්‍රී ලංකාවට පැමිණීමට නියමිතව තිබේ.මාස එක හමාරක් වැනි කාලයක් තුළ ඉන්දියාවේ සිට පැමිණෙන දෙවන සරණාගතයින් කණ්ඩායම මෙය වන බව සඳහන්ය.ඒ අනුව සරණාගතයින් 46 දෙනෙකු එරට තිරුචි ගුවන් තොටුපළේ සිට ශ්‍රී ලංකාව බලා පැමිණිමට නියමිත බව ඉන්දීය මාධ්‍ය වාර්තා කළේය.තිරුචි, පුදුකොට්ටායි, රාමනාදපුරම්, විරුදුනගර් ඇතුළු ප්‍රදේශ කිහිපයක පිහිටි සරණාගත කඳවුරුවල වසර ගණනාවක් රැදි සිටි පිරිසක් ඒ අතරට අයත් වන බව සඳහන්ය.ශ්‍රී ලංකාවේ යුධමය වාතාවරණය පැවැති සමයේ සරණාගතභාවය අපේක්ෂාවෙන් ශ්‍රී ලාංකික දෙමළ ජනතාව විශාල වශයෙන් ඉන්දියාවට ගොස් තිබුණි.එලෙස ඉන්දියාවේ රැඳි සිටි ශ්‍රී ලාංකික සරණාගතයින් 41 දෙනෙකුගෙන් යුත් පිරිසක් පළමු වරට පසුගිය මැයි මාසයේදී යළි ශ්‍රී ලංකාවට පැමිණියහ.", "URL": "https://sinhala.adaderana.lk/news.php?nid=52220", "Category": null, "Parent URL": null}