{"Source": "Adaderana", "Timestamp": "July 5, 2014 03:40 pm", "Headline": "එළඹෙන අගහරුවාදා කොළඹට ජලය නෑ", "News Content": "කොළඹ නගරයේ ප්‍රදේශ කිහිපයකට ජල සැපයුම තාවකාලිකව අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව ලබන 08 වැනිදා රාත්‍රි 09.00 සිට 09 වනදා උදෑසන 06.00 දක්වා පැය 09ක කාලයක් ජල සැපයුම අත්හිටුවීමට නියමිතය. ඩුප්ලිකේෂන් මාර්ගයේ ලිබර්ටි වට රවුම හන්දියේ සිට බෞද්ධාලෝක මාවත හන්දිය දක්වා සහ ඊට සම්බන්ධිත සියලු අතුරු මාර්ග ජල සැපයුම අත්හිටුවන ප්‍රදේශ වෙයි. කොළඹ අග නගර ව්‍යාපෘතිය යටතේ ජල නල එලීම හේතුවෙන් මෙලෙස ජල සැපයුම තාවකාලිකව අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=44448", "Category": null, "Parent URL": null}