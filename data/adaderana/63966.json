{"Source": "Adaderana", "Timestamp": "September 10, 2016 11:12 am", "Headline": " සිරියාවේ සාමයට රුසියාව-අමෙරිකාව එකඟතාවයක", "News Content": "සිරියාවේ සාමය වෙනුවෙන් රුසියාව සහ අමෙරිකාව අතර නව එකඟතාවයකට පැමිණ තිබේ. ඒ අමෙරිකානු රාජ්‍ය ලේකම් ජෝන් කෙරී සහ රුසියානු විදේශ අමාත්‍ය සර්ජි ලැව්රෝල් අතර පැවැති දීර්ඝ සාකච්ඡාවකින් අනතුරුවයි.එම සාකච්ඡා ජිනීවා හිදී පත්වා ඇති බව විදෙස් මාධ්‍ය වාර්තා කළේය.මෙම නව එකඟතාවයට අනුව ලබන සඳුදා දිනයේ සිට සිරියාවට සටන් විරාමයක් ප්‍රකාශයට පත් කිරීමට නියමිතය.විශේෂයෙන් කැරලිකරුවන්ගේ පාලනය යටතේ පවතින ප්‍රදේශවල සිරියානු හමුදා මෙහෙයුම් නතර කිරීම ද මෙම සාකච්ඡාවේදී එකඟතාවයට පැමිණ තිබේඑමෙන්ම අයි.එස් ත්‍රස්තවාදීන්ට එරෙහිව සටන් කිරීම සඳහා නව මධ්‍යස්ථානයක් පිහිටුවීම කෙරෙහි ද මෙහිදී සාකච්ඡා වී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=63966", "Category": null, "Parent URL": null}