{"Source": "Adaderana", "Timestamp": "November 17, 2012 12:30 pm", "Headline": " Sunsilk Hair Experts 2012 අවසන් වැඩමුළුව ගාල්ලේදී", "News Content": "යුනිලීවර් සමාගමේ ප‍්‍රමුඛතම හිසකේ සත්කාරක නිෂ්පාදනය වන සන්සිල්ක් විසින් සංවිධානය කරනු ලබන ‘‘Sunsilk Hair Experts’’ වැඩමුළු මාලාවේ මේ වසරේ අවසන් වැඩමුළුව ගාල්ල කේන්ද්‍රකර ගනිමින් පැවැත්විණ. ගම්බද කාන්තාවන්ගේ හැකියාවන් හා දක්ෂතා ඔප්නංවමින් ඔවුන් රූපලාවන්‍ය ක්ෂේත‍්‍රයේ නිපුණයින් බවට පත් කිරීම සන්සිල්ක් විසින් සිදුකරනු ලබන මෙම සමාජ සත්කාරක සේවාවේ ප‍්‍රධානතම අරමුණයි. ප‍්‍රවීණ රූපලාවන්‍ය ශිල්පීන් හා උපදේශකයින්ගේ සහභාගිත්වයෙන් ගාල්ලේ පැවති එම අවසන් වැඩමුළුව සඳහා 2000 ආසන්න පිරිසක් සහභාගි විය. අඛණ්ඩව වසර 10ක් මුළුල්ලේ ග‍්‍රාමීය කාන්තාවන්ගේ දක්ෂතා ඔප්නංවමින් ඔවුන් විධිමත් පුහුණුවක් සහිත රූපලාවන්‍ය ශිල්පීන් බවට පත් කිරීම සඳහා සන්සිල්ක් මගින් මෙවැනි පුහුණු වැඩමුළු කි‍්‍රයාවට නංවනු ලබයි. 2012 වසරේ ‘‘Sunsilk Hair Experts’’ වැඩමුළු මාලාවේ පළමුවැන්න ඇඹිලිපිටියෙන් ආරම්භ වූ අතර එය බණ්ඩාරවෙල හා පොළොන්නරුව යන ප‍්‍රදේශවලද සාර්ථක ලෙස පැවැත්විණ. මේ වසරේ පමණක් පැවති එම වැඩමුළු ඔස්සේ ගම්බද ප‍්‍රදේශවලින් විධිමත් මගපෙන්වීමක් ලැබූ රූපලාවන්‍ය ශිල්පීන් 7500 පමණ එම ක්ෂේත‍්‍රය වෙත දායාද කිරීමට සන්සිල්ක් වෙත හැකියාව ලැබිණි. සන්සිල්ක් සමග මෙම කර්තව්‍යයයේ දී අත්වැල් බැඳ සිටින වෘත්තිමය හිසකේ සැකසුම් හා රූප ලාවන්‍යාවේදීන්ගේ සංගමයේ (PHABA) වෘත්තීය ප‍්‍රවීණයින් විසින් ගාල්ලේ පැවති එම වැඩමුළුවේදී කේෂලාවන්‍යට අදාළ හිසකේ සත්කාරක ක‍්‍රමවේදයන් හා පෝෂණය ලබාදීම පිළිබඳව පමණක් නොව රූපලාවන්‍ය සත්කාරක ක‍්‍රම පිළිබඳව ද වැඩමුළුවට සහභාගි වූ පිරිස දැනුවත් කරන ලදී. දක්ෂතා සහිත නැගී එන රූපලාවන්‍ය ශිල්පීන් හදුනාගැනීම සඳහා වැඩමුළුව අවසානයේ මනාලියන් දැක්මක්ද සංවිධානය කරනු ලැබූ අතර ඊට සහභාගිවූ තරගකරුවන් 35දෙනෙකු අතරින් අවසන් ජයග‍්‍රහණය හිමිකරගන්නා තිදෙනා වෙනුවෙන් කුසලාන හා සහතික පත් සමග රමණි ප‍්‍රනාන්දු සන්සිලික් කේසාලංකරණ හා රූපලාවන්‍ය පාසලේ එම ක්ෂේත‍්‍රය පිළිබඳව හැදෑරීමට ශිෂ්‍යත්ව පිරිනැමීම සිදුවිය. සන්සිල්ක් මගින් කි‍්‍රයාත්මක කරනු ලබන මෙම ‘‘Sunsilk Hair Experts’’ වැඩමුළුව පිළිබඳ අදහස් දක්වමින් යුනිලීවර් හිසකේ නිෂ්පාදන පිළිබඳ අංශ ප‍්‍රධානී වත්සලා අලූත්ගෙදර මහත්මිය සඳහන් කළේ ඇඹිලිපිටිය, පොළොන්නරුව, බණ්ඩාරවෙල හා ගාල්ල වැනි ග‍්‍රාමීය ප‍්‍රදේශවල ආර්ථිකමය වශයෙන් මෙන්ම භූගෝලීය වශයෙන් විවිධ දුෂ්කරතාවලට මුහුණ පා සිටින දක්ෂතාවලින් පිරිපුන් ව්‍යවසායකයින් හඳුනාගෙන ඔවුන් දිරිගැන්වීමට හැකිවීම පිළිබඳව දිවයිනේ ප‍්‍රමුඛතම හිසකේ සත්කාරක නිෂ්පාදනයක් වන සන්සිල්ක් සැබවින්ම ආඩම්බරයට පත්වන බවය. මෙම වැඩමුළුවෙහි තවත් අංගයක් වන නිරූපණ දක්ෂතා ඔප්නැංවීමේ අරමුණින් සන්සිල්ක් හැඩකාරීයන්ගේ පුහුණු වැඩසටහනක්ද ප‍්‍රවීණ නිරූපණශිල්පි රොසෑන් ඩයස් මහත්මිය විසින් කි‍්‍රයාත්මක කරන ලදී. පුහුණු වැඩසටහනට සහභාගි වූ එක් තරුණියක් ප‍්‍රකාශ කළේ ‘‘ප‍්‍රවීණයින්ගෙන් මෙවැනි පුහුණුවක් ලැබීමට අවස්ථාව ලැබීම සැබවින්ම සතුටට කරුණක්. විශේෂයෙන්ම මෙවැනි වැඩසටහන් හරහා අපගේ රුව ආරක්ෂාකර ගැනීමට මෙන්ම රුව ඔප්නැංවීමටත් අවශ්‍ය උපදෙස් මෙන්ම මග පෙන්වීමත් ලැබෙනවා’’ යන්නයි. සන්සිල්ක් නිෂ්පාදනය පිළිබඳ. යුනිලීවර් සමාගමේ ප‍්‍රමුඛතම හිසකේ සත්කාරකයක් වන සන්සිල්ක් මේවන විට අංක එකේ හිසකේ පෝෂකය බවට පත්ව ඇති අතර Anglo-Duch සම්පිණ්ඩනයේ \"billon dollar brands\" අතරට එක්වීමට ද සන්සිල්ක් ෂැම්පු හා කන්ඩිෂනර්වලට හැකියාව ලැබී ඇත. ශී‍්‍ර ලංකාවේ පමණක් නොව ලොව පුරා රටවල් 69කට අධික සංඛ්‍යාවක සන්සිල්ක් නිෂ්පාදන සඳහා සුවිශාල ඉල්ලූමක් පවතියි. විශේෂ රැසකින් යුත් ෂැම්පූ හා කන්ඩිෂනර්වලින් සන්සිල්ක් නිෂ්පාදන අන්තර්ගතව ඇත. විවිධාකාරයේ හිසකේ සඳහා සුදුසු අයුරින් සකස්කර ඇති විශේෂ ගණනාවකින් සමන්විත හෙයින් සන්සිල්ක් නිෂ්පාදන සඳහා වැඩි දෙනෙකුගේ අවධානය දිනා ගැනීමට හැකියාව ලැබී තිබේ.", "URL": "https://sinhala.adaderana.lk/news.php?nid=29265", "Category": null, "Parent URL": null}