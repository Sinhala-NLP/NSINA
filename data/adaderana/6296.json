{"Source": "Adaderana", "Timestamp": "January 28, 2010 08:55 am", "Headline": "ෆොන්සේකා යළි නිවසට", "News Content": "කොළඹ සුපිරි හෝටලයක නවාතැන් ගෙන සිටි හිටපු ආරක්ෂක මාණ්ඩලික ප්‍රධානී ජෙනරාල් සරත් ෆොන්සේකා මහතා මේ වන විට සිය නිවසට ගොස් තිබේ. ආරක්ෂක අංශ පවසන්නේ ඊයේ රාත්‍රියේදී ඔහු සිය නිවසට ගිය බවය. සරත් ෆොන්සේකා මහතා මැතිවරණය පරාජය වීමෙන් පසුව කොළඹ සුපිරි හෝටලයක තාවකාලිකව නවාතැන් ගෙන සිට ඇත. ආරක්ෂක අංශ ඔහුට එම හෝටලයෙන් පිටතට පැමිණීමට ඉඩ නොදෙන බව ඔහුගේ සම මාධ්‍ය ප්‍රකාශක අනුර කුමා‍ර දිසානායක මහතා ඊයේ පැවති මාධ්‍ය හමුවකදී පැවසීය. කෙසේ වෙතත් සරත් ෆොන්සේකා මහතා සිරකරගෙන සිටින බවට ගෙන යන වාර්තා සම්පුර්ණයෙන්ම අසත්‍යක් බව රජය ප්‍රකාශ කලේය.", "URL": "https://sinhala.adaderana.lk/news.php?nid=6296", "Category": null, "Parent URL": null}