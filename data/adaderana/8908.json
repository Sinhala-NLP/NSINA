{"Source": "Adaderana", "Timestamp": "June 9, 2010 02:59 pm", "Headline": "එල්.ටී.ටී.ඊ සැකකරුවන් 7 ක් නිදහස් ", "News Content": "දීර්ඝ කාලයක් තිස්සේ රඳවාගෙන සිටි එල්.ටී.ටී.ඊ. සැකකරුවන් හත් දෙනෙකු නිදහස් කිරීමට තීරණය කර ඇතැයි නීතිපතිවරයා ශ්‍රේෂ්ඨාධිකරණයට දන්වා තිබේ. 2008 වසරේදී මූතූර් සහ වව්නියා ඇතුළු ප්‍රදේශ වලදී සැකකරුවන් අත්අඩංගුවට ගෙන තිබුණි. මෙතෙක් සිදුකළ පරීක්ෂණ වලදී ඔවුන්ට එරෙහිව නඩු පැවරීමට ප්‍රමාණවත් සාක්ෂි නොමැති හෙයින් ඔවුන් නිදහස් කළ හැකි බව නීතිපතිවරයා වෙනුවෙන් පෙනී සිටි රජයේ නීතීඥවරයා සඳහන් කළේය. චෝදනා නොමැති සැකකරුවන් කඩිනමින් නිදහස් කිරීමට නීතිපති දෙපාර්තමේන්තුව පියවර ගැනීම සම්බන්ධයෙන් විනිසුරු ශිරාණි තිලකවර්ධන මහත්මිය සිය ප්‍රසාදය පළ කර තිබේ.", "URL": "https://sinhala.adaderana.lk/news.php?nid=8908", "Category": null, "Parent URL": null}