{"Source": "Adaderana", "Timestamp": "December 28, 2018 09:49 am", "Headline": "තිදෙනෙකුට මරු කැඳවූ අයිස්ලන්තයේ රිය අනතුර", "News Content": "අයිස්ලන්තයේ නුප්ස්වොන් ප්‍රදේශයේ දී සිදුවු රිය අනතුරකින් බ්‍රිතාන්‍ය ජාතිකයින් තිදෙනෙකු මියගොස් තිබේ. අදාළ බ්‍රිතාන්‍ය ජාතිකයින් ගමන්ගත් මෝටර් රථය නුප්ස්වොන් පාලම මතින් පහලට ඇද වැටීමෙන් අනතුර සිදුව ඇති බවයි විදෙස් මාධ්‍ය වාර්තා කළේ. අනතුරින් මියගිය පුද්ගලයින් අතර කුඩා ළමයෙකු ද වන බව සඳහන්ය. අනතුර සිදුවන අවස්ථාවේ මෝටර් රථය තුළ පුද්ගලයින් හත් දෙනෙකු සිට ඇති අතර තුවාල ලැබු සිව්දෙනෙකුගේ තත්ත්වය බරපතල බව ද වාර්තා වෙයි.", "URL": "https://sinhala.adaderana.lk/news.php?nid=101410", "Category": null, "Parent URL": null}