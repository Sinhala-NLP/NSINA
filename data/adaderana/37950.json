{"Source": "Adaderana", "Timestamp": "October 6, 2013 10:13 am", "Headline": "මුම්බායි ඉන්දියන්ස් සහ  රාජස්ථාන් රෝයල්ස් අවසන් තරගය අදයි", "News Content": "චැම්පියන්ස් ලීග් 20 -20 ක්‍රිකට් තරගාවලියේ අවසන් තරගය සඳහා මුම්බායි ඉන්දියන්ස් කණ්ඩායම සුදුසුකම් ලබා ගැනීමට සමත් විය. ඒ ඊයේ පැවති අවසන් පුර්ව තරගයෙන් ට්‍රිනිඩෑඩ් ඇන්ඩ් ටොබැගෝ කණ්ඩායම කඩුළු 06කින් පරාජය කරමිනි. තරගයේ කාසියේ වාසිය දිනු මුම්බායි කණ්ඩායම පන්දුවට පහරදීමේ අවස්ථාව ට්‍රිනිඩෑඩ් ඇන්ඩ් ටොබැගෝ කණ්ඩායමට ලබා දුන්නේය. ඒ අනුව ඔවුන් නියමිත පන්දු වාර 20 අවසානයේ කඩුළු 05ක් පමණක් දැවී ලකුණු 153ක් ලබා ගත්තේය. පිළිතුරු ඉනිම සඳහා පිටියට පිවිසි මුම්බායි කණ්ඩායම පන්දුවාර 19යි එක් පන්දුවක් තුළ කඩුළු 04ක් දැවී ජයග්‍රහණය වාර්තා කළේය. ඒ අනුව චැම්පියන්ස් ලීග් 20-20 ක්‍රිකට් තරගාවලියේ අවසන් තරගය අද මුම්බායි ඉන්දියන්ස් කණ්ඩායම සහ රාජස්ථාන් රෝයල්ස් කණ්ඩායම අතර පැවැත්වීමට නියමිතය.", "URL": "https://sinhala.adaderana.lk/news.php?nid=37950", "Category": null, "Parent URL": null}