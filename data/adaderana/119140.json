{"Source": "Adaderana", "Timestamp": "September 15, 2019 11:52 am", "Headline": "තරුණ පරපුර රට දාලා හැදිච්ච රටකට යනවා කියනවා-පාඨලී", "News Content": "ඉකුත් දශකය තුළ වෛද්‍ය හා ඉංජිනේරු වෘත්තිකයින් පනස් දෙදහසක් රට හැරගොස් තිබීම ඛේදවාචකයක් බව අමාත්‍ය පාඨලී චම්පික රණවක මහතා පවසයි. පානදුර වලාන ශ්‍රී විජය සෞගත විද්‍යාල පිරිවෙනේ පැවති උත්සවකට එක්වෙමින් අමාත්‍යවරයා වැඩිදුරටත් සඳහන් කළේ වෘත්තිකයින්ට මව්බිම අතහැර යාමට ඉඩ නොලැබෙන පරිදි රට නවීකරණය කරගතයුතු බව බවයි. පසුගිය දශකය තුළ වෛද්‍යවරු හා ඉංජිනේරුවන් 52 000ක පිරිසක් රට අතහැර විදෙස් ගත වී ඇති බව ඒ මහතා ප්‍රකාශ කරයි. තරුණ පරම්පරාව බොහෝ විට රට හදනවා වෙනුවට රට අතහැර දියුණු රටවලට යෑමට තීරණය කරන බවත් එනිසා ඉතා ඉක්මනින් මේ තත්ත්වය වෙනස් කළ යුතු බවත් ඒ මහතා පැවසීය. දැන්වත් නවීකරණයට බිය නොවී තාක්ෂණ ක්‍රියාවලියට ඇතුල් වී බෞද්ධ කමත් ශාසසනයත් රැකගෙන රට හැදීමට ක්‍රියා කළ යුතු බවත් පාඨලී චම්පික රණවක මහතා පවසයි.", "URL": "https://sinhala.adaderana.lk/news.php?nid=119140", "Category": null, "Parent URL": null}