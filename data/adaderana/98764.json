{"Source": "Adaderana", "Timestamp": "November 6, 2018 12:19 pm", "Headline": "පාරට ආපු අවධානම", "News Content": "හෙම්මාතගම, ගම්පොල මාර්ගයේ බලත්ගමුව කෙහෙල්පන්නල හන්දිය අසල ප‍්‍රධාන මාර්ගයට අද (06) උදෑසන පස් කන්දක් නාය ගොස් තිබේ. මේ හේතුවෙන් වාහන ධාවනය එක් මං තීරුවකට පමණක් සීමා වී ඇත. පස් කන්ද කඩා වැටිමෙන් කිසිවෙකුටත් හානි සිදු වි නොමැති බව හෙම්මාතගම පොලීසිය පවසයි. සිද්ධිය සැල විමත් සමඟ හෙම්මාතගම පොලීසියේ පොලිස් ස්ථානාධිපති මෙෂාන් ඉන්දුක ද සිල්වා මහතා ඇතුලූ රථ වාහාන අංශයේ නිලධාරින් එහි පැමිණ මාර්ගයේ වාහාන ගමනා ගමනය එක් මං තීරුවකින් සිදු කිරිමට අවශ්‍ය රථ වාහාන හැසිරවිම සිදු කරමින් පවති. පොලිසිය පැවසුයේ සුළු වේලාවකින් අදාල ස්ථානය යථා තත්ත්වයට පත් කිරිමට අවශ්‍ය කටයුතු සිදු කරන බවයි. මෙම පස් කන්ද නාය යෑම සිදු වි ඇති ස්ථානය ආසන්නයේ නිවසක්ද මේ වන විට අවදානම් ලෙසින් පවතින අතර, පස් කන්ද එම නිවස ආසන්නයටම කැඩි ගොස් ඇති අයුරු එහි ගිය අපට දැක ගත හැකි විය. එමෙන්ම පස් කන්ද සමඟ පහලට පාත් වි පාරට අවදානම් ලෙස තිබු ගසක්ද මෙ වන විට පොලිසියේ උපදෙස් අනුව මාර්ග කම්කරුවන් විසින් ඉවත් කර දැමිම සිදු විය. උසින් අඩි 60 කටත් වඩා වැඩි කඳු බැවුම මෙලෙස නාය ගොස් ඇත්තේ මෙම මාර්ගය පසුගිය දිනවල සංවර්ධනයේදි අවදානම් නාය යන ස්ථානවල නිසි ලෙස බැමි ගැසිම සිදු නොකරන ලද හෙයින් බව ප‍්‍රාදේශවාසීන් පවසයි. හෙම්මාතගම පොලීසියේ පොලිස් ස්ථානාධිපතිතුමාගේ උපදෙස් පරිදි මෙ වන විට මාර්ගයේ එම ස්ථානයේ පස් කන්ද ඉවත් කර මාර්ගය පිළිසකර කිරිමේ කටයුතු වෙනුවෙන් බැකෝ යන්ත‍්‍රයක් යොදවා ඇති අතර අදාල ස්ථානයේ ඇති අධි වොල්ට්තාවයක් ඇති විදුලි කම්බි කිහිපයක්ද අවදානම් සහගත ලෙස පැවතිම නිසා මෙ හෙම්මාතගම විදුලි බල මණ්ඩලයටද දැනුම් දි අදාල ස්ථානය පරික්ෂා කොට මහජනතාවට පිඩාවක් නොවෙන ලෙස එම විදුලි රැහැන් සකස් කිරිමටද උපදෙස් දුන් බව පොලීසිය පවසයි.", "URL": "https://sinhala.adaderana.lk/news.php?nid=98764", "Category": null, "Parent URL": null}