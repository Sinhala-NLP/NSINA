{"Source": "Adaderana", "Timestamp": "September 15, 2018 06:14 pm", "Headline": "වෙඩි පහරකින් වන අලියෙක් මරුට", "News Content": "බුත්තල, වන්දම, කජුවත්ත රක්ෂිතයේ තිබී වෙඩි වැදි මියගොස් ඇති බවට සැකකෙරෙන අලියෙකුගේ සිරුරක් සොයාගෙන තිබේ. බුත්තල පොලීසිය සඳහන් කළේ අද(15) පස්වරුවේ මේ සම්බන්ධයෙන් පොලීසියට තොරතුරු වාර්තා වූ බවයි. මෙම අලියා මීට දින 05කට හෝ 06කට ඉහතදී මිය යන්නට ඇති බවට වනජීවි නිලධාරීන් සැකපළ කරයි. කෙසේවෙතත් මේ සම්බන්ධයෙන් වැඩිදුර තොරතුරු වාර්තා වී නොමැති අතර බුත්තල පොලීසිය සහ වනජිවි නිලධාරින් විමර්ශන සිදු කරයි.", "URL": "https://sinhala.adaderana.lk/news.php?nid=96134", "Category": null, "Parent URL": null}