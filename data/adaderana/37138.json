{"Source": "Adaderana", "Timestamp": "September 4, 2013 02:28 pm", "Headline": "පේරාදෙණිය සරසවි සිසුන් උද්ඝෝෂණයේ ", "News Content": "අධ්‍යාපනය පෞද්ගලීකරණය කිරීමේ ගැසට් පත්‍රය වහාම අහෝසි කරන ලෙස රජයට බල කරමින් පේරාදෙණිය විශ්ව විද්‍යාලයීය සිසුන් පිරිසක් උද්ඝෝෂණයක නිරතවී තිබේ. පේරාදෙණිය - ගලහ මංසන්දියේ දී ඔවුන් මෙම උද්ඝෝෂණය පැවැත්වූ බව අද දෙරණ වාර්තාකරු සඳහන් කරයි. පේරාදෙණිය විශ්ව විද්‍යාලයීය මහා ශිෂ්‍ය සංගමය විසින් සංවිධානය කළ මෙම උද්ඝෝෂණය සඳහා විශ්ව විද්‍යාලයේ සියලු පීඨ නියෝජනය කරමින් සිසුන් විශාල පිරිසක් සහභාගි වී සිටි බව සඳහන් වෙයි. එම අවස්ථාවට සහභාගි වෙමින් අදහස් දැක්වූ පේරාදෙණිය විශ්ව විද්‍යාලයීය මහා ශිෂ්‍ය සංගමයේ සභාපති දිමුත් ගුණසේකර කියා සිටියේ විශ්ව විද්‍යාල සිසුන්ගේ සහ ජනතා විරෝධය හමුවේ පෞද්ගලික අධ්‍යපන පනත හකුලා ගැනීමට රජය පියවර ගනු ලැබුව ද එය ගැසට් පත්‍රයක මාර්ගයෙන් ඉතා සූක්ෂම ලෙස එළිදැක්වීමට රජය පියවර ගෙන ඇති බවයි. එම ගැසට් පත්‍රය අහෝසි කර ගන්නා තුරු සමස්ථ විශ්ව විද්‍යාල පද්ධතියේ මෙන්ම ජනතා සහයෝගය ද සහිතව අඛණ්ඩ විරෝධතා ව්‍යාපාර කරන බව ඔහු සඳහන් කරයි.", "URL": "https://sinhala.adaderana.lk/news.php?nid=37138", "Category": null, "Parent URL": null}