{"Source": "Adaderana", "Timestamp": "August 26, 2019 03:32 pm", "Headline": "45 වන වයස් කාණ්ඩ පිහිනුම් තරගාවලිය", "News Content": "45 වන වයස් කාණ්ඩ පිහිනුම් තරගාවලිය ඊයේ (25) අවසන් විය. ඒ කොළඹ සුගතදාස පිහිනුම් තටාකයේදීයි. දින හතරක් පුරා පැවති පුහුණුම් තරගාවලියට ක්‍රීඩා සමාජ හා පාසල් නියෝජනය කරමින් ක්‍රීඩක ක්‍රීඩිකාවන් අටසියයකට වැඩි ප්‍රමාණයක් ක්‍රීඩා කළේය. ඒ අතරින් ලකුණු 408ක් හිමි කර ගත් කොළඹ ශාන්ත ජෝසප් විද්‍යාලය පිරිමි ශූරතාවය දිනා ගැනීමට සමත් විය. දෙවන ස්ථානය හිමි කර ගත්තේ ලකුණු 276ක් හිමි කර ගත් බම්බලපිටිය ශාන්ත පීතර විද්‍යාලයයි. ලකුණු 204ක් හිමි කර ගත් කොළඹ ආනන්ද විද්‍යාලය තුන්වන ස්ථානය දිනා ගත්තේය. තරගාවලියේ බාලිකා ශූරතාවය ලකුණු 352ක් හිමි කර ගත් වත්තල ලයිසියම් ජාත්‍යන්තර පාසල හිමි කර ගනිද්දි මහනුවර මහමායා බාලිකා විද්‍යාලය දෙවන ස්ථානය ලබා ගත්තේ ලකුණු 292 ක් ලබා ගනිමින්. ලකුණු 247ක් හිමි කර ගත් කොළඹ විශාකා විද්‍යාලය තෙවන ස්ථානය දිනා ගැනීමට සමත් විය. මේ අතර ඩයිවින් තරගාවලියේ පිරිමි ශූරතාවය කොළඹ රාජකීය විද්‍යාලයද කාන්තා ශූරතාවය කොළඹ බිෂොප් විද්‍යාලය ද දිනාගත්තේය.", "URL": "https://sinhala.adaderana.lk/news.php?nid=117529", "Category": null, "Parent URL": null}