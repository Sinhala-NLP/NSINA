{"Source": "Adaderana", "Timestamp": "November 4, 2011 02:16 pm", "Headline": "පිහි ඇනුමකින් හමුදා සෙබළෙක් රෝහලේ", "News Content": "මැදවච්චිය - භූඔය යුද හමුදා කඳවුරේ හමුදා සෙබළුන් දෙදෙනෙකු අතර ඇතිවූ ගැටුමකින් පිහි ඇනුමකට ලක්වූ එක් සෙබළෙකු තුවාල ලබා වව්නියාව රෝහලට ඇතුළත් කර තිබේ. ඊයේ(03) රාත්‍රී 10ට පමණ මෙම ගැටුම හටගෙන ඇති බව මැදවච්චිය පොලිසිය සඳහන් කරයි. සිද්ධියෙන් බරපතල තුවාල ලැබූ හමුදා සෙබළා වව්නියාව රෝහලේ දැඩි සත්කාර ඒකකයේ ප්‍රතිකාර ලබමින් සිටින බව වව්නියාව රෝහල් ප්‍රකාශකයෙකු සඳහන් කළේය. පිහි ඇනුම සිදුකළ හමුදා සෙබළා යුද හමුදා පොලිසිය මගින් අත්අඩංගුවට ගෙන මැදවච්චිය පොලිසියට බාරදී ඇති අතර වැඩිදුර පරීක්ෂණ මැදවච්චිය පොලිසිය මගින් සිදුකරයි.", "URL": "https://sinhala.adaderana.lk/news.php?nid=19782", "Category": null, "Parent URL": null}