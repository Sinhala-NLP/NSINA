{"Source": "Adaderana", "Timestamp": "February 7, 2013 10:09 am", "Headline": "පුවත්පත් බෙදාහරින්නාට මැර ප්‍රහාරයක්", "News Content": "යාපනය ප්‍රදේශයේ පුවත්පත් බෙදාහැරීමේ නියෝජිතයෙකුට අද (07) අලුයම කිසියම් පිරිසක් විසින් පහර දී තුවාල සිදුකර තිබේ. අලුයම 4.00 ට පමණ පූන්තොට්ටම් ප්‍රදේශයේ දී මෙම පහරදීම සිදුකර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පේදුරුතුඩුවේ සිට පූන්තෝට්ටම් ප්‍රදේශයට යතුරු පැදියකින් ගමන් කරමින් සිටිය දී මෙම පහරදීම සිදුව ඇති බව සඳහන්ය. පහරකෑමෙන් තුවාල ලැබූ පුද්ගලයා යාපනය රෝහලේ ප්‍රතිකාර ලබමින් සිටින බව පොලීසිය සඳහන් කළේය. අව්වුවේලි පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=31420", "Category": null, "Parent URL": null}