{"Source": "Adaderana", "Timestamp": "September 22, 2010 06:13 pm", "Headline": "හය හැවිරිදි දැරිය කෙලෙසූ 14 හැවිරිදි බාලවයස්කාරයා 27 තෙක් රිමාන්ඩ්", "News Content": "සය හැවිරිදි දැරියකට ලිංගික අතවර කිරීමේ චෝදනා මත 14 හැවිරිදි සැකකරුවෙකු ලබන 27 වැනි දින දක්වා රක්ෂිත බන්ධනාගාර ගත කර තිබේ. අතවරයට ලක්වු දැරිය වේරලවත්ත ළමා නිවාසයට භාර‍ දෙන ලෙස මහනුවර අතිරේක මහේස්ත්‍රාත් අධිකරණය නියම කර ඇත. මතුරට-නිකපන්වල ප්‍රදේශයේ මෙම බාලවයස් දැරිය අතවරයට ලක්ව ඇත්තේ ඇයගේ නිවස අසලම පදිංචිව සිටින 14 හැවිරිදි සැකකරුවෙකුගෙන් බව මූලික පොලිස් පරීක්ෂණ වලදී අනාවරණය වී තිබේ. මතුරට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=11025", "Category": null, "Parent URL": null}