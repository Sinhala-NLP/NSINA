{"Source": "Adaderana", "Timestamp": "May 14, 2014 10:03 am", "Headline": " රිය අනතුරකින් දැරියක මරුට", "News Content": "ගිනිගත්හේන - අවිස්සාවේල්ල මාර්ගයේ ගිනිගත්හේන ප්‍රදේශයේ සිදුවු රිය අනතුරකින් කුඩා දැරියක මියගොස් තිබේ. කිතුල්ගල සිට ගිනිගත්හේන දෙසට ධාවනය කළ මෝටර් රථයක් රියදුරුට නින්දයාම හේතුවෙන් මාර්ගයෙන් ඉවතට පැන මීටර් 100 ක පමණ ප්‍රපාතයකට පෙරළීමෙන් මෙම අනතුර සිදුව ඇති බව පොලිසිය පවසයි. අනතුරෙන් රියදුරු ඇතුළු 07 දෙනෙකු තුවාල ලබා දැඩිගම රෝහලට ඇතුළත් කර ඇති අතර එහිදී කුඩා දැරිය මියගොස් තිබේ. මියගොස් ඇත්තේ වත්තල, තෙලගපාන පාර ප්‍රදේශයේ පදිංචිව සිටි 08 හැවිරිදි කුඩා දැරියකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43191", "Category": null, "Parent URL": null}