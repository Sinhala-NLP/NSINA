{"Source": "Adaderana", "Timestamp": "August 12, 2019 11:07 am", "Headline": "ජීවිතයක් අහිමි කළ අයෙක් ගිනි අවිය සමඟ පොලිස් බාරයට", "News Content": "පිටබැද්දර මල් පුදනැල්ල මංසන්ධියේ දී සුභෝපභෝගී මෝටර් රථයකින් වල් ඌරෙකු මරා ප්‍රවාහනය කරමින් සිටියදී පිටබැද්දර පොලීසිය මඟින් පුද්ගලයෙකු අත්අඩංගුවට ගෙන ඇත. 119 පොලිස් හදිසි ඇමතුම් අංශයට ලද තොරතුරක් මත ක්‍රියාත්මක වූ පිටබැද්දර පොලීසියේ නිලධාරීන් විසින් අද (12) දින අළුයම හයිජෙට් වර්ගයේ සුභෝපභෝගී මෝටර් රථයකින් වෙඩි තබා වල් ඌරෙකු මරා ප්‍රවාහනය කරමින් සිටියදී අත් අඩංගුවට ගෙන ඇත. මාලිම්බඩ ප්‍රදේශයේ සිට දංගල ප්‍රදේශය දක්වා මෙම ප්‍රවාහනය සිදුකිරීමට සැළසුම් කර ඇති බවට පොලිස් විමර්ශණ වලදී අනාවරණය කරගෙන ඇත. මෝටර් රථයේ රියදුරු අත්අඩංගුවට ඇති අතර, වෙඩි තැබීමට භාවිතා කරන ලද බලපත්‍ර සහිත බෝර 12 පතුරොම් තුවක්කුවක්, සහ එයට යොදන ජීව උණ්ඩ දෙකක් පොලිස් භාරයට ගෙන ඇත. සැකකරු සහ නඩු භාණ්ඩ මොරවක මහේස්ත්‍රාත් අධිකරණයට ඉදිරිපත් කිරීමට නියමිතව ඇත. සිද්ධිය සම්බන්ධයෙන් පිටබැද්දර පොලීසිය වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=116346", "Category": null, "Parent URL": null}