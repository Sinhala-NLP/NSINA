{"Source": "Adaderana", "Timestamp": "June 16, 2017 09:36 am", "Headline": "අත් බෑගයේ තිබු රන් භාණ්ඩ සොරා ගත් 2 ක් අත්අඩංගුවට", "News Content": "බස් රථයක ගමන් කළ කාන්තාවකගේ අත් බෑගයේ තිබූ රන් භාණ්ඩ සොරකම් කළ කාන්තාවත් සහ පුද්ගලයෙක් අත්අඩංගුවට ගෙන තිබේ. හොරණ බස් නැවතුම්පල අසලදී කළුතර සිට හොරණ දක්වා ධාවනය වන බස් රථයක ගමන් කළ කාන්තාවගේ අත් බෑගයක තිබී මෙම රන් භාණ්ඩ සොරාගෙන ඇති බව පොලීසිය සඳහන් කළේය. සැකකරුවන් රුපියල් දෙලක්ෂ 50,000ක් පමණ වටිනා රන් භාණ්ඩ සොරගෙන පලා යමින් සිටියදී මොරගහහේන පොලිස් ස්ථානයේ නිළධාරින් පිරිසක් විසින් අත්අඩංගුවට ගෙන තිබේ. අත්අඩංගුවට ගත් අදාළ සැකකරු සහ සැකකාරිය රන් භාණ්ඩ සමඟ හොරණ පොලිස් ස්ථානය භාර දුන් බව මොරගහහේන පොලිසිය සඳහන් කළේය. සැකකරු සහ සැකකාරිය අද(16) හොරණ මහේස්ත්‍රාත් අධිකරණයට ඉදිරිපත් කිරිමට නියමිත අතර හොරණ පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=74270", "Category": null, "Parent URL": null}