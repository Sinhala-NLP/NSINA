{"Source": "Adaderana", "Timestamp": "July 25, 2013 03:56 pm", "Headline": " ඡන්දයට නම ඇත්දැයි 1919 න් අහන්න", "News Content": "ඉදිරියේදී පැවැත්වීමට නියමිත පළාත් සභා මැතිවරණයේදී ඡන්දය භාවිතා කිරීම සදහා තම නම ඡන්ද හිමි නාමලේඛනයේ ලියාපදිංචි වී තිබේදැයි රාජ්‍ය තොරතුරු කේන්ද්‍රයට (1919) ඇමැතීමෙන් තහවුරු කර ගත හැකි වේ. මේ අනුව උතුරු, මධ්‍යයම හා වයඹ පළාත් සභා මැතිවරණයට අදාළව ජන්දය භාවිතා කිරීම සඳහා තම නම ඡන්ද හිමි නාමලේඛනයේ ලියාපදිංචි වී තිබේදැයි යන්න පිළිබදව දැන ගැනීමට හැකි වන බව ශ්‍රී ලංකා තොරතුරු හා සන්නිවේදන තාක්ෂකණ නියෝජිතායතනය පවසයි. රාජ්‍ය තොරතුරු කේන්ද්‍රය (1919) අමතා තමන් පදිංචි දිස්ත්‍රීක්කය, ජාතික හැඳුනුම් පත් අංකය සහ සම්පුර්ණ නම ලබාදීමෙන් පසු ඡන්ද කොට්ඨාස අංකය සහ ලියාපදිංචි අංකය මේ අනුව දැනගත හැකිවේ. ශ්‍රී ලංකා තොරතුරු හා සන්නිවේදන තාක්ෂයණ නියෝජිතායතනය සහ මැතිවරණ දෙපාර්තමේන්තුව ඒකාබද්ධව මෙය ක්‍රියාවට නංවා තිබේ.", "URL": "https://sinhala.adaderana.lk/news.php?nid=36098", "Category": null, "Parent URL": null}