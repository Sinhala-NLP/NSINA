{"Source": "Adaderana", "Timestamp": "October 15, 2010 03:29 pm", "Headline": "සිර ගෙවල් බිඳගෙන විත් ජනතාව රකින බව ෆොන්සේකා කියයි", "News Content": "රන්ජන් රාමනායක මහතා අත්අඩංගුවට ගැනීම ඇතුළු තවත් සිය ගණන් පිරිස් සිරගත කිරීම ඉදිරියේදී සිදුවනු ඇති බව සරත් ෆොන්සේකා මහතා පවසයි. නමුත් සිර ගෙවල් බිඳගෙන පැමිණ ජනතාව බේරා ගන්නා බව ඔහු අවධාරණය කරයි. එමෙන්ම ජනතාවට ආරක්ෂාව සහ නිදහස ලබාදෙන බව ද හෙතෙම අවධාරණය කළේය. සුදු කොඩි ප්‍රකාශය පිළිබඳ නඩු විභාගය අද(15) කොළඹ මහාධිකරණයේදී විභාගයට ගැනුණි. එම නඩු විභාගයෙන් පසුව නැවත අධිකරණ භූමියෙන් පිටව යන අතරතුර මාධ්‍ය වෙත අදහස් දක්වමින් සරත් ෆොන්සේකා මහතා මෙම අදහස් පළ කළේය.", "URL": "https://sinhala.adaderana.lk/news.php?nid=11515", "Category": null, "Parent URL": null}