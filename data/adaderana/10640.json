{"Source": "Adaderana", "Timestamp": "September 4, 2010 05:34 pm", "Headline": "කට කතා අසත්‍යයි-තාම තීරණයක් නෑ", "News Content": "මහජන නියෝජිතයෙකු ලෙස යෝජිත ව්‍යවස්ථා සංශෝධන පනතට පක්ෂව හෝ විපක්ෂව ඡන්දය දීමට අයිතියක් තමන්ට ඇති බව පුත්තලම දිස්ත්‍රීක් එ.ජා.ප පාර්ලිමේන්තු මන්ත්‍රී පාලිත රංගේබණ්ඩාර මහතා පවසයි. අද දෙරණ කළ විමසුමකට විශේෂ ප්‍රකාශයක් කරමින් හෙතෙම කියා සිටියේ තමන් මේ වනතුරුත් ඡන්දය ප්‍රකාශ කරන්නේ යෝජිත පනත් කෙටුම්පතට පක්ෂවද නැද්ද යන වග තීරණය කර නැති බවයි. තමන්ට එදිනට පාර්ලිමේන්තුවට නොපැමිණීමට හෝ ඡන්දය දීමෙන් වැළකී සිටීමට අදහසක් නැතැයිද මන්ත්‍රීවරයා සඳහන් කරයි. තමන්ගේ තීරණය කුමක්ද යන්න පිළිබඳ සැකහැර දැනගත හැකිවෙන්නේ ලබන 8 වන දින පාර්ලිමේන්තුවේදී අදාළ පනත් කෙටුම්පත් යෝජනාව සම්බන්ධයෙන් ඡන්දය විමසන අවස්ථාවේදී පමණක් බවද මන්ත්‍රීවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=10640", "Category": null, "Parent URL": null}