{"Source": "Adaderana", "Timestamp": "June 15, 2010 08:44 am", "Headline": "අසැබි වෙබ් අඩවි ගැන වාර්තාව අධිකරණයට", "News Content": "ජංගම දුරකතනවලින් අසභ්‍ය වෙබ් අඩවි නැරඹීම අවහිර කිරීම සඳහා සිදුකරනු ලැබූ පරීක්ෂණවල වාර්තාව අධිකරණයට ඉදිරිපත් කර තිබේ. පොලිස් ළමා හා කාන්තා කාර්යාංශය විසින් බම්බලපිටිය ළමා අධිකරණය වෙත මෙම වාර්තාව ඉදිරිපත් කළ බව එහි ප්‍රකාශකයෙකු සඳහන් කළේය. පාසල් ළමුන් ජංගම දුරකතනවලින් අසභ්‍ය වෙබ් අඩවි නැරඹීමට පුරුදු වී සිටින බවට ලැබුණු පැමිණිලි අනුව පොලිස් ළමා හා කාන්තා කාර්යාංශය පරීක්ෂණ ආරම්භ කළේය. ඒ අනුව පසුගිය දා බම්බලපිටිය ළමා අධිකරණය විසින් ජංගම දුරකතන සමාගම් 5කට මේ සම්බන්ධයෙන් කරුණු දැක්වීමට නියෝග කරනු ලැබීය. එවැනි අසභ්‍ය වෙබ් අඩවි අවහිර කිරීමට ඇති හැකියාව සම්බන්ධයෙන් එම දුරකතන සමාගම් පොලිස් ළමා හා කාන්තා කාර්යාංශයට කරුණු ඉදිරිපත් කර ඇති අතර ඒ අනුව සැකසූ වාර්තාවක් අධිකරණයට ඉදිරිපත් කර ඇත. එම වාර්තාවලට අනුව කඩිනමින් ජංගම දුරකතන මගින් නැරඹිය හැකි අසභ්‍ය වෙබ් අඩවි අවහිර කිරීමට කටයුතු කරන බව පොලිස් ළමා හා කාන්තා කාර්යාංශ‍ෙය් ප්‍රකාශකයෙකු අද දෙරණට සඳහන් ක‍ෙළ්ය.", "URL": "https://sinhala.adaderana.lk/news.php?nid=9008", "Category": null, "Parent URL": null}