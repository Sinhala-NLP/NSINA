{"Source": "Adaderana", "Timestamp": "March 15, 2017 07:23 pm", "Headline": "නීතිඥ සංගමයේ නව සභාපති පත්වෙයි", "News Content": "ශ්‍රී ලංකා නීතිඥ සංගමයේ නව සභාපතිවරයා ලෙස යු.ආර්.ද සිල්වා මහතා තේරී පත්ව ඇති බව වාර්තා වෙයි. ඒ අනුව ශ්‍රී ලංකා නීතීඥ සංගමයේ 24 වන සභාපතිවරයා වන්නේ නීතීඥ යූ.ආර් ද සිල්වා මහතායි. ශ්‍රී ලංකා නීතීඥ සංගමයේ සභාපතිවරයා තෝරා පත් කරගැනීමේ ඡන්ද විමසීම අද (15) දිනයේ දිවයින පුරා ඡන්ද මධ්‍යස්ථාන 77කදී පැවැත් වුයේ ය. 2017 වර්ෂය සඳහා සභාපති අපේක්ෂකයින් ලෙස නීතීඥ යූ.ආර් ද සිල්වා, නීතීඥ අනුර මැද්දේගොඩ, නීතීඥ ආර්.ආර්.එස්. තංඝරාජා යන මහත්වරුන් තරඟ වැදුනේය. කෙසේ වෙතත් අද රාත්‍රියේ කොළඹ ඡන්ද ප්‍රතිඵළ නිළ වශයෙන් නිකුත් කල අතර එහිදී වැඩි ඡන්දයෙන් සභාපතිවරයා ලෙස නීතීඥ යූ.ආර් ද සිල්වා මහතා තේරී පත් වූ බව ශ්‍රී ලංකා නීතීඥ සංගමයේ ලේකම් නීතීඥ අමල් රන්දෙණිය මහතා සඳහන් කළේ ය. මේ අතර සිය ජයග්‍රහණයෙන් අනතුරුව නීතීඥ යූ.ආර් ද සිල්වා මහතා මාධ්‍ය වෙත තම අදහස් පළ කර සිටියේ ය.", "URL": "https://sinhala.adaderana.lk/news.php?nid=70927", "Category": null, "Parent URL": null}