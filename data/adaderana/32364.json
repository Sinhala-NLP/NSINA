{"Source": "Adaderana", "Timestamp": "March 12, 2013 05:47 pm", "Headline": "අද රෑ කොළඹ අවට ප්‍රදේශ කිහිපයකට වතුර නෑ", "News Content": "අද (12) දින රාත්‍රී 10.00 සිට හෙට (13) පෙ.ව 10.00 දක්වා පැය 12 ක කාලයක් කොළඹ හා අවට ප්‍රදේශ කිහිපයක ජලය සැපයුම අත්හිටුවන්නට සිදුවන බව ජල සම්පාදන හා ජලාපවහන මණ්ඩලය පවසයි. ඒ අනුව කොටහේන, මට්ටක්කුලිය,මෝදර,මාදම්පිටිය,තොටලඟ,ග්‍රෑන්ඩ්පාස්,බ්ලුමැන්ඩල් පාර,ලෙයාඩ්ස් බ්‍රෝඩ්වේ,කොටුවිල, සහ සේදවත්ත යන ප්‍රදේශවල මෙසේ ජල සැපයුම අත්හිටුවන බව ජල සම්පාදන හා ජලාපවහන මණ්ඩලය විසින් නිකුත් කළ නිවේදනයක දැක්වෙයි. ජල සැපයුම අත්හිටුවීමෙන් පාරිභෝගික ජනයාට සිදුවන අපහසුතාව ගැන තමන් කනගාටුවට පත්වන බවත්, ජලය අරපිරිමැස්මෙන් යුතුව පරිහරණය කරන ලෙසත් ඔවුන් එකී නිවේදනයෙන් වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=32364", "Category": null, "Parent URL": null}