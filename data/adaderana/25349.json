{"Source": "Adaderana", "Timestamp": "June 27, 2012 09:55 am", "Headline": "ඉන්දු එංගලන්ත 20/20 කාන්තා ක්‍රිකට් තරගයෙන් ජය එංගලන්තයට ", "News Content": "ඉන්දියාව සමඟ පැවති කාන්තා 20/20 ක්‍රිකට් තරගයෙන් ලකුණු 33 ක ජයක් හිමිකර ගැනීමට එංගලන්ත කණ්ඩායම සමත්ව තිබේ. කාසියේ වාසිය දිනාගත් ඉන්දීය කාන්තා කණ්ඩායම ප්‍රථමයෙන් පන්දුවට පහරදීමේ වාරය එංගලන්ත කණ්ඩායමට පිරිනමා ඇත. ඒ අනුව එංගලන්ත කාන්තා ක්‍රිකට් කණ්ඩායම සිය පන්දුවාර 20 අවසානයේ දී කඩුලු 5 ක් දැවී ලකුණු 137 ක් ලබා ගැනීමට සමත් විය. මෙහිදී ලෝරා මාෂ් ලකුණු 41 ක් හා සාරා ටේලර් ලකුණු 69 ක් බැගින් රැස් කරගෙන තිබේ. පිළිතුරු ඉනිම ක්‍රීඩාකළ ඉන්දීය කාන්තා ක්‍රිකට් කණ්ඩායමට පන්දුවාර 20 අවසානයේ දී කඩුලු 8 ක් දැවී ලබා ගත හැකි වූයේ ලකුණු 104 ක් පමණි.", "URL": "https://sinhala.adaderana.lk/news.php?nid=25349", "Category": null, "Parent URL": null}