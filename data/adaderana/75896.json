{"Source": "Adaderana", "Timestamp": "August 2, 2017 02:54 pm", "Headline": " හිටපු නාවික හමුදා මාධ්‍ය ප්‍රකාශක යළි රිමාන්ඩ්", "News Content": "හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී දසනායක මහතා තවදුරටත් රක්ෂිත බන්ධනාගාරගත කර තිබේ. 2008 වසරේදී සුදු වෑන් භාවිත කරමින් තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාළ නඩුව අද (02) කැඳවූ අවස්ථාවේ කොළඹ කොටුව මහේස්ත්‍රාත් ලංකා ජයරත්න මෙනවිය ඩී.කේ.පී දසනායක මහතා ඇතුළු සැකකරුවන් 6 දෙනා ලබන 10 වනදා දක්වා රක්ෂිත බන්ධනාගාරගත කිරීමට නියෝග කර ඇති බව සඳහන්ය.හිටපු නාවික හමුදා මාධ්‍ය ප්‍රකාශකවරයාගේ අසනීප තත්ත්වයක් හේතුවෙන් වැලිසර නාවික හමුදා රෝහලේ ප්‍රතිකාර ලබන බැවින් ඔහු අද දිනයේ අධිකරණයට ඉදිරිපත් කිරීමට නොහැකි තත්ත්වයක පසුවන බව බන්ධනාගාර නිලධාරීන් අධිකරණයට දැනුම් දී තිබේ.ඒ පිළිබඳ අධිකරණයට වෛද්‍ය වාර්තාවක්ද ඉදිරිපත් කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=75896", "Category": null, "Parent URL": null}