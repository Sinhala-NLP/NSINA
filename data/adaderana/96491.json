{"Source": "Adaderana", "Timestamp": "September 21, 2018 05:07 pm", "Headline": "ජාත්‍යන්තර පොත් ප්‍රදර්ශනය ඇරඹෙයි", "News Content": "ප්‍රදර්ශනය අද(21) සිට එළඹෙන 30 වනදා දක්වා කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වෙයි. ශ්‍රී ලංකා පොත් ප්‍රකාශකයින්ගේ සංගමය වාර්ෂිකව සංවිධානය කරන කොළඹ ජාත්‍යන්තර පොත් ප්‍රදර්ශනය මෙවර පැවැත්වෙන්නේ 20 වැනි වරටයි. අධ්‍යාපන අමාත්‍ය අකිල විරාජ් කාරියවසම් මහතා අතින් අද පෙරවරුවේ ප්‍රදර්ශනය විවෘත කෙරුණි. කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ සිරිමාවෝ බණ්ඩාරනායක අනුස්මරණ ප්‍රදර්ශන මධ්‍යස්ථානයේදී පැවැත්වෙන මෙවර ප්‍රදර්ශනය දෙස් විදෙස් වෙළඳ කුටි 400කට අධික සංඛ්‍යාවකින් සමන්විතයි. ප්‍රදර්ශනය අද සිට එළඹෙන 30 වැනිදා දක්වා පෙරවරු 9 සිට රාත්‍රී 9 දක්වා ජනතාව වෙනුවෙන් විවෘතව පවතියි.", "URL": "https://sinhala.adaderana.lk/news.php?nid=96491", "Category": null, "Parent URL": null}