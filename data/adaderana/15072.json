{"Source": "Adaderana", "Timestamp": "March 25, 2011 04:07 pm", "Headline": "දහතුන් හැවිරිදි දැරියට හදිකළ පාපතරයා අත්අඩංගුවට", "News Content": "හැටන් වටවල ප්‍රදේශයේ දී වයස අවුරුදු 13 ක දැරියක් දූෂණය කිරීම සම්බන්ධයෙන් පුද්ගලයෙකු අත් අඩංගුවට ගෙන තිබේ. පසුගිය 22 වන දින අදාළ සැකකරු විසින් මෙම දැරිය සැකකරුගේ ත්‍රිරෝද රථයේ නංවාගෙන ගොස් පාලු ස්ථානයකදී දූෂණය කර ඇති බවට කරුණු අනාවරණය වී ඇත. වටවල පොලීසියට දැරිවියගේ මව්පියන් සිදුකළ පැමිණිල්ලකට අනුව මෙම අත් අඩංගුවට ගැනීම සිදුකළ බව වටවල පොලිසිය සඳහන් කරයි. දැරිය මේ වන විට වෛද්‍ය පරීක්ෂණ සඳහා නාවලපිටිය රෝහලට ඇතුළත් කර තිබේ. සැකකරු සහ අදාළ ත්‍රිරෝද රථය අද(25) හැටන් මහේස්ත්‍රාත් වෙත ඉදිරිපත් කරන බව වටවල පොලිසිය සඳහන් කරයි. සිද්ධිය සම්බන්ධයෙන් වැඩිදුර පරීක්ෂණ වටවල පොලිසිය සිදුකරයි.", "URL": "https://sinhala.adaderana.lk/news.php?nid=15072", "Category": null, "Parent URL": null}