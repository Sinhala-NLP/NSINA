{"Source": "Adaderana", "Timestamp": "November 9, 2017 07:33 am", "Headline": "මහමඟ රැක සිට බිරියට උදැල්ලෙන් ගසා මරා සැමියා කැලේට රිංගලා කළ දේ", "News Content": "බිරියට උදැල්ලෙන් ගසා ඝාතනය කර සැමියා ගෙල වැල ලා ගත් පුවතක් මැදවච්චියෙන් වාර්තා වේ.මැද වච්චචිය පොලිසිය පැවැසුවේ පවුල් ආරවුලක් දුර දිග යෑමෙන් මෙම සිදුවීම වී ඇති බවයි. මෙසේ මිය ගොස් ඇත්තේ මැදවච්චිය දුමින්නේගම පදිංචි සේනානායකගේ සංජීවනි සමන් කුමාරි (43) හා ඇගේ සැමියා වන පුංචිඅප්පුරාලාගේ රත්නසිරි (45) යන අයයි.ඊයේ (8) උදෑසන 11.30ට පමණ දුමින්නේගම ප්‍රදේශයේ ප්‍රජා ශාලාව අසලදී ඝාතකයා සිය බිරියට උදැල්ලකින් පහර දී ඝතනය කර පසුව අසළ තිබුණු වන ලැහැබකට රිංඟා ගසක අත්තක ගැට ගැසූ සරම් පටියක ආධාරයෙන් ගෙල වැලලාගෙන ඇති බව පොලිසිය සඳහන් කළේය.මූලික මහේස්ත්‍රාත් පරීක්ෂණයෙන් පසු පශ්චාත් මරණ පරීක්ෂණය සිදු කිරීම සඳහා මෘත ශරීර අනුරාධපුර රෝහලට රැගෙන ගොස් ඇත.", "URL": "https://sinhala.adaderana.lk/news.php?nid=79676", "Category": null, "Parent URL": null}