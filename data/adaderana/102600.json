{"Source": "Adaderana", "Timestamp": "January 18, 2019 02:07 pm", "Headline": "සේනා බඩඉරිඟු වගාවෙන් කුරක්කන් වගාවටත්", "News Content": "දිවයිනේ ප්‍රද්ශ කිහිපයක බඩඉරිඟු වගාව පුරා පැතිර තිබෙන සේනා දළඹු උවදුර මේ වන විට අනුරාධපුර දිස්ත්‍රික්කයේ කුරක්කන් වගාවටද පැතිරගොස් තිබේ. අනුරාධපුර මධ්‍යම නුවරගම් පළාත් ප්‍රාදේශීය ලේකම් කොට්ඨාසයේ බඩඉරිඟු වගාව ආක්‍රමණය කරමින් සිටි සේනා දළඹුවා මේ වන විට එම පළාතේ කුරක්කන් වගාව ද ආක්‍රමණය කර තිබේ. එම ප්‍රාදේශීය ලේකම් කොට්ඨාසයේ අක්කර 65ක පමන වගාභූමි මේ වන විට සේනා දළඹුවාගේ ආක්‍රමණයට හසුව අවසන්. එමෙන්ම තිබ්බටුවාගම,ඉලන්දගහවැව, ඇලයාපත්තුව, පහළගම, වානේලන්ද සහ වඳුරුපිටිය යන ගම්මාන පුරා පැතිර ගොස් තිබෙන මෙම සේනා උවදුරෙන් තිබ්බටුවාගම ප්‍රදේශයේ කුරුක්කන් වගාව සම්පූර්ණයෙන් විනාශ වී තිබේ. මේ අතර අම්පාර ප්‍රාදේශයේ උක් වගාවද සේනා දළඹුවා විසින් ආක්‍රමණය කර තිබේ. ගල්ඔය වැවිලි සමාගම යටතේ හෙක්ටයාර 5000 ක පමණ ප්‍රෙද්ශයක උක්වගා කර ඇති අතර ඉන් ස්ථාන 13කට සේනා දළඹු ආක්‍රමණය සිදුව තිබේ. එය පාලනය කිරීම සඳහා මේ සම්බන්ධයෙන් ගල්ඔය වැවිලි සමාගමේ පාලන අධිකාරිය විසින් එය පාලන කිරීම සඳහා වෙනම කණ්ඩායක් යොදවා තිබේ.", "URL": "https://sinhala.adaderana.lk/news.php?nid=102600", "Category": null, "Parent URL": null}