{"Source": "Adaderana", "Timestamp": "September 11, 2012 05:05 pm", "Headline": "හෙරොයින් ජාවාරමට යොදාගත් දරුවන් පරිවාසයට", "News Content": "හෙරොයින් ජාවාරමේ නිරතවීම සම්බන්ධයෙන් අත්අඩංගුවට ගත් කාන්තාව සමඟ සිටි දරුවන් සිව්දෙනා පරිවාසභාරයට පත් කිරීමට අධිකරණය නියෝග කර තිබේ. මෙම දරුවන් සිව්දෙනා යොදා ගනිමින් අදාළ කාන්තාව විසින් මත්කුඩු ජාවාරම සිදුකර ඇති බවට මධ්‍යම පළාත් ත්‍රස්ත විරෝධී කාර්යංශයට තොරතුරු ලැබී තිබිණි. ඒ අනුව සිදුකළ වැටලීමක දී අවුරුදු 3 හමාරක්, අවුරුදු 6 ක්, සහ අවුරුදු 12 ක් වන එම සැකකාරියගේ දරුවන් තිදෙනාත් ඇයගේ සොහොයුරියගේ දොළොස් හැවිරිදි දරුවාත් මෙම ජාවාරමට යොදා ගෙන ඇති බවට අනාවරණය විණි. අදාළ අවස්ථාවේ සැකකාරිය විසින් ත්‍රිරෝද රථයක් යොදා ගනිමින් මත්කුඩු ප්‍රවාහනය කරමින් සිටි බව මධ්‍යම පළාත් ත්‍රස්ත විරෝධී කාර්යංශය පවසයි. අත්අඩංගුවට ගත් කාන්තාව සම්බන්ධයෙන් රැඳවුම් නියෝග මත වැඩිදුර විමර්ශන සිදුකරන බව ද එම කාර්යංශය සඳහන් කළේය.", "URL": "https://sinhala.adaderana.lk/news.php?nid=27327", "Category": null, "Parent URL": null}