{"Source": "Adaderana", "Timestamp": "January 16, 2012 08:58 am", "Headline": "මෑත කාලයේ වාර්තා වූ අවම උෂ්ණත්වය නුවරඑළියෙන්", "News Content": "දිවයිනට බලපා ඇති සීත කාලගුණ තත්ත්වය හමුවේ නුවරඑළියේ අද(16) පෙරවරුවේ උෂ්ණත්වය සෙල්සියස් අංශක 3 .8 ක් දක්වා පහළ බැස තිබූ බව කාලගුණ විද්‍යා දෙපාර්තමේන්තුව පවසයි. මෑත කාලයේ දී මෙරටින් වාර්තා වූ අවම උෂ්ණත්වය මෙය බව එම දෙපාර්තමේන්තුවේ කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා සදහන් කළේය. දිවයිනට හමා එන වියළි සුළං ප්‍රවාහයක් හේතුවෙන් බොහෝ ප්‍රදේශවලට සීත කාලගුණයක් ඉදිරි දින කිහිපයේත් අපේක්ෂා කළ හැකි බව ඔහු පෙන්වා දෙයි. මේ අතර අද(16) පෙරවරුවේ නුවරඑළියේ බොහෝ ස්ථානවල මල් තුහීන ද දැක ගත හැකි වූ බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා සඳහන් කළේය.", "URL": "https://sinhala.adaderana.lk/news.php?nid=21408", "Category": null, "Parent URL": null}