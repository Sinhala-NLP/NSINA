{"Source": "Adaderana", "Timestamp": "March 16, 2019 09:39 pm", "Headline": " මිරිදිය ජලාශයන්ට මත්ස්‍ය පැටවුන් මුදා හැරේ ", "News Content": "අනුරාධපුර දිස්ත්‍රක්කයේ කුඩා වැවි සඳහා මත්ස්‍යයින් තැන්පත් කිරීම කෘෂිකර්ම වාරිමාර්ග හා ධීවර ජලජසමිපත් අමාත්‍ය පී හැරිසන් මහතාගේ ප්‍රධානත්වයෙන් සිදුකර ඇත. ‍මේ යටතේ මහ දිවුල්වැව, කෝන්වැව, බැදිවැව, කලුඑබේ මහ වැව, කීරියගස්වැව, නාවක්කුලම වැව, මලව, මාන්කඩවල, කුඩා කැකිරාව යන වැව්හි මතස්‍යයන් තැන්පත් කිරීම සිදුකර තිබේ. ජලජීවී වගා සංවර්ධන අධිකාරිය වැවි 175ක මේ වන විට මත්ස්‍යය පැටව් තැන්පත් කර ඇති අතර මෙි සඳහා රුපියල් ලක්ෂ පනහක මුදලක් වැය කර ඇති බව අනුරාධපුර දිස්ත්‍රික් ජලජීවි නිලධාරී සිසිත කුමාර මහතා පවසා ඇත. වැඩසටහන යටතේ එක් ජලාශයක් වෙත මත්ස්‍ය පැටවි දස දහසක් මුදා හැර ඇත. ‍මෙමඟින් ජලජීවී අධිකාරිය මාළු කිලෝ ලක්ෂ 7ක අස්වැන්නක් බලාපොරොත්තු වන අතර ඉන් ග්‍රාමීය ජනතාවගේ පෝෂණ තත්ත්වය ඉහළ නැංවීම අපේක්ෂා කර ඇත. ‍", "URL": "https://sinhala.adaderana.lk/news.php?nid=106189", "Category": null, "Parent URL": null}