{"Source": "Adaderana", "Timestamp": "June 19, 2018 02:48 pm", "Headline": "මගීන් 80 ක් රැගත් බෝට්ටුවක් අනතුරට පත්වෙයි-18 දෙනෙකුගේ දිවි බේරෙයි", "News Content": "මගීන් 80ක පමණ පිරිසක් රැගත් බෝට්ටුවක් ඉන්දුනීසියාවේ සුමාත්‍රා දූපත් ආසන්නයේදී අනතුරට පත්ව තිබේ. එහි සිටි පිරිස අතරින් 18 දෙනෙකුගේ දිවි බේරා ගැනීමට සහන සේවකයින් සමත්ව ඇති බව සඳහන් වෙයි. ටෝබා විලේ යාත්‍රා කරමින් තිබූ මගී බෝට්ටුව උතුරු සුමාත්‍රාව ආසන්නයේදී දියේ ගිලීමෙන් අනතුරට පත්ව තිබේ. අනතුරින් මියගිය එක් පුද්ගලයෙකුගේ මළ සිරුර මේ වන විට සොයාගෙන ඇති බව වාර්තා වෙයි. තවත් විශාල පිරිසක් දියේ ගිලීමෙන් අතුරුදන්ව ඇති අතර එම පිරිස් සොයා සෝදිසි මෙහෙයුමක්ද ක්‍රියාත්මකයි. අහයපත් කාලගුණය සහ රළු ජල තලය අනතුරට හේතුවන්නට ඇති බවට සැක පල කෙරෙයි.", "URL": "https://sinhala.adaderana.lk/news.php?nid=91126", "Category": null, "Parent URL": null}