{"Source": "Adaderana", "Timestamp": "November 8, 2015 12:21 pm", "Headline": " තියුණු ආයුධයකින් පහරදී ඝාතනය කරයි ", "News Content": "අම්ලන්තොට, පුහුල්යාය පාර ප්‍රදේශයේ දී පුද්ගලයෙකු තියුණු ආයුධවලින් පහර දී ඝාතනය කර තිබේ. ඊයේ (07) රාත්‍රී නාඳුනන පුද්ගලයින් පිරිසක් විසින් පුද්ගලයෙකුට පහරදෙන බවට පොලිස් හදිසි ඇමතුම් අංශයට තොරතුරක් ලැබී තිබුණ බව සඳහන්ය. ඒ අනුව පොලීසිය සිදුකළ විමර්ශනයකදී කැපුම් තුවාල සහිතව වැටී සිටි පුද්ගලයා සොයා ගෙන ඇති අතර ඔහු ප්‍රතිකාර සඳහා අම්බලන්තොට රෝහලට ඇතුළත් කර තිබේ.වැඩිදුර ප්‍රතිකාර සඳහා හම්බන්තොට රෝහලට ඇතුළත් කිරීමේ දී අදාළ පුද්ගලයා මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ 33 හැවිරිදි අම්බලන්තොට බරවකුඹුක ප්‍රදේශයේ පදිංචිව සිටි පුද්ගලයෙකි.සිද්ධියට අදාළ සැකකරුවන් මෙතෙක් අත්අඩංගුවට ගෙන නොමැති අතර අම්බලන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54957", "Category": null, "Parent URL": null}