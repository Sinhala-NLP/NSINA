{"Source": "Adaderana", "Timestamp": "September 19, 2017 11:49 am", "Headline": " දියකාවා ක්‍රියාන්විතය මත්තලදී", "News Content": "අටවන වරටත් ශ්‍රී ලංකා යුද හමුදාව විසින් සංවිධානය කරන ක්‍ෂේත්‍ර පුහුණු අභ්‍යාසය (Field Training Exercise - FTX) “දියකාවා පුහුණු අභ්‍යාස යුද මෙහෙයුම VIII – 2017” (‘Exercise - Cormorant Strike VIII - 2017’) අද(19) දින පස්වරු 4.30 ට මත්තල ගුවන්තොටුපොළ පරිශ්‍රයේදී සිදුකිරීමට කටයුතු යොදා තිබේ .මත්තල ගුවන් තොටුපල තුළ අද පැවති ක්‍ෂේත්‍ර පුහුණු අභ්‍යාසය තුළින් විශේෂයෙන්ම සිදු කරනු ලැබුවේ සතුරු ග්‍රහණයේ සිටින පිරිසක් ගලවා ගැනීමේ ක්‍රියාන්විතයක්ය.මෙවර දියකාවා 2017 සඳහා දෙදහසකට අධික යුද හමුදා භටපිරිස් ප්‍රමාණයක් (2108) සහභාග වන අතර යුද හමුදා කමාන්ඩෝ රෙජිමේන්තු, විශේෂ බලකා සහ යාන්ත්‍රික පාබල භටපිරිස් ඒ අතරින් විශේෂ තැනක් ගනී.එයට අමතරව ශ්‍රී ලංකා නාවික හමුදාව නියෝජනය කරමින් 370 ක භට පිරිසක් මෙන්ම 197 ක ගුවන් හමුදා භට පිරිසක් ද මෙයට ඇතුලත් වේ. බංග්ලාදේශය, ඉන්දියාව මාලදිවයින, නේපාලය, පකිස්තානය, ඉන්දුනීසියාව, මැලේසියාව චීනය, රුසියාව, එක්සත් ජනපදය, බ්‍රසීලය, සුඩානය, ඉරාකය, ඊශ්‍රායලය, ඕමානය, තුර්කිය, ඉරානය සහ කෙන්යාව නියෝජනය කරමින් 69 කට අධික විදේශ හමුදා සාමාජිකයින් පිරිසක්ද මේ සඳහා සහභාගී වේ.", "URL": "https://sinhala.adaderana.lk/news.php?nid=77738", "Category": null, "Parent URL": null}