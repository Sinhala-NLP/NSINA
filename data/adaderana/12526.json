{"Source": "Adaderana", "Timestamp": "December 1, 2010 01:50 pm", "Headline": "වෑමැඩිල්ල ජලාශය වාන් දමයි-බලන්න එන්න එපා, පොලිසිය කියයි", "News Content": "දඹුල්ල සහ නාඋල ප්‍රාදේශිය ලේකම් කොට්ඨාශ අතර පිහිටි වෑමැඩිල්ල ජලාශය වාන් දැමීම හේතුවෙන් වෑමැඩිල්ල වාන් ඇළ සහ මලව ඔය දෙපස ජීවත් වන පිරිස් අවධානයෙන් සිටිය යුතු බව දඹුල්ල ප්‍රාදේශීය ලේකම්වරයා දැනුම් දී සිටියි. අලුයම සිට වෑමැඩිල්ල ජලාශයේ වාන් දොරටු විවෘත කර ඇති බව ප්‍රාදේශීය ලේකම් බී.ඒ සුමනදාස මහතා පවසයි. මේ අතර වෑමැඩිල්ල ජාලාශය වාන් දැමීම නැරඹීමට පැමිණීමෙන් වළකින ලෙස නාඋල පොලිසිය ද ජනතාවගෙන් ඉල්ලීමක් කරයි. මේ අතර අධික වර්ෂාව හේතුවෙන් මඩකළපුව දිස්ත්‍රික්කයේ මාර්ග කිහිපයක් ජලයෙන් යට වී ගමනාගමනයට බාධා එල්ල වී තිබේ.", "URL": "https://sinhala.adaderana.lk/news.php?nid=12526", "Category": null, "Parent URL": null}