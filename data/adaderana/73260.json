{"Source": "Adaderana", "Timestamp": "May 18, 2017 08:19 am", "Headline": "  අද පැය 12ක ජල කප්පාදුවක් ", "News Content": "ජලය සපයන නළ මාර්ග දෙකක ජල කාන්දු අලුත්වැඩියා කිරීමක් හේතුවෙන් අද(18) දිනයේ වත්තල සහ කැළණිය යන ප්‍රදේශ වල ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.ඒ අනුව අද පෙරවරු 9.00 සිට පස්වරු 9.00 දක්වා පැය 12ක කාලයක් ජල සැපයුම අත්හිටුවීමට නියමිතය.කැළණිය ප්‍රාදේශීය සභා බල ප්‍රදේශය, පෑලියගොඩ නගර සභා බල ප්‍රදේශය, වත්තල නගර සභා බල ප්‍රදේශය සහ හැඳල ප්‍රාදේශීය සභා බල ප්‍රදේශයට ඒ අනුව ජල සැපයුම අත්හිටුවනු ඇත.මේ පිළිබඳව වැඩිදුර තොරතුරු 1939 ඇමතුම් මධ්යනස්ථානයට ඇමතීමෙන් ලබාගත හැකි බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=73260", "Category": null, "Parent URL": null}