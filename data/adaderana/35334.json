{"Source": "Adaderana", "Timestamp": "June 29, 2013 08:30 am", "Headline": "ක්‍රිස් ගේල් පිටිය වර්ණවත් කරයි - කොදෙව්වන්ට පහසු ජයක්", "News Content": "ක්‍රිස් ගේල් පන්දු 100දී හයේ පහර 7ක් හා 4 පහර 9ක් සමගින් ලකුණු 109ක් ලබාගෙන තුන්කොන් ක්‍රිකට් තරගාවලියේ ශ්‍රී ලංකාවට එරෙහි පැවැති පළමු තරගයෙන් කොදෙව්වන්ට විශිෂ්ට ජයක් අත්කරදීමට සමත් වුණේය. කාසියේ වාසියේ ආරාධනයෙන් මෙම තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 48.3දී සියලු දෙනා දැවි ලකුණු 208ක් ලබාගත්තේය. ඇන්ජලෝ මැතිව්ස් ලකුණු 55ක් හා මහේල ජයවර්ධන ලකුණු 52ක් ශ්‍රී ලංකාව වෙනුවෙන් ලබාගත් අතර සෙසු පිතිකරුවන්ට වැඩි ලකුණු සංඛ්‍යාවක් ලබා ගැනීමට හැකි වුයේ නැත. පන්දු යැවිමේදී සුනිල් නාරින් ලකුණු 40ට කඩුලු 4ක් බිඳ හෙළීමට සමත් විය. පිළිතුරු වශයෙන් කොදෙව්වන් පන්දුවාර 37.5දි කඩුලු 4ක් පමණක් දැවී ලකුණු 209ක් ලබා ජයග්‍රහණය තහවුරු කළේය. ක්‍රිස් ගේල්ගේ ඉනිම නිසා කොදෙව්වන්ට මෙම තරගය පහසුවෙන් ජයගත හැකි වූ අතර තරගයේ වීරයා සම්මානද ඔහුට හිමිවිය. කොදෙව් දූපත් හී කිංග්ස්ටන් හිදී මෙම තරගය පැවැත්විණ.", "URL": "https://sinhala.adaderana.lk/news.php?nid=35334", "Category": null, "Parent URL": null}