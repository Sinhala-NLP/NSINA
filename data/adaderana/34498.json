{"Source": "Adaderana", "Timestamp": "May 30, 2013 06:14 pm", "Headline": "අල්ලස් චෝදනා ලැබූ දිසා විනිසුරු තුන් වෙනිදා දක්වා රිමාන්ඩ්", "News Content": "අල්ලස් ලබා ගැනීමේ චෝදනා මත අල්ලස් හෝ දූෂණ විමර්ශන කොමිසන් සභාව මගින් අත්අඩංගුවට ගත් හෝමාගම දිසා විනිසුරු සුනිල් අබේසිංහ මහතා ලබන 3 වැනිදා දක්වා රක්ෂිත බන්ධනාගාර ගත කර තිබේ. දිසා විනිසුරුවරයා අද (30) පස්වරුවේ කොළඹ ප්‍රධාන මහේස්ත්‍රාත් ගිහාන් පිළපිටිය මහතා වෙත ඉදිරිපත් කිරීමෙන් අනතුරුව මෙම නියෝගය ලබා දී ඇති බව සඳහන්ය. හෝමාගම දිසා අධිකරණයේ විභාග වන නඩුවකට අදාළ තීන්දුව වාසිවන ආකාරයෙන් ලබා දීම සඳහා පුද්ගලයෙකුගෙන් රුපියල් ලක්ෂ 3 ක මුදලක් අල්ලස් වශයෙන් ලබා ගන්නා අවස්ථාවේ මෙම දිසා විනිසුරුවරයා අත්අඩංගුවට ගැනුණි. දිසා විනිසුරුවරුයාගේ ආරක්ෂක නිලධාරීවරයා මාර්ගයෙන් අදාළ මුදල ඊයේ රාත්‍රි හංවැල්ල ප්‍රදේශයේදී ලබා ගන්නා අවස්ථාවේ මෙම අත්අඩංගුවට ගැනීම සිදුකළ බව අල්ලස් හෝ දූෂණ කොමිසම කියා සිටියි.", "URL": "https://sinhala.adaderana.lk/news.php?nid=34498", "Category": null, "Parent URL": null}