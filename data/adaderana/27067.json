{"Source": "Adaderana", "Timestamp": "September 2, 2012 11:06 am", "Headline": "පහරදීමකින්  තුවාල ලැබු 2ක් රෝහලට", "News Content": "සෞඛ්‍ය දෙපාර්තමේන්තුවේ සණස සමිතියේ පිරිසකට සිදුවු පහරදීමකින් පුද්ගලයන් දෙදෙනෙකු තුවාල ලබා දඹුල්ල රෝහලට ඇතුළත් කර තිබේ. පොළොන්නරුව ප්‍රදේශයේ පැවති උත්සවයකදී පහරදීම සිදුව ඇති බව සඳහන්ය. අදාළ උත්සවය සඳහා පක්ෂ විපක්ෂ මන්ත්‍රීවරුන් දෙපාර්ශවයටම ආරාධනා කිරීම හේතුවෙන් තමන්කඩුව ප්‍රාදේශීය සභාවේ සභාපතිවරයා ඇතුළු පිරිසක් පහරදීම සිදුකළ බව පහරකෑමට ලක්වූවන් පවසා තිබේ. තමන්ට පහරදීමට කිසියම් පිරිසක් උත්සාහ කළ අවස්ථාවේ දී ගැටුමක් හටගත් බව මේ සම්බන්ධයෙන් කළ විමසීමකදී තමන්කඩුව ප්‍රාදේශීය සභාවේ සභාපති ප්‍රේමසිරි මුණසිංහ මහතා සඳහන් කළේය. මෙම උත්සවය සඳහා නියෝජ්‍ය අමාත්‍යවරයෙකු ද සහභාගී වී ඇති බව අනාවරණයවේ.", "URL": "https://sinhala.adaderana.lk/news.php?nid=27067", "Category": null, "Parent URL": null}