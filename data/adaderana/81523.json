{"Source": "Adaderana", "Timestamp": "December 14, 2017 02:47 pm", "Headline": "හොර සිගරට් සමඟ අයෙක් පොලිස් දැලේ ", "News Content": "නීති විරෝධි දුම්වැටි තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා කුරුණෑගල කඳවුරේ නිලධාරින් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව වාර්තා වේ. එහිදී සැකකරු සතුව තිබී දුම්වැටි 20 බැගින් හසුරණ ලද පෙට්ටි 50ක් පොලිස් විශේෂ කාර්යය බලකා භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා කුරුණෑගල පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=81523", "Category": null, "Parent URL": null}