{"Source": "Adaderana", "Timestamp": "May 16, 2016 03:28 pm", "Headline": " ධම්මික ප්‍රසාද්ට අවස්ථාව අහිමිවෙයි", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර ලබන බ්‍රහස්පතින්දා ආරම්භ වන පළමු ටෙස්ට් ක්‍රිකට් තරඟයට ක්‍රීඩා කිරීමේ අවස්ථාව ධම්මික ප්‍රසාද්ට අහිමී තිබේ.එසෙක්ස් ප්‍රාන්ත කණ්ඩායම් සමග පසුගිය සතියේ පැවැති තරඟයේදී ධම්මික ප්‍රසාද් උරහිසේ ආබාධයකට ලක් වුණි.ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ග්රැ හැම් ෆෝඩ් මාධ්‍ය වෙත ප්‍රකාශ කර ඇත්තේ ප්‍රසාද්ගේ ආබාධ තත්ත්වය කඩිනමින් සුව අතට පත් කර ගැනීම සඳහා විශේෂඥයින් කටයුතු කරන අතර කඩිනමින් ඔහු කණ්ඩායමට එක් කර ගැනීම අපේක්ෂාව බවයි.2014 වසරේ පැවැති එංගලන්ත සංචාරයේදී ධම්මික ප්‍රසාද් දක්ෂ ලෙස ක්‍රීඩා කර තිබේ.මේ අතර පළමු ටෙස්ට් තරඟය සඳහා සහභාගී වන ශ්‍රී ලංකා සංචිතය ඉදිරි දින 02 ඇතුළත නම් කිරීමට නියමිතව තිබේ.", "URL": "https://sinhala.adaderana.lk/news.php?nid=60198", "Category": null, "Parent URL": null}