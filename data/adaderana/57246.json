{"Source": "Adaderana", "Timestamp": "February 15, 2016 04:20 pm", "Headline": "බලපත්‍ර නැතිව ගවයින් මස් කළ 3ක් අත්අඩංගුවට ", "News Content": "බලපත්‍ර නීති උල්ලංඝණය කරමින් ගව ඝාතකාගාරයක් පවත්වාගෙන ගිය පුද්ගලයින් තිදෙනෙකු ගලහා, පල්ලේගම, මොට්ටාව ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්ය බලකායේ ගම්පොල කඳවුරේ නිලධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුට ගත් බව පොලිසිය සඳහන් කළේය.එහිදී එම ස්ථානයේ තිබී ගවමස් කිලෝග්‍රෑම් 210ක්, ව්‍යාජ ලෙස සකස් කරන ලද ගලහා මහජන සෞඛ්‍ය පරික්ෂකවරයාගේ නිල මුද්‍රාවක් සහ තවත් උපකරණ කිහිපයක් පොලිස් විශේෂ කාර්ය බලකාය භාරයට ගෙන ඇති බව පොලිසිය පැවසුවේය.සැකකරුවන් වැඩිදුර විමර්ශන සඳහා ගලහා පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=57246", "Category": null, "Parent URL": null}