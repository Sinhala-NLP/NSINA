{"Source": "Adaderana", "Timestamp": "March 26, 2016 08:27 am", "Headline": "ශ්‍රීලනිපය දෙකඩ කරන්න එපා - දීමු කඳුළු සලමින් ඉල්ලයි", "News Content": "ශ්‍රී ලංකා නිදහස් පක්ෂය දෙකඩවීමට කිසිවිටෙක ඉඩ නොදෙන ලෙස හිටපු අග්‍රාමාත්‍ය දී.මූ ජයරත්න මහතා ප්‍රසිද්ධියේ කඳුළු සලමින් ශ්‍රීලනිප නායකයින්ගෙන් ඉල්ලීමක් කර තිබේ.මහනුවරදී ඊයේ පැවති උත්සවයකදී හිටපු අගමැතිවරයා එම ඉල්ලීම කළේය.තමන් තවත් වැඩි කාලයක් ජීවත්වනු නැතැයිද එසේ වුවද පක්ෂයට ඇති ආදරයේ කිසිදු අඩුවක් නැතැයිද හෙතෙම එහිදී කඳුළු සලමින් කියා සිටියේය.මේ නිසා ශ්‍රීලනිපය දෙකඩ නොවී ආරක්ෂා කර ගැනීමට කැපවන්නැයි ද කාටවත් මෙය දෙකඩ කිරීමට ඉඩ නොදෙන්නැයිද හෙතෙම පැවසීය.තමන් මේ ගැන ජනපති මෛත්‍රීපාලත්, හිටපු ජනපති මහින්ද රාජපක්ෂ මහතාත්, හිටපු ජනපතිනි චන්ද්‍රිකා බණ්ඩාරනායක මැතිණියත් පෞද්ගලිකවම හමුවී දැනුම්දුන් බව ද ඒ මහතා කියා සිටියේය.", "URL": "https://sinhala.adaderana.lk/news.php?nid=58621", "Category": null, "Parent URL": null}