{"Source": "Adaderana", "Timestamp": "January 18, 2018 04:28 pm", "Headline": "ලංවිම සේවකයන්ගේ වැටුප් විෂමතාවයන්ට ලබාදිය හැකි හොඳම විසදුම ලබා දෙනවා", "News Content": "ලංකා විදුලිබල මණ්ඩලයේ වැටුප් විෂමතාවයන්ට ලබාදිය හැකි හොඳම විසදුම ලබාදීමට පියවර ගන්නා බව විෂය භාර අමාත්‍ය රංජිත් සියඹලාපිටිය මහතා පවසයි. විදුලිබල සේවකයින් විසින් අද දින ආරම්භ කරනු ලැබූ වැඩවර්ජනනය සම්බන්ධයෙන් විදුලිබල හා බලශක්ති අමාත්‍යංශයේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. අදාළ ගැටලුව සම්බන්ධයෙන් උද්ඝෝෂණ හෝ වැඩවර්ජන සිදුකිරීමේ කිසිඳු අවශ්‍යතාවයක් නොමැති බව රංජිත් සියඹලාපිටිය මහතා සඳහන් කළේය. අමාත්‍යවරයා වැඩිදුරටත් සඳහන් කලේ ලංකා විදුලිබල මණ්ඩලයේ වැටුප් විෂමතා ගැටලුවට විසදුම් ලබාදීම සඳහා විද්වත් කමිටුවක් මගින් දීර්ඝකාලීන විසදුමක් ලබාදීම සඳහා කටයුතු කරමින් සිටින බවයි.", "URL": "https://sinhala.adaderana.lk/news.php?nid=83180", "Category": null, "Parent URL": null}