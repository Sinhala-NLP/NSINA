{"Source": "Adaderana", "Timestamp": "November 16, 2010 04:24 pm", "Headline": "ජනපති පදවි ප්‍රාප්තිය වෙනුවෙන් සෞඛ්‍යයට සංවර්ධන ව්‍යාපෘති රැසක්", "News Content": "ජනාධිපතිවරයාගේ දෙවන පදවි ප්‍රාප්තියට සමගාමීව සෞඛ්‍ය ක්ෂේත්‍රයේ සංවර්ධන කටයුතු සඳහා රුපියල් කෝටි එක් දහස් පන්සියයක වියදමින් සංවර්ධන ව්‍යාපෘති රැසක් ක්‍රියාත්මක කරන බව සෞඛ්‍ය අමාත්‍යාංශය පවසයි. ඒ යටතේ මෙතෙක් වැඩ කටයුතු අවසන් කර නොමැති රෝහල් ඉදිකිරීම් කටයුතු අවසන් කිරීමටත් රෝහල්වලට අවශ්‍ය බෙහෙත් ද්‍රව්‍ය, වෛද්‍ය උපකරණ, ගිලන් රථ ඇතුළු අනෙකුත් උපකරණ සැපයීමටත් නියමිත බව එම අමාත්‍යාංශය සඳහන් කරයි. ශ්‍රී ලංකාව ආසියාවේ ආශ්චර්ය කරා යන ගමනේ දී සෞඛ්‍ය ක්ෂේත්‍රයෙන් ජනතාවට ඉහළම ප්‍රතිලාභ ලබාදීම තම අරමුණ බව මෙම ව්‍යාපෘති ක්‍රියාත්මක කිරීමේ අවස්ථාවකට එක්වෙමින් සෞඛ්‍ය අමාත්‍ය මෛත්‍රීපාල සිරිසේන මහතා පැවසුවේය.", "URL": "https://sinhala.adaderana.lk/news.php?nid=12198", "Category": null, "Parent URL": null}