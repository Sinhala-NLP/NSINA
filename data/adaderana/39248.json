{"Source": "Adaderana", "Timestamp": "December 1, 2013 03:46 pm", "Headline": "ගොවීන් හෙට අමුඩෙන් කොළඹට!", "News Content": "අය වැයෙන් සහන ලබා නොදීමට එරෙහිව ගොවිජන විරෝධය හෙට කොළඹ දී පැවැත්වීමට තීරණය කර ඇති බව සමස්ත ලංකා ගොවිජන සම්මේලනය පවසයි. අය වැයට පෙර මුදල් අමාත්‍යවරයාට ලබා දුන් ඉල්ලීම් ඉටු නොකිරීම සහ අයවැයෙන් ගොවිජනතාව අමතක කර දැමීම පිළිබඳව විරෝධය පළ කිරීම සඳහා මෙය සංවිධානය කරන බව ඔවුන් කියයි. හෙට පස්වරු 04ට කොටුව දුම්රියපළ ඉදිරිපිට දී මෙම විරෝධතා ව්‍යාපාරය පැවැත්වීමට කටයුතු යොදා ඇත. ගොවිජනතාව නියෝජනය කරනු ලබන ගොවිජන නියෝජිතයින් සාම්ප්‍රදායික ගොවි ඇදුමෙන් සැරසී මෙයට එක්වීමට නියමිත බව ලංකා ගොවිජන සම්මේලනය සඳහන් කළේය.", "URL": "https://sinhala.adaderana.lk/news.php?nid=39248", "Category": null, "Parent URL": null}