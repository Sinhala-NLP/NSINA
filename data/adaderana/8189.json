{"Source": "Adaderana", "Timestamp": "May 5, 2010 11:21 am", "Headline": "ෆොන්සේකා යළිත් උපවාසයේ", "News Content": "ජෙනරාල් සරත් ෆොන්සේකා මහතා තාවකාලික උපවාසයක් ආරම්භ කර ඇති වග ප්‍රජාතන්ත්‍රවාදී ජාතික සන්ධානයේ මාධ්‍ය ඒකකය පවසයි. අද දවසේ පාර්ලිමේන්තුවට යාමට අවසර ලබා නොදීම හේතුවෙන් මෙම උපවාසය ආරම්භ කළ බව ප්‍රජාතන්ත්‍රවාදී ජාතික සන්ධානයේ මාධ්‍ය ඒකකය අප කළ විමසීමකදී කියා සිටියේය. අද දවසේ ජෙනරාල් සරත් ෆොන්සේකා මහතාට එරෙහිව දෙවෙනි යුද අධිකරණය කැඳවන බැවින් අද දිනයේ පාර්ලිමේන්තු යාමට යුද හමුදාව විසින් අවසර ලබා දී නැත. ජෙනරාල් සරත් ෆොන්සේකා මහතා ඊයේ දිනයේ කතානායකවරයාගෙන් තමන්ට අද දිනයේද පාර්ලිමේන්තු යාමට අවස්ථාව සලසා දෙන ලෙස ඉල්ලා සිටියේය.", "URL": "https://sinhala.adaderana.lk/news.php?nid=8189", "Category": null, "Parent URL": null}