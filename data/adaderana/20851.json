{"Source": "Adaderana", "Timestamp": "December 21, 2011 03:49 pm", "Headline": "ඇඹිලිපිටිය නගර සභාවේ අයවැය පරාදයි", "News Content": "ඇඹිලිපිටිය නගර සභාවේ 2012 වසර සඳහා වූ අයවැය යෝජනාවලියෙන් ආණ්ඩු පක්ෂය පරාජයට පත්ව තිබේ. ඊට අදාළ ඡන්ද විමසීම අද(21) සිදුවු අතර එහිදි යෝජනාවලියට පක්ෂව ඡන්ද 03 ක් ලැබුණු අතර ඊට විරුද්ධව ඡන්ද 04 ක් ලැබී ඇති බව වාර්තා වේ. ආණ්ඩු පක්ෂයේ උපසභාපතිවරයා සහ තවත් මන්ත්‍රීවරයෙකු ද අයවැයට විරුද්ධව ඡන්දය පළ කර තිබේ. ජාතික හෙළ උරුමයෙන් එක්සත් ජනතා නිදහස් සන්ධානය යටතේ ඉදිරිපත් වු පූජ්‍ය වේවැල්දූවේ ඥානප්‍රභා හිමිනම ඇඹිලිපිටිය නගර සභාවේ සභාපතිවරයා ලෙස කටයුතු කරයි.", "URL": "https://sinhala.adaderana.lk/news.php?nid=20851", "Category": null, "Parent URL": null}