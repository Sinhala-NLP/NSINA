{"Source": "Adaderana", "Timestamp": "September 8, 2019 01:10 pm", "Headline": "මල්වත්තාවල රක්ෂිතය ගිනී ගනී", "News Content": "වැල්ලවාය ප්‍රාදේශීය ලේකම් කොට්ඨාශයේ මල්වත්තාවල කඳු රක්ෂිතයේ අද (8) උදෑසන කාලයේ සිට විශාල ගින්නක් ගට ගෙන ඇත. එම ගින්න මේ වන විටත් රක්ෂිතය පුරා වේගයෙන් ව්‍යාප්ත වෙමින් පවතින අතර අක්කර 20කට වඩා වැඩි භූමි ප්‍රමාණයක් සම්පූර්ණයෙන්ම විනාශ වී තිබේ. මෙම රක්ෂිතයේ වසර සිය ගනනක් ඉපැරැණි ශාක රැසක් පවතින අතර එම ශාක රැසක් ගින්න නිසා විනාශ වී ඇත. ප්‍රදේශයට පවතින දැඩි වියලි කාලගුණය සහ සුලං තත්ත්වය නිසා ගින්න වේගයෙන් ව්‍යාප්ත වන අතර ගින්න මැඩපැවැත්වීම සදහා යුදහමුදා භට කණ්ඩායමක් කැඳවන බව මොනරාගල දිස්ත්‍රික් ආපදා කළමනාකරන ඒකකයේ සහකාර අධ්‍යක්ෂ රවීන්ද්‍ර කුමාර මහතා පැවසීය. කිසියම් පුද්ගලයකු සතුන් දඩයම් කිරිමේ අරමුණින් රක්ෂිතයට ගිනි තබන්නට ඇති බව වැල්ලවාය පොලීසිය සැක පල කරයි.", "URL": "https://sinhala.adaderana.lk/news.php?nid=118581", "Category": null, "Parent URL": null}