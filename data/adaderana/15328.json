{"Source": "Adaderana", "Timestamp": "April 7, 2011 10:00 am", "Headline": "නායකත්වය ලැබුණොත් බාරගන්න සූදානම් -දිල්ශාන් ", "News Content": "ශ්‍රී ලංකා ක්‍රිකට් කණ්ඩායමේ නායකත්වය තමන් වෙත ලැබුණහොත් එම තනතුර බාරගැනීමට සූදානම් බව ක්‍රිකට් ක්‍රීඩක ටී. එම්. දිල්ශාන් පවසයි. නායකත්වය බාරගෙන ඒ තුළින් රටට විශාල සේවයක් කිරීමට බලාපොරොත්තු වන බව ද අද දෙරණ වෙත අදහස් දක්වමින් ඔහු සඳහන් කළේය. ක්‍රිකට් කණ්ඩායමේ නායකයා ලෙස විශාල වගකීමක් හිමිවන බව ද දිල්ශාන් අවධාරණය කරයි. එම වගකීම 100% ක් ලබාදී රටට විශාල ජයග්‍රහණයක් හිමිකරදීමට බලාපොරොත්තුවන බව ද හෙතෙම වැඩිදුරටත් කියා සිටියේය. ශ්‍රී ලංකා ක්‍රිකට් කණ්ඩායමේ නායකයා ලෙස කටයුතු කළ කුමාර සංගක්කාර එම තනතුරෙන් ඉල්ලා අස්වීම පිළිබඳව කළ විමසීමකදී ටී. එම්. දිල්ශාන් මේ බව සඳහන් කළේය.", "URL": "https://sinhala.adaderana.lk/news.php?nid=15328", "Category": null, "Parent URL": null}