{"Source": "Adaderana", "Timestamp": "August 1, 2019 12:30 pm", "Headline": "TID වැඩබලන අධ්‍යක්ෂ අද විශේෂ කාරක සභාව හමුවට", "News Content": "පාස්කු ඉරුදින ප්‍රහාර මාලාව පිළිබඳ සොයා බැලීමේ පාර්ලිමේන්තු විශේෂ කාරක සභාව අද පස්වරුවේ යලි රැස්විමට නියමිතව තිබේ. පස්වරු 01.00ට පාර්ලිමේන්තු සංකීර්ණයේදී කාරක සභාව රැස්විමට නියමිත බවයි එහි සාමාජිකයෙකු අද දෙරණට සදහන් කළේය. අද දිනයේ සාක්ෂි විමසීම සදහා කාරක සභාව හමුවට ත්‍රස්ත විමර්ශන කාර්යාංශයේ වැඩබලන අධ්‍යක්ෂ පොලිස් අධිකාරි ජගත් නිශාන්ත මහතා කැඳවා තිබේ. ඊට අමතරව නීතිපති දෙපාර්තමේන්තුවේ අතිරේක සොලිසිටර් ජනරාල් අසාද් නවාවි මහතා ඇතුළු පිරිසක් ද සාක්ෂි විමසීම සදහා කැඳවා ඇති බව වාර්තා වෙයි.", "URL": "https://sinhala.adaderana.lk/news.php?nid=115505", "Category": null, "Parent URL": null}