{"Source": "Adaderana", "Timestamp": "August 17, 2019 01:00 pm", "Headline": "IS සංවිධානයට සම්බන්ධයැයි අත්අඩංගුවට ගත් 63ක් යළි රිමාන්ඩ්", "News Content": "පාස්කු ඉරිදා එල්ල වූ ත්‍රස්ත ප්‍රහාරය සිදු කළ IS සංවිධානයට සම්බන්ධ යැයි සැක පිට අත්අඩංගුවට ගත් 63දෙනෙකු යළි රක්ෂිත බන්ධනාගාර ගත කර තිබේ. අදාළ සැකකරුවන් ඊයේ(16) මඩකලපුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන් ලබන 30 වනදා දක්වා රක්ෂිත බන්ධනාගාර ගත කරන ලෙස ඒ.සී.රිස්වාන් මහතා නියෝග කළ බව අද දෙරණ වාර්තාකරු පවසයි. පාස්කු ප්‍රහාරයෙන් පසුව මරාගෙන මැරෙන බෝම්බකරු සහරාන්ගේ ගම වන කාත්තන්කුඩි ප්‍රදේශයේ සිදු කළ මෙහෙයුම්වලින් මෙම සැකකරුවන් 64 දෙනෙකු අත්අඩංගුවට ගෙන තිබුණි. පසුගිදා අදාළ සැකකරුවන් 64 දෙනාගෙන් එක් පුද්ගයෙකු අප මත මුදා හැරීමට මඩකලපුව මහෙස්ත්‍රාත් ඒ.සී.රිස්වාන් මහතා නියෝග කළ බව බව අප වාර්තාකරු පවැසීය. ඒ අනුව ඊයේ මඩකලපුව මහේස්ත්‍රාත් අධිකරණයට ඉදිරිපත් කළ 63 දෙන යළි රක්ෂිත බන්ධනාගාර ගාර ගත කළේය.", "URL": "https://sinhala.adaderana.lk/news.php?nid=116764", "Category": null, "Parent URL": null}