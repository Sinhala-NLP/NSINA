{"Source": "Adaderana", "Timestamp": "April 13, 2013 04:42 pm", "Headline": "දුරකථන කේබල් කැපූ සමාගම් සේවකයින් 4 ක් දැලේ", "News Content": "දුරකථන කේබල් කපා අලෙවි කිරීමේ සිද්ධියක් සම්බන්ධයෙන් සැකකරුවන් 4 දෙනෙකු අත්අඩංගුවට ගෙන තිබේ. මොවුන් විසින් මොරොන්තුඩුව පාර , මැලැගම ප්‍රදේශයේදී ප්‍රසිද්ධ දුරකථන සමාගමකට අයත් භූගත කේබල් කපා ඇති බව සඳහන්ය. සැකකරුවන් එම සමාගමේම සේවකයන් වන අතර දුරකථන දෝෂ සකස් කිරීමට පානදුර සිට වාද්දූව දක්වා පැමිණීමේදී මෙම සොරකම සිදු කර ඇති බව පොලිසිය පවසයි. අත්අඩංගුවට ගත් සැකකරුවන් පානදුර, කළුතර, වස්කඩුව යන ප්‍රදේශවල පදිංචි කරුවන්ය. ඔවුන් අද කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33247", "Category": null, "Parent URL": null}