{"Source": "Adaderana", "Timestamp": "February 14, 2010 09:17 am", "Headline": "ඡන්ද ගණින්නන් වැඩිකරයි", "News Content": "ඉදිරි මහ මැතිවරණයේ දී ඡන්ද ගණන් කිරීමේ නිලධාරීන් සංඛ්‍යාව වැඩි කිරීමට මැතිවරණ මහ ලේකම් කාර්යාලය තීරණය කර තිබේ. පසුගිය ජනාධිපතිවරණයේ දී ඡන්ද ගණන් කිරීමේ නිලධාරීන් තිස් පන්දහසක් පමණ යොදා ගත් අතර මෙවර එය හැත්තෑදහස දක්වා වැඩි කිරීමට තීරණය කර ඇති බව සඳහන් වේ. ඡන්ද ගණන් කිරීමේ කටයුතු විධිමත් කිරීමට හා මනාප ඡන්ද ගණන් කිරීම සඳහා මෙසේ වැඩි නිලධාරීන් සංඛ්‍යාවක් යොදාගන්නා බව මැතිවරණ මහ ලේකම් කාර්යාලයේ ප්‍රකාශයෙකු පැවසීය. එම මධ්‍යස්ථාන සඳහා විශේෂ ප්‍රධාන නිලධාරීයෙකු පත් කිරීමට ද තීරණය කර ඇති බව වාර්තා වේ. ඉදිරි පාර්ලිමේන්තු මැතිවරණ රාජකාරී කටයුතු සඳහා ලබන 16 වෙනි දින සිට 22 වන දින දක්වා කාලය තුළ අයදුම් කිරීමට අවස්ථාව ලබා දී තිබේ.", "URL": "https://sinhala.adaderana.lk/news.php?nid=6682", "Category": null, "Parent URL": null}