{"Source": "Adaderana", "Timestamp": "December 8, 2011 08:12 am", "Headline": "ප්‍රේමයට එරෙහි වී යැයි පෙම්වතියගේ පවුලම මරාදමලා", "News Content": "මොණරාගල, හම්බෙගමුව, මාන්කඩ සමගිපුර ගම්මානයේ පුද්ගලයින් තිදෙනෙකු ඝාතනය කළ තවත් අයෙකු සිය දිවි හානි කර ගෙන තිබේ. ඊයේ(07) රාත්‍රී 9ට පමණ මෙම ඝාතනය සිදුව ඇති බව පෙලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කළේය. ඝාතනයට ලක්ව ඇත්තේ එකම පවුලේ මව, පියා සහ දියණියකි. වෙඩි තැබීමෙන් බරපතල තුවාල ලැබූ එම පවුලේම 19 හැවිරිදි තරුණියක් ද බලංගොඩ රෝහලට ඇතුළත් කර ඇත. වෙඩි තැබීමෙන් පසු සිය දිවි හානි කරගත් පුද්ගලයා 19 හැවිරිදි තරුණිය සමඟ පවත්වාගෙන ගිය ප්‍රේම සබඳතාවට ඇයගේ මව්පියන් විරෝධය පළ කිරීම හේතුවෙන් ඝාතනය සිදු වී ඇති බව මූලික පරීක්ෂණවල දී අනාවරණය වී ඇත. මෙසේ වෙඩි තැබීම සිදු කිරීමෙන් පසු සිය දිවි හානි කර ගෙන ඇති පුද්ගලයා 22 හැවිරිදි අයෙකු වන බව පොලිසිය පැවසීය.", "URL": "https://sinhala.adaderana.lk/news.php?nid=20532", "Category": null, "Parent URL": null}