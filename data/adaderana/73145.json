{"Source": "Adaderana", "Timestamp": "May 14, 2017 12:42 pm", "Headline": " බදුල්ල දිස්ත්‍රික් සංවිධාන කටයුතු වෙල්ගමට දීලා", "News Content": "ඒකාබද්ධ විපක්ෂය නියෝජනය කරමින් බදුල්ල දිස්ත්‍රික්කයේ සංවිධාන කටයුතු පාර්ලිමේන්තු මන්ත්‍රී කුමාර වෙල්ගම මහතාට බාර දී තිබේ.කළුතර දිස්ත්‍රික්කය නියෝජනය කරමින් වසර 35කට අධික කාලයක් ශ්‍රී ලංකා නිදහස් පක්ෂයේ දේශපාලනඥයෙකු ලෙස කටයුතු කළ තමන් ඉදිරියේ දී බදුල්ල දිස්ත්‍රික්කයේ ජයග්‍රහණය වෙනුවෙන් කටයුතු කරන බව කුමාර වෙල්ගම මහතා පවසයි. බදුල්ල දිස්ත්‍රික්කයේ වැලිමඩ ප්‍රදේශයේ ඒකාබද්ධ විපක්ෂයේ නියෝජිත හමුවකට එක්වෙමින් කුමාර වෙල්ගම මහතා මේ බව සඳහන් කළේය.", "URL": "https://sinhala.adaderana.lk/news.php?nid=73145", "Category": null, "Parent URL": null}