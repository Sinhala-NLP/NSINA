{"Source": "Adaderana", "Timestamp": "October 11, 2016 07:58 am", "Headline": " අපි ඡන්දයට සූදානම්!", "News Content": "ඕනෑම අවස්ථාවක එක්සත් ජාතික පක්ෂය ඡන්දයකට සූදානම් බව රාජ්‍ය අමාත්‍ය සූජීව සේනසිංහ මහතා පවසයි.ඔහු පෙන්වා දෙන්නේ පළාත් පාලන මැතිවරණය කල් දැමීමට එක්සත් ජාතික පක්ෂයට කිසිඳු අවශ්‍යතාවක් නොමැති බවයි. කොළඹ පැවති මාධ්‍ය හමුවකට එක්වෙමින් රාජ්‍ය අමාත්‍ය සූජිව සේනසිංහ මහතා මෙම අදහස් පළ කළේය.කෙසේවෙතත් වත්මන් ආණ්ඩුව කෙරෙහි ජනතාව කලකිරී ඇති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී පියල් නිශාන්ත මහතා සඳහන් කළේය.", "URL": "https://sinhala.adaderana.lk/news.php?nid=64917", "Category": null, "Parent URL": null}