{"Source": "Adaderana", "Timestamp": "December 23, 2017 06:41 pm", "Headline": " උත්සව සමයේ කොළඹ ආරක්ෂාවට පොලීසියේ 4000ක්", "News Content": "උත්සව සමයේ කොළඹට පැමිණෙන ජනතාවගේ ආරක්ෂාව සඳහා අමතර පොලිස් නිලධාරීන් 4000කට අධික පිරිසක් යෙදවීමට තීරණය කර තිබේ. පොලිස්පති පූජිත් ජයසුන්ර මහතාගේ උපදෙස් මත මෙම වැඩපිළිවෙළ ක්‍රියාත්මක කරන කරන බව පොලිස් මූලස්ථානය සඳහන් කළේය. ඒ අනුව ආරක්ෂාව සඳහා පොලිස් නිල ඇදුමින් සැරසුනු පොලිස් නිලධාරීන් 2800ක් සහ සිවිල් ඇදුමින් සැරසුනු පොලිස් නිලධාරීන් 300ක් යොදවා ඇති බව සඳහන්ය. එමෙන්ම රථවාහන රාජකාරි සඳහා තවත් පොලිස් නිලධාරීන් 1200ක් යොදවා තිබේ. මේ අතර උත්සව සමයේ බීමත් රියදුරන් මගින් සිදුවන අනතුරු අවම කර ගැනීම සඳහා බිමත් රියදුරන් අත්අඩංගුවට ගැනීමේ මෙහෙයුමක් ද ආරම්භ කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=81987", "Category": null, "Parent URL": null}