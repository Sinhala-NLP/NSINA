{"Source": "Adaderana", "Timestamp": "July 19, 2015 01:00 pm", "Headline": "යුරෝපා සංගමයේ නිරීක්ෂකයින් හෙට දිවයිනට!", "News Content": "ඉදිරි පාර්ලිමේන්තු මැතිවරණයේ නිරීක්ෂණ කටයුතු සඳහා ජාත්‍යන්තර නිරීක්ෂණ සංවිධාන තුනක නියෝජිතයින් සහභාගී වීමට නියමිතව තිබේ.මැතිවරණ මහලේකම් කාර්යාලය සඳහන් කළේ යුරෝපා සංගමය, පොදු රාජ්‍ය මණ්ඩලයීය සංගමය සහ දකුණු ආසියානු නිරීක්ෂණ ජාලයේ නියෝජිතයින් ඒ සඳහා සහභාගී වීමට නියමිතය.මෙවර මැතිවරණය සඳහා විදේශීය නිරීක්ෂකයින් 110 දෙනෙකු පමණ සහභාගී වනු ඇති බව මැතිවරණ මහලේකම් කාර්යාලය සඳහන් කළේය.මැතිවරණ නිරීක්ෂණ කටයුතු සඳහා සහභාගී වන යුරෝපා සංගමයේ නියෝජිතයින් හෙට දිනයේ සිට දිවයිනට පැමිණීමට නියමිත අතර ඔවුන් ලබන අඟහරුවාදා සිට සිය නිරීක්ෂණ කටයුතු ආරම්භ කිරිමට සැලසුම් කර තිබේ.යුරෝපා සංගමයේ මැතිවරණ නිරික්ෂණ කණ්ඩායමේ ප්‍රධානත්වය යුරෝපා පාර්ලිමේන්තු නියෝජිතයෙකු වන ක්‍රිස්ටියන් ප්‍රෙඩා විසින් දරණු ඇති බව වාර්තා වෙයි.", "URL": "https://sinhala.adaderana.lk/news.php?nid=52716", "Category": null, "Parent URL": null}