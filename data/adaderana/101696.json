{"Source": "Adaderana", "Timestamp": "January 2, 2019 03:10 pm", "Headline": "කුලී මෝටර් රථයෙන් ගිහින් වංචා කළ 2ක් අත්අඩංගුවට", "News Content": "හෝමාගම පොලිස් ස්ථානයට වාර්ථා වී තිබූ කුලී පදනම මත කාර් රථ ලබාගෙන රැගෙන ගොස් වංචා කිරීමේ පැමිණිලි කිහිපයක් සම්බන්ධයෙන් සැකකරුවන් දෙදෙනෙකු අද(02) උදෑසන අතුරුගිරිය ප්‍රදේශයේදී අත්අඩංගුවට ගෙන තිබේ. එලෙස වංචා කර රැගෙන යන ලද කාර් 03ක්ද පොලිස් භාරයට ගෙන තිබේ. මිරිහාන විශේෂ මෙහෙයුම් ඒකකයේ නිලධාරීන් විසින් විමර්ශනයක් සිදු කර සැකකරුවන් දෙදෙනා අත්අඩංගුවට ගෙන තිබේ. අත්අඩංගුවට ගත් සැකකරුවන් වයස 37 හා 56 යන වයස් වල පසුවන අතුරුගිරිය ප්‍රදේශයේ පදිංචිකරුවන් වේ. සැකකරුවන් අද හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මිරිහාන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101696", "Category": null, "Parent URL": null}