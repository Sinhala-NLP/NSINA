{"Source": "Adaderana", "Timestamp": "December 10, 2011 03:04 pm", "Headline": "කුරුඳුවත්තේ නීති විරෝධී දැව ඉ‍රන ස්ථානයක් වටලයි", "News Content": "අක්මීමන, කුරුඳුවත්ත ප‍්‍රදේශයේ නීති විරෝධී ලෙස පවත්වාගෙන ගිය දැව ඉ‍රන ස්ථානයක් වටලා පුද්ගලයින් පස්දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකාය සිදුකළ වැටලීමකින් අත්අඩංගුවට ගත් සැකකරුවන් වැඩිදුර පරීක්ෂණ කටයුතු සඳහා අක්මීමන පොලිසියට බාරදී ඇති බව සඳහන්ය. සැකකරුවන් සමඟ කොස් සහ පළු දැව කඳන් 96 ක් පමණ පොලිස් විශේෂ කාර්ය බලකාය විසින් සිය භාරයට ගෙන තිබු අතර දැව ඉරීම සඳහා භාවිත කළ උපකරණ තොගයක් ද එම ස්ථානයේ තිබී සොයාගෙන තිබේ.", "URL": "https://sinhala.adaderana.lk/news.php?nid=20588", "Category": null, "Parent URL": null}