{"Source": "Adaderana", "Timestamp": "August 5, 2018 09:36 am", "Headline": "පොලීසියේ ඉහළ පුටු රැසකට ස්ථාන මාරුවීම්", "News Content": "පොලිස්පතිවරයාගේ නිර්දේශ මත ජාතික පොලිස් කොමිෂන් සභාවේ අනුමැතියට යටත්ව පොලිසියේ ඉහළ නිලධාරින්ගේ ස්ථාන මාරුවීම් සිදු කර ඇත. පොලිස් නිලධාරින් 20කුගේ මෙලෙස ස්ථානමාරුවීම් සිදු කර ඇති බව පොලිස් මාධ්‍ය අංශය විසින් නිකුත් කළ මාධ්‍ය නිවේදනයේ සඳහන් විය. එම ස්ථානමාරුවීම් අතර නියෝජ්‍ය පොලිස්පති ධුර 6ක්, පොලිස් අධිකාරී ධුර 3ක්, සහකාර පොලිස් අධිකාරී ධුර 2ක්, ප්‍රධාන පොලිස් පරීක්ෂක ධුර 3ක් සහ පොලිස් පරීක්ෂක ධුර 6ක් සඳහන් වේ.", "URL": "https://sinhala.adaderana.lk/news.php?nid=93853", "Category": null, "Parent URL": null}