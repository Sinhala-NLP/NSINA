{"Source": "Adaderana", "Timestamp": "July 7, 2010 09:10 am", "Headline": "මධ්‍යම පළාතට ජංගම සේවාවක්", "News Content": "මධ්‍යම පළාතේ ජනතාවට විසඳා ගත යුතු ගැටලු කඩිනමින් විසදා ගැනීමේ අරමුණින් විශේෂ ජංගම සේවාවක් පැවැත්වීමට පියවර ගෙන තිබේ. ඒ අනුව අද පෙරවරු 9.00 ට මාතලේ දිස්ත්‍රික් ලේකම් කාර්යාලයේ දී මෙම සේවාව පැවත්වීමට මධ්‍යම පළාත් ආණ්ඩුකාර කාර්යාලය පියවර ගෙන ඇති බව සදහන් වේ. මධ්‍යම පළාතේ සියලු දිස්ත්‍රික්ක හා ප්‍රාදේශිය ලේකම් කොට්ඨාස ආවරණය වන පරිදි මෙවැනි ජංගම සේවවාන් පවත්වන බවයි පළාත් ආණ්ඩුකාර ටිකිරි කොබ්බෑකඩුව මහතා සඳහන්කරයි. මෙමඟින් දීර්ඝ කාලයක සිට විසඳා ගැනීමට නොහැකිව තිබූ ගැටලු සදහා කඩිනම් විසඳුම් ලබා දෙන බව ද ඔහු කියා සිටියේය.", "URL": "https://sinhala.adaderana.lk/news.php?nid=9447", "Category": null, "Parent URL": null}