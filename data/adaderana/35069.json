{"Source": "Adaderana", "Timestamp": "June 19, 2013 01:34 pm", "Headline": "ජූලි 1 ට පෙර නාම යෝජනා ඉදිරිපත් කළ යුතුයි", "News Content": "උතුරු, වයඹ සහ මධ්‍යම පළාත් සභා මැතිවරණයට අදාළව ශ්‍රී ලංකා නිදහස් පක්ෂයෙන් නාමයෝජනා ඉදිරිපත් කිරීමට බලාපෙරොත්තු වන අපේක්ෂකයින් ජූලි මස පළමු වැනිදාට පෙර එම යෝජනා ඉදිරිපත් කරන ලෙස ශ්‍රී ලංකා නිදහස් පක්ෂය දැනුම් දෙයි. ඊට අදාළ අයදුම පත් ශ්‍රී ලංකා නිදහස් පක්ෂ මූලස්ථානයෙන් ලබා ගත හැකි බව එම පක්ෂයේ මහලේකම් මෛත්‍රීපාල සිරිසේන මහතා පවසයි. පළාත් සභා අපේකෂකයින් තෝරාගැනීම සඳහා 07 දෙනෙකුගෙන් යුත් නාමයෝජනා මණ්ඩලයක් පත් කර තිබේ. මෛත්‍රීපාල සිරිසේන, නිමල් සිරිපාලද සිල්වා, සුසිල් ප්‍රේමජයන්ත්, ඩලස් අලහප්පෙරුම, ඩබ්ලිව්.ඩී.ජේ. සෙනවිරත්න , ඒ . එච් එම් ෆවුසි සහ ප්‍රසන්න රණතුංග යන මහත්වරුන් එම මණ්ඩලය නියෝජනය කරයි.", "URL": "https://sinhala.adaderana.lk/news.php?nid=35069", "Category": null, "Parent URL": null}