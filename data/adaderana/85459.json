{"Source": "Adaderana", "Timestamp": "March 10, 2018 04:00 pm", "Headline": "  ප්‍රචණ්ඩ ක්‍රියාවලට සම්බන්ධ පුද්ගලයින් ගැන මේ අංකයට කියන්න", "News Content": "අම්පාර සහ මහනුවර යන ප්‍රදේශවල පසුගියදා සිදු වු ප්‍රචණ්ඩ ක්‍රියාවලට සම්බන්ධ පුද්ගලයින් පිළිබඳව තොරතුරු ලබා ගැනීම සඳහා පොලිස් මූලස්ථානයේ විශේෂ මෙහෙයුම් මැදිරියක් ස්ථාපිත කර තිබේ. එම මෙහෙයුම් මැදිරිය මඟින් ලබා ගන්නා තොරතුරු විශ්ලේෂණය කිරීමෙන් පසු අවශ්‍ය ක්‍රියාමාර්ග ගැනීමට අදාළ අංශ වෙත යොමු කෙරෙන බව පොලීසිය පැවසුවේය. විශේෂ මෙහෙයුම් මැදිරිය සඳහා දුරකථන සහ විද්‍යුත් තැපැල් මාර්ග ඔස්සේ තොරතුරු යොමු කිරීමට මහජනතාවට අවස්ථාව පවතියි ඒ අනුව 011 30 24 892 සහ 011 30 24 883 යන දුරකථන අංක සහ phq0ps@police.lk යන විද්‍යුත් තැපැල් ලිපිනයට තොරතුරු යොමු කිරීමට හැකියාව පවතින බව පොලීසිය සඳහන් කළේය. ‍", "URL": "https://sinhala.adaderana.lk/news.php?nid=85459", "Category": null, "Parent URL": null}