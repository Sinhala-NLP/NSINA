{"Source": "Adaderana", "Timestamp": "October 24, 2011 03:19 pm", "Headline": "කොස්තාපල්වරුන් බඳවාගැනීමේ ලිඛිත පරීක්ෂණය 29 දා", "News Content": "පොලිස් දෙපාර්තමේන්තුවේ රාජ්‍ය බුද්ධි සේවාවට ආධුනික පොලිස් කොස්තාපල්වරුන් බඳවාගැනීමේ ලිඛිත පරීක්ෂණය මේ මස 29 වැනි දින පැවැත්වෙන බව පොලිස් මූලස්ථානය පවසයි. කැලණිය ගුරුකුල විද්‍යාලය, බෙලිඅත්ත රුහුණු විජයබා මහා විද්‍යාලය, අනුරාධපුර නිවත්තක චේතිය මහා විද්‍යාලය සහ අනුරාධපුර ස්වර්ණපාලි බාලිකා විද්‍යාලය යන මධ්‍යස්ථානවල දී විභාගය පැවැත්වෙයි. අයදුම්කරුවන් වෙත ඊට අදාළ ප්‍රවේශපත්‍ර තැපැල් මඟින් යොමු කර ඇතැයි පොලිස් මූලස්ථානය සඳහන් කරයි. විභාගය පැවැත්වෙන දිනට පෙර අයදුම්පත් ලැබී නොමැති නම් දුරකථන අංක 011 2 24 30 362 වෙත දැනුම් දිය යුතුය.", "URL": "https://sinhala.adaderana.lk/news.php?nid=19562", "Category": null, "Parent URL": null}