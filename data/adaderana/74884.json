{"Source": "Adaderana", "Timestamp": "July 5, 2017 08:21 am", "Headline": "නීති විරෝධී ධීවර කටයුතු වල නිරත වූ 18ක් අල්ලයි", "News Content": "නීති විරෝධී ලෙස ධීවර කටයුතු වල නිරත වූ ශ්‍රී ලාංකික ධීවරයින් 18 දෙනෙකු මෙරට නාවික හමුදාව විසින් අත්අඩංගුවට ගෙන තිබේ.ත්‍රීකුණාමලයට ආසන්න එලිසබත් තුඩුව හා නෝර්වේ තුඩුව මුහුදු ප්‍රදේශයන්හිදී තහනම් දැල් භාවිත කරමින් ධීවර කටයුතු වල නිරතව සිටි පුද්ගලියින් පිරිසක් මෙලෙස අත්අඩංගුවට ගෙන ඇති බව සඳහන්වේ.එහිදී ඩිංගි යාත්‍රා 03ක් ඇතුළු ධීවර ආම්පන්න කිහිපයක් ද නාවික හමුදා බාරයට ගෙන තිබේ.අත්අඩංගුවට ගත් ධීවරයින්, ඉදිරි පරීක්ෂණ සඳහා ත්‍රීකුණාමලය සහකාර ධීවර අධ්‍යක්ෂක වෙත බාරදීමට කටයුතු කළ බව නාවික හමුදාව පැවසුවේය.", "URL": "https://sinhala.adaderana.lk/news.php?nid=74884", "Category": null, "Parent URL": null}