{"Source": "Adaderana", "Timestamp": "September 5, 2018 05:09 pm", "Headline": "රාජ්‍ය කළමනාකරණය ගැන පාඨලී කියයි", "News Content": "නියම රාජ්‍ය කළමනාකරණය යනු ආදායම් ඉපදවීමේ දක්ෂතාවය මිස වියදම් කිරීමේ දක්ෂතාවය පමණක් නොවන බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසය. පරණ සිතුවලි,පරණ ආකල්ප සහ අතීත ක්‍රියාකාරකම් වලින් ඉදිකිරීම් ක්‍ෂෙත‍්‍රය ඉදිරියට ගෙනයා නොහැකි බවද අමාත්‍යවරයා පැවසීය. මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා මෙම අදහස් පළ කළේ කොළඹ බත්තරමුල්ල ප්‍රදේශයේ පැවති උත්සවයක් අමතමන්. රාජ්‍ය අංශයට හෝටල් කළමණාකරණය වැනි දේවල් කරන්න හැයාවක් නොමැති බවට තිබු මතවාදය හේතුවෙන් ඒවා වෙනත් ආයතනවලට පුද්ගලික අංශයට ලබා දීමට කටයුතු කර තිබු බවද අමාත්‍යවරයා පැවසීය. නමුත් තමන් එම අභියෝගය භාර ගනිමින් පුද්ගලික අංශයට ලබා නොදී එම රාජ්‍ය අංශයට අයත් හෝටල් කළමණාකරණය කර රජයට ලාභ ඉපැයිය මට්ටමට ගෙනවිත් ඇති බවද අමාත්‍යවරයා පැවසීය. එමෙන්ම නගර සංවර්ධ ව්‍යපෘති ගනණාවක්ම මේවන විට ක්‍රියාත්මක වෙමින් පවතින බවද අමාත්‍යවරයා පැවසීය. ඉහළ මට්ටමේ පැවති රාජ්‍ය ආයතනත් බිඳ වැටුණේ රාජ්‍ය කළමනාකාරීත්වයේ පැවති අඩු පාඩු නිසා බවද අමාත්‍යවරයා එහිදි පැවසීය.", "URL": "https://sinhala.adaderana.lk/news.php?nid=95605", "Category": null, "Parent URL": null}