{"Source": "Adaderana", "Timestamp": "July 19, 2017 12:06 pm", "Headline": "ඩෙංගු පාලනයට ඔස්ට්‍රේලියාවේ අවධානය ", "News Content": "ඔස්ට්‍රේලියානු විදේශ කටයුතු අමාත්‍ය ජුලියා බිෂොප් මහත්මිය දෙදින නිල සංචාරයක් සඳහා අද (19) දිවයිනට පැමිණීමට නියමිතව ඇත. මෙම සංචාරයේ දී ඔස්ට්‍රේලියානු විදේශ කටයුතු අමාත්‍යවරිය විදේශ කටයුතු අමාත්‍ය රවි කරුණානායක මහතා හමුවී ද්විපාර්ශවික සාකච්ඡා පැවැත්වීමට නියමිතව ඇති අතර මාධ්‍ය වෙත ප්‍රකාශයක් නිකුත් කිරීමට ද නියමිතව තිබේ. එමෙන්ම එහිදී දෙරට අතර ඩෙංගු රෝගය පාලනය කිරීම සම්බන්ධයෙන් ද අවධානය යොමු කිරීමට නියමිතව ඇති බව වාර්තා වෙයි. හෙට (20) විදේශ කටයුතු අමාත්‍ය රවි කරුණානායක මහතා සමඟ පැවැත්වෙන උදෑසන රැස්වීම අතරතුර දී සිංගප්පූරු විදේශ කටයුතු අමාත්‍ය ආචාර්ය විවියන් බාලක්‍රිෂ්ණන් මහතා ද හමුවීමට නියමිතව තිබේ. එමෙන්ම ඔස්ට්‍රේලියානු විදේශ කටයුතු අමාත්‍යවරියගේ මෙම නිල සංචාරය අතරතුර දී ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා ඇතුළු පිරිසක් හමුවීමට නියමිත බව ද වාර්තා වෙයි.", "URL": "https://sinhala.adaderana.lk/news.php?nid=75412", "Category": null, "Parent URL": null}