{"Source": "Adaderana", "Timestamp": "April 30, 2011 10:20 am", "Headline": "මුහුද රළුවීමෙන් ඉස්සන් අභිජනන මධ්‍යස්ථාන 03 ක් විනාශයි", "News Content": "මුහුද රළුවීම හේතුවෙන් බටහිර මුහුදු තීරයේ පිහිටා ඇති ඉස්සන් අභිජනන මධ්‍යස්ථාන 03 ක් විනාශ වී ඇති බව ශ්‍රී ලංකා ඉස්සන් අභිජනනකරුවන්ගේ සංගමය පවසයි. තවත් අභිජනන මධ්‍යස්ථාන 8 ට අර්ධ වශයෙන් හානි සිදුව ඇති බව ඔවුන් ප්‍රකාශ කළේය. දිවයින තුළ ඉස්සන් අභිජනන මධ්‍යස්ථාන 43 ක් පිහිටා ඇති අතර ඉන් 26ක්ම පිහිටා ඇත්තේ හලාවත, අඹකඳවිල ප්‍රදේශයේය. දරුණු මුහුදු ඛාදනය හේතුවෙන් එම අභිජනන මධ්‍යස්ථාන බරපතල තර්ජනයකට ලක්ව ඇති බව ඉස්සන් අභිජනනකරුවන්ගේ සංගමය පෙන්වාදෙයි. 2009 වස‍රේ සිට මීටර 100 ක පමණ ප්‍රමාණයකින් ගොඩබිම ඛාදනය වී ඇති බව වාර්තා වේ.", "URL": "https://sinhala.adaderana.lk/news.php?nid=15791", "Category": null, "Parent URL": null}