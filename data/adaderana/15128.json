{"Source": "Adaderana", "Timestamp": "March 28, 2011 04:19 pm", "Headline": "කොළඹ දිළිඳු ජනයාගේ මාසික දීමනාව ඉහළ නංවයි", "News Content": "කොළඹ නගරයේ ජීවත් වන දිළිඳු ජනතාව සඳහා ලබා දෙන මාසික දීමනාව වැඩි කිරීමට කොළඹ මහනගර සභාව තීරණය කර තිබේ. ජනාධිපති මහින්ද රාජපක්ෂ මහතාගේ උපදෙස් පරිදි අදාළ දීමනාව වැඩි කිරීමට පියවර ගත් බව කොළඹ මහනගර සභාවේ විශේෂ කොමසාරිස් ඕමාර් කාමිල් මහතා පැවසුවේය. දිළිඳු ජනතාව සඳහා ලබා දෙන මෙම දීමනාව වැඩි කිරීම සිදුවන්නේ වසර 10 ට පසු බව ඕමාර් කාමීල් මහතා සඳහන් කර සිටියේය. අදාළ දීමනාව හෙට(29) දිනයේ සිට වැඩි කරන බව කොමසාරිස්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15128", "Category": null, "Parent URL": null}