{"Source": "Adaderana", "Timestamp": "October 12, 2010 02:58 pm", "Headline": "ෆොන්සේකාට වුණ දේ අලුත් දෙයක් නෙමේ", "News Content": "සරත් ෆොන්සේකා මහතාට එරෙහිව නීතිමය ක්‍රියාමාර්ග ගැනීම අලුත් දෙයක් නොවන බව ආචාර්ය ජයතිස්ස ද කොස්තා මහතා පවසයි. ඉතිහාස‍යේ පැවති රජයන් ද සිය ප්‍රතිවාදීන් සම්බන්ධයෙන් මෙවැනි ක්‍රියාමාර්ග ගෙන ඇති බව ඔහු පෙන්වාදෙයි. හිටපු ශ්‍රී ලංකා නිදහස් පක්ෂ නායිකාවක වූ සිරිමාවෝ බණ්ඩාරනායක මහත්මියගේ ප්‍රජා අයිතිය අහෝසි කිරීම එයට උදාහරණයක් බව ආචාර්ය ජයතිස්ස ද කොස්තා මහතා සඳහන් කළේය. එමෙන්ම අතීතයේද සරත් ෆොන්සේකා මහතා මෙන් මන්ත්‍රී ධුරය අහිමි වූ පුද්ගලයින් සිටි බව හෙතෙම පෙන්වා දුන්නේය. ඉදිරියේදී යුද අධිකරණය පිළිබඳව ආණ්ඩුක්‍රම ව්‍යවස්ථාව මගින් තීරණය කරනු ඇති බව ද කොස්තා මහතා සඳහන් කළේය. අද(12) කොළඹ පැවති ඇසිදිසි විද්වත් කතිකාවට එක්වෙමින් ඔහු මේ බව ප්‍රකාශ කළේය.", "URL": "https://sinhala.adaderana.lk/news.php?nid=11450", "Category": null, "Parent URL": null}