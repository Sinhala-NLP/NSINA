{"Source": "Adaderana", "Timestamp": "August 30, 2019 05:04 pm", "Headline": "පක්ෂය හැර ගිය සියලු දෙනාට සමානව නීතිය ක්‍රියාත්මක කළ යුතුයි-ශාන්ත බණ්ඩාර", "News Content": "එස්.බී.දිසානායක, ඩිලාන් පෙරේරා යන මහත්වරුන්ට පමණක් නොව පක්ෂය හැරගිය සියළු දෙනාට විනය පරීක්ෂණ පැවැත්විය යුතු බව ශ්‍රී ලංකා නිදහස් පක්ෂ තරුණ පෙරමුණ පවසයි. කොළඹදී අද ප්‍රවෘත්ති සාකච්ඡාවක් පවත්වමින් එහි සභාපති ශාන්ත බණ්ඩාර මහතා මේබව සඳහන් කළේය. මේ වන විට පක්ෂ ව්‍යවස්ථාව අනුව කටයුතු සිදු නොවෙන ආකාරයක් දැකගත හැකි බවත් වෙනත් පක්ෂයක අපේක්ෂකත්වය ගත් විට ශ්‍රී ලංකා නිදහස් පක්ෂයෙන් හිමි වන වරප්‍රසාද හිමි නොවිය යුතු බවත් ඒ මහතා පවසයි. පක්ෂයේ විනය මණ්ඩලය මඟින් පක්ෂය හැර ගිය මන්ත්‍රීවරු සම්බන්ධව තීන්දු තීරණ ගත යුතු බවත් කවුරුන් වුවද පක්ෂයට වරදක් කරයිනම් සියලු දෙනාට සමානව නීතිය ක්‍රියාත්මක විය යුතු බවත් ඒ මහතා පවසයි.", "URL": "https://sinhala.adaderana.lk/news.php?nid=117884", "Category": null, "Parent URL": null}