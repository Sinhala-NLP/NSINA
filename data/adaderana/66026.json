{"Source": "Adaderana", "Timestamp": "November 14, 2016 01:29 pm", "Headline": "ආවා 11ක් අත්අඩංගුවට ගත්තාට මානව හිමිකම් කොමිසමට පැමිණිලි", "News Content": "උතුරේ ක්‍රියාත්මක “ආවා” නැමැති කණ්ඩායමට සම්බන්ධ බවට චෝදනා කරමින් පුද්ගලයින් 11 දෙනෙකු අත්අඩංගුවට ගැනීමට එරෙහිව ශ්‍රී ලංකා මානව හිමිකම් කොමිෂන් සභාව වෙත පැමිණිලි ඉදිරිපත් කර තිබේ.ත්‍රස්ත මර්දන පනත යටතේ පොලිස් ත්‍රස්ත විමර්ශන අංශය මගින් අදාළ සැකකරුවන් යාපනයේදී අත්අඩංගුවට ගෙන තිබුණි.ඔවුන් කොළඹට රැගෙනවිත් රැඳවුම් නියෝග මත ප්‍රශ්න කරන බව වාර්තා වේ.මේ සම්බන්ධයෙන් අත්අඩංගුවට ගත් පිරිසගේ ඥාතීන් විසින් ඉදිපත් කළ පැමිණිලිවල දැක්වෙන්නේ අදාළ පිරිස ත්‍රස්තවාදය වැළැක්වීමේ පනත යටතේ අත්අඩංගුවට ගැනීම නීති විරෝධී බවයි.මානව හිමිකම් කොමිෂන් සභාවේ යාපනය කාර්යාලයට අදාළ පැමිණිලි ඉදිරිපත් කර ඇති අතර ඒ සම්බන්ධයෙන් විමර්ශන සිදු කරන බව එහි ප්‍රකාශකයෙකු සඳහන් කර තිබේ. ශ්‍රී ලංකා මානව හිමිකම් කොමිසමේ මාධ්‍ය ප්‍රකාශක නීතිඥ සාලිය පිරිස් මහතාගෙන් කළ විමසීමකදී ඔහු ප්‍රකාශ කළේ පැමිණිලි පිළිබඳ වැඩිදුර තොරතුරු මෙතෙක් තමන් වෙත ලැබී නොමැති බවයි.", "URL": "https://sinhala.adaderana.lk/news.php?nid=66026", "Category": null, "Parent URL": null}