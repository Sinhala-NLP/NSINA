{"Source": "Adaderana", "Timestamp": "April 15, 2011 10:47 am", "Headline": "අද ප්‍රදේශ රැසකට ගිගුරුම් සහිත වැසි", "News Content": "අද(15) අපරභාගයේ දී හෝ රාත්‍රී කාලයේ දී දිවයිනේ ප්‍රදේශ රැසකට ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. මෙසේ ඇතිවන වැසිත් සමඟ තාවකාලිකව තරමක් තද සුළං ද ඇති විය හැකි බව එම දෙපාර්තමේන්තුව සඳහන් කරනු ලැබීය. අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි. අද දහවල් 12.11ට යාපනය හා චාවකච්චේරිය යන නගරවලට හිරු මුදුන් වන බව ද එම දෙපාර්තමේන්තුව වැඩිදුරටත් පැවසීය.", "URL": "https://sinhala.adaderana.lk/news.php?nid=15481", "Category": null, "Parent URL": null}