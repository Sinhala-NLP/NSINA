{"Source": "Adaderana", "Timestamp": "November 7, 2018 04:17 pm", "Headline": "ඇමරිකානු ජනතාවගෙන් ට්‍රම්ප්ට රතු එළියක්", "News Content": "ඇමෙරිකානු පහළ මන්ත්‍රණ සභාවේ බහුතරය දිනාගැනීමට ඩිමොක්‍රොටික් පක්ෂය සමත්ව ඇත. මෙතෙක් එහි පාලනය පැවැතියේ ජනාධිපති ඩොනල්ඩ් ට්‍රම්ප්ගේ නායකත්වයෙන් යුත් රිපබ්ලිකන් පක්ෂයටයි. මේ හේතුවෙන් විපක්ෂය ලද ජයග්‍රහණය ට්‍රම්ප් පාලනයට එරෙහිව ඇමෙරිකානු ජනතාව දැල්වූ රතු එළියක් බව විචාරකයන් පවසයි. සෙනෙට් සභාවේ පාලනය නැවතත් දිනා ගැනීමට රිපබ්ලිකන් පක්ෂය සමත් වූ අතර ඉන්ඩියානා, ටෙක්සාස් සහ උතුරු ඩැකෝටා යන ප්‍රාන්තවල බලය රිපබ්ලිකන් පක්ෂය සතුවීම හේතුවෙන් සෙනෙට් සභාවේ ජය ඔවුන්ට හිමිවූ බව ඔවුන් වැඩිදුරටත් පවසා සිටියි.", "URL": "https://sinhala.adaderana.lk/news.php?nid=98844", "Category": null, "Parent URL": null}