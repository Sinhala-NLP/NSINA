{"Source": "Adaderana", "Timestamp": "January 23, 2019 11:41 am", "Headline": "අඹතලේ ජල පවිත්‍රාගාරයට ජලය ගෙන යන නළයක් පුපුරයි", "News Content": "ලබුගම සහ කලටුවාව ජලාශවල සිට අඹතලේ ජල පවිත්‍රාගාරය දක්වා ජලය ගෙනයන නළ මාර්ගයේ ඊයේ (22) රාත්‍රියේ පිපිරීමක් සිදු වි තිබේ. කෙසේ වෙතත්, එය යථා තත්ත්වයට පත් කිරීමේ කටයුතු මේ වන විට ආරම්භ කර ඇති බව අප වාර්තාකරු සඳහන් කළේය. ලබුගම සහ කලටුවාව ජලාශවල සිට අඹතලේ ජල පවිත්‍රාගාරය දක්වා ජලය ගෙනයන නළ මාර්ගයේ හංවැල්ල ප්‍රදේශයෙන් ඊයේ රාත්‍රී 8.30ට පමණ පිපිරීමක් හටගෙන තිබේ. පිපිරීම සිදුවූ නළයෙන් ජලය කාන්දු වීමත් සමඟ ප්‍රදේශයේ නිවාස සහ මාර්ග කිහිපයක්ම ජලයෙන් යටවී ඇති අතර ලබුගම - කළුඅග්ගල මාර්ගයට ඉන් හානි වී ඇති බව අප වාර්තාකරු සඳහන් කළේය. දින කිහිපයකට පෙර මෙම නළ මාර්ගයට අලුත් නළ කොටසක් සම්බන්ධ කර ඇති අතර එම ස්ථානයෙන් මෙම පිපිරීම සිදු වී තිබේ. කෙසේ වෙතත්, නළ මාර්ගය යථා තත්ත්වයට පත් කිරීමේ කටයුතු මේ වන විට ආරම්භ කර ඇත.", "URL": "https://sinhala.adaderana.lk/news.php?nid=102884", "Category": null, "Parent URL": null}