{"Source": "Adaderana", "Timestamp": "January 31, 2017 06:53 pm", "Headline": "දිවුලපිටියේ පස් ජාවාරම - කැණීම් ඉංජිනේරුවරයාට ස්ථාන මාරුවක්", "News Content": "ආන්දෝලනයට තුඩුදුන් දිවුලපිටිය පස් ජාවාරම්කාර සිද්ධිය සම්බන්ධයෙන් සිදුකරගෙන යනු ලබන පරීක්ෂණ අවසන් කරන තෙක් ගම්පහ දිස්ත්‍රීක්ක බාර කැණීම් ඉංජිනේරුවරයා වහාම ක්‍රියාත්මක වන පරිදි තාවකාලිකව මාරුකර යැවීමට ක්‍රියා කළ බව භූ විද්‍යා හා පතළ් කාර්යාංශයේ ආචාර්ය කිත්සිරි දිසානායක මහතා පවසයි.භූ විද්‍යා හා පතල් කාර්යාංශයේ නිලධාරීන් සහ මධ්‍ය පරිසර අධිකාරියේ නිලධාරීන් අද දිවුලපිටිය පස් කැපීමේ ස්ථානය නිරීක්ෂණය කර තිබේ.මෙහිදී සිදුකරන ලද ස්ථානීය පරීක්ෂණ වාර්තා ලැබුණු පසු ඊට අදාළ සුදුසු ක්‍රියා මාර්ග ගන්නා බවත්, පරීක්ෂණ වලට බාධා නොවනු පිණිස අදාළ ඉංජිනේරුවරයා මාරුකළ බවත් දිසානායක මහතා අද දෙරණට කියා සිටියේය.පස් කියුබ් 500 ට අඩු බී ශ්‍රේණ්යේ කුඩා පරිමාණ පස් ඉවත්කිරීමේ බලපත්‍රයක් යොදා ගනිමින් දිවුලපිටිය ප්‍ර දේශයේ මහා පරිමාණ පස් ජාවාරමක් සිදුකරගෙන යන බවට ලැබුණු තොරතුරක් අනුව නියෝජ්‍ය අමාත්‍ය රංජන් රාමනායක මහතා සහ ප්‍රාදේශීය ලේකම්වරිය අතර යම් මතභේදකාරී තත්ත්වයක්ද උද්ගතව තිබිණි.", "URL": "https://sinhala.adaderana.lk/news.php?nid=68902", "Category": null, "Parent URL": null}