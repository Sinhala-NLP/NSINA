{"Source": "Adaderana", "Timestamp": "November 2, 2014 10:41 pm", "Headline": "ඉදිරියේදී තනතුරු බලාපොරොත්තුවෙන් දේශපාලනය කරන්නේ නෑ ", "News Content": "තනතුරු බලාපොරොත්තුවෙන් මින් ඉදිරියට දේශපාලනය සිදු නොකරන බව ශ්‍රි ලංකා මුස්ලිම් කොංග්‍රසයේ නායක අධිකරණ අමාත්‍ය රවුෆ් හකිම් මහතා පවසයි. අමාත්‍යවරයා පෙන්වා දෙන්නේ තනතුරු ලබාගෙන දේශපාලනය සිදු කිරිම තුළින් මුස්ලිම් ජනතාවගේ අවශ්‍යතා ඉටු කිරිමට හැකි වි නොමැති බවයි. පොතුවිල් පසරෙච්චේන ප්‍රදේශයේ පැවති උත්සවයකට එක්වෙමින් අමාත්‍යවරයා මෙම අදහස් පළ කර තිබේ. ජාතික මැතිවරණයක් පැවැත්වීමේ සුදානමක් පවතින බැවින් ඉදිරියේ දි ශ්‍රි ලංකා මුස්ලිම් කොංග්‍රසය ඒ සම්බන්ධයෙන් වැදගත් තීන්දුවක් ගැනිමට බලාපොරොත්තු වන බව ද රවුෆ් හකිම් මහතා එහිදි සඳහන් කළේය. ශ්‍රි ලංකා මුස්ලිම් කොංග්‍රසයේ කිසිදු පුද්ගලයෙකු තනතුරු බලාපොරොත්තුවෙන් දේශපාලන තීන්දු තිරණ නොගන්නා බවයි රවුෆ් හකීම් අමාත්‍යවරයා එහිදි වැඩිදුරටත් සඳහන් කර සිටියේය .", "URL": "https://sinhala.adaderana.lk/news.php?nid=47127", "Category": null, "Parent URL": null}