{"Source": "Adaderana", "Timestamp": "February 27, 2013 12:51 pm", "Headline": "දිඹුලාගල කැලය තවදුරටත් පීරයි", "News Content": "දිඹුලාගල, ප්‍රදේශයේ ඊයේ ඇති වූ සිද්ධියට අදාළව තවදුරටත් සෝදිසි මෙහෙයුම් සිදුකරන බව පොලීසිය පවසයි. යුධ හමුදාවේ ද සහය ඇති ව පොලිස් කණ්ඩායම් කිහිපයක් එක්ව අදාළ ප්‍රදේශයේ සෝදිසි මෙහෙයුම් ක්‍රියාත්මක කරන බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සදහන් කළේය. ඊයේ පස්වරුවේ කොල්ලකරුවන් පිරිසක් අත්අඩංගුවට ගැනීමට ගිය ආරක්ෂක අංශ සහ කොල්ලකරැවන් අතර වෙඩි හුවමාරුවක් සිදුවිය. මෙම ‍ වෙඩි හුවමාරැවේ දී කොල්ලකරුවන් දෙදෙනෙකු ජීවිතක්ෂයට පත්වූ බව පොලීසිය සදහන් කළේය. කෙසේ වෙතත් මෙම සිද්ධියේ දි තවත් කොල්ලකරුවන් පිරිසක් දිඹුලාගල, දළුකාන, කැලෑ ප්‍රදේශයට පළා ගොස් ඇති බව සඳහන්ය. ඒ අනුව මොවුන් අත්අඩංගුවට ගැනීම සදහා මෙම මෙහෙයුම් සිදුකරන බව පොලීසිය පැවසුවේය.", "URL": "https://sinhala.adaderana.lk/news.php?nid=31963", "Category": null, "Parent URL": null}