{"Source": "Adaderana", "Timestamp": "February 18, 2017 12:58 pm", "Headline": "මේ වසරේ සිට GMP සහතිකය අනිවාර්යයි ", "News Content": "ආහාර නිෂ්පාදනය හා බෙදාහරිනු ලබන ආයතනවලට මෙම වසරේ සිට සෞඛ්‍ය ආරක්ෂිත අයුරින් ආහාර නිෂ්පාදනය සඳහා වූ සහතිකය හෙවත් ජී.එම්.පී සහතිකය අනිවාර්යෙන්ම ලබාගත යුතු බව ශ්‍රී ලංකා ප්‍රමිති ආයතනය පවසයි.එම ආයතනයේ අධ්‍යක්ෂ ජනරාල් ටී.ජී.ජී. ධර්මවර්ධන මහතා සඳහන් කළේ මේ වන විට ඊට අදාළ අයදුම්පත් 40ක් පමණ ලැබී ඇති අතර ඉන් ආයතන 10ට අදාළ සහතිකය නිකුත් කර ඇති බවයි.කෙසේවෙතත් දැනටමත් ආහාර සුරක්ෂිතතාව සඳහා වූ එච්.ඒ.සී.සී.පී සහතිකය යම් ආයතනයක් ලබා ගෙන ඇත්නම් එම ආයතනවලට ජී,එම්.පී සහිතකය ලබා ගැනීම අවශ්‍ය නොවන බව ටී.ජී.ජී. ධර්මවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=69783", "Category": null, "Parent URL": null}