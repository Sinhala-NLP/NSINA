{"Source": "Adaderana", "Timestamp": "March 21, 2010 09:19 am", "Headline": "සංවර්ධනය දේශපාලන අරමුණක් නෙවෙයි", "News Content": "රට පුරා යෝධ සංවර්ධන ව්‍යාපෘති ක්‍රියාවට නැංවීම දේශපාලන අරමුණු ඉටු කිරීම සඳහා නොවන බව ජනාධිපති මහින්ද රාජපක්ෂ මහතා පවසයි. එහි එකම අරමුණ වූයේ පොදු ජනතාව නඟා සිටු වීම බව හෙතෙම පෙන්වා දෙයි. ජනාධිපති මහින්ද රාජපක්ෂ මහතා මේ බව කියා සිටියේ මාතලේ ප්‍රදේශයේ ඊයේ පැවති ජනරැළියකට සහභාගි වෙමිනි. මෙහි දී තවදුරටත් අදහස් දැක් වූ ජනාධිපති මහින්ද රාජපක්ෂ මහතා කියා සිටියේ ගොඩබිම , ගුවන මෙන්ම මහ සමුදුර ද ජය ගනිමින් යෝධ සංවර්ධන වැඩපිළිවෙළක් රට තුළ ක්‍රියාත්මක වන බවයි. රටේ සංවර්ධනය ද පාවා දෙමින් විපක්ෂය රජයට චෝදනා නඟමින් සිටින බවත්,කුමන අභියෝග පැමිණිය ද ආරම්භ කර ඇති සියලු සංවර්ධන ව්‍යාපෘති සාර්ථකව අවසන් කරන බවත් ජනාධිපතිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7414", "Category": null, "Parent URL": null}