{"Source": "Adaderana", "Timestamp": "September 11, 2013 03:36 pm", "Headline": "ටෝනි ඇබට් සමුළුවට පැමිණෙයි ", "News Content": "ඕස්ට්‍රේලියාවේ නව අගමැති පදවියට පත් ටෝනි ඇබට් මහතා ලබන නොවැම්බර් මාසයේ ශ්‍රී ලංකවේ පැවැත්වීමට නියමිත පොදු රාජ්‍ය මණ්ඩලීය නායක සමුළුවට සහභාගී වන බව ජනපති මහින්ද රාජපක්ෂ මහතා සමඟ දුරකතනයෙන් පවසා ඇති බව ඕස්ට්‍රේලියා මාධ්‍ය වාර්තා කරයි. අවුරුදු 40 ට පසුව පොදු රාජ්‍ය මණ්ඩලීය නායක සමුළුවකට බ්‍රිතාන්‍යයේ දෙවැනි එළිසබෙත් මහ රැජින සහභාගී නොවන බවත්, ඒ වෙනුවට ඇගේ පුත් ඔටුන්න හිමි චාල්ස් කුමරු මෙම සමුළුවට සහභාගීවීමට නියමිතව ඇති බවද වාර්තා වෙයි. ඕස්ට්‍රේලියා නියෝජිත පිරිසක් පසුගිය ජූනියේ දී ශ්‍රී ලංකාවට පැමිණ ඕස්ට්‍රේලියා නායකයාගේ ගමනේ මූලික කටයුතු සංවිධානය කළ තිබුණි.", "URL": "https://sinhala.adaderana.lk/news.php?nid=37335", "Category": null, "Parent URL": null}