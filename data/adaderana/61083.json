{"Source": "Adaderana", "Timestamp": "June 14, 2016 01:16 pm", "Headline": " මහබැංකු අධිපති එපා - 24 සිට අපි පාරට බසිනවා", "News Content": "රජයේ මූල්‍ය කළමනාකරණය දුර්වල වීම හේතුවෙන් මේවන විට මුදල් නෝට්ටු මිලියන දෙකයි ලක්ෂ 91ක් අච්චු ගසා ඇතැයි පා.ම බන්දුල ගුණවර්ධන මහතා පවසයි.ඒකාබද්ධ විපක්ෂය විසින් අද පැවැත්වූ මාධ්‍ය හමුවකට එක්වෙමින් මන්ත්‍රීවරයා මේ බව පැවසීය.රුපියල මස්තබාල්දු වී ඇති බවත්, පසුගිය වසරේදී උද්දමනය වැඩි වී ඇති බවත් පැවසු මන්ත්‍රීවරයා මහබැංකු අධිපති අර්ජුන් මහේන්ද්‍රන්ගේ සේවා කාලය තවත් දිගු නොකර ඔහු එම තනතුරින් ඉවත් කළ යුතු බවත්, එහිදී කීවේය.එසේම ඔහුට තවදුරටත් සේවා දිගුවක් නොදිය යුතු බව පවසමින් ලබන 24 වැනිදා සිට විරෝධතා ආරම්භ කරන බවත්, රටේ ආර්ථික කේන්ද්‍රස්ථානය මුල්කර ගනිමින් එසේ විරෝධතා ආරම්භ කරන බවත්, ඒ මහතා පැවසීය.මාධ්‍ය හමුවට එක්වූ මහාචාර්ය ජි.එල් පීරිස් මහතා පැවසුවේ පැනමා මුදල් ගනුදෙනුවලට එජාපයේ පිරිසක් ද සම්බන්ධ බවයි.‍රටේ මුදල් විදේශ රටවලට ගලායාම නැවතිය යුතු නමුත් පැනමා ගනුදෙනුවලට වැඩි වශයෙන් සම්බන්ධ වී ඇත්තේ එජාපයට සම්බන්ධ අය බවත්, එම පරීක්ෂණ යටගැසීමට අගමැතිවරයා ඉඩනොදිය යුතු බවත්, හෙතෙම කීවේය.", "URL": "https://sinhala.adaderana.lk/news.php?nid=61083", "Category": null, "Parent URL": null}