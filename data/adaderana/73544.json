{"Source": "Adaderana", "Timestamp": "May 26, 2017 09:36 am", "Headline": "  වෙයංගල්ලේ නායයෑමක්-4ක් මරුට-5ක් අතුරුදන්", "News Content": "අගලවත්ත, මාවතවත්ත - වෙයංගල්ල ප්‍රදේශයේ නිවාස තුනක් නායයාමට හසුව පුද්ගලයන් සිව් දෙනකු මියගොස් තිබේ. අදාළ නාය යෑමෙන් තවත් පුද්ගලයින් 5ක් අතුරුදන්ව ඇති බව පොලීසිය පවසයි. මිය ගොස් සිටියදී සොයා ගැනුණු මළ සිරුරු අතර ගැබිණි මවක හා කුඩා දරුවෙකුද වන බව සඳහන්ය. අතුරුදන්වී ඇති අනෙකුත් පුද්ගලයින් සොයා මෙහෙයුම් ක්‍රියාත්මක බව පොලීසිය පවසයි.", "URL": "https://sinhala.adaderana.lk/news.php?nid=73544", "Category": null, "Parent URL": null}