{"Source": "Adaderana", "Timestamp": "January 8, 2019 07:33 pm", "Headline": "විදුලි සෝපාන අනතුරු වළකන හැටි", "News Content": "ඔබ දිනකට කොපමණ වාරයක් විදුලි සෝපානය භාවිත කරනවාද? කිසියම් අවස්ථාවක විදුලි සෝපානය ක්‍රියා විරහිත වී ඒ තුළ සිරවීමට සිදුවුවහොත් අනුගමනය කළ යුතු නිවැරදි පියවර පිළිබඳව ඔබට අවබෝධයක් තිබෙනවාද? පහුගිය දවසක කොළඹ නවම් මාවතේ ගොඩනැඟිල්ලක් තුළ විදුලි සෝපානය කඩා වැටීමේ අනතුරින් පස්සේ විදුලි සෝපානයක ගමන් කරන්න කලින් ඔබත් දෙවරක් හිතන්න ඇති. නමුත් ඔබ දන්නවාද විශේෂඥයින්ගේ මතය අනුව නිසි ප්‍රමිතියෙන් යුත් විදුලි සෝපානයක් එහි කේබල් බිඳී යාමෙන් කඩාවැටීමේ සම්භාවිතාව සියයට 0.03ක තරම් අඩු මට්ටමකයි පවතින්නේ.බොහෝ විට එවැන්නක් සිදු නොවන බව ඔවුන්ගේ තර්කය. බොහෝ අවස්ථාවල සිදුවන්නේ විදුලිය විසන්ධි වීම නිසා සෝපානය වේගයෙන් පහළට ගමන් කිරීම.නමුත් එම අවස්ථාවේදීත් ජීවිත හානියක් සිදුවීමේ හැකියාව පවතින්නේ සියයට 0.05 ක තරම් අඩු අගයක. එසේනම් මෙවැනි ආරක්ෂිත තත්ත්වයක් පවතින පසුබිමක පසුගිය කාලයේ මෙරට විදුලි සෝපාන අනතුරුවලින් ජීවිත හානි සිදුවුණේ ඇයි? දෛනිකව කෙතරම් වාරගණනක් විදුලි සෝපානය භාවිත කළ ද එය හදිසියේ ක්‍රියා විරහිත වී ඒ තුළ සිරවීමට සිදුවුවහොත් අනුගමනය කළ යුතු පියවර පිළිබඳව ඔබ දැනුවත්ද? විදුලිය විසන්ධි වීමත් සමග සෝපානය වේගයෙන් පහළට ගමන් කරන අතර එය පාලනය කර ගැනීම සඳහා විශේෂ ස්වයංක්‍රීය පාලකයක් පවතියි. ඒ අනුව සෝපානය කඩා වැටේ යැයි බියක් ඇති කරගත යුතු නොමැති අතර සෝපානය වේගයෙන් පහළට පැමිණෙන අවස්ථාවක සිටගෙන නොසිට බිම දිගා වීම හෝ හිඳගැනීම මගින් ශාරීරික හානි අවම කරගැනීමට හැකියි. කෙසේවෙතත් අනතුරුව සෝපානය නතර වන්නේ මහලකදී ද නැතහොත් මහල් දෙකක් අතරදී ද යන්න ස්ථිරව කිවනොහැකි බැවින් එලෙස සිරවූ අවස්ථාවක මුදාගැනීමේ මෙහෙයුම සිදුවන තුරු ඔබ අනුගමනය කළ යුතු පියවර කුමක්ද? මසකට වරක් හෝ තාක්ෂණික ඉංජිනේරුවරයෙකු මාර්ගයෙන් විදුලි සෝපානයේ තත්ත්වය පරීක්ෂා කරවා ගැනීම විදුලි සෝපාන අනතුරු අවම කරගැනීමට ඇති තවත් ආරක්ෂිත ක්‍රමවේදයක්.", "URL": "https://sinhala.adaderana.lk/news.php?nid=102021", "Category": null, "Parent URL": null}