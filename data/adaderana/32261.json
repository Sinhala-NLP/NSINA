{"Source": "Adaderana", "Timestamp": "March 9, 2013 04:43 pm", "Headline": "ශාන්ත තෝමස් රාජකීයන්ට පරදියි", "News Content": "134 වැනි නිල් මහ සටනේ ජය හිමිකර ගැනීමට රාජකීය විද්‍යාලය සමත්විය. ගල්කිස්ස ශාන්ත තෝමස් විද්‍යාලය හා කොළඹ රාජකීය විද්‍යාලය අතර එස්.එස්.සී ක්‍රීඩාගංණයේදී පැවැති එම තරගය පැවැත්විණ. පළමුවෙන් පන්දුවට පහරදුන් ‍ශාන්ත තෝමස් විද්‍යාල කණ්ඩායම ලකුණු 192ක් ලබාගත් අතර පිළිතුරු වශයෙන් රාජකීය විද්‍යාල කණ්ඩායම කඩුලු 5ට ලකුණු 260ක් ලබා සිටියදී ඉණිම අත්හිටුවන ලදී. නැවත දෙවන ඉණිම ක්‍රීඩා කළ ‍ශාන්ත තෝමස් කණ්ඩායම ලකුණු 132ට දැවී ගිය අතර රාජකීය විද්‍යාල කණ්ඩායම දෙවන ඉනිමට කඩුලු 3ක් දැවී ලකුණු 66ක් ලබා ජය වාර්තා කිරීමට සමත් විය. ඒ අනුව රාජකීය විද්‍යාලය නිල් මහ සටන ජයගත් 34 වැනි අවස්ථාව ද මෙය වන අතර මීට පෙර පැවැති තරග 133දී ශාන්ත තෝමස් විද්‍යාලය තරග 34ක ජය හිමිකර ගෙන ඇත. මේ එම තරගය පැවත්වුණු 134 වැනි අවස්ථාවය. මෙරට පැරණිතම විද්‍යාලාන්තර මහ ක්‍රිකට් තරගය ලෙස මෙන්ම ලොව දෙවැනි පැරණිතම පාසල් මහ ක්‍රිකට් තරගය ලෙසද මෙම විද්‍යාල දෙක අතර වාර්ෂික ක්‍රිකට් තරගය සැලකෙයි.", "URL": "https://sinhala.adaderana.lk/news.php?nid=32261", "Category": null, "Parent URL": null}