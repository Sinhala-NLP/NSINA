{"Source": "Adaderana", "Timestamp": "September 25, 2016 10:37 am", "Headline": "  රට තුළ බෙදුම්වාදයට ඉඩක් නෑ", "News Content": "රට තුළ බෙදුම්වාදය ක්‍රියාත්මක කිරීමට කිසිඳු ලෙසකින්වත් ඉඩ නොතබන බව ජාතික හෙළ උරුමය පවසයි. ජාතික හෙළ උරුමයේ මහලේකම් අමාත්‍ය පාඨලී චම්පික රණවක මහතා සඳහන් කළේ අතීතයේ මෙන්ම වර්තමනයේ බෙදුම්වාදී අදහස් ඇති පුද්ගලයින් රට තුළ සිටින බවයි.ඔවුන්ගේ අරමුණු පරාජය කිරීම සඳහා ඕනෑම සටනකට සූදානම් බව අමාත්‍ය පාඨලී චම්පික රණවක මහතා සඳහන් කළේය.මේ අතර උතුරේ මෙන්ම දකුණේ ද ක්‍රියාත්මක ජාතිවාදී කණ්ඩායම් සම්බන්ධයෙන් කලබලවීමේ අවශ්‍යතාවයක් නොමැති බව ජාතික සංවාඳ පිළිබඳ අමාත්‍ය මනෝ ගනේෂන් මහතා පවසයි.", "URL": "https://sinhala.adaderana.lk/news.php?nid=64410", "Category": null, "Parent URL": null}