{"Source": "Adaderana", "Timestamp": "August 22, 2018 10:35 am", "Headline": "ඉන්දීය-එංගලන්ත තීරණාත්මක 3 වන ටෙස්ට් තරගය අද", "News Content": "සංචාරක ඉන්දීය කණ්ඩායම සහ එංගලන්ත කණ්ඩායම අතර තෙවන ටෙස්ට් ක්‍රිකට් තරඟයේ පස්වන සහ අවසන් දිනය අදයි. තරඟයේ ජයග්‍රහණය සඳහා ලකුණු 521 ක ඉලක්කයක් හඹා යන එංගලන්ත කණ්ඩායම සිව්වන දිනය සඳහා තරගය නතර කරන විට සිය දෙවන ඉනිම සඳහා කඩුලු 09 ක් දැවී ලකුණු 311 ක් ලබා සිටියේය. එම ඉනිම වෙනුවෙන් ජෝෂ් බට්ලර් ලකුණු 106 ක් ලබා ගත්තේය. පන්දු යැවීමේදී ජස්ප්රිබට් බුම්රා කඩුලු 05 ක් බිඳ හෙලීමට සමත් විය. ඒ අනුව තරඟයේ පස්වන සහ අවසන් දිනය වන අද දිනය කණ්ඩායම් දෙකටම තීරණාත්මක වේ. තරඟයේ ජයග්‍රහණය සඳහා එංගලන්ත කණ්ඩායමට තවත් ලකුණු 210 ක් අවශ්‍ය වන අතර ඒ සඳහා ඔවුන්ට ඉතිරිව පවතින්නේ එක් කඩුල්ලක් පමණ යි.", "URL": "https://sinhala.adaderana.lk/news.php?nid=94816", "Category": null, "Parent URL": null}