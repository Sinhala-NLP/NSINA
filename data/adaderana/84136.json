{"Source": "Adaderana", "Timestamp": "February 9, 2018 08:38 am", "Headline": "පුංචි ඡන්දේ නිසා පාසල් අද වහලා", "News Content": "පළාත් පාලන ආයතන ඡන්ද විමසීමේ කටයුතු හේතුවෙන් දිවයිනේ සියලු පාසල් අද (09) වසා තැබෙන බව අධ්‍යාපන අමාත්‍යංශය පවසයි. මිට අමතරව ගම්පහ පත්තල ගෙදර අධ්‍යාපන විද්‍යාපීඨය සහ පොලොන්නරුව පුලතිසි ජාතික අධ්‍යාපන විද්‍යාපීඨය අද වසා තැබීමට නියමිතය. ඡන්ද පෙට්ටි සහ අනෙකුත් ලිපි ද්‍රව්‍ය නිකුත් කිරිමේ සහ භාරගැනිමේ රාජකාරි කටයුතු සඳහා යොදා ගන්නා පාසල් 19ක් සහ විද්‍යාපීඨ දෙකක් පසුගිය 07 වනදා සිට වසා දමා තිබිණි. සියලු පාසල් සහ විද්‍යාපීඨ සදුදා විවෘත කරන බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=84136", "Category": null, "Parent URL": null}