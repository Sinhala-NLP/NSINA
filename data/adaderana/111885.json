{"Source": "Adaderana", "Timestamp": "June 13, 2019 12:23 pm", "Headline": "මීළඟ කැබිනට් හමුව ලබන අඟහරුවාදා", "News Content": "‍අමාත්‍ය මණ්ඩල රැස්වීම ලබන 18 වනදා පැවැත්විමට තීරණය වී තිබේ. මනෝ ගනේෂන් අමාත්‍යවරයා පැවසුවේ ‍අමාත්‍ය මණ්ඩල රැස්වීම එදින පැවැත්වෙන බවට ලිඛිතව දැනුම්දී ඇති බවයි. විශේෂ කැබිනට් මණ්ඩල රැස්විමක් පසුගිය 07 වනදා රාත්‍රී ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත් වුණි. පාස්කු ඉරුදින ප්‍රහාරය සම්බන්ධයෙන් සෙවීම සදහා පත් කෙරුණු පාර්ලිමේන්තු තේරීම් කාරක සභාව සම්බන්ධයෙන් එහිදී මතභේදකාරි තත්ත්වයක් හට ගත් බවයි වාර්තා වුණි. සැම සතියකම අඟහරුවාදා දිනයේ කැබිනට් රැස්විම පැවැත්විමට නියමිතව තිබුණ ද උද්ගත වූ තත්ත්වය හේතුවෙන් පසුගිය 11 වන අඟහරුවාදා දිනයේ කැබිනට් රැස්විම නොපැවැත්වූ බව වාර්තා විය.", "URL": "https://sinhala.adaderana.lk/news.php?nid=111885", "Category": null, "Parent URL": null}