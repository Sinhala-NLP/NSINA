{"Source": "Adaderana", "Timestamp": "June 28, 2018 11:15 am", "Headline": "හිටපු අගමැති බිරිඳ සතු වටිනා භාණ්ඩ තොගයක් පොලීසියෙන් සොයා ගනියි", "News Content": "මැලේසියාවේ හිටපු අගමැති නජීබ් රසාක් සහ ඔහුගේ බිරිඳ සතුව තිබූ අමෙරිකානු ඩොලර් මිලියන 275ක් පමණ වටිනා භාණ්ඩ තොගයක් සොයා ගැනීමට එරට පොලිසියට හැකිවී තිබේ. ඒ අතර වටිනා ආභරණ, අත් ඔරලෝසු සහ සුඛෝපභෝගී අත්බෑගද තිබෙන බව වාර්තා වෙයි. අමෙරිකානු ඩොලර් මිලියන 1.6ක් පමණ වටිනා දියමන්ති මාලයක් ඇතුළු ආභරණ රැසක්, මිල අධික අත්බෑග සහ අත් ඔරලෝසු ඒ අතර වන බව වාර්තා වෙයි. භාණ්ඩ තොගයේ වටිනාකම අමෙරිකානු ඩොලර් මිලියන 270ව ඉක්මවන බවත් සඳහන් වෙයි. හිටපු අගමැතිවරයාට එරෙහිව සිදු කෙරෙන දූෂණ විමර්ශණ කටයුතු සඳහා එම භාණ්ඩ තොගය රැගෙන ගොස් තිබේ. නජීබ් රසාක් විසින් පිහිටුවන ලද අරමුදලකට ලද මුදල් ඩොලර් බිලියන ගණනක මුදල් ප්‍රමාණයක් අදාල ගිණුමට බැරවී නොමැති බව අනාවරණවී ඇති අතර ඒ සම්බන්ධව මෙම විමර්ශනය සිදු කෙරෙයි.", "URL": "https://sinhala.adaderana.lk/news.php?nid=91620", "Category": null, "Parent URL": null}