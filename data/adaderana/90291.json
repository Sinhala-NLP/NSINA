{"Source": "Adaderana", "Timestamp": "June 4, 2018 06:25 am", "Headline": "ජගත් පරිසර දින සැමරුම අදයි", "News Content": "ජගත් පරිසර දින සැමරුම අද(04) දිනයේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කෑගල්ලේ දී පැවැත්වීමට නියමිතව තිබේ. ජුනි 05 වන දිනට යෙදී තිබෙන ජගත් පරිසර දිනයට සමගාමීව මෙම සැමරුම් උත්සව පැවැත්වීමට නියමිත බව ජනාධිපති මාධ්‍ය අංශය සඳහන් කළේය. ප්ලාස්ටික් අවභාවිතය මඟින් සිදුවන පරිසර දූෂණය පිටුදකිමු යන්න මෙවර පරිසර දිනයේ තේමාව යි. පසුගිය මැයි 30 වන දින සිට ජුනි මස 05 වන දින දක්වා සතියක කාලය ජාතික පරිසර සතිය ලෙස ද ප්‍රකාශයට පත් කර තිබේ. මෙවර ජගත් පරිසර දිනයට සමාගමීව දිවයින පුරා පරිසර සංරක්ෂණ වැඩසටහන් රැසක් ක්‍රියාත්මක කිරීමට පරිසර අමාත්‍යංශය හා අනුබද්ධ ආයතන පියවර ගනු ලැබීය. මේ අතර හෙට දිනයේ පැවැත්වෙන ජගත් පරිසර දින සැමරුම් උත්සවයේ දී පානම වැලිකන්ද සංරක්ෂිත ප්‍රදේශයක් ලෙස ගැසට් කිරීමට ද නියමිත බව වෙරළ සංරක්ෂණ දෙපාර්තමේන්තුවේ අධ්‍යක්ෂ ජනරාල් ප්‍රභාත් චන්ද්‍රකීර්ති මහතා සඳහන් කළේය.", "URL": "https://sinhala.adaderana.lk/news.php?nid=90291", "Category": null, "Parent URL": null}