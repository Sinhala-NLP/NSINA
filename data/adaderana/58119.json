{"Source": "Adaderana", "Timestamp": "March 12, 2016 09:22 am", "Headline": " පොලිස් අණ නොතකා ගොස් අවසන් ගමන් යයි", "News Content": "බුත්තල, ඔක්කම්පිටිය ප්‍රදේශයේ සිදුවූ රිය අනතුරකින් තරුණයෙකු මියගොස් තිබේ.ඔක්කම්පිටිය දෙසට ධාවනය වූ යතුරුපැදියක් පැදිකරුට පාලනය කරගත නොහැකිව, නිවසක තාප්පයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලබූ පැදිකරු ඔක්කම්පිටිය රෝහලට ඇතුළත් කිරීමේදී මියගොස් තිබේ.අනතුර සිදුවන අවස්ථාවේ පැදිකරු ආරක්ෂිත හිස්වැසුම් පැළඳ නොසිට ඇති අතර පොලිස් අණ නොතකා ධාවනය කිරීමේදී අනතුර සිදුව ඇති බව සඳහන්ය.අදාළ තරුණයා රියදුරු බලපත්‍ර නොමැති අයෙක් බව වැඩිදුර විමර්ශන වලදී අනාවරණය වී ඇත.මියගොස් ඇත්තේ එම ප්‍රදේශයේම පදිංචිව සිටි 21 හැවිරිදි තරුණයෙකි.", "URL": "https://sinhala.adaderana.lk/news.php?nid=58119", "Category": null, "Parent URL": null}