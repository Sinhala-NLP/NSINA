{"Source": "Adaderana", "Timestamp": "January 2, 2012 11:22 am", "Headline": "වන අලි පැමිණීම නිසා මාතලේ ගම්වැසියන් අමාරුවේ ", "News Content": "මාතලේ මඩවලඋල්පත සහ ඒ අවට ගම්මාන රැසකට වන අලි පැමිණීම හේතුවෙන් ගම්වැසියන් දුෂ්කරතාවට පත්ව තිබේ. මඩවලඋල්පත, දිඹුල්ගමුව, උපාලිවත්ත, අරුණාලෝක ගොවිපල, තලගස්යාය, කැටවල සහ හතමුණගාල යන ප්‍රදේශ මෙම තත්ත්වයට ලක්ව ඇති බව ප්‍රදේශවාසීන් පෙන්වාදෙයි. මීට මාස 4 ට පමණ ඉහත දී මඩවල ප්‍ර‍දේ‍ශයේ දි වන අලින් පහරදීම හේතුවෙන් පුද්ගලයින් දෙදෙනෙකු මියගියේය. වරින් වර ගම්මානවලට පැමිණෙන වන අලින් වගාවන්වලට දැඩි හානි සිදුකර ඇත. වන අලින් වස්ගමුව ජාතික වනෝද්‍යානයට පලවා හැරීම සඳහා විධිමත් ක්‍රියාමාර්ගයක් ගන්නා ලෙස ප්‍රදේශවාසීන් වනජීවී දෙපාර්තමේන්තුවෙන් ඉල්ලීමක් කරයි.", "URL": "https://sinhala.adaderana.lk/news.php?nid=21105", "Category": null, "Parent URL": null}