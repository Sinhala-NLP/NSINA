{"Source": "Adaderana", "Timestamp": "May 10, 2012 10:19 am", "Headline": "තැන් හතරකින් 4 ක් අත්අඩංගුවට", "News Content": "යතුරුපැදියකින් හෙරොයින් ප්‍රවාහනය කරමින් සිටි තරුණයෙකු බදුල්ල - මහියංගණය මාර්ගයේ තල්දෙන ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරු 21 වන වියේ පසුවන අතර ඔහු තල්දෙන ලියන්ගොල්ල ප්‍රදේශයේ පදිංචිකරුවෙකි. මිරිහාන, පැඟිරිවත්ත පාර, දුම්රියපල අසල දී හෙරොයින් තොගයක් සමග සැකකරුවෙක් අත්අඩංගුවට ගෙන ඇත. සැකකරු අද (10) ගංගොඩවිල මහේස්ත්‍රාත් අධිකරණයට ඉදිරිපත් කරන බව මිරිහාන පොලිසිය පවසයි. මේ අතර මිරිහාන ප්‍රගතිපුර ප‍්‍රදේශයේ දී ද හෙරොයින් ළඟ තබාගැනීමේ චෝදනා මත අත්අඩංගුවට ගත් සැකකරුවෙකු රක්ෂිත බන්ධනාගාර ගතකර තිබේ. ගංගොඩවිල මහේස්ත්‍රාත් අධිකරණය මගින් සැකකරු ලබන 18 වැනිදින දක්වා රක්ෂිත බන්ධනාගාර ගත කළ බව පොලිසිය පවසයි. මේ අතර තණමල්විල, බලහරුව ප්‍රදේශයේ දී ගංජා කිලෝග්‍රෑම් 18 ක් පමණ ළඟ තබාගත් සැකකරුවෙක් අත්අඩංගුවට ගෙන අධිකරණය හමුවට ඉදිරිපත් කිරීමෙන් පසු රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=24141", "Category": null, "Parent URL": null}