{"Source": "Adaderana", "Timestamp": "May 7, 2014 05:09 pm", "Headline": "වෙසක් සැමරුම සඳහා අගමැති වියට්නාමයට", "News Content": "එක්සත් ජාතීන්ගේ වෙසක් දින සැමරුම් උළෙලට සහභාගිවීම සඳහා අග්‍රාමාත්‍ය දී.මු.ජයරත්න මහතා අද දිවයිනෙන් පිටත්ව ගොස් තිබේ. අද පස්වරුවේ අග්‍රාමාත්‍යවරයා වියට්නාමයේ හැනෝයි හි නොයිබායි අන්තර්ජාතික ගුවන් තොටුපළ වෙත ළඟාවු බව අග්‍රාමාත්‍ය කාර්යාලය සඳහන් කළේය. එහිදී වියට්නාම ජාතික බෞද්ධ සංඝ සභාවේ උප සභාපති පුජ්‍ය තික් තංග් නිහ්යු හිමිපාණන් විසින් අග්‍රමාත්‍ය දී.මු.ජයරත්න මහතා පිළිගෙන තිබේ. මෙම අවස්ථාවට වියට්නාමයේ ශ්‍රී ලංකා තානාපති ආචාර්ය අයිවන් අමරසිංහ මහතා ද සහභාගි වී සිටි බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=43057", "Category": null, "Parent URL": null}