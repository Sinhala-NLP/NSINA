{"Source": "Adaderana", "Timestamp": "May 10, 2017 02:56 pm", "Headline": "දකුණු කොරියානු ජනපති දිවිරුම්දෙයි", "News Content": "දකුණු කොරියාවේ නව ජනාධිපතිවරයා ලෙස මූන් ජේ ඉන් දිවුරුම් දී තිබේ.මූන් ජේ ඉන් සියෝල් හී ජාතික සභා ශාලාවේ සිය කාර්යාලයේදී දිවුරුම් දී ඇති බව විදෙස් වාර්තා සඳහන් කළේය.දිවුරුම් දීමෙන් අනතුරුව ජනාධිපතිවරයා ලෙස ඔහු පළමු වරට ජනතාව අමතා තිබේ.එහිදී ආර්ථිකය සහ උතුරු කොරියානු සබඳතා පිළිබඳව අදහස් පළකළ බව විදෙස් මාධ්‍ය වාර්තා කළේය.නිවැරදි තත්ත්වයන් යටතේ උතුරු කොරියාවේ සංචාරයක නිරත වීමට තමා කැමති බවද මූන් ජේ ඉන් පළමු වරට ජනතාව අමතා සිදුකළ කථාවේදී ප්‍රකාශ කර ඇති බව සඳහන්වේ.කොරියානු අර්ධද්වීපයේ සාමය ආරක්ෂා කිරීම සඳහා හැකි සෑම දෙයක්ම සිදු කරන බව ඔහු පවසා ඇති අතර තමන් අමෙරිකානු විරෝධියෙකු නොවන බවත් අමෙරිකානු ජනාධිපති ඩොනල්ඩ් ට්‍රම්ප් හමු වීමට අවශ්‍ය බවත් සඳහන් කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=73033", "Category": null, "Parent URL": null}