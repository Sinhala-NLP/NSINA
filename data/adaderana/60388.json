{"Source": "Adaderana", "Timestamp": "May 22, 2016 01:11 pm", "Headline": " කෙසෙල් ගෙඩි කැබැල්ල දරුවාට මරු කැඳවයි", "News Content": "කෙසෙල් ගෙඩි කැබැල්ලක් උගුරේ හිරවීමෙන් බදුල්ල කයිලගොඩ ප්‍රදේශයේ කුඩා දරුවෙකු මියගොස් තිබේ.මව විසින් දරුවට අදාළ කෙසෙල් ගෙඩිය කවමින් සිටියදී එක් කැබැල්ලක් උගුරේ සිරවී ඇති බව සඳහන්ය.ඒ අනුව දරුවා බදුල්ල මහ රෝහලට ඇතුළත් කිරීමට මව විසින් කටයුතු කර ඇති අතර ප්‍රතිකාර ලබමින් සිටියදී දරුවා මියගොස් ඇති බව වාර්තා වෙයි.මියගොස් ඇත්තේ වයස අවුරුදු 01 මාස 04 ක් වයසැති කුඩා දරුවෙකු බව සඳහන්ය.පශ්චාත් මරණ පරීක්ෂණ වාර්තාවෙන් අනාවරණය වී ඇත්තේ කෙසෙල් ගෙඩි කැබැල්ලක් උගුරේ සිරවීමෙන් පසු නිව්මෝනියාව වැළදී මෙම මරණය සිදුව ඇති බවයි.", "URL": "https://sinhala.adaderana.lk/news.php?nid=60388", "Category": null, "Parent URL": null}