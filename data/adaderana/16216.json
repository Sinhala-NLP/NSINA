{"Source": "Adaderana", "Timestamp": "May 20, 2011 11:22 am", "Headline": "රජයේ ඉඩම් බලෙන් භුක්ති විඳින්නන් තරාතිරම නොබලා ඉවතට ", "News Content": "රජයේ ඉඩම් බලහත්කාරයෙන් භුක්ති විඳින පුද්ගලයින්ගේ තරාතිරම නොබලා ඉවත් කිරීමට පියවර ගන්නා ලෙස ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතා උපදෙස් ලබාදී තිබේ. වාණිජමය වටිනාකමක් සහිත රජයේ ඉඩම් සහ පොදු කටයුතු සඳහා වෙන් කර ඇති ඉඩම් ඇතැම් පුද්ගලයන් විසින් බලහත්කාරයෙන් අත්පත් කරගෙන සිටීම මීට හේතුව බව සඳහන්ය. මෙවැනි අනවසර භුක්ති විඳීම් වෙනත් සමාජ ගැටලු සඳහා ‍හේතු වන බව ජනක බණ්ඩාර තෙන්නකෝන් මහතා පවසයි. බිම් සවිය වැඩපිළිවෙළ යටතේ මෙරට සියලු ඉඩම්වල අයිතිය නිරවුල් කිරීමේ සහ අයිතිය තහවුරු කිරීමේ වැඩපිළිවෙළ කඩිනම් කළ යුතු බව අමාත්‍යවරයා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=16216", "Category": null, "Parent URL": null}