{"Source": "Adaderana", "Timestamp": "April 9, 2019 07:24 am", "Headline": "අඟුණකොළපැලැස්ස බන්ධනාගාරයේ පහර දීම-වාර්තාව ප්‍රසිද්ධ ලේඛනයක් කරන්න සුදානම්", "News Content": "අඟුණකොළපැලැස්ස බන්ධනාගාරයේ දී රැදවියන්ට පහරදීමේ සිද්ධිය සම්බන්ධයෙන් වන වාර්තාව සකස් කෙරෙමින් පවතින බව ශ්‍රී ලංකා මානව හිමිකම් කොමිෂන් සභාව පවසයි. අදාළ සිද්ධිය සම්බන්ධයෙන් පාර්ශව රැසකින් ප්‍රකාශ සටහන් කරගෙන ඇති බව එම කොමිෂන් සභාව සඳහන් කළේය. අඟුණකොලපැලැස්ස බන්ධනාගාරයේ දී පහරකෑමට ලක් වු රැදවියන්, එම බන්ධනාගාරයේ අධිකාරීවරයා, බන්ධනාගාර කොමසාරිස්වරයා ඇතුළු පාර්ශව කිහිපයකින් ශ්‍රී ලංකා මානව හිමිකම් කොමිෂන් සභාව ප්‍රකාශ සටහන් කරගෙන තිබේ. තවත් කිහිපදෙනෙකුගෙන් ප්‍රකාශ සටහන් කරගැනීමට නියමිත බව ශ්‍රී ලංකා මානව හිමිකම් කොමිෂන් සභාව සඳහන් කළේය. අදාළ වාර්තාව සකස් කිරීමෙන් අනතුරුව එය ප්‍රසිද්ධ ලේඛනයක් ලෙස ප්‍රකාශයට පත් කිරීමට නියමිතව තිබේ.", "URL": "https://sinhala.adaderana.lk/news.php?nid=107662", "Category": null, "Parent URL": null}