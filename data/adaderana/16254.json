{"Source": "Adaderana", "Timestamp": "May 22, 2011 12:54 pm", "Headline": " මාතර දිසා විනිසුරුට පහරදුන් අයෙක් දැලේ", "News Content": "මාතර දිස්ත්‍රීක් අධිකරණයේ විනිසුරුවරයාට අද පෙරවරුවේදී පහරදුන් බව කියන පිරිසකගෙන් එක් අයෙකු අත්අඩංගුවට ගෙන ඇති බව පොලීසිය පවසයි. අද(22) මාතර,කොටුව ප්‍රදේශයේදී දිසා විනිසුරුවරයාට මෙම පහරදීම සිදුව ඇති බවත්,පහරදුන් බව කියන සෙසු පුද්ගලයින්ද අත්අඩංගුවට ගැනීම සඳහා පරීක්ෂණ පවත්වන බවද පොලීසිය කියා සිටියි. පහරදීමෙන් තුවාල ලැබූ විනිසුරුවරයා මාතර රෝහලේ ප්‍රතිකාර ලබමින් සිටින බව රෝහල් ප්‍රකාශකයෙක් සඳහන් කළේය. මෙම පහරදීමට අදාළ සෙසු පුද්ගලයින් අත්අඩංගුවට ගැනීම සඳහා විශේෂ පොලිස් කණ්ඩායමක් යොදවා තිබේ.", "URL": "https://sinhala.adaderana.lk/news.php?nid=16254", "Category": null, "Parent URL": null}