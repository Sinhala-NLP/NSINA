{"Source": "Adaderana", "Timestamp": "February 6, 2013 01:14 pm", "Headline": "කුඩු ජාවාරම්කරුට මරණ දඬුවම", "News Content": "හෙරෝයින් ජාවාරමක නිරතව සිටි පුද්ගලයෙකුට කොළඹ මහාධිකරණය විසින් මරණ දණ්ඩනය නියම කර තිබේ. අදාළ සැකකරු 2004 වසරේ ජූලි මස 31 වන දින අත්අඩංගුවට ගෙන තිබිණි. ඒ අනුව සැකකරු සම්බන්ධයෙන් කොළඹ මහාධිකරණයේ ගොණු කර තිබූ නඩුවක් අද (06) කැඳවූ අවස්ථාවේ දී මහාධිකරණ විනිසුරු පද්මන් සූරසේන මහතා විසින් අදාළ නියෝගය ලබා දී තිබේ. හෙරෝයින් ග‍්‍රෑම් 3.93ක් ළඟ තබාගැනීම සහ ජාවාරම් කිරීමේ චෝදනා මත අදාළ සැකකරුට එරෙහිව මෙලෙස නඩු පවරා තිබිණි. සැකකරුට එරෙහිව එල්ල වී ඇති සියලු චෝදනා ඔප්පු වී ඇති බව තීන්දුව ලබාදෙමින් මහාධිකරණ විනිසුරුවරයා සඳහන් කළේය.", "URL": "https://sinhala.adaderana.lk/news.php?nid=31397", "Category": null, "Parent URL": null}