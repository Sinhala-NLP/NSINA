{"Source": "Adaderana", "Timestamp": "September 29, 2010 08:48 am", "Headline": "ජනපති යළි දිවයිනට", "News Content": "ජනාධිපති මහින්ද රාජපක්ෂ මහතා යළි දිවයිනට පැමිණ තිබේ. ජනාධිපතිවරයා ඇතුළු දූත පිරිස එක්සත් ජාතීන්ගේ සංවිධානයේ 65 වන මහා රාජ්‍ය නායක සමුළුවට සහභාගී වීම සඳහා පසුගිය දා දිවයිනෙන් පිටත්ව ගියහ. අමෙරිකාවේ රැඳී සිටි කාලය තුළ දී එක්සත් ජාතීන්ගේ සංවිධානයේ මහලේකම් බැන් කී මූන් , ඉරාන ජනාධිපති මොහොමඩ් අහමදි නිජාඩ් ඇතුළු බොහෝ රාජ්‍ය නායකයින් පිරිසක් ජනාධිපති මහින්ද රාජපක්ෂ මහතා හමුවිය. එහිදී ශ්‍රී ලංකාවට බලපාන වැදගත් කරුණු බොහොමයක් කෙරෙහි අවධානය ‍යොමු වූ බව සදහන් වේ. එක්සත් ජාතීන්ගේ සංවිධානයේ 65 රාජ්‍ය නායක සමුළුව අමතමින් ජනාධිපති මහින්ද රාජපක්ෂ මහතා කළ කතාව ලෝක නායකයින්ගේ දැඩි ප්‍රසාදයට පත් වූ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=11164", "Category": null, "Parent URL": null}