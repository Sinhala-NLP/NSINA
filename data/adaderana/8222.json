{"Source": "Adaderana", "Timestamp": "May 6, 2010 03:14 pm", "Headline": "සර්ජි බුබ්කා ලංකාවට ", "News Content": "ලෝක ප්‍රකට මලල ක්‍රීඩකයෙකු වන සර්ජි බුබ්කා ශ්‍රී ලංකාවේ සංචාරයක නිරත වීමට නියමිතව තිබේ. ඔහු ‍හෙට රාත්‍රී එක්දින සංචාරයක් සඳහා දිවයිනට පැමිණෙන බව ශ්‍රී ලංකා මලල ක්‍රීඩා සංගමයේ ලේකම් ප්‍රේමා පින්නවල මහතා පැවසුවේය. දිවයිනේ රැදී සිටින කාලය තුළ කණිෂ්ඨ මලල ක්‍රීඩකයින් සඳහා මලල ක්‍රීඩා වැඩමුළුවකට මොහු සහභාගී වීමට නියමිතය. සර්ජි බුබ්කා සෝවියට් රුසියාව නි‍යෝජනය කරමින් ඔලිම්පික් උළෙල ගණනාවකට සහභාගී වෙමින් රන් පදක්කම් රැසක් හිමිකරගෙන ඇත. ඔහු විසින් උස පැනීම ඉසව්වෙන් ලෝක වාර්තා කිහිපයක් ද තබා ඇති බව සඳහන්ය. 1991 වසරට පසුව ඔහු ‍යුක්රේනය නියෝජනය කරමින් ඔලිම්පික් උළෙල සඳහා සහභාගි විය.", "URL": "https://sinhala.adaderana.lk/news.php?nid=8222", "Category": null, "Parent URL": null}