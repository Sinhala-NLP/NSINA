{"Source": "Adaderana", "Timestamp": "November 10, 2018 07:47 am", "Headline": "බන්ධනාගාර නිලධාරීන් 6කට ස්ථාන මාරු", "News Content": "අගුණුකොළපැලැස්ස බන්ධනාගාරයේ සේවය කරන බන්ධනාගාර නිලධාරීන් 06 දෙනෙකු වහාම ක්‍රියාත්මක වන පරිදි ස්ථාන මාරු කර තිබේ. බන්ධනාගාර නිලධාරීන් සම්බන්ධයෙන් බන්ධනාගාර බුද්ධි අංශ මගින් සිදුකළ විමර්ශණයකින් අනතුරුව මෙම නිලධාරීන් පිරිස ස්ථානමාරු කිරීමට කටයුතු කළ බව බන්ධනාගාර දෙපාර්තමේන්තුවේ ජ්‍යෙෂ්ඨ නිලධාරියෙකු සඳහන් කළේය. අදාල ස්ථානමාරු සිදුකළ නිලධාරීන් අතර බන්ධනාගාර ජේලර්වරු තිදෙනෙක් සහ කාන්තා නියාමකවරියන් දෙදෙනෙකු ද වන බව එම ප්‍රකාශකයා සඳහන් කළේය. අගුණුකොළපැලැස්ස බන්ධනාගාරයේ නිලධාරීන්ගේ හැසිරීම් සම්බන්ධයෙන් ලැබුණු තොරතුරුවලට අනුව බන්ධනාගාර බුද්ධි අංශ මගින් මීට පෙර විමර්ශණයක් ආරම්භ කළේය. බන්ධනාගාර නිලධාරීන් සම්බන්ධයෙන් සිදු කෙරෙන මෙවැනි බුද්ධි අංශ විමර්ශන තවත් බන්ධනාගාර කිහිපයක සිදු කිරීමට සැලසුම් කර ඇති බව එම ජ්‍යෙෂ්ඨ නිලධාරියා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98988", "Category": null, "Parent URL": null}