{"Source": "Adaderana", "Timestamp": "May 12, 2016 08:20 am", "Headline": " කවුඩුවාවේ අනතුරකින් 16ක් රෝහලට", "News Content": "රක්වාන, කවුඩුවාව ප්‍රදේශයේ සිදුවූ අනතුරකින් පුද්ගලයින් 16 දෙනෙකු තුවාල ලබා තිබේ.රක්වාන පොලීසිය සඳහන් කළේ අද(12) අළුයම බස් රථයක් සහ කන්ටේනර් රථයක් එකිනෙක ගැටීමෙන් මෙම අනතුර සිදුව ඇති බවයි.අනතුරෙන් බස් රථයේ සහ කන්ටේනර් රථයේ රියදුරු ඇතුළු පුද්ගලයින් 16 දෙනෙකු තුවාල ලබා තිබේ.තුවාල ලැබූ පුද්ගලයින් කහවත්ත සහ රත්නපුර රෝහල් වලට ඇතුළත් කර ඇති බව වාර්තා වෙයි.රක්වාන පොලීසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=60073", "Category": null, "Parent URL": null}