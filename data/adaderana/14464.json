{"Source": "Adaderana", "Timestamp": "February 25, 2011 10:52 am", "Headline": "බිග් මැච් සමය හෙටින් ඇරඹෙයි", "News Content": "48 වන වරටත් වාර්ෂික අන්තර් පාසල් මහා ක්‍රිකට් සමය අරඹමින් හෙට(27) කොළඹ, ඉසිපතන විද්‍යාලය හා තර්ස්ටන් විද්‍යාලය අතර ක්‍රිකට් තරගය කොළඹ එස්. එස්. සී පිටියේදී පැවැත්වේ. බ්ලැක්හැම් විලේවර්ධන සමරු ඵලකය වෙනුවෙන් මෙම විද්‍යාල දෙක තරග වදින අතර එම තරගය හෙට පෙරවරු 10 .30 ට ආරම්භ වීමට නියමිතය. 1965 වර්ෂයේ ඉසිපතන විද්‍යාලය පරාජයට පත්කරමින් පළමු ජයග්‍රහණය හිමිකරගත් තර්ස්ටන් විද්‍යාලයීය ක්‍රිකට් කණ්ඩායමට නායකත්වය ලබාදුන් විශ්‍රාමික බිග්‍රේඩියර් ලලිත් පීරිස් හෙට තරගයේ ප්‍රධාන ආරාධිත අමුත්තා ලෙස සහභාගි වෙයි.", "URL": "https://sinhala.adaderana.lk/news.php?nid=14464", "Category": null, "Parent URL": null}