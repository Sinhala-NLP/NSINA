{"Source": "Adaderana", "Timestamp": "July 27, 2011 08:24 am", "Headline": "අනවසර සංක්‍රමණ වළකන්න එකඟතා", "News Content": "නීතී විරෝධී ශ්‍රී ලාංකික සංක්‍රමණිකයින් පිළිබඳ ජාත්‍යන්තරයේ අවධානය යොමුව තිබේ. විදේශ අමාත්‍ය මහාචාර්ය ජී.එල් පීරීස් මහතා මේ පිළිබඳව නවසීලන්ත විදේශ අමාත්‍යවරයා සමඟ සාකච්ඡා කර ඇති බව සඳහන්වේ. මෙම නීතීවිරෝධී සංක්‍රමණ වැළැක්වීම සඳහා අවශ්‍ය පියවර ගත යුතු බව දෙරටේ විදේශ අමාත්‍යවරු අවධාරණය කර ඇත. මේ හේතුවෙන් රටවල ආරක්ෂාවට ද තර්ජනයක් වී ඇති බව සඳහන්වේ. බොහෝ නීතී විරෝධී සංක්‍රමණ ඉන්දුනීසියාව , තායිලන්තය හරහා සිදු වන බව එහි දී අනාවරණය විය. මෑතක දී කැනඩාව , පිලිපීනය ආදී රටවලට පැමිණි සංක්‍රමණිකයින් පිළිබඳ සිදු කළ පරීක්ෂණවල දී මේ බව අනාවරණ වී තිබේ. කලාපීය විදේශ අමාත්‍යවරුන්ගේ සමුළුවට සමගාමීව මෙම හමුවීම් සිදු වී තිබේ. එහි දී නවසීලන්ත විදේශ අමාත්‍යවරයාට අමතරව තායිලන්ත , මලයාසියාව , කැනඩාව යන රටවල විදේශ අමාත්‍යවරු විදේශ ඇමති ජී.එල් පීරීස් මහතා හමු වී ඇති බව සඳහන්වේ. ශ්‍රී ලාංකික නි‍තී විරෝධී සංක්‍රමණිකයින් තම රටවල් හරහා සිදු කරන ගමන් ගැනීම් වලට එරෙහිව පියවර ගැනීමට ඉන්දුනීසියානු හා තායිලන්තයේ රටවල විදේශ අමාත්‍යවරුන් එකඟතාව පළ කර ඇති බව ද වාර්තාවේ.", "URL": "https://sinhala.adaderana.lk/news.php?nid=17658", "Category": null, "Parent URL": null}