{"Source": "Adaderana", "Timestamp": "May 13, 2015 10:16 am", "Headline": "නේපාල භූ කම්පනයෙන් 48ක් මරුට", "News Content": "නේපාලයට ඊයේ බලපෑ භූමි කම්පාවෙන් 48 දෙනෙකු ජීවිතක්ෂට පත්ව තිබේ.විදෙස් මාධ්‍ය වාර්තා කරන්නේ තවත් දහසකට අධික පිරිසක් තුවාල ලබා ඇති බවයි.රිච්ටර් මාපකයේ ඒකක 7.3 ක අගයකින් අදාළ කම්පනය සිදුවූ බව සඳහන්ය.කත්මණ්ඩු අගනුවරට නැගෙනහිරින් පිහිටි චීන දේශ සීමාවට ආසන්න ප්‍රදේශයේ මෙම භූ කම්පනය හටගෙන ඇත.ඉන් ඉන්දියාවටද බලපෑම් එල්ලවී ඇති බව විදෙස් මාධ්‍ය වාර්තා කරයි.භූමිකම්පාවේ බලපෑමෙන් ඉන්දියාවේ 17 දෙනෙකුද ජීවිතක්ෂයට පත්ව ඇති බව සඳහන්ය.", "URL": "https://sinhala.adaderana.lk/news.php?nid=51300", "Category": null, "Parent URL": null}