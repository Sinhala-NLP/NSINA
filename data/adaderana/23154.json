{"Source": "Adaderana", "Timestamp": "March 29, 2012 12:40 pm", "Headline": "ප්‍රථමවරට කෙරටකෝනර්ස් සඳහා ප්‍රතිකාර කිරීම ඇරඹෙයි", "News Content": "ශ්‍රී ලංකාවේ සුලබ ජානමය අක්ෂි රෝගයක් වන කෙරටකෝනර්ස් අක්ෂි රෝගයට ප්‍රතිකාර කිරීමේ කටයුතු ප්‍රථමවරට ජාතික අක්ෂි රෝහල විසින් ආරම්භ කර තිබේ. මෙම රෝගී තත්ත්වය ශ්‍රී ලංකාව ඇතුළු කලාපයේ රටවල් රැසක බහුලව දක්නට ලැබෙන රෝගී තත්ත්වයකි. ඇසේ කළු ඉංගිරියාව කේතුවක හැඩයෙන් ඉදිරියට නෙරා ඒමත් සමග ඇසේ කුනීත පටලය තුනී වී පෙනීම ක්‍රමයෙන් නැතිවී යාම මෙහි ප්‍රධානතම ලක්ෂණය වේ. මුල් අවස්ථාවේ හා මධ්‍යම අවස්ථාවේ රෝගය හඳුනා ගැනීම තුළින් පාලනය කරගැනීමට හැකි බව සෞඛ්‍ය අමාත්‍යාංශය පෙන්වාදෙයි. මීට පෙර අදාළ රෝගයට ප්‍රතිකාර කිරීම සඳහා අවශ්‍ය විශේෂිත වූ යන්ත්‍රයක් මෙරට රජයේ රෝහලක නොතිබූ අතර ඊයේ(28) දිනයේ දී පරිත්‍යාගයක් ලෙස අදාළ යන්ත්‍රය ජාතික අක්ෂි රෝහලට ලැබී තිබේ.", "URL": "https://sinhala.adaderana.lk/news.php?nid=23154", "Category": null, "Parent URL": null}