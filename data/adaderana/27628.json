{"Source": "Adaderana", "Timestamp": "September 21, 2012 06:39 pm", "Headline": "හඟුරන්කෙතට තද සුළඟක් - නිවාස 13ට හානි", "News Content": "නුවරඑළිය, හඟුරන්කෙත අධිකාරිගම ප්‍රදේශයට බලපෑ දැඩි සුළං තත්ත්වයක් හේතුවෙන් එම ප්‍රදේශයේ නිවාස 13ට හානි සිදුව තිබේ. අද (21) පස්වරුවේ දැඩි සුළං තත්ත්වයක් එම ප්‍රදේශයට බලපැ බව නුවරඑළිය දිස්ත්‍රික් ලේකම් ඩි.පි.ජි. කුමාරසිරි මහතා පැවසුවේය. මේ අතර දැඩි සුළඟ හේතුවෙන් එම ප්‍රදේශයේ විදුලිය ඇණ හිට ඇති බව ආපදා කළමනාකරණ මධ්‍යස්ථානයේ නුවරඑළිය දිස්ත්‍රීක් සහකාර අධ්‍යක්ෂ එරන්දන හේමවර්ධන මහතා සඳහන් කළේය.", "URL": "https://sinhala.adaderana.lk/news.php?nid=27628", "Category": null, "Parent URL": null}