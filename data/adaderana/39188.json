{"Source": "Adaderana", "Timestamp": "November 29, 2013 01:36 pm", "Headline": "නැගෙනහිර හා පේරාදෙණි සරසවි සිසුන් උද්ඝෝෂණයේ", "News Content": "විශ්ව විද්‍යාලයීය පාලන අධිකාරියෙන් එල්ල වන බලපෑම් හේතුවෙන් ජ්‍යෙෂ්ඨ ආචාර්යවරුන් විශ්ව විද්‍යාලයෙන් ඉවත්වීමේ සූදානමක් ඇති බව පවසමින් නැගෙනහිර විශ්ව විද්‍යාලයේ වෛද්‍ය පීඨයේ සිසුන් පිරිසක් උද්ඝෝෂණයක නිරත වී තිබේ. පාලනාධිකාරිය සඳහා නුසුදුසු පුද්ගලයින් බඳවා ගැනීම හේතුවෙන් මෙම තත්ත්වය උද්ගතව ඇති බව සිසුන් පවසයි. මේ අතර මහපොළ ශිෂ්‍යාධාර මුදල වැඩි කරන ලෙස ඉල්ලමින් පේරාදෙණිය විශ්ව විද්‍යාලයීය සිසුන් පිරිසක් ද පේරාදෙණිය ගලහ හංදිය ප්‍රදේශයේ දී උද්ඝෝෂණයක නිරතව තිබේ.", "URL": "https://sinhala.adaderana.lk/news.php?nid=39188", "Category": null, "Parent URL": null}