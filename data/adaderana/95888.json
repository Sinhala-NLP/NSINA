{"Source": "Adaderana", "Timestamp": "September 10, 2018 10:41 pm", "Headline": "මාතර - කතරගම ප්‍රධාන මාර්ගයේ  අනතුරක්", "News Content": "මාතර - කතරගම ප්‍රධාන මාර්ගයේ මාරකොල්ලිය ප්‍රදේශයේදී අද(10) සවස සිදුවූ අනතුරකින් කුඩාදරුවෙකු හා කාන්තාවක බරපතල තුවාල ලබා තංගල්ල මූලික රෝහලට ඇතුලත් කර ඇත. තංගල්ල දෙසට ධාවනය කරමින් තිබූ ත්‍රී රෝද රථයක් මාර්ගයේ දකුණු පස පිහිටි අතුරු මාර්ගයකට හැරවීමට උත්සාහ කිරීමේදී පසුපසින් පැමිණි වෑන් රථයක ගැටීම නිසා අනතුර සිදුව තිබිණි. රෝගාතුර කාන්තාවක රැගෙන අධික වේගයෙන් වෑන් රථය පැමිණිම නිසා රියදුරුට රථය පාලනය කරගැනීමට නොහැකි වීමෙන් අනතුර සිදුව ඇතැයි පොලිසිය කියයි. අනතුරින් ත්‍රී රෝද රථයේ ගමන්ගත් අවුරුදු එකහමාරක් වයසැති කුඩා දරුවෙකු හා දරුවාගේ මව බරපතල තුවාල ලබා තංගල්ල මූලික රෝහලට ඇතුලත් කර ඇත. ත්‍රී රෝද රථයේ රියදුරුද තුවාල ලබා ඇතැයි තංගල්ල මූලස්ථාන පොලිසිය කියයි.", "URL": "https://sinhala.adaderana.lk/news.php?nid=95888", "Category": null, "Parent URL": null}