{"Source": "Adaderana", "Timestamp": "March 29, 2011 02:08 pm", "Headline": "යකඩ යකා තැන තැන නතරවෙලා", "News Content": "ගල්ටන්වැව-නාගොල්ලාගම දුම්රිය මාර්ගය අවහිර වන සේ දුම්රියක් නතර වී තිබීමෙන් දුම්රිය ගමනාගමනයට දැඩි බාධා එල්ලවී ඇතැයි අද දෙරණ වාර්තාකරු පවසයි. අනුරාධපුර සිට කුරුණෑගල දක්වා ධාවනය වූ දුම්රියට අදාළ දුම්රිය සංඥා නොලැබීම හේතුවෙන් මෙසේ අතරගම නතරවී ඇතැයි සඳහන් වේ. දුම්රිය පාලකවරුන්,දුම්රිය ස්ථානාධිපතිවරුන්,දුම්රිය නියාමකවරුන්ගේ වෘත්තීය සමිති ක්‍රියා මාර්ගයක් හේතුවෙන් දුම්රිය සංඥා නොලැබී ඇතැයි පැවසෙයි. දුම්රිය නියාමකවරයෙකු නොමැතිව පසුගියදා කොළඹ සිට අලුත්ගම දක්වා දුම්රිය ධාවනය වීමේ සිදුවීමට අදාළව එකී දුම්රිය නියාමකවරයාට නිසි දඬුවම් ලබා නොදීමට එරෙහිව මෙම වෘත්තීය ක්‍රියා මාර්ගය ගෙන ඇතැයි සඳහන් වේ. මේ අයුරින් සෙසු දුම්රිය වලට ද නිසි සංඥා ‍නොලැබීම හේතුවෙන් ධාවනය කළ නොහැකි තත්ත්වයක් උද්ගත වී ඇතැයි කියැවේ.", "URL": "https://sinhala.adaderana.lk/news.php?nid=15149", "Category": null, "Parent URL": null}