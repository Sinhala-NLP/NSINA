{"Source": "Adaderana", "Timestamp": "July 19, 2010 08:45 am", "Headline": "ෆොන්සේකා ගැන පරීක්ෂණ වලට නීතිපති උපදෙස් ", "News Content": "යුද හමුදාවෙන් පලා ගිය සෙබළුන්ට නවාතැන් ලබාදී සේවයේ යොදවා ගන්නා ලදැයි චෝදනා කරමින් හිටපු යුද හමුදාපති ජෙනරල් සරත් ෆොන්සේකා මහතා සම්බන්ධයෙන් සිදුකරන පරීක්ෂණ සඳහා නීතිපතිවරයාගේ උපදෙස් ලබා ගැනීමට තීරණය කර තිබේ. අදාළ කරුණු සම්බන්ධයෙන් සිදුකළ පරීක්ෂණ වාර්තාව නීතිපතිවරයාගේ උපදෙස් ලබා ගැනීම සඳහා යොමුකර ඇති බව පරීක්ෂණ සිදුකළ කොළඹ අපරාධ කොට්ඨාශයේ නිලධාරීන් පවසයි. ඒ අනුව ඉදිරි පරීක්ෂණය පවත්වන බව අපරාධ කොට්ඨාශය සඳහන් කරයි. පසුගිය ජනාධිපතිවරණය සමයේ යුද හමුදාවෙන් පලා ගිය සෙබලුන් දස දෙනෙකුට නවාතැන් ලබාදී නීති විරෝධි ලෙස සේවයේ යොදවා වැටුප් ගෙවීම සම්බන්ධයෙන් සරත් ‍ෆොන්සේකා මහතා සහ ඔහුගේ ලේකම් වශයෙන් කටයුතු කළ කපිතාන් සේනක සිල්වා යන මහත්වරුන්ට චෝදනා එල්ල වී තිබේ.", "URL": "https://sinhala.adaderana.lk/news.php?nid=9693", "Category": null, "Parent URL": null}