{"Source": "Adaderana", "Timestamp": "February 7, 2010 03:33 pm", "Headline": "කුමන්ත්‍රණකරුවන්ට එරෙහිව සෞඛ්‍ය ඇමති සීරුවෙන්", "News Content": "රජය විසින් ක්‍රියාත්මක කරන කටයුතු පවත්වාගෙන යාම සඳහා ඇති බාධක ඉවත් කිරිමට පියවර ගත යුතු බව සෞඛ්‍ය ආරක්ෂණ හා පෝෂණ අමාත්‍ය නිමල් සිරිපාල ද සිල්වා මහතා පවසයි. පසුගිය කාලය තුළ ඇතැම් කණ්ඩායම් සෞඛ්‍ය සේවය කඩාකප්පල් කිරීම සදහා විවිධ උත්සාහයන් දැරූ බව අමාත්‍යවරයා පෙන්වා දෙයි. පසුගිය කාලය තුළ සෞඛ්‍ය සේවාව අඩාල කිරිමට උත්සාහ දැරූ කුමන්ත්‍රණකරුවන්ට එ‍රෙහිව අනිවාර්යයෙන්ම කටයුතු කරන බව අමාත්‍යවරයා අවධාරණය කරයි.. බදුල්ල මහා‍ රෝහලේ ආදේශක සනීපාරක්ෂක කම්කරුවන් පිරිසක් ස්ථීර කිරීම වෙනුවෙන් බදුල්ල ‍ ‍හෙද අභ්‍යාස විද්‍යාලයේ පැවති උත්සවයකට එක්වෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=6537", "Category": null, "Parent URL": null}