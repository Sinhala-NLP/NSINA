{"Source": "Adaderana", "Timestamp": "November 6, 2017 09:18 am", "Headline": " කුඩාඔයේ නාන්න ගිය 14 හැවිරිදි පිරිමි දරුවා  දිය රකුසාට බිලිවුණ හැටි", "News Content": "නාරම්මල, වේවැල්ල, ගනන්කැටිය කුඩාඔයේ දිය නෑමට ගිය දරුවෙකු දියේ ගිළී අතුරුදන්ව තිබේ. අදාළ දරුවා තවත් පුද්ගලයින් දෙදෙනෙකු සමඟ දියනෑමට ගොස් ඇති අතර එහිදී දිය පහරකට හසුවී ඔහු අතුරුදන්ව ඇති බව පොලීසිය පැවසුවේය. මෙලෙස අතුරුදන්ව ඇත්තේ දඹදෙණිය, මුතුගල ප්‍රදේශයේ පදිංචිව සිටි 14 හැවිරිදි පිරිමි දරුවෙකි. නාවික හමුදා නිලධාරීන් සහ ප්‍රදේශවාසීන් විසින් අතුරුදන් වූ දරුවා සෙවීමේ මෙහෙයුම් ආරම්භ කර ඇති බව නාරම්මල පොලීසිය සඳහන් කළේය.", "URL": "https://sinhala.adaderana.lk/news.php?nid=79559", "Category": null, "Parent URL": null}