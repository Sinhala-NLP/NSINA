{"Source": "Adaderana", "Timestamp": "May 16, 2017 03:31 pm", "Headline": "පිහියකින් පහරදී 1ක් ඝාතනය කරයි-1ට තුවාල", "News Content": "කිලිනොච්චි ,කනකපුරම් ප්‍රදේශයේ පිහියකින් පහර දී පුද්ගයෙකු ඝාතනය කර තවත් කාන්තාවකට තුවාල සිදු කිරීමේ පුවතක් වාර්තාවේ.මෙලෙස මියගොස් ඇත්තේ කිලිනොච්චි, උදයනහර් ප්‍රදේශයේ පදිංචි පස් දරු පියෙක් වන අතර පහරදීමෙන් තුවාල ලබා ඇත්තේ ඔහුගේ භාර්යාවයි.අද (16) දවල් මෙම අනතුර සිදුවී ඇති අතර තුවාල ලැබූ කාන්තාව කිලිනොච්චි රෝහලට ඇතුළුකර තිබේ.‍ෙකනකපුරම් ප්‍රදේශයේ තමන් කුලියට ගෙන සිටි කඩකාමරය නැවත එහි හිමිකරුවෙත ලබා දී එහි අත්තිකාරම් මුදල් ඉල්ලීමට ගිය අවස්ථාවේ සිදුවූ බහින් බස් වීමක් හේතුවෙන් මෙම පහර දීම සිදුකර ඇති බව අප වාර්තාකරු පවසයි. සිද්ධියට සම්බන්ධ සැකකරුවන් කිලිනොච්ච් පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=73220", "Category": null, "Parent URL": null}