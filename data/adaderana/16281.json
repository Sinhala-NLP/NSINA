{"Source": "Adaderana", "Timestamp": "May 23, 2011 06:17 pm", "Headline": "සැක බිය  දුරුකිරීම රජයේ වගකීමයි", "News Content": "අද දරුවන් විශ්ව විද්‍යාලයට ඇතුළත් වන දිනය තීරණාත්මක දිනයක් බවට පත්ව ඇතැයි ජනාධිපති මහින්ද රාජපක්ෂ මහතා පවසයි. විශ්ව විද්‍යාලවල පවතින නවක වදය කිසිසේත් අනුමත කළ නොහැකි බව ඔහු පෙන්වා දුන්නේය. විශ්ව විද්‍යාල සඳහා තේරී පත් වූ ශිෂ්‍ය ශිෂ්‍යාවන්ගේ නේවාසික පුහුණු වැඩසටහන ආරම්භ කිරීම වෙනුවෙන් අරලියගහ මන්දිරයේ පැවති උත්සවයට සහභාගී වෙමින්හෙතෙම මේ බව කියා සිටියේය. විශ්ව විද්‍යාල වලට ඇතුළත් වන දරුවා තුළ ඇති සැකය සහ දෙමාපියන් තුළ ඇති බිය නැති කිරීමේ වගකීම රජයට පැවරී ඇති බව එහි දී ජනාධිපතිවරයා ප්‍රකාශ කළේය. එහෙත් එය තවත් පිරිසක් මර්දනය කර හෝ මර්දනකාරී නීතී ගෙන ඒමෙන් සිදු කිරීමට නොහැකි බව ජනාධිපතිවරයා එහි දී අවධාරණය කළේය.", "URL": "https://sinhala.adaderana.lk/news.php?nid=16281", "Category": null, "Parent URL": null}