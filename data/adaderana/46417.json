{"Source": "Adaderana", "Timestamp": "September 30, 2014 03:19 pm", "Headline": "මස්කෙළිය ප්‍රදේශයේදී පිරිසකට බඹර ප්‍රහාරයක්  ", "News Content": "මස්කෙළිය, ගැලැන්ටිල් වත්ත ප්‍රදේශයේ තේ දළු නෙළමින් සිටි වතු කම්කරුවන් පිරිසක් බඹර ප්‍රහාරයට ලක්ව තිබේ. බඹර ප්‍රහාරයට ලක් වුවන් අතර කාන්තාවන් 16 දෙනෙකු ඇතුළු පුද්ගලයින් 23 දෙනෙකු වන බව පොලිසිය පැවසුවේය. පැවති අධික සුළං තත්ත්වය හේතුවෙන් ප්‍ර දේශයේ ‍තේ වත්තක පිහිටා තිබු බඹර කූඩුවක් ඇවිස්සී ඔවුන් මෙම ප්‍රහාරයට ලක්ව ඇති බව සඳහන් වෙයි. බඹර ප්‍රහාරයෙන් තුවාල ලැබු පිරිස මස්කෙළිය දිසා රෝහලට ඇතුළත් කර ඇති අතර මස්කෙළිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=46417", "Category": null, "Parent URL": null}