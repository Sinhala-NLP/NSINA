{"Source": "Adaderana", "Timestamp": "May 17, 2019 07:06 pm", "Headline": "මඩකළපුවේ ඉදිවන පෞද්ගලික සරසවිය රජයට පවරා ගන්න බෑ-හිස්බුල්ලා", "News Content": "මඩකළපුව පූනානි ප්‍රදේශයේ ඉදිවන පෞද්ගලික විශ්වවිද්‍යාලය රජයට පවරා ගත නොහැකි බව එහි හිටපු සභාපති නැගෙනහිර ආණ්ඩුකාර එම්.එල්.ඒ.එම්. හිස්බුල්ලා මහතා පවසයි. පාර්ලිමේන්තුවේ උසස් අධ්‍යාපන ආංශික අධීක්ෂණ කාරක සභා නියෝජිතයන් අද(17) එම විශ්වවිද්‍යාලය පරීක්ෂා කිරීමට පැමිණි අවස්ථාවේදී ඔහු මේ බව කියා සිටියේය. පාර්ලිමේන්තුවේ උසස් අධ්‍යාපන ආංශික අධීක්ෂණ කාරක සභා නියෝජිතයන් පිරිසක් අද උදෑසන මඩකලපුව, පුනානි ප්‍රදේශයේ ඉදිවන බැටික්ලෝ කැම්පස් ශ්‍රී ලංකා නම් විශ්වවිද්‍යාලයේ නිරික්ෂණ චාරිකාවක නිරතවුණි. කෙසේවෙතත් එම අවස්ථාව ආවරණය කිරීමට මාධ්‍යවේදීන්ට මෙම විශ්වවවිද්‍යාලයේ හිටපු සභාපති නැගෙනහිර පළාත් ආණ්ඩුකාර එම්.එල්.එම්. හිස්බුල්ලා මහතා අවසර ලබාදී නොතිබූ බව අප වාර්තාකරුවන් පවසයි. පැය කිහිපයකට පසුව පූජ්‍ය දිඹුලාගල රාහුලාලංකාර හිමියන් එම ස්ථානයට පැමිණ විශ්වවිද්‍යාලය නිරික්ෂණය කිරීමට මාධ්‍යයට අවස්ථාව ලබානොදීම සම්බන්ධයෙන් දැඩි විරෝධයක් එල්ල කළේය. අනතුරුව ආරක්ෂක අංශවල අවසරය මත මාධ්‍යවේදීන්ට එම විශ්වවිද්‍යාලය තුළට යැමට අවසර ලබාදුන්නේය. නවීන පහසුකම්වලින් සමන්විත මෙම විශ්වවිද්‍යාලයේ නිරික්ෂණය කිරිමටද අද දෙරණට අවස්ථාව හිමිවුණි. ඔහු එසේ පැවසුවද මෙම විශ්වවිද්‍යාලයේ ඉගැන්වීමට අපේක්ෂා කරන විෂය නිර්දේශය සහ ඊට අදාළ ආචාර්ය මණ්ඩලය පිළිබඳව උසස් අධ්‍යාපන අමාත්‍යංශයට ඉදිරිපත් කළ වාර්තාවේ ශරියා හා ඉස්ලාම් අධ්‍යාපනය පාඨමාලා ආරම්භ කිරීමට සැලසුම් කර ඇති බව වාර්තා වෙයි. මේ අතර අද දෙරණ 360 වැඩසටහනටද එක්වෙමින් එල්.එම්.හිස්බුල්ලා මහතා ආගමික ඉස්ලාමිය ආගමික ඉගැන්විම සිදුකිරීමට සැලසුම්කර ඇති බව පිළිගත්තේය.", "URL": "https://sinhala.adaderana.lk/news.php?nid=110163", "Category": null, "Parent URL": null}