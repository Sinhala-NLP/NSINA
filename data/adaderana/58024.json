{"Source": "Adaderana", "Timestamp": "March 9, 2016 01:57 pm", "Headline": "වෛද්‍යවරුන් සම්බන්ධයෙන් දීපව්‍යාප්ත සමීක්ෂණයක්", "News Content": "රජයේ සහ පළාත් සභා රෝහල්වල සහ අනෙකුත් සෞඛ්‍ය ආයතනවල සේවය කරන වෛද්‍යවරුන් සම්බන්ධයෙන් දීපව්‍යාප්ත සමීක්ෂණයක් ආරම්භ කිරීමට සෞඛ්‍ය අමාත්‍යාංශය තීරණය කර තිබේ.ඒ අනුව හෙට දිනයේ සිට ලබන 24 වන දින දක්වා සති දෙකක කාලයක් තුළ මෙම සංගණන කටයුතු සිදුකරන බව සෞඛ්‍ය අමාත්‍යාංශය සඳහන් කළේය. මෙම වැඩසටහනේ වෛද්‍ය සහ දන්ත වෛද්‍ය නිලධාරී තොරතුරු පිළිබඳ ජාතික සමීක්ෂණ දිනය ලෙස මාර්තු මස 24 වන දින ප්‍රකාශයට පත් කර තිබේ.මෙම දිනයට සමගාමීව වෛද්‍ය නිලධාරීන් සහ දන්ත වෛද්‍ය නිලධාරීන් දැනුවත් කර එම නිලධාරීන් සේවය කරන ආයතන ප්‍රධානීන් මගින් අවශ්‍ය නව තොරතුරු පරිගණකගත කිරීම සිදුකරන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=58024", "Category": null, "Parent URL": null}