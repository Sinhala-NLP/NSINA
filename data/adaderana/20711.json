{"Source": "Adaderana", "Timestamp": "December 15, 2011 04:04 pm", "Headline": " ඇට්ලස් වෙනුවට පැමිණි\"ඇට්ලසී\"ට වාරණයක්", "News Content": "ඇට්ලස් සමාගමේ කීර්තිමත් වෙළඳ ළකුණ වංචාකාරී ලෙසින් භාවිතා කළ ”ඇට්ලසී” අභ්‍යාස පොත් කොළඹ පිටකොටුවේදී අත්අඩංගුවට ගැනේ. ශී‍්‍ර ලංකාවේ ප‍්‍රමුඛතම ලිපිද්‍රව්‍ය නිෂ්පාදන සමාගමක්වන ඇට්ලස් සමාගමේ වෙළඳ ළකුණ සහමුළින්ම වංචාකාරී ලෙසින් යොදාගෙන කොළඹ පිටකොටුවේ වෙළඳසැල් අලෙවි හා ගබඩා කළ ”ඇට්ලසී” අභ්‍යාස පොත් හා ලිපි ද්‍රව්‍ය තොගයක් අධිකරන නියෝගයක් මත පසුගියදා පොලීසිය විසින් වටලා අත්අඩංගුවට ගනු ලැබීය. පොලීසිය විසින් මෙම වැටලීම සිදු කළේ, සිලෝන් පෙන්සිල් සමාගම විසින් තම\"ඇට්ලස්\"(Atlas)වෙළඳනාමයට සහමුලින්ම සමාන අන්දමින් \"ඇට්ලසී\"(Atlasi) වෙළඳනාමය භාවිතා කරමින්\"ඇට්ලස්” අභ්‍යාස පොත් පිටකවරය සැලැස්ම ඒ අයුරෙන් යොදාගනිමින් අභ්‍යාස පොත් නිෂ්පාදනයකිරීම, බෙදාහැරීම හා අලෙවිකිරීමෙන් බුද්ධිමය දේපළ පනතේ ප‍්‍රතිපාදන උල්ලංඝණයකිරීමෙන් තම සමාගමට සිදුවන හානිය වළක්වා ගැනිමට කොළඹ වාණිජ අධිකරණයෙහි ගොනු කළ පෙත්සමක් විභාගකර කොළඹ දෙහිවල පිහිටි ශිරාන් එක්සර්සයිස් බුක් ඉන්ඩස්ටී‍්‍රස්(Shiran Exercise Book Industries) වෙත වාරණ නියෝගයක් නිකුත්කිරිමෙන් පසුවය. මෙම වාරණ නියෝගය නිකුත් කරනු ලැබුවේ කොළඹ මහාධිකරණ විනිසුරු, පී.ඩබ්.ඞී.සී. ජයතිලක මහතා විසිනි. මෙම නඩුවේ පෙත්සම්කාර ඇට්ලස් සමාගම වෙනුවෙන්, නීතීඥ කේ. කනේෂ්යෝගන් මහතාගේ උපදෙස් මත නීතීඥ, සුදත් ජයසුන්දර හා නීතීඥ, එම්. ඒ බැස්ටියන් යන මහත්වරු පෙනී සිටියහ.", "URL": "https://sinhala.adaderana.lk/news.php?nid=20711", "Category": null, "Parent URL": null}