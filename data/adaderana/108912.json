{"Source": "Adaderana", "Timestamp": "April 29, 2019 05:29 pm", "Headline": "අපිට නීතිය අතට ගන්න නොදී නීතිය ක්‍රියාත්මක කරන්න-අගරදගුරු හිමියන්", "News Content": "පසුගිය පාස්කු ඉරිදා සිදුවූ පිපිරුම් මාලාවට අදාළ විමර්ශන සම්බන්ධයෙන් ආණ්ඩුව නිසි ක්‍රියාමාර්ග නොගතහොත් ඉදිරියේදී පාරට බැස විරෝධතාවල නිරත වීමට සූදානම් බව අගරදගුරු අතිඋතුම් මැල්කම් කාදිනල් රංජිත් හිමිපාණන් පවසයි. කොළඹ අගරදගුරු නිල නිවසේදී අද(29) පැවති මාධය හමුවකට එක්වෙමින් අතිඋතුම් මැල්කම් කාදිනල් රංජිත් හිමිපාණන් මෙම අදහස් පල කළේය. මේ අතර පක්ෂ පාට බේදය දුරලා සියළු දේශපාලන පක්ෂ එකතුවී ආරක්ෂාව පිළිබඳ පොදු ප්‍රතිපත්තියක් සැකසිය යුතු බව අගරදගුරු අතිඋතුම් මැල්කම් කාදිනල් රංජිත් හිමිපාණන් සඳහන්කළේය. එමෙන්ම ජනාධිපතිවරයා, අගමැතිවරයා සහ විපක්ෂ නායකවරයා එක්ව ආරක්ෂාව සම්බන්ධයෙන් පොදු ප්‍රතිපත්තියක් ඇති කරගත යුතු බව උන්වහන්සේ පෙන්වා දෙයි. වැඩිදුරටත් සඳහන් කරමින් අගරදගුරු අතිඋතුම් මැල්කම් කාදිනල් රංජිත් හිමිපාණන් පෙන්වා දෙන්නේ ආරක්ෂක කටයුතු සිදුවන ආකාරය පිළිබඳව සෑහීමට පත් නොවන බවයි.", "URL": "https://sinhala.adaderana.lk/news.php?nid=108912", "Category": null, "Parent URL": null}