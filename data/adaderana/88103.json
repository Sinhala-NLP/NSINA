{"Source": "Adaderana", "Timestamp": "April 26, 2018 10:43 pm", "Headline": "බලපත්‍ර  නැතුව වෙඩි බෙහෙත් අරන් යද්දී 1ක් දැලේ ", "News Content": "බලපත්‍රයක් නොමැතිව වෙඩි බෙහෙත් කිලෝ ග්‍රෑම් දහයක් රැගෙන යමින් සිටි පුද්ගලයෙකු යාපනයේ නාවක්කුලි ප්‍රදේශයේදී පොලීසිය විසින් අත්අඩංගුවට ගෙන තිබේ. මෙම සැකකරු පොලීසියට පවසා ඇත්තේ තම ළිදේ ඇති කළුගලක් කඩා ගැනීමට වෙඩි දැමීම සඳහා මෙම වෙඩි බෙහෙත් තොගය තමන් විසින් රැගෙන ආ බවයි. පොලීසිය විසින් සැකකරුගේ නිවස පරීක්ෂා කළ අවස්ථාවේදී යුද සමයේදී භාවිත කරණ ලද පුපුරා ගිය හා නොගිය යුද උපකරණ කීපයක් ද නිවසේ තිබී හමු වී තිබේ. යාපනය පොලීසිය අදාළ සැකකරුව අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=88103", "Category": null, "Parent URL": null}