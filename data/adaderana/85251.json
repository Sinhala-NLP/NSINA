{"Source": "Adaderana", "Timestamp": "March 6, 2018 02:51 pm", "Headline": "පොහොර සැර‍ වැදිලා සිසුන් 12 ක් රෝහලේ", "News Content": "ශ්‍රී ලංකා වෘත්තිය පුහුණූ අධිකාරිය මඟින් නොර්වුඩ් ප‍්‍රදේශයේ පවත්වාගෙන යන වෘත්තිය පුහුණූ මධ්‍යස්ථානයේ වෘත්තිය පුහුණූව ලබන සිසුන් දොළොස් දෙනෙකු අද (06) උදෑසන හදිසියේ රෝගාතුර වීම හේතුවෙන් දික්ඔය මුලික රෝහලට ඇතුලත් කළ බව එම වෘත්තිය පුහුණූ මධ්‍යස්ථානය විදුහල්පතිණිය පැවසීය. නොර්වුඩ් පොලිස් වසමට අයත් බගවන්තලාව වැවිලි සමාගමට අයත් නිවිවැලි වත්ත තේ කර්මාන්ත ශාලාවේ දෙවන මහලේ වතුකරයේ තරුණ තරුණියන්ට වෘත්තිය පුහුණුව ලබා දීම සඳහා පවත්වාගෙන යන ස්ථානයක්ය. මෙම වෘත්තිය පුහුණූ මධ්‍යස්ථානයට පහළ මහලේ නොර්වුඩ් වතුයාය මඟින් තේ වගාව සඳහා යොදවන තේ පොහොර ගබඩා කිරීම හේතුවෙන් එම පොහොර වල සැර ආග‍්‍රහනය වීමෙන් එම වෘත්තිය පුහුණූ මධ්‍යස්ථානයේ පුහුණූව ලබන සිසු සිසුවියන් ඇස් දැවිල්ල, ක්ලාන්තය සහ සෙම් රෝග ලක්‍ෂන මතුව ඇති අතර සිසුවියන් හත්දෙනෙකු රෝහල් ගත කර තිබේ. 1994 වසරේ සිට තම අධීකාරිය මගින් මෙම වෘත්තිය පුහුණූ මධ්‍යස්ථානය පවත්වාගෙන යන බවත් වතුකරයේ අධ්‍යාපනය ලබා රැකියාවන් අපේක්‍ෂාවෙන් සිටින තරුණ තරුණියන් වෙනුවෙන් ජුකි මැෂීන් පුහුණුව, විදුලි කාර්මික, රූපලාවන්‍ය ඇතුළු ස්වයං රැකියා කිහිපයක් සම්බන්ධයෙන් පුහුණුව ලබා දෙන බව විදුහල්පතිතුමිය පැවසීය. තම අධීකාරියේ කිසිදු අවසරයක් නොමැතිව බගවන්තලාව වැවිලි සමාගම මඟින් එම තේ කර්මාන්ත ශාලාවේ පහළ මහලේ තේ පොහොර ගබඩා කිරීම නිසා තම වෘත්තිය පුහුණූ මධ්‍යස්ථානය පවත්වාගෙන යෑමට නොහැකි බවත් මෙම ගොඩනැගිල්ල තම අධිකාරියට අයත් බවත් විදුහල්පතිතුමිය වැඩි ප්‍රකාශ කර ඇත. මේ සම්බන්ධයෙන් අප නොර්වුඩ් වතුයායේ වතු අධිකාරී රුක්ෂාන් වර්ණකුලසුරිය මහතාගෙන් කළ විමසුමකට ඔහු පවසා සිටියේ තම වතු සමාගමට අයත් මෙම තේ කර්මාන්ත ශාලාවේ දෙවන මහල වෘත්තිය පුහුණූ මධ්‍යස්ථානයක් පවත්වාගෙන යෑම සඳහා වෘත්තිය පුහුණු අධිකාරිය මඟින් කළ ඉල්ලිමක් මත 1994 වසරේ ගිවිසුමක් මගින් ලබා දි ඇති බවය. පළමු මහල තම වතු සමාගෙම් ගබඩාවක් වශයෙන් පවත්වාගෙන යන බවත් දැනට ගබඩා කර ඇති තේ පොහොර නිසා වෘත්තිය පුහුණු මධ්‍යස්ථානය පවත්වාගෙන යෑමට යමි ගැටලූවක් වේ නම් එයට විසදුමක් ලබා දෙන බවද නොර්වුඩ් වතුයායේ වතු අධීකාරීවරයා වැඩි දුරටත් කියයි. එම වෘත්තිය පුහුණූ මධ්‍යස්ථානය තුල ඇතිවි ඇතයි කියන ගැටලූව සමිබන්ධයෙන් වතුපාලන අධිකාරීය මහජන සෞඛ්‍ය පරික්‍ෂක සහ එම වෘත්තිය පුහුණූ මධ්‍යස්ථානයේ පාලකයින් අතර සාකචිචිජාවක්ද අද (06) පවත්වා තිබේ.", "URL": "https://sinhala.adaderana.lk/news.php?nid=85251", "Category": null, "Parent URL": null}