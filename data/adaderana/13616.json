{"Source": "Adaderana", "Timestamp": "January 20, 2011 09:16 am", "Headline": "ද්‍රවිඩ ජාතික සන්ධානය හා තරග කිරීම ගැන අවසන් තීරණය අදයි", "News Content": "මෙවර මැතිවරණයට සිය පක්ෂ එකමුතුව ද්‍රවිඩ ජාතික සන්ධානය සමඟ එක්ව තරග කරන්නේ ද යන්න පිළිබඳ අවසන් තීරණය අද(20) රාත්‍රීයේ දී ගැනීමට නියමිත බව ද්‍රවිඩ ජාතික විමුක්ති සන්ධානය පවසයි. ද්‍රවිඩ ජාතික සන්ධානයේ ඇතැම් මන්ත්‍රීවරුන්ගේ ඉල්ලීම් පරිදි අවසන් තීරණය කල් දැමීමට සිදුවු බව ද්‍රවිඩ ජාතික විමුක්ති පෙරමුණේ මහලේකම් එම්. කේ. ශිවාජිලිංගම් මහතා සඳහන් කළේය. මෙවර පළාත් පාලන මැතිවරණය සඳහා දෙමළ ජාතික සන්ධානය සමඟ එක්ව තරග කිරීමට ‍ප්ලොට් සංවිධානය මේ වන විටත් එකඟත්වය පළ කර අවසන්ය. මේ සඳහා වන අවබෝධතා ගිවිසුමකට ද ඔවුන් අත්සන් තබා ඇති බව ශිවාජිලිංගම් මහතා සඳහන් කළේය.", "URL": "https://sinhala.adaderana.lk/news.php?nid=13616", "Category": null, "Parent URL": null}