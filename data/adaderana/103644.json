{"Source": "Adaderana", "Timestamp": "February 3, 2019 10:37 pm", "Headline": "උඩරට දුම්රිය මාර්ගයේ ධාවනය යථා තත්ත්වයට", "News Content": "කොටගල දුම්රිය ස්ථානය පරිශ්‍රයේදී පිළි පැණීමට ලක්වු දුම්රිය ඉන්ධන ප්‍රවාහන ටැංකිය පිළී ගත කිරීමට දුම්රිය දෙපාර්තමේන්තුව පියවර ගත් බව අද දෙරණ වාර්තාකරු පවසයි. ඒ අනුව ලංකා කණිජතෙල් සංස්ථාවේ කොටගල ගබඩාවේ නිලධාරින් හා සේවකයින් එක්ව එම ටැංකියේ තිබු ඉන්ධන ඉවත්කර ගැනීමෙන් අනතුරුව නානුඔය වැඩ ඒකකයේ සේවකයින් විසින් 9.50 ට පමණ දුම්රිය පිළිගත කර අවසන් කරන ලදී. මෙසේ අනතුරට පත්වුයේ නාවලපිටිය සිට නානුඔය දක්වා පෙට්‍රල් ප්‍රවාහනය කරමින් තිබු දුම්රියකි. එය අද (03) සවස 5.45 ට පමණ කොටගල දුම්රිය ස්ථානයේ දී පිළි පැනිමකට ලක්විය. එම දුම්රිය ලංකා ඛනිජතෙල් නිතිගත සංස්ථාවේ කොටගල ඉන්ධන ගබඩාව වෙත ඉන්ධන රැගෙන යමින් තිබියදි අනතුරට පත්ව තිබේ. මෙසේ අනතුරට ලක්වුයේ පෙට්‍රල් ලිටර 26630 ක් ඉන්ධන පුරවන ලද අක159 දරණ ටැංකියකි. එම අනතුරෙන් කිසිවෙකුටත් තුවාල හෝ ජීවිත හානි සිදුවී නොමැති අතර පෙට්‍රල් ටැංකියට හානියක් සිදු නොවිම නිසා අපතේ යාමක්ද සිදුවී නොමැත. මෙම තෙල් ටැංකිය පිළිගත කිරීම නිමා කොට දුම්රිය මාර්ගට යථා තත්ත්වයට පත්කර ගැනීමට හැකි වු නිසා රාත්‍රි තැපැල් දුම්රියේ බාධාවයට බාධා නොවන දුම්රිය සේවකයින් පැවසීය.", "URL": "https://sinhala.adaderana.lk/news.php?nid=103644", "Category": null, "Parent URL": null}