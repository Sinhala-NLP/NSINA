{"Source": "Adaderana", "Timestamp": "September 10, 2012 08:36 am", "Headline": "දිය යට සැඟවෙයි", "News Content": "ගල්කිස්ස මුහුදු තීරයේ දිය නාමින් සිටි තරුණයෙකු දියේ ගිලී ජීවිතක්ෂයට පත්ව තිබේ. ඊයේ (09) පස්වරුවේ මෙම තරුණයා සහ තවත් පිරිසක් ගල්කිස්ස මුහුදු තීරයේ දිය නෑමට පැමිණ ඇතැයි සඳහන්ය. මෙම පිරිස දිය නාමින් සිටින විට අදාළ තරුණයා දියේ ගිලී අතුරුදන්ව ඇති බව පොලීසිය සඳහන් කළේය. 24 හැවිරිදි ගල්කිස්ස ප්‍රදේශයේ පදිංචි තරුණයෙකු මෙලෙස අතුරුදන්ව තිබේ. අතුරුදන් වූ තරුණයාගේ මළ සිරුර සෙවීමේ කටයුතු මේ වනවිට ආරම්භ කොට ඇත. ගල්කිස්ස පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27273", "Category": null, "Parent URL": null}