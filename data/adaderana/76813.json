{"Source": "Adaderana", "Timestamp": "August 28, 2017 03:51 pm", "Headline": "අමරදේව අසපුව ලාංකේය කලා කෙත අස්වද්දනවා ", "News Content": "පණ්ඩිත් අමරදේවයන් සිංහල භාෂාවෙන් පමණක් ගීත ගායනා කළ ද ජාතිවාදියෙකු නොවූ බවත් ඔහු ලක්දෙරණේ බිහිවූ ජනතාවාදී කලාකරුවෙකු බවත් බව මුදල් හා ජනමාධ්‍ය අමාත්‍ය මංගල සමරවීර මහතා පැවසීය. ඒ මහතා මේ බව ප්‍රකාශ කළේ අද (28) බත්තරමුල්ල අපේගම පරිශ්‍ර යේ අමරදේව අසපුව සදහා මුල් ගල තැබීම වෙනුවෙන් පැවැති උත්සවයට සහභාගි වෙමිනි.සැබෑ කලාකරුවා ජාතිවාදියෙකු නොවිය යුතු අතර ම ඔහුට දේශ සීමාවන් ද නොතිබිය යුතු අතර පණ්ඩිත් අමර දේවයන් ඊට කදිම උදාහරණයක් බවත් මෙහිදී අමාත්‍යවරයා පෙන්වා දුන්නේය.පණ්ඩිත් අමරදේවයන් විසින් රටට දායාද කළ සියලු දේ ඉතිහාසයට පමණක් සීමා නොවී අනාගතයේ දී ශ්‍රී ලාංකේය කලාකෙත අස්වැද්දවීමට අමරදේව අසපුව තුළින් හැකියාව ලැබෙන බව ද අමාත්‍යවරය මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=76813", "Category": null, "Parent URL": null}