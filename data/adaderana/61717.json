{"Source": "Adaderana", "Timestamp": "July 3, 2016 02:16 pm", "Headline": " කොල්ලකන්න ගොස් වැඩ වරදියි", "News Content": "ඉංගිරිය, මානාන ප්‍රදේශයේදී රන් මාලයක් කොල්ලකෑ පුද්ගලයින් දෙදෙනෙකු ගම්වාසීන් විසින් අල්ලා පොලීසියට භාරදී තිබේ.ගිනි අවියක් පෙන්වා, බිය ගන්වා අදාළ සැකකරුවන් විසින් රන් මාලය කොල්ලකා තිබුණි.කෙසේ වෙතත් ගම්වාසීන් එක්ව අදාළ සැකකරුවන් අල්ලා ඔවුන්ට පහරදී කොල්ලකන ලද රන් මාලය යළි ලබා ගෙන තිබේ.එම අවස්ථාවේ සැකකරුවන් සතුව තිබූ ගල්කටස් වර්ගයේ ගිනි අවියක්, මිලිමිටර් 09 උණ්ඩ 05ක් සහ උල්පිහියක් ද ගම්වාසීන් විසින් පොලීසිය භාරදුන් බව පොලිස් මූලස්ථානය සඳහන් කළේය.ඒ අනුව ඉංගිරිය පොලීසිය විසින් සැකකරුවන් අත්අඩංගුවට ගෙන ඇති අතර ගම්වාසීන් පහරදීම හේතුවෙන් ඔවුන් දෙදෙනා ප්‍රතිකාර සඳහා ඉංගිරිය රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=61717", "Category": null, "Parent URL": null}