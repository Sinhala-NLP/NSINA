{"Source": "Adaderana", "Timestamp": "July 1, 2014 09:25 am", "Headline": "  සැරයන්ට ජීවිතය එපා වුණාද?", "News Content": "කුරුණෑගල පොලීසියේ සේවයේ නියුතු පොලිස් සැරයන්වරයෙකු වැසිකිළිය තුළට ගොස් ගිනි අවියෙන් හිසට වෙඩි තබා ගැනීම නිසා රෝහල්ගත කර තිබේ. අද පෙරවරු 8.05ට පමණ මෙය සිදුව ඇති බව පොලිස් මාධ්‍ය ඒකකය කියයි. මෙලෙස වෙඩි තබාගෙන ඇත්තේ වැල්ලව ප්‍ර දේශයේ පදිංචි 52 හැවිරිදි පුද්ගලයෙකු වන අතර ඔහු කුරුණෑගල පොලීසියට අනුයුක්තව සේවය කරමින් සිට ඇත. වෙඩි උණ්ඩය හිසේ පැත්තකින් වැදීයාම නිසා හිසට තුවාල සිදුව ඇති බවත් තුවාලකරු කුරුණෑගල රෝහලට ඇතුළත් කර ඇති බවත් පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=44338", "Category": null, "Parent URL": null}