{"Source": "Adaderana", "Timestamp": "January 4, 2016 02:36 pm", "Headline": "මස් කරන්න ගිය ගවයින් අතරමඟදී මරුට - රියදුරු පනියි", "News Content": "නීති විරෝධි ලෙස ගවයින් ප්‍රවාහනය කළ ලොරි රථයක් හොරණ ලංගම ඩිපෝව අසළදී පෙරළීමෙන් ගවයින් 05 දෙනෙකු මියගොස් තිබේ.පොලිසිය පැවසුවේ පානදුර - හොරණ මාර්ගයේ ගමන් කළ අදාළ ලොරි රථය මාර්ගයෙන් ඉවත පැන අසළ තිබූ නිවසක ගැටී අනතුර සිදුව ඇති බවයි.ලොරි රථයේ ගවයින් 18 දෙනෙකු ප්‍රවාහනය කරමින් සිට ඇති අතර එළ ගවයින් 03 දෙනෙකු සහ මී ගවයින් දෙදෙනෙකු එහිදී මියගොස් ඇත.අනතුරෙන් ලොරි රථයේ ගමන් කළ සහයකයින් දෙදෙනා තුවාල ලබා හොරණ රෝහලට ඇතුළත් කර ඇති බව පොලිසිය පැවසුවේය.අනතුර සිදු කළ ලොරි රථයේ රියදුරු පළාගොස් ඇති අතර හොරණ පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56136", "Category": null, "Parent URL": null}