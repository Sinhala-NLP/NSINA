{"Source": "Adaderana", "Timestamp": "February 18, 2016 11:31 am", "Headline": "හම්බන්තොට කිරි ඉබ්බන්ට නරක කාලයක්", "News Content": "හම්බන්තොට මාගම්පුර වරායේ සේවයේ නියුතු චීන ජාතිකයින්ට කෑම සඳහා අලෙවි කිරීමට රැගෙන ගිය කිරි ඉබ්බන් දෙදෙනෙකු සමඟ සැකකරුවෙකු අත්අඩංගුවට ගත් බව හම්බන්තොට වනජිවී කාර්යාලයේ අඩවි ආරක්ෂක නිලධාරීන් පවසයි.මෙරට තුළ ආරක්ෂිත සත්වයෙක් වන කිරි ඉබ්බා ළඟ තබා ගැනිම, මැරීම නිතියෙන් තහනම් වන අතර පසුගිය කාලයේ හම්බන්තොට වැව්වල ජිවත්වන කිරි ඉබ්බන් මෙලෙස අල්ලා ගෙන චීන ජාතිකයින්ට මුදලට අලෙවි කර ඇති බවද සඳහන්ය. එවැනි පුද්ගලයින් අවස්ථා කිහිපයකදීම අත්අඩංගුවට ගත් අතර චීන ජාතිකයින් නැවැතී සිටින ස්ථානවලද කිරි ඉබ්බන් සඟවා ගෙන සිටියදී අත්අඩංගුවට ගෙන අධිකරණය වෙත ඉදිරිපත් කිරීමේ අවස්ථා කිහිපයක් තිබු බවද පොලීසිය පවසයි.හම්බන්තොට ජුල්ගමුව වැවෙන් මෙලෙස කිරි ඉබ්බන් අල්ලා ගෙන යමින් සිටියදී එක් සැකකරුවෙකු අත් අඩංගුවට ගෙන අධිකරණය වෙත ඉදිරිපත් කිරිමට පියවර ගෙන ඇති බවද සඳහන්ය.සහකාර අඩවි ආරක්ෂක නිලධාරී විජේකුමාර මහතාට ලද තොරතුරක් මත මෙම වැටලීම සිදු කර තිබේ.", "URL": "https://sinhala.adaderana.lk/news.php?nid=57329", "Category": null, "Parent URL": null}