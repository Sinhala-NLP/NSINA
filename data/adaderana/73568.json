{"Source": "Adaderana", "Timestamp": "May 26, 2017 03:05 pm", "Headline": "  සැඩ පහරකට හසුව පාසල් සිසුවා අවසන් ගමන් යයි", "News Content": "පවතින ආපදා තත්වය හේතුවෙන් සැඩ පහරකට හසුවීමෙන් බෙලිඅත්ත, වහරක්ගොඩ ප්‍රදේශයේ පාසල් සිසුවෙකු ජීවිතක්ෂයට පත්ව තිබේ. මියගොස් ඇත්තේ 11 හැවිරිදි පාසල් සිසුවෙකු බව පොලීසිය පැවසවුවේය. පාසල් වෑන් රථයෙන් පාසල වෙත ගොස් ඇති අතර පවතින ගං වතුර තත්වය හේතුවෙන් අදාළ වෑන් රථය පාසල වෙත නොගොස් නැවත පැමිණ තිබේ. වෑන් රථයෙන් ආපසු පැමිණි පාසල් සිසුවා ඉන් බැස නිවස බලා පිටත්ව යාමට උත්සාහ කළ අවස්ථාවේදී ජල පහරට හසුව ගසාගෙන ගොස් තිබේ. පසුව ප්‍රදේශවාසීන් විසින් අදාළ සිසුවා බේරාගෙන තංගල්ල රෝහලට ඇතුළත් කිරීමට කටයුතු කර ඇති අතර එහිදී ඔහු මියගොස් තිබේ.", "URL": "https://sinhala.adaderana.lk/news.php?nid=73568", "Category": null, "Parent URL": null}