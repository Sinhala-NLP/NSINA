{"Source": "Adaderana", "Timestamp": "April 30, 2013 04:11 pm", "Headline": "මලයාසියානු දේශපාලඥයෙකුට පහර දී ලාංකිකයින් දෙදෙනෙකු දැලේ", "News Content": "මලයාසියාවේ දී එරට දේශපාලනඥයෙකුට පහරදීමේ චෝදනා මත ශ්‍රී ලාංකිකයින් දෙදෙනෙකු ඇතුළු පුද්ගලයින් 06 දෙනෙකු අත්අඩංගුවට ගෙන තිබේ. ශ්‍රී ලාංකිකයින් දෙදෙනාට අමතරව ඉන්දීය ජාතිකයෙකු සහ මලයාසියානු ජාතිකයින් දෙදෙනෙකු අත්අඩංගුවට ගත් පිරිස අතර වන බව සඳහන්ය. ඊයේ (29) දිනයේ මලයාසියාවේ පෙරාක් ප්‍රාන්තයේ දී මෙම පහර දීම සිදුව ඇති බව මලයාසියානු මාධ්‍ය වාර්තා කළේය. ලබන 05 වන දින පැවැත්වෙන මලයාසියානු මහ මැතිවරණයට අදාළ කටයුතු සඳහා යමින් සිටි දේශපාලනඥයෙකු මෙලෙස පහර කෑමට ලක්ව තිබේ. ඒ සම්බන්ධයෙන් පොලීසියට ලැබුණු පැමිණිල්ලකට අනුව සැකකරුවන් අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=33710", "Category": null, "Parent URL": null}