{"Source": "Adaderana", "Timestamp": "April 9, 2018 06:45 pm", "Headline": "ලක්ෂ 400ක මහා පරිමාණ ඉඩම් ජාවාරමක් හෙලිවෙයි", "News Content": "වසර ගණනාවක් තිස්සේ ක්‍රියාත්මක මහා පරිමාණ ඉඩම් කොල්ලයක් පිළිබඳ පෑලියගොඩ විශේෂ අපරාධ විමර්ශන කොට්ඨාසය අනාවරණය කරගෙන තිබේ. ඒ අනුව සිද්ධියට සම්බන්ධ ප්‍රධාන සැකකරු ඇතුළු සැකකරුවන් 06 දෙනෙකු අද(09) මිනුවන්ගොඩදී අත්අඩංගුවට ගත් බව පොලීසිය පැවසයි. 2006 වසරේ සිට එම පිරිස ව්‍යාජ ලෙස සකස් කළ ඔප්පු භාවිත කර ඉඩම් අලෙවි කර ඇති අතර එමඟින් සිදු කර ඇති වංචාව රුපියල් ලක්ෂ 400කට ආසන්න බව පොලීසිය වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=87190", "Category": null, "Parent URL": null}