{"Source": "Adaderana", "Timestamp": "August 22, 2018 11:14 am", "Headline": "ත්‍රිරෝද රථ අනතුරකින් 4ක් රෝහලේ", "News Content": "හිගුරක්ගොඩ-ගුවන්තොටුපල ප්‍රධාන මාර්ගයේ හිගුරක්ගොඩ ඩෙන්සිල් කොබ්බෑකඩුට මාර්ගයේ සිදුවූ අනතුරකින් ත්‍රීරෝද රථයක ගමන් ගත් සිව් දෙනෙකු තුවාල ලබා හිගුරක්ගොඩ ප්‍රදේශිය රෝහලට ඇතුළත් කළ බව අද දෙරණ වාර්තාකරු පවසයි. ඊයේ(21) රත්‍රීයේ මෙම අනතුර සිදුව ඇති බව අද දෙරණ වාර්තාකරු සඳහන් කළේය. හිගුරක්ගොඩ දෙස සිට ගුවන්තොටුපල දෙසට ධාවනයවු ත්‍රීරෝද රථය වේගය පාලනය කර ගත නොහැකිව මාර්ගයෙන් ඉවතට පැන අසල ඇති ඇළකට වැටී ඇති බව වාර්තා වෙයි. අනතුර සම්බන්ධයෙන් හිගුරක්ගොඩ පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=94821", "Category": null, "Parent URL": null}