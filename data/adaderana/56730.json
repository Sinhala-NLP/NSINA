{"Source": "Adaderana", "Timestamp": "January 28, 2016 04:05 pm", "Headline": "වකුගඩු සිද්ධිය ගැන ආණ්ඩුවේ යටි අරමුණක් තියෙනවා", "News Content": "වකුගඩු සිද්ධියට අදාළව ඉන්දීය රජයෙන් හෝ ඉන්දීය පොලීසියෙන් ශ්‍රි ලංකා රජයට කිසිදු ආකාරයක නීතිමය දැනුම් දීමකින් තොරව රජය ඊට ප්‍රතිචාර දැක්වීම තුළ කුමන හෝ යටි අරමුණක් ඇති බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නලින්ද හේරත් මහතා පවසයි. අද(28) කොළඹ පැවති මාධ්‍ය හමුවකට එක් වෙමින් ඒ මහතා මෙම අදහස් පළ කර තිබේ.මාලඹේ පෞද්ගලික වෛද්‍ය විද්‍යාලය ජනසතු කිරීමට කටයුතු කිරීම ඔවුන්ගේ මූලික අරමුණ බවත්,එය ප්‍රමිතියෙන් ඉහළ ආයතනයක් බවට පත් කිරීමට ඔවුන් ක්‍රියා කරන බවත් ඒ මහතා එහිදී ප්‍රකාශකර ඇත.එමෙන්ම ඇතැම් මාධ්‍ය ඔස්සේ තම සංගමයට විරුද්ධව ගෙන යන මඩ ප්‍රචාරයන්ට විරුද්ධව මාධ්‍ය අවභාවිතාව පිළිබදව පැමිණිල්ලක් පොලිස්පතිට ඉදිරිපත් කළ බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය නලින්ද හේරත් මහතා පවසා තිබේ.", "URL": "https://sinhala.adaderana.lk/news.php?nid=56730", "Category": null, "Parent URL": null}