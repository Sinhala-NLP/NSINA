{"Source": "Adaderana", "Timestamp": "May 3, 2014 04:29 pm", "Headline": "නීතියට කරන්න පුළුවන් දේත් තියෙනවා බැරිදේත් තියෙනවා", "News Content": "රට තුළ සදාචාරවත් පරපුරක් බිහි කිරීමේදී එය නීතියෙන් පමණක් කළ නොහැකි බව ජනාධිපති මහින්ද රාජපක්ෂ මහතා පවසයි. ඒ සඳහා පන්සල, පල්ලිය කෝවිල මුල් විය යුතු බව ජනාධිපතිවවරයා පෙන්වාදෙන්නේය. ඇතැම් පුද්ගලයින්ට අතීතය අමතක වුවද මෙරට ජනතාව කිසිදා අතීතය අමතක නොකරන බව පැවසු ජනාධිපතිවරයා සියලු දෙනා එක්ව දිනාගත් සාමයත් සංවර්ධනයත් රැක ගත යුතු බව පැවසීය. කැබැල්ලව ශ්‍රී රතනසිරි පිරිවෙන් විහාරස්ථානයේ අභිනවයෙන් ඉදිකළ සිව්මහල් භික්ෂු පුහුණු මධ්‍යස්ථානය විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මේ බව පවසා තිබේ. මෙරට පිරිවෙන් අධ්‍යාපනය නඟා සිටුවීමට රජය ඉටුකළ සුවිශේෂි මෙහෙවර සිහිපත් කළ ජනාධිපතිවරයා ඉතිහාසයේ කිසිදු රජයක් සිදුනොකළ කැපවීමක් වත්මන් රජය ඒ සඳහා ඉටුකළ බව ද සඳහන් කර ඇත.", "URL": "https://sinhala.adaderana.lk/news.php?nid=42955", "Category": null, "Parent URL": null}