{"Source": "Adaderana", "Timestamp": "November 16, 2012 01:04 pm", "Headline": "කෝටි 50ක මත් පුවක් කන්ටේනර් රේගුව පරික්ෂා කරයි", "News Content": "රේගුව විසින් භාරයට ගනු ලැබු “පාම්පරක්” නැමැති මත් පුවක් අඩංගු කන්ටේනර් 08 අද (16) විවෘත කර තිබේ. ඉන්දියාවේ සිට ගෙන්වා ඇතැයි කියන මෙම කන්ටේනර් ඊයේ (15) රේගුව විසින් සිය භාරයට ගන්නා ලදී. විෂ සහිත පුවක් විශේෂයක් ලෙස සැලකෙන මෙම පුවක් තොගයේ වටිනාකම රුපියල් කෝටි 50ට අධික බව රේගු අධිකාරි ප්‍රියන්ත සපරමාදු මහතා පවසයි. මෙතරම් මත් පුවක් තොගයක් එකවර හමුවූ පළමු අවස්ථාව මෙය බවද සඳහන්ය. පාසල් සිසුන්, තරුණයින් වැනි පිරිස් මෙම මත් පුවක්වලට ඇබ්බැහි වී සිටින බව හඳුනාගෙන තිබේ.", "URL": "https://sinhala.adaderana.lk/news.php?nid=29235", "Category": null, "Parent URL": null}