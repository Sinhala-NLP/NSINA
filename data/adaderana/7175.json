{"Source": "Adaderana", "Timestamp": "March 10, 2010 04:25 pm", "Headline": "DHL Express නව ගුවන් භාණ්ඩ පිවිසුම් පහසුකම් ", "News Content": "DHL සමාගම, කටුනායක අංක 3 පර්යන්තයේ තම නවතම ගුවන් භාණ්ඩ පිවිසුම් පහසුකම ආරම්භ කිරීම පිළිබඳව දැනුම් දෙන ලදි. ශී‍්‍ර ලංකාවේ ආරම්භ කළ මෙම නව DHL පිවිසුම් පහසුකම නවීන තාක්‍ෂණයෙන් සහ ද්‍රව්‍ය හැසිරවීමේ උපකරණවලින් සමන්විත දකුණු ආසියාවේ විශිෂ්ටතම පහසුකමක් වේ. ඇමෙරිකානු ඩොලර් 3,74,000 ක (රුපියල් මිලියන 43ක) අයෝජනයකින් සිදු කළ වර්ග අඩි 15,000 ක විශාලත්වයකින් යුත් පහසුකමක් සහිත මෙයින් තව දුරටත් ශී‍්‍ර ලංකාව තුළ DHL හී වෙසෙසියාව ශක්තිමත් කරමින් මෙරටට එන සහ මෙරටින් බැහැර වන ජාත්‍යන්තර ගුවන් භාණ්ඩ ඉතා ශීඝ‍්‍ර ලෙස නිවාරණය කිරීමේ සහ අඛණ්ඩ ලෙස හැසිරවීමේ පහසුව සහතික කෙරෙයි. මෙම නව DHL පහසුකම තුළින් ඉදිරි වසර 5 තුළ විශාල වර්ධනයක් අපේක්‍ෂා කෙරේ. රේගු නිවාරණ කටයුතු පිළිබඳ වෘත්තිකයින් කණ්ඩායමකගේ මග පෙන්වීම මත නිර්මිත මෙම අති නවීන තාක්‍ෂණයෙන් යුත් පිවිසුම් පහසුකම, ඉතා වේගවත්, පහසු සහ ගැටලු වලින් තොර වූ නිවාරණ පහසුකම් සලසාලයි. මෙහිදී භාණ්ඩ ලැබීමේ හා කි‍්‍රයා පද්ධති කාලය වේගවත්වීම නිසා පාරිභෝගිකයින්ට භාණ්ඩ ආනයනය කිරීමේදී විනාඩි 60 ක පමණ කාලයක් ද අපනයනය කිරීමේදී විනාඩි 30 ක පමණ කාලයක් ද ඉතිරි කර ගැනීමට අවස්ථාව සැලසේ. මෙම පහසුකම හඳුන්වාදුන් අවස්ථාවේ තම අදහස් දැක් වූ DHL ශී‍්‍ර ලංකා දේශීය කළමනාකාර මනිෂ් පටෙල් මහතා මෙසේ පැවසීය. \"බණ්ඩාරනායක ජාත්‍යන්තර ගුවන් තොටුපළ පරිශ‍්‍රය තුළ මෙම පිවිසුම් පහසුකමේ භෞතික පිහිටීම මගින් අපට අපේ පාරිභෝගිකයින් සඳහා වැඩි දියුණු කළ විසඳුම් සැපයීමේ හැකියාව ලැබී තිබෙනවා. මෙම ආයෝජනය ශ‍්‍රී ලංකාවෙන් බැහැර ජාත්‍යන්තර වෙළඳ අවස්ථාවන් තව දුරටත් ශක්තිමත් කිරීම සඳහා රජය හා පුද්ගලික අංශය එකට එක්වීම පිළිබඳ කදිම උදාහරණයක්\" මෙම ආයෝජනයද සමග වේගවත් මෙහෙයුමක් වෙත යොමුවෙමින් ආනයන හා අපනය කාර්යාවලිය වඩාත් කාර්යක්‍ෂම බවට පත්වනු ඇත. මෙම පහසුකම CCTV,CIA ප‍්‍රතිරූප, ද්‍රව්‍ය හැසිරවීමේ උපකරණ, ගුවන් විදුලි තරංග ස්කෑනර්ස්, සුවිශේෂී භාණ්ඩ රඳවන රාක්කල ඉලෙක්ට්‍රොනික් දත්ත අතුරු මූණත් සහ පැය 24 පුරාම ක‍්‍රියාත්මක රේගු හා ආරක්‍ෂණ ආවරණ ආදී දෙයින් අංග සම්පූර්ණය. \"අපේ පාරිභෝගිකයින්ට වේගවත් විසඳුම් ලබාදීම සඳහා රේගු හා ගුවන් සමාගම් වැනි ආයතන සමග ශක්තිමත් සහයෝගිතාවයක් ගොඩ නගා ගැනීම වැදගත් යැයි අප විශ්වාස කරනු ලබනවා. තමන් විසින් මෙහෙයුම් කටයුතු කරණු ලබන සියලූම වෙළෙඳ පොළවල් සඳහා සැබෑම ජාත්‍යන්තර මට්ටමේ පහසුකම් ලබාදීමට DHL කෙරෙහි ඇති ගෝලීය කැපවීම මේ නව පිවිසුම් මධ්‍යස්ථානය මගින් තව දුරටත් තහවුරු වෙනවා\".ආරම්භක උත්සව අවස්ථාව සඳහා සහභාගි වූ ජ්‍යෙෂ්ඨ උප සභාපති සහ දකුණු ආසියානු කලාපයේ කලාපීය අධ්‍යක්‍ෂ මැල්කම් මොන්ටෙයිරෝ මහතා තම අදහස් දක්වමින් පැවසීය. මෙහි යටිතල පහසුකම් සැලසුම් කොට ඇත්තේ ස්වයං පාලනයක් සහිත මෙහෙයුම්වලින් සමන්විත හා වෙළෙඳ කටයුතු සඳහා පහසුකම් සැලසීමේ විශිෂ්ට ප‍්‍රතිඵල අත් කරගැනීමට සමත් වූ සාර්ථක ගෝලීය මධ්‍යස්ථාන මතය. ශී‍්‍ර ලංකාවේ මෙම නව පිවිසුම් පහසුකම, කාර්යක්‍ෂමතාව, විශ්වාසය හා විශිෂ්ට සේවා ප‍්‍රමිතිය සමබරව පවත්වාගෙන යාමට සමත් DHL හි තවත් පුරෝගාමී ප‍්‍රයත්නයක් සනිටුහන් කිරීමට සමත් වනු ඇත.", "URL": "https://sinhala.adaderana.lk/news.php?nid=7175", "Category": null, "Parent URL": null}