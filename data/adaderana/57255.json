{"Source": "Adaderana", "Timestamp": "February 16, 2016 08:59 am", "Headline": "අනතුරු දෙකයි-මරණ දෙකයි", "News Content": "ගලේවෙල, මහවැහැර ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ.යතුරුපැදියක් ලොරි රථයක ගැටීමෙන් මෙම අනතුර සිදුව ඇති බව පොලීසිය සඳහන් කරයි. අනතුරෙන් බරපතළ තුවාල ලැබු යතුරුපැදිකරු මාදිපොළ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ 25 හැවිරිදි මාදිපොල ප්‍රදේශයේ පදිංචිව සිටි තරුණයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ගලේවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර තඹලගමුව - ත්‍රීකුණාමලය මාර්ගයේ තඹලගමුව ප්‍රදේශයේ දී මෝටර් රථයක් තාප්පයක ගැටීමෙන් සිදුවු අනතුරකින් මෝටර් රථයේ රියදුරු මියගොස් තිබේ.මියගොස් ඇත්තේ 46 හැවිරිදි රාජගිරිය, මදින්නාගොඩ ප්‍රදේශයේ පදිංචිව සිටි අයෙකි.අනතුර සම්බන්ධයෙන් තඹලගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57255", "Category": null, "Parent URL": null}