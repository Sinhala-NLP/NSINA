{"Source": "Adaderana", "Timestamp": "September 9, 2019 03:55 pm", "Headline": "කරූ සෞදි ආරබියානු කථානායකවරයා හමුවෙයි", "News Content": "කථානායක කරූ ජයසූරිය මහතා මෙරට සංචාරයක නිරත සෞදි ආරබියානු කථානායක අබ්දුල්ලා බින් මොහොමඩ් බින් ඊබ්‍රහිම් අල් ෂෙයික් මහතා ප්‍රමුඛ දූත පිරිස අද හමුවුණි. ඒ ශ්‍රී ලංකා පාර්ලිමේන්තු සංකීර්ණයේදී. සෞදි ආරබි කතානායක අබ්දුල්ලා බින් මොහොමඩ් බින් ඊබ්‍රහිම් අල් ෂෙයික් මහතා ප්‍රමුඛ දූත පිරිස කතානායක කරූ ජයසූරිය මහතාව පාර්ලිමේන්තු සංකීර්ණයේදී අද හමුවුණි. සෞදියේ වෙසෙන ශ්‍රී ලාංකිකයන්ට සෞදියේ රැකියා අවස්ථා ඉදිරියේදී පුළුල් කරන දෙන ලෙසත් දක්ෂ පුහුණු ශ්‍රමිකයන් එරටට එවීමට ශ්‍රී ලංකාව සූදානම් බවත් කතානායක කරූ ජයසූරිය මහතා සෞදි කතානායකවරයාට පවසා ඇත. දෙරටේ කතානායකවරුන් දෙරට අතර ආයෝජන අවස්ථා පුළුල් කරගැනීම පිළිබඳවත් සාකච්ඡා කිරීමට නියමිතයි. මෙම අවස්ථාවට පාර්ලිමේන්තු නියෝජ්‍ය කතානායක ආනන්ද කුමාරසිරි මහතා,අමාත්‍ය රවුෆ් හකීම් මහතා ඇතුළු මැති ඇමතිවරු පිරිසක්ද එක්ව සිටියේය.", "URL": "https://sinhala.adaderana.lk/news.php?nid=118672", "Category": null, "Parent URL": null}