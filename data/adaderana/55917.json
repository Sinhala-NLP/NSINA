{"Source": "Adaderana", "Timestamp": "December 24, 2015 07:14 am", "Headline": "නඩු ප්‍රමාදය අවම කිරීමට දැවැන්ත වෙනසක්", "News Content": "නඩු ප්‍රමාදය අවම කිරීමට ලබන වසරේ දැවැන්ත වෙනසක් නීති පද්ධතිය තුළ සිදුකරන බව අධිකරණ අමාත්‍යංශය පවසයි.එහි පළමු පියවර වශයෙන් සමත මණ්ඩල වලට එන නඩු සඳහා මූල්‍යමය වටිනාකම රුපියල් ලක්ෂ 05 දක්වා ඉහළ නැංවීමට පියවර ගෙන ඇති බව අධිකරණ අමාත්‍ය විජයදාස රාජපක්ෂ මහතා සඳහන් කළේය.රුපියල් 250,000ක් දක්වා පැවති අදාළ මූල්‍යමය වටිනාකම ලක්ෂ 05 දක්වා ඉහළ නැංවීමට කැබිනට් අනුමැතිය ද හිමිව ඇත.පසුගිය වසර 05ක කාලය තුළ සමත මණ්ඩලයට එන නඩු වලින් සියයට 51ක් විසඳා ඇති අතර එය නඩු ප්‍රමාදය අවම කිරීම සඳහා විශාල සහයෝගයක් බව අධිකරණ අමාත්‍යවරයා පෙන්වාදෙන්නේය.මෝටර් රථ ප්‍රවාහන නීතිය යටතේ විශාල නඩු සංඛ්‍යාවක් පවතින අතර එම දෙපාර්තමේන්තුවත් සමඟ සාකච්ඡා කර එවැනි වැරදි සඳහා දඩ කොළ මගින් පමණක් විසඳුම් ලබාදීමේ ක්‍රමවේදයක් සකස් කිරීමට අධිකරණ අමාත්‍යංශයේ අවධානය යොමු වී ඇත.එමෙන්ම සිවිල් හා අපරාධ නඩු විධිවිධාන නඩු සංශෝධනය කිරීමට ද බලාපොරොත්තු වන බව අධිකරණ අමාත්‍ය විජේදාස රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=55917", "Category": null, "Parent URL": null}