{"Source": "Adaderana", "Timestamp": "April 23, 2019 01:45 pm", "Headline": " මම භාර දුන්නේ සම්පූර්ණයෙන්ම සුරක්ෂිත රටක්-මහින්ද", "News Content": "රටේ ජාතික ආරක්ෂාව සම්බන්ධයෙන් නිලධාරින්ට උපදෙස් ලබා දිය යුත්තේ පවතින රජය බව විපක්ෂ නායක මහින්ද රාජපක්ෂ මහතා පවසයි. අද (23) පාර්ලිමේන්තුව රැස් වු අවස්ථාවේ විපක්ෂ නායක මහතා මේ බව පැවසීය. LTTE ත්‍රස්ත සංවිධානය සමඟ පැවති යුද්ධ අවසන් වී වසර 10ක් පිරිම සැමරිමට සුදානමින් සිටි අවස්ථාවේ මෙවැනි ප්‍රහාර සිදු වීම සම්බන්ධයෙන් තමන් කණගාටු වන බවද විපක්ෂ නායකවරයා එහිදි ප්‍රකාශ කළේය. එම කාලවකවානුවේ LTTE ත්‍රස්ත සංවිධානය විසින් එකම අවස්ථාවේ බොම්බ පිපිරී සිදු කළ එම ප්‍රහාර වලින් එම මොහොතක මෙතරම් පිරිසක් මිය නොගිය බවද ඒ මහතා එහිදි පැවසීය. විපක්ෂ නායකවරයා එහිදි පැවසුවේ මෙම ප්‍රහාරය දකුණු ආසියාවේ සිදු වු විශාලතම ප්‍රහාරය බවට ජත්‍යන්තර විචාරකයින් පවසන බවයි. පසු ගිය කාලයේ බුද්ධි අංශ නිලධාරින් සහ ආරක්ෂ අංශ නිලධාරින් සිරගතකරමින් ඔවුන්ගෙන් විටින් විට ප්‍රශ්න කරමින් නිලධාරින් අපහසු තාවයට ලක් කර බවද විපක්ෂ නායකවරයා පවසයි. වත්මන් රජය විදේශයන්ට අවශ්‍ය පරිදි රට තුල කටයුතු කරන බවත් සිදු කළ යුත්තේ රටට අවශ්‍ය පරිදි රට පාලනය කිරීම බවත් විපක්ෂ නායකවරයා අවධාරනය කළේය. එමෙන්ම මෙම පිපිරිම් සම්බන්ධයෙන් අදහස් දැක්වු ඒ මහතා පැවසුවේ, පසුගිය ඉරිදා ආණ්ඩුවේ කිසිදු සමාජිකයෙක් ආගමික වතාවත් සඳහා දෙවාස්ථානවලට ගොස් නොමැති බවත් එයින් පැහැදිලි වන්නේ ඔවුන් මෙම ප්‍රහාර සම්බන්ධයෙන් දැනුවත් වී සිටි ඇති බවත්ය. එසේ දැනුවත් වී සිටියානම් අවම වශයෙන් කාදිනල් හිමිපානන්වවත් දැනුවත් කිරිමට තිබු බවද මහින්ද රාජපක්ෂ මහතා පාර්ලිමේන්තුව අමතමින් පැවසීය.", "URL": "https://sinhala.adaderana.lk/news.php?nid=108530", "Category": null, "Parent URL": null}