{"Source": "Adaderana", "Timestamp": "July 1, 2019 08:19 am", "Headline": "චීන්නු දෙදෙනෙක් කොල්ලුපිටියේ හෝටලයකින් අත්අඩංගුවට", "News Content": "පොලිස් මත්ද්‍රව්‍ය කාර්යංශයේ නිලධාරීන්ට ලද තොරතුරක් මත කොල්ලුපිටිය ප්‍රදේශයේ හෝටලයකින් චීන ජාතිකයින් දෙදෙනෙක් අත්අඩංගුවට ගෙන තිබේ. ඊයේ(30) සවස මෙම වැටලීම සිදු කර ඇත. එහිදී ණය කාඩ්පත්(Credit card) මුද්‍රණය කිරීමට යොදා ගන්නා යන්ත්‍රයක්, මුද්‍රණය කිරිමට භාවිතා කරන හිස් කාඩ්පත් 5ක් හා ලැප්ටොප් පරිගණකයක් සමඟ චීන ජාතිකයින් දෙදෙනා අත්අඩංගුවට පත්ව තිබේ. අත්අඩංගුවට පත් සැකකරුවන් හා දේපල වැඩිදුර විමර්ශන සඳහා අපරාධ පරික්ෂණ දෙපාර්තමේන්තුවට බාර දීමට නියමිතයි.", "URL": "https://sinhala.adaderana.lk/news.php?nid=113099", "Category": null, "Parent URL": null}