{"Source": "Adaderana", "Timestamp": "October 6, 2012 12:53 pm", "Headline": "ත්‍රස්තවාදීන්ට සමාවක් නෑ", "News Content": "ත්‍රස්ත්‍රවාදීන් සම්බන්ධයෙන් අනුගමනය කරන ක්‍රියාපිළිවෙත් ඒ ආකාරයෙන්ම ඉදිරියටම සිදු කරන බව ඔස්ට්‍රේලියානු රජය අවධාරණය කරයි. ත්‍රස්ත්‍රවාදීන් සම්බන්ධයෙන් තමන්ගේ ප්‍රතිපත්තිවල කිසිදු වෙනසක් නොමැති බව ද ඔස්ට්‍රේලියානු රජය සඳහන් කළේය. ඔස්ට්‍රේලියානු අධිකරණයක් මගින් ශ්‍රී ලාංකික ද්‍රවිඩ ජාතිකයෙකු එරටින් පිටුවහල් කරන ලෙස ඊයේ තීන්දුවක් ලබාදී තිබුණි. මෙම ද්‍රවිඩ ජාතිකයා ත්‍රස්ත්‍ර ක්‍රියාවලට සම්බන්ධ බවට චෝදනා එල්ල කරමින් අදාළ නඩු තීන්දුව ලබා දී තිබූ බව සදහන්ය. එහෙත් ඔස්ට්‍රේලියානු මහ අධිකරණය පවසා ඇත්තේ ත්‍රස්ත්‍ර ක්‍රියාවලට සම්බන්ධවූ පමණින් අදාළ ද්‍රවිඩ ජාතිකයා පිටුවහල් කිරීමට නොහැකිය යන්නයි. ඔහු කුමන හේතුවක් මත ඔස්ට්‍රේලියාවට පැමිණියේද යන්න පිළිබඳව කරුණු සොයා බලා පිටුවහල් කළ යුතු බව එරට ශ්‍රේෂ්ඨාධිකරණය පවසා තිබේ. මේ සම්බන්ධයෙන් අදහස් දක්වමින් ඔස්ට්‍රේලියානු රජය අදාළ ප්‍රකාශය සිදුකර ඇති බව ඔස්ට්‍රේලියානු මාධ්‍ය සඳහන් ක‍ළේය. මේ අතර ඔස්ට්‍රේලියානු රජය එරට විපක්ෂයෙන් ඉල්ලා ඇත්තේ ත්‍රස්ත්‍ර ක්‍රියාවලට සම්බන්ධ පුද්ගලයින් වෙනුවෙන් අදාළ නීති ක්‍රියාත්මක කිරීමට ගනු ලබන තීන්දු තිරණවලට සහය ලබාදෙන ලෙසයි.", "URL": "https://sinhala.adaderana.lk/news.php?nid=28066", "Category": null, "Parent URL": null}