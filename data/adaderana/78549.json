{"Source": "Adaderana", "Timestamp": "October 10, 2017 11:09 am", "Headline": " හම්බන්තොට සිද්ධිය-තවත් 6ක් අත්අඩංගුවට", "News Content": "හම්බන්තොට විරෝධතා ව්‍යාපාරය අතරතුරදී කලහකාරීව හැසිරීම හා අධිකරණ නියෝග නොතකා කටයුතු කිරීම යන චෝදනා යටතේ සිද්ධියට අදාළ තවත් පුද්ගලයින් 6 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාල පවසයි. ඔවුන් අතරින් සිව් දෙනෙකු ඊයේ(09) දිනයේ අත්අඩංගුවට ගෙන හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් අනතුරුව 16 වන දින දක්වා රක්ෂිත බන්ධනාගාර ගත කර තිබේ. තවත් දෙදෙනෙකු අද(10) දිනයේ අත්අඩංගුවට ගෙන ඇති අතර ඔවුන් අද දිනයේ අධිකරණයට ඉදිරිපත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=78549", "Category": null, "Parent URL": null}