{"Source": "Adaderana", "Timestamp": "July 2, 2018 03:17 pm", "Headline": "රජය විමර්ශන ආරම්භ කිරිමත් සමඟ නිවේදිකාව රටෙන් පැනලා", "News Content": "සෞදි අරාබියේ කාන්තාවන්ට රිය ධාවනය සඳහා අවසර හිමිවීම සම්බන්ධව නිර්මාණය වූ ගීතයක් ජාත්‍යන්තරයේ අවධානයට ලක්ව තිබේ. සෞදි කාන්තාවන්ට රිය ධාවනය සඳහා අවසර හිමිවීම සැමරීම වෙනුවෙන් එරට ගායිකාවක් විසින් එම ගිතය නිර්මාණය කළ ඇත. ලීසා නම් ගායිකාවක් මෝටර් රථයක සිට ගායනා කරන මෙම රැප් ගීතය මඟින් අර්ථවත් වන්නේ මින් ඉදිරියට ඇයට ප්‍රවාහන පහසුකම් සඳහා කුලී රථ සේවා අවශ්‍ය නැති බව විය. ලොව කාන්තාවන්ට රිය ධාවනය සඳහා අවසර හිමි නොවූ එකම රට වූයේද සෞදි අරාබිය වන අතර ඒ පිළිබඳව පැවති තහනම ඉවත් වීමෙන් පසු ලැබුණු නිදහස මෙම ගීතයෙන් නිරූපණය වේ. කෙසේ වෙතත් මෙම ගීතය කරලියට පැමිණිමත් සමඟම කාන්තාවන්ට රිය ධාවනය සඳහා පැවති තහනම ඉවත් වීම පිළිබඳව සෞදි අරාබියේ නිවේදිකාවක් විසින් පැවැත්වු සජීවී වැඩසටනකදී ඇය හැඳ සිටි ඇඳුම් සම්බන්ධව සෞදි රජය විමර්ශනයක් ආරම්භ කර ඇත. මේ හේතුවෙන් අදාල නිවේදිකාව රටින් පළා ගොස් ඇති බව විදේස් වාර්තා සඳහන් කළේය.", "URL": "https://sinhala.adaderana.lk/news.php?nid=91849", "Category": null, "Parent URL": null}