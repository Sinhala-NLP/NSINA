{"Source": "Adaderana", "Timestamp": "April 28, 2012 09:29 pm", "Headline": "කිරිබත්ගොඩ ට්‍රාන්ස්ෆෝමරයක් පුපුරයි", "News Content": "අද(28) පස්වරුවේ කිරිබත්ගොඩ නගරයේ විදුලි ට්‍රාන්ස්ෆෝමරයක් පුපුරා ගොස් ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. ‍ ලංකා විදුලිබල මණ්ඩලය මගින් අදාළ ට්‍රාන්ස්ෆෝමරයේ අලුත්වැඩියා කටයුත්තක් සිදුකර ඇති බවත්, එයින් අනතුරුව මෙම පිපිරීම සිදුව ඇති බවත් පොලිස් මාධ්‍ය ප්‍රකාශකවරයා පැවසීය. ‍ කාර්මික දෝෂයක් මෙම පිපිරීමට හේතුව වන්නට ඇතැයි සැකපළ කරන බව ද අජිත් රෝහණ මහතා ප්‍රකාශ කළේය. ‍ මෙම පිපිරීමෙන් කිසිවෙකුට හෝ හානියක් සිදුව නොමැති බවත්, සිද්ධිය සම්බන්ධව පරීක්ෂණ පැවැත්වෙන බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23872", "Category": null, "Parent URL": null}