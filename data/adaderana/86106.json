{"Source": "Adaderana", "Timestamp": "March 22, 2018 10:06 am", "Headline": "FBදත්ත පරිස්සම් කරන්න බැරි වු බවට සකර්බර්ග් වරද පිළිගනියි", "News Content": "ෆේස්බුක් පරිශීලකයින්ගේ දත්ත ආරක්ෂා කරගැනීමට අපොහොසත් වීම සම්බන්ධයෙන් එහි නිර්මාතෘ මාර්ක් සකර්බර්ග් වරද පිළිගෙන තිබේ. නැවත එවන් දේ සිදු නොවීමට වගබලා ගන්නා බව ඔහු අවධාරණය කර සිටියි. කේම්බ්‍රිජ් ඇනලයිටිකා සමාගම විසින් ෆේස්බුක් පරිශීලකයින්ගේ දත්ත අනවසරයෙන් පරිශීලනය කිරීමේ සිදුවීම සම්බන්ධයෙන් අදහස් දක්වමින් මාර්ක් සකර්බර්ග් ප්‍රකාශ කලේ සේවාදායකයින්ගේ දත්ත ආරක්ෂා කිරීමට තමන්ට වගකීමක් ඇති බවයි. එය සිදුකල නොහැකි නම් තවදුරටත් ඔවුන්ට සේවය කිරීම සඳහා තමන් සුදුසු නොවන බවද සකර්බර්ග් පවසයි. ෆේස්බුක් නිර්මාතෘවරයා වශයෙන් සෑම දිනයක් අවසානයේදීම එහි සිදුවනදේ සම්බන්ධයෙන් තමා වගකිව යුතු බවද ඔහු පෙන්වාදී තිබේ. සිය ෆේස්බුක් ගිණුමේ සටහනක් තබමින් මාර්ක් සකර්බර්ග් සිදුවීම සම්බන්ධයෙන් සේවාදායකයින්ගෙන් සමාව අයැද සිටියි.", "URL": "https://sinhala.adaderana.lk/news.php?nid=86106", "Category": null, "Parent URL": null}