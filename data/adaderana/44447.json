{"Source": "Adaderana", "Timestamp": "July 5, 2014 01:42 pm", "Headline": "මඩකලපුව දුම්රිය මාර්ගය අද පස්වරුව වන විට යථා තත්ත්වයට ", "News Content": "දැනට අඩාල වී තිබෙන මඩකලපුව දුම්රිය මාර්ගයේ දුම්රිය ධාවන කටයුතු අද(05) පස්වරුව වන විට යථා තත්ත්වයට පත් කිරිමට හැකිවනු ඇති බව දුම්රිය ප්‍රධාන පාලක මැදිරිය පවසයි. අද අලුයම 03.10ට පමණ කැකිරාව පලුගස්වැව ප්‍ර දේශයේ දි වන අලියෙකු දුම්රියේ ගැටිමෙන් මඩකලපුවේ සිට කොළඹ බලා ධාවනය වූ රාත්‍රි තැපැල් දුම්රිය පීලි පැනීමට ලක්වුණි. දුම්රිය මැදිරි තුනක් මෙලෙස පිලි පැනීමට ලක්ව ඇති බව සඳහන් වෙයි. කෙසේ වෙතත් මේ වන විට දුම්රිය පීලිගත කිරිම් කටයුතු ආරම්භ කර ඇති බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=44447", "Category": null, "Parent URL": null}