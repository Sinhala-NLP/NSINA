{"Source": "Adaderana", "Timestamp": "July 4, 2010 09:07 am", "Headline": "පුත්තලමේදී සද්ද දැමූ 6 දෙනෙකුට මාංචු", "News Content": "පුත්තලම නගරයේ සැක කටයුතු ලෙස ගැවසුනු තරුණයින් 6 දෙනෙකු පුත්තලම පොලිසිය විසින් අත්අඩංගුවට ගෙන තිබේ. ඊයේ රාත්‍රී පොලිස් ජංගම රාජකාරී වල නිරත වෙමින් සිටි නිලධාරීන් මොවුන් අත්අඩංගුවට ගෙන ඇති බව පොලිසිය පවසයි. පුත්තලම නගරය හා පුත්තලම රෝහල ආශ්‍රිතව මෙම පිරිස සැරිසරමින් සිට ඇති බව සඳහන්ය. අනන්‍යතාවය තහවුරු කර ගැනීමට නොහැකි වීම හේතුවෙන් මොවුන් අත්අඩංගුවට ගත් බව පුත්තලම පොලිසිය පෙන්වා දී ඇත. අත්අඩංගුවට ගන්නා‍ අවස්ථාවේ ඔවුන් බීමත්ව සිට ඇති බව ද පොලිසිය සඳහන් කළේය.", "URL": "https://sinhala.adaderana.lk/news.php?nid=9381", "Category": null, "Parent URL": null}