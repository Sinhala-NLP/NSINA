{"Source": "Adaderana", "Timestamp": "April 22, 2017 09:31 am", "Headline": " දේපල සොරකමේ ගිහිල්ලා", "News Content": "දේපල සොරකම් කිරීමෙහි නිරත වූ පුද්ගලයෙකු නුගේගොඩ, දෙල්කඳ ප්‍රදේශයේදී අත්අඩංගුවට ගෙන තිබේ.සැකකරු විසින් රාජගිරිය ප්‍රදේශයේදී ලැප්ටොප් පරිගණකයක් ඇතුළු ඉලෙක්ට්‍රොනික උපකරණ කිහිපයක් සොරාගෙන ඇති අතර ඔහු සතුව තිබී ත්‍රීරෝද රථයක් ද පොලීසිය බාරයට ‍ගත් බව පොලිස් මූලස්ථානය පැවසුවේය.අත්අඩංගුවට ගෙන ඇත්තේ දෙල්කඳ ප්‍රදේශයේ පදිංචි 31 හැවිරිදි පුද්ගලයෙකි.ඔහු අද (22) දින නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72338", "Category": null, "Parent URL": null}