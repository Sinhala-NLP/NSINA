{"Source": "Adaderana", "Timestamp": "August 11, 2012 12:02 pm", "Headline": "ශ්‍රී ලංකාවට හදීසි ණය ආධාරයක්", "News Content": "එක්සත් ජාතීන්ගේ මූල්‍යාධාර යටතේ ශ්‍රී ලංකාවට හදීසි ණය ආධාරයක් ලබාදීමට තීරණය කර තිබේ. ඒ අනුව මෙරටට අමෙරිකානු ‍ඩොලර් මිලියන 55 ක ණය ආධාරයක් ලබාදීමට නියමිතය. ශ්‍රී ලංකාව ඇතුළු රටවල් 08 කට මෙම ණය ආධාරය හිමිවනු ඇත. ඇෆ්ගනිස්ථානය, කැමරන් රාජ්‍යය, කො‍ලොම්බියාව, කොංගෝ රාජ්‍යය, ඉතියෝපියාව, මැඩගස්කරය සහ සුඩානය මෙම ණය ආධාරය හිමිවන සෙසු රටවල්ය. එක්සත් ජාතීන්ගේ සංවිධාන‍යේ ප්‍රධානීන් විසින් පවත්වනු ලබන ප්‍රවෘත්ති සාකච්ඡාවක දී මේ පිළිබඳව දැනුම් දී ඇති බව සඳහන්ය. යුද්ධයෙන් පීඩාවට පත්වූවන්ගේ සුභසාධන කටයුතු වෙනුවෙන් මෙම මූල්‍යාධාර ලබාදෙන බව එක්සත් ජාතීන්ගේ සංවිධානයේ මානුෂීය ආධාර හා හදිසි ණය වැඩසටහනේ සම්බන්ධීකාරක වලරී අමෝස් පවසා ඇත.", "URL": "https://sinhala.adaderana.lk/news.php?nid=26492", "Category": null, "Parent URL": null}