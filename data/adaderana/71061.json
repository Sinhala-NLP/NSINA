{"Source": "Adaderana", "Timestamp": "March 18, 2017 09:33 pm", "Headline": "  ආණ්ඩුවේ ප්‍රමුඛ අරමුණ තරුණ ප්‍රජාවට රැකියා ලබාදීමයි", "News Content": "වත්මන් ආණ්ඩුවේ ප්‍රමුඛ අරමුණ තරුණ තරුණයින්ට රැකියා අවස්ථා ලබාදීම බව අග්‍රාමාත්‍ය රනිල් වික්‍රමසිංහ මහතා පවසයි. සාමය ඇති කරමින් ශ්‍රී ලාංකිකයින් ලෙස ඉදිරියට ගමන් කිරීමෙන් මෙරටට ජාත්‍යන්තර ආයෝජකයින් ගෙන්වා ගැනීමට හැකියාව පවතින බවද අග්‍රාමාත්‍ය රනිල් වික්‍රමසිංහ මහතා කියා සිටියේය. අද(18) දෙනියාය නෙළුව ප්‍රදේශයේ පැවති ජනහමුවකට එක්වෙමින් අග්‍රාමාත්‍යවරයා මේ පිළිබඳව අදහස් පළ කළේය. ජාතික තරුණ සේවා සභාවේ ගාල්ල දිස්ත්‍රික්කය නියෝජනය කරණ තරුණ තරුණියන් හා අග්‍රාමාත්‍යවරයා අතර හමුවක් අද නෙළුව හප්පිටිය ප්‍රෙදේශයේදී පැවැත්වුණි. මෙහිදී අග්‍රාමාත්‍යවරයා ප්‍රදේශයේ තරුණ තරුණියන්යොමුකළ ප්‍රශ්නවලටද පිළිතුරු ලබා දුණි. මේ අතර දිවයිනේ සංචාරයක නිරතව සිටින සිංගප්පූරු නියෝජ්‍ය අග්‍රාමාත්‍ය ටී.ශන්මුගරත්නම් මහතා අද(18) අග්‍රාමාත්‍ය රනිල් වික්‍රමසිංහ මහතා සමග දෙනියාය ප්‍රදේශයේ සංචාරයක නිරත වුණි.", "URL": "https://sinhala.adaderana.lk/news.php?nid=71061", "Category": null, "Parent URL": null}