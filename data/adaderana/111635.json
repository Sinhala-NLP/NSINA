{"Source": "Adaderana", "Timestamp": "June 9, 2019 05:55 pm", "Headline": "ඇඹිලිපිටියේ මවුවරුන් ෆාෂිට එරෙහිව මහ මඟට", "News Content": "කුරුණෑගල ශික්ෂණ රෝහලේ සෙයිගු සියාබ්දීන් මෙහොමඩ් ෂාෆි වෛද්‍යවරයාට එරෙහිව අද (09) පෙරවරුවේදී ඇඹිලිපිටිය නව නගරයේ දී විරෝධතාවයක් පැවැත්විණි. මේ සදහා මව්වරුන් දෙසීයක් පමණ පිරිසක් සහභාගීව සිටි බව අද දෙරණ වාර්තාකරු පවසයි. මෙහිදී මව්වරුන් විරෝධතා පුවරු ගෙන ඇඹිලිපිටිය පල්ලේගම මාර්ගයෙන් ඇඹිලිපිටිය නව නගරයේ සති පොල ඉදිරිපිටට පැමිණ විරෝධතාවය දක්වා ඇත. විරෝධතාකරුවන් සෞඛ්‍ය අමාත්‍ය රාජිත සේනාරත්න මහතාට ද දැඩි විරෝධය දක්වා ඇත. මේ සදහා ඇඹිලිපිටිය නගර සභාවේ සභාපති ලලිත් ගමයේ මෙන්ම ඇඹිලිපිටිය නාගරික මන්ත්‍රී රුවන් පතිරණ මහතා නාගරික මන්ත්‍රී නිල්මිණී ලියනගේ, සරත් විතාරණ යන අයද විරෝධතාවට එක්ව ඇත.", "URL": "https://sinhala.adaderana.lk/news.php?nid=111635", "Category": null, "Parent URL": null}