{"Source": "Adaderana", "Timestamp": "August 4, 2016 08:44 am", "Headline": "ශ්‍රීලනිප අද තීරණාත්මකයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාවේ විශේෂ රැස්වීමක් අද දිනයේ පැවැත්වීමට නියමිතව තිබේ.නිදහස් පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙම රැස්වීම පැවැත්වීමට නියමිතය.ජනාධිපති නිල නිවසේදී අද පස්වරු 7.00ට මධ්‍යම කාරක සභා රැස්වීම පැවැත්වෙන බව ශ්‍රී ලංකා නිදහස් පක්ෂයේ ජ්‍යෙෂ්ඨ සාමාජිකයෙක් සඳහන් කළේය.පක්ෂයේ ඉදිරි කටයුතු පිළිබඳව සාකච්ඡා කිරීම සඳහා මෙම මධ්‍යම කාරක සභා රැස්වීම කැඳවා තිබේ.විනය විරෝධී ක්‍රියාවල නිරත වූ ශ්‍රී ලංකා නිදහස් පක්ෂයේ සාමාජිකයින් පිළිබඳවද මෙහිදී අවධානය යොමු වනු ඇත.ශ්‍රී ලංකා නිදහස් පක්ෂයේ සංවත්සර උත්සවය සම්බන්ධයෙන් ද මධ්‍යම කාරක සභාවේදී සාකච්ඡා කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=62742", "Category": null, "Parent URL": null}