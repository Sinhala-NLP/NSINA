{"Source": "Adaderana", "Timestamp": "January 30, 2015 12:13 pm", "Headline": "දඹුල්ලේ - මහත්වරුන්ගේ ක්‍රීඩාව!", "News Content": "රන්ගිරි දඹුල්ල ජාත්‍යන්තර ක්‍රිකට් ක්‍රීඩාංගණයේ තණතිරුව ගෘහස්ථ විදුලි උපකරණ යොදාගෙන වියළන අයුරු අද (30) දැකගැනීමට හැකිවිය . මේ දිනවල ශ්‍රීලංකාව සහා බංගලාදේශ 19න් පහල කණ්ඩායම් දෙක අතර ක්‍රිකට් තරඟයක් පැවැත්වේ. ඊයේ (29) දින ඇතිවූ වර්ෂාව නිසා තණ තීරුව තෙමී ඇත. අද තරඟය පෙරවරු 9ට ආරම්භ කිරීමට නියමිත ව තිබුණද තෙතමනය නිසා පෙ.ව 11 වනවිටත් වියළි නොතිබිණ. ජාත්‍යන්තර ක්‍රිකට් ක්‍රීඩාංගණයක ගෘහස්ථ විදුලි උපකරණ යොදාගෙන තණතීරුව වියළීම පිලිබඳව විදේශ රටවල ක්‍රීඩකයින් පුදුමයෙන් බලාසිටි බව අප වාර්තාකරු පැවසීය. ඡායා රූ - කාංචන කුමාර ආරියදාස", "URL": "https://sinhala.adaderana.lk/news.php?nid=49052", "Category": null, "Parent URL": null}