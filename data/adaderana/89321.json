{"Source": "Adaderana", "Timestamp": "May 18, 2018 11:19 am", "Headline": "ජීව අත්බෝම්බයක් සහ හෙරොයින් ලඟ තබාගෙන සිටි පුද්ගලයෙක් අත්අඩංගුවට", "News Content": "ජීව අත්බෝම්බයක් සහ හෙරොයින් ලඟ තබාගෙන සිටි පුද්ගලයෙකු කැලණිය, පට්ටිය, ගැමුණු මාවත ප්‍රදේශයේදී අත්අඩංගුවට ගෙන තිබේ. සැකකරු සතුව තිබී විදෙස් රටක නිෂ්පාදිත ජීව අත්බෝම්බයක් හා හෙරොයින් ග්‍රෑම් 02යි මිලි ග්‍රෑම් 350ක් සොයාගත් බව පොලීසිය සඳහන් කළේය. අත්අඩංගුවට ගෙන ඇත්තේ කැලණිය ප්‍රදේශයේ පදිංචි 40 හැවිරිදි පුද්ගලයෙකු වන අතර ඔහු අද (18) කොළඹ මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර හෙරොයින් ග්‍රෑම් 02යි මිලි ග්‍රෑම් 800ක් සමඟ පුද්ගලයෙකු කැස්බෑව පාර, බණ්ඩාරගම ප්‍රදේශයේදී අත්අඩංගුවට ගෙන තිබේ. 36 හැවිරිදි සැකකරු අද හොරණ මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය. එමෙන්ම හෙරොයින් ග්‍රෑම් 01යි මිලි ග්‍රෑම් 150ක් සමඟ පුද්ගලයෙකු ග්‍රෑන්ඩ්පාස් ප්‍රදේශයේදී අත්අඩංගුවට ගෙන ඇති අතර ඔහු අද මාලිගාකන්ද මහේස්ත්රායත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=89321", "Category": null, "Parent URL": null}