{"Source": "Adaderana", "Timestamp": "July 2, 2013 11:14 am", "Headline": "පුනරුත්ථාපන පුටුව වෙනස්වෙයි", "News Content": "නව පුනරුත්ථාපන කොමසාරිස් ජනරාල්වරයා ලෙස මේජර් ‍ෙජනරාල් කේ.ජේ.ජයතිලක මහතා පත් කර තිබේ. පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය යටතේ ඇති පුනරුත්ථාපන කොමසාරිස් ජනරාල් කාර්යාලයේ පුනරුත්ථාපන කොමසාරිස්වරයා ලෙස කටයුතු කළ දර්ශන හෙට්ටිආරච්චි මහතා විදේශ ගතවීම හේතුවෙන් නව පුනරුත්තාපන කොමසාරිස්වරයෙකු පත් කළ බව අමාත්‍යාංශය සඳහන් කළේය. කර්නල් දර්ශන හෙට්ටිආරච්චි මහතා ඉන්දුනීසියාවේ ජාතික ආරක්ෂක විද්‍යාලයේ වැඩිදුර පුහුණුවක් සඳහා විදෙස් ගත වීමට නියමිතය. නව පුනරුත්ථ‍ාපන කොමසාරිස් ජනරාල්වරයා ලෙස පත් වු මේජර් ජෙනරාල් කේ.ජේ.ජයතිලක මහතා පුදුකුඩිඉරිප්පු 68 වන සේනාංකයේ සේනාංකාධිපතිවරයා ලෙස කටයුතු කර තිබේ.", "URL": "https://sinhala.adaderana.lk/news.php?nid=35419", "Category": null, "Parent URL": null}