{"Source": "Adaderana", "Timestamp": "March 19, 2010 10:06 am", "Headline": "ජනතා ගැටලු විසඳන ආණ්ඩුවක් හැදිය යුතුයි", "News Content": "ජනාධිපතිවරණ ප්‍රතිඵලය මහජන අධිකරණයේ විභාග කරන අවස්ථාවට පැමිණ ඇති බව එක්සත් ජාතික පක්ෂ මහලේකම් තිස්ස අත්තනායක මහතා පවසයි. ලබන 8 වනදා පැවැත්වෙන මැතිවරණයෙන් ජනතාව ඒ පිළිබඳව නිවැරදි තීන්දුවක් දෙනු ඇති බව අත්තනායක මහතා සඳහන් කරයි. පසුගිය මැතිවරණ ප්‍රතිඵලය නොසලකා ජනතා ගැටලු විසඳීම සඳහා වූ ආණ්ඩුවක් නිරිමාණය කිරීමට පෙළ ගැසිය යුතු බව කඩුවෙල එක්සත් ජාතික පක්ෂ බලමණ්ඩල රැස්වීම අමතමින් ඔහු වැඩි දුරටත් සඳහන් කළේය. තම ප්‍රතිපත්ති ප්‍රකාශය තුළ මහින්ද චින්තනයේ නොමැති ජනතාවාදී සහන රැසක් අන්තර්ගත බවද තිස්ස අත්තනායක මහතා එහි දී ප්‍රකාශ කළේය.", "URL": "https://sinhala.adaderana.lk/news.php?nid=7375", "Category": null, "Parent URL": null}