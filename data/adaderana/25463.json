{"Source": "Adaderana", "Timestamp": "July 2, 2012 08:12 am", "Headline": "වෙබ් අඩවි මාධ්‍ය ආචාරධර්ම අභිබවා කටයුතු කරනවා", "News Content": "ජනමාධ්‍ය ආයතන හා මාධ්‍යවේදීන් සතුව තිබිය යුතු ආචාරධර්ම අභිබවා කටයුතු කිරීම අන්තර්ජාල වෙබ් අඩවි හරහා දැක ගත හැකි බව රජයේ ප්‍රවෘත්ති දෙපාර්තමේන්තුව පවසයි. වෙබ් අඩවි හරහා වැරදි සහ අපහාසය ගෙන දෙන තොරතුරු ප්‍රචාරය කිරීම නියාමනය කිරීමේ අවශ්‍යතාවන් පැන නැඟී ඇති බව නිවේදනයක් නිකුත් කරමින් එම දෙපාර්තමේන්තුව කියා සිටියි. අපහාසාත්මක හා සාවද්‍ය ‍ප්‍රවෘත්ති ප්‍රචාරය තුළින් මානව හිමිකම් උල්ලංඝණය වීමක් සිදුවන බව ද අදාළ නිවේදනයෙන් පෙන්වා දී තිබේ. එබැවින් එවැනි මාධ්‍ය ආයතන හා මාධ්‍යවේදීන්ට එරෙහිව කටයුතු කළ යුතු බවට ‍ජනතාවගෙන් කෙරෙන ඉල්ලීම ප්‍රතික්ෂේප කිරීමට වගකිව යුතු රජයකට නොහැකි වනු ඇති බව නිවේදනය මඟින් අවධාරණය කර ඇත.", "URL": "https://sinhala.adaderana.lk/news.php?nid=25463", "Category": null, "Parent URL": null}