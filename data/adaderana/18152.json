{"Source": "Adaderana", "Timestamp": "August 18, 2011 03:04 pm", "Headline": "ඉලෙක්ට්‍රොනික් හැඳුනුම්පතට කැබිනට් අනුමැතිය", "News Content": "දැනට වලංගු හැඳුනුම්පත වෙනුවට ඉලෙක්ට්‍රොනික් ජාතික හැඳුනුම්පතක් සඳහා කැබිනට් අනුමැතිය හිමි වූ බව කැබිනට් මාධ්‍ය ප්‍රකාශක,ජනමාධ්‍ය අමාත්‍ය කෙහෙලිය රඹුක්වැල්ල මහතා පවසයි. අද කැබිනට් තීරණ දැනුම්දීමේ මාධ්‍ය හමුවට එක්වෙමින් රජයේ ප්‍රවෘත්ති දෙපාර්තමේන්තුවේදී හෙතෙම මේ බව කියා සිටියේය. ඒ අනුව පළමු පියවර යටතේ දැනට ජාතික හැඳුනුම්පත් ඇති පිරිස්වලට නව ඉලෙක්ට්‍රොනික් හැඳුනුම්පත නොමිලයේ ලබාදීමට කටයුතු කරන බවත්,අලුතින් හැඳුනුම්පත ලබාගැනීමට කටයුතු කරන අයගෙන් සාධාරණ ගාස්තුවක් අයකරන බවත් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=18152", "Category": null, "Parent URL": null}