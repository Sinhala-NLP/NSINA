{"Source": "Adaderana", "Timestamp": "April 22, 2019 11:05 am", "Headline": "නායයෑම් හේතුවෙන් පුද්ගලයින් 17ක් ජීවිතක්ෂයට", "News Content": "කොළොම්බියාවේ කවුකා ප්‍රදේශයේ සිදුවු නායයෑම් හේතුවෙන් පුද්ගලයින් 17 දෙනෙකු මියගොස් ඇත. අධික වර්ෂාපතනයත් සමඟ මෙම නායයෑම් සිදුව ඇති බව විදෙස් මාධ්‍ය වාර්තා කළේය. එහිදී තවත් පුද්ගලයින් 05 දෙනෙකු තුවාල ලබා රෝහල් ගතකර ඇත. නායයෑම් හේතුවෙන් නිවාස 08කට ද දැඩි අලාභිහානී සිදුව ඇති අතර ප්‍රදේශයේ ගමනාගමන කටයුතු වලටද දැඩි බාධා එල්ල වී ඇති බව වාර්තා වෙයි. මේ අතර කොළොම්බියානු ජනාධිපතිවරයාද ආපදාවලට ලක්වු ප්‍රදේශවල ඊයේ දිනයේ සංචාරයක නිරතව ඇත.", "URL": "https://sinhala.adaderana.lk/news.php?nid=108417", "Category": null, "Parent URL": null}