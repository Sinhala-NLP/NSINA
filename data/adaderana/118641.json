{"Source": "Adaderana", "Timestamp": "September 9, 2019 09:50 am", "Headline": "මැතිවරණ කොමිසම සහ නිලධාරීන් අතර විශේෂ සාකච්ඡාවක්", "News Content": "ජනාධිපතිවරණයේ නාම යෝජනා කැඳවීම ඇතුළු කරුණු කිහිපයක් පිළිබඳ තීරණ ගැනීම සඳහා මැතිවරණ කොමිසම සහ නිලධාරීන් අතර අද (09) විශේෂ සාකච්ඡාවක් පැවැත්වෙයි. ජනාධිපතිවරණය සහ ඇල්පිටිය ප්‍රාදේශිය සභා ඡන්ද විමසීමට අදාළව මැතිවරණ කොමිසම සහ දිස්ත්‍රික් මැතිවරණ නිලධාරීන් අතර සාකච්ඡාවක් ඊයේ දිනයේදී ද පැවැත්වුණි. සැප්තැම්බර් 15 වනදා ඔක්තෝබර් 15 වනදා අතර කාලය තුළ නාම යෝජනා කැඳවීමට මැතිවරණ කොමිසමට හැකියාව පවතියි. නාම යෝජනා කැඳවා සති 04කට නොඅඩු සති 06කට නොවැඩි කාලයකදී ජනාධිපතිවරණය පැවැත්විය යුතු වෙයි. ඒඅනුව බොහෝ දුරට නොවැම්බර් මස 16 වන වැනිදා පැවැත්වෙනු ඇති බව දේශපාලන විශ්ලේෂකයින් පවසයි.", "URL": "https://sinhala.adaderana.lk/news.php?nid=118641", "Category": null, "Parent URL": null}