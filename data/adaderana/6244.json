{"Source": "Adaderana", "Timestamp": "January 26, 2010 09:32 am", "Headline": "මැතිවරණ නිරීක්ෂණයට නිරීක්ෂකයින් රැසක්", "News Content": "ජනාධිපතිවරණයේ නිරීක්ෂණ කටයුතු සඳහා දෙස් විදෙස් නිරීක්ෂකයින් රැසක් සහභාගී වී සිටී. ඔවුන් ස්ථානගත හා ජංගම නිරීක්ෂකයින් වශයෙන් යොදවන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. ආසියාතික මැතිවරණ නිරීක්ෂණ ජාලයේ සාමාජිකයින් 40 කට අධික පිරිසක් මේ වන විටත් දිවයිනට පැමිණ සිය නිරීක්ෂණ කටයුතු ආරම්භ කර ඇති බවයි පැෆ්රල් සංවිධානය පවසයි පැෆ්රල් සංවිධානයට අමතරව දේශීය මැතිවරණ නිරීක්ෂණ කණ්ඩායම් 4 කට වැඩි පිරිසක් අද පැවැත්වෙන මැතිවරණයේ නිරීක්ෂණ කටයුතු සඳහා යොදවා ඇති බවද වාර්තා වේ.", "URL": "https://sinhala.adaderana.lk/news.php?nid=6244", "Category": null, "Parent URL": null}