{"Source": "Adaderana", "Timestamp": "February 1, 2011 01:23 pm", "Headline": "තැපැල් ඡන්ද විමසීම මාර්තු 08 සහ 09", "News Content": "2011 පළාත් පාලන මැතිවරණයේ තැපැල් ඡන්ද ප්‍රකාශ කිරීම සඳහා මාර්තු මස 8 සහ 9 යන දිනයන් නම් කළ බව මැතිවරණ මහලේකම් කාර්යාලය පවසයි. මැතිවරණ මහලේකම් කාර්යාලයේ ප්‍රධානීන් හා තැපැල් දෙපාර්තමේන්තුවේ ප්‍රධානීන් අතර අද(01) පැවති විශේෂ සාකච්ඡාවක දී මෙම තීරණයට එළඹි බව අති‍රේක මැතිවරණ කොමසාරිස් ඩබ්ලිව්. පී. සුමනසිරි මහතා සඳහන් කළේය. එම සාකච්ඡාවේ දී ඉදිරි පළාත් පාලන මැතිවරණය සම්බන්ධයෙන් දීර්ඝ ලෙස සාකච්ඡා වූ බව සුමනසිරි මහතා ප්‍රකාශ කළේය.", "URL": "https://sinhala.adaderana.lk/news.php?nid=13909", "Category": null, "Parent URL": null}