{"Source": "Adaderana", "Timestamp": "July 5, 2012 08:37 am", "Headline": "මුද්‍ර තැබූ සිලින්ඩරවලින් ගෑස් උස්සලා", "News Content": "මුද්‍රා තබන ලද ගෑස් සිලින්ඩර වලින් ගෑස් ඉවත් කර හිස් සිලින්ඩරවලට පිරවීමේ ජාවාරමක තොරතුරු අනාවරණය කරගෙන තිබේ. කොළොන්නාව ප්‍රදේශ‍යේ ගෑස් බෙදා හැරීමේ ආයතනයක මෙම ජාවාරම ක්‍රියාත්මක කර ඇති බව වැල්ලම්පිටිය පොලිසිය සඳහන් කරයි. ගෑස් සිලින්ඩරවල මුද්‍රා ආවරණ සූක්ෂම ලෙස ඉවත් කර එහි ගෑස් හිස් සිලින්ඩරවලට පිරවීම මෙම ස්ථානයේ සිදුකර ඇති බවට පොලිසිය විසින් සිදුකළ පරීක්ෂණවලින් අනාවරණය වී තිබේ. ඒ සම්බන්ධයෙන් සැක පිට පුද්ගලයින් තිදෙනෙකු අත්අඩංගුවට ගත් බව වැල්ලම්පිටිය‍ පොලිසිය සඳහන් කරයි. එම ස්ථානයේ තිබී ගෑස් සිලින්ඩර 86ක්, රෙගියුලේටර් 02ක්, තරාදියක් සහ මුද්‍රා යන්ත්‍රයක් ද පොලිසිය විසින් සොයාගෙන තිබේ.", "URL": "https://sinhala.adaderana.lk/news.php?nid=25525", "Category": null, "Parent URL": null}