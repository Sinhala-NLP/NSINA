{"Source": "Adaderana", "Timestamp": "May 13, 2011 11:49 am", "Headline": "තමිල්නාඩු මැතිවරණයෙන් ජයලලිතා පෙරමුණට  ", "News Content": "ඉන්දීය තමිල්නාඩු ප්‍රාන්ත මහ මැතිවරණයේ මේ දක්වා ප්‍රකාශිත ඡන්ද ප්‍රතිඵල අනුව ජයලලිතා නායකත්වය දරන අනෙයිත්ත ඉන්දිය ද්‍රාවිඩ මුන්නේත්‍ර කලහම් පක්ෂය(ඒ. අයි. ඒ. ඩී. එම්. කේ) පක්ෂය වැඩිම ආසන ප්‍රමාණයක් හිමිකරගෙන ඇති බව වාර්තා වේ. ඒ අනුව එම පක්ෂය සමස්ත ආසන 234 න් ආසන 191 ක ජයග්‍රහණය හිමිකරගනිමින් මහ මැතිවරණයේ ප්‍රතිඵල සටහනේ පෙරමුණ ගෙන ඇති බව ඉන්දීය මාධ්‍ය වාර්තා සඳහන් කරයි. තමිල්නාඩු ප්‍රාන්තයේ හිටපු මහ ඇමති කරුණානිධිගේ ද්‍රාවිඩ මුන්නේත්‍ර කලහම්(ඩී. එම්. කේ) පක්ෂය හිමිකර ගෙන ඇත්තේ ආසන 43 ක් පමණි.", "URL": "https://sinhala.adaderana.lk/news.php?nid=16075", "Category": null, "Parent URL": null}