{"Source": "Adaderana", "Timestamp": "September 2, 2016 10:09 am", "Headline": "  මහ සමන් දේවාලයේ වාර්ෂික ඇසළ පෙරහැර අද ඇරඹෙයි", "News Content": "ඓතිහාසික සබරගමුව මහ සමන් දේවාලයේ වාර්ෂික ඇසළ පෙරහැර අද(02) ආරම්භ වුණි.අද අළුයම යෙදුණු සුබ මොහොතින් චාරිත්‍රානුකූල කප් සිටුවීම සිදු කළ බව අද දෙරණ වාර්තාකරු සඳහන් කළේය.ඒ අනුව කුඹල් පෙරහැර අද සිට ලබන 06 වනදා දක්වා විථී සංචාරය කරන අතර දේවාලයේ පෙරහැර සැප්තැම්බර් 07 වනදා සිට 11 වනදා දක්වා පැවැත්වීමට නියමිතය.රන්දෝලි මහ පෙරහැර සැප්තැම්බර් මස 12 වනදා සිට 16 වනදා දක්වා පැවැත්වෙයි.සැප්තැම්බර් 17 වනදා දිය කැපීමේ මංගල්‍යයෙන් පෙරහැර මංගල්‍යයේ කටයුතු අවසන් වෙයි.", "URL": "https://sinhala.adaderana.lk/news.php?nid=63694", "Category": null, "Parent URL": null}