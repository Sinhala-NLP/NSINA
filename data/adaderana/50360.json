{"Source": "Adaderana", "Timestamp": "April 1, 2015 11:03 am", "Headline": "මාතර දිසා විනිසුරුගේ ක්‍රෙඩිට් කාඩ්පත සොරකම් කළ පුද්ගලයා මාට්ටු", "News Content": "මාතර, දිසාවිනිසුරු කුසලානි පුංචිහේවා මහත්මියගේ ක්‍රෙඩිට් කාඩ්පතක් සොරකම් කිරීමේ සිද්ධියට අදාළ සැකකරු අත්අඩංගුවට ගෙන තිබේ. වැලිගම පොලීසිය විසින් සැකකරු අත්අඩංගුවට ගෙන ඇත.පසුගිය 27 වැනිදා මාතර දිසා විනිසුරුවරියගේ නිල කාමරයේ තිබු ඇයගේ අත්බෑගයෙන් ක්‍රෙඩිට් කාඩ්පතක් සොරකම් කර තිබු බව සඳහන්ය.අදාළ පුද්ගලයා එම ක්‍රෙඩිට් කාඩ්පතින් භාණ්ඩ මිලදී ගෙන ඇති බව ද වාර්තා විය. මීට අදාළව ලැබුණු පැමිණිල්ලකට අනුව පොලීසිය විමර්ශනයක් ආරම්භ කළ අතර ඒ අනුව සැකකරු අත්අඩංගුවට ගැනීමට හැකිව ඇත.සැකකරු මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=50360", "Category": null, "Parent URL": null}