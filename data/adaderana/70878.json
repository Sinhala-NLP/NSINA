{"Source": "Adaderana", "Timestamp": "March 14, 2017 04:09 pm", "Headline": "මාතලේ -වත්තේගම හරහා මහනුවර  මාර්ගයේ ගමනාගමනය සීමා කිරීමක්", "News Content": "මාතලේ සිට වත්තේගම හරහා මහනුවර දක්වා දිවෙන ප්‍රධාන මාර්ගයේ වත්තේගම නගරය ආසන්නයේ තාවකාලිකව වාහන ගමනාගමනය සීමා කිරීමට සිදුවන බව පොලීසිය පවසයි.වත්තේගම නගරය ආසන්නයේ දුම්රිය හරස් මාර්ගයේ අලුත්වැඩියා කටයුත්තක් හේතුවෙන් රථ වාහන ගමනාගමනය සීමා කිරීමට සිදුවන බව පොලීසිය පැවසුවේය.ඒ අනුව ලබන 16 වන දින පෙරවරු 7.00 සිට 17 වන දින පස්වරු 6.30 දක්වා අර්ධ වශයෙන් සහ 18 වනදා පෙරවරු 7.00 සිට 19 වැනිදා පස්වරු 6.30 දක්වා පූර්ණ වශයෙන් එම හරස් මාර්ගය ගමනාගමනයට සීමා කෙරෙන බව සඳහන්වේ.මේ හේතුවෙන් විකල්ප මාර්ග භාවිත කරන ලෙස පොලීසිය රථ වාහන රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=70878", "Category": null, "Parent URL": null}