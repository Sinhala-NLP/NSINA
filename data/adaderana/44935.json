{"Source": "Adaderana", "Timestamp": "July 27, 2014 08:00 am", "Headline": "මැ.කො සමඟ සාකච්ඡාවක් ", "News Content": "මැතිවරණ කොමසාරිස්වරයා සහ බදුල්ල, මොණරාගල දිස්ත්‍රික් ලේකම්වරුන් අතර විශේෂ හමුවක් අද පැවැත්වීමට නියමිතව තිබේ. කොළඹ මැතිවරණ මහලේකම් කාර්යාලයේ දී පැවැත්වෙන සාකච්ඡාවේ දී ඌව පළාත් සභා මැතිවරණයට අදාළ කරුණු පිළිබඳ අවධානය යොමුකෙරෙනු ඇත. මේ අතර ඌව පළාත් සභා ඡන්ද විමසීමට අදාළ නාමයෝජනා භාර ගැනීම ලබන බදාදා සිට ආරම්භ වෙයි. ලබන මස 6 වැනිදා මධ්‍යයන 12න් නාමයෝජනා භාර ගැනීම අවසන් වන අතර ඇප මුදල් භාර ගැනීම අවසන් වන්නේ ලබන පස් වැනිදා මධ්‍යයන 12ටයි. මේ වන විට ස්වාධීන කණ්ඩායම් වලින් ඇප මුදල් භාර ගැනීම ආරම්භ වී ඇති අතර මොණරාගල දිස්ත්‍රික්කයෙන් ස්වාධීන කන්ඩායම් දෙකක් දැනටමත් ඇප මුදල් තැන්පත් කර තිබේ.", "URL": "https://sinhala.adaderana.lk/news.php?nid=44935", "Category": null, "Parent URL": null}