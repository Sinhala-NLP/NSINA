{"Source": "Adaderana", "Timestamp": "February 9, 2013 05:01 pm", "Headline": "ඉන්දීය පාර්ලිමේන්තුවට බෝම්බ ගැසීමේ මහ මොළකරු එල්ලා මරයි", "News Content": "2001 වසරේ දී ඉන්දීය පාර්ලිමේන්තුවට එල්ලවූ ප‍්‍රහාරය සැලසුම් කිරීමේ චෝදනාවට වැරදිකරු වූ අෆ්සාල් ගුරු නැමැත්තා එල්ලා මරා දමා තිබේ. නවදිල්ලිහි දී ඔහුට මරණ දඩුවම ක‍්‍රියාත්මක කර ඇති බව විදෙස් මාධ්‍ය වාර්තා කළේය. 2001 වසරේ ඉන්දීය පාර්ලිමේන්තුවට එල්ල වූ ප‍්‍රහාරයෙන් පුද්ගලයින් 14 දෙනෙකු ජීවිතක්ෂයට පත් විය. කෙසේ වෙතත් අෆ්සාල් ගුරු හට මරණ දඬුවම ක‍්‍රියාත්මක කළ අද දිනයේ දී ඉන්දු පාකිස්තාන කාෂ්මීර දේශ සීමාවේ ඇදිරි නීතිය පනවා ඇති බව ද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=31485", "Category": null, "Parent URL": null}