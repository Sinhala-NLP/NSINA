{"Source": "Adaderana", "Timestamp": "July 25, 2010 10:28 am", "Headline": "එල්.ටී.ටී.ඊ යට සම්බන්ධ යැයි සැකපිට පුද්ගලයෙක් අල්ලයි", "News Content": "එල්.ටී.ටී.ඊ ක්‍රියාකාරකම් වලට සම්බන්ධ බවට සැකපිට පුද්ගලයෙකු කටුනායක පොලිසිය විසින් අත්අඩංගුවට ගෙන තිබේ. මොහු හලාවත, පෙරියමුල්ල ප්‍රදේශයේ පදිංචි මුස්ලිම් ජාතිකයෙකු බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකො‍ඩි මහතා සඳහන් කළේය. අත්අඩංගුවට ගත් සැකකරු ළඟ තිබී මයික්‍රෝ පිස්තෝලයක් සහ එම පතොරම් ගැබ් 2ක් පොලිසිය විසින් සොයා ගෙන ඇත. රැඳවුම් නියෝග මත සැකකරු සම්බන්ධයෙන් පරීක්ෂණ ආරම්භ කර ඇති බව පොලිසිය පවසයි.", "URL": "https://sinhala.adaderana.lk/news.php?nid=9823", "Category": null, "Parent URL": null}