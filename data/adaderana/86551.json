{"Source": "Adaderana", "Timestamp": "March 29, 2018 08:40 am", "Headline": "මහනුවර ගැටුමට සම්බන්ධවු  ප්‍රදේශිය සභා මන්ත්‍රීවරයෙක් අත්අඩංගුවට", "News Content": "මහනුවර, දිගන පසුගියදා ඇතිවු සිද්ධිට සම්බන්ධයෙන් සැකපිට කුණ්ඩසාල ප්‍රදේශිය සභාවේ මන්ත්‍රීවරයෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශ කර්යාලය පවසයි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ත්‍රිස්ත විමර්ශන ඒකකය මඟින් ඊයේ (28) රාත්‍රියේ අදාළ මන්ත්‍රීවරයා අත්ඩංගුවටගත් බවයි. එලෙස අත්අඩංගුවට ගෙන ඇත්තේ කුණ්ඩසාලේ ප්‍රදේශීය සභාවේ ශ්‍රී ලංකා පොදුජන පෙරමු‍ණේ මන්ත්‍රීවරයෙක්ය. මෙවර පළාත් පාලන ආයතන ඡන්ද වීමසීමෙන් කුණ්ඩසාලේ ප්‍රදේශීය සභාවට තේරී පත්වූ දිගන රජවැල්ල ප්‍රදේශයේ පදිංචිකරුවෙකු වන කුමාරමොහොට්ටිගේ සමන්ත පෙරේරා හෙවත් අරලිය සමන්ත නැමැත්තා මෙලෙස අත්අඩංගුවට ගෙන ඇති බව සඳහන්ය. දිගන නගරයේ වෙලඳසැල්වලට සහ ආගමික ස්ථානවලට ගිනි තබා අලාභ හානි සිදුකරමින් ජාතීන් අතර ප්‍රචණ්ඩත්වය හා වෛරය ඇතිවන ආකාරයට ක්‍රියා කිරීම සම්බන්ධයෙන් වන චෝදනා මත ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා වැඩිදුරටත් සඳහන් කර තිබේ. සැකකරු අද(29) තෙල්දෙනිය මහේත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=86551", "Category": null, "Parent URL": null}