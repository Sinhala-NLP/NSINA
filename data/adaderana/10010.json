{"Source": "Adaderana", "Timestamp": "August 3, 2010 04:50 pm", "Headline": "ගුවන්යානයක අසුනක් යටින් කෝටි දොළහක් හමුවෙයි", "News Content": "ගුවන්යානයක අසුනක් යට තිබී රුපියල් කෝටි දොළහකට අධික විදේශීය මුදල් තොගයක් ගුවන්තොටුපළ රේගුව සොයාගෙන තිබේ. ඩුබායි බලා පියාසර කිරීමට නියමිතව තිබූ ගුවන් යානයක තිබී මෙම මුදල්‍ තොගය සොයාගැනීමට හැකිවූ බව එහි ප්‍රකාශකයෙකු සඳහන් කළේය. එම මුදල් තොගය මෙරට සිට විදේශ රටකට ගෙන යාමට උත්සහ කර ඇති බවට සැක පළ කරන අතර අදාළ මුදල් තොගය කාබන් කඩදාසිවල ‍ඔතා මලු 10 ක බහා තිබූ බව සඳහන්ය. කෙසේවෙතත් මුදල් තොගය ගුවන්යානයට ගෙනයන ලද ආකාරය සම්බන්ධයෙන් මේ වන විටත් පරීක්ෂණ ආරම්භ කර ඇත. ගුවන් යානයක් තුළ තිබී මෙරට දී සොයාගත් විශාලතම මුදල් ප්‍රමාණය මෙය වන බව ද සඳහන්ය.", "URL": "https://sinhala.adaderana.lk/news.php?nid=10010", "Category": null, "Parent URL": null}