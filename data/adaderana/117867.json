{"Source": "Adaderana", "Timestamp": "August 30, 2019 02:33 pm", "Headline": "සජිත් ඉල්ලා අදත් ජනතාව පාරට", "News Content": "එක්සත් ජාතික පක්ෂයේ නියෝජ්‍ය නායක අමාත්‍ය සජිත් ප්‍රේමදාස මහතාට ජනාධිපතිවරණ අපේක්ෂකත්වය ලබා දෙන ලෙස බල කරමින් විරෝධතාවයක් දඹුල්ල නගරයේදී පැවැත්වුණි. අද(30) පෙරවරුවේ මෙම විරෝධතාවය පැවති බව අද දෙරණ වාර්තාකරු පවසයි. එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා 2020 ජනාධිපතිධුර අපේක්ෂකත්වය ලබාදිය යුතු බවට විරෝධතාකරුවන් මෙහිදී කියා සිටියහ. අමාත්‍ය සජිත් ප්‍රේමදාස මහතාගේ මැතිවරණ ව්‍යාපාරයේ මාතලේ දිස්ත්‍රික් සම්බන්ධිකාරක නලින් විජේරත්න මහතා ඇතුළු සජිත් පාර්ශවයේ දඹුල්ල නගර සභවේ හා ප්‍රාදේශීය සභාවේ සභිකයින් කිහිප දෙනෙකු හා ගැමි පුබුදුව නිවාස ආධාර ක්‍රමයේ ප්‍රතිලාභීන් මෙම විරෝධතාවයට එක්ව සිටි බව වාර්තා වෙයි. ගැමි පුබුදුව නිවාස ආධාර ක්‍රමයේ ප්‍රතිලාභී පවුල්වල සාමාජිකයින් සදහා දඹුල්ල මහ වාසල හොටලයේ පැවති රැස්වීමකින් පසු ඔවුන්ගේ සහභ්ගිතව්‍යෙන් මෙම විරෝධතාවය පැවැත්විණි. අමාත්‍ය සජිත් ප්‍රේමදාස මහතාගේ බිරිඳගේ ප්‍රධානත්වයෙන් නිවාස ප්‍රතිලාභින්ගේ රැස්වීම පැවැත්වෙන බවට සංවිධායකයින් විසින් තමන් හට දැනුම්දී තිබු බවත් ඒ මහත්මිය ඊට සහභාගී නොවූ බව එම නිවාසලාභී සාමාජිකයින් පැවසුහ.", "URL": "https://sinhala.adaderana.lk/news.php?nid=117867", "Category": null, "Parent URL": null}