{"Source": "Adaderana", "Timestamp": "April 20, 2016 04:36 pm", "Headline": "රජත සම්මානය ශ්‍රී ලංකාවට", "News Content": "49 වන වර්ල්ඩ්ෆෙස්ට් අන්තර් ජාතික සිනමා හා වීඩියෝ නිර්මාණ සම්මාන උළෙලේ ත්‍රිමාන සජීවිකරණ කෙටි චිත්‍රපට අංශයේ විශිෂ්ඨතම නිර්මාණය වෙනුවෙන් හිමි රජත සම්මානය ශ්‍රී ලංකාවට හිමිව තිබේ.සෞඛ්‍ය අමාත්‍යාංශයේ උපදේශකත්වයෙන් දුම්කොළ සහ මද්‍යසාර පිළිබඳ ජාතික අධිකාරිය විසින් නිෂ්පාදනය කළ අයි ඈම් බැකෝයි කෙටි විත්‍රපටය සඳහා එම සම්මානය හිමිව ඇති බව සඳහන්ය.පසුගිය 16 වනදා අමෙරිකාවේ හූස්ටන් හිදී මෙම සම්මාන උළෙල පවත්වා තිබේ.චිත්‍රපට අධ්‍යක්ෂණය වෙනුවෙන් සෞඛ්‍ය අමාත්‍යාංශයේ සෞඛ්‍ය අධ්‍යාපන කාර්යාංශයේ සන්නිවේදන විශේෂඥ වෛද්‍ය කපිල සුරියආරච්චි මහතා එහිදී සම්මානයෙන් පිදුම් ලැබූ බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59368", "Category": null, "Parent URL": null}