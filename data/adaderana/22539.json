{"Source": "Adaderana", "Timestamp": "March 2, 2012 05:06 pm", "Headline": "අහිමි කළ ගොවි විශ්‍රාම වැටුප නැවත දෙන්න ක්‍රමවේදයක් නෑ", "News Content": "ගොවීන්ට අහිමි කළ ගොවි විශ්‍රාම වැටුප නැවත ලබාදීම සඳහා රජය මේ වන තෙක් නිශ්චිත ක්‍රමවේදයක් දියත් කර නොමැති බවට එක්සත් ජාතික පක්ෂය චෝදනා කරයි. විශ්‍රාම වැටුප නොමැතිව ගොවි මහතුන් මේ වන විට දැඩි අසීරූතාවට පත්ව සිටින බව එම පක්ෂයේ පාර්ලිමේන්තු මන්ත්‍රී පී.හැරිසන් මහතා සඳහන් කළේය. කොළඹ දී අද(02) පැවති මාධ්‍ය හමුවකට එක්වෙමින් පී.හැරිසන් මහතා මෙම අදහස් පළ කළේය. දිගින් දිගටම එක්සත් ජාතික පක්ෂයට චෝදනා කරනවා විනා වී ගබඩා පහසුකම් වැඩිදියුණු කිරීමට රජය මේ වන තෙක් කිසිදු වැඩපිළිවෙලක් දියත් කර නොමැති බව ඔහු එහිදි වැඩිදුරටත් කියා සිටියේය. මේ හේතුවෙන් යළිත් වී ගබඩා කිරීම සම්බන්ධ ගැටලු ඇතිවීමේ අවදානමක් පවතින බව ද පී.හැරිසන් මහතා එහිදි වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=22539", "Category": null, "Parent URL": null}