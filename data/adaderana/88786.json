{"Source": "Adaderana", "Timestamp": "May 9, 2018 02:10 pm", "Headline": " ප්‍රදේශ කිහිපයකට හෙට පැය 10ක් වතුර නෑ ", "News Content": "කොළොන්නාව ඇතුළු ප්‍රදේශ කිහිපයකට හෙට (10) පැය 10 ක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කොළොන්නාව, මීතොටමුල්ල, සේදවත්ත සහ වැල්ලම්පිටිය යන ප්‍රදේශවලට මෙලෙස ජල සැපයුම අත්හිටුවීමට සිදුවන බව එම මණ්ඩලය සඳහන් කළේය. හෙට පස්වරු 02.00 සිට මධ්‍යම රාත්‍රී 12.00 දක්වා මෙම ප්‍රදේශවලට ජල සැපයුම අත්හිටුවනු ඇත. අත්‍යවශ්‍ය ජලනළ නඩත්තු කටයුත්තක් හේතුවෙන් එම ප්‍රදේශවලට ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88786", "Category": null, "Parent URL": null}