{"Source": "Adaderana", "Timestamp": "April 16, 2012 09:15 am", "Headline": "ඇල්පිටියෙන් පුද්ගල මළ සිරුරක් හමුවෙයි", "News Content": "ඇල්පිටිය ප්‍රදේශයේ දී පුද්ගල මළ සිරුරක් සොයාගෙන තිබේ. පහරදීමක් හේතුවෙන් අදාළ පුද්ගලයා ඝාතනයට ලක්ව ඇති බවට මූලික පරීක්ෂණවල දී අනාවරණය වී ඇති බව පොලිසිය සඳහන් කරයි. මෙසේ මිය ගොස් ඇත්තේ ඇල්පිටිය, කහදූව ප්‍රදේශයේ පදිංචි 58 හැවිරිදි පුද්ගලයෙකු බවට හඳුනාගෙන ඇත. සිද්ධියට සම්බන්ධ සැකකරුවන් අනාවරණය වී නොමැති අතර ඇල්පිටිය පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=23540", "Category": null, "Parent URL": null}