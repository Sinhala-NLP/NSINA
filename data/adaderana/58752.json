{"Source": "Adaderana", "Timestamp": "March 30, 2016 03:22 pm", "Headline": "දැරියගේ දේහය රහසිගතව ගොඩගෙන", "News Content": "මැදවච්චිය, වනමල් ගොල්ලෑව ප්‍රදේශයේදී රිය අනතුරකින් මියගොස් මිහිදන් කර තිබූ දැරියකගේ දේහයක් රහසිගතව පුද්ගලයෙකු විසින් ගොඩගෙන තිබේ.පසුගිය 28 වනදා දැරියගේ අවසන් කටයුතු සිදු කර ඇති බව සඳහන්ය.කෙසේ වෙතත් ඊයේ(29) රාත්‍රී දැරිය මිහිදන් කළ සුසාන භූමියේ දැරියගේ සොහොන් කොතෙන් රහසිගතව කිසියම් පුද්ගලයෙකු විසින් දේහය ගොඩගෙන තිබේ.මේ පිළිබඳ දැරියගේ පියා විසින් මැදවච්චිය පොලීසියට පැමිණිලි කිරීමෙන් අනතුරුව සුසාන භූමීයට දැඩි ආරක්ෂාවක් යොදා ඇති බව වාර්තා වෙයි.සැකකරු සොයා මැදවච්චිය පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=58752", "Category": null, "Parent URL": null}