{"Source": "Adaderana", "Timestamp": "January 4, 2018 12:27 pm", "Headline": "සතොසෙන් නව මෙගා අළෙවිසැල්", "News Content": "ලංකා සතොස නව අළෙවි සැල් සියයක් මෙම වසර තුළ ආරම්භ කිරීමට සැළසුම් කර ඇති බව කර්මාන්ත හා වාණිජ කටයුතු අමාත්‍යංශය පවසයි. ඉන් 25ක් සුපිරි මෙගා අළෙවිසැල් ලෙස ආරම්භ කිරීමට සැළසුම් කර ඇති බවයි අමාත්‍ය රිෂාද් බදියුදීන් මහතා සඳහන් කළේය. මේ වන විට දිවයින පුරා ලංකා සතොස අළෙවි සැල් 400ක් පවතින අතර පසුගිය සතිය තුළ පමණක් නව අළෙවි සැල් 28ක් විවෘත කර තිබේ. මෙම වසර තුළ ජංගම අළෙවි රථ සියය දක්වා වර්ධනය කිරීමට සැළසුම් කර ඇති අතර එම රථ අමාත්‍යංශය ඇතුළු රාජ්‍ය ආයතන, ග්‍රාමීය පොලවල්, ජනාකීර්ණ ස්ථාන හා විවිධ ප්‍රදේශ වල අළෙවි කටයුතු සඳහා යෙදවීමට නියමිතය.", "URL": "https://sinhala.adaderana.lk/news.php?nid=82497", "Category": null, "Parent URL": null}