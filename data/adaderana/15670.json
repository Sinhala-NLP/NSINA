{"Source": "Adaderana", "Timestamp": "April 24, 2011 12:28 pm", "Headline": "අවුරුද්දට ගණන් ඉස්සූ බස්රථ 125 ක් ගැන සොයයි", "News Content": "උත්සව සමයේ ප්‍රවේශපත්‍ර ගාස්තු සඳහා වැඩිපුර මුදල් අයකළ බස්රථ 125ක් සම්බන්ධයෙන් පරීක්ෂණ ආරම්භ කර ඇති බව ජාතික ගමනා ගමන කොමිසන් සභාව පවසයි. ජාතික ගමනා ගමන කොමිසන් සභාවේ නිලධාරීන් සිදුකළ වැට‍ලීම්වලින් සහ මගීන්ගෙන් ලද පැමිණිලි අනුව මෙම පරීක්ෂණ ආරම්භ කර ඇති බව ජාතික ගමනා ගමන කොමිසන් සභාවේ ධාවන හා සේවා අධීක්ෂණ අධ්‍යක්ෂ එච්.ඩබ්ලිව්.විපුලසේන මහතා ප්‍රකාශ කරයි. වැඩිපුර ගාස්තු අයකිරීම,ඉතිරි මුදල් ආපසු නොදීම,කොන්දොස්තරවරුන්ගේ සැරපරුෂකම් පිළිබඳ මහජනයාගෙන් ලැබුණු පැමිණිලි ඒ අතර වන බව හෙතෙම අද දෙරණට කියා සිටියේය. ඉදිරි දෙසතිය තුළ මෙම පරීක්ෂණ කටයුතු නිමා කළ හැකිවෙනු ඇති බවත්,අවසාන වශයෙන් ඇතැම් බස් රථවල අවසරපත්‍ර අවලංගු කිරීමට පවා සිදුවිය හැකි බවත් එච්.ඩබ්ලිව්.විපුලසේන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15670", "Category": null, "Parent URL": null}