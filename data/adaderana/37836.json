{"Source": "Adaderana", "Timestamp": "October 1, 2013 11:01 am", "Headline": "මැ.කො. පක්ෂ ලේකම්වරුන් කැඳවයි", "News Content": "මැතිවරණ කොමසාරිස්වරයා විශේෂ සාකච්ඡාවක් සඳහා දේශපාලන පක්ෂ ලේකම්වරුන් අද (01) දිනයේ කැඳවා තිබේ. පසුගිය පළාත් සභා මැතිවරණය සම්බන්ධයෙන් සාකච්ඡා කිරීම මෙහි අරමුණ බව නියෝජ්‍ය මැතිවරණ කොමසාරිස් ආර්.එම්.එල්.රත්නායක මහතා සඳහන් කළේය. මෙම සාකච්ඡාව සඳහා පසුගිය පළාත් සභා මැතිවරණයට තරග කළ සියලු පක්ෂවල ලේකම්වරුන් කැඳවා තිබේ. මෙහිදී මැතිවරණය පැවති ආකාරය සහ ඇති වු ගැටලුකාරී තත්ත්වයන් පිළිබඳ දීර්ඝ වශයෙන් සාකච්ඡා කරනු ඇත. මේ අතර පුත්තලම ප්‍රදේශයේ ඡන්ද ගණන් කිරීමේ මධ්‍යස්ථානයක තිබී ඡන්ද පත්‍රිකා තොගයක් හමුවීම සම්බන්ධයෙන් පරීක්ෂණ පැවැත්විමට පත්කළ කමිටුව අද එම ප්‍රදේශයට ගොස් පරීක්ෂණ ආරම්භ කිරීමට නියමිතය.", "URL": "https://sinhala.adaderana.lk/news.php?nid=37836", "Category": null, "Parent URL": null}