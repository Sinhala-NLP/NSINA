{"Source": "Adaderana", "Timestamp": "August 27, 2018 01:45 pm", "Headline": "මහින්ද අගමැති වෙනවට සිරිසේන අකමැති නෑ", "News Content": "හිටපු ජනාධිපති මහින්ද රාජපක්ෂ මහතාව අගමැතිවරයා ලෙස පත් කිරීමට ජනාධිපති මෛත්‍රීපාල සිරිසේන මහතාගේ අකමැත්තක් නොමැති බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. මන්ත්‍රීවරයා මෙම අදහස් පළ කළේ අද (27) පෙරවරුවේ කොළඹ පැවති මාධ්‍ය හමුවකට එක් වෙමින්ය. මේ අතර හිටපු ජනාධිපති මහින්ද රාජපක්ෂ මහතා ද අගමැතිකම බාර ගනීමට සඳහා වුවමනාවෙන් ප්‍රතිචාරයක් ජනාධිපති මෛත්‍රීපාල සිරිසේන මහතාට දැක්විය යුතු බව ඒ මහතා සඳහන් කළේය. ඒ මඟින් ආණ්ඩුව වෙනස්විය හැකි බවත් ඒ තුළින් ඉදිරි අවුරුදු එක හාමාර තුළ දී ආණ්ඩුවෙන් රටට විය හැකි හානිය අවම කර ගත හැකි බව මන්ත්‍රීවරයා පෙන්වා දෙයි. මේ අතර පළාත් සභා මැතිවරණ කොට්ඨාශ සීමා නිර්ණය කිරීමේ කමිටු වාර්තාවට පාර්ලිමේන්තුව තුළදී පරාජය වීම තුළින් ආණ්ඩුව ආර්බුදයෙන් අර්බුදයකට ගමන් කරන බව පාර්ලිමේන්තු මන්ත්‍රී වාසුදේව නානායක්කාර මහතා වැඩිදුරට පැවසීය.", "URL": "https://sinhala.adaderana.lk/news.php?nid=95095", "Category": null, "Parent URL": null}