{"Source": "Adaderana", "Timestamp": "February 17, 2015 10:36 am", "Headline": "වෙන්නප්පුවේ සිව්පුද්ගල ඝතනය සිදු වු නිවසේ අරක්ෂාවට සිටි මුරකරු පොල්ලෙලි වළේ ගිළී මියයයි", "News Content": "වෙන්නප්පුව - නයිමනමඩම ප්‍රදේශයේදී එකම පවුලේ සිව්දෙනෙකු ඝාතනය කර දමා තිබූ පොල් ලෙලි වළක ගිළීමෙන් එම වත්තේ සේවය කරමින් සිටි මුරකරුවෙකු මිය ගොස් ඇති බව වෙන්නප්පුව පොලීසිය කියයි.මිය ගොස් ඇත්තේ කුලියාපිටිය - එතලව පදිංචිකරුවෙකු බව කියන ආර්.ඒ.හේමපාල (අවු:68) නම් අයෙකි.ඊයේ (16) අනතුර සිදුවී ඇත.වෙන්නප්පුව - නයිනමඩමේ පදිංචිව සිටි ව්‍යාපාරිකයෙකු වන නලීන් හෙට්ටිආරච්චි (අවු:52) ලුණුවිල ප්‍රාදේශීය රෝහලේ වෛද්‍යවරියක ලෙස සේවය කළ පුන්‍යා කුමාරි විජේසිංහ(අවු:49) එම යුවළගේ දරුවන් වන චාරුක ගයාශාන් (අවු:15) සහ පියුමි හෙට්ටිආරච්චි (අවු:13) යන සිව්දෙනා ඝාතනය කර මෙම පොල් ලෙලි වළට දමා තිබියදී හමුවී තිබුණේ පසුගිය ජනවාරි මස 01 වැනිදාය.මෙම ඝාතන සම්බන්ධයෙන් රහස් පොලීසිය විසින් පසුව අත්අඩංගුවට ගත් එම වත්තේ මුරකරු ලෙස සේවය කළ අයෙකු පසුව ගිංඔයට පැන සිය දිවි නසාගෙන තිබුණි. ඉන් පසුව මෙම වත්තේ ආරක්ෂාව සඳහා ඝාතනයට ලක්වූ අයගේ පවුලේ ඥාතීන් විසින් මුරකරුවන් දෙදෙනෙකු යොදා ඇත.මිය ගොස් ඇත්තේ එක් මුරකරුවෙකු බව පොලීසිය කියයි.මිය ගොස් ඇති අය සමග එම වත්තේ සේවය කරමින් සිටි අනෙක් මුරකරු වන ඒ.එම්.අබේරත්න යන අය වෙන්නප්පුව පොලීසියට ප්‍රකාශයක් ලබා දෙමින් මෙසේ පවසා ඇත.“අපි දෙන්නම වැඩට ආවේ එකට.ඒ පසුගිය පළමුවෙනිදා.මම නම් වැඩ කළේ කැමැත්තකින් නෙමෙයි.මේ මාසේ වැටුප් අරගෙන මම නම් ආපසු ගෙදර යන්නයි හිතා ගෙන හිටියේ.ඒත් හේමපාලට එහෙම අදහසක් තිබුණු බවක් දකින්න තිබුණේ නෑ.එයා නිතරම මේ වළ ළගට ගිහිං මාළු අල්ලනවා.වෙනදට පිත්තක් යොදා ගෙන තමයි මළු අල්ලන්නේ.නමුත් සිද්ධිය වුණ දා එයා වළට දැළක් දමා මාළු අල්ලන්න ගත්තා.වළට දැමූ දැළ ටික ටික ගැඹුරට අරගෙන යන විට හේමපාලව එක්වරම නොපෙනී ගියා.මම ආධාර ඉල්ලලා කෑ ගැහුවත් කවුරුවත් ආවේ නෑ.පොලීසිය ආවට පස්සේ තමයි හේමපාලව ගොඩට ගත්තේ.මම කෑ ගහපු වෙලාවේ කවුරු හරි ආවානම් හේමපාලව බේරා ගන්න තිබුණා.”පොල් ලෙලි වළෙන් ගොඩට ගෙන ගෙන මිය ගොස් ඇති අයගේ මළ සිරුර පශ්චාත් මරණ පරීක්ෂණය සඳහා මරවිල මූලික රෝහලට ගෙන ගොස් ඇත.වෙන්නප්පුව පොලීසිය වැඩිදුර විමර්ශන කටයුතු කරගෙන යයි. ඡායා රූ - ජූඩ් සමන්ත", "URL": "https://sinhala.adaderana.lk/news.php?nid=49403", "Category": null, "Parent URL": null}