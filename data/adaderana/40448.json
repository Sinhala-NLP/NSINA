{"Source": "Adaderana", "Timestamp": "January 19, 2014 08:13 am", "Headline": "බන්ධනාගාර නියාමකගේ සපත්තු අඩියේ කුඩු", "News Content": "මහර බන්ධනාගාරය තුළට මත්කුඩු ගෙන යාමට උත්සාහ කළ බන්ධනාගාර නියාමකවරයෙකු අත්අඩංගුවට ගෙන තිබේ. බන්ධනාගාර කොමසාරිස් ජනරාල් චන්ද්‍රරතන පල්ලේගම මහතා සඳහන් කළේ බන්ධනාගාර නියාමකවරයා සතුව තිබී මතුකුඩු ග්‍රෑම් 50ක් සොයා ගත් බවයි. නියාමකවරයා පැළඳ සිටි සපත්තු අඩියෙහි ඉතා සූක්ෂම ලෙස මෙම මත්කුඩු සඟවා තිබු බව සඳහන්ය. බන්ධනාගාර පොලීසිය විසින් සිදුකළ සෝදිසියකදී මෙම මත්කුඩු සොයාගෙන ඇති අතර කාලයක සිට මෙලෙස මෙම ජාවාරම ක්‍රියාත්මක කර ඇති බව බන්ධනාගාර කොමසාරිස් ජනරාල් චන්ද්‍රරතන පල්ලේගම මහතා සඳහන් කළේය. අත්අඩංගුවට ගත් සැකකරු වැඩිදුර පරීක්ෂණ කටයුතු සඳහා රාගම පොලිස් ස්ථානය වෙත භාරදීමට පියවර ගෙන ඇත.", "URL": "https://sinhala.adaderana.lk/news.php?nid=40448", "Category": null, "Parent URL": null}