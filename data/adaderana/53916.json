{"Source": "Adaderana", "Timestamp": "September 17, 2015 03:03 pm", "Headline": "පොල්තෙල් - එළවළු තෙල් කවලම් කර විකුණුවාට දඩය 10,000යි", "News Content": "පොල්තෙල් සමග එළවළු තෙල් මිශ්‍ර කර අළෙවි කළ පිටකොටුව ප්‍රදේශයේ වෙළඳසැල් හිමියන් දෙදෙනෙකුට එරෙහිව නඩු පැවරීමට පියවර ගෙන ඇති බව පාරිභෝගික කටයුතු පිළිබඳ අධිකාරිය පවසයි. පාරිභෝගික අධිකාරියට ලැබුණු පැමණිල්ලකට අනුව එහි විමර්ශන නිලධාරීන් විසින් පසුගිය දින කිහිපය තුළ පිටකොටුව ප්‍රදේශයේ පොල්තෙල් අළෙවිසැල් පරීක්ෂා කර ඇත. එහිදී ලබාගත් පොල්තෙල් සාම්පල රජයේ රස පරීක්ෂක වෙත යොමු කර වාර්තාවක් ලබාගෙන ඇති අතර ඒ අනුව පොල්තෙල් සමග එළවළු තෙල් මිශ්‍ර කර අළෙවි කළ වෙළඳුන් දෙදෙනෙකුට එරෙහිව නඩු පැවරීමට පියවර ගත් බව පාරිභෝගික අධිකාරිය සඳහන් කළේය.අධිකරණය හමුවේ වරද පිළිගත් එම වෙළඳසැල් හිමිකරුවන් දෙදෙනාට රුපියල් 5000 බැගින් දඩ නියම කර ඇති බව සඳහන්ය.මේ අතර වෙළඳපොළේ අළෙවියට ඇති ගුණාත්මක බවින් අඩු පොල්තෙල් පිළිබඳ වැටලීම් තවදුරටත් සිදුකිරීමට ද පාරිභෝගික කටයුතු පිළිබඳ අධිකාරිය තීරණය කර ඇත.", "URL": "https://sinhala.adaderana.lk/news.php?nid=53916", "Category": null, "Parent URL": null}