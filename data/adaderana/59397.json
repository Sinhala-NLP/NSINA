{"Source": "Adaderana", "Timestamp": "April 22, 2016 09:03 am", "Headline": "සදාචාරය රකින්න ජනමාධ්‍යයට නීති පද්ධතියක් ගේනවා", "News Content": "පවතින ජනමාධ්‍ය නිදහස වඩාත් ආර්ථවත් කිරීම සඳහා ජාත්‍යන්තර නීති රිති ඇතුළත් කරමින් නව ජනමාධ්‍ය නීති පද්ධතියක් ගෙන ඒමට බලාපොරොත්තු වන බව විදේශක කටයුතු අමාත්‍ය මංගල සමරවිර මහතා පවසයි.අමාත්‍යවරයා කියා සිටියේ සියළු ජනමාධ්‍ය ආයතන සමග සාකච්ඡා කර ජනමාධ්‍ය අමාත්‍යවරයා ඇතුළු කැබිනට් මණ්ඩලය මේ පිළිබඳව ඉදිරියේදී තීරණයක් ගනු ඇති බවයි.මාතර ප්‍රදේශයේ පැවැති මාධ්‍ය හමුවකට එක්වෙමින් අමාත්‍ය මංගල සමරවිර මහතා මේ බව පැවසීය.අමාත්‍යවරයා එහිදී වැඩිදුරටත් කියා සිටියේ ප්‍රධාන ප්‍රජාතන්ත්‍රවාදි රටවල්වල ද සදාචාරය කෙළසන මාධ්‍ය ආයතන පිළිබඳ කටයුතු කිරිම සඳහා නිදහස් ස්වාධින ආයතන පිහිටුවා ඇති බවයි.", "URL": "https://sinhala.adaderana.lk/news.php?nid=59397", "Category": null, "Parent URL": null}