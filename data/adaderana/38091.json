{"Source": "Adaderana", "Timestamp": "October 12, 2013 03:09 pm", "Headline": "මාතර ගැටුමෙන් රිමාන්ඩ් කෙරුණු අය බැලීමට රනිල් යයි", "News Content": "මාතර නගරයේ ඇති වු ගැටුම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින එක්සත් ජාතික පක්ෂ ආධාරකරුවන් බැලීම සඳහා එක්සත් ජාතික පක්ෂ සහ විපක්ෂ නායක රනිල් වික්‍රමසිංහ මහතා අද මාතර බන්ධනාගාරය වෙත ගොස් තිබේ. අද පෙරවරු 11.00 ට පමණ විපක්ෂ නායකවරයා බන්ධනාගාරය වෙත ගිය බව අද දෙරණ වාර්තාකරු සඳහන් කළේය. විපක්ෂ නායකවරයා විනාඩි 20 ක පමණ කාලයක් බන්ධනාගාරය තුළ රැදීසිටිමින් රැඳවියන් සමඟ අදහස් හුවමාරු කර ගෙන ඇත. මෙම අවස්ථාව සඳහා එක්සත් ජාතික පක්ෂ මාතර දිස්ත්‍රික් පාර්ලිමේන්තු මන්ත්‍රී මංගල සමරවීර මහතා ද එක්ව සිටියේය. රනිල් විරෝධී හා සජිත් ප්‍රේමදාස හිතවාදී එක්සත් ජාතික පක්ෂ ආධාරකරුවන් දෙපිරිසක් අතර පසුගිය 05 වැනිදා අතර මාතර නගරයේදී ගැටුමක් ඇති විය. එම ගැටුම සම්බන්ධයෙන් පරීක්ෂණ සිදුකළ පොලීසිය සිද්ධිය සම්බන්ධයෙන් පුද්ගලයින් 34 දෙනෙකු අත්අඩංගුවට ගෙන රක්ෂිත බන්ධනාගාර ගත කරනු ලැබීය. මේ අතර රක්ෂිත බන්ධනාගාර ගතව සිටින පුද්ගලයින් ලබන 14 වන දින හදුනාගැනීමේ පෙරට්ටුවකට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38091", "Category": null, "Parent URL": null}