{"Source": "Adaderana", "Timestamp": "May 10, 2015 04:26 pm", "Headline": "සිව් වන කණ්ඩායමත් සහන රැ‍ගෙන හෙට නේපාලයට පිටත්වෙයි ", "News Content": "භූ කම්පනයෙන් පීඩාවට පත් නේපාල ජනතාවට සහන සැලසිම සඳහා ආධාර රැගත් තවත් ගුවන් යානයක් හෙට දිවයිනෙන් පිටත්විමට නියමිතව තිබේ.එම ගුවන් යානය හෙට උදෑසන 9.00ට කටුනායක බණ්ඩාරනායක ගුවන් තොටුපලින් පිටත්විමට නියමිත බව වාර්තාවෙයි. නේපාල ජනතාවට සහන සැළසිම සඳහා මෙරටින් පිටත්වන සිව් වන ගුවන් යානය මෙයවෙයි.අදාළ යානයෙන් ටොන් 18ක පමණ බරින් යුතු ආධාර තොගයක් යැවීමට නියමිත අතර අද පෙරවරුවේ ආපදා කළමනාකරණ අමාත්‍ය ඒ.එච්.එම්. ෆවුසි මහතා විසින් එම ආධාර තොගය නිලධාරින්ට භාරදුන් බව අද දෙරණ වාර්තාකරු සඳහන් කළේය.මේ අතර භූ කම්පනයෙන් විපතට පත් වුවන්ට සහන සැලසිම සදහා මෙරටින් පිටත්ව ගිය පළමු කණ්ඩායම හෙට දිවයිනට පැමිණිමට නියමිතව තිබේ.", "URL": "https://sinhala.adaderana.lk/news.php?nid=51232", "Category": null, "Parent URL": null}