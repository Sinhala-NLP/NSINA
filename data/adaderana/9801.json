{"Source": "Adaderana", "Timestamp": "July 24, 2010 08:36 am", "Headline": "හොරෙන් ගස් පටවා 75,000 ක් දඩකයි", "News Content": "බලපත්‍ර ‍නොමැතිව දැව තොගයක් ප්‍රවාහනය කිරීම සම්බන්ධයෙන් වරදකරු වූ පුද්ගලයින් දෙදෙනකුට මාතලේ මහේස්ත්‍රාත් අධිකරණය විසින් දඩ නියම කර තිබේ. ඔවුන් දෙදෙනාට රුපියල් 75,000 බැගින් දඩයක් නියම කර ඇති බව සඳහන් වේ. දැව තොගය ගම්පොල සිට කින්නියා ප්‍රදේශයට ප්‍රවාහනය කරමින් තිබියදී මාතලේ අඩවි වන නිලධාරීන් විසින් අදාළ සැකකරුවන් අත්අඩංගුවට ගැනුණි.", "URL": "https://sinhala.adaderana.lk/news.php?nid=9801", "Category": null, "Parent URL": null}