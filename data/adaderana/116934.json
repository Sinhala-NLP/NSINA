{"Source": "Adaderana", "Timestamp": "August 19, 2019 04:43 pm", "Headline": "ඉන්දීය ක්‍රිකට් කණ්ඩායමට ත්‍රස්ත ප්‍රහාරයක් ?", "News Content": "ඉන්දීය ක්‍රිකට් කණ්ඩායම ත්‍රස්ත ප්‍රහාරයකට ලක්විය හැකි බව පවසමින් නිර්ණාමික ඊමේල් පණිවිඩයක් ඉන්දීය සහ පාකිස්ථාන ක්‍රිකට් පාලක මණ්ඩල වෙත ලැබී තිබේ. බටහිර ඉන්දීය කොදෙව් කණ්ඩායම සමඟ මේ දිනවල ඉන්දීය කණ්ඩායම තරගාවලියකට සහභාගී වන අතර ඒ අතර තුර දී මෙම ත්‍රස්ත ප්‍රහාරය එල්ලවිය හැකි බව අදාළ ඊමේල් පණිවිඩයේ සදහන්ව ඇති බව වාර්තා වේ. අදාළ ඊමේල් පණිවිඩය පළමුව පාකිස්ථාන ක්‍රිකට් පාලක මණ්ඩලය වෙත ලැබිමෙන් අනතුරුව පැය 24ක් තුළ දී එම ඊමේල් පණිවිඩයේ පිටපතක් ඉන්දීය ක්‍රිකට් පාලක මණ්ඩලයට සහ ජාත්‍යන්තර ක්‍රිකට් කවුන්සිලය වෙත ලැබී තිබේ. කෙසේවෙතත් ඉන්දීය ක්‍රිකට් පාලක මණ්ඩලය සදහන් කර ඇත්තේ තම කණ්ඩායමට කිසිදු ත්‍රස්ත ප්‍රහාරයක් එල්ල වීමේ ඉඩකඩක් නොමැති බවයි. ඉන්දීය ක්‍රිකට් කණ්ඩායමේ ආරක්ෂාව තර කිරීම සම්බන්ධයෙන් වැඩි අවධානයක් යොමුකර ඇති බව ඉන්දීය ක්‍රිකට් පාලක මණ්ඩලය වැඩිදුරටත් සදහන් කර තිබේ.", "URL": "https://sinhala.adaderana.lk/news.php?nid=116934", "Category": null, "Parent URL": null}