{"Source": "Adaderana", "Timestamp": "March 30, 2019 05:09 pm", "Headline": "ගමේ දරුවාටත් නගරයේ ජනප්‍රිය පාසලට ඇතුලත්වීමේ අයිතිය තිබිය යුතුයි", "News Content": "5 වසර ශිෂ්‍යත්ව විභාගය අහෝසි කිරීමට රජය කටයුතු කරන්නේ නම් ගමේ දරුවාටත් තම දක්ෂතා තුලින් නගරයේ ජනප්‍රිය පාසල් වලට ඇතුලත් වීම සඳහා සුදුසු වැඩපිළිවෙලක් තිබිය යුතු බව විපක්‍ෂ නායක මහින්ද රාජපක්‍ෂ මහතා ඊයේ (29) පස්වරුවේ අළුබෝමුල්ල එස්.මහින්ද විද්‍යාලයේ ක්‍රීඩාංගණයේ පැවති පාසල් ළමුන් 500ක් සඳහා පාසල් උපකරණ ලබා දීමේ උත්සවයට එක්වෙමින් ඒ බව පැවසීය. බණ්ඩාරගම ප්‍රාදේශීය සභාව විසින් මෙම පාසල් උපකරණ බෙදා දීමේ උත්සවය සංවිධානය කර තිබුණි. එහිදී වැඩි දුරටත් අදහස් දැක්වූ මහින්ද රාජපක්‍ෂ මහතා පැවසුවේ ශිෂ්‍යත්ව විභාගයෙන් ළමුන්ට අනවශ්‍ය පීඩනයක් ඇති බව බවත් දෙමාපියන් ද ළමයින්ට අනවශ්‍ය පීඩනයක් ලබා දෙන බවයි. නමුත්, ශිෂ්‍යත්ව විභාගයෙන් දක්ෂතා දක්වන ගමේ ළමයාට ජනප්‍රිය පාසල්වලට ඇතුලත් වීමට අවස්තාව හිමි වු බවත් ශිෂ්‍යත්ව විභාගය අහෝසි කරනවානම් ගමේ දක්ෂ ළමයින්ට ජනප්‍රිය පාසල්වලට යාමට හැකි වැඩපිළිවෙලක් සැකසිය යුතු යැයි පැවසීය. නැත්නම් ගමේ ළමයා සැමදාම ගමේ සිටින බවත් රාජකීය විද්‍යාලය, ආනන්ද විද්‍යාලය වැනි ජනප්‍රිය පාසල් එකම පැලැන්තියකට පමණක් සීමාවන බවත් විපක්ෂ නායකවරයා පවසයි. රජය ලඟම පාසල හොඳම පාසල කිව්වාට ලඟම පාසලෙහි ගුරුවරු නැත්නම්, ළමයින්ට ක්‍රිඩා කිරීමට පිට්ටනියක් හා අනෙකුත් පහසුකම් නැත්නම් හොඳම පාසල වෙන්නේ කෙලෙසද යන්න ඒ මහතා ප්‍රශ්න කළේය. එහිදි වැඩි දුරටත් අදහස් දැක්වු විපක්ෂ නායක මහින්ද රාජපක්ෂ මහතා, ( \" මෙම ආණ්ඩුව ප්‍රාදේශිය සභා ඡන්ද පැවැත්වුයේ අවුරුදු 03කින් පසුවයි. ප්‍රජාතන්ත්‍රවාදයේ මුලික ලක්ෂනයවත් මෙම ආණ්ඩුව දන්නේ නැහැ. පළාත් සභා ඡන්දය අවුරුදු කීයකින් පවත්වයිද දන්නේ නැහැ. අණ්ඩුව විසුරුවීමේ අයිතිය අධිකරණයට ගොස් අවුරුදු 4 ½ කට කල් දැම්මා. මගෙන් හා රාජපක්ෂවරුන්ගෙන් පළිගැනීමට 19වැනි සංශෝධනය ගෙනැල්ලා ජනාධිපතිවරයා සතුව පැවති පාර්ලිමේන්තුව විසිරුවීමේ බලයත් උදුරගත්තා. පාර්ලිමේතුවේදී වැරදි නීති සම්මත කරගත්තොත් ඒ අනුවයි අධිකරණය තීන්දු දෙන්නේ. ජනතාව සතුව තිබුන සර්වජන ඡන්ද බලයත් උදුරාගෙන. මෙම ආණ්ඩුව අනුන්ට ඇගිල්ල දිගු කරමින් තමන්ම වැරදි කරනවා. අපේ තරුණ මන්ත්‍රිවරුන් සංවිධානය වී මෙම ආණ්ඩුවේ අයවැයෙන් 1/3ක් පරාජය කලා. මෙම ආණ්ඩුව අපි පරාජය කල දෙවන අවස්ථාව මෙයයි. පළමුවරට මෙම ආණ්ඩුවට දින 52ක් අහිමි කළා. එය අපේ ජයග්‍රහනයක්. පළාත් පාලන අයතන තමයි ජනතාවට වඩාත් කිට්ටුම ආයතනය. ගමේ වැඩ ඔක්කොම එන්නේ එතනට. අපේ කාලයේ විශාල මුදල් ප්‍රමානයක් අපි ප්‍රාදේශිය සභාවලට ලබා දුන්නා. ග්‍රාමීය සංවර්ධනයට අපි මුල් තැන දුන්නා. හැබැයි වැඩියෙන් බැනුම් අහන්නෙත් ප්‍රාදේශිය සභාමයි. පක්ෂවලින් කරන වැරදිවලටත් පිළිතුරු දීමට වන්නේ ප්‍රාදේශිය සභා මන්ත්‍රිවරුන්ට. එම නිසා ප්‍රාදේශිය සභා මන්ත්‍රිවරුන්ට වගකීම වැඩියි. ප්‍රාදේශිය සභාව කරන කටයුතු දිහා බලලා තමයි පළාත් සභාවේ බලය මොන පක්ෂයට දෙනවාද කියලා ජනතාව තින්දු ගන්නේ. පළාත් සභා දිහා බලලා තමයි පාර්ලිමේන්තුවේ බලය දෙන්නේ. ඒ නිසා වගකීමෙන් කටයුතු කිරීම සියලු මහජන නියොජිතයින්ගේ වගකීම බව\") යැයි පැවසීය.", "URL": "https://sinhala.adaderana.lk/news.php?nid=107039", "Category": null, "Parent URL": null}