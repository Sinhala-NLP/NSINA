{"Source": "Adaderana", "Timestamp": "February 15, 2014 09:03 am", "Headline": "කැලණි ගඟේ බෝට්ටුවක් පෙරළී තරුණයෙක් මරුට", "News Content": "කිතුල්ගල, කළුකොහුතැන්න ප්‍රදේශයේ දී කැලණි ගඟේ බෝට්ටුවක් පෙරළීමෙන් තරුණයෙකු මියගොස් තිබේ. පොලීසිය පැවසුවේ බෝට්ටු සංචාරයක නිරත වෙමින් සිටි පුද්ගලයින් පිරිසක් රැගත් බෝට්ටුවක් පෙරළීයාමෙන් ඊයේ පස්වරුවේ මෙම අනතුර සිදුව ඇති බවයි. අනතුරෙන් මියගොස් ඇත්තේ 23 හැවිරිදි පන්නිපිටිය ප්‍රදේශයේ පදිංචිව සිටි අයෙකි. මෘත ශරීරය කිතුල්ගල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය. සිද්ධිය සම්බන්ධයෙන් කිතුල්ගල පොලීසිය වැඩිදුර විමර්ශන සිදුකරෙයි.", "URL": "https://sinhala.adaderana.lk/news.php?nid=41135", "Category": null, "Parent URL": null}