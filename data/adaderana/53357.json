{"Source": "Adaderana", "Timestamp": "August 20, 2015 12:15 pm", "Headline": "සම්මුතිවාදී ආණ්ඩුවක් - චන්ද්‍රිකාගේ ප්‍රධානත්වයෙන් කමිටුවක්", "News Content": "එජාපය සමග එක්ව ඉදිරියේදී සම්මුතිවාදී ආණ්ඩුවක් බිහිකිරීමට අදාළව අවබෝධතා ගිවිසුමක් සකස් කරන බව ශ්‍රීලනිප මධ්‍යම කාරක සභික හිටපු පාර්ලිමේන්තු මන්ත්‍රී නන්දිමිත්‍ර ඒකනායක මහතා පවසයි.එම අවබෝධතා ගිවිසුමකට අදාළවන කරුණු ගැන වැඩිදුර සොයාබැලීමට හා එය සකස්කරනු වස් ශ්‍රීලනිප මධ්‍යම කාරක සභාව විසින් හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය‍ගේ ප්‍රධානත්වයෙන් කමිටුවක් පත් කළ බව හෙතෙම අද දෙරණට කියා සිටියේය.අද (20) පෙරවරුවේ රැස්වුණු ශ්‍රීලනිප මධ්‍යම කාරක සභාව විසින් මේ පිළිබඳ එකඟතාවකට පැමිණි බවත්, එවැනි අවබෝධතා ගිවිසුමකට එළඹීමෙන් අනතුරුව ආණ්ඩුව සමග එක්වන බවත් ඔහු පෙන්වා දුන්නේය.ඉදිරියේදී එල්ලවන ජිනීවා අභියෝගයට මුහුණදීම සඳහා රටක් හා ජාතියක් ලෙස එකමුතුවීමත් මෙහි අරමුණක් බව ඒකනායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53357", "Category": null, "Parent URL": null}