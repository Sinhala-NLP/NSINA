{"Source": "Adaderana", "Timestamp": "September 16, 2010 09:12 am", "Headline": "රට යවන බවට රවටා මුදල් වංචා කළ කතක් කොටුවෙයි", "News Content": "විදේශ රැකියා සඳහා යවන බවට පවසමින් ජනතාවගෙන් මුදල් වංචා කළ කාන්තාවක් වේල්ලවීදිය පොලිසිය විසින් අත් අඩංගුවට ගෙන තිබේ. අත් අඩංගුවට ගන්නා අවස්ථාවේ ඇය සතුව තිබී විදේශ ගමන් බලපත්‍ර 77ක් සොයාගෙන ඇති බව පොලිසිය සඳහන් කරනු ලැබීය. මැය කඩවත ප්‍රදේශයේ පදිංචිකාරියක් වන අතර ප්‍රදේශ රැසක මෙම වංචාව සිදුකර ඇති බව වාර්තා වී තිබේ. මාතර ප්‍රදේශයේ ජනතාවගෙන් ද මෙසේ විදේශගත කරන බවට පවසමින් මුදල් වංචා කර ඇති බවට මූලික පරීක්ෂණ වලදී අනාවරණය වී ඇති බව පොලිසිය පවසයි. මෙසේ මාතර ප්‍රදේශයේ මෙම වංචාවකට ලක්ව ඇති පුද්ගලයින් සිටී නම් 041 2222727යන දුරකථන අංකයට දැනුම් දෙන ලෙස පොලිසිය ඉල්ලා සිටියි.", "URL": "https://sinhala.adaderana.lk/news.php?nid=10882", "Category": null, "Parent URL": null}