{"Source": "Adaderana", "Timestamp": "April 18, 2012 11:07 am", "Headline": " ලොරි රථයක ගැටුණු යතුරුපැදිකරුවන් දෙදෙනා මරුදකිති", "News Content": "ගාල්ල - කොළඹ ප්‍රධාන මාර්ගයේ කළුතර උතුර පොලිස් වසමේ දී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. ගාල්ල සිට කොළඹ දෙසට ධාවනය වූ ලොරි රථයක් , එයට විරුද්ධ ‍දිශාවට ධාවනය වූ යතුරුපැදියක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් තුවාල ලැබූ යතුරුපැදියේ ගමන් ගත් පුද්ගලයින් දෙදෙනා කළුතර නාගොඩ රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. අනතුර සම්බන්ධයෙන් කළුතර උතුර පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=23603", "Category": null, "Parent URL": null}