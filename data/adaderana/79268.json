{"Source": "Adaderana", "Timestamp": "October 29, 2017 02:18 pm", "Headline": " බොරු ඔප්පුවෙන් ඉඩම විකුණලා", "News Content": "ව්‍යාජ ඔප්පු සකසා ඉඩමක් අලෙවි කළ පුද්ගලයෙකු කොළඹ කොටුව ප්‍රදේශයේ දී අත්අඩංගුවට ගෙන තිබේ. පොලීසිය පැවසුවේ අදාළ පුද්ගලයා විසින් රුපියල් හය ලක්ෂ පනස් දහසක් වංචා කර ඇති බවයි. අදාළ සිද්ධිය සම්බන්ධයෙන් ගම්පහ විශේෂ අපරාධ විමර්ශන අංශයට ලද පැමිණිල්ලකට අනුව අත්අඩංගුවට ගත් අදාළ පුද්ගලයා 31 හැවිරිදි ඇත්කඳවුර ප්‍රදේශයේ පදිංචිකරුවෙකි. සැකකරු අත්තනගල්ල මහේස්ත්‍රාත්වරයා හමුවට ඉදිරිපත් කිරීමට නියමිත අතර සිද්ධිය සම්බන්ධයෙන් ගම්පහ විශේෂ අපරාධ විමර්ශන අංශය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=79268", "Category": null, "Parent URL": null}