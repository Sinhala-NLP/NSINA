{"Source": "Adaderana", "Timestamp": "August 17, 2012 10:36 am", "Headline": "හොකී නීති ගැන පුහුණු සැසියක්", "News Content": "හොකී ක්‍රීඩාවේ නීතිරීති පිළිබඳ දැනුවත් කිරීමේ පුහුණු සැසියක් පැවැත්වීමට ශ්‍රී ලංකා හොකී සම්මේලනය තීරණය කර තිබේ. මේ මස 18 සහ 19 යන දිනවල දී රීඩ් මාවත පාපන්දු සම්මේලන මූලස්ථානයේ දී එය පැවැත්වීමට නියමිතය. මේ සඳහා සහභාගී වීමට කැමති හොකී ක්‍රීඩකයින් සහ නිලධාරීන් 18 වැනි දින පෙරවරු 8.30 ට එම ස්ථානයට වාර්තා කරන ලෙස හොකී සම්මේලනය ඉල්ලීමක් කර සිටියි. හොකී ක්‍රීඩාව දිවයින පුරා ව්‍යාප්ත කිරීමේ අරමුණ ඇතිව ක්‍රියාත්මක වැඩසටහන් මාලාව යටතේ මෙය සංවිධාන කර ඇත.", "URL": "https://sinhala.adaderana.lk/news.php?nid=26651", "Category": null, "Parent URL": null}