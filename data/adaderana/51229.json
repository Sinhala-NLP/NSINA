{"Source": "Adaderana", "Timestamp": "May 10, 2015 12:53 pm", "Headline": "පානදුරේ ඝාතනයක් - බොරලැස්ගමුවේ මළ සිරුරක් ", "News Content": "පානදුර, හිරණ ප්‍රදේශයේ දී තියුණු ආයුධයකින් පහර දී කාන්තාවක ඝාතනය කර තිබේ. පොලීසිය සඳහන් කළේ ප්‍රදේශයේ ව්‍යාපාරික කාන්තාවක මෙලෙස ඝාතනය කර ඇති බවයි.ඊයේ රාත්‍රී ඇය සිය වෙළෙඳසැල තුළ සිටියදී ඝාතනයට ලක්ව තිබේ. කවුරුන් විසින් මෙම ඝාතනය සිදුකළේ ද යන්න මෙතෙක් අනාවරණය වී නොමැති අතර මේ සම්බන්ධයෙන් පරීක්ෂණ ආරම්භ කර ඇති බව පානදුර පොලීසිය සඳහන් කළේය. මේ අතර බොරලැස්ගමුව, රත්නපිටිය ප්‍රදේශයේ ඇළක පාවෙමින් තිබු පුද්ගල මළ සිරුරක් අද උදෑසන සොයාගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ මෙතෙක් එම සිරුර හඳුනාගැනීමට නොහැකි වී ඇති බවයි.පසුගිය මාස කිහිපය තුළ ද කොළඹ ප්‍ර දේශයේ ඇල මාර්ග කිහිපයකින් පුද්ගල මළ සිරුරු සහ ශරීර කොටස් හමුවුණි.", "URL": "https://sinhala.adaderana.lk/news.php?nid=51229", "Category": null, "Parent URL": null}