{"Source": "Adaderana", "Timestamp": "October 28, 2015 12:55 pm", "Headline": "රාජපක්ෂවරුන්ගේ ඩොලර්  ‍අරගෙන නඩු විසඳන්නේ නෑ ", "News Content": "එල්.ටී.ටී.ඊ. සංවිධානයේ හිටපු ජාත්‍යන්තර අංශ නායක කුමරන් පද්මනාදන් හෙවත් කේ.පී. පිළිබඳ තොරතුරු ඇතුළත් වාර්තාවක් නීතිපතිවරයා විසින් අභියාචනාධිකරණයට ඉදිරිපත් කර තිබේ.රජයේ අතිරේක සොලිසිටර් ජනරාල් ජයන්ත ජයසූරිය මහතා මේ බව අධිකරණයට දැනුම්දුන් බව අද දෙරණ අධිකරණ වාර්තාකරු පැවසුවේය.කේ.පී අත්අඩංගුවට ගෙන උසාවියට ඉදිරිපත් කරන්නැයි ඉල්ලා ජනතා විමුක්ති පෙරමුණේ විජිත හේරත් මන්ත්‍රීවරයා ඉදිරිපත් කළ පෙත්සමක් අද යළි කැඳවිණ.‍එහිදී පෙත්සම්කාර පාර්ශවයේ නීතිඥයා පවසා ඇත්තේ අදාළ වාර්තාවේ පිටපතක් තවමත් තබන්ට ලැබී නැති බවයි.ඒ අනූව නොවැම්බර් මස 12 වැනිදාට පෙත්සම කල්දැමූ අභියාචනාධිකරණයේ සභාපති විනිසුරු විජිත් මලල්ගොඩ මහතා එදිනට පෙරවාර්තාවක් ලබාදෙන්නැයි ද රජයේ නීතිඥවරයාට නියෝග කර තිබේ.මෙහිදී අභියාචනාධිකරණයේ සභාපති විනිසුරු විජිත් මලල්ගොඩ මහතා අධිකරණය හමුවේ විවෘත ප්‍රකාශයක් ද සිදු කළ බව අප වාර්තාකරු පැවසීය.තමන් රාජපක්ෂවරුන්ගේ අමෙරිකානු ඩොලර් වලින් මුදල් ගෙන නඩු විසඳන බවට අන්තර්ජාල පිටුවකින් එල්ල කළ ‍කරන චෝදනා ප්‍රතික්ෂේප කරන බව එම අවස්ථාවේ විනිසුරුවරයා කියා සිටියේ යැයි අප වාර්තාකරු කීවේය.අදාළ චෝදනාව අසත්‍යය බවද එහිදී විනිසුරුවරයා වැඩිදුරටත් කියා තිබේ.", "URL": "https://sinhala.adaderana.lk/news.php?nid=54725", "Category": null, "Parent URL": null}