{"Source": "Adaderana", "Timestamp": "September 16, 2010 04:04 pm", "Headline": "බුද්ධි අංශයට බඳවාගන්න අල්ලස් දෙන බව ඇඟවූ පුද්ගලයා 24 දක්වා රිමාන්ඩ්", "News Content": "රාජ්‍ය බුද්ධි සේවාවේ ‍උප පොලිස් පරීක්ෂකවරයෙකු හෝ පොලිස් කොස්තාපල්වරයෙකු ලෙස බඳවාගැනීම සඳහා උසස් නිලධාරීන්ට අල්ලස් ලබාදෙන අයෙකු බව හඟවමින් කටයුතු කළ පුද්ගලයෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබේ. එම සැකකරු පොලිස් කොස්තාපල්වරයෙකු වශයෙන් සිටියදී සේවයෙන් පහ කරන ලද පුද්ගලයෙකු යැයි අනාවරණය වී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා කියා සිටියි. සැකකරු කොළඹ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 24 වැනිදා දක්වා රක්ෂිත බන්ධනාගාර ගතකර තිබේ.. මොහු පිළිබඳ වැඩිදුර පරීක්ෂණ අපරාධ පරීක්ෂණ දෙපාර්තමේන්තුව විසින් සිදුකරන බව පොලිස් මාධ්‍ය ප්‍රකාශකවරයා වැඩිදුරටත් පැවසුවේය .", "URL": "https://sinhala.adaderana.lk/news.php?nid=10899", "Category": null, "Parent URL": null}