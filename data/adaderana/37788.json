{"Source": "Adaderana", "Timestamp": "September 29, 2013 03:27 pm", "Headline": "පස් කන්දට බිල්ලක්", "News Content": "මහියංගනය, සෙනවිගම, ප්‍රදේශයේදී පුද්ගලයෙකු පස්කන්දකට යටවීමෙන් මියගොස් තිබේ. මහවැලි පාලම දකුණු ඉවුරේ ඇළ අලුත්වැඩියා කරමින් සිටි පුද්ගලයින් දෙදෙනෙකු අද උදෑසන අනතුරට ලක්ව ඇති බව පොලීසිය පැවසුවේය. මෙහිදී බරපතළ තුවාල ලැබු ඔවුන් දෙදෙනො ප්‍රතිකාර සඳහා මහියංගනය රෝහලට රෝහලට ඇතුළත් කිරීමෙන් අනතුරුව එක් පුද්ගලයෙකු මියගොස් ඇත. මෙලෙස මියගොස් ඇත්තේ 41 හැවිරිදි පිළිමතලාව ප්‍රදේශයේ පදිංචි පුද්ගලයෙකි. අනතුර සම්බන්ධයෙන් මහියංගනය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37788", "Category": null, "Parent URL": null}