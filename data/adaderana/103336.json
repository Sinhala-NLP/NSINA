{"Source": "Adaderana", "Timestamp": "January 30, 2019 11:38 am", "Headline": "පළමු වරට එකිනෙකට හමු නොවන ඉන්දියාව සහ පාකිස්තානය", "News Content": "ලෝක කුසලාන විස්සයි විස්ස ක්‍රිකට් තරගාවලියේ කාලසටහන පසුගියදා ජාත්‍යන්තර ක්‍රිකට් කවුන්සිලය නිවේදනය කළේය. නමුත් ලෝක කුසලාන ක්‍රිකට් ඉතිහාසයේ පළමු වරට ඉන්දියාව සහ පාකිස්තානය මුලික වටයේ තරගයකදි එකිනෙකා හමු නොවන බව වාර්තා වේ. එළඹෙන වසරේ පැවැත්විමට නියමිත විස්සයි විස්ස ලෝක කුසලාන ක්‍රිකට් තරගාවලියේ කාල සටහන පසුගියදා ජාත්‍යන්තර ක්‍රිකට් කවුන්සිලය නිකුත් කළේය ඒ අනුව කාණ්ඩ දෙකක් යටතේ රටවල් 12ක් තරග වදින අතර A කාන්ඩයෙන් පාකිස්තානය තරග වදී. ඉන්දියාව තරග වදින්නේ B කාන්ඩය යටතේයි. ඒ අනුව 2011 වසරෙන් පසු පළමු වරට ඉන්දියාව සහ පාකිස්තානය ලෝක කුසලාන ක්‍රිකට් තරගාවලියක මූලීක කාණ්ඩයේ දී එකිනෙකා හමු නොවීම පිළිබඳ ක්‍රිකට් විචාරකයන්ගේ අවධානය යොමුව තිබේ. මේ අතර ඔස්ට්‍රේලියාව සහ එංගලන්තය ද මෙවර තරගාවලියේ දී එකිනෙකා හමු නොවන බව වාර්තා වේ. මීට හේතුව වන්නේ ජාත්‍යන්තර ක්‍රිකට් කවුන්සිලයේ නවතම විස්සයි විස්ස ශ්‍රේණිගත කිරීමයි. මේ අතර ශ්‍රී ලංකා කණ්ඩායම මෙවර විස්සයි විස්ස ලෝක කුසලානය වෙනුවෙන් සෘජුව සුදුසුකම් නොලැබු අතර සුදුසුකම් ලබා ගැනීමේ තරග 2020 වසරේ ඔක්තොම්බර් 18 වැනිදා ආරම්භ වේ.", "URL": "https://sinhala.adaderana.lk/news.php?nid=103336", "Category": null, "Parent URL": null}