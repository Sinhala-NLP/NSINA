{"Source": "Adaderana", "Timestamp": "October 25, 2012 12:15 pm", "Headline": "ඇන්ජලෝ නායකයා වෙද්දී මාලිංග උප නායකයා වෙයි", "News Content": "විස්සයි විස්ස ශ්‍රී ලංකා කණ්ඩායමේ උප නායකත්වය සඳහා වේග පන්දු යවන ක්‍රීඩක ලසිත් මාලිංග පත් කර තිබේ. අදාළ පත් කිරීම ඊයේ (24) දිනයේ සිදු කළ බව ශ්‍රී ලංකා තේරීම් කමිටු සභාපති අසන්ත ද මෙල් මහතා සඳහන් කළේය. ඒ අනුව එළඹෙන නවසීන්ත සංචාරයෙන් අනතුරුව වසරක කාලයක් විස්සයි විස්ස ශ්‍රී ලංකා කණ්ඩායාමේ උප නායකත්වය ලසිත් මාලිංගට හිමි වනු ඇති. මේ අතර විස්සයි විස්ස ශ්‍රී ලංකා කණ්ඩායමේ නායත්වය සඳහා ඇන්ජලෝ මැතිවුස් පත් කර තිබේ. පසුගිය දා අවසන් වූ විස්සයි විස්ස ලෝක කුසලාන ක්‍රිකට් තරඟාවලියෙන් අනතුරුව මහේල ජයවර්ධන විස්සයි විස්ස නායකත්වයෙන් ඉවත්වීමට තීරණය කිරීමත් සමඟ ඇන්ජලෝ මැතිවුස් ඒ සඳහා පත් කළ බව අසන්ත ද මෙල් මහතා සඳහන් කළේය.", "URL": "https://sinhala.adaderana.lk/news.php?nid=28609", "Category": null, "Parent URL": null}