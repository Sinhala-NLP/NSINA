{"Source": "Adaderana", "Timestamp": "July 19, 2015 12:13 pm", "Headline": "ඉන්දියාවේදී හිරබත් කෑ ලාංකික සරණාගතයින් 4ක් නිදහස් ", "News Content": "ඉන්දියාවේ තිරුචි හි පිහිටි විශේෂ සිරමැදිරියක රඳවා සිටි ශ්‍රී ලාංකික සරණාගතයින් සිව්දෙනෙකු නිදහස් කර තිබේ.ඉන්දීය මාධ්‍ය වාර්තා කළේ ඊයේ(18) දිනයේ මොවුන් නිදහස් කර ඇති බවයි.ඉන්දීය මධ්‍යම රජය විසින් ලබාදුන් නියෝගයකට අනුව මෙම සරණාගතයින් නිදහස් කර ඇති බව සඳහන්ය.අදාළ සිරමැදිරිය තුළ සරණාගතයින් 19 දෙනෙකු සිට ඇති අතර ඉන් සිව්දෙනෙකු මෙලෙස නිදහස් කර තිබේ.නීති විරෝධී ලෙස ඉන්දියාවේ රැඳී සිටීමේ චෝදනාව මත අත්අඩංගුවට ගෙන මෙම සරණාගතයින් තිරුචිහි පිහිටි විශේෂ සිරමැදිරියක් තුළ රඳවා තබා ඇති බව වාර්තා වෙයි.", "URL": "https://sinhala.adaderana.lk/news.php?nid=52715", "Category": null, "Parent URL": null}