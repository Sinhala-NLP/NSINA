{"Source": "Adaderana", "Timestamp": "August 11, 2018 12:07 pm", "Headline": "දුම්රිය වර්ජනයට අදට දින 4යි-ඉල්ලීම්වලට තවමත් විසඳුම් නෑ", "News Content": "දුම්රිය වෘත්තිය සමිති ආරම්භ කළ වැඩවර්ජනය 04 වන දිනටත් අද ක්‍රියාත්මක වේ. ලංකා දුම්රිය නියාමකවරුන්ගේ සංගමයේ ලේකම් පී.එම්.පී පීරිස් මහතා පවසන්නේ සිය ඉල්ලීම් සම්බන්ධයෙන් බලධාරීන් මේ වන තෙක් කිසිදු පියවරක් ගෙන නොමැති බවය. වැටුප් විෂමතාව නිවැරදි කිරීමට අදාළව ඉදිරිපත් කළ කැබිනට් පත්‍රිකාව ප්‍රමාද කිරීමට එරෙහිව දුම්රිය වෘත්තීය සමිති කිහිපයක් වැඩ වර්ජනයක් ආරම්භ කළේ ඉකුත් 8 වනදායි. වර්ජනය හේතුවෙන් දුම්රිය ධාවනයට දැඩි ලෙස බලපෑම් එල්ල වූ අතර ඒ හේතුවෙන් මේ වන විට දුම්රිය ධාවනය කරනු ලබන්නේ දිස්ත්‍රික් යාන්ත්‍රික පරීක්ෂකවරුන් සහ යළි සේවයට වාර්තා කළ විශ්‍රාමික රියදුරන් විසින්. කෙසේ වෙතත් මේ වන තෙක් සිය ඉල්ලීම් සම්බන්ධයෙන් බලධාරීන් කිසිදු පියවරක් ගෙන නොමැති වීම හේතුවෙන් තවදුරටත් වර්ජනයේ නිරත වන බව වර්ජනයේ නිරත වෘත්තීය සමිති පැවසීය.", "URL": "https://sinhala.adaderana.lk/news.php?nid=94241", "Category": null, "Parent URL": null}