{"Source": "Adaderana", "Timestamp": "October 10, 2016 07:13 am", "Headline": " ශ්‍රී ලංකා ක්‍රීඩකයින්ට පහරදුන් මහ මොළකරු මරුට", "News Content": "ශ්‍රී ලංකා ක්‍රිකට් කණ්ඩායම ඉලක්ක කරමින් 2009 වසරේ ලාහෝර් නුවරදී එල්ල කළ ප්‍රහාරයේ මහ මොළකරු ලෙසට සැලකෙන ක්වාරි අජ්මාල් ජීවිතක්ෂයට පත්ව තිබේ. නේටෝ සහ ඇෆ්ගනිස්ථාන ආරක්ෂක අංශ විසින් පක්ටිකා පළාතේ සුරෝබි දිස්ත්‍රීක්කයේ සිදුකළ ඒකාබද්ධ මෙහෙයුමක් අතරවාරයේදී මොහු ජීවිතක්ෂයට පත්ව ඇති බව එරට පුවත් වාර්තා කරයි.TTP හකිමුල්ලා සංවිධානයේ නෂීර් වෂීර් ඇතුළු තිදෙනෙකු එම අවස්ථාවේදී මොහු සමග සිට ඇති බව සඳහන්ය.එහෙත් ක්වාරි අජ්මාල් පුන්ජාබ් ප්‍රදේශයේ පදිංචිකරුවෙකු වන අතර පකිස්ථානයේ තවත් ඉස්ලාම් අන්තවාදී සංවිධානයක් වන Lashkar-e-Jhangහි සාමාජිකයෙකු බව කියැවේ.2009 මාර්තු මස පකිස්ථානයේ ලාහෝර් නුවරදී ශ්‍රී ලංකා ක්‍රිකට් ක්‍රීඩකයින් ගමන් ගත් බස් රථයට එල්ල වූ මෙම ත්‍රස්තවාදී ප්‍රහාරයෙන් ශ්‍රී ලාංකික ක්‍රීඩකයින් 5දෙනෙකු තුවාල ලැබූ අතර පකිස්ථාන පොලිස් නිලධාරීන් 6 දෙනෙකු සහ වෑන් රථ රියදුරෙකු මරණයට පත්විය.", "URL": "https://sinhala.adaderana.lk/news.php?nid=64873", "Category": null, "Parent URL": null}