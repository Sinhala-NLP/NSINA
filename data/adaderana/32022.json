{"Source": "Adaderana", "Timestamp": "March 1, 2013 10:59 am", "Headline": "කොළඹට හෙට වතුර නෑ", "News Content": "කොළඹ ආශ්‍රිත ප්‍රදේශ කිහිපයකට හෙට (02) ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව කොටුව , පිටකොටුව, මාළිගාවත්ත නිවාස යෝජනා ක්‍රමය, මහරුෆ් ජල ටැංකියෙන් ජලය සැපයෙන ප්‍රදේශ, හල්ෆ්ඩෝෆ් පාර , පංචිකාවත්ත සහ ඊට සම්බන්ධ සියලු අතුරු මාර්ගවල ජල සැපයුම අත්හිටුවනු ඇත. හෙට රාත්‍රී 8.00 සිට පසුදින පෙරවරු 8.00 දක්වා කාලය තුළ ජල සැපයුම අත්හිටුවන බව ජල සම්පාදන මණ්ඩලය ප්‍රකාශ කළේය. එම කාලය තුළ ගාලුපාරේ, බම්බලපිටිය හන්දියේ සිට කොල්ලුපිටිය හන්දිය දක්වා සහ ඊට සම්බන්ධ සියලු අතුරු මාර්ගවලද ජල සැපයුම අත්හිටුවීමට නියමිතය.", "URL": "https://sinhala.adaderana.lk/news.php?nid=32022", "Category": null, "Parent URL": null}