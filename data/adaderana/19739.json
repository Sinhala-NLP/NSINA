{"Source": "Adaderana", "Timestamp": "November 2, 2011 11:17 am", "Headline": "යළිත් ඩෙංගු අවදානමක්..!", "News Content": "විධිමත් මදුරු මර්දන වැඩසටහන් ක්‍රියාත්මක නොවුනහොත් ලබන වසරේ මුල් මාස කිහිපයේ දී ඩෙංගු රෝගය යළි හිසඑසවීමේ අවදානමක් පවතින බව සෞඛ්‍ය අමාත්‍යාංශය පවසයි. වි‍ශේෂයෙන් ඊසාන දිග මෝසම යටතේ උතුර, උතුරු මැද, වයඹ සහ නැගෙනහිර යන පළාත්වලට වැඩි වර්ෂාපතනයක් ලැබෙන බැවින් එම ප්‍රදේශවල මෙම අවදානම ඉහළ බව අමාත්‍යාංශය පෙන්වාදෙයි. මේ හේතුවෙන් මන්නාරම, යාපනය, කිලිනොච්චි සහ මුලතිවු යන දිස්ත්‍රික්කවල වි‍ශේෂ ඩෙංගු මර්දන වැඩසටහන් ක්‍රියාත්මක කරන ලෙස සෞඛ්‍ය අමාත්‍යාංශයේ අතිරේක ලේකම්වරයා බලධාරීන්ට උපදෙස් ලබාදී තිබේ. අවශ්‍ය වුවහොත් ජාතික ඩෙංගු මර්දන සතියක් නැවත ප්‍රකාශයට පත්කිරීමට සෞඛ්‍ය අමාත්‍යවරයාගේ අවධානය යොමුව ඇති බව අතිරේක ලේකම් වෛද්‍ය පාලිත මහීපාල මහතා පවසයි.", "URL": "https://sinhala.adaderana.lk/news.php?nid=19739", "Category": null, "Parent URL": null}