{"Source": "Adaderana", "Timestamp": "March 17, 2011 07:31 pm", "Headline": "පළමු නිල ඡන්ද ප්‍රතිඵලය රාත්‍රී 8.30 ටයි", "News Content": "පළමු නිල ඡන්ද ප්‍රතිඵලය අද රාත්‍රී 8.30 පමණ වන විට ප්‍රකාශයට පත් කළ හැකිවෙනු ඇති බව මැතිවරණ මහ ලේකම් කාර්යාලය සඳහන් කරයි. අද මැතිවරණයේ පළාත් පාලන මැතිවරණයේ ඡන්දය ප්‍රකාශ කිරීම 55%ත් 60%ත් අතර බව පැෆ්රල් සංවිධානය පවසයි. පළාත් පාලන මැතිවරණයේ ඡන්ද විමසීම අද(17) පස්වරු 4න් අවසන් විය. පෙරවරු 7ට ඡන්ද මධ්‍යස්ථාන 7396 කදී ඡන්ද විමසීම ආරම්භ වුණු අතර ඡන්දය ප්‍රකාශ කිරීම සදහා සුදුසුකම් ලබා සිටි ඡන්ද දායකයින් සංඛ්‍යාව 9,444,455 කි. පළාත් පාලන ආයතන 234 ක් සඳහා සභිකයින් තෝරා ගැනීමේ අරමුණින් මැතිවරණය පැවැත්වුණි. ඊට මහනගර සභා 3ක් , නගර සභා 30ක් සහ ප්‍රාදේශීය සභා 201 අයත්ය.", "URL": "https://sinhala.adaderana.lk/news.php?nid=14908", "Category": null, "Parent URL": null}