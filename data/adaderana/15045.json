{"Source": "Adaderana", "Timestamp": "March 24, 2011 01:18 pm", "Headline": "දේශපාලන විසඳුමකට බලපෑම් කරන්නැයි චන්ද්‍රකාන්තන් ජපානයෙන් ඉල්ලයි", "News Content": "ද්‍රවිඩ ජනතාව සඳහා දේශපාලන විසඳුමක් ලබාදීමට කටයුතු කරන ලෙසට ශ්‍රී ලංකා රජයට බලපෑම් සිදුකරන ලෙස ද්‍රවිඩ ජාතික සන්ධානයේ හිටපු පාර්ලිමේන්තු මන්ත්‍රී එස්. චන්ද්‍රකාන්තන් මහතා ජපානයෙන් ඉල්ලීමක් කර තිබේ. හිටපු ශ්‍රී ලංකාවේ ජපාන විශේෂ සාම නියෝජිත යසුෂි අකාශි මහතා සමග ජපානයේදී පැවැති හමුවකදී චන්ද්‍රකාන්තන් මහතා මෙම ඉල්ලීම සිදුකර ඇති බව සඳහන්ය. මේ දිනවල ජපානයේ සංචාරයක නිරත වන චන්ද්‍රකාන්තන් මහතා විසින් ශ්‍රී ලංකාවේ යුද්ධයෙන් හානියට පත් ප්‍රදේශ වල ප්‍රතිසංස්කරණ කටයුතු පිළිබඳව ජපානයේ සෘජු දායකත්වයක් ලබාදීමට කටයුතු කරන ලෙස ද ඉල්ලා ඇති බව සඳහන්ය.", "URL": "https://sinhala.adaderana.lk/news.php?nid=15045", "Category": null, "Parent URL": null}