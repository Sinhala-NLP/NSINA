{"Source": "Adaderana", "Timestamp": "April 8, 2018 08:59 pm", "Headline": "වීර මඩුගල්ලේ  පිළිරුවක් නිරාවරණය කරයි", "News Content": "වීර මඩුගල්ලේ නිළමේතුමාගේ 199 වන ගුණ සැමර උත්සවය හා මඩුගල්ලේ පිළිරුව නිරාවරණය කිරිම කථානායක කරු ජයසුරිය මහතාගේ ප්‍රධානත්වයෙයෙන් මාතලේ පැවැත්විය. 1817 හා 1818 දී ඌව වෙල්ලස්ස විමුක්ති සටන මෙහෙයවු වීරසෙම්පතියෙකු ලෙස සටන්වැදි මඩුගල්ලේ නිළමේතුමා ඇතුළු රණවිරුවන් අධිරාජ්‍යවාදීන් විසින් දේශද්‍රොහින් ලෙස නම් කර තිබු අතර එම රණවිරුවන් දේශප්‍රේමින් ලෙස නම් කිරිමට ජනාධිපති මෛත්‍රීපාල සිරිසේන මහතා විසින් සිදු කරන ලදි. මෙහිදි මාතලේ පුස්තකාලය ඉදිරිපිට ඉදිකරන ලද වීර මඩුගල්ලේ නිළමේතුමාගේ පිළිරුව නිරාවරණය කර ඒ සදහා පුෂ්පෝපහාර දැක්විමෙන් අනතුරුව මඩුගල්ල වෙබ් අඩවිය හඳුනවාදීම සිදුවු අතර විශේෂ ගුණ සමරු දේශනය සෞන්දර්ය විශ්ව විද්‍යාලයේ කතිකාචාර්ය විරාජ් බාලසුරිය මහතා විසින් සිදු කරන ලදි .මෙහිදි කථානායක කරු ජයසුරිය මහතා රැස්ව සිටි පිරිස අමතමින් මෙසේ පැවසීය. \"එදත් බලලොබිත්වයට අපි අතරත් සිටි පිරිස මුදලට ජාතිය පාවාදුන් පිරිසක් සිටිය එසේම අදත් පටු දේශපාලනික බලලොබිත්වයට රට ජාතිය පාවාදෙන පිරිසක් සිටිම කණගාටුවට කරුණක් අපි ජාතික සමගිය ගැන කථාකරන්නේ ඒ නිසයි .නිදහස ලබන විට අපියි ජපානෙයි හිටියේ සම තැනක අද ජපානය අපිට වඩා කොතරම් ඉදිරියට ගිහිලද ඒ ඔවුන්නේ සමගිය නිසයි. දේශද්රෝ හීන් ලෙස නම්කර සිටි රණවිරුවන් දේශප්‍රේමින් ලෙස නම් කිරිමට ජනාධිපතිතුමා කටයුතු කිරිම අගය කරන බවත් මෙම උත්සවය ජාතික උත්සවයක් ලෙස සංවිධානය කිරිමට කටයුතු කිරිම පිළිබද වීර මඩුගල්ලේ ජාතික පදනමට තම ස්තුතිය රජය වශයෙන් තමන් පුද කරන බව වැඩිදුරටත් සදහන් කළේය.\" මෙම අවස්ථාවට වැවිලි කර්මාන්ත නියෝජ්‍ය අමාත්‍ය ලක්ෂ්මන් වසන්ත පෙරේරා මාතලේ නගරාධිපති ඩල්ජිත් අලුවිහාරේ පළාත් සභා මන්ත්‍රී රෝහණ බණ්ඩාරනායක හිටපු අමාත්‍ය නන්දිමිත්‍ර ඒකනායක වීර මඩුගලේ පදනමේ සභාපති බර්නාඩි මඩුගල්ලේ ලේකම් ඇම් ඩබ්ලිව් සෝමරත්න ඇතුළු පිරිසක් සහභාගි වුහ.", "URL": "https://sinhala.adaderana.lk/news.php?nid=87135", "Category": null, "Parent URL": null}