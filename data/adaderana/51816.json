{"Source": "Adaderana", "Timestamp": "June 6, 2015 12:54 pm", "Headline": "ලාංකික සරණාගතයින් නවසීලන්තයේ සහයපතයි ", "News Content": "ඉන්දුනීසියානු සරණාගත කඳවුරක රැඳී සිටින ශ්‍රී ලාංකිකයින් ඇතුලු විදේශ ජාතිකයින් තමන්ව නවසීලන්තයට බාර ගන්නා ලෙස ඉල්ලිමක් කර තිබේ.නීති විරෝධී ආකාරයෙන් නවසීලන්තයට ගමන් කරමින් සිටියදී බෝට්ටුව අනතුරට ලක්විම හේතුවෙන් මෙම ශ්‍රී ලාංකිකයින් ඇතුළු විදේශීය ජාතිකයින් පිරිස මේ වනවිට ඉන්දුනීසියාවේ සරණාගත කඳවුරක රැදී සිටින බව සඳහන්ය. 65 දෙනෙකු මෙම සරණාගත කඳවුරේ රැඳී සිටින අතර ශ්‍රී ලාංකිකයින්ට අමතරව බංගලිදේශ සහ මියන්මාර ජාතිකයින්ද එම කඳවුරේ සිටින බව වාර්තා වෙයි.එම කඳවුරේ සිටින විදේශිය ජාතිකයෙකු පවසා ඇත්තේ දේශපාලන ගැටලු මෙන්ම තවත් කරුණු මත පදනම්ව තමන් ඇතුලු පිරිස සිය මව් රට වලින් පැමිණි බවයි.මේ වනවිට තමන් ගැටලු රැසකට මුහුණ දී ඇති බවද ඔහු පවසා තිබේ. එම නිසා තමන් ඇතුලු පිරිස නවසීලන්තයට ගන්නා මෙන් නවසීලන්ත රජයෙන් ඉල්ලීමක් කරන බව ඔහු පවසා ඇත.ලිපියක් මඟින් ඔවුන් මෙම ඉල්ලීම සිදුකර ඇති බවද විදෙස් මාධ්‍ය වාර්තා කරයි.කෙසේවෙතත් නවසීලන්ත ආගමන විගමන අමාත්‍ය මයිකල් ගුඩ්හවුස් පවසා ඇත්තේ මෙවැනි ඉල්ලීමක් තමන්ට ලැබී නොමැති බවයි.", "URL": "https://sinhala.adaderana.lk/news.php?nid=51816", "Category": null, "Parent URL": null}