{"Source": "Adaderana", "Timestamp": "September 17, 2018 05:13 pm", "Headline": "බැංකුවකින් මුදල් කොල්ලකෑ 5ක් මාට්ටු", "News Content": "කතරගම, දෙටගමුව ප්‍රදේශයේ බැංකු මංකොල්ලයකට සම්බන්ධ සැකකරුවන් පස් දෙනෙකු අද(17) තංගල්ල කොට්ඨාශ අපරාධ විමර්ශන ඒකකයේ හා කතරගම පොලිස් ස්ථානයේ නිලධාරින් විසින් තණමල්විල කුඩාඔය ප්‍රදේශයේ කැලයක් තුළ සැගව සිටියදී අත්අඩංගුවට ගනු ලැබීය. අත්අඩංගුවට පත්වූ සැකකරුවන් අතරින් තිදෙනෙකු කතරගම ප්‍රදේශයේද තවත් දෙදෙනකු අම්බලන්තොට ප්‍රදේශයේද පදිංචිකරුවෙකි. පසුගිය 13 දින කතරගම දෙටගමුව ප්‍රදේශයේ පිහිටි බැංකුවක් මංකොල්ලකා සේප්පුවක් තුළ තිබූ රුපියල් හත්ලක්ෂ අනූතුන්දහසක් සොරකම් කිරීමේ සිද්ධියට සැකපිට මෙම සැකකරුවන් අත්අඩංගුවට ගෙන ඇති බව වාර්තා වෙයි. සොරකම් කරන ලද මුදල් වලින් රුපියල් හාරලක්ෂ තිස්දහසක්ද පොලීස් නිලධාරීන් සොයාගෙන ඇත. (තංගල්ල-සහම්පති මාන්නගේ)", "URL": "https://sinhala.adaderana.lk/news.php?nid=96234", "Category": null, "Parent URL": null}