{"Source": "Adaderana", "Timestamp": "March 5, 2019 04:22 pm", "Headline": "අයවැයෙන් වෙනස් වෙන වාහන මිල ගණන්", "News Content": "2019 වසර සදහා වන අය වැය යෝජනාවලිය මුදල් අමාත්‍ය මංගල සමරවීර මහතා විසින් මේ මොහොතේ පාර්ලිමේන්තුවට ඉදිරිපත් කරමින් සිටියි. මෙහිදී ක්ෂේත්‍ර රැසක් සහන යෝජනා කළ අතර නව ආයෝජන සඳහා දිරි ගැන්වීම් රැසක් මෙවර අයවැයට ඇතුළත් කර තිබුණි. එහිදී සිලින්ඩර ධාරිතාව 800ට අඩු පෙට්‍රල් වාහන සඳහා නිෂ්පාදන බද්ද රුපියල් 150,000 කින් හා සිලින්ඩර ධාරිතාව 1000 ට අඩු පෙට්‍රල් වාහන සඳහා නිෂ්පාදන බද්ද රුපියල් 175,000 කින් ද, සිලින්ඩර ධාරිතාව 1300 ට අඩු පෙට්‍රල් වාහන සඳහා නිෂ්පාදන බද්ද රුපියල් 500,000 කින් ද වැඩි කර තිබේ. සිලින්ඩර ධාරිතාව 800ට අඩු දෙමුහුන් පෙට්‍රල් වාහන මත නිෂ්පාදන බද්ද රුපියල් 250,000කින් හා සිලින්ඩර ධාරිතාව 1500 ට අඩු දෙමුහුන් පෙට්‍රල් වාහන මත නිෂ්පාදන බද්ද රුපියල් 500,000 කින් වැඩි කෙරේ. මේ අතර කිලෝ වොට් 70 මෝටර් වාහන මත නිෂ්පාදන බද්ද රුපියල් 175,000 කිනි අඩු කර තිබේ. සිලින්ඩර් ධාරිතාව 200 ක් වන ත්‍රීරෝද රථ මත නිෂ්පාදන බද්ද රුපියල් 60,000 කින් වැඩි කර තිබේ.", "URL": "https://sinhala.adaderana.lk/news.php?nid=105518", "Category": null, "Parent URL": null}