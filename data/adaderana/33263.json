{"Source": "Adaderana", "Timestamp": "April 14, 2013 07:41 pm", "Headline": " අවුරුදු සතුටට ඔරු පදින්න ගිය පිය - පුතු දෙදෙනාම මරුට", "News Content": "ඉබ්බාගමුව-බතලේගොඩ වැවේ ඔරු පැදීමට ගිය පියෙකු සහ පුතෙකු ජීවිතක්ෂයට පත්ව තිබේ. අද දහවල් වැවේ ඔරු පදිමින් සිටියදී සිව් හැවිරිදි දරුවා දියට වැටීම නිසා ඔහුව බේරාගැනීමට පියාද දියට පැන ඇති බව අද දෙරණ වාර්තාකරු පවසයි. පසුව දෙදෙනාම ජීවිතක්ෂයට පත්ව ඇති අතර මේවන විට මෘත ශරීර ගොඩට ගෙන කුරුණෑගල මහ රෝහලේ මෘත ශරීරාගාරයේ තැන්පත් කර තිබේ. ජීවිතක්ෂයට පත්වූ පියාගේ වයස අවුරුදු 38 කි. පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33263", "Category": null, "Parent URL": null}