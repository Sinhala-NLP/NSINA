{"Source": "Adaderana", "Timestamp": "March 11, 2019 05:22 pm", "Headline": "හිටපු නාවික හමුදාපති CIDයෙන් පිටව යයි", "News Content": "ප්‍රකාශයක් ලබා දීම සඳහා අපරාධ පරීක්ෂණ දෙපාර්තමේන්තුව වෙත පැමිණි හිටපු නාවික හමුදාපති අද්මිරාල් වසන්ත කරන්නාගොඩ මහතා මීය සුළු වේලාවකට පෙර ඉන් පිටව ගොස් තිබේ. පැය 8ක ප්‍රකාශ සටහන් කර ගැනීමෙන් පසු හිටපු නාවික හමුදාපති අද්මිරාල් වසන්ත කරන්නාගොඩ අපරාධ පරීක්ෂණ දෙපාර්තමේන්තුවෙන් පිටව ගිය බව අප වාර්තාකරු සඳහන් කළේය. පසුගිය දා ශ්‍රේෂ්ඨාධිකරණ විසින් ලබා දුන් නියෝගයකට අනුව වසන්ත කරන්නාගොඩ මහතා මෙලෙස අපරාධ පරීක්ෂණ දෙපාර්තමේන්තුව හමුවේ අද පෙනී සිටියේය. තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාළව එම ප්‍රකාශය ලබාදෙන ලෙසයි ශ්‍රේෂ්ඨාධිකරණය පසුගියදා නියෝග කර තිබුණි. අදාළ සිද්ධිය සම්බන්ධයෙන් වසන්ත කරන්නාගොඩ මහතා අත්අඩංගුවට ගැනීම වැළැක්වීමේ නියෝගයක් ද ශ්‍රේෂ්ඨාධිකරණය විසින් නිකුත් කර තිබුණි.", "URL": "https://sinhala.adaderana.lk/news.php?nid=105889", "Category": null, "Parent URL": null}