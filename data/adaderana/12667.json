{"Source": "Adaderana", "Timestamp": "December 7, 2010 11:53 am", "Headline": "උසස් පෙළ ප්‍රතිඵල අන්තර්ජාලයට ", "News Content": "අ. පො. ස උසස් පෙළ විභාග ප්‍රතිඵල මීට සුළු මොහොතකට පෙර අන්තර් ජාලයට නිකුත් කර තිබේ. www.doenets.lk වෙබ් අඩවියට පිවිසීමෙන් එම විභාග ප්‍රතිඵල ලබාගත හැකිය. පසුගිය අගෝස්තු මස පැවති උසස් පෙළ විභාගය සඳහා පාසල් අයදුම්කරුවන් දෙලක්ෂ දා හතර දහස් දෙසිය තිස් නව දෙනෙකු පෙනී සිටියහ. පෞද්ගලික අයදුම්කරුවන් පනස් දහස් හයසිය අනූහතර දෙනෙකු උසස් පෙළ විභාගය සඳහා ඉදිරිපත් වී තිබේ. ඒ අනුව දිවයිනෙන්ම උසස් පෙළ විභාගය සඳහා පෙනී සිටි අයදුම්කරුවන්ගේ සංඛ්‍යාව දෙලක්ෂ හැට අට දහස් නවසිය තිස් තුනකි. කොළඹ අවට පාසල් වල විදුහල්පතිවරුන්ට තම පාසලෙහි ප්‍රතිඵල ලේඛනය විභාග දෙපාර්තමේන්තුවට පැමිණ ලබා ගත හැකි බව ද විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=12667", "Category": null, "Parent URL": null}