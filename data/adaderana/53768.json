{"Source": "Adaderana", "Timestamp": "September 9, 2015 04:31 pm", "Headline": "ආයුර්වේද කොමසාරිස්ට ඇසිඩ් ගැසීම - තිදෙනෙකුට උසාවි නියෝග", "News Content": "උතුරුමැද පළාත් ආයුර්වේද කොමසාරිස් වෛද්‍ය කුමාර අල්විස් මහතාට ඇසිඩ් ප්‍රහාරයක් එල්ල කිරීමේ සිද්ධියට අදාළව අධි චෝදනා ලබා සිටින පුද්ගලයින් තිදෙනෙකුට අධිකරණය හමුවේ පෙනී සිටින ලෙසට අනුරාධපුර මහාධිකරණය නියෝග කර තිබේ.ආයුර්වේද වෛද්‍යවරයෙකු, හිටපු යුධ හමුදා සෙබලෙකු සහ මාළු වෙළෙන්දෙකුට නොවැම්බර් මස 11 වනදා අධිකරණය හමුවේ පෙනී සිටින ලෙසට මහාධිකරණ විනිසුරු ධම්මික ගනේපොල මහතා නියෝග කර ඇති බව සඳහන්ය. 2013 වසරේ පෙබරවාරි මස 22 වන දින අනුරාධපුර ප්‍රදේශයේදී උතුරු මැද පළාත් ආයුර්වේද කොමසාරිස් වෛද්‍ය කුමාර අල්විස් මහතාට ඇසිඩ් ප්‍රහාරයක් එල්ල වුණි.එහිදී කොමසාරිස්වරයාගේ එක් ඇසක පෙනීම අහිමි වූ අතර ශරීරයේ තවත් ස්ථාන කිහිපයකට තුවාල සිදුවිය.", "URL": "https://sinhala.adaderana.lk/news.php?nid=53768", "Category": null, "Parent URL": null}