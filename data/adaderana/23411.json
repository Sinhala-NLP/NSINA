{"Source": "Adaderana", "Timestamp": "April 10, 2012 10:47 am", "Headline": "පැහැරගත් බව කියූ දිමුතු මාධ්‍ය හමුවට", "News Content": "පසුගියදා පැහැරගැනීමට ලක්වූ බව කියූ ජනතා විමුක්ති පෙරමුණේ හිටපු ක්‍රියාකාරී සාමාජිකාවක් සහ පෙරටුගාමී සමාජවාදී පක්ෂයේ මධ්‍යම කාරක සභික දිමුතු ආ‍ටිගල මෙනෙවිය හමුවී තිබේ. පෙරටුගාමී පක්ෂයේ සාමාජිකාවක් වන ඇය අද(10) අලුයම වෑන් රථයකින් ගෙනවිත් කිසියම් පිරිසක් විසින් මුදාහැර ඇති බව එම පක්ෂයේ ප්‍රකාශකයෙක් සඳහන් කළේය. පසුව ඇය සිය පක්ෂ කාර්යාලය වෙත අද උදෑසන පැමිණි බව එම ප්‍රකාශකයා ප්‍රකාශ කළේය. මේ වන විට පෙරටුගාමී සමාජවාදී පක්ෂය විසින් පවත්වන මාධ්‍ය හමුවට දිමුතු ආටිගල මෙනෙවිය සහභාගී වී සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=23411", "Category": null, "Parent URL": null}