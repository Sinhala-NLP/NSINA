{"Source": "Adaderana", "Timestamp": "July 21, 2012 09:53 am", "Headline": "පෙම් හබය ඝාතනයකින් කෙලවර වෙයි", "News Content": "ඇහැළියගොඩ මධ්‍ය මහා විද්‍යාලය ඉදිරිපිට ප්‍රධාන මාර්ගයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. ඝාතනයට ලක්ව ඇත්තේ 19 හැවිරිදි ඇහැළි‍යගොඩ, තලගහමුල ප්‍රදේශයේ පදිංචිව සිටි පුද්ගලයෙකු බව පොලිසිය පවසයි. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඔහුගේ දියණිය සමග ඝාතනයට ලක්වූ පුද්ගලයා ප්‍රේම සම්බන්ධතාවක් ඇතිකරගැනීම සඳහා උත්සාහ කිරීම හේතුවෙන් ඇතිවූ ආරවුලක් ඝාතනයට‍ හේතුවී ඇති බව සඳහන්ය. අත්අඩංගුවට ගත් සැකකරු අද(21) අවිස්සාවේල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25939", "Category": null, "Parent URL": null}