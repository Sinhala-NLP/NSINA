{"Source": "Adaderana", "Timestamp": "November 18, 2015 04:18 pm", "Headline": "මෛත්‍රිගෙන් පස්සේ බලතල අහෝසියි", "News Content": "විධායක ජනාධිපති ධූරයේ බලතල අහෝසි වීම සිදුවන්නේ ‍වත්මන් ජනපති මෛත්‍රිපාල සිරිසේන මහතාගේ නිල කාලය අහෝසි වීමෙන් පසු බව විදේශ කටයුතු අමාත්‍ය මංගල සමරවීර මහතා පවසයි.අමාත්‍යවරයා මේ බව සඳහන් කළේ අද පස්වරුවේ පැවැති මාධ්‍ය හමුවකදීය.ඉතිහාසයේ ප්‍රථම වතාවට ධූරයේ සිටින ජනාධිපතිවරයෙක් තමන්ගේ බලතල මෙසේ කප්පාදු කිරීමට පියවර ගැනීම ‍ඓතිහාසික අවස්ථාවක් බව ඒ මහතා එහිදී පෙන්වාදුන්නේය.ඒ අනූව විධායක ජනාධිපතිධූරයේ බලතල අහෝසි කිරීම සම්බන්ධයෙන් අගමැතිවරයාගේ ප්‍රධානත්වයෙන් යුත් කමිටුවක් විසින් මීට අදාළ ක්‍රියාමාර්ග ගැනීමට නියමිත බවද ඒ මහතා පැවසීය.කෙසේ වුවද වත්මන් ජනපති මෛත්‍රිපාල සිරිසේන මහතාට තම නිල කාලය අවසන් වනතුරු එම බලතල දැරීමට හැකි බවත්, ඔහුගේ ධූරයෙන් පසු එම බලතල ඉවත් වන බවත්, අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=55176", "Category": null, "Parent URL": null}