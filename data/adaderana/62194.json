{"Source": "Adaderana", "Timestamp": "July 18, 2016 11:58 am", "Headline": " ජය පකිස්ථානයට", "News Content": "සංචාරක පකිස්ථාන කණ්ඩායම සහ එංගලන්ත කණ්ඩායම අතර පැවති පළමු ටෙස්ට් ක්‍රිකට් තරගය ලකුණු 75කින් ජයග්‍රහණය කිරීමට පකිස්ථාන කණ්ඩායම සමත් වුණි.මෙම තරගයේ කාසියේ වාසිය දිනූ පකිස්ථාන කණ්ඩායම සිය ප්‍රථම ඉනිම සඳහා සියලු ක්‍රීඩකයින් දැවී ලකුණු 339ක් ලබා ගත්තේය.ඊට පිළිතුරු ලෙස එංගලන්ත කණ්ඩායමට සිය ප්‍රථම ඉනිම සඳහා ලබාගත හැකි වූයේ ලකුණු 272 ක් පමණි.ලකුණු 67 ක වාසියක් ද සමගින් සිය දෙවන ඉනිම ක්‍රීඩා කිරීම සඳහා පිටියට පිවිසි පකිස්ථාන කණ්ඩායමට එම ඉනිමේදී ලබාගත හැකි වුයේ ලකුණු 215ක් පමණි.ඒ අනුව තරග ජයග්‍රහණය සඳහා එංගලන්ත කණ්ඩායමට ලකුණු 282ක ඉලක්කයක් හිමි වුණි.එහෙත් සියලු ක්‍රීඩකයින් දැවී එංගලන්ත කණ්ඩායට ලබා ගත හැකි වුයේ ලකුණු 207 ක් පමණි.", "URL": "https://sinhala.adaderana.lk/news.php?nid=62194", "Category": null, "Parent URL": null}