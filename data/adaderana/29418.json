{"Source": "Adaderana", "Timestamp": "November 23, 2012 09:19 am", "Headline": "කපා කොටා කතක් මැරූ සැකකරුවෙක් අත්අඩංගුවට", "News Content": "කිරිඳිවැල, ලාවලුපිටිය ප්‍රදේශයේ නිවසක දී කාන්තාවක් කපා කොටා ඝාතනය කිරීමේ සිද්ධියට සම්බන්ධ සැකකරුවෙකු අත්අඩංගුවට ගෙන තිබේ. ඊයේ (22) අත්අඩංගුවට ගත් සැකකරු වතුරුගම, ඌරුවාමුල්ල ප්‍රදේශයේ පදිංචිකරුවෙකු බව කිරිඳිවැල පොලීසිය පැවසුවේය. ඉඩම් ආරවුලක් මත සිදුවූ අමනාපයක් හේතුවෙන් ඝාතනය සිදුකර ඇති බව මූලික පරීක්ෂණවල දී අනාවරණය වී තිබේ. සැකකරු අද පූගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29418", "Category": null, "Parent URL": null}