{"Source": "Adaderana", "Timestamp": "May 3, 2018 04:04 pm", "Headline": "මරාගෙන මැරෙන ප්‍රහාරයකින් පුද්ගලයින් 12ක් මරුට", "News Content": "ලිබියාවේ මරාගෙන මැරෙන ප්‍රහාරයකින් පුද්ගලයින් 12 දෙනෙකු පමණ මියගොස් තිබේ. ප්‍රහාරයේ වගකීම අයි එස් ත්‍රස්ත සංවිධානය විසින් භාරගෙන තිබේ. විදෙස් මාධ්‍ය වාර්තා කළේ ට්‍රිපොලි අගනුවර පිහිටි මැතිවරණ කොමිෂන් සභා ප්‍රධාන කාර්යාලයට මෙම මරාගෙන මැරෙන ප්‍රහාරය එල්ල වී ඇති බවයි. ප්‍රහාරකයින් විසින් ගොඩනැගිල්ලට ගිනි තබා ඇති බවද සඳහන් වෙයි. මේ අතර ගොඩනැගිල්ලේ සේවකයින් ඉලක්ක කර ත්‍රස්තවාදීන් වෙඩි ප්‍රහාරද එල්ල කර ඇති බව වාර්තා වෙයි. මෙම වසර අවසානයේ දී ලිබියාවේ පැවැත්වීමට නියමිත මැතිවරණය වැළැක්වීම මෙම ප්‍රහාරයේ ඉලක්කය වී ඇති බවට විශ්වාස කරයි.", "URL": "https://sinhala.adaderana.lk/news.php?nid=88460", "Category": null, "Parent URL": null}