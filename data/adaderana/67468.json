{"Source": "Adaderana", "Timestamp": "December 29, 2016 10:46 am", "Headline": "ඩෙංගු මදුරුවන් බෝ කළ 939ට නඩු", "News Content": "ඩෙංගු මදුරුවන් බෝවිය හැකි ආකාරයෙන් පරිශ්‍ර පවත්වාගෙන ගිය පුද්ගලයින් 939ට දෙසැම්බර් මාසය තුළ පමණක් නඩු පැවරීමට පියවර ගෙන ඇති බව සෞඛ්‍ය අමාත්‍යංශය පවසයි.තවත් පුද්ගලයින් 4242ට රතු නිවේදන නිකුත් කිරීමට පියවර ගෙන ඇති බව එම අමාත්‍යංශය කියයි.දෙසැම්බර් මාසය තුළ ක්‍රියාත්මක කළ මදුරු මර්දන වැඩසටහන්වලදී පරිශ්‍ර 112,238ක් පරික්ෂාවට ලක් කර ඇති අතර ඉන් පරිශ්‍ර සියයට 16ක්ම මදුරුවන් බෝවිය හැකි ආකාරයෙන් පවත්වාගෙන ගොස් තිබූ බව සඳහන්ය.මේ අතර දිවයිනේ බස්නාහිර පළාත සහ තවත් දිස්ත්‍රික්ක කිහිපයක පසුගිය සති කිහිපය තුළ ඩෙංගු රෝගීන් වාර්තා වීම සැලකිය යුතු ලෙස ඉහළ ගොස් ඇති බව සෞඛ්‍ය අමාත්‍යංශය පවසයි.ඒ අනුව වැඩි අවදානම් ප්‍රදේශ වල විශේෂ මදුරු මර්ධන කටයුතු මේ වන විට ක්‍රියාත්මක වෙමින් පවතින බව අමාත්‍යංශය කියයි.", "URL": "https://sinhala.adaderana.lk/news.php?nid=67468", "Category": null, "Parent URL": null}