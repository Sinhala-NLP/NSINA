{"Source": "Adaderana", "Timestamp": "July 15, 2015 10:04 am", "Headline": " ත්‍රී රෝද රිය අනතුරේ - පුද්ගලයෙක් මරුට", "News Content": "මහියංගණය ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ.අද (15) අලුයම 2.30ට පමණ බිබිල මාර්ගයේ පූජා නගරය ප්‍රදේශයේදී මහියංගණය දෙසට ධාවනය වූ ත්‍රීරෝද රථයක් රියදුරුට පාලනය කරගැනීමට නොහැකිව මාර්ගයෙන් ඉවතට පැන අසළ තිබූ නිවසක ගැටීමෙන් අනතුර සිදුව ඇති බව සඳහන්ය.අනතුරින් ත්‍රීරෝද රථයේ රියදුරු හා තවත් පුද්ලයෙකු තුවාල ලබා මහියංගණය රෝහලට ඇතුළත් කිරීමෙන් පසු රියදුරු මියගොස් ඇති බව පොලීසිය පවසයි.මියගොස් ඇත්තේ වයස අවුරුදු 28ක් වූ ඇඹලගම, තෙල්දෙණිය ප්‍රදේශයේ පදිංචිව සිටි පුද්ගලයෙකි.මළ සිරුර මහියංගණය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=52641", "Category": null, "Parent URL": null}