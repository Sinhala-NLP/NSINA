{"Source": "Adaderana", "Timestamp": "February 1, 2016 07:47 am", "Headline": "  13 හැවිරිදි මල් කැකුළක් නරුම සුළු පියාට බිලි", "News Content": "දංකොටුව ප්‍රදේශයේ උළු කර්මාන්ත ශාලාවක කම්කරු නිවසක පදිංචිවී සිටිමින් පාසල් ගිය 13 හැවිරිදි දැරියක දුෂණය කළ බව කියන 28 හැවිරිදි අයෙකු අත්අඩංගුවට ගෙන ඇති බව දංකොටුව පොලීසිය පවසයි.පොලීසිය විසින් අත්අඩංගුවට ගෙන ඇත්තේ අතවරයට පත්ව ඇති දැරියගේ සුළු පියාවයි.ඔහුද එම උළු කර්මාන්ත ශාලාවේම කම්කරුවෙකු ලෙස සේවය කරමින් සිට ඇති බව සඳහන්ය.අතවරයට පත්ව ඇති දැරිය තම මව සහ සැකකාර සුළු පියා සමග උළු කර්මාන්ත ශාලාවේ කම්කරු නිවසක පදිංචිව සිට ඇති අතර එම දැරිය එම නිවසේ සිට අධ්‍යාපන කටයුතු සඳහා ප්‍රදේශයේ පාසලකට යමින් සිට ඇති බවත්,ඇය එම පාසලේ 08 වන වසර පන්තියේ ඉගෙනුම ලබමින් සිට ඇති බවත් කියැවෙයි.පසුගිය වසරේ දිනක තම මවගේ උපදෙස් මත දැරිය නිවසට අවශ්‍ය දෑ මිලදී ගෙන ඒම සදහා අසළ වූ වෙළඳසැලකට ගොස් ඇත.වෙළඳසැළට ගොස් එන අතර මග සිට ඇති සැකකරු දැරිය උළු කර්මාන්ත ශාලාවේ පාළු ස්ථානයකට කැඳවාගෙන ගොස් අපරාධය සිදු කර ඇති බව පොලීසිය විසින් කරන ලද මූලික විමර්ශනවලදී අනාවරණය වී ඇති බව පොලීසිය පවසයි.දැරියගෙ මව විසින් පොලීසියට කරන ලද පැමිණිල්ලකට අනුව සැකකරු අත්අඩංගුවට ගෙන ඇත.දංකොටුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=56826", "Category": null, "Parent URL": null}