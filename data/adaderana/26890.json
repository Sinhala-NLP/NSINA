{"Source": "Adaderana", "Timestamp": "August 26, 2012 09:16 am", "Headline": "මසුන් අල්ලමින් සිටි ළමයෙකුට අකුණක් වදී", "News Content": "අකුණු සැර වැදීමෙන් තංගල්ල, කුඩාවැල්ල ප්‍රදේශයේදී 15 හැවිරිදි ළමයෙකු මියගොස් තිබේ. මසුන් මැරීමට ගොස් සිටිය දී අනතුර සිදුව ඇති බව ආපදා කළමනාකරණ මධ්‍යස්ථානය සඳහන් කළේය. මේ අතර අකුණු අනතුරුවලින් ආරක්ෂා වීම සඳහා පියවර ගන්නා ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරයි. අද (26) දිනයේ ද දිවයිනේ පළාත් රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=26890", "Category": null, "Parent URL": null}