{"Source": "Adaderana", "Timestamp": "April 16, 2011 10:26 am", "Headline": "දන්සැල් ආහාර විෂවූ 55 ක් තාමත් රෝහලේ", "News Content": "කිහිපදෙනෙකු බාහිර රෝගී අංශයෙන් ප්‍රතිකාර ලබා පිටවගියද ලොරැක් වතු යායේ ආහාර විෂවීමෙන් රෝහල්ගත කෙරුණු 55 දෙනෙකු තාමත් නේවාසිකව ප්‍රතිකාර ලබන බව වටවල රෝහලේ දිස්ත්‍රීක් වෛද්‍ය නිලධාරී එස්.රාමචන්ද්‍රන් මහතා පවසයි. වටවල,ලොරැක් වතුයායේ වාර්ෂික දේව මංගල්‍යය ඊයේ පැවත්වීමෙන් අනතුරුව පැවති දන්සැලකදී ආහාර පාර්සල් බෙදාදීමක් සිදුවූ බව අද දෙරණ වාර්තාකරු පවසයි. මෙම අහාර පාර්සල්වල ආහාර ගත් කුඩාදරුවන් 20 දෙනෙකු ඇතුළු පිරිසක් ආහාර විෂවීමෙන් ඊයේ වටවල රෝහලට ඇතුළත් කෙරිණි. වමනය,පාචනය,ක්ලාන්තය ආදී රෝග ලක්ෂණ මත මොවුන් රෝහල්ගත කළ බවත්,මේවන විටත් මෙම පිරිසට අඛණ්ඩව ප්‍රතිකාර කටයුතු සිදුකරන බවත් දිස්ත්‍රීක් වෛද්‍ය නිලධාරීවරයා අද දෙරණට කියා සිටියේය.", "URL": "https://sinhala.adaderana.lk/news.php?nid=15503", "Category": null, "Parent URL": null}