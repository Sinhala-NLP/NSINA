{"Source": "Adaderana", "Timestamp": "November 25, 2012 08:58 am", "Headline": "අධ්‍යාපනය ගොඩදාන්න දැඩී තීන්දු තීරණ ගෙන තිබෙනවා", "News Content": "අධ්‍යාපන ක්ෂේත‍්‍රයේ සංවර්ධනය සඳහා දැඩි තීන්දු තීරණ රැසක් ක‍්‍රියාත්මක කර ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. දේශපාලන ඇඟිලි ගැසීම්වලින් තොරව අධ්‍යාපන කටයුතු පවත්වා ගැනීමට අවශ්‍ය පියවර ගනිමින් සිටින බව අමාත්‍යවරයා පෙන්වාදෙයි. පසුගිය වසරේ සිට පාසල් පාදක කරගනිමින් ගුරුපත්වීම් ලබාදීමේ වැඩපිළිවෙළ ආරම්භ කරනු ලැබුවේ දුෂ්කර පාසල් සංවර්ධනය කිරීමේ අරමුණින් බව අමාත්‍යවරයා පවසයි. අධ්‍යාපන අමාත්‍යංශයේ පැවති උත්සවයකට එක් වෙමින් අමාත්‍යවරයා මේ බැව් කියා සිටියේය.", "URL": "https://sinhala.adaderana.lk/news.php?nid=29460", "Category": null, "Parent URL": null}