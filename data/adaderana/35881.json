{"Source": "Adaderana", "Timestamp": "July 18, 2013 08:18 am", "Headline": "පොලිස් නිලධාරීන්  20ට ස්ථාන මාරුවීම් ", "News Content": "දැරණියගල පොලිස්ථානයට අනුයුක්තව සේවය කළ නිලධාරීන් 20 දෙනෙකුට ස්ථාන මාරුවීම් ලබා දී තිබේ. වහාම ක්‍රියාත්මක වන පරිදි අදාළ ස්ථාන මාරුවීම් ලබා දී ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කරයි. දීර්ඝ කාලයක් දැරණියගල පොලිස්ථානයට අනුයුක්තව සේවය කළ පොලිස් නිලධාරීන් 20 දෙනෙකුට මෙලෙස ස්ථාන මාරුවීම් ලබා දී තිබේ. ප්‍රදේශයේ වෙනත් පොලිස්ථාන වෙත මෙම නිලධාරීන් මාරුකර යවා ඇති බව බුද්ධික සිරිවර්ධන මහතා සඳහන් පවසයි. කෙසේ වෙතත් දැරණියගල පොලිසියේ නිලධාරීන්ගේ ක්‍රියා කලාපයට එරෙහිව ප්‍රදේශවාසීන් පසුගිය කාලය තුළ දැඩි විරෝධතා එල්ල කර සිටින ලදි. දේශපාලන හිතවත්කම් මත අපරාධකරුවන්ට එරෙහිව නීතිය ක්‍රියාත්මක කිරීම දැරණියගල පොලීසියේ නිලධාරීන් මග හරින බව ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=35881", "Category": null, "Parent URL": null}