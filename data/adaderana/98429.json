{"Source": "Adaderana", "Timestamp": "October 30, 2018 09:25 am", "Headline": "නෙළුම් මලෙන් ජීවත් වු පියෙක් ජිවිතයෙන් සමු ගනී", "News Content": "නෙළුම් මල් කැඩීමට ගිය අයෙකු වැවක ගිලී මිය ගොස් ඇති බව මාරවිල පොලීසිය පවසයි. ඊයේ (29) සවස මෙම අනතුර සිදුවී ඇත. මිය ගොස් ඇත්තේ මාරවිල - හාල්පන්විල පදිංචිව සිටි 47 හැවිරිදි තිදරු පියෙක්. මිය ගොස් ඇති අය නෙළුම් මල් කඩා ගෙනවිත් ඒවා අලෙවි කර ජීවිකාව කර ගෙන ගිය අයෙකි. ඊයේ සවස ඔහු නෙළුම් මල් කැඩීම සඳහා මාරවිල - හාල්පන්විල වැවට ගොස් ඇත. නෙළුම් මල් කැඩීමට ගිය අය ආපසු නොපැමිණීම හේතුවෙන් සොයා බලන විට දියේ ගිලී මිය ගොස් සිටි ඔහුගේ මළ සිරුර හමුවී තිබේ. පශ්චාත් මරණ පරීක්ෂණය සඳහා මළ සිරුර මාරවිල මූලික රෝහල වෙත රැගෙන යන ගොස් ඇත. මාරවිල පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=98429", "Category": null, "Parent URL": null}