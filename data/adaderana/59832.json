{"Source": "Adaderana", "Timestamp": "May 5, 2016 03:02 pm", "Headline": " මැතිසබේ සිද්ධිය කනගාටුයි", "News Content": "පාර්ලිමේන්තුවේ පෙරේදා ඇති වූ සිද්ධිය ගැන කනගාටුවන බවත්, එසේම ඒ පිළිබඳව පරීක්ෂණ කිරීමේදී පොලීසියේ මැදිහත්වීමේ වරදක් නැති බවත් නිපුණතා සංවර්ධන හා වෘත්තීය පුහුණු ඇමති මහින්ද සමරසිංහ මහතා කියයි.අද කොළඹදී පැවැති මාධ්‍ය හමුවකදී ඒ මහතා කියා සිටියේ පාරේ අනතුරක් සිදුවුවද පොලීසිය ඊට මැදිහත්වී පරීක්ෂණ කරන බවයි.ඒ අනූව පාර්ලිමේන්තුවේ සිද්ධිය ගැන ද පරීක්ෂණ කිරීමේදී පොලීසිය මැදිහත්වීමේ වරදක් නැතැයි පෙන්වාදෙන ඇමතිවරයා පාරේ අනතුර හා පාර්ලිමේන්තුවේ සිද්ධිය ගැන දෙවිදියකට පරීක්ෂණ සිදුකිරීම අනුමත නොකරන බව එහිදී පැවසීය.එම මාධ්‍ය හමුව ඇමතු අමාත්‍ය චන්දිම වීරක්කොඩි මහතා කියා සිටියේ කිරුළපන රැළියට වඩා සෙනඟක් ගාල්ල රැළියට පැමිණි බව මැයි 1වැනිදා තහවුරු වූ බවයි.ශ්‍රීලනිපය දෙකඩ කිරීමේ අවශ්‍යතාවයක් නැති බවත්, කිරුළපන රැළියට එක්වූ පිරිසද පක්ෂයෙන් ඈත් කරනවාට වඩා ඔවුන් පක්ෂය සමග සම්බන්ධ කර ගනිමින් අරමුණ බවද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=59832", "Category": null, "Parent URL": null}