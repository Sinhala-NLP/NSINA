{"Source": "Adaderana", "Timestamp": "March 29, 2017 07:41 am", "Headline": "පරිපූරක වෛද්‍ය බලමණ්ඩලය අද සංකේත වැඩවර්ජනයක්", "News Content": "අද(29) දින පැය 24ක සංකේත වැඩවර්ජනයක් ක්‍රියාත්මක කරන බව පරිපූරක වෛද්‍ය සේවා වෘත්තීය සමිති ඒකාබද්ධ බලමණ්ඩලය පවසයි. එහි සභාපති අජිත් පී තිලකරත්න මහතා පැවසුවේ අද (29)උදෑසන 8.00 සිට හෙට දින උදෑසන 8.00 දක්වා මෙම වැඩවර්ජනය ක්‍රියාත්මක වන බවය. කෙසේවෙතත් හදිසි හා අත්‍යවශ්‍ය සේවාවන් පවත්වාගෙන යන කොළඹ රිජ්වේ ආර්යා ළමා රෝහල, කාසල් වීදියේ කාන්තා රෝහල, ද සොයිසා රෝහල, මහරගම අපේක්ෂා රෝහල, මහමෝදර මාතෘ හා ළමා රෝහල හා පේරාදෙණිය ළමා රෝහල මෙම වැඩවර්ජනයෙන් නිදහස් කර තිබේ.", "URL": "https://sinhala.adaderana.lk/news.php?nid=71480", "Category": null, "Parent URL": null}