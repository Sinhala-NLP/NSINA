{"Source": "Adaderana", "Timestamp": "July 1, 2012 08:05 am", "Headline": "ඉන්දීය මුහුදු සීමාව උල්ලංඝණය කරන්නන්ට නිසි  දඬුවම් ඕනෑ", "News Content": "නීති විරෝධී ලෙස ඉන්දීය මුහුදු සීමා උල්ලංඝණය කිරීම හේතුවෙන් අත්අඩංගුවට පත්ව නිදහස ලබන ධීවරයින් නැවත නැවතත් ඉන්දීය අත්අඩංගුවට පත්වීමට ප්‍රධාන හේතුව වී ඇත්තේ මෙරට තුළ දී ඔවුන්ට නිසි දඩුවම් නොලැබීම බවට ධීවර බලධාරීහු පවසති. නීති විරෝධී ලෙස ඉන්දීය මුහුදු සීමාව උල්ලංඝණය කිරීම හේතුවෙන් ඉන්දීය වෙරළ ආරක්ෂක බලකාය මගින් මෙරට ධීවරයින් විශාල පිරිසක් අත්අඩංගුවට ගනු ලබයි. මොවුන් බේරාගැනීම සඳහා වසරකට අධික මුදලක් වැය කිරීමට සිදුවන බව ධීවර අමාත්‍යාංශය සඳහන් කරයි. මෙලෙස බේරාගන්නා ධීවරයින් නැවත වරක් ඉන්දීය මුහුදු සීමාව උල්ලංඝණය කිරීම හේතුවෙන් අත්අඩංගුවට ගන්නා අවස්ථා දක්නට ලැබෙන බව එම අමාත්‍යාංශය නිවේදනය කරයි. එයට ප්‍රධාන හේතුව වී ඇත්තේ මෙම පිරිස් වලට මෙරට දී නිසි දඩුවම් ක්‍රමවේදයක් හඳුන්වා දී නොතිබීම බව අමාත්‍යංශය පෙන්වා දෙයි. මේ හේතුවෙන් ඉදිරියේ දී අවශ්‍ය අණපනත් වෙනස් කර ඉන්දීය අත්අඩංගුවට පත්වන ධීවරයින් නිදහස ලබා පැමිණි පසු ඔවුන්ට මෙරට දී නීතිමය ක්‍රියාමාර් ගැනීම සඳහා අවශ්‍ය යෝජනා ඉදිරිපත් කිරීමට බලාපොරොත්තු වන බව ද ධීවර බලධාරීහු සඳහන් කරති. එසේ වුවහොත් ධීවරයින් බේරා ගැනීමට වැය කරන මුදල් ධීවර සුබසාධන කටයුතු සඳහා යෙදවිය හැකි බව ද ඔවුහු පෙන්වාදෙති.", "URL": "https://sinhala.adaderana.lk/news.php?nid=25443", "Category": null, "Parent URL": null}