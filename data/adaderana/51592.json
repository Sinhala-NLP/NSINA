{"Source": "Adaderana", "Timestamp": "May 26, 2015 03:22 pm", "Headline": "ජයන්තිපුර මාරක අනතුර - සෙබළුන් 4ට රක්ෂාවත් නෑ - වැටුපත් නෑ", "News Content": "පොළොන්නරුව, ජයන්තිපුර ප්‍රදේශයේ දී සිදුවු මාරක රිය අනතුරට සම්බන්ධ යුධ හමුදා සෙබළුන්ගේ සේවය වහාම ක්‍රියාත්මක වන පරිදි අත්හිටුවීමට යුධ හමුදාපතිවරයා පියවර ගෙන තිබේ. පසුගිය 21වැනිදා සේවා කටයුතු අවසන් කර පැමිණෙමින් තිබු යුධ හමුදා ට්‍රක් රථයක් ජයන්තිපුර ප්‍රදේශයේ දී මෝටර් රථයක ගැටීමෙන් අනතුරක් සිදුවුණි.අනතුරෙන් මෝටර් රථයේ ගමන්ගත් පුද්ගලයින් දෙදෙනා එම ස්ථානයේදීම ජීවිතක්ෂයට පත්වු අතර යුධ හමුදා ට්‍රක් රථයේ රියදුරුගේ නොසැලිකිලිමත්කම හේතුවෙන් මෙම අනතුර සිදුවු බව විමර්ශන වලදී අනාවරණය වී ඇත.ඒ අනුව මේ සම්බන්ධයෙන් යුධ හමුදා පොලීසිය විශේෂ විමර්ශනයක් ආරම්භ කළ අතර අදාළ විමර්ශන වාර්තාව අනුව යුධ හමුදාපති ලුතිතන් ජනරාල් ක්‍රිෂාන්ත ද සිල්වා මහතා විසින් අදාළ ට්‍රක් රථයේ රියදුරු ඇතුළු සිව්දෙනෙකුගේ සේවය අත්හිටුවා ඇත. අදාළ හමුදා සෙබළුන්ගේ සේවය වැටුප් රහිතව අත්හිටුවීමට යුධ හමුදාපතිවරයා මෙහිදී නියෝග කර තිබේ.එමෙන්ම මෙම සෙබළුන් යුධාධිකරණයට ඉදිරිපත් කිරීමට නියමිත බව ද යුධ හමුදා මූලස්ථානය විසින් නිකුත් කරන ලද නිවේදනයක දැක්වෙයි.", "URL": "https://sinhala.adaderana.lk/news.php?nid=51592", "Category": null, "Parent URL": null}