{"Source": "Adaderana", "Timestamp": "August 8, 2012 02:58 pm", "Headline": "සීනිගම පෙරහැර වෙනුවෙන් විශේෂ රථවාහන සැලැස්මක්", "News Content": "ඓතිහාසික සීනිගම ශ්‍රී මහා දෙවොල් දේවාලයේ වාර්ෂික පෙරහැර වෙනුවෙන් ගාල්ල කොළඹ ප්‍රධාන මාර්ගයේ විශේෂ රථවාහන සැලැස්මක් ක්‍රියාත්මක වන බව පොලිසිය පවසයි. පහත සඳහන් දිනයන් හා වෙලාවන්හිදී එම පෙරහැර වීදි සංචාරය කිරීමට නියමිතව ඇති බැවින් පහත සඳහන් විකල්ප මාර්ග ඔස්සේ වාහන ගමන් කරවීමට කටයුතු සූදානම් කර ඇති බව ද පොලිසිය සඳහන් කරයි. 2012.08.09 පැය 1300 ට දිවා පෙරහැර 2012.08.10 පැය 1300 ට දිවා පෙරහැර 2012.08.11 පැය 2030 ට රාත්‍රී පෙරහැර 2012.08.12 පැය 2030 ට රාත්‍රී පෙරහැර විකල්ප මාර්ග * පෙරහැර අවසන් වන තුරු කොළඹ දෙස සිට ගාල්ල දෙසට පැමිණෙන වාහන මීටියාගොඩ පොලිස් වසමේ කහව හන්දියෙන් හරවා මීටියාගොඩ අළුත්වල ගෝනාපිනූවල හරහා කුමාර කන්ද හන්දිය ඔස්සේ ගාලු පාරට ගමන් කළ හැකිය. *ගාල්ල දෙස සිට කොළඹ දෙසට පැමිණෙන වාහන ප්‍රධාන මාර්ගයේ එක් තීරුවක ගමන් කිරීමට හැකිවන අතර පෙරහැර පැවැත්වෙන සැම දිනකම පෙරහැර හරවන අවස්ථාවේදි පැයක පමණ කාලයක් කුමාර කන්ද හන්දියෙන් හරවා ගොනාපීනුවල, අළුත්වල, මීටියාගොඩ හරහා කහව හන්දියෙන් ගාලු පාරට පිවිසිමට හැකිවනු ඇත.", "URL": "https://sinhala.adaderana.lk/news.php?nid=26417", "Category": null, "Parent URL": null}