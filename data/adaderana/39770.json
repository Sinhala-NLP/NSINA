{"Source": "Adaderana", "Timestamp": "December 22, 2013 08:56 am", "Headline": "පකිස්ථානය ලංකාවේ සමීපතම මිතුරෙක්", "News Content": "කලාපීය සහ ගෝලීය ක්‍රියාකාරකම් වලදී සමීපව කටයුතු කිරීමට ශ්‍රී ලංකාව සහ පකිස්ථානය එකඟතාව පළ කර තිබේ. පකිස්ථාන් ජාතික සභාවේ කතානායක සර්දාර් අයේෂ් සදීක් මහතා ජනාධිපති මහින්ද රාජපක්ෂ මහතා හමුවු අවස්ථාවේ දී මේ පිළිබඳ කරුණු හුවමාරු කරගත් බව වාර්තා වේ. ශ්‍රී ලංකාවේ සමීපතම මිතුරෙකු ලෙස පකිස්ථානය සමඟ තවදුරටත් කටයුතු කිරීමට සූදානම් බව ප්‍රකාශ කළ ජනාධිපති මහින්ද රාජපක්ෂ මහතා ත්‍රස්තවාදය පරාජය කිරීම සඳහා පාකිස්ථානයෙන් ලැබුණු සහය අගය කර ඇත. පකිස්ථාන් කතානායකවරයා පසුගිය සිකුරාදා ශ්‍රී ලංකා පාර්ලිමේන්තුවේ නිරීක්ෂණ චාරිකාවක ද නිරත විය‍. පසුගිය බ්‍රහස්පතින්දා දෙදින නිල සංචාරයක් සඳහා පාකිස්ථාන් කතානායකවරයා දිවයිනට පැමිණියේය.", "URL": "https://sinhala.adaderana.lk/news.php?nid=39770", "Category": null, "Parent URL": null}