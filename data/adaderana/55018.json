{"Source": "Adaderana", "Timestamp": "November 11, 2015 07:44 am", "Headline": " නාවික සෙබළා තරුණියට වෙඩිතබා තමාටත් වෙඩිතියාගනියි", "News Content": "මාතර ප්‍රදේශයේ සිදුවූ වෙඩි තැබීමකින් තරුණියක සහ තවත් පුද්ගලයෙකු ජීවිතක්ෂයට පත්ව තිබේ.මාතර, වැවහමන්දූව ප්‍රදේශයේදී ටී 56 ගිනි අවියකින් වෙඩි තබා ඇය ඝාතනය කර ඇති බව සඳහන්ය.අනතුරුව එම වෙඩිතැබීම සිදුකළ පුද්ගලයාද වෙඩි තබාගෙන සියදිවි හානිකරගෙන ඇති බව පොලීසිය පවසයි.ඝාතනයට ලක්ව ඇත්තේ මාතර, වැවහමන්දූව ප්‍රදේශයේ පදිංචි 26 හැවිරිදි තරුණියකි.කෝට්ටේගොඩ, පාතේගම ප්‍රදේශයේ පදිංචි 26 හැවිරිදි තරුණයෙකු විසින් වෙඩි තැබීම සිදුකර ඔහුද වෙඩි තබාගෙන ජීවිතක්ෂයට පත්ව තිබේ.සියදිවි හානිකරගෙන ඇත්තේ තංගල්ල නාවික හමුදා කඳවුරට අනුයුක්තව සේවය කළ සෙබළෙකු වන අතර ටී 56 ගිනි අවිය සහ උණ්ඩ 43ක් සහිත මැගසින් දෙකක් පොලීසිය භාරයට ගෙන තිබේ.", "URL": "https://sinhala.adaderana.lk/news.php?nid=55018", "Category": null, "Parent URL": null}