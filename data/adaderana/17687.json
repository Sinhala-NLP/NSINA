{"Source": "Adaderana", "Timestamp": "July 28, 2011 11:11 am", "Headline": "මෙරට සරණාගතයින් 130 ක් ඉන්දීය අත්අඩංගුවට", "News Content": "ශ්‍රී ලාංකික සරණාගතයින් 130 දෙනෙකු ඉන්දීය පොලිසිය විසින් අත්අඩංගුවට ගෙන තිබේ. චෙන්නායිහී සරණාගත කඳවුරු වල සිටිය යුතු අදාළ සරණාගතයින් පිරිස ටූනි ප්‍රදේශයේ සිටියදී අත්අඩංගුවට‍ ගෙන තිබුණි. ඔවුන්ගේ පැමිණීම සැක සහිත බැවින් ඔවුන් අත්අඩංගුවට ගැනීමට ටූනි පොලිසිය කටයුතු කර ඇත. සරණාගතයින් පරීක්ෂා කිරීමේ දී ඇතැම් සරණාගතයින් සතුව ඔවුන්ගේ හැඳුනුම්පත පවා නොතිබුණු බව ඉන්දීය මාධ්‍ය වාර්තා කරයි. ඔවුන්ගෙන් ඉන්දීය පොලිසිය වැඩිදුරටත් ප්‍රශ්න කරන බව ද ඉන්දීය මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=17687", "Category": null, "Parent URL": null}