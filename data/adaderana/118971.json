{"Source": "Adaderana", "Timestamp": "September 12, 2019 06:39 pm", "Headline": "අනුර-රනිල්-සජිත් තිදෙනාටම කරේ තියාගෙන යා හැකි චරිතය", "News Content": "අග්‍රාමාත්‍ය රනිල් වික්‍රමසිංහ මහතා සිහින ජනාධිපතිවරු වෙනුවෙන් තම බලය නැති කර ගැනීමට සුදානම් නැති අයෙක් බව පූජ්‍ය මැදගොඩ අභයතිස්ස හිමි ප්‍රකාශ කරයි. ඒ හිමියන් මේ බව ප්‍රකාශ කළේ අද පැවති මාද්‍ය හමුවක් අමතමිනි. එහිදී වැඩිදුරටත් අදහස් දක්වමින් උන්වහන්සේ මෙසේ ප්‍රකාශ කළේය. \"සජිත් අපේක්ෂකත්වය ඉල්ලීමෙන් ඉවත් වෙනවා. ඒ වගේම රනිල් වික්‍රමසිංහ මහත්තයා දන්නවා පරාජයට පත්වුණොත් තමන්ට පක්ෂ නායකත්වයවත් ආරක්ෂා කරගන්න බැරි වෙන බව. එහෙම වුණොත් ඉදිරියේදී විපක්ෂ නායකයා වෙන්න තියෙන අවස්ථාවත් නැතිවෙලා යනවා. ඒ නිසා රනිල් සිහින ජනාධිපති තනතුරු වෙනුවෙන් බලය නැතිකරගන්න සුදානම් නෑ. ඉදිරියේ දී අනුර කුමාරටත්,රනිල්ටත් සජිත්ටත් සියලු දෙනාටම කර තියාගෙන යන්න පුළුවන් එක චරිතයක් එක්සත් ජාතික පක්ෂය තුළින් තොරාගන්නවා. ඒ බොහෝ විට කරු ජයසූරිය විය හැකියි.\"", "URL": "https://sinhala.adaderana.lk/news.php?nid=118971", "Category": null, "Parent URL": null}