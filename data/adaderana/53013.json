{"Source": "Adaderana", "Timestamp": "August 3, 2015 11:27 am", "Headline": "හිටපු නි.ඇමති ලක්ෂ්මන් 06 තෙක් රිමාන්ඩ්", "News Content": "අත්අඩංගුවට ගනු ලැබූ හිටපු නියෝජ්‍ය අමාත්‍යවරයෙකු මෙන්ම පාර්ලිමේන්තුවරයෙකු වූ ලක්ෂ්මන් වසන්ත පෙරේරා මහතා අගෝස්තු මස 06 දින දක්වා රක්ෂිත බන්ධනාගාරගත කොට තිබේ.අද(03) පෙරවරුවේ අත්අඩංගුවට ගනු ලැබූ පෙරේරා මහතා මාතලේ මහේස්ත්‍රාත් අධිකරණයට ඉදිරිපත් කරනු ලදුව මෙලෙස රක්ෂිත බන්ධනාගාර ගත කළ බව අද දෙරණ වාර්තාකරු පවසයි.මාතලේ දේශපාලන පක්ෂ ආධාරකරුවෙකුට පහරදීම සඳහා අනුබල දුන් බවට චෝදනා එල්ල වී තිබුණු සැකකාර හිටපු මන්ත්‍රීවරයා අද උදෑසන මාතලේ පොලසිය වෙත පැමිණ බාරවීමෙන් පසු අත්අඩංගුවට ගෙන තිබුණි.‍පසුගිය දා මාතලේ නගරයේදී දේශපාලන පක්ෂ ආධාරකරුවෙකු පැහැරගෙන ගොස් පහරදීමේ සිද්ධියක් සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන තිබුණි.අත්අඩංගුවට ගත් සැකකරුවන් මාතලේ මහේස්ත්‍රාත් අධිකරණයට ඉදිරිපත් කිරිමෙන් අනතුරුව හඳුනාගැනිමේ පෙරට්ටුව සඳහා ලබන 12 වනදා දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කර ඇත.සිද්ධිය සම්බන්ධයෙන් මාතලේ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53013", "Category": null, "Parent URL": null}