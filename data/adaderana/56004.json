{"Source": "Adaderana", "Timestamp": "December 29, 2015 09:48 am", "Headline": "හෙලෝ එකෙන් සෙල්ලම් දාපු කත දැලේ!", "News Content": "දුරකථන මාර්ගයෙන් පුද්ගලයෙකු බිය ගන්වා රුපියල් 30,000ක මුදලක් ලබාගැනීම සම්බන්ධයෙන් කාන්තාවක අත්අඩංගුවට ගෙන තිබේ.කොළඹ අපරාධ කොට්ඨාශයට ලද තොරතුරක් මත සිදුකළ විමර්ශනයකදී අදාළ කාන්තාව අත්අඩංගුවට ගෙන ඇති බව සඳහන්ය.සැකකාරිය 30 හැවිරිදි මාලිගාවත්ත ප්‍ර දේශයේ පදිංචිකාරියක වන බවයි පොලීසිය පැවසුවේය.අත්අඩංගුවට ගන්නා අවස්ථාවේ ඇය සතුව තිබී රුපියල් 30,550ක මුදලක්, ජංගම දුරකථන 06ක් පොලීසිය භාරයට ගෙන තිබේ. සැකකාරිය අද දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.කොළඹ අපරාධ කොට්ඨාශය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56004", "Category": null, "Parent URL": null}