{"Source": "Adaderana", "Timestamp": "August 24, 2018 09:27 am", "Headline": "මත් පෙති තොගයක් සමඟ පුද්ගලයින් 3 ක් අත්අඩංගුවට", "News Content": "ට්‍රැමඩෝල් නැමැති මත් පෙති 1300ක් රැගෙන යතුරුපැදි දෙකකින් ගමන් කරමින් සිටි සැකකරුවන් තිදෙනෙකු අත්අඩංගුවටගෙන තිබේ. මන්නාරම කොට්ටාශ විෂ මත්ද්‍රව්‍ය වැටලිම් ඒකකයේ නිලධාරීන් පිරිසක් විසින් මන්නාරම නගරයේදී සැකකරුවන් අත්අඩංගුවට ගත් බව පොලීසිය පැවසීය. ඔවුන්ගෙන් දෙදෙනෙකු 22 හැවිරිදි වියේ පසුවන වව්නියාව ප්‍රදේශයේ පදිංචිකරුවන් වන අතර අනෙක් පුද්ගලයා මන්නාරම ප්‍රදේශයේ පදිංචි 56 හැවිරිදි වියේ පසුවන අයෙකු වේ. මේ අතර ශ්‍රී පුර, සිංහපුර, හැලවැව ප්‍රදේශයේදී ගංජා කිලෝ ග්‍රෑම් දෙකක් සමඟ සැකරුවන් දෙදෙනෙකු ශ්‍රෘ පුර පොලීසිය විසින් අත්අඩංගුවට ගෙන තිබේ. හෙරොයින් මත්ද්‍රව්‍ය ග්‍රෑම් 41යි මිලි ග්‍රෑම් 600ක් සමඟ රත්මලාන ප්‍රදේශයේදී 29 හැවිරිදි පුද්ගලයෙකු අත්අඩංගුවට ගත් බවයි ගල්කිස්ස පොලීසිය පැවසුවේ. පානදුර, වේරවත්ත ප්‍රදේශයේදී ද හෙරොයින් ග්‍රෑම් 02යි මිලි ග්‍රෑම් 200ක් සමඟ පුද්ගලයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=94929", "Category": null, "Parent URL": null}