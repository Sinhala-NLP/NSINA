{"Source": "Adaderana", "Timestamp": "June 4, 2019 09:26 am", "Headline": "උපවාස කිරීම ගෝත්‍රික ක්‍රමයක්-රංජන්", "News Content": "ආණ්ඩුවේ මුස්ලිම් අමාත්‍යවරුන් සිය ධුර වලින් ඉල්ලා අස්වීම හරහා චෝදනා ඇති පුද්ගලයන් පිළිබඳ විමර්ශනයට සුදුසු පරිසරයක් නිර්මාණය වී ඇති බව රාජ්‍ය අමාත්‍ය රන්ජන් රාමනායක මහතා පවසයි. ඔහු මේ අදහස් පළ කළේ ඊයේ (03) පස්වරුවේ පැවති එක්සත් ජාතික පක්ෂ කණ්ඩායම් රැස්වීමෙන් අනතුරුව මාධ්‍ය වෙත අදහස් දක්වමින්. එමෙන්ම මාධ්‍යවේදින් නැගු ප්‍රශ්ණ සඳහා පිලිතුරු ලබා දෙමින් අමාත්‍යවරයා පැවසුවේ පුද්ගලයෙකුගේ වැරදි තිබේ නම් ඒ සම්බන්ධයෙන් නීතිමය ලෙස කටයුතු කළ යුතු බවයි. එසේ නොමැතිව උපවාස කිරීම ගෝත්‍රික ක්‍රම බවත් ඔහු එහිදි පැවසීය. එමෙන්ම ආණ්ඩුවේ මුස්ලිම් අමාත්‍යවරුන් සිය ධුර වලින් ඉල්ලා අස්වීම සම්බන්දයෙන් ඔවුන්ට ගෞරව කරන බව ඔහු එහිදි ප්‍රකාශ කළේය. එමෙන්ම මුස්ලිම් අමාත්‍යවරු සිය ධුර වලින් ඉවත්වීම සම්බන්ධයෙන් එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතාද මෙහිදී අදහස් පළ කළේය. ඔහු පැවසුවේ මුස්ලිම් අමාත්‍යවරු සියලු දෙනා අමාත්‍ය ධුර වලින් ඉවත් වුවාට ආණ්ඩුවෙන් ඉවත් නොවුන බවයි.", "URL": "https://sinhala.adaderana.lk/news.php?nid=111282", "Category": null, "Parent URL": null}