{"Source": "Adaderana", "Timestamp": "December 9, 2013 01:47 pm", "Headline": "සභාපති එහෙමයි වැඩ කළේ", "News Content": "කැස්බෑව නගර සභාවේ පසුගිය කාලයේ සිදු කළ ව්‍යාපෘති 274න් 224ටම සම්බන්ධ වී ඇත්තේ සභාපතිවරයාගේ පවුලේ ඇය බව බස්නාහිර පළාත් සභාවේ එජාප මන්ත්‍රී නිරෝෂන් පාදුක්ක මහතා පවසයි. පසුගිය දවස්වල රියදුරෙකු නැතිව එංජිමක් ගියා වගේ පළාත් පාලන ආයතනවලද නිසි නායකත්වයක් නොමැති කමින් ඒවායේ අභ්‍යන්තර ගැටලු මේවන විට පැහැදිළිව දක්නට ලැබෙන බව හෙතෙම කියයි. අය වැය සම්මත කර ගැනීමේදී නගර සභා ප්‍රාදේශීය සභාවල මෙය දක්නට ලැබෙන බව ඔහු පවසයි. එසේම අය වැය සම්මත කර ගැනීම සඳහා නගර සභා, ප්‍රාදේශීය සභාවල මන්ත්‍රීවරුන් ලක්ෂ 50ට මිලදී ගැනීම් වාර්තා වන බවත් කඩුවෙල, කෝට්ටේ දෙහිවල ඊට උදාහරණ බවත් මන්ත්‍රීවරයා කොළඹදී අද (09) පෙරවරුවේ පැවැති මාධ්‍ය හමුවකදී පැවසීය.", "URL": "https://sinhala.adaderana.lk/news.php?nid=39449", "Category": null, "Parent URL": null}