{"Source": "Adaderana", "Timestamp": "September 9, 2010 05:14 pm", "Headline": "(ICTA) 2010 ඉ - සෞඛ්‍යය  ජාත්‍යන්තර සමුළුවේ ප්‍රධාන හවුල්කරුවෙයි", "News Content": "2010 ඉ - සෞඛ්‍යය ජාත්‍යන්තර සමුළුවේ ප්‍රධාන හවුල්කරු වශයෙන් ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) කටයුතු කරයි. සැප්තැම්බර් මස 15සහ 16 යන දිනයන්හි මෙම සමුළුව කොළඹ වෝටර්ස් එජ් හෝටලයේදී පැවැත්වෙන අතර ශ්‍රී ලංකා වෛද්‍ය තොරතුරු තාක්ෂණ වේදීන්ගේ සංගමය මෙය සංවිධානය කරනු ලබයි. ඉන්දියාව,ඇමරිකාව,සිංගප්පුරුව,ඔස්ට්‍රේලියාව ඇතුළු රටවල් රැසකින් සමුළු නියෝජිතයින් මේ සදහා සහභාගි වේ. ශ්‍රී ලංකාව සදහා ඉ- සෞඛ්‍යය ප්‍රතිපත්තියක් සකස් කර ගැනීම ,සෞඛ්‍යය ක්ෂේත්‍රය සදහා තොරතුරු හා සන්නිවේදන තාක්ෂණය ඔස්සේ දත්ත ලබා ගැනීම,සෞඛ්‍යය ක්ෂේත්‍රයේ පරිපාලන කටයුතු සදහා තොරතුරු හා සන්නිවේදන තාක්ෂණය යොදා ගන්නා ආකාරය, තොරතුරු හා සන්නිවේදන තාක්ෂණය සෞඛ්‍යය අධ්‍යාපන දැනුම වර්ධනය කිරීම සදහා යොදා ගන්නා ආකාරය ඇතුළු විෂයන් 7ක් පිළිබදව මෙම සමුළුවේදී විශේෂ අවධානය යොමු කෙරේ. සමුළු ආරම්භක අවස්ථාවට සෞඛ්‍යය ඇමති මෛත්‍රිපාල සිරිසේන තාක්ෂණ සහ පර්යේෂණ ඇමති මහාචාර්ය තිස්ස විතාරණ යන මහත්වරුන් සහභාගි වේ. ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ (ICTA) ප්‍රධාන මෙහෙයුම් නිලධාරී රෙෂාන් දේවපුර මහතාද මෙම සමුළුවේදී විශේෂ දේශනයක් සිදු කිරීමට නියමිතය. http://ehealth2010.hissl.org. යන වෙබ් අඩවියට පිවිසීමෙන් මේ පිළිබද වැඩි විස්තර දැන ගත හැකි වේ. මේ සදහා වන අවබෝධතා ගිවිසුම ශ්‍රී ලංකා වෛද්‍ය තොරතුරු තාක්ෂණවේදීන්ගේ සංගමයේ සභාපති වෛද්‍ය වජිර දිසානායක ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ (ICTA) ප්‍රධාන මෙහෙයුම් නිලධාරී රෙෂාන් දේවපුර යන මහත්වරු අතර නොබෝදා අත්සන් කෙරිණි.", "URL": "https://sinhala.adaderana.lk/news.php?nid=10750", "Category": null, "Parent URL": null}