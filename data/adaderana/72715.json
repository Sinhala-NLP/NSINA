{"Source": "Adaderana", "Timestamp": "May 2, 2017 08:27 am", "Headline": "අනතුරින් 1ක් නොඑන ගමන් යයි", "News Content": "නෙළුව - දෙල්ලව මාර්ගයේ හප්පිටිය ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. ත්‍රීරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන බෝක්කුවක ගැටී අනතුර සිදුව ඇති බව සඳහන්වේ. අනතුරෙන් තුවාල ලැබු ත්‍රීරෝද රථයේ ගමන්ගත් පුද්ගලයින් සිව් දෙනෙකු නෙළුව රෝහලට ඇතුළත් කිරීමේ දී ඉන් එක් අයෙකු මියගොස් තිබේ. මියගොස් ඇත්තේ තිස්සමහාරාම ප්‍රදේශයේ පදිංචිව සිටි 34 හැවිරිදි අයෙකි. නෙළුව පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72715", "Category": null, "Parent URL": null}