{"Source": "Adaderana", "Timestamp": "June 1, 2014 07:41 am", "Headline": "ටූනා සමුළුව අද කොළඹදී", "News Content": "ලෝක ආහාර හා කෘෂිකර්ම සංවිධානයේ ඉන්දියානු සාගර ටූනා කොමිසමේ 18 වැනි ජාත්‍යන්තර සැසි වාරය අද(01) කොළඹ දි ආරම්භවීමට නියමිතව තිබේ. රටවල් 31ක විදේශීය නියෝජිතයින් 250 දෙනෙකුගේ පමණ සහභාගීත්වයෙන් ලබන පස් වැනිදා දක්වා එය පැවැත්වීමට නියමිතය. බැසිල් රාජපක්ෂ, රාජිත සේනාරත්න සහ මහාචාර්ය ජී.එල්.පීරිස් යන අමාත්‍යවරුන් සැසිවාරයේ ප්‍රධාන ආරාධිතයින් ලෙස සහභාගී වෙයි. ඉන්දියානු සාගරයේ පවතින ටූනා වර්ගයේ මත්ස්‍ය සම්පත කළමනාකරණය කරමින් ආරක්ෂා කිරීම කොමිසම මගින් සිදුකෙරෙයි. ලෝක ආහාර සහ කෘෂිකර්ම සංවිධානය යටතේ 1993 වසරේ දී ඉන්දියානු සාගර ටූනා කොමිසම පිහිටුවනු ලැබ ඇති අතර එහි ජාත්‍යන්තර සැසිවාරයක් මෙරට දී පැවැත්වෙන දෙවන අවස්ථාව මෙය වෙයි.", "URL": "https://sinhala.adaderana.lk/news.php?nid=43633", "Category": null, "Parent URL": null}