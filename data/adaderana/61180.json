{"Source": "Adaderana", "Timestamp": "June 17, 2016 10:15 am", "Headline": "ඉස්සන් වගාව නියාමනයට පියවර ", "News Content": "ඉස්සන් වගා කිරීම නියාමනය සහ අධීක්ෂණය කිරීමට විශේෂ කාර්යය සාධක බලකායක් සහ මෙහෙයුම් කමිටුවක් පත් කර තිබේ.විවිධ පුද්ගලයින් අක්‍රමවත් අයුරින් ඉස්සන් වගාව සිදු කිරීම නියාමනය කිරීමේ අරමුණින් මෙලෙස විශේෂ කාර්යය සාධක බලකායක් සහ මෙහෙයුම් කමිටුවක් පත් කර ඇති බව ධීවර අමාත්‍යාංශය සඳහන් කළේය.අක්‍රමවත් අයුරින් ඉස්සන් වගා කිරීම හේතුවෙන් විවිධ වෛරස සහ බැක්ටීරියා රෝග ව්‍යාප්තවීමේ අවධානමක් පවතින බව ධීවර අමාත්‍යාංශය පවසයි.ඒ අනුව අදාළ කාර්යය සාධක බලකාය විසින් මේ වන විට බහුලව ඉස්සන් වගා කිරීම සිදු වන පුත්තලම දිස්ත්‍රික්කයේ ඉස්සන් වගා කිරීමේ කටයුතු අධ්‍යයනය කර වාර්තාවක් ලබාදීමට නියමිතය.", "URL": "https://sinhala.adaderana.lk/news.php?nid=61180", "Category": null, "Parent URL": null}