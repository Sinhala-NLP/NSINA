{"Source": "Adaderana", "Timestamp": "May 31, 2011 03:55 pm", "Headline": "බසයක් හා වෑන් රියක් ගැටෙයි -9 දෙනෙකුට තුවාලයි", "News Content": "ගාල්ල -මාතර ප්‍රධාන මාර්ගයේ උණවටුන ප්‍රදේශ‍යේ සිදුවූ රිය අනතුරකින් පුද්ගලයින් 9 දෙනෙකු තුවාල ලබා තිබේ. තුවාල ලැබූවන්ගෙන් පස් දෙනෙකු කුඩා දරුවන් බව හබරාදූව පොලිසිය පැවසීය. අද(31) පෙරවරු 7.30 ට පමණ මෙම අනතුර සිදුව ඇත්තේ මාතර සිට කොළඹ දෙසට ධාවනය වෙමින් තිබූ පෞද්ගලික බස්රථයක් අනෙක් මංතීරුවේ ධාවනය වෙමින් තිබූ වෑන් රථයක මුහුණ‍ට මුහුණ ගැටීමෙනි. තුවාල ලැබූවන් කරාපිටිය රෝහල‍ට ඇතුළත් කර ඇති බව හබරාදූව පොලිසිය පවසයි.", "URL": "https://sinhala.adaderana.lk/news.php?nid=16446", "Category": null, "Parent URL": null}