{"Source": "Adaderana", "Timestamp": "April 5, 2011 09:18 am", "Headline": "එක්සත් ජාතීන්ගේ ගුවන් යානයක් කඩා වැටෙයි -32 ක් මරුට ", "News Content": "එක්සත් ජාතීන්ගේ සංවිධානයට අයත් ගුවන් යානයක් කොන්ගෝවේ දී කඩා වැටී තිබේ. කොන්ගෝවේ කිං ෂාසා ගුවන් තොටුපළේ දී මෙම ගුවන් යානය අනතුරට ලක්ව ඇති බව සඳහන්ය. අනතුරට පත්වන අවස්ථාවේ එහි සිටි කාර්යය මණ්ඩල සාමාජිකයින් 33 දෙනාගෙන් 32දෙනෙකු ජීවීතක්ෂයට පත්ව ඇත. සී.ආර්.ජේ - 100 වර්ගයේ ජෙට් යානයක් අනතුරට ලක්ව ඇති බව පැවසෙයි. යානය ගුවන්ගත කරන අවස්ථාවේ පැවති දැඩි වර්ෂාව හේතුවෙන් මෙම අනතුර සිදු වන්නට ඇතැයි විශ්වාස කෙරෙයි. මියගිය අය අතර එක්සත් ජාතීන්ගේ සංවිධානයේ සේවකයින් 20 දෙනෙකු ද ජෝර්ජියානු ජාතික කාර්යය මණ්ඩල සාමාජිකයෙකු, කොන්ගෝ ජාතිකයෙකු සහ තවත් විදේශිකයින් වන බව සඳහන්ය.", "URL": "https://sinhala.adaderana.lk/news.php?nid=15283", "Category": null, "Parent URL": null}