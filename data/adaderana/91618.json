{"Source": "Adaderana", "Timestamp": "June 28, 2018 11:05 am", "Headline": "ශ්‍රී ලංකා බංග්ලාදේශ නිළ නොවන ටෙස්තරඟයේ 3 වන දිනය අද", "News Content": "ශ්‍රී ලංකා ඒ කණ්ඩායම සහ බංග්ලාදේශ ඒ කණ්ඩායම අතර පැවැත්වෙන නිළ නොවන පළමු ටෙස්ට් ක්‍රිකට් තරඟයේ තුන් වන දිනය අදයි. බංගලාදේශයේ චිතගොන් හී දී මෙම තරගය පැවත්වේ. දෙවන දිනය වූ ඊයේ (27) තරඟය නිමා වන විට සිය පළමු ඉනිම සඳහා පන්දුවට පහරදෙමින් සිටි බංගලාදේශ ඒ කණ්ඩායම කඩුලු 02ක් දැවී ලකුණු 44ක් ලබා සිටියේය. සෞම්‍ය සර්කාර් ලකුණු 21 ක් හා තුෂාර් ඉම්රාන් ලකුණු 12 ක් ලබාගත්තේය. පන්දු යැවීමේදී නිසල තාරක සහ චරිත් අසලංක එක් කඩුල්ල බැගින් දවාගෙන සිටියේය. කාසියේ වාසිය දිනා පලමු ඉනිම සඳහා පන්දුවට පහරදුන් ශ්‍රී ලංකා ඒ කණ්ඩායම කඩුලු 08ක් දැවී ලකුණු 449ක් ලබා සිටියදී ඉනිම අත්හිටුවූයේය. ලහිරු තිරිමාන්න ලකුණු 168 ක් හා දිමුත් කරුණාරත්න ලකුණු 60 ක් ලබාගත්තේය.", "URL": "https://sinhala.adaderana.lk/news.php?nid=91618", "Category": null, "Parent URL": null}