{"Source": "Adaderana", "Timestamp": "May 1, 2015 08:03 am", "Headline": "රණසිංහ ප්‍රේමදාස 22 වන ගුණ සමරුව අදයි", "News Content": "දිවංගත ජනාධිපති රණසිංහ ප්‍රේමදාස මහතාගේ 20 වන ගුණ සැමරුම අදට යෙදී තිබේ.1993 වසරේ පැවති මැයි දින පෙළපාලිය අතරවාරයේදී ප්‍රේමදාස මහතා මරාගෙන මැරෙන බෝම්බකරුවෙකුගේ ප්‍රහාරයකින් ඝාතනයට ලක්විය. 1950 වසරේදී කොළඹ නාගරික මන්ත්‍රීවරයෙකු වශයෙන් දේශපාලනයට පිවිසි රණසිංහ ප්‍රේමදාස මහතා 1960 වසරේදී පාර්ලිමේන්තුවට තේරි පත්වු අතර 1978 වසරේදී අග්‍රාමාත්‍ය ධුරයට පත්විය.පසුව 1988 වසරේදී මෙරට තුන්වන විධායක ජනාධිපතිවරයා ලෙස තේරි පත්වු ඔහු රටේ දැවන්ත පෙරළියක් ඇති කිරිමට සමත්වු නායකයෙකු ලෙස සැළකෙයි.හිටපු ජනාධිපතිවරයාගේ ගුණ සමරු උත්සවය අද අලුත්කඩේ පිහිටි ඒ මහතාගේ පිළිරුව අසළදී පැවැත්වෙන අතර ඊට ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතාද සහභාගී විමට නියමිතය.", "URL": "https://sinhala.adaderana.lk/news.php?nid=51030", "Category": null, "Parent URL": null}