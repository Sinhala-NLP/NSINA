{"Source": "Adaderana", "Timestamp": "September 8, 2014 09:04 am", "Headline": "උදෑසනම  ගම්වැසියෝ  වීදි බසිති   ", "News Content": "වක්වැල්ල - බද්දේගම මාර්ගය හරස් කරමින් ප්‍රදේශවාසීන් පිරිසක් විරෝධතාවයක් ආරම්භ කර තිබේ. ඉතා දීර්ඝ කාලයක පටන් තම ප්‍රදේශයේ මාර්ග පද්ධතිය අබලන් තත්ත්වයේ පසුවන බවත්, මේ හේතුවෙන් අදාළ ගම්වාසීන් මහත් දුෂ්කරතාවයකට පත්වී ඇති බවත්, පවසමින් ප්‍රදේශවාසීන් මෙලෙස විරෝධතාවයේ නියැලෙන බව අප වාර්තාකරු සඳහන් කළේය. 150 පමණ පිරිසක් අදාළ විරෝධතාවයේ නියැලෙන අතර මේ හේතුවෙන් වක්වැල්ල - බද්දේගම මාර්ගයේ ගමනාගමනයට බාධා එල්ල වී ඇති බවද වාර්තාවෙයි", "URL": "https://sinhala.adaderana.lk/news.php?nid=45906", "Category": null, "Parent URL": null}