{"Source": "Adaderana", "Timestamp": "December 11, 2011 09:22 am", "Headline": " නිධන් වස්තු හෑරූ 5 ක් දැලේ", "News Content": "ඇතිමලේ ,වට්ටාරාම පුරාණ විහාරස්ථාන භූමියේ නිධන් වස්තු කැණීමේ නිරතව සිටි පුද්ගලයන් පස් දෙනෙකු අත්අඩංගුවට ගෙන තිබේ. ඊයේ පස්වරුවේ ඇතිමලේ පොලිසියේ නිලධාරීන් කණ්ඩායමක් විසින් අත්අඩංගුවට ගත් මෙම සැකකරුවන් මොනරාගල ප්‍රදේශයේ පදිංචිකරුවන් පිරිසකි. නිධන් වස්තු කැණීම් සඳහා උපයෝගි කරගත් උපකරණ කිහිපයක් ද මෙහිදී පොලිස් භාරයට ගෙන තිබුණි. සැකකරුවන් මොනරාගල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 20 වෙනි දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=20599", "Category": null, "Parent URL": null}