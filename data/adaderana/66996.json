{"Source": "Adaderana", "Timestamp": "December 13, 2016 02:09 pm", "Headline": "   ශ්‍රී ලංකා-තජිකිස්ථාන ද්වීපාර්ශවික සාකච්ඡා ඇරඹෙයි", "News Content": "දිවයිනට පැමිණ සිටින තජිකිස්ථාන ජනාධිපති එමිමෝලි රෝමන් මහතා සහ ජනාධිපති මෛත්‍රීපාල සිරිසේන මහතා අතර ද්වීපාර්ශවික සාකච්ඡා මේ වන විට පැවැත්වෙයි. දෙපාර්ශවය අතර අද(13) පෙරවරු 9.30ට පමණ ජනාධිපති කාර්යාලයේ දී අදාළ සාකච්ඡා ආරම්භ වු බව වාර්තා වෙයි. මෙහිදී ද්වීපාර්ශවික සාකච්ඡාවලින් අනතුරුව තජිකිස්ථානය සහ ශ්‍රී ලංකාව අතර ගිවිසුම් කිහිපයකට අත්සන් තැබීමට නියමිතය.සංචාරයක් සඳහා තජිකිස්ථාන ජනාධිපති එමිමෝලි රෝමන් මහතා ඇතුළු දූත පිරිස ඊයේ(12) පස්වරුවේ දිවයිනට පැමිණියේය.ඒ අනුව අද දිනයේදී තජිකිස්ථාන ජනාධිපතිවරයා අග්‍රාමාත්‍ය රනිල් වික්‍රමසිංහ මහතා මුණගැසී සාකච්ඡා කිරීමට ද නියමිතය. මීට අමතරව තජිකිස්ථාන ජනාධිපතිවරයා මහනුවර ශ්‍රී දළදා මාලිගාව වැඳපුදා ගැනීමට ද නියමිතව තිබේ.", "URL": "https://sinhala.adaderana.lk/news.php?nid=66996", "Category": null, "Parent URL": null}