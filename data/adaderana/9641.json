{"Source": "Adaderana", "Timestamp": "July 16, 2010 11:07 am", "Headline": "පළමු යුද අධිකරණය අද යළි රැස්වේ", "News Content": "ජෙනරාල් සරත් ෆොන්සේකා මහතා වෙනුවෙන් ක්‍රියාත්මක පළමු යුද අධිකරණය අද යළි රැස්වීමට නියමිතය. අද පස්වරු 2 ට නාවික හමුදා මූලස්ථානයේ දී එය රැස්වන බව හමුදා මාධ්‍ය ප්‍රකාශක බ්‍රිගේඩියර් උභය මැදවල මහතා පැවසුවේය. ඊ‍යේ දිනයේ පළමු යුද අධිකරණය කල්තැබූ කටයුතු එතැන් සිට අද සිදුකිරීමට නියමිතව තිබේ. සක්‍රිය හමුදා සේවයේ යෙදී සිටියදී දේශපාලන කටයුතුවල නියැලුණු බවට ෆොන්සේකා මහතාට එරෙහිව ඉදිරිපත්වී තිබෙන චෝදනා විභාග කිරීම පළමු යුද අධිකරණයේ අරමුණ වී ඇත.", "URL": "https://sinhala.adaderana.lk/news.php?nid=9641", "Category": null, "Parent URL": null}