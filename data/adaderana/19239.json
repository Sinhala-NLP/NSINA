{"Source": "Adaderana", "Timestamp": "October 9, 2011 10:36 am", "Headline": "මහනුවර ඇතුළු ආයතන කිහිපයක මනාප ඡන්ද ප්‍රතිඵල නිකුත්වෙයි", "News Content": "මනාප ඡන්ද ප්‍රතිඵල අනුව අනුරාධපුර මහ නගර සභාවේ එක්සත් ජනතා නිදහස් සන්ධානයෙන් තරග කළ එච්.පි.සෝමදාස මහතා මනාප ඡන්ද 7883ක් ලබා සිටියි. පී. හෙට්ටිආරච්චි මහතා ලබාගත් මනාප ඡන්ද සංඛ්‍යාව 7815 කි. එම්.ඩබ්ලිව්.ප්‍රේමදාස මහතා මනාප ඡන්ද 6459ක් ලබා සිටියි. අරුණ කුමාර ඉන්දික මහතා එක්සත් ජාතික පක්ෂයෙන් වැඩිම මනාප හිමිකරගෙන ඇත. ඔහු මනාප ඡන්ද 3549 ක් ලබා සිටියි. කුරුණෑගල මහ නගර සභාවේ වැඩිම මනාප සංඛ්‍යාවක් හිමිකරගෙන ඇත්තේ එක්සත් ජනතා නිදහස් සන්ධානයේ ගාමිනි පෙරමුණගේ මහතාය. ඔහු මනාප ඡන්ද 6805ක් ලබා සිටියි. නිමල් චන්ද්‍රසිරි ද සිල්වා මහතා මනාප ඡන්ද 4892 ක් ලබා ගනිමින් දෙවන ස්ථානය ලබා ගැනීමට සමත් විය. තුෂාර සංජීව විතාරණ මහතා ලබා ගත් මනාප සංඛ්‍යාව 2812 කි. එක්සත් ජාතික පක්ෂයේ වරුණ ප්‍රේමරත්න මහතා මනාප ඡන්ද 1978ක්, ඉසුරු ජයවර්ධන මහතා ඡන්ද 1830ක් සහ බුද්ධික ඇල්ලෙපොල මහතා ඡන්ද 1412ක් ලබාගෙන තිබේ. බදුල්ල මහ නගර සභා මනාප ඡන්ද ප්‍රතිඵල අනුව එක්සත් ජනතා නිදහස් සන්ධානයේ උපාලි නිශ්ශංක ගුණසේකර මහතා මනාප ඡන්ද 7826 ක් ලබා සිටියි. නාලක නිශාන්ත විජේරත්න මහතා ඡන්ද 5311ක් සහ අසිත නලින්ද රංගේ මහතා ඡන්ද 3450ක් ලබා ගැනීමට සමත් විය. එක්සත් ජාතික පක්ෂයේ එම්.ඩි.ඒ.හේමචන්ද්‍රසිරි මහතා ලබාගත් මනාප සංඛ්‍යාව 3531 කි. මොහොමඩ් අසාර් මහතා ඡන්ද 2538ක් සහ මොහොමඩ් නජීර් මහතා 1601ක් ලබා සිටියි. පළාත් පාලන ආයතන ඡන්ද විමසීම යටතේ මාතර මහ නගර සභාව සඳහා වැඩිම මනාප හිමිකරගෙන ඇත්තේ එක්සත් ජනතා නිදහස් සන්ධානයේ සොසේන්ද්‍ර හඳුන්ගේ මහතාය. ඔහු ලබා ඇති මනාප ඡන්ද සංඛ්‍යාව 8389 කි. ඩි.ජි.යසරත්න මහතා මනාප ඡන්ද 7206ක් ලබාගෙන තිබේ. චතුර ගලප්පත්ති මහතා ලබාගත් මනාප ඡන්ද සංඛ්‍යාව 6356 කි. එක්සත් ජාතික පක්ෂයෙන් උපුල් නිශාන්ත මහතා මනාප ඡන්ද 7486ක් ලබා සිටියි. මනාප ඡන්ද 3035ක් ලබා ගනිමින් නන්දසේන සෙල්ලහේවා දෙවන ස්ථානය හිමිකරගෙන තිබේ. කුණ්ඩසාලේ ප්‍රාදේශීය සභාවේ වැඩිම මනාප ඡන්ද සංඛ්‍යාවක් ලබාගෙන ඇත්තේ අසේල ඒකනායක මහතාය. ඔහු මනාප ඡන්ද 9564ක් ලබා සිටියි. අසේල ධර්මප්‍රිය බණ්ඩාර මහතා මනාප ඡන්ද 7337ක් ලබා සිටියි. චන්දන කුමාර මහතා ඡන්ද 6959ක් ලබා ගැනීමට සමත් විය. එක්සත් ජාතික පක්ෂයේ මුත්තුසාමි සන්නිවේලු ඡන්ද 5021ක් ලබා ඇති අතර අනුර සෙනෙවිරත්න මහතා ලබාගත් ඡන්ද සංඛ්‍යාව 4434 කි. මහනුවර මහ නගර සභාවේ වැඩිම මනාප හිමිකරගත් එක්සත් ජනතා නිදහස් සන්ධානයේ ලබා ඇති මනාප සංඛ්‍යාව තුෂාන්ත රත්වත්තේ 6948 කි. එක්සත් ජාතික නිදහස් සන්ධානයේ සේන දිසානායක මනාප 6193 ක් ලබාගත්තේය. එක්සත් ජාතික පක්ෂයේ නිරංජන් විජේරත්න මනාප 5290 ක් ද, එස්. වික්‍රමසිංහ 4571 ක් ද හිමිකරගෙන තිබේ.", "URL": "https://sinhala.adaderana.lk/news.php?nid=19239", "Category": null, "Parent URL": null}