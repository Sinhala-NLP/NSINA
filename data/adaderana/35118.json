{"Source": "Adaderana", "Timestamp": "June 21, 2013 12:29 pm", "Headline": "රත්‍රන් බද්ද ගණන් යයි", "News Content": "ශ්‍රී ලංකාවට ආනයනය කරනු ලබන රත්‍රන් සඳහා 10%ක බද්දක් පනවා ඇති බව රජයේ ආරංචි මාර්ග පවසයි. එය 5% ක අධිභාරයක් හා තවත් 5%ක තීරු බද්දක් ඇතුළත් වන සේ අයකරනු ලැබ ඇතිබව සඳහන්ය. මෙම නවතම බදු අය කිරීම අද (21) සිට ක්‍රියාත්මක බව කියැවෙයි. ශ්‍රී ලංකාවට ආනයනය කරනු ලබන රත්‍රන් යළි මහා පරිමාණයෙන් ඉන්දියාවට අපනයනය කිරීමේ ව්‍යාපාරයක්ද දියත්ව පැවතීම නිසා රජය විසින් මෙම තීරණය ගෙන ඇති බව ආරංචි මාර්ග වැඩිදුරටත් කියා සිටියි.", "URL": "https://sinhala.adaderana.lk/news.php?nid=35118", "Category": null, "Parent URL": null}