{"Source": "Adaderana", "Timestamp": "September 2, 2016 10:16 am", "Headline": "  අප්‍රිකානු-ආසියානු කලාපයේ බිලියන 2ක් සිකා වෛරස් අවධානමක", "News Content": "අප්‍රිකානු සහ ආසියානු කලාපවල බිලියන 02කට අධික ජනතාවක් සිකා වෛරසය හේතුවෙන් අවධානමට ලක්ව ඇති බව අනාවරණය වී තිබේලොව ප්‍රමුඛ විශ්වවිද්‍යාල කිහිපයක විද්‍යාඥයින් විසින් සිදු කළ සමීක්ෂණයකින් අනාවරණය වී ඇත්තේ සෞඛ්‍ය සම්පත් සීමිත පිලිපීනය, බංග්ලාදේශය, පාකිස්ථානය හා වියෙට්නාමය වැනි රටවලට සිකා වෛරසය පැතිරීමේ අවධානය ඉහළ අගයක් ගන්නා බවයි.මේ අතර සිකා වෛරසය වැළදුණු පුද්ගලයින් 82 දෙනෙකු සිංගප්පූරුවේදී හඳුනාගෙන තිබේ.මදුරුවන්ගෙන් පැතිර යන මෙම වෛරසය ගැබිණි මව්වරුන් කෙරෙහි වැඩි බලපෑමක් එල්ල වන අතර විශාල හිසක් සහිත දරුවන් බිහිවීමට වෛරසයේ බලපෑම හේතු වන බව වාර්තා වෙයිලොව පුරා රටවල් 65 ක පමණ මේ වන විට සිකා වෛරසය ව්‍යාප්ත වී ඇති අතර ගුවන් ගමන්වල නිරත වන පුද්ගලයින් හරහා එම වෛරසය රටවල් අතර ව්‍යාප්තිය වැඩි වශයෙන් සිදු වෙයි.", "URL": "https://sinhala.adaderana.lk/news.php?nid=63695", "Category": null, "Parent URL": null}