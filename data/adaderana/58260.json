{"Source": "Adaderana", "Timestamp": "March 15, 2016 05:15 pm", "Headline": " කතරගම යන්න ගිහින් අතරමග මරු දකියි", "News Content": "තිස්ස-මාතර ප්‍රධාන මාර්ගයේ හල්ලමල්ලෙ ප්‍රදේශයේ දී සිදුවූ රිය අනතුරකින් දෙදෙනෙකු ජීවිතක්ෂයට පත්ව එක් අයෙකු බරපතළ තුවාල ලබා තිබේ.ත්‍රී රෝද රථයක් හා වැලි පැටවූ ටිපර් රථයක් එකිනෙක ගැටීමෙන් අද(15)පස්වරුවේ මෙම අනතුර සිදුව ඇති බව අදදෙරණ වාර්තාකරු පවසයි.ටිපර් රථය මොණරාගල සිට මාතරට වැලි රැගෙන ධාවනයවී ඇති අතර ත්‍රී රෝද රථය ගාල්ල සිට කතරගම දක්වා ධාවනය වෙමින් තිබී ඇත.මෘත ශරීර හම්බන්තොට රෝහලේ මෘත ශරීරාගාරයේ තැන්පත් කර ඇති අතර බරපතළ තුවාල ලැබූ ත්‍රී රෝද රථයේ රියදුරු එම රෝහලේ දැඩි සත්කාර ඒකකයේ ප්‍රතිකාර ලබයි.හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58260", "Category": null, "Parent URL": null}