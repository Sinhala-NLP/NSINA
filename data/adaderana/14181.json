{"Source": "Adaderana", "Timestamp": "February 13, 2011 11:06 am", "Headline": "අලි මිනිස් ගැටුමෙන් අලි 227 ක් පුද්ගලයින් 80 ක් මරුට", "News Content": "2010 වසර තුළ පමණක් වල් අලින් 227 දෙනෙකු මිය ගොස් ඇති බව වනජීවී දෙපාර්තමේන්තුව පවසයි. සෑම වසරකම මෙලෙස වල් අලින් 200කට වැඩි ප්‍රමාණයක් මිය යන බව වන ජීවී දෙපාර්තමේන්තුවේ අධ්‍යක්ෂ ජනරාල් වෛද්‍ය චන්ද්‍රවංශ පතිරාජ මහතා ප්‍රකාශ කළේය. ඒ අනුව එම අලි මරණ වලින් වැඩි ප්‍රමාණයක් සිදු වී ඇත්තේ බඳින තුවක්කු වලට හසු වීමෙන් බව වාර්තා වේ. මේ අතර පසුගිය වසරේ අලි පහර දීම් හේතුවෙන් පුද්ගල මරණ 80ක් ද සිදු වී ඇති බව ද වනජීවී දෙපාර්තමේන්තුව පවසයි. මෙම මරණ වලින් වැඩි ප්‍රමාණයක් නොසැලකිලිමත්කම හේතුවෙන් සිදු වූ ඒවා බව චන්ද්‍රවංශ පතිරාජ මහතා ප්‍රකාශ කළේය. අලි මිනිස් ගැටුම් අවම කිරීම සඳහා මේ වන විටත් වනජීවී දෙපාර්තමේන්තුව විශේෂ සැලසුම් සකස් කරමින් සිටින බව චන්ද්‍රවංශ පතිරාජ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=14181", "Category": null, "Parent URL": null}