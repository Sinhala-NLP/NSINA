{"Source": "Adaderana", "Timestamp": "May 25, 2019 01:39 pm", "Headline": "බදුරලිය පාසලක් අසළ අත්බෝම්බ දමා ගිය සැකකරු සම්බන්ධයෙන් CCDය විමර්ශන අරඹයි", "News Content": "බදුරළිය, දික්හේන ප්‍රදේශයේ පාසලකින් අත්බෝම්බ දැමීමේ සිද්ධිය සම්බන්ධයෙන් අත්අඩංගුවට ගත් සැකකරු සම්බන්ධයෙන් කොළඹ අපරාධ කොට්ඨාශය විමර්ශන ආරම්භ කර තිබේ. සැකකරු කොළඹ අපරාධ කොට්ඨාශය වෙත මේ වන විට භාර දී ඇත. බදුරළිය දික්හේන ප්‍රදේශයේ පාසලකින් අත්බෝම්බ සොයා ගැනීමේ සිද්ධියක් සම්බන්ධයෙන් පොලිසිය මෙම සැකකරු අත්අඩංගුවට ගෙන තිබුණි. 32 හැවිරිදි හපුආරච්චිගේ පවිත්‍ර මදුෂංක නමැති බදුරළිය හැඩිගල්ල ජනපදය ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගත්තේය. ඒ අනුව ඔහු සම්බන්ධයෙන් බදුරළිය පොලිස් ස්ථානය මුලික විමර්ශන ආරම්භ කළේය.", "URL": "https://sinhala.adaderana.lk/news.php?nid=110652", "Category": null, "Parent URL": null}