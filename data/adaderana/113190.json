{"Source": "Adaderana", "Timestamp": "July 2, 2019 11:55 am", "Headline": "මගේ සහය අගමැතිගේ අපේක්ෂකයාට-වඩිවෙල් සුරේෂ්", "News Content": "එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ මහතා විසින් පත්කරන ජනාධිපතිවරණ අපේක්ෂකයාට සහය පල කරන බව වැවිලි කර්මාන්ත රාජ්‍ය අමාත්‍ය වඩිවෙල් සුරේෂ් මහතා පවසයි. බදුල්ල දිස්ත්‍රික් ලේකම් කාර්යාලයේ පැවති මාධ්‍ය හමුවකට එක්වෙමින් වඩිවෙල් සුරේෂ් රාජ්‍ය අමාත්‍යවරයාට මෙම අදහස් පල කළේය. ඔහු පැවසුවේ එක්සත් ජාතික පක්ෂයේ නායක අග්‍රාමාත්‍ය රනිල් වික්‍රමසිංහ මහතා ප්‍රමුඛ කෘත්‍යාධිකාරි මණ්ඩලයේ තීරණය අනුව ඉදිරියේදි කටයුතු කරන බවයි. අමාත්‍ය ධුරයෙන් ඉවත් වු මුස්ලිම් අමාත්‍යවරුන් සම්බන්ධයෙන් මාධ්‍යවේදින් කළ ප්‍රශ්න කිරීමකට පිලිතුරු ලබා දෙමින් අමාත්‍යවරයා පැවසුවේ ඔන්ට එල්ලි වී ඇති චෝදනා සම්බන්ධයෙන් නිතීමය නිසි පරිදි ක්‍රියාත්මක විය යුතු බවත් ඔවුන් නිර්දොෂිනම් ඔවුන්ට නැවතත් අමාත්‍යධුරවල කටයුතු කිරීමට අවස්තාව සලසා දිය යුතු බවයි. එමෙන්ම එක්සත් ජාතික පක්ෂය කිසිදු විටකදි ආගම් බෙද අනුව කටයුතු නොකර බවත් සියළු දෙනා එකමුතුව ඉදිරියට ගිය බවත් අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113190", "Category": null, "Parent URL": null}