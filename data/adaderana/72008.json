{"Source": "Adaderana", "Timestamp": "April 12, 2017 11:24 am", "Headline": "නීති විරෝධීව මෙරටට ආනයනය කළ මත්පැන් තොගයක් අල්ලයි", "News Content": "නීති විරෝධී ලෙස මෙරටට ආනයනය කළ රුපියල් මිලියන දෙකකට අධික වටිනාකමින් යුත් මත්පැන් තොගයක් මුදල් අමාත්‍යාංශයේ මතද්‍රව්‍ය වැටලීම් විශේෂ ඒකක බාරයට ගෙන තිබේ. ඔරුගොඩවත්ත රේගු අංගනයේ බහාලුමක් තුළ සඟවා තිබියදී මෙම විදේශීය මත්පැන් තොගය සොයාගෙන ඇති බව මුදල් අමාත්‍යාංශය සඳහන් කළේය. ආනයනකරුවන් 7 දෙනෙකුගේ නම් සදහන් කර ඉතාලියේ සිටින ශ්‍රී ලාංකිකයන් පිරිසක් විසින් මෙම බහාලුම මෙරටට එවා ඇති බව සඳහන්වේ. මේ පිළිබඳ මාධ්‍ය වෙත අදහස් දක්වමින් මුදල් අමාත්‍යාංශ මත්ද්‍රව්‍ය වැටලීම් විශේෂ ඒකකයේ ප්‍රධානී වින් කමාන්ඩර් රවී ජයසිංහ මහතා සඳහන් කළේ උත්සව සමයේ මෙවැනි සිදුවීම් බහුල බැවින් අඛණ්ඩව වැටලීම් ක්‍රියාත්මක කරන බවය.", "URL": "https://sinhala.adaderana.lk/news.php?nid=72008", "Category": null, "Parent URL": null}