{"Source": "Adaderana", "Timestamp": "April 12, 2011 09:51 am", "Headline": "හොර ධීවර ආම්පන්න හා බෝට්ටු 4 ක් අල්ලයි", "News Content": "මසුන් මැරීම සඳහා යොදා ගන්නා නීතී විරෝධී ධීවර ආම්පන්න තොගයක් සහ ඒවා රඳවා තිබූ බෝට්ටු 4 ක් මඩකළපු දිස්ත්‍රික් ධීවර දෙපාර්තමේන්තු නිලධාරීන් විසින් සිය භාරයට ගෙන තිබේ. ‍ ඊයේ(11) පස්වරුවේ එරාවුර් කළපු ප්‍රදේශයේ සිදු කළ වැටලීමක දී මෙම බෝට්ටු සහ දැල් ආම්පන්න අත්පත් කර ගත් බව එහි නියෝජ්‍ය අධ්‍යක්ෂකවරයා පැවසුවේය. ‍ එම උපකරණ සහ බෝට්ටු මඩකළපුව මහේස්ත්‍රාත් අධිකරණයට අද(12) ඉදිරිපත් කිරීමට නියමිතය. ‍ මේ අතර යුද්ධයෙන් සහ ගංවතුරින් හානියට පත් වූ ප්‍රදේශ වල ජීවත් වන ධීවරයින්ට රුපියල් ලක්ෂ 20ක් පමණ වටිනා ධීවර ‍උපකරණ තොගයක් පරිත්‍යාග කර තිබේ. ‍ නැගෙනහිර පළාත් ප්‍රධාන අමාත්‍ය ශිවනේෂතුරෙයි චන්ද්‍රකාන්තන් මහතාගේ ප්‍රධානත්වයෙන් එම උත්සවය ඊයේ(11) පැවැත්වුණි.", "URL": "https://sinhala.adaderana.lk/news.php?nid=15423", "Category": null, "Parent URL": null}