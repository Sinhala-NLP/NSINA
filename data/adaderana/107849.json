{"Source": "Adaderana", "Timestamp": "April 11, 2019 07:56 pm", "Headline": "රට වෙනුවෙන් එකට සිටිමු මඩකලපුව දිස්ති‍්‍රක් වැඩසටහනේ සමාප්ති උත්සවය හෙට", "News Content": "“රට වෙනුවෙන් එකට සිටිමු“ ජාතික සංවර්ධන වැඩසටහනේ දෙවන අදියර පසුගියදා මඩකලපුව දිස්ති‍්‍රක්කය කේන්ද්‍රකර ගනිමින් ආරම්භ කෙරුණු අතර එහි සමාප්ති උත්සවය සහ ප‍්‍රගති සමාලෝචන රැස්වීම ජනාධිපති මෛත‍්‍රීපාල සිරිසේන මහතාගේ ප‍්‍රධානත්වයෙන් හෙට (12) පෙරවරුවේ මඩකලපුව නගරයේ දී පැවැත් වේ. ගරු ජනාධිපතිතුමාගේ උපදෙස් හා මඟපෙන්වීම පරිදි ජනාධිපති කාර්යාලය මෙහෙයවන ජාතික සංවර්ධන ව්‍යාපෘති සහ විවිධ අමාත්‍යාංශ විසින් කි‍්‍රයාත්මක කර තිබෙන ජාතික සංවර්ධන වැඩසටහන් හා සමාජ සුබසාධන වැඩසටහන් කාර්යක්ෂම හා ඵලදායීව කි‍්‍රයාත්මක කරමින් ග‍්‍රාමීය මට්ටමේ සිට දිස්ති‍්‍රක් මට්ටම දක්වා ජනතාවට උපරිම මහජන සේවාවන් හා ප‍්‍රතිලාභ අත්කරදීම, රට වෙනුවෙන් එකට සිටිමු, වැඩසටහනේ අරමුණයි. රාජ්‍ය ආයතනවලින් විසඳාගත යුතු මහජන ගැටලූ හඳුනාගෙන රාජ්‍ය යාන්ත‍්‍රණය ඔස්සේ උපරිම කාර්යක්ෂමතාවයෙන් එම ගැටලූ විස`දීමට කටයුතු කිරීම ද මෙම වැඩසටහන මඟින් සිදු වෙයි. “රට වෙනුවෙන් එකට සිටිමු“ ජාතික වැඩසටහනේ පළමු අදියර පසුගිය මාසයේ දී පුත්තලම දිස්ති‍්‍රක්ක කේන්ද්‍රකර ගනිමින් පැවැත්විණි. වැඩසටහනේ දෙවන අදියර මඩකලපුව දිස්ති‍්‍රක්කය කේන්ද්‍රකර ගනිමින් පසුගිය අපේ‍්‍රල් 08 වනදා ආරම්භ කෙරුණු අතර දිස්ති‍්‍රක්කයේ ප‍්‍රාදේශීය ලේකම් කොට්ඨාස 14ම ආවරණය කරමින් විවිධ වැඩසටහන් ඒ යටතේ කි‍්‍රයාත්මක කර තිබුණි. එම වැඩසටහන් සඳහා විශාල මහජන සහභාගිත්වයක් දක්නට ලැබීම ද විශේෂත්වයකි. ඉදිරියේ දී, රට වෙනුවෙන් එකට සිටිමු, ජාතික වැඩසටහන සියලූ දිස්ති‍්‍රක්ක ආවරණය කරමින් කි‍්‍රයාවට නැංවීමට නියමිතය. මේ අතර තාරුණ්‍යයේ අනාගත දොරටු විවෘත කෙරෙන, ස්මාර්ට් ශී‍්‍ර ලංකා, වෘත්තීය මාර්ගෝපදේශන ආයතන ජාලයේ මඩකලපුව දිස්ති‍්‍රක් වෘත්තීය මාර්ගෝපදේශන මධ්‍යස්ථානය හෙට ජනාධිපතිතුමා අතින් මඩකලපුව නගරයේ දී විවෘත කෙරේ.", "URL": "https://sinhala.adaderana.lk/news.php?nid=107849", "Category": null, "Parent URL": null}