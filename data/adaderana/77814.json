{"Source": "Adaderana", "Timestamp": "September 20, 2017 05:12 pm", "Headline": " අවුරුදු 19කට පෙර කළ මිනී මැරුමට තිදෙනකුට මරණ දඬුවම", "News Content": "දඹුල්ල - මිරිස්ගෝනියා හංදිය - බුලාගල ප‍්‍රදේශයේ දි මීට අවුරුදු 19කට පෙර පුද්ගල ඝාතනයක් කළ තිදෙනෙකුට මහනුවර මහාධිකරණය මරණ දඬුවම නියම කළේය.1998 වසරේ එච්. එම්. සෝමරත්න නැමත්තෙකුගේ මරණය සම්බන්ධව දඹුල්ල පොලීසිය විසින් මහනුවර මහාධිකරණයේ පවරා තිබු නඩුව පිළිබඳ තීන්දුව අද (20) දින මහනුවර මහාධිකරණ විනිසුරු රෝහණ අනුර කුමාර හේරත් මහතා විසින් ප්‍රකාශයට පත් කරමින් මෙම දඬුවම නියම කළේය.සැකකරුවන් 6 දෙනකුට එරෙහිව මෙම නඩුව පවරා තිබුණු අතර තුන්වැනි හා හය වැනි සැකකරුවන් නිදහස් වූ අතර සිව්වැනි සැකකරු මියගොස් ඇති බව අධිකරණයට වාර්ථා වී තිබුණි.", "URL": "https://sinhala.adaderana.lk/news.php?nid=77814", "Category": null, "Parent URL": null}