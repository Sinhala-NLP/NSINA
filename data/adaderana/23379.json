{"Source": "Adaderana", "Timestamp": "April 9, 2012 08:25 am", "Headline": "මහා පරිමාණ හොර මත්පැන් පෙරන ස්ථානයක් වටලයි", "News Content": "පිළියන්දල, මඩපාත ප්‍රදේශයේ මහා පරිමාණයෙන් පවත්වාගෙන ගිය නීතී විරෝධී ලෙස මත්පැන් පෙරන ස්ථානයක් වටලා සැකකරුවන් සිව්දෙනෙකු අත්අඩංගුවට ගෙන තිබේ. සැකකරුවන් සමඟ පෙරන ලද මත්පැන් බෝතල් 945 ක්, ස්ප්‍රීතු බෝතල් 90 ක් සහ මත්පැන් පෙරීම සඳහා උපයෝගී කර ගන්නා උපකරණ කිහිපයක් ද සිය භාරයට ගත් බව පොලිසිය සඳහන් කරයි. අත්අඩංගුවට ගත් සැකකරුවන් කැස්බෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 20 වැනිදා දක්වා රක්ෂිත බන්ධනාගාරගත කර ඇත.", "URL": "https://sinhala.adaderana.lk/news.php?nid=23379", "Category": null, "Parent URL": null}