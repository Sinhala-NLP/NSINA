{"Source": "Adaderana", "Timestamp": "February 17, 2016 04:10 pm", "Headline": "ජනපති ජර්මන් චාන්සලර්වරිය හමුවෙයි", "News Content": "ජනාධිපති මෛත්‍රීපාල සිරිසේන මහතාගේ ජර්මානු සංචාරයේ තුන්වන දිනය වන අද දිනයේ ජර්මන් චාන්සලර්වරිය වන ඇන්ජලා මාර්කල් හා ජනාධිපති මෛත්‍රීපාල සිරිසේන මහතා මීට සුළු මොහොතකට පෙර හමු වී තිබේ.ජනාධිපතිවරයා ජර්මානු පාර්ලිමේන්තුවේ කථානායක සමඟද සාකච්ඡා පැවැත්වීමට නියමිතව ඇත.මේ පිළිබඳ ජර්මනියේ බර්ලින් නුවර සිට තොරතුරු ගෙන එන අද දෙරණ විශේෂ නියෝජිත ෂෙහාන් බරණගේ මහතා පවසන්නේ අද දවසේ දෙරට අතර ගිවිසුම් කිහිපයකටද අත්සන් තැබීමට නියමිත බවයි.එසේම ජර්මන් චාන්සලර්වරිය හා ජනාධිපති මෛත්‍රීපාල සිරිසේන මහතා එක්ව මාධ්‍ය හමුවක් පැවැත්වීමට කටයුතු සූදානම්ව පවතින බවත්,එහිදී ජර්මන් චාන්සලර්වරිය විශේෂ ප්‍රකාශයක් සිදුකිරීමට නියමිත බවත් සඳහන්ය.", "URL": "https://sinhala.adaderana.lk/news.php?nid=57301", "Category": null, "Parent URL": null}