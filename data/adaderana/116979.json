{"Source": "Adaderana", "Timestamp": "August 20, 2019 09:35 am", "Headline": "යතුරුපැදි මුහුණට මුහුණ ගැටි අයෙක් මිය යයි", "News Content": "මැදිරිගිරිය-මීගස්වැව මාර්ගයේ මයිලගස් හංදිය ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ. යතුරුපැදි දෙකක් මුහුණට මුහුණ ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් යතුරුපැදි දෙකෙහි පැදිකරුවන් දෙදෙනා සහ පසුපැදිකරුවන් දෙදෙනා තුවාල ලබා මැදිරිගිරිය රෝහලට ඇතුළත් කිරීමේ දී එක් යතුරුපැදිකරුවෙකු මියගොස් තිබේ. මියගොස් ඇත්තේ මීගස්වැව ප්‍රදේශයේ පදිංචිව සිටි 37 හැවිරිදි අයෙක්. අනතුර සම්බන්ධයෙන් මැදිරිගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=116979", "Category": null, "Parent URL": null}