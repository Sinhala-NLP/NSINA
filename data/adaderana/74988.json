{"Source": "Adaderana", "Timestamp": "July 7, 2017 03:00 pm", "Headline": " පොලීසියේ 20ට ස්ථාන මාරු ", "News Content": "ජ්‍යේෂ්ඨ පොලිස් අධිකාරීවරයෙකු ඇතුළු පොලිස් නිලධාරීන් 20 දෙනෙකු වහාම ක්‍රියාත්මක වන පරිදි ස්ථාන මාරු කර තිබේ.පොලිස්පතිවරයාගේ නිර්දේශ මත ජාතික පොලිස් කොමිසන් සභාවේ අනුමැතිය පරිදි මෙම ස්ථාන මාරුවීම් සිදු කර ඇති බව පොලිස් මූලස්ථානය සඳහන් කළේය.ජ්‍යේෂ්ඨ පොලිස් අධිකාරීවරයෙකු, පොලිස් අධිකාරීවරයෙකු, සහකාර පොලිස් අධිකාරීවරුන් දෙදෙනෙකු, ප්‍රධාන පොලිස් පරීක්ෂකවරුන් 13 දෙනෙකු සහ පොලිස් පරීක්ෂකවරුන් තිදෙනෙකුට ස්ථාන මාරුවීම් ලබාදී තිබේ.සේවයේ අවශ්‍යතාව මත මෙම ස්ථාන මාරුවීම් ලබාදී ඇති බව ද පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=74988", "Category": null, "Parent URL": null}