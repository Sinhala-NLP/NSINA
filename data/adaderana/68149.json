{"Source": "Adaderana", "Timestamp": "January 15, 2017 03:43 pm", "Headline": "ඒසී සෙල්සියස් අංශක 26 ට ගෙන ආ යුතුයි - විදුලි කප්පාදුවක් නෑ ", "News Content": "රජයේ ආයතනවල වායු සමීකරණ යන්ත්‍ර සෙල්සියස් අංශක 26 මට්ටමක තැබීමට ක්‍රියාකළ යුතුව ඇති බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී පෙරේරා මහතා පවසයි. ඊට අදාළ චක්‍ර ලේඛනය ජනාධිපතිවරයා විසින් නිකුත් කරනු ඇති බවත් අමාත්‍යංශ මට්ටමින් ඒ සම්බන්ධයෙන් තීරණයක් ගෙන ඇති බවත් හෙතෙම පැවසිය. කෙසේ වෙතත් විදුලිය අරපිරිමැස්මෙන් භාවිත කිරීම සදහා මෙවැනි ක්‍රියාමාර්ග ගැනීමට සිදුව ඇති බැවින් වායු සමීකරණ යන්ත්‍ර සෙල්සියස් අංශක 26 මට්ටමට තබා ගන්නා ලෙස තමා ඉල්ලීමක් කරන බව නියෝජ්‍ය අමාත්‍යවරයා කියා සිටියේ අද (15)කොළඹ පැවැති මාධ්‍ය හමුවකදීය. එසේම මාර්තු මාසයේ වන තෙක්ම විදුලි කප්පාදුවක් සිදු නොකිරීමට කටයුතු කරන බව ඔහු කියා සිටියේය.", "URL": "https://sinhala.adaderana.lk/news.php?nid=68149", "Category": null, "Parent URL": null}