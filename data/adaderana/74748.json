{"Source": "Adaderana", "Timestamp": "July 1, 2017 07:55 am", "Headline": "මුතුරාජවෙලට කසළ බැහැර කිරීමට අගරදගුරුගේ විරෝධය", "News Content": "මුතුරාජවෙල වගුරු බිමට කසළ බැහැර කිරීමට විරෝධය පළ කරන බව කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් පවසයි.ආරෝග්‍යශාලාවලින් සහ මෟත ශරීරාගාර වලින් බැහැර කරන ශරීර කොටස් පවා ජලය පිරී ඇති ස්ථානවලට දැමීම කිසිඳු ප්‍රමිතියකින් තොරව මෙහි සිදුවෙමින් පවතින බවද උන්වහන්සේ පෙන්වා දෙයි.උන්වහන්සේ බලධාරීන්ගෙන් ඉල්ලා සිටින්නේ පරිසරයට හා ජනතාවට හානි නොවන අයුරින් කසළ ගැටළුව විසඳීමට කටයුතු කරන ලෙසයි.කෙසේ වෙතත් බෝපිටිය, දෑලතුර, මුතුරාජවෙල වගුරුබිමේ පිහිටි පෞද්ගලික ඉඩමට කොළඹ මහනගර සභාවේ කැළිකසළ බැහැර කිරීම ඊයේ තුන්වන දිනටත් සිදුවුණි.", "URL": "https://sinhala.adaderana.lk/news.php?nid=74748", "Category": null, "Parent URL": null}