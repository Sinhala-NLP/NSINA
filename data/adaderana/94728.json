{"Source": "Adaderana", "Timestamp": "August 20, 2018 05:29 pm", "Headline": "මාතර ස්වර්ණාභරණ කොල්ලයේ සැකකරුවන් හයවෙනි වරටත් හඳුනාගැනීමේ පෙරට්ටුවක", "News Content": "පසුගිය ජුනි මස 22 දින මාතර නගරයේ සිදුවු ස්වර්ණාභරණ අලෙවිසැලක් කොල්ලකෑමේ සිද්ධියට අදාළ හඳුනාගැනීමේ පෙරට්ටුව හයවන වරටත් අද (20) දින පැවැත්වු බව අද දෙරණ වාර්තාකරු පවසයි. අදාළ නඩුව අද මාතර අතිරේක මහේස්ත‍්‍රාත් නිල්මිණි කුසුම් විතාරණ මහත්මිය හමුවේ යළි කැඳවු බව අප වාර්තාකරු සඳහන් කළේය. මෙහිදී හඳුනාගැනීමේ පෙරට්ටුව සඳහා සිද්ධියේ ප්‍රධාන සැකකරු වන පාතාල කල්ලි සාමාජික ධර්ම කිර්ති තාරක පෙරේරා විජේසේකර නොහොත් කොස්ගොඩ තාරක, ඔහුගේ සහෝදරයා වන මධුක නිරිමාල් විජේසේකර සහ අතුල කිත්සිරි කුමාර නොහොත් නාරම්මල මලා නමැති සකකරුවන් තිදෙනා ඉදිරිපත් කර තිබූ බව වාර්තා වෙයි. හඳුනාගැනීමේ පෙරට්ටුවේදී සැකකරුවන් තිදෙනාම සාක්ෂිකරුවන් දෙදෙනෙක් විසින් හඳුනාගෙන තිබේ සිද්ධියට අදාළ නඩුව ලබන 24 වනදා යළි කැඳවීමටයි මාතර අතිරේක මහේස්ත්‍රාත්වරිය නියෝග කළ බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=94728", "Category": null, "Parent URL": null}