{"Source": "Adaderana", "Timestamp": "July 2, 2018 10:16 am", "Headline": " කිලෝමීටර 364ක් දුර පයින්ම යන භක්තියක්-දිනකට කිලෝමීටර 30ක දුරක්", "News Content": "කතරගම ඇසළ පෙරහැර සඳහා සහභගිවිමට වතුකරයේ හින්දු භක්තිකයන්ගේ දෙවන කණ්ඩායමත් පාද යාත්‍රාව ආරම්භ කර තිබේ. මස්කෙලිය ප්‍රදේශයෙන් ඊයේ(01) ආරම්භ කළ මෙම පිරිස130 දෙනෙකුගෙන් සමන්විත කණ්ඩායමක් වන අතර, එහි කාන්තාවන්40 දෙනෙකුගෙන්ද සමන්විතයි. හැටන් නුවරඑළිය බණ්ඩාරවෙල ,වැල්ලවාය ,බුත්තල දක්වා ප්‍රධාන මාර්ගයෙන් ගමන් කර බුත්තල සිට රක්ෂිත මාර්ගයක් ඔස්සේ කතරගම පුදබිමට ළඟා විමට නියමිතය. එම පිරිස ගමන් ගන්නා මුළු දුර කිලෝමිටර් ප්‍රමාණය 364 ක් බව එම පාද යාත්‍රාවේ යෙදෙන හින්දු භක්තිකයන් කියා සිටියි. දිනකට කිලොමිටර 30 බැගින් පයින් ගමන් කර දිනපතා රාත්‍රී කාලයේ හින්දු කොවිල්වල සහ වෙහෙර විහාරස්ථානවල ගිමන් හැර ඊට පසුදින යළිත් ගමන් ආරම්භ කරනු ඇත. ඔවුන් රාත්‍රී කාලයේ විවේක ගන්නා හින්දු කෝවිල් සහ වෙහෙර විහාරස්ථානවලින් ඔවුන්ට අවශ්‍ය ආහාර පාන එම ස්ථානවලින් ලබා දෙන බව එම පාද යාත්‍රාවේ යෙදෙන පිරිස කියා සිටියේය. ගමන් ආරම්භ කර දින සිටම මෙම පිරිස පෙහෙවි පාද යාත්‍රාවේ යෙදෙන අතර, මෙවැනි කණ්ඩායම් කිහිපයක් ඉදිරි දින කිහිපය තුළදි කතරගම ඇසළ පෙරහැර සඳහා සහභාගි විමට ගමන් ආර්ම්භ කිරිමට නියමිතය. කතරගම ඇසළ පෙරහැර මේ මස මස 13 වෙනිදා ආරම්භ කිරිමට නියමිතය.", "URL": "https://sinhala.adaderana.lk/news.php?nid=91824", "Category": null, "Parent URL": null}