{"Source": "Adaderana", "Timestamp": "July 7, 2016 09:19 am", "Headline": " ප්‍රමිතියෙන් තොර බෝට්ටු නිපදවන්න අවසර නෑ", "News Content": "ප්‍රමිතියෙන් තොර බෝට්ටු නිපදවන කර්මාන්තශාලා වල බලපත්‍ර අහෝසි කිරීමට පියවර ගන්නා බව ධීවර හා ජලජ සම්පත් සංවර්ධන අමාත්‍යංශය පවසයි.එම අමාත්‍යංශය පෙන්වා දෙන්නේ ධීවර කර්මාන්තය සඳහා යොදාගනු ලබන කුඩා ප්‍රමාණයේ බෝට්ටු වල ප්‍රමිතිය පිළිබඳව ගැටළු මතුවී ඇති බවයි.බෝට්ටු නිෂ්පාදනය කරන කර්මාන්තකරුවන් 57 දෙනෙකු මේ වන විට ලියාපදිංචි වී ඇති අතර ඉන් ඇතැම් ආයතන පිළිබඳව පැමිණිලි ලැබී ඇති බව ධීවර හා ජලජ සම්පත් සංවර්ධන අමාත්‍යංශය පවසයි.එම පැමිණිලි පිළිබදව විමර්ශනය කර ප්‍රමිතියෙන් අඩු බොට්ටු නිපදවන කර්මාන්ත ශාලා වල බලපත්‍ර අහෝසි කිරීමට පියවර ගන්නා ලෙස මහින්ද අමරවීර අමාත්‍යවරයා බලධාරීන්ට උපදෙස් ලබාදී තිබේ.එමෙන්ම අඩි 40 ට අඩු ප්‍රමාණයේ බෝට්ටු නිපදවීම ද තාවකාලිකව අත්හිටුවා ඇති බව ධීවර හා ජලජ සම්පත් සංවර්ධන අමාත්‍යංශය සඳහන් කළේය.මේ වන විට කුඩා බෝට්ටු 47,000ක් පමණ දිවයින පුරා ධීවර කටයුතු සඳහා භාවිතා කෙරන අතර එම යාත්‍රා මගින් නෙළාගත හැකි මත්ස්‍ය අස්නවැන්න සීමා සහිත බැවින් මෙම තීරණය ගෙන තිබේ.අඩි 55ට වැඩි බෝට්ටු පමණක් මින් ඉදිරියට නිපදවීමට උපදෙස් ලබාදී ඇති අතර ඒ සඳහා සහනාධාර ලබාදීමට ද රජය තීරණය කර ඇති බව වාර්තා වෙයි.", "URL": "https://sinhala.adaderana.lk/news.php?nid=61853", "Category": null, "Parent URL": null}