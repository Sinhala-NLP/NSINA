{"Source": "Adaderana", "Timestamp": "June 30, 2019 01:06 pm", "Headline": "රුසියානු වාර්ෂික හමුදා සැසිය නිමාවෙයි", "News Content": "ආර්මි 2019 නමින් හැඳින්වෙන රුසියානු වාර්ෂික හමුදා සැසිය ක්‍රිමියාවේ දී නිමාවට පත්වුණි. විදෙස් මාධ්‍ය වාර්තා කළේ ඊට සමගාමීව එහි දැවැන්ත හමුදා සංදර්ශනයක් පවත්වා ඇති බවයි. රුසියාව, ක්‍රිමියාවේ වාර්ෂිකව පවත්වනු ලබන දැවැන්ත හමුදා සංදර්ශනය පසුගියදා නිමාවට පත්වුණි. විදෙස් මාධ්‍ය වාර්තා කළේ ඊට පාබල, නාවික සහ ගුවන් අභ්‍යාස රැසක් ඇතුළත් වූ බවයි. යුක්‍රේනයේ වරාය නගරයක් ලෙස සැළකෙන සෙවාස්ටපෝල්හි (Sevastopol) වැසියන්ට මුහුදු බොක්ක ආශ්‍රිතව පැවැත්වූ නෞකා මෙහෙයුම් සහ ජෙට් යානා සහ හෙලිකොප්ටර් යොදාගත් ගුවන් අභ්‍යාස නැරඹීමට හැකි වී ඇත. මෙය පැවැත්වුණේ ආමි 2019 රුසියානු වාර්ෂික හමුදා සැසියට සමගාමීවයි. මෑතකදී රුසියාව හා එහි සමීප රාජ්‍යයන් වන අසර්බයිජානය, ආර්මේනියාව, බෙලාරස්, ඉන්දියාව, කසකස්තානය, චීනය, පාකිස්තානය, තුර්කිය, තායිලන්තය සහ දකුණු අප්‍රිකාව යන රටවල් අත්කරගත් හමුදාමය ශක්තිය එහිදී නිරෑපණය කරන බවට සඳහන්ය. ඊට සමගාමීව පැවැත්වෙන රුසියානු හමුදා අංශවල හමුදා ශක්තිය විදහා දැක්වීම සඳහා වන හමුදා අභ්‍යාස කැපී පෙනෙන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=113054", "Category": null, "Parent URL": null}