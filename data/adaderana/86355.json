{"Source": "Adaderana", "Timestamp": "March 26, 2018 11:42 am", "Headline": "සිංහල ජනාතාව කියන්නේ අන්‍යයන්ට හිරිහැර නොකරන සාමකාමී පිරිසක්", "News Content": "පසුගිය දා මහනුවර දිගන හා අඹතැන්න ප්‍රදේශවලදි සිදු වු සිද්ධින් වලදී මිය ගිය අයගේ පවුල්වල දරුවන්ගේ ඉදිරි කටයුතු සඳහා ආධාර කිරීමේ වැඩ සටහනක් මධ්‍යම පළාත් ආණ්ඩුකාර කාර්යාලයේ දි සිදුවූ බව අද දෙරණ වාර්තාකරු පවසයි. මහනුවර තෙල්දෙනිය දී පහර කැමට ලක්ව මියගිය ලොරි රථ රියදුරුගේ දරුවන් වෙනුවෙන් ඔහුගේ බිරිඳ වන තිලකා පද්ම කුමාරි හා අඹතැන්න මුල්ලේගම බෝම්බ සිද්ධියෙන් මියගිය අයගේ දරුවන් වෙනුවෙන් ඔහුගේ බිරිඳ වන රුවනි කෝශලා පතිරන වෙත රුපියල් ලක්ෂ 2 බැගින් වු මූල්‍ය ආධාර මුදලින් පළමු කොටස ලෙස රුපියල් ලක්ෂය බැගින් ලබා දිම මධ්‍යම පලාත් ආන්ඩුකාර නිලුකා ඒකනායක මහත්මිය විසින් සිදු කර තිබේ. ඉතිරි මුදල මාස 3 ක් ඇතුළත ලබා දෙන බව ද ආණ්ඩුකාරතුමිය සඳහන් කළේය. මෙහි දි අදහස් දක්වමින් ආණ්ඩුකාරතුමිය සඳහන් කළේ මෙවැනි අවසනාවන්ත සිද්ධින් කිසිවෙක් අනුමත නොකර බවත් සැම දෙනාම ජාතී, ආගම් භේදවලින් තොරව එකම පිරිසක් ලෙස ජීවත්වීම සැම දෙනාගේම අබිලාශය බවත්ය. අතිගරු ජනාධිපති මෛත්‍රීපාල සිරිසේන මැතිතුමා ද සැමවිටම සැමදෙනා ගැනම අවධානයෙන් සිටිමින් සැම දෙනාටම සාධාරනව කටයුතු කරන රාජ්‍ය නායකයෙක් ලෙස නැවතත් මෙවැනි තත්ත්වයන් ඇති නොවන ලෙස කටයුතු කරන අවදියක පියා අහිමි වු දරුවන් වෙනුවෙන් කිසියම් හෝ උපකාරයක් කිරීම පලාතේ ආණ්ඩුකාර ලෙස තමන්ගේද යුතුකමක් වු බවත් ඒ අනුව මෙම උපාකාරය කිරීමට කටයුතු කළ බවයි. සිංහල බෞද්ධ ජනාතාව සැමදාම අන්‍යයන්ට හිරිහැර නොකරන සාමකාමී පිරිසක් බවත් අන්‍යයන්ගේ විපතක දී උපකාර කරන පිරිසක් බවත් අපි සැමදාම එකම පිරිසක් ලෙස කටයුතු කිරීම ඉතාමත්ම වැදගත්වන බවත් එතුමිය පැවසීය. අගතියට පත් වු දෙදෙනාගේ බිරින්දැවරුන් ද සඳහන් කළේ තමන්ගේ ස්වාමිපුරුෂයන් නොමැති විමෙන් තමන් මෙන්ම තම දරුවන්ට ද තිබු රැකවරනය අහිමි වීමෙන් ඉතා අසරන තත්ත්වයට පත්ව සිටින මොහොතක මධ්‍යම පලාත් ආන්ඩුකාරතුමිය විසින් මේ කරන ලද උපකාර වලට එතුමියට ස්තුති වත්ත වන බවයි. මෙම අවස්ථාවට මුල්ලේගම විහාරස්ථානාධිපති පුජ්‍ය මුල්ලේගම පියරතන හිමි හා මධ්‍යම පලාත් සභා සංධාන මන්ත්‍රී ගුණතිලක රාජපක්ෂ මහතා, ආන්ඩුකාර ලේකම් එස්.එන්.බි කරුණාරත්න මහතා ඇතුළු පිරිසක් සහභාගි වී තිබේ.", "URL": "https://sinhala.adaderana.lk/news.php?nid=86355", "Category": null, "Parent URL": null}