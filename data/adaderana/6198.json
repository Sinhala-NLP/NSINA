{"Source": "Adaderana", "Timestamp": "January 23, 2010 02:03 pm", "Headline": "උතුරේ ශක්තිමත්ම පක්ෂය මා සමඟයි", "News Content": "උතුරේ ජනතාවගේ ශක්තිමත්ම දේශපාලන පක්ෂය තමන් සමග සිටින බව ජනාධිපති ධුර අපේක්ෂක සරත් ෆොන්සේකා මහතා පවසයි. අද කොළඹ පැවති විශේෂ මාධ්‍ය හමුවක් අමතමින් සරත් ෆොන්සේකා මහතා මේ අදහස් පළ කළේය. මේ හේතුව නිසාම තමන්ට උතුරු පළාත ජයග්‍රහණය කළ හැකි බවත්, ආණ්ඩුව‍ට සහය පළ කරමින් සිටින්නේ ඉතා කුඩා පක්ෂ කිහිපයක් බවත් සරත් ෆොන්සේකා එහිදී වැඩිදුරටත් සඳහන් කළේය. ආරක්ෂක අංශයේ සේවයේ නියුතු වූවන්ගේ තැපැල් ඡන්ද වලින් 90% ක්ම තමාට ලැබී ඇති බව ද ජනවාරි මස 27 වන දින වන විට වත්මන් ජනාධිපතිවරයාට ගෙදර යන්නට සිදුවන බවද හෙතෙම කියා සිටියේය.", "URL": "https://sinhala.adaderana.lk/news.php?nid=6198", "Category": null, "Parent URL": null}