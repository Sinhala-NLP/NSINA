{"Source": "Adaderana", "Timestamp": "July 20, 2010 03:19 pm", "Headline": "සංචාරක ක්ෂේත්‍රය මෙරටට හානිදායක නෑ", "News Content": "සංචාරක ක්ෂේත්‍රය මෙරටට හානිදායක ක්ෂේත්‍රයක් නොවන බව මෙරට ජනතාවට අවධාරණය කළ යුතු බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. යුද ගැටුම් පැවති සමයේ දී පවා මෙරට ප්‍රධාන ආදායම් මාර්ග 4 අතරට සංචාරක ක්ෂේත්‍රය පැමිණ තිබූ බව අමාත්‍යවරයා පෙන්වාදෙයි. ඒ අනුව සාමකාමී වටපිටාවක් තුළ සංචාරක ක්ෂේත්‍රය ප්‍රවර්ධනය කිරීමේ වැඩි හැකියාවක් ඇති බව අබේවර්ධන මහතා සඳහන් කළේය. ඉදිරි වසර කිහිපය තුළ මෙරට ප්‍රමුඛතම ආදායම් මාර්ගය බවට සංචාරක ක්ෂේත්‍රය පත්කරගැනීමට හැකි බව අමාත්‍යවරයා පවසයි. කොළඹ අද පැවති ශ්‍රී ලංකා සංචාරක හා හෝටල් කළමනාකරණ ආයතනයේ උපාධි ප්‍රදානෝත්සවයට එක්වෙමින් ලක්ෂ්මන් යාපා අබේවර්ධන මහතා මේ අදහස් පළ කළේය.", "URL": "https://sinhala.adaderana.lk/news.php?nid=9736", "Category": null, "Parent URL": null}