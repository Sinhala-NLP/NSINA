{"Source": "Adaderana", "Timestamp": "December 18, 2011 03:25 pm", "Headline": "ඔව් මං ජනාධිපති සමග සාකච්ඡා කළා", "News Content": "ප්‍රජාතන්ත්‍රවාදී ජාතික සන්ධානයේ නායක සරත් ෆොන්සේකා මහතාට නිදහස ලබාගැනීමේ අරමුණින් එම සන්ධානයේ පාර්ලිමේන්තු මන්ත්‍රී ටිරාන් අලස් මහතා පසුගිය මාස 2 ක කාලයක් තිස්සේ ජනාධිපතිවරයා සමග සාකච්ඡා කළ බව ඔහු අද දෙරණට කියා සිටියේය. ජනාධිපති සමාවක් හිමිවීම සඳහා කිසියම් පාර්ශවයකින් ඉදිරිපත් වන යෝජනාවකට තමාගේ විරුද්ධත්වයක් නොමැති බවද සරත් ෆොන්සේකා මහතා ද මීට පෙරාතුව ප්‍රකාශ කර තිබුණි. එහෙත් ෆොන්සේකා මහතා හෝ ඔහු‍ගේ පවුලේ කිසිවෙකුත් ඒ සම්බන්ධයෙන් කිසිදු යෝජනාවක් ඉදිරිපත් කිරීමට අපේක්ෂා නොකරන බව එක්සත් ජාතික පක්ෂ මහ ලේකම් තිස්ස අත්තනායක මහතා ඊයේ සඳහන් කළේය.", "URL": "https://sinhala.adaderana.lk/news.php?nid=20780", "Category": null, "Parent URL": null}