{"Source": "Adaderana", "Timestamp": "June 28, 2011 12:48 pm", "Headline": "ඝාතනයකට වැරදිකරුවන් වූ එකම පවුලේ දෙදෙනෙකුට මරණ දඩුවම්", "News Content": "පස්සර, මඩුගස්තලාව ප්‍රදේශයේ දී පුද්ගල ඝාතනයක් සිදුකළ බවට වැරදිකරුවන් වූ එකම පවුලේ පුද්ගලයන් දෙදෙනෙකුට මරණ දඩුවම නියම කර තිබේ. බදුල්ල මහාධිකරණ විනිසුරු පියසීලි වික්‍රමසිංහ මතුරට මහත්මිය විසින් අද(28) සැකකරුවන්ට එරෙහිව එම දඩුවම නියම කළාය. 1998 වසරේ දී අදාළ ඝාතනය සිදුව ඇත. බදුල්ල මහාධිකරණයේ දී විභාග වූ නඩුවේ දී විත්තිකරුවන් සහ මරණකරු අතර ඉඩම් ආරවුලක් තිබු බව අනාවරණය විය. ඊට අදාළ නඩුව පස්සර අධිකරණයේ දී විභාග කිරීමට නියමිතව තිබු දිනට පෙර දින එම ඝාතනය සිදුව තිබේ. අදාළ චෝදනා එල්ල වී තිබු තුන්වෙනි විත්තිකරු නිදොස් කොට නිදහස් කිරීමට ද විනිසුරුවරිය නියෝග කර ඇත.", "URL": "https://sinhala.adaderana.lk/news.php?nid=17057", "Category": null, "Parent URL": null}