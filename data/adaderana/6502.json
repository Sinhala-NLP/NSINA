{"Source": "Adaderana", "Timestamp": "February 6, 2010 08:36 am", "Headline": "අද කොළඹට වතුර නෑ", "News Content": "කොළඹ නගර සභාව සහ කොළඹ නාගරික බල ප්‍රදේශයට අද දිනය තුළ ජල සැපයුම තාවකාලිකව අත්හිටුවන බව ජල සම්පාදන හා ජලප්‍රවාහන මණ්ඩලය පවසයි. ඒ අනුව අද පෙරවරු 8.30 සිට රාත්‍රී 10 දක්වා ජල සැපයුම අත්හිටුවනු ඇත. කොළඹ, පෑලියගොඩ, වත්තල, මාබෝල, ජාඇල, කැස්බෑව, කෝට්ටේ, මහරගම, බොරළැස්ගමුව, කැලණිය, මහර, දොම්පෙ, බියගම, දෙකටන, මල්වාන නගර සභා හා ප්‍රාදේශීය සභා ප්‍රදේශවලට අදාළ කාලය තුළ මෙසේ ජල සැපයුම අත්හිටුවන බව සඳහන් වේ. එමෙන්ම කඩුවෙල බල ප්‍රදේශයට අයත් බත්තරමුල්ල,‍ හෝකන්දර, මාළඹේ යන ප්‍රදේශවලට හා දෙහිවල ගල්කිස්ස, කොටිකාවත්ත, කොළොන්නාව යන ප්‍රදේශවලට ද ජල සැපයුම අත්හිටුවන බව ජල සම්පාදන හා ජලප්‍රවාහන මණ්ඩලය පවසයි. විදුලි බල මණ්ඩලයේ නඩත්තු කටයුත්තක් හේතුවෙන් අඹතලේ ජල පොම්පාගාරයට විදුලි සැපයුම අත්හිටුවීම, ජලසැපයුම සීමාකිරීමට හේතුව බව ජලසම්පාදන හා ජලප්‍රවාහන මණ්ඩලය දක්වයි.", "URL": "https://sinhala.adaderana.lk/news.php?nid=6502", "Category": null, "Parent URL": null}