{"Source": "Adaderana", "Timestamp": "February 28, 2012 09:36 am", "Headline": "බඳින තුවක්කුවක් පත්තුවී සිවිල් ආරක්ෂක භටයෙක් මියයයි", "News Content": "වැලිකන්ද සිංහපුර ප්‍රදේශයේ රාජකාරී කටයුතුවල නිරතව සිටි සිවිල් ආරක්ෂක උප නියාමකවරයෙකු වෙඩිවැදීමෙන් මියගොස් තිබේ. බඳින තුවක්කුවක් පත්තුවීමෙන් මෙම උපනියාමකවරයා මියගොස් ඇති බව වැලිකන්ද පොලිසිය ප්‍රකාශ කරයි. මේ අතර මහව උල්ලපොල ප්‍රදේශයේ දී පිදුරු ගොඩක් මත පිළිස්සී මියගොස් සිටි පුද්ගල මළසිරුරක් සොයාගෙන ඇත. මෙලෙස මියගොස් ඇත්තේ 52 හැවිරිදි උල්ලපොල ප්‍රදේශයේ පදිංචිකරුවෙකු බව මහව පොලිසිය සඳහන් කරයි. හොරොව්පතාන, රත්මලේ සුහදගම ප්‍රදේශයේ කැළයක් තුළ තිබී ද නාඳුනන මළ සිරුරක් සොයාගත් බව හොරොව්පතාන පොලිසිය පවසයි. මළ සිරුර මේ වන විට අනුරාධපුර මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=22449", "Category": null, "Parent URL": null}