{"Source": "Adaderana", "Timestamp": "January 20, 2011 11:11 am", "Headline": "වනරාණිය කන්ද නායයෑමේ අවදානමක්", "News Content": "රත්තොට වනරාණිය කන්ද නායයෑමේ අවදානමකට ලක්ව ඇති හෙයින් ඒ අවට ගම්මාන තුනක පදිංචිකරුවන්ට දැඩි තර්ජනයක් වී තිබේ. පසුගිය කාලය තුළ කිලෝමීටරයක පමණ දුර ප්‍රමාණයක් කන්ද ඉරිතලා ඇති බව අද දෙරණ වාර්තාකරු සඳහන් කළේය. මේ හේතුවෙන් මාඔස්සාගොල්ල, වෙලන්ගහවත්ත මාර්ගය ඉරිතලා ‍ගොස් ඇති හෙයින් එහි ගමනාගමන කටයුතු වලට ද බාධා පැමිණ ඇති බව ඔහු පෙන්වා දෙයි. මේ වන විටත් බෝධිකොටුව මාඔස්සාගොල්ල, පුංචිරත්තොට සහ ගජබා පාර යන ප්‍රදේශවල මහල් නිවාස ඇතුළු නිවාස 54 ට වැඩි ප්‍රමණයකට හානි සිදුව ඇතියි ද සඳහන්ය.", "URL": "https://sinhala.adaderana.lk/news.php?nid=13625", "Category": null, "Parent URL": null}