{"Source": "Adaderana", "Timestamp": "May 3, 2017 10:15 am", "Headline": "වියළි කාලගුණය නිසා ප්‍රදේශ රැසක ජනතාව පීඩාවට පත්වෙලා", "News Content": "පවතින වියළි කාලගුණ තත්ත්වය හේතුවෙන් තවදුරටත් දිවයිනේ ප්‍රදේශ රැසක ජනතාව පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි. නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ ප්‍රදේශ රැසක ජනතාවට මේ වන විට ජලය බෙදා දීමේ කටයුතු අඛන්ඩව සිදුකරන බවය. ජල බවුසර් 150කට ආසන්න ප්‍රමාණයක් ජනතාවට ජලය බෙදාදීමේ කටයුතු සඳහා ලබාදී ඇති බව ඔහු කියා සිටියේය. ජනතාවගේ ජල අවශ්‍යතාවන් පිළිබඳ දැනුම්දීම සඳහා 117 ක්ෂණික දුරකතන ඇමතුම් අංකය 24 පැය පුරා ක්‍රියාත්මක බව ප්‍රදීප් කොඩිප්පිලි මහතා පැවසුවේය.", "URL": "https://sinhala.adaderana.lk/news.php?nid=72759", "Category": null, "Parent URL": null}