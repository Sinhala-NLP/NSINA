{"Source": "Adaderana", "Timestamp": "March 9, 2010 08:16 am", "Headline": "ගුවන් හමුදා පා පැදි සවාරියේ දෙවන අදියර ඇරඹේ", "News Content": "ගුවන් හමුදාවට වසර 59 ක් පිරීම නිමිත්තෙන් 11 වන වරටත් පැවැත්වෙන ගුවන් හමුදා පා පැදි සවාරියේ දෙවන අදියර අද පුත්තලම හින්දු විද්‍යාලය අසලින් ආරම්භ විය. අද දින වාරියපොළ, කුරුණෑගල, ගලගෙදර, කටුගස්තොට සහ මහනුවර දක්වා පා පැදි සවාරිය ගමන් කිරීමට නියමිතය. පළමු අදියර නිමා වන විට පා පැදි සවාරියේ ජය හිමිකර ගැනීමට සමත් වූයේ යුද හමුදාව නියෝජනය කළ දිලීප ප්‍රභාත් ක්‍රිඩකයාය. මෙවර තරගය සඳහා සිංගර් ශ්‍රි ලංකා සමාගම සහ ශ්‍රි ලංකා ඉන්ෂුවරන්ස් අනුග්‍රාහය දක්වනු ලබයි. ගුවන් හමුදා පා පැදි සවාරියට මෙවර මාධ්‍ය අනුග්‍රහය දක්වන්නේ \"ටිවි දෙරණ සහ එෆ්.එම්.දෙරණයි\".", "URL": "https://sinhala.adaderana.lk/news.php?nid=7152", "Category": null, "Parent URL": null}