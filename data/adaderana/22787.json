{"Source": "Adaderana", "Timestamp": "March 14, 2012 09:15 am", "Headline": "මීගමුව පොලීසියට හමුවූ අපරාධකරුවා 27 තෙක් රිමාන්ඩ්", "News Content": "ගෙවල් බිඳුම් ඇතුළු අපරාධ ගණනාවකට සම්බන්ධ පුද්ගලයෙකු මීගමුව , දකුණු කදිරාන ප්‍රදේශයේ දී අත්අඩංගුවට ගෙන තිබේ. මීගමුව පොලිසියේ නිලධාරීන් කණ්ඩායමක් විසින් මොහු අත්අඩංගුවට ගෙන ඇති බව සඳහන්වේ. සැකකරුගෙන් සිදු කළ ප්‍රශ්න කිරීම් වල දී මීගමුව පොලිස් වසම තුළ සිදු කළ ගෙවල් බිඳීම් සහ ‍දේපළ සොරාගැනීම් වලට අදාළ සිදුවීම් 23ක් ද කොච්චිකඩේ ප්‍රදේශයේ සිදු කළ අපරාධ 7ක් පිළිබඳ තොරතුරු ද අනාවරණය කර ගත් බව පොලිසිය පවසයි. සොරාගන්නා ලද දේපළ වලින් කොටසක් ද සොයා ගත් බව පොලිසිය සඳහන් කරයි. අදාළ සැකකරු මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 27 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=22787", "Category": null, "Parent URL": null}