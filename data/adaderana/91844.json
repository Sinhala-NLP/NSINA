{"Source": "Adaderana", "Timestamp": "July 2, 2018 02:06 pm", "Headline": "එකම පවුලේ එකළොස් දෙනෙක් නිවසක් තුළ ගෙල වැලලාගෙන මිය ගිහින්", "News Content": "තම නිවස තුළදීම ගෙල වැලලා මියගොස් සිටි එකම පවුලේ සාමාජිකයින් එකොළොස් දෙනෙකුගේ සිරුරු ඉන්දියාවේ නවදිල්ලි අගනුවරින් හමුවී තිබේ. ඒ අතර කාන්තාවන් හත් දෙනෙකු සහ පිරිමි පුද්ගලයින් සිව් දෙනෙකු වන බව වාර්තා වෙයි. මියගිය පිරිස් අතර යොවුන් වියේ පසුවන කිහිප දෙනෙකු සිටින බවත් සඳහන් වෙයි. ඔවුන් සියලු දෙනාගේ දෑස් ආවරණය කර තිබූ බවත් දෑත් පිටුපසට කර බැඳ දමා තිබූ බවත් එරට වාර්තා සඳහන් කළේය. සිදුවීම දුටු මියගිය අයගේ අසල්වැසියෙකු ඒ සම්බන්ධයෙන් පොලිසියට දැනුම්දී තිබුණි. අපරාධ කල්ලියක් විසින් මෙම පිරිස ඝාතනය කරන්නට ඇති බවට සැක පල කෙරෙන අතර සිදුවීම සම්බන්ධයෙන් විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=91844", "Category": null, "Parent URL": null}