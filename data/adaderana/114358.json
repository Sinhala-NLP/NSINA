{"Source": "Adaderana", "Timestamp": "July 17, 2019 04:41 pm", "Headline": "තවත් මාෆියාවක් ගැන දයාසිරි හෙළි කරයි", "News Content": "පාරිභෝගික සේවා අධිකාරි කමිටුව තුළ මාෆියාවක් ක්‍රියාත්මක වන බව ශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසයි. ශ්‍රී ලංකා නිදහස් පක්ෂ මූලස්ථානයේ අද (17) පෙරවරුවේ පැවති මාධ්‍ය හමුවේදී ඔහු මේ බව සඳහන් කළේය. පාරිභෝගික සේවා අධිකාරි කමිටුව වල නිලධාරින් කටයුතු කරන්නේ බහු ජාතික සමාගම් වලට අවශ්‍ය පරිදි බවටද මන්ත්‍රී චෝදනා කරයි. ලෝක වෙළඳපලේ පිටි මිල පහල වැටි ඇති අවස්තාවකදි මෙරට තුල පිටි මිල ඉහළ දමා ඇති බව මන්ත්‍රීවරයා පෙන්වා දෙයි. ජනතාවට ලැබිය යුතු සහන ලබා නෙදී මේ සිදු කරන්නේ මාෆීයාවක් බවද ඒ මහතා පවසයි. තවද මෙවැනි වංචාවන් සිදු වන්නේ රජය මැදිහත්ව නිසි ක්‍රියාපටිපාටියක් පිටි මිල සම්බන්ධයෙන් අනුගමනය නොකිරීම නිසා බවද දයාසිරි මන්ත්‍රීවරයා පවසයි. පිටි මිල වැඩි කිරීමට හෙතු දැක්වීමට නොහැකි වන්නේ ඔවුන් තුල දුෂණ වංචා තිබේන නිසා බවද මන්ත්‍රීවරයා වැඩිදුරතේ පැවසීය.", "URL": "https://sinhala.adaderana.lk/news.php?nid=114358", "Category": null, "Parent URL": null}