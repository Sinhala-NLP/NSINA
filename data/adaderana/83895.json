{"Source": "Adaderana", "Timestamp": "February 2, 2018 09:54 am", "Headline": "OIC ට අල්ලස් දෙන්න හදපු අයෙක් අත්අඩංගුවට", "News Content": "බේරුවල පොලීසියේ පොලිස් ස්ථානාධිපතිවරයාට අල්ලස් ලබාදීමට උත්සාහ කළ පුද්ගලයෙකු අත්අඩංගුවට ගෙන තිබේ. සැකකරු විසින් ගව සොරකමක් සම්බන්ධයෙන් අධිකරණයට ඉදිරිපත් කර ඇති වෑන් රථයක් මුදාගැනීම සඳහා රුපියල් 25,000ක මුදලක් පොලිස් ස්ථානාධිපතිවරයා වෙත අල්ලස් වශයෙන් ලබාදීමට උත්සාහ කර ඇති බව වාර්තා වේ. එම අවස්ථාවේ දී සැකකරු පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු බේරුවල ප්‍රදේශයේ පදිංචි 35 හැවිරිදි අයෙකු වන අතර ඔහු අද (02) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83895", "Category": null, "Parent URL": null}