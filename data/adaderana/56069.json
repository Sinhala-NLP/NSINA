{"Source": "Adaderana", "Timestamp": "December 31, 2015 04:22 pm", "Headline": "ගැසට් නිවේදනය එයි", "News Content": "පළාත් පාලන ආයතන 23 ක නිල කාලය දීර්ඝ කිරීමට අදාළ ගැසට් නිවේදනය නිකුත් කර තිබේ.අද දිනයෙන් නිල කාලය අවසන් වීමට නියමිතව තිබූ පළාත් පාලන ආයතන වල කාලය ලබන වසරේ ජුනි මස 30 වන දින දක්වා දීර්ඝ කිරීමට අදාළව පළාත් සභා හා පළාත් පාලන වැඩබලන අමාත්‍ය ප්‍රියංකර ජයරත්න මහතාට පැවරී ඇති බලතල ප්‍රකාරව මෙම ගැසට් නිවේදනය නිකුත් කර ඇති බව සඳහන්ය.මහ නගරසභා 18ක් එක් නගර සභාවක් සහ ප්‍රාදේශිය සභා 04ක කාලය මෙලෙස දීර්ඝ කර ඇත.කොළඹ , දෙහිවල - ගල්කිස්ස, ශ්‍රී ජයවර්ධනපුර කෝට්ටේ, මොරටුව, මීගමුව, ගම්පහ, මහනුවර, මාතලේ, නුවරඑළිය, ගාල්ල, මාතර, හම්බන්තොට, කල්මුණේ, කුරුණෑගල, අනුරාධපුර, බදුල්ල සහ රත්නපුර යන මහ නගරසභා වල කාලය දීර්ඝ කර ඇති බව සඳහන්ය.කොලොන්නාව නගරසභාවේ නිල කාලය ද ජුනි මස 30 වන දක්වා දීර්ඝ කර ඇත.කොටිකාවත්ත - මුල්ලේරියාව, කුණුඩසාලේ, මහනුවර - කඩවත්සතර - ගඟවටකෝරලේ, සූරියවැව සහ හම්බන්තොට නිල කාලය දීර්ඝ කළ ප්‍රාදේශීය සභා අතරට අයත්ය.", "URL": "https://sinhala.adaderana.lk/news.php?nid=56069", "Category": null, "Parent URL": null}