{"Source": "Adaderana", "Timestamp": "April 12, 2019 11:36 am", "Headline": "පොලිස් දැලෙන් පැන ගිය නිදන් හොරු", "News Content": "බෙලිඅත්ත, මාදොලවත්ත ප්‍රදේශයේ නිදන් සෙවීම සඳහා කැනීම් කළ ස්ථානයක් බෙලිඅත්ත පොලීසිය මඟින් වටලනු ලැබුවේය. එහිදී නිදන් හෑරීමට භාවිත කළ පුපුරණ ද්‍රව්‍ය ඇතුළු උපකරණ රැසක් පොලිස් බාරයට ගෙන තිබේ. බෙලි අත්ත ගැටමාන්න මාදොලවත්ත ප්‍රදේශයේ කැලෑබද ප්‍රෙද්ශයක නිදන් හාරමින් සිටි ස්ථානයක් ඊයේ(11) දහවල් බෙලිඅත්ත පොලීසිය මඟින් වටලනු ලැබුවේය. බෙලිඅත්ත පොලිස් ස්ථානාධිපතිවරයා ලද තොරතුරක් අනුව වැටලීම සිදුකර ඇති අතර වැටලීම සිදු කළ අවස්ථාවේදී එහි සිටි සැකකරුවන් පලා ගොස් තිබේ. එහිදී එම ස්ථානයේ තිබි විදුලි ජනන යන්ත්‍රයක්, අධිබලැති පුපුරණ ද්‍රව්‍ය තොගයක් ඇතුළු උපකරණ රැසක් පොලිස් බාරයට ගෙන තිබුණි. පලා ගිය සැකකරුවන් සොයා බෙලිඅත්ත පොලීසිය පරීක්ෂණ ආරම්භකර තිබේ.", "URL": "https://sinhala.adaderana.lk/news.php?nid=107873", "Category": null, "Parent URL": null}