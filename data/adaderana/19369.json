{"Source": "Adaderana", "Timestamp": "October 15, 2011 10:04 am", "Headline": "හයිලෙවල් පාරේ දැඩි රථවාහන තදබදයක්", "News Content": "හයිලෙවල් මාර්ගයේ නුගේගොඩ මහරගම අතර ප්‍රදේශයේ දැඩි රථවාහන තදබදයක් පවතින බව පොලිසිය පවසයි. මාර්ගයේ ගමන් ගත් ලොරි රථයක් කාර්මික දෝෂයකට ලක්වීමෙන් ‍නැවතී ඇති බව මිරිහාන පොලිසියේ රථවාහන අංශයේ ස්ථානාධිපතිවරයා සඳහන් කරයි. මේ හේතුවෙන් එම ප්‍රදේශයේ රථවාහන ගමනාගමනයට දැඩි ලෙස බාධා පැමිණ තිබෙන බව හෙතෙම කියා සිටියි. එම මාර්ගයේ ගමන් කරන රථවාහන විජයරාම හන්දිය මඟහරවා ගමන් කිරීමට කටයුතු කරන ලෙස රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=19369", "Category": null, "Parent URL": null}