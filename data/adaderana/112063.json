{"Source": "Adaderana", "Timestamp": "June 16, 2019 08:33 am", "Headline": "ඉන්දීයාවෙන් අමෙරිකාවට දරුණු ප්‍රතිචාරයක්", "News Content": "අමෙරිකාවෙන් ආනයනය කරනු ලබන භාණ්ඩ 28ක් සඳහා අද (16) සිට තීරු බදු පැනවීමට ඉන්දීය රජය තීරණය කර තිබේ. ඉන්දියාවෙන් ආනයනය කරන යකඩ සහ ඇලුමේනියම් සඳහා නව බදු පැනවීමට පසුගියදා අමෙරිකාව ගත් තීරණයට ප්‍රතිචාර වශයෙන් ඉන්දියාව මෙම පියවර ගෙන ඇති බව වාර්තා වේ. ජනාධිපති ඩොනල්ඩ් ට්‍රම්ප් පසුගියදා නිවේදනය කළේ ඉන්දියාව සමඟ පවතින බදු සහන එකගතාවෙන් ඉවත් වන බවයි. ඒ සම්බන්ධයෙන් දෙපාර්ශය සමඟ පැවති සාකච්ඡා අසාර්ථක වීමෙන් පසු ඉන්දියාව මෙම තීරණය ගෙන ඇත. ඉන්දීය මුදල් අමාත්‍යවරයා සදහන් කළේ මහජන සුබසිද්ධිය අරමුණු කරගනිමින් ඉන්දියාව මෙම තීරණය ගත් බවයි.", "URL": "https://sinhala.adaderana.lk/news.php?nid=112063", "Category": null, "Parent URL": null}