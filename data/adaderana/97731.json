{"Source": "Adaderana", "Timestamp": "October 15, 2018 05:16 pm", "Headline": "කූඹියෙකුටවත් අත තියන්න දෙන්නේ නෑ", "News Content": "නීතිපතිවරයා ගෙනවිත් නඩු පවරන ලෙසට උපදෙස් දෙන බවට ආණ්ඩුවට චෝදනා කලද ඉතිහාසයේ කිසිම ජනාධිපතිවරයෙක් සිදු නොකළ ආකාරයට නීතිපති දෙපාර්තමේන්තුව තමන් සතුව තබා ගනිමින් සිටි බව හිටපු ජනාධිපති මහින්ද රාජපක්ෂ මහතාට අමත වී ඇති බව අධිකරණ හා බන්ධනාගර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. පසුගිය ආණ්ඩු සමයේ නීතිය සම්බන්ධයෙන් ජනතාවගේ විශ්වාසය පළුදු වු බවත් අමාත්‍යවරිය පැවසීය. බල තන්හාවක් වත්මන් ආණ්ඩුවට නොමැති බවත් එසේ වුවත් 2020 වනතුරු රට පාලනය කරන්නේ වත්මන් ආණ්ඩු පමණක් බවද අමාත්‍යවරිය එහිදි ප්‍රකාශ කළේය.‍ 2020 වෙනතුරු කුරා කූඹියෙකුටවත් ආණ්ඩුවට බලපෑම් කිරිමට අවස්ථාවක් නොදෙන බවද අමාත්‍යවරිය එහිදි වැඩි දුරටත් ප්‍රකාශ කළේය. අමාත්‍යවරිය මෙම අදහස් පළ කළේ රත්නපුර මුද්දුව මාර්ගය අද (15) ජනතා අයිතියට පත් කිරීමේ අවස්ථාවට එක්වෙමිනි.", "URL": "https://sinhala.adaderana.lk/news.php?nid=97731", "Category": null, "Parent URL": null}