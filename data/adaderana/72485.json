{"Source": "Adaderana", "Timestamp": "April 26, 2017 10:02 am", "Headline": "අනාරක්ෂිත ළිඳකට වැටී මවක් හා දරුවා මියයයි", "News Content": "කැකිරාව, මරදන්කඩවල පහළ අඹතලේ ප්‍රදේශයේ දී අනාරක්ෂිත වගා ළිඳකට වැටීමෙන් මවක් සහ කුඩා දරුවෙකු මියගොස් තිබේ. පහළ අඹතලේ ප්‍රදේශයේ අවමංගල්‍යය උත්සවයකට සහභාගී වීම සඳහා ගොස් සිටියදී මව සහ ඇගේ දරුවන් දෙදෙනා මෙම වගා ළිඳට වැටි ඇති බව පොලීස් මාධ්‍ය ප්‍රකාශක කාර්යාලය පැවසුවේ ය. එහිදී 37 හැවිරිදි මව සහ ඇයගේ සය හැවිරිදි පුතා මෙලෙස මියගොස් ඇත. මියගොස් ඇත්තේ මිනුවන්ගොඩ, මඩවල ප්‍රදේශයේ පදිංචි කාන්තාවක් සහ කුඩා දරුවෙකු බව සඳහන් වෙයි. මෘත ශරීර මරදන්කඩවල රෝහලේ මෘත ශරීරාගාරයේ තබා ඇති අතර කැකිරාව පොලීසිය මේ සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=72485", "Category": null, "Parent URL": null}