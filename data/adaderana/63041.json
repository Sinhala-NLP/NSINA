{"Source": "Adaderana", "Timestamp": "August 14, 2016 10:14 am", "Headline": "සත්තු පෙන්නා සල්ලි සෙවූ හෝටල් හිමියාගේ කපටි වැඩේ මාට්ටු", "News Content": "සංචාරකයින්ට පෙන්වීම සඳහා නීති විරෝධී ලෙස වන සතුන් කූඩු කර සිටි දඹුල්ල, කපුවත්ත ප්‍රදේශයේ සංචාරක හෝටල් හිමිකරුවෙකු වනජීවි නිලධාරීන් විසින් අත්අඩංගුවට ගෙන තිබේ.සීගිරිය වන ජීවි නිලධාරීන් පිරිසක් ඊයේ පස්වරුවේ කළ සෝදිසි මෙහෙයුමකදී අදාළ හෝටලයේ කාමර පිටුපස යකඩ කූඩු තනා ඒවායේ සිරකර සිටි සතුන් කිහිපදෙනෙකු සොයාගෙන ඇති බව වාර්තා වෙයි.බකමූණෙක්, ඉත්තෑවන් දෙදෙනෙක් සහ ගල්ඉබ්බන් තුන්දෙනෙකු ඒ අතර වන බව වනජීවි නිලධාරීන් පවසයි.එම වන සතුන් තුවාල වී සිටි බැවින් ඔවුන්ට ප්‍රතිකාර කිරීම සඳහා රැගෙනවිත් තිබූ බව හෝටල් හිමිකරු වනජීවි නිලධාරීන්ට ප්‍රකාශ කර තිබේ.සැකකරු සහ සතුන් දඹුල්ල අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63041", "Category": null, "Parent URL": null}