{"Source": "Adaderana", "Timestamp": "May 31, 2019 11:18 am", "Headline": "ඉරානය කලාපීය ආරක්ෂාව වෙනුවෙන් කැපවිය යුතුයි", "News Content": "කලාපීය ආරක්ෂාව වෙනුවෙන් ඉරානය තවදුරටත් කැපවිය යුතු බව සෞදියේ සල්මාන් රජු පෙන්වා දෙයි. මැකාහි පැවැති කලාපීය සමුළුවකට එක්වෙමින් රජු මේ බව පෙන්වා දුන්නේය. ඉරානයේ හැසිරීම මඟින් කලාපීය සහ ගෝලීය සාමයට දැඩි තර්ජනයක් එල්ල වන බව සෞදි අරාබි රජු පවසයි. සෞදියේ සල්මාන් රජු මේ බව පැවසුවේ හදිසියේ කැදවූ සමුළුවකට එක්වෙමිනි. සෞදි අරාබියේ මැකාහි පැවැති මේ සමුළුවේදී කලාපය වෙත යොමුකර ඇති අමෙරිකානු හමුදා බල ඇණි පිළිබඳ සාකච්ඡාවට ලක්ව ඇත. ඉරානයේ න්‍යෂ්ටික සහ මිසයිල හැකියාව හමුවේ පවතින තර්ජනය තවදුරටත් ඉහළ යන බව බහුතරයේ මතයයි. ඉදිරියේදී තවත් යුද්ධයක් ඇතිවීමේ අවදානම වළක්වාගැනීම සෞදි අරාබිය ප්‍රමුඛ කලාපීය රාජ්‍යයන්හි අපේක්ෂාව බව විදෙස් මාධ්‍ය වැඩිදුරටත් වාර්තා කළේය.", "URL": "https://sinhala.adaderana.lk/news.php?nid=111051", "Category": null, "Parent URL": null}