{"Source": "Adaderana", "Timestamp": "September 19, 2015 09:53 am", "Headline": "හම්බන්තොට වරායට නැව් තටාකාංගණයක්! ", "News Content": "හම්බන්තොට වරාය පරිශ්‍රයේ නැව් තටාකාංගණයක් ඉදිකිරිම සඳහා අවබෝධතා ගිවිසුමකට අත්සන් තබා තිබේ.ශ්‍රී ලංකා වරාය අධිකාරිය එහි ඉදිකිරිම් සිදු කරන පුද්ගලික සමාගම් දෙකක් සමග එම අවබෝධතා ගිවිසුමට අත්සන් තබා ඇති බව වරාය හා නාවික අමාත්‍යාංශය පැවසුවේය.හම්බන්තොට වරාය පරිශ්‍රයේ ඉදිකිරිමට නියමිත නැව් තටාකාංගණය සඳහා ආයෝජනය කෙරෙන මුළු මුදල අමෙරිකානු ඩොලර් මිලියන 600කි.නැව් අළුත්වැඩියා කිරිම පමණක් නොව අළුතින් නැව් ඉදිකිරිම ඇතුළු සියළු නැව් සේවා මෙම ව්‍යාපෘතිය යටතේ සිදු කිරිමට නියමිතය.වරාය හා නාවික අමාත්‍යාංශය සඳහන් කළේ මෙම ව්‍යාපෘතිය තුළින් ප්‍රාදේශිය වශයෙන් වැඩි රැකියා අවස්ථා ප්‍රමාණයක් නිර්මාණය වන බවයි.වසරක් ඇතුළත මෙම නැව් තටාකාංගණය ඉදිකිරිම සඳහා වන ශක්‍යතා වාර්තාව ලබා ගැනිමෙන් අනතුරුව එහි ඉදිකිරිම් ආරම්භ කරන බව ද එම අමාත්‍යාංශය සඳහන් කර සිටියේය.", "URL": "https://sinhala.adaderana.lk/news.php?nid=53951", "Category": null, "Parent URL": null}