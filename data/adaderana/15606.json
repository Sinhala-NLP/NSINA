{"Source": "Adaderana", "Timestamp": "April 21, 2011 09:48 am", "Headline": "නව විශ්‍රාම වැටුප් වැඩපිළිවෙළ බිම් මට්ටමේ සිට ක්‍රියාත්මකයි", "News Content": "විශ්‍රාම වැටුප් නොලබන සියලු ජනතාවට එම හිමිකම ලබාදීමේ අරමුණින් ආරම්භ කළ විශ්‍රාම වැටුප් වැඩපිළිවෙළ බිම් මට්ටමේ සිට ක්‍රියාත්මක කිරීමට ශ්‍රි ලංකා සමාජ ආරක්ෂණ මණ්ඩලය කටයුතු යොදා තිබේ. මෙම නව වැඩපිළිවෙළ යටතේ විශ්‍රාම වැටුප් නොලබන මිලියන 2ක ජනතාවට ඒ සඳහා අවස්ථාව හිමිකර දීමට නියමිත බව එහි සභාපති නිමල් අමරසිංහ මහතා සඳහන් කළේය. විශ්‍රාම වැටුප් නොලබන පෞද්ගලික අංශයේ සේවා නියුක්තිකයින්, කලාකරුවන්, රූපලාවන්‍ය ශිල්පීන්, ත්‍රිරෝද රථ රියදුරන්, වෛද්‍යවරුන් ඇතුළු ලක්ෂ 4 ට ආසන්න පිරිසක් මේ වන විට සමාජ ආරක්ෂණ විශ්‍රාම වැටුප් සාමාජිකත්වය ලබාගෙන ඇති බව ඔහු පෙන්වා දෙයි. දිවයිනේ ප්‍රාදේශීය ලේකම් කොට්ඨාස 331 ට අදාළව 14,000 ට අධික ග්‍රාම සේවා වසම් ආවරණය වන පරිදි මෙම නව වැඩපිළිවෙළ ආරම්භ කර ඇති බව නිමල් අමරසිංහ මහතා පවසයි.", "URL": "https://sinhala.adaderana.lk/news.php?nid=15606", "Category": null, "Parent URL": null}