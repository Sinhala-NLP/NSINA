{"Source": "Adaderana", "Timestamp": "October 20, 2012 08:23 am", "Headline": "උගත් පාඩම් වාර්තාව ගැන අපි අවධානයෙන්", "News Content": "උගත් පාඩම් හා ප‍්‍රතිසංවිධාන කොමිසමේ නිර්දේශ ක‍්‍රියාත්මක කිරීම ශ‍්‍රී ලංකාවේ සංවර්ධන ක‍්‍රියාවලියට ධනාත්මක දායකත්වයක් ලබාදෙන බව එක්සත් රාජධානිය පවසයි. ශ‍්‍රී ලංකාවේ, එක්සත් රාජධානියේ මහකොමසාරිස් ජෝන් රැන්කින් මහතා පවසන්නේ එම කොමිසමේ නිර්දේශ ක‍්‍රියාත්මක කිරීමට අදාළ ජාතික ක‍්‍රියාත්මක සැලැස්ම සම්බන්ධයෙන් එක්සත් රාජධානිය නිරන්තර අවධානයෙන් පසුවන බවයි. ශ‍්‍රී ලංකාවේ ජන කොටස් අතර අනොන්‍ය සුහදතාවය වර්ධනය කර ගැනීමට කොමිසමේ නිර්දේශ ක‍්‍රියාත්මක කිරීම ඉවහල් වන බව හෙතෙම පෙන්වාදෙයි. අදාළ කොමිසමේ නිර්දේශ ක‍්‍රියාත්මක කිරීමට අමතරව වාර්ගික ගැටලුවට දේශපාලන විසඳුමක් ලබාදීම සම්බන්ධයෙන් ශ‍්‍රී ලංකා රජය ගන්නා ක‍්‍රියාමාර්ග පිළිබඳව අවධානයෙන් පසුවන බව මහකොමසාරිස්වරයා පවසයි.", "URL": "https://sinhala.adaderana.lk/news.php?nid=28445", "Category": null, "Parent URL": null}