{"Source": "Adaderana", "Timestamp": "February 24, 2016 05:06 pm", "Headline": "පක්ෂless අයගේ උපදෙස් අපට වැඩක් නෑ", "News Content": "ශ්‍රීලනිපයේ උරුමක්කාරයෝ හා කරුමක්කාරයෝ කියා දෙකොටසක් ඇති බවත්, බණ්ඩාරනායකලා, රාජපක්ෂලා, රණතුංගලා, කෑගල්ලේ බාලසුරියලා, රත්නපුර වන්නිආරච්චිලා ඔවුන් බවත්, එහෙත් අපි වැනි අය පක්ෂයේ කරුමක්කාරයෝ බවත්, මහමාර්ග රාජ්‍ය ඇමති ඩිලාන් පෙරේරා මහතා කියයි.කරුමක්කාරයෝ වන අප පක්ෂය ව්වේචනය කළහොත් ඊට විරුද්ධව පරීක්ෂණ සිදුවන නමුත් පක්ෂය කඩා බිඳගෙන ගිය, පක්ෂය විවේචනය කරන උරුමක්කාරයින්ට නැවත පක්ෂයට පැමිණිය හැකි බවත්, ඔවුන්ට එවැනි පරීක්ෂණයක් නැති බවත්, ශ්‍රීලනිප මූලස්ථානයේදී අද පැවැති මාධ්‍ය හමුවකදී මාධ්‍යවේදියෙකුගේ ප්‍රශ්නයකට පිළිතුරු ලෙස හෙතෙම පැවසීය.ශ්‍රීලනිප මන්ත්‍රීවරුන්ට ජාතික ආණ්ඩුවේ කටු ලෙව කෑමට අයිතියක් නැතැයි ගම්මන්පිල මන්ත්‍රීවරයා කර ඇති ප්‍රකාශයක් ගැන මාධ්‍යවේදියෙකුගේ ප්‍රශ්නයකට පිළිතුරු දෙමින් රාජ්‍ය ඇමතිවරයා පැවසුවේ පක්ෂ මධ්‍යම කාරක සභාව ගත් තීරණයක් අනූව එම තීරණය ගත්තා හැර හරි පක්ෂයක් නැති, සාමාජිකත්වයක් නැති, පක්ෂless කියන අයගේ උපදෙස් අපට අනවශ්‍ය බවයි.එසේම පසුගිය මහමැතිවරණයේ දී සන්ධානයෙන් තරඟකර තේරී පත් වූ ශ්‍රී ලංකා නිදහස් පක්ෂයේ සාමාජිකත්වය දරන කිසිදු මන්ත්‍රීවරයෙකුට වෙනත් පක්ෂ හෝ කණ්ඩායම් සෑදීමට ඉඩ නොදිය යුතු බවට මධ්‍යම කාරක සභාව ඒකමතිකව තීරණය කර ඇතැයි ද ඒ මහතා මාධ්‍ය හමුවේදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=57551", "Category": null, "Parent URL": null}