{"Source": "Adaderana", "Timestamp": "October 1, 2017 11:08 am", "Headline": "බඹර ප‍්‍රහාරයෙන් 16ක් රෝහල් ගත කෙරේ", "News Content": "කොටගල පොලිස් වසමට අයත් ලොග්ගිල් වතුයායේ තේ දලූ නෙලමින් සිටි වතුකමිකරුවන් පිරිසකට හා පාසල් සිසුන් පිරිසක් බඹර ප්‍රහාරයකට ලක්ව තිබේ. මෙම බඹර ප්‍රහාරය හේතුවෙන් දාහසය දෙනෙකු කොටගල ප‍්‍රාදේශිය රෝහලට ඇතුළත් කර ඇති බව දිඹුල පොලීසිය පවසයි. ඊයේ (30) පස්වරුවේ එම වතුයායේ තේ පඳුරක් මත බැඳ තිබු බඹර කුඩුවක් ඇවිස්සි එම වතු නිවාසවල සිටි වතුකමිකරුවන්ට හා පාසල් ළමුන්ට බඹරුන් ප‍්‍රහාර එල්ල කර ඇති බව දිඹුල පොලීසිය සඳහන් කළේය. මෙම අනතුරෙන් තුවාල ලැබු වතුකමිකරු කාන්තාවන් හයදෙනෙකු පිරිමි පුද්ගලයන් හයදෙනෙකු සහ පාසල් සිසුන් සිව් දෙනෙකු රෝහලේ නේවාසිකව ප‍්‍රතිකාර ලබයි. ප්‍රහාරයට ලක් වූවන්ගේ තත්ත්වය බරපතල නොවන බව වාර්තාවේ.", "URL": "https://sinhala.adaderana.lk/news.php?nid=78206", "Category": null, "Parent URL": null}