{"Source": "Adaderana", "Timestamp": "December 23, 2015 05:14 pm", "Headline": "ඔප්පු කළොත් ඒ වෙලාවෙම  ඉල්ලා අස්වෙනවා", "News Content": "පසුගිය දින තමන්ට චෝදනා එල්ල කරමින් විරෝධතා පාගමනක් සංවිධානයක කර තිබු අතර එම විරෝධතාවය දියත් වුයේ පරිසරය සුරකීමේ අරමුණින් නොව පටු දේශපාලන වාසියට හා ජාතිවාදය ඇවිස්සීමේ අරමුණින් බව කර්මාන්ත හා වාණිජ කටයුතු අමාත්‍ය රිෂාද් බදුයුදීන් මහතා පවසයි.ඒ මහතා මේ බව සඳහන් කළේ අද කොළඹ පැවති මාධ්‍ය හමුවකට එක්වෙමින්ය. විල්පත්තුවේ එක් පවුලක් හෝ අනවසරයෙන් තමා විසින් පදිංචි කරවා ‍ඇති බවට ඔප්පු කර පෙන්වා දිය හැකි වුවහොත් එම අවස්ථාවේදීම තමන් අමාත්‍ය ධූරයෙන් ඉල්ලා අස්වෙන බවද ඒ මහතා එම මාධ්‍ය හමුවේදී කියා සිටියේය.එසේම විල්ලපත්තු රක්ෂිතය විනාශ කරනවා නම් එය වැරදි සහගත දෙයක් බවත්, ඒ පිළිබඳව සොයා බලා අදාළ පුද්ගලයින්ට නිසි දඬුවම් ලබාදෙන ලෙසත් තමන් ඉල්ලා සිටින බවද හෙතෙම එහිදි පෙන්වා දුන්නේය.එමෙන්ම ඇතැම් පිරිස් තමන් තමන්ට විරුද්ධ වනුයේ ජාතීවාදය ඇවිස්සීමේ අරමුණින් සහ මුස්ලිම් ජනයා නැවත පදිංචි කිරීමට විරුද්ධව බවත්, එහිදී ඒ මහතා අවධාරණය කර සිටියේය.", "URL": "https://sinhala.adaderana.lk/news.php?nid=55908", "Category": null, "Parent URL": null}