{"Source": "Adaderana", "Timestamp": "June 13, 2017 11:46 am", "Headline": "පකිස්ථාන අගමැති නිල සංචාරයක් සඳහා සෞදි අරාබියට", "News Content": "පකිස්ථාන අත්‍රාමාත්‍ය නවාස් ශරීෆ් නිල සංචාරයක් සඳහා සෞදි අරාබියාවට පැමිණ තිබේ. ගල්ෆ් කලාපයේ හටගෙන ඇති අර්බුදකාරී තත්ත්වය සම්බන්ධයෙන් සාකච්ඡා කිරීම පකිස්ථාන අග්‍රාමාත්‍යවරයාගේ මෙම සංචාරයේ අරමුණ වී ඇති බව විදෙස් මාධ්‍ය වාර්තා කළේය. ඒ අනුව පකිස්ථාන අග්‍රාමාත්‍ය නවාස් ශරීෆ් සෞදි අරාබියාවේ සල්මන් බින් අබ්දුල් අසීස් අල්සාද් රජු හමුවී මේ සම්බන්ධයෙන් සාකච්ඡා කිරීමට නියමිතව ඇති බව සඳහන් වෙයි. පකිස්ථාන අග්‍රාමාත්‍යවරයා මෙම සංචාරය සඳහා එරට හමුදා ප්‍රධානිවරයා, මුදල් අමාත්‍යවරයා සහ විදේශ කටයුතු උපදේශකවරයා ඇතුළු පිරිසක් එක්ව සිටින බව විදෙස් මාධ්‍ය වාර්තා කළේය. ත්‍රස්තවාදයට සහය පළ කරන බවට චෝදනා කරමින් සෞදි අරාබිය ඇතුළු මැද පෙරදිග රටවල් 5ක් පසුගියදා කටාර් රාජ්‍ය සමඟ පැවති රාජ්‍ය තාන්ත්‍රික සබඳතා අත්හිටවනු ලැබීය.", "URL": "https://sinhala.adaderana.lk/news.php?nid=74174", "Category": null, "Parent URL": null}