{"Source": "Adaderana", "Timestamp": "March 21, 2010 04:59 pm", "Headline": "ලොරිය පාරෙන් ඉවතට-අයෙක් මරුට", "News Content": "හපුතලේ ප්‍රදේශයේදී ලොරි රථයක් මාර්ගයෙන් ඉවතට පෙරළීමෙන් පුද්ගලයෙකු මියගොස් තිබේ. පොලිස් මාධ්‍ය ප්‍රකාශකවරයා සඳහන් කලේ අද පෙරවරුවේ කොළඹ සිට බණ්ඩාරවෙල බලා ධාවනය වු ලොරි රථයක් මෙලෙස අනතුරට පත්ව ඇති බව සඳහන් වේ. අනතුරින් මියගිය පුද්ගලයා සාලියපුර ප්‍රදේශයේ පදිංචි 26 හැවිරිදි පුද්ගලයෙකු බව පොලිසිය පවසයි. සිද්ධියෙන් තුවාල ලැබු තවත් පුද්ගලයකු පිංකැටිය රෝහලට ඇතුළත් කර ඇතැයි වාර්තා වේ. සිද්ධිය සම්බන්ධයෙන් හපුතලේ පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=7425", "Category": null, "Parent URL": null}