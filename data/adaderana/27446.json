{"Source": "Adaderana", "Timestamp": "September 16, 2012 09:08 am", "Headline": "මගුල් කෑ පිරිසක් රෝහලේ නවතී", "News Content": "විවාහ මංගල්‍ය උත්සවයකට සහභාගි වී නැවත පැමිණෙමින් සිටි පිරිසක් රැගත් බස් රථයක් ගාල්ල දඩැල්ල ප්‍රදේශයේ දී අනතුරකට ලක්වීමෙන් පුද්ගලයින් 6 දෙනෙකු තුවාල ලබා තිබේ. බස් රථයේ රියදුරුට නින්ද යාම හේතුවෙන් එය මාර්ගයෙන් ඉවතට පැනීමෙන් අනතුර සිදුව ඇතැයි පොලීසිය පවසයි. ගාල්ල - කොළඹ මාර්ගයේ දඩැල්ල ප්‍රදේශයේ දී අද අළුයම 3.30ට පමණ මෙම අනතුර සිදුව ඇති අතර ඉන් තුවාල ලැබුවන් අතර බස් රථයේ රියදුරුද ‍සිටියි. තුවාලකරුවන් සියලු දෙනා කරාපිටිය රෝහලට ඇතුළත් කර ඇත. අනුරාධපුර ප්‍රදේශයේ පැවැති විවාහ මංගල්‍ය උත්සවයකට සහභාගි වූ පිරිසක් ‍මෙම අනතුරට මුහුණ පා තිබේ.", "URL": "https://sinhala.adaderana.lk/news.php?nid=27446", "Category": null, "Parent URL": null}