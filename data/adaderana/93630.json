{"Source": "Adaderana", "Timestamp": "August 1, 2018 04:16 pm", "Headline": " සුරක්ෂා-ඉන්දියානු සමාගමකට ප්‍රතිරක්ෂණය කිරීම ගැන මට වග කියන්න බෑ", "News Content": "සුරක්ෂා රක්ෂණාවරණය ඉන්දියානු සමාගමකට ප්‍රතිරක්ෂණය කිරිම සම්බන්ධයෙන් තමන්ට කිසිදු වගකීමක් නොමැති බව අධ්‍යාපන අමාත්‍ය අකිල විරාජ කාරියවම් මහතා පවසයි. අද (01) කොළඹ විවේකානන්ද පාසලේ පැවති උත්සවයකින් අනතුරුව මාධ්‍යෙව්දින නැගු ප්‍රශ්න සඳහා පිළිතුරු ලබා දෙමින් අමාත්‍යවරයා මේ බව පැවසීය. මේ සම්බන්ධයෙන් ප්‍රශ්න කළ යුත්තේ ශ්‍රි ලංකා රක්ෂණ සාමාගමෙන් බවද අමාත්‍යවරයා එහිදි පිළිතුරු ලබා දුන් අතර ශ්‍රි ලංකාවේ පාසල් සිසුන් ලක්ෂ 45ක් මෙම රක්ෂණාවරණය යටතේ මේ වන විට රක්ෂණය කර ඇති බවද ප්‍රකාශ කළේය. එමෙන්ම විඝණන පනත සම්බන්ධයෙන්ද මාධ්‍ය වේදින් නැගු ප්‍රශ්නයකට පිළිතුරු ලබා දෙමින් අමාත්‍යවරයා පැවසුවේ එම පනතට අදාල සහ අවශ්‍ය සංශොධන සියල්ල සිදු කිරිමෙන් අනතුරුව එය පර්ලිමේන්තුවේ සම්මත වු බවය. පළාත් පාලන මැතිවරණය පරාජය වීමට ප්‍රධානතම හේතුව වුයේ ආණ්ඩුවේ පක්ෂ අතර තිබු ගැටළුකාරි තත්ත්වය සහ අසමඟිය බවත් එළඹේන සෑම මැතිවරණයක්ම එත්සත් ජාතික පක්ෂය නියත වශයෙන්ම ජයග්‍රාහණය කරන බවත් අමාත්‍යවරයා එහිදි පැවසීය.", "URL": "https://sinhala.adaderana.lk/news.php?nid=93630", "Category": null, "Parent URL": null}