{"Source": "Adaderana", "Timestamp": "December 12, 2015 12:56 pm", "Headline": "HNDA සිසුවියට පහරදුන් පොලිස් පරීක්ෂකවරයාට චෝදනා පත්‍රයක්! ", "News Content": "වැඩ තහනමට ලක් වූ කිරුලපන පොලීස් ස්ථානයට අනුයුක්තව සේවය කළ පොලිස් පරීක්ෂකවරයා වෙත චෝදනා පත්‍රයක් යොමු කර තිබේ.මාසයක කාලයක් තුළ එම චෝදනා පත්‍රයට අදාළව කරුනු දක්වන මෙන් අදාළ පොලිස් පරික්ෂකවරයාට දැනුම්දී ඇති බව පොලිස් කොමිසමේ ලේකම් ආරියදාස කුරේ මහතා සඳහන් කළේය.පසුගියදා විශ්වවිද්‍යාල ප්‍රතිපාදන කොමිසම ඉදිරිපිට පැවති උද්ඝෝෂණයකදී එච්.එන්.ඩී.ඒ සිසුන් පිරිසකට පහරදීම සම්බන්ධයෙන් පොලිස් කොමිසමේ නිර්දේශය මත පොලිස්පතිවරයා විසින් මෙම පොලිස් නිලධාරියාගේ වැඩ තහනම් කිරිමට පසුගියදා පියවර ගන්නා ලදී.එච්.එන්.ඩී.ඒ සිසු උද්ඝෝෂණයේදී සසිනි සන්දීපා සිසුවියගේ හිසට පහරදුන් පොලිස් නිලධාරියා මොහු බවට හදුනාගෙන තිබේ.ඒ අනුව වැඩ තහනමට ලක් වූ පොලිස් පරික්ෂකවරයා විසින් තමන්ට ලබාදි ඇති චෝදනා පත්‍රයට අදාළව කරුණු දැක්විමෙන් අනතුරුව ඉදිරි විනය ක්‍රියාමාර්ග තීරණය කරන බව පොලිස් කොමිසමේ ලේකම්වරයා සඳහන් කළේය.කෙසේ වෙතත් වැඩ තහනමට ලක්ව සිටින කාලය තුල එම පොලිස් පරික්ෂකවරයාට තමන්ට හිමි වැටුපෙන් අඩක් ලබා ගැනිම සඳහා ඉල්ලීමක් කළ හැකි බව ද පොලිස් කොමිසමේ ලේකම් ආරියදාස කුරේ මහතා පැවසුවේය.", "URL": "https://sinhala.adaderana.lk/news.php?nid=55680", "Category": null, "Parent URL": null}