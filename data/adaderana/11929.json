{"Source": "Adaderana", "Timestamp": "November 4, 2010 10:44 am", "Headline": "ගෙවත්තේ ගංජා වගාකළ තරුණයෙක් කොටුවෙයි", "News Content": "තම ගෙවත්තේ මල් පැළ පාත්තියක ගංජා වගාකළ තරුණයෙකු රංගල පොලිසිය විසින් අත්අඩංගුවට ගෙන තිබේ. රංගල පොලිසියට ලැබුණ තොරතුරකට අනූව මොහු අත්අඩංගුවට ගෙන ඇති බව රංගල පොලිසිය ප්‍රකාශ කළේය. පොළොන්නරුව ප්‍රදේශයේ ඥාතියෙකු විසින් මල් ඇට වර්ගයක් බව පවසා ලබාදුන් ඇට පැළ කිරීමෙන් මෙම ගස් පැළවී ඇති බව අත්අඩංගුවට ගත් තරුණයාගෙන් සිදුකළ ප්‍රශ්න කිරීමේදී ඔහු පවසා ඇත. එම පැළ ගංජා පැළ බව නොදන්නා බව ද එම තරුණයා විසින් පොලිසියට පවසා තිබේ. අත්අඩංගුවට ගත් මෙම තරුණයා අද(04) මහනුවර අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11929", "Category": null, "Parent URL": null}