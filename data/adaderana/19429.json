{"Source": "Adaderana", "Timestamp": "October 18, 2011 01:52 pm", "Headline": "විදුහල්පති වෙනුවෙන් සිසු දරුවන් හා මව්පියන් විරෝධතාවක් අරඹයි", "News Content": "මාතලේ, හඳුන්ගමුව මහ විද්‍යාලයේ විදුහල්පතිවරයාට එරෙහිව විවිධ බලපෑම් එල්ල වන බවට චෝදනා කරමින් විද්‍යාලයේ සිසු දරුවන් සහ ඔවුන්ගේ මව්පියන් අද(18) විරෝධතාවක නිරත විය. අදාළ විදුහල්පතිවරයා පාසලේ දියුණුව වෙනුවෙන් වසර ගණනාවක් පුරා සුවිශේෂී මෙහෙයක් ඉටුකර ඇති බව මව්පියන් පෙන්වා දෙයි. එහෙත් විවිධ චෝදනා නගමින් විදුහල්පතිවරයා වෙනත් පාසලක් වෙත මාරු කර යැවීමේ සූදානමක් පවතින බව ඔවුන් චෝදනා කරයි. වත්මන් විදුහල්පතිවරයා පාසලෙන් ඉවත් වුවහොත් පාසල පරිහානියට පත්වනු ඇති බව ඔවුන් අවධාරණය කරයි.", "URL": "https://sinhala.adaderana.lk/news.php?nid=19429", "Category": null, "Parent URL": null}