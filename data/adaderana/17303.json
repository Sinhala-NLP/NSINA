{"Source": "Adaderana", "Timestamp": "July 10, 2011 10:21 am", "Headline": "දික්වැල්ලේ ද්විත්ව ඝාතනයට අදාළ තිදෙනෙක් හඳුනයි", "News Content": "දික්වැල්ල, නිල්වැල්ල ප්‍රදේශයේ සිදු වූ ද්විත්ව කාන්තා ඝාතනය සම්බන්ධයෙන් පුද්ගලයින් තිදෙනෙකු හඳුනාගෙන ඇති බව පොලිසිය පවසයි. පෙරේදා රාත්‍රී තියුණු ආයුධයකින් පහරදී මෙම කාන්තාවන් දෙදෙනා ඝාතනය කර තිබුණි. 43 හැවිරිදි මවක් සහ 15 හැවිරිදි ඇගේ දියණිය සිය නිවස තුළ දීම මෙලෙස ඝාතනය කර තිබූ බව පොලිසිය ප්‍රකාශ කරයි. මේ වන විට මෙම ඝාතනය සම්බන්ධයෙන් සැක‍කෙරෙන පුද්ගලයින් තිදෙනෙකු හඳුනාගෙන ඇති බව මාතර ප්‍රදේශය භාර උසස් පොලිස් නිලධාරියෙකු සඳහන් කළේය. ඔවුන් තිදෙනා අත්අඩංගුවට ගැනීම සඳහා මේ වන විට විශේෂ පොලිස් කණ්ඩායමක් යොදවා ඇති බවද ඔහු සඳහන් කළේය. මෙම ඝාතනය පවුල් ආරවුලක් මත සිදු වූ ඝාතනයක් බව පොලිසිය සිදු කළ මූලික පරීක්ෂණ වලින් හෙළී වී ඇති බව කියැවෙයි.", "URL": "https://sinhala.adaderana.lk/news.php?nid=17303", "Category": null, "Parent URL": null}