{"Source": "Adaderana", "Timestamp": "December 21, 2016 05:11 pm", "Headline": "ධීවරයින්ගේ පිහිටට නාවික හමුදාව එයි", "News Content": "දෙවුන්දරට ආසන්න මුහුදු තීරයේ දී අනතුරට ලක්වු බහුදින ධීවර යාත්‍රාවක සිටි ධීවරයින් පිරිසක් නාවික හමුදාව විසින් බේරාගෙන තිබේ.දෙවුන්දර සිට සැතපුම් 9ක පමණ දුරින් පිහිටි මුහුදු ප්‍රදේශයකදී මෙම අනතුර සිදුව ඇති බව වාර්තා වේ.අදාළ බහුදින ධීවර යාත්‍රාව, වෙළෙඳ නෞකාවක ගැටීමෙන් අනතුර සිදුව ඇත.පසුව නාවික හමුදාව විසින් අදාළ බහුදින ධීවර යාත්‍රාවේ සිටි ධීවරයින් හය දෙනෙකු බේරාගෙන ගොඩබිම වෙත රැගෙන විත් ඇති බව වාර්තා වේ. “ඉෂානි - 1“ නමැති තංගල්ල මුහුදු තීරයෙන් ධීවර කටයුතු සඳහා පිටත්ව ගිය යාත්‍රාවක් මෙලෙස අනතුරට ලක්ව ඇත.", "URL": "https://sinhala.adaderana.lk/news.php?nid=67235", "Category": null, "Parent URL": null}