{"Source": "Adaderana", "Timestamp": "October 31, 2012 07:40 am", "Headline": "ඕමාන වි‍දෙස් ඇමති දිවයිනට", "News Content": "ඕමානයේ විදේශ කටයුතු අමාත්‍ය බින් අලවි බින් අබ්දුල්ලා දෙදින නිල සංචාරයක් සඳහා දිවයිනට පැමිණ තිබේ. විදේශ කටයුතු අමාත්‍ය ජී.එල් පීරිස් මහතාගේ ආරාධනයකට අනුව ඊයේ (30) රාත‍්‍රී ඔහු දිවයිනට පැමිණි බව විදේශ කටයුතු අමාත්‍යංශය සඳහන් කළේය. අද දිනයේ ඕමානයේ විදේශ කටයුතු අමාත්‍යවරයා විදේශ කටයුතු අමාත්‍ය ජී.එල් පීරිස් මහතා හමුවීමට නියමිතව තිබේ. එහිදී දෙරට අතර ආර්ථික සහයෝගිතාවය වර්ධනය කර ගැනීමේ අරමුණින් අවබෝධතා ගිවිසුමකට ද අත්සන් කිරීමට නියමිතය. මෙම සංචාරය තුළදී ඕමාන විදේශ කටයුතු අමාත්‍යවරයා, ජනාධිපති මහින්ද රාජපක්ෂ මහතා සහ ආර්ථික සංවර්ධන අමාත්‍ය බැසිල් රාජපක්ෂ මහතා ද හමුවීමට නියමිතව ඇත.", "URL": "https://sinhala.adaderana.lk/news.php?nid=28759", "Category": null, "Parent URL": null}