{"Source": "Adaderana", "Timestamp": "September 22, 2018 11:08 am", "Headline": "මධ්‍යම පළාතේ දමිල සාහිත්‍යය උළෙල", "News Content": "මධ්‍යම පළාත් දමිල සාහිත්‍යය උළෙල අද (22) හැටන් නගරයේදි අභිමානවත් ලෙස ආරම්භ කරනු ලැබීය. මධ්‍යම පලාත් හින්ඳු අධ්‍යාපන අමත්‍යංශය හා මධ්‍යම පළාත් හින්දු සංස්කෘතික අමාත්‍යංශය මෙම දමිල සාහිත්‍යය උළෙල සංවිධානය කර තිබේ. පාසල් ළමුන් විශාල පිරිසකගේ සහභාගිත්වයෙන් හැටන් මල්ලිඅප්පුව මංසන්ධියෙන් ආරම්භ කල සාහිත්‍යය උළෙලේදි පාසල් ළමුන් විසින් හින්දු සංස්කෘතිය විහදා දැක්වෙන සංස්කෘතික අංග ගණනාවකින් සමන්විත පෙළපාලසියක් හැටන් නගර මධ්‍යයෙන් හැටන් ඩි.කේ.ඩබ්ලිව් ශාලාව වෙත ගමන් කළේය. මධ්‍යම පලාත් හින්දු අධ්‍යාපන හා හින්දු සංස්කෘතික අමාත්‍යය මරදපාණ්ඩි රමේවරන්ගේ ආරාධනයෙන් මධ්‍යම පලාත් ප්‍රධාන අමාත්‍යය සරත් එකනායක , ශ්‍රි ලංකා ඉන්දියානු සහාකාර මහ කොමසාරිස් දෙරෙන්ද්‍ර සින් මහතා ඇතුළු මධ්‍යම පලාත් සභා මැති ඇමතිවරුන් සහ රාජ්‍යය ආයතන නිලධාරින් රැසක් සහභාගි වි සිටියේය. (ඡායාරූප - හැටන් රංජිත් )", "URL": "https://sinhala.adaderana.lk/news.php?nid=96524", "Category": null, "Parent URL": null}