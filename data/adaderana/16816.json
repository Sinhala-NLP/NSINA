{"Source": "Adaderana", "Timestamp": "June 17, 2011 10:42 am", "Headline": "සෝමවංශ අමරසිංහ, නේපාල විදෙස් ඇමති හමුවෙයි ", "News Content": "නේපාල‍යේ හිටපු උප අග්‍රාමාත්‍ය සහ විදේශ අමාත්‍ය කේ.පී. ශර්මා ඔලී සහ ජනතා විමුක්ති පෙරමුණු නායක සෝමවංශ අමරසිංහ යන මහත්වරුන් අතර විශේෂ හමුවක් සිදුව තිබේ. ශ්‍රී ලංකාවේ නේපාල තානාපති කාර්යාලයේ දී මෙම හමුව සිදුවූ බව ජනතා විමුක්ති පෙරමුණ පවසයි. ශර්මා ඔලී මහතා මේ දිනවල ශ්‍රී ලංකාවේ සංචාරයක නිරත වෙයි. දකුණු ආසියාවේ ප්‍රජාතන්ත්‍රවාදය හා සමාජ සාධාරණත්වය වෙනුවෙන් පෙනී සිටින සියලු පක්ෂවල සහභාගීත්වයෙන් සමුළුවක් පැවැත්විය යුතු බව මෙම හමුවට එක්වෙමින් අදහස් දැක්වූ සෝමවංශ අමරසිංහ මහතා කියා සිටි‍යේය. ශර්මා මහතා ඊට එකඟතාව පළ කළ බව නිවේදනයක් නිකුත් කරමින් ජනතා විමුක්ති පෙරමුණ ප්‍රකාශ කරනු ලැබීය.", "URL": "https://sinhala.adaderana.lk/news.php?nid=16816", "Category": null, "Parent URL": null}