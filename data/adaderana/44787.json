{"Source": "Adaderana", "Timestamp": "July 19, 2014 10:23 pm", "Headline": "වතුර බොන්න එන මුවන් මස් කළ දෙන්නෙක් ඇල්ලු හැටි", "News Content": "හම්බන්තොට වනජීවී කාර්යාලයේ නිලධාරීන්ට ලැබුණු තොරතුරකට අනුව හම්බන්තොට, පහළ අන්දර වැව ප්‍රදේශයේ සිදුකරන ලද වැටලීමක දී කම්බි මළපුඩු යොදා කටුකිණිස්ස වැව ප්‍රදේශයට ජලය බීමට පැමිණෙන මුවන් අල්ලා මස් පිණිස විකිණීම සිදු කළ ජාවාරම්කරුවන් දෙදෙනෙකු මුව මස් හා මුවන්ගේ හම්,හිස් කබල් ඇතුළු ශරීර කොටස් සමග අත්අඩංගුවට ගෙන තිබේ. මෙම සැකකරුවන් හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිත අතර මෙම වැටලීම හම්බන්තොට වනජීවී කාර්යාලයේ අඩවි ආරක්ෂක ජේ.ඒ.පී.වී. ප්‍රේමකුමාර, වන සත්ව නියාමක එල්.ටී ධම්මික, සමන්ත සිරිවර්ධන, ගයාන් දුෂ්‍යන්ත, දේශප්‍රිය ගමගේ යන නිලධාරීන් විසින් සිදුකර ඇත. ඡායා රූ - රාහුල් සමන්ත", "URL": "https://sinhala.adaderana.lk/news.php?nid=44787", "Category": null, "Parent URL": null}