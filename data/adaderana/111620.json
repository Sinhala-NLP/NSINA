{"Source": "Adaderana", "Timestamp": "June 9, 2019 01:46 pm", "Headline": "රුහුණු විශ්ව විද්‍යාලයේ කුලපති අග්ගමහා පණ්ඩිත මහෝපාධ්‍යාය පූජ්‍ය පල්ලත්තර ශ්‍රී සුමනජෝති නාහිමි අපවත් වෙයි", "News Content": "දක්ෂිණ ලංකාවේ ප්‍රධාන සංඝනායක රුහුණු විශ්ව විද්‍යාලයේ කුලපති අග්ගමහා පණ්ඩිත මහෝපාධ්‍යාය පූජ්‍ය පල්ලත්තර ශ්‍රී සුමනජෝති නාහිමි අපවත් වී තිබේ. ගාල්ල, මලිගස්පේ ශ්‍රී සුභද්‍රාරාම පුරාණ විහාරාධිපති නාහිමි වන උන්වහන්සේ අද (09) අළුයම අපවත් වී ඇති බව සදහන්. 1924 වසරේ ජූලි මස 15 වනදා පල්ලතර දී උපත ලබා 1941 වසරේදී මුල්කිරිගල රජමහා විහාරයේ දී පැවිදි බව ලැබූ පල්ලතර ශ්‍රී සුමනජෝති නාහිමි අපවත් වන විට 95 වන වියේ පසු විය. මූලගිරි මහා විහාර වංශය, ආර්ය අෂ්ටාංගික මාර්ගය ඇතුළු ග්‍රාන්ථ රැසක් රචනා කර ඇති උන්වහන්සේ 2012 වසරේ සිට රුහුණු විශ්ව විද්‍යාලයේ කුලපති ධුරයේ කටයුතු කළේය. ආදාහන පූජෝත්සවය ලබන 12 වනදා ගාල්ල, සමනල ක්‍රීඩාංගණයේදී පැවැත්වීමට නියමිත බව රජයේ ප්‍රවෘත්ති දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=111620", "Category": null, "Parent URL": null}