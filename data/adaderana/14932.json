{"Source": "Adaderana", "Timestamp": "March 18, 2011 09:53 pm", "Headline": "ශ්‍රී ලංකාවට පහසු ජයක්", "News Content": "2011 ලෝක කුසලාන ක්‍රිකට් තරගාවලියේ ශ්‍රී ලංකාව හා නවසීලන්තය අතර අද(18) පැවැති තරගයෙන් ලකුණු 112 න් පහසු ජයක් හිමිකරගැනීමට ශ්‍රී ලංකාව සමත්විය. ඒ කාණ්ඩයේ තරගයක් ලෙස ඉන්දියාවේ මුම්බායිහිදී පැවති මෙම තරගයේ කාසිය වාසිය දිනාගත් ශ්‍රී ලංකා කණ්ඩායමේ නායක කුමාර සංගක්කාර ප්‍රථමයෙන් පන්දුවට පහරදීමට තීරණය කළේය. ඒ අනුව ශ්‍රී ලංකාව නියමිත පන්දු වාර 50 තුළදී කඩුලු 09 ක් දැවී ලකුණු 265 ක් රැස්කරනු ලැබීය. ‍ ‍ අද තරගයේදී එක්දින තරග තුළ ලකුණු 9000 සීමාවට ළඟාවීමට නායක සංගක්කාර සමත් වූ අතර ඔහු ලකුණු 111 ක් ලබාගත්තේය. ‍ පිළිතුරු ඉනිම ක්‍රීඩාකළ නවසීලන්ත කණ්ඩායමට පන්දු වාර 35 ක් තුළ සියලුම ක්‍රීඩකයින් දැවී රැස්කරගත හැකිවූයේ ලකුණු 153 ක් පමණි.", "URL": "https://sinhala.adaderana.lk/news.php?nid=14932", "Category": null, "Parent URL": null}