{"Source": "Adaderana", "Timestamp": "November 15, 2010 08:41 am", "Headline": "හමුදා ප්‍රධානීන් හා සාකච්ඡාවට සුකී සූදානම් ", "News Content": "නිවාස අඩස්සියේ සිට නිදහස ලැබූ මියන්මාරයේ ප්‍රජාතන්ත්‍රවාදය සඳහා වූ ජාතික ලීගයේ නායිකා අවුන් සාන් සුකී එරට හමුදා හමුදා ප්‍රධානීන් සමග සාකච්ඡා කිරීම සඳහා සූදානම් වේ. හමුදා ප්‍රධානීන් සමඟ සාකච්ඡා කිරීම සඳහා තමා දැඩි නොඉවසිල්ලෙන් පසුවන බව විදෙස් මාධ්‍යයක් සමඟ පැවති සම්මුඛ සාකච්ඡාවකට එක් වෙමින් ඇය සඳහන් කළාය. ඉදිරියේ දී ජාතික සමගියක් ගොඩනැගීම වෙනුවෙන් මෙම සාකච්ඡා වඩාත් රැකුලක් වනු ඇති බව ඇය පෙන්වා දෙයි. මීට අමතරව මියන්මාර වැසියන්ගේ සහ ජාත්‍යන්තර වශයෙන් සිටින සිය හිතවාදීන්ගේ අදහස් ලබා ගැනීමට ද ඇය බලාපොරොත්තුවෙන් විදෙස් මාධ්‍ය හමුවේ පවසා තිබේ. තමාගේ ඉදිරි දේශපාලන කටයුතු සඳහා එම අදහස් සහ යෝජනා වඩා වැදගත් වනු ඇති බව ඇය එහි දී පෙන්වා දී ඇත.", "URL": "https://sinhala.adaderana.lk/news.php?nid=12158", "Category": null, "Parent URL": null}