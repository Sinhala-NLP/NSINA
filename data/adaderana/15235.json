{"Source": "Adaderana", "Timestamp": "April 3, 2011 08:43 am", "Headline": " ගෝලීය විපර්යාස ගැන කතා කරන්න හෙට රැස්වෙයි", "News Content": "ගෝලීය විපර්යාස පර්යේෂණ පිළිබඳ ආසියානු පැසිපික් ජාලයේ 16වැනි අන්තර්ජාතික සමුළුව හෙට‍ කොළඹ දී ආරම්භ වේ. පරිසර අමාත්‍ය අනුර ප්‍රියදර්ශන යාපා මහතාගේ ප්‍රධානත්වයෙන් ආරම්භ වන මෙම සමුළුව අප්‍රේල් මස 8 වැනි දින දක්වා පැවැත්වීමට නියමිතය. මෙම සමුළුව සඳහා රටවල් 20ක් නියෝජනය කරමින් පුද්ගලයින් 65 දෙනෙකු පමණ සහභාගී වනු ඇත. ගෝලීය වෙනස් වීම් පිළිබඳ විශේෂඥයින් සහ ඒ හා සම්බන්ධ ආයතන වල සාමාජිකයින් රැසක් ඒ අතර වේ. ආපදා කළමනාකරණ අමාත්‍ය මහින්ද අමරවීර , පරිසර නියෝජ්‍ය අමාත්‍ය අබ්දුල් කාදර් මහතා ද මෙම සමුළුවට සහභාගී වීමට නියමිතය..", "URL": "https://sinhala.adaderana.lk/news.php?nid=15235", "Category": null, "Parent URL": null}