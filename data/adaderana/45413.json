{"Source": "Adaderana", "Timestamp": "August 17, 2014 02:20 pm", "Headline": "අභිරහස් මළ සිරුරක් හමුවෙයි ", "News Content": "අභිරහස් ලෙස මියගිය පුද්ගලයෙකුගේ මළ සිරුරක් බදුල්ල, අලකොලගොඩ ගුරුබුබුල ප්‍රදේශයේ තිබී සොයාගෙන තිබේ. කන්දෙකැටිය පොලිසියට ලැබුණු තොරතුරකට අනුව ප්‍රදේශයේ මාර්ගයක් අසළ තිබී මෙම මළ සිරුර සොයාගෙන ඇති බව සඳහන් වෙයි. මෙලෙස මියගොස් ඇත්තේ එම ප්‍රදේශයේම පදිංචි 54 හැවිරිදි පුද්ගලයෙකු බව පොලිසිය සඳහන් කළේය. ඔහු ප්‍රදේශයේ නිවසක තනිවම ජීවත්ව සිට ඇති බව අනාවරණය වි තිබේ. මේ අතර මතුගම, යටදොල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. තවත් පුද්ගලයෙකු සමග මත්පැන් පානය කිරීමෙන් පසුව ඇතිවූ ආරවුලකදී මෙම පුද්ගලයා ඝාතනයට ලක්ව ඇති බව පොලිසිය සඳහන් කළේය. ඝාතනයට ලක්ව ඇත්තේ යටදොල ප්‍රදේශයේ පදිංචිව සිටි 36 හැවිරිදි පුද්ගලයෙකි. සැකකරු අත්අඩංගුවට ගෙන ඇති අතර මතුගම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=45413", "Category": null, "Parent URL": null}