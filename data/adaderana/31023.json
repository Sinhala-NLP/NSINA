{"Source": "Adaderana", "Timestamp": "January 24, 2013 11:34 am", "Headline": "දිනුමක් ඇතැයි කියා වංචා කළ දෙදෙනෙක් කොටුවෙති", "News Content": "ජංගම දුරකථන සමාගමකින් මෝටර් රථ දිනුමක් ඇති බව පවසමින් නුගේගොඩ ප්‍රදේශයේ පදිංචිකරුවෙකුගෙන් මුදල් වංචා කළ පුද්ගලයින් දෙදෙනෙකු අත්අඩංගුවට ගෙන තිබේ. පසුගිය දෙසැම්බර් මස 13 වැනි දින ලැබුණු පැමිණිල්ලකට අනුව බස්නාහිර පළාත උතුරු අපරාධ කොට්ඨාසය මගින් සිදුකළ විමර්ශනවල දී සැකකරුවන් අත්අඩංගුවට ගැනීමට හැකිවූ බව පොලීසිය සදහන් කළේය. සැකකරුවන් විසින් අදාළ පුද්ගලයාගෙන් රුපියල් 83000 ට ආසන්න මුදලක් වංචා කර තිබේ. අත්අඩංගුවට ගත් සැකකරුවන් අනුරාධපුරය සහ කොළඹ 15 යන ප්‍රදේශවල පදිංචිකරුවන් බව පොලීසිය සඳහන් කළේය. ඔවුන් දෙදෙනා මහර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 6 වැනිදා දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=31023", "Category": null, "Parent URL": null}