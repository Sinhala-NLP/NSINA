{"Source": "Adaderana", "Timestamp": "February 15, 2015 02:44 pm", "Headline": "මානව හිමිකම් වාර්තාව නියමිත දිනයට නිකුත් කළ යුතුයි ", "News Content": "ශ්‍රී ලංකාව සම්බන්ධ එක්සත් ජාතින්ගේ මානව හිමිකම් පිළිබඳ විමර්ශන වාර්තාව ප්‍රමාදයකින් තොරව නියමිත දිනට නිකුත් කළයුතු බව දෙමළ ජාතික සන්ධානය පවසයි.එම පක්ෂයේ නායක ආර්.සම්බන්ධන් මහතා පවසන්නේ අදාළ වාර්තාව නියමිත පරිදි නිකුත් කළයුතු බවට පසුගිය දිනවල අමෙරිකා සහ බ්‍රිතාන්‍ය නියෝජිතයින් හමුවු අවස්ථාවේ දී ද තමන් පැහැදිලි කළ බවයි .2014 වසරේදී සම්ම්ත කරගත් යෝජනාවකට අනුව ආරම්භ කළ විමර්ශනයේ කටයුතු මේ වන විට අවසන් වි ඇති බවට තමා විශ්වාසය පළ කරන බව බී.බී.සී ලෝක සේවය සමග සාකච්ඡාවකට එක්වෙමින් ආර්.සම්බන්ධන් මහතා මේ බව සඳහන් කර තිබේ.සත්‍යය තොරතුරු ඇතුළත් අපක්ෂපාති සහ සහ සාධාරණ වාර්තාවක් මේ හරහා නිකුත් කරන බවට බ්‍රිතාන්‍ය සහ අමෙරිකානු නියෝජිතයින් තමාට ප්‍රකාශ කළ බව ආර්.සම්බන්ධන් මහතා පවසා ඇත.කෙසේ වෙතත් ජාත්‍යන්තරයේ සහයෝගයෙන් අභ්‍යන්තර පරීක්ෂණයක් පවත්වන බවට වත්මන් රජය සිදුකර ඇති ප්‍රකාශය පිළිබඳව ජාත්‍යන්තරයේ අවධානය යොමු වියයුතු බවද ඔහු ප්‍රකාශ කර තිබේ. දෙමළ ජනතාව දීර්ඝ කාලයක සිට මුහුණදෙන ගැටළු නිරාකරණය කිරිම අත්‍යවශ්‍ය බවත්, රටේ සියළු ජනතාව අතර සැබෑ අවබෝධයක් සහ සමානාත්මතාව මත පදනම් වූ සාමය සහ සංහිදියාව ඇති වියයුතු බවත් සම්බන්ධන් මහතා පෙන්වා දෙයි. මේ අතර පසුගිය දා උතුරු පළාත් සභාව විසින් සම්ම්ත කරගත් යෝජනාවට ගරු කිරිම යුතුකමක් බව සඳහන් කළ සම්බන්ධන් මහතා එම පළාතේ සිදු වූ සැබෑ දේ සඟවා ගැටළු වලට විසඳුම් සෙවිමට උත්සහ කිරිමෙන් කිසිදු යහපතක් උදා නොවන බව ද කියා සිටියේය.", "URL": "https://sinhala.adaderana.lk/news.php?nid=49363", "Category": null, "Parent URL": null}