{"Source": "Adaderana", "Timestamp": "May 30, 2016 05:01 pm", "Headline": " උතුරේ ගැටළු විසදන්න සමථ මණ්ඩලයක් ", "News Content": "යුද්ධයෙන් පීඩාවට පත් උතුරු පළාතේ ජනතාවගේ ඉඩම්, නිවාස හා දේපල ගැටළු විසඳීම සඳහා විශේෂ සමථ මණ්ඩලයක් පිහිටුවා තිබේ.අධිකරණ අමාත්‍ය විජේදාස රාජපක්ෂ මහතාගේ මුලිකත්වයෙන් යාපනය දිස්ත්‍රික් ලේකම් කාර්යාලයේ දී එම සමථ මණ්ඩලය පිහිටුවු බව අධිකරණ අමාත්‍යාංශය පැවසුවේය.යුද්ධය නිමවී වසර 7කට ආසන්න කාලයක් ගත වුව ද උතුරු පළාතේ ජනතාවගේ ඉඩම් නිවාස දේපල පිළිබඳ අයිතිය ලබාගැනීමේ ගැටළු රාශියක් තවමත් පවතින බව අධිකරණ අමාත්‍යාංශය පවසයි.ඒ අනුව යුධමය වාතාවරණයේ දී උතුරු පළාත් ජනතාවට අහිමි වු පාරම්පරික ඉඩම් හා නිවාස යළි ලබාදීමටත්, සැබෑ අයිතිකරුවන් නීත්‍යානුකූලව හඳුනාගෙන ඔවුන්ගේ එම දේපල අයිතිය නිවැරදිව පවරාදීමටත්, උතුරු පළාත සඳහා පිහිටවූ එම විශේෂ සමථ මණ්ඩලයක් කටයුතු කරනු ඇති බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=60623", "Category": null, "Parent URL": null}