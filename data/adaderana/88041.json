{"Source": "Adaderana", "Timestamp": "April 26, 2018 07:50 am", "Headline": "  ශ්‍රී ලංකා නිදහස් පක්ෂයේ පක්ෂ ප්‍රජාතන්ත්‍රවාදය උපරිම ලෙස පවතිනවා", "News Content": "ශ්‍රී ලංකා නිදහස් පක්ෂයේ පක්ෂ ප්‍රජාතන්ත්‍රවාදය උපරිම ලෙස පවතින බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පැවසීය. ඒ මහතා මේ බව ප්‍රකාශ කළේ දඹාන ආදීවාසී ගම්මානයේ කෝණ මංගල්‍යයට සහභාගී වෙමිනි. මෙහිදී වැඩි දුරටත් අදහස් දැක්වූ අමාත්‍ය රංජිත් සියඹලාපිටිය මහතා, \"අපේ පක්ෂය වසර 17ක් විපක්ෂයේ සිටියා. නායකත්වයේ බරපතළ අභියෝග තිබුණා. මැතිවරණයකට මුහුණ දෙන්න බැරි තරම් ප්‍රශ්න තිබුණා. ඒත් අද පක්ෂයේ නායකයා ජනාධිපතිතුමා. ඒ නිසා අපි පක්ෂය රැකගෙන ශක්තිමත්ව ඉදිරියට ගෙන යනවා යැයි අමාත්‍යවරයා වැඩිදුරටත් පැවසීය. අපේ උරුමය සුරකින ආදීවාසී ජනතාවගේ ගැටළු කෙරෙහි රජයක් විදියට අපි අවධානයට ලක්කරනවා. ලෝකයේ ආදීවාසී ජන කොට්ඨාශයන් අතරේ අපේ ජනතාව ඉන්නේ ගොඩක් ඉදිරියෙන්. ඒ නිසා එම සම්පත් රැකගන්න අපි කටයුතු කළ යුතුයි. අද පවත්වන මෙම කෝණ මංගල්‍යය, එම අවස්ථාව නියෝජනය කරන කැඩපතක් බදුයි.\" මෙම වැඩසටහනට සමගාමීව දඹාන ආදීවාදී ජනඋරුම කෙන්ද්‍රයට කිලෝවොට් 02ක ධාරිතාවයකින් යුත් සූර්යබල පද්ධතියක් අමාත්‍යවරයා විසින් ප්‍රධානය කරන ලදී. මෙම අවස්ථාවට විශ්වකිර්ති වනස්පති ඌරු වරිගේ වන්නිල ඇත්තන් ඇතුළු විශාල පිරිසක් සහභාගී විය.", "URL": "https://sinhala.adaderana.lk/news.php?nid=88041", "Category": null, "Parent URL": null}