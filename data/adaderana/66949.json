{"Source": "Adaderana", "Timestamp": "December 12, 2016 10:20 am", "Headline": "රටේ ඒකීයභාවය වචනයට පමණක් සීමා නොවිය යුතුයි", "News Content": "රටේ ඒකීයභාවය වචනයට පමණක් සීමා නොවිය යුතු බව හිටපු ජනාධිපති මහින්ද රාජපක්ෂ මහතා පවසයි.රටේ ඒකීයබව විනාශ කරමින් ෆෙඩරල් පාලනයක් ගෙන ඒමට උත්සහ දරන්නේ නම් ඊට විරෝධය පළ කළ යුතු බව ඔහු පෙන්වා දෙනු ලබයි.රත්නපුර ප්‍රදේශයේ විහාරස්ථානයක පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ ක‍ළේය. මේ අතර හිටපු ජනාධිපති මහින්ද රාජපක්ෂ මහතා පාර්ලිමේන්තුව තුළ තම වගකීම් ඉටු නොකරන බවට නියෝජ්‍ය අමාත්‍ය අජිත් පී. පෙරේරා මහතා චෝදනා කරයි. හොරණ, මිල්ලනිය ප්‍රදේශයේ පැවැති උත්සවයකදී නියෝජ්‍ය අමාත්‍යවරයා ප්‍රකාශ කළේ වගකීම් ඉටු නොකරන්නේ නම් පාර්ලිමේන්තු මන්ත්‍රිවරයෙකු වශයෙන් ලබන වරප්‍රසාද ප්‍රතික්ෂේප කළ යුතු බවයි.", "URL": "https://sinhala.adaderana.lk/news.php?nid=66949", "Category": null, "Parent URL": null}