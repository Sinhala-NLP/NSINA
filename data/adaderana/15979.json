{"Source": "Adaderana", "Timestamp": "May 9, 2011 08:53 am", "Headline": "ශ්‍රී ලංකාව වෙනුවෙන් සර්ව පාර්ශ්වික කමිටුවක් ඕනෑ", "News Content": "යුද්ධය පැවති අවසන් කාලය තුළ ශ්‍රී ලංකාවේ සිදුවු බව කියන මානව හිමිකම් උල්ලංඝණය කිරීම්වලට අදාළව සර්ව පාක්ෂික කමිටුවක් පත් කළ යුතු බව කැනඩාවේ දෙමළ ජාතික මන්ත්‍රීවරියක වන රාධිකා සිත්සබේසන් පවසයි. දරුස්මාන් වාර්තාවෙන් ඉදිරිපත් කර ඇති තොරතුරු අනූව මෙවැනි කමිටුවක් පත්කිරීමට කැ‍නඩා රජයේ සහය පළවනු ඇති බව ඇය පෙන්වා දෙයි. සියලු ජනතාවට යුතුකම , සමානාත්මතාව සහ යුක්තිය ඉටුකළ යුතු බව ද ඇය ප්‍රකාශ කර තිබේ. කෙසේ වුව ද දරුස්මාන් වාර්තාව සම්බන්ධයෙන් කැනඩා රජය මෙතෙක් නිල ප්‍රකාශයක් සිදුකර නැත. මේ අතර දෙමළ ජනතාවගේ ගැටලු සම්බන්ධයෙන් සොයා බැලීමට කඩිනම් පියවර ගන්නැයි අප්‍රිකානු ජාතික ‍කොන්ග්‍රසය රජයෙන් ඉල්ලීමක් කර තිබේ. නිවේදනයක් නිකුත් කරමින් අප්‍රිකානු ජාතික කොන්ග්‍රසය පෙන්වා දෙන්නේ සියලු පාර්ශව සාමකාමීව සාකච්ඡා මාර්ගයෙන් ගැටලු නිරාකරණය කර ගත යුතු බවයි.", "URL": "https://sinhala.adaderana.lk/news.php?nid=15979", "Category": null, "Parent URL": null}