{"Source": "Adaderana", "Timestamp": "October 28, 2010 09:25 am", "Headline": "ජල සම්පාදන මණ්ඩලය පෞද්ගලීකරණය කිරීමේ කිසිදු අදහසක් නෑ", "News Content": "ජල සම්පාදන මණ්ඩලය පෞද්ගලීකරණය කිරීමට සැරසෙන බවට වෘත්තීය සමිති නඟන චෝදනාවන්හි කිසිදු සත්‍යතාවයක් නැතැයි ජල සම්පාදන හා ජලාපවහන අමාත්‍ය දිනේෂ් ගුණවර්ධන මහතා පවසයි. ජල සම්පාදන මණ්ඩලය පෞද්ගලීකරණය කිරීමට රජය කිසිදු සැළසුමක් දියත් කර නොමැති බව ඔහු පෙන්වා දෙයි. මේ සම්බන්ධයෙන් ජාතික ජල සම්පාදන මණ්ඩලයේ වෘත්තීය සමිති දැනුවත් කිරීමට දිනේෂ් ගුණවර්ධන අමාත්‍යවරයා ඊයේ(27) පස්වරුවේ විශේෂ සාකච්ඡාවක් ද පවත්වා තිබේ. ජල බෝතල් හා ජල යන්ත්‍ර නිෂ්පාදනය කිරීමට විදේශයෙන් ගෙන්වීමේ ව්‍යාපාරයන් සම්බන්ධව නව සංවර්ධන වැඩසටහනක් ඇතිකිරීමේ බලාපො‍රොත්තුවක පවතින බව ද හෙතෙම සඳහන් කළේය. එමනිසා ඉහත කියවෙන පදනම් විරහිත කරුණු සම්පූර්ණයෙන් ප්‍රතික්ෂේප කරන බව ද අදාළ කරුණ සම්බන්ධයෙන් වැඩිදුරටත් අදහස් දක්වමින් දිනේෂ් ගුණවර්ධන අමාත්‍යවරයා අවධාරණය කළේය.", "URL": "https://sinhala.adaderana.lk/news.php?nid=11781", "Category": null, "Parent URL": null}