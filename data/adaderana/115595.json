{"Source": "Adaderana", "Timestamp": "August 2, 2019 06:12 pm", "Headline": "අපි ආර්ථිකය ආපහු හැදුවා-රනිල්", "News Content": "බොරු සටන් පාඨවලට මුවා නොවී ප්‍රශ්නවලට සැබෑ විසඳුම් සෙවූ ආණ්ඩුවක් ලෙස වත්මන් ආණ්ඩුව හැඳින්විය හැකි බව අග්‍රාමාත්‍ය රනිල් වික්‍රමසිංහ මහතා පවසයි. අනුරාධපුර සල්ගාදු ක්‍රීඩාංගණයේ අද පැවති උත්සවයකදී අග්‍රාමාත්‍යවරයා මේ බව සඳහන් කළේය. ගත වූ දෙවසර තුළ ආණ්ඩුව දස වසරක සංවර්ධන ​වැඩ කටයුතු සිදුකළ බව අග්‍රාමාත්‍ය රනිල් වික්‍රමසිංහ මහතා පෙන්වා දුන්නේය. අනුරාධපුර සල්ගාදු ක්‍රීඩාංගණයේ පැවති ඉඩම් ඔප්පු දස ලක්ෂයක් බෙදා දීමේ ජාතික වැඩසටහනේ අනුරාධපුර දිස්ත්‍රික් වැඩසටහන අද පෙරවරුවේ පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්.", "URL": "https://sinhala.adaderana.lk/news.php?nid=115595", "Category": null, "Parent URL": null}