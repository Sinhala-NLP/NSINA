{"Source": "Adaderana", "Timestamp": "May 9, 2018 09:57 pm", "Headline": "කැබ් රථයක් සහ ලොරි රථයක් මුහුණට මුහුණලා ගැටිමෙන් අනතුරක්", "News Content": "කැබ් රථයක් සහ ලොරි රථයක් මුහුණට මුහුණලා ගැටිමෙන් අනතුරක් සිදු වි ඇති බව හැටන් පොලීසිය පවසයි. අද (09) පස්වරු 5.15 පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ හැටන් ෂැනන් වත්ත ප්‍රදේශයේදිය. අඹගමුවේ සිට හැටන් කොටගල දක්වා අධික වේගයෙන් ධාවනය වු කැබ් රථයක් සහ හැටන් සිට මහනුවර දක්වා භාණ්ඩ ප්‍රවහනය කරන ලොරි රථයක් මුහුණට මුහුණලා ගැටිමෙණුයි මෙම අනතුර සිදු වි ඇත. අනතුරින් කිසිවෙකුටත් තුවාල සිදු වි නොමැති අතර අනතුරින් කැබ් රථයට සහ ලොරි රථයට දැඩි අලාභ හානි සිදු වි ඇත. අධික වේගයෙන් ධාවනය වෙමින් තිබු කැබ් රථයේ හදිසියේ ඇති වු කාර්මික දෝෂයක් හේතුවෙන් ප්‍රතිවිරුද්ධ දිශාවෙන් ඉදිරියට ධාවනය වෙමින් තිබු ලොරි රථයේ ගැටි ඇති බවයි අනතුර පිලිබද පරික්ෂණ පවත්වන හැටන් පොලීසිය පවසයි.", "URL": "https://sinhala.adaderana.lk/news.php?nid=88811", "Category": null, "Parent URL": null}