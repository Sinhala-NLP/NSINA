{"Source": "Adaderana", "Timestamp": "December 8, 2017 05:14 pm", "Headline": "13 හැවරිදි පුතු මව මරා ගෙල කාණුවට විසි කරලා", "News Content": "සිය මව ඝාතනය කළ 13 හැවිරිදි පාසල් සිසුවෙකු පිළිබඳව වාර්තා වේ. පසුගිය ඉරිදා චීනයේ සිචුවාන් පළාතේ වෙන්සින් නගරයේ තම නිවසේදී ඔහු සිය මවගේ ගෙල සිඳ දමා ඇති අතර පසුව මවගේ හිස අසළ වූ කාණුවකට දමා ඇති බවයි විදෙස් මාධ්‍ය වාර්තා කළේය. එලෙස ගෙල සිද දමන ආකාරය වීඩියෝගත කර තම පාසලේ යහළුවන් කිහිප දෙනෙකුට එය වීඩියෝ පණිවිඩයක් ලෙස යවා තිබේ. ඉන් එක් යහළුවෙකු විසින් එම දර්ශනය සිය මවට පෙන්වීමෙන් අනතුරුව අදාළ මව විසින් ඒ පිලිබඳව පොලිසියට දැනුම් දී ඇති බව සඳහන්ය. ඒ අනුව සැකකාර පාසල් සිසුවා පාසලේ ඉගෙනුම ලබමින් සිටියදී අත්අඩංගුවට ගෙන ඇති බවයි විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=81230", "Category": null, "Parent URL": null}