{"Source": "Adaderana", "Timestamp": "November 6, 2010 08:39 am", "Headline": "ජනපතිගේ බ්‍රිතාන්‍ය සංචාරය අවලංගු කර නෑ", "News Content": "ජනාධිපති මහින්ද රාජපක්ෂ මහතාගේ බ්‍රිතාන්‍ය සංචාරය අවලංගු කර නොමැති බව විදේශ කටයුතු අමාත්‍යාංශය පවසයි. කාර්යය බහුලත්වය හේතුවෙන් අදාළ සංචාරය කල් දමා ඇති බව එම අමාත්‍යාංශය නිවේදනයක් නිකුත් කරමින් සඳහන් කරයි. ඇතැම් ජාත්‍යන්තර මාධ්‍ය මීට වැරදි අර්ථකථන සපයා ඇති බව විදේශ කටයුතු අමාත්‍යාංශය පෙන්වාදෙයි. ඔක්ස්ෆර්ඩ් සභාවේ ආරාධනයක් මත ජනාධිපති මහින්ද රාජපක්ෂ මහතා බ්‍රිතාන්‍යයේ සංචාරයක නිරත වීමට නියමිතව තිබුණි. ජනාධිපතිවරයා පසුගිය මාස කිහිපය පුරාම අමෙරිකාව, ඉන්දියාව, චීනය වැනි රටවල් බොහෝමයක සංචාරය කළ බව එම අමාත්‍යාංශය වැඩිදුරටත් පවසයි. නොවැම්බර් මස මැද භාගයේ ජනාධිපතිවරයාගේ දෙවනි පදවි ප්‍රාප්ති උළෙල පැවැත්වීමට නියමිත අතර මේ නිසා ඔහු දැඩි කාර්යය බහුල වීම බ්‍රිතාන්‍ය සංචාරය කල් දැමීමට තවත් හේතුවක් බව විදේශ කටයුතු අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=11963", "Category": null, "Parent URL": null}