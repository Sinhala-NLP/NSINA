{"Source": "Adaderana", "Timestamp": "March 17, 2019 06:58 am", "Headline": "තැපැල් ස්ථානාධිපතිවරු දහසක් බඳවාගැනීමේ වැඩසටහනක්", "News Content": "ප්‍රධාන තැපැල් කාර්යාලවල සේවය සඳහා තැපැල් ස්ථානාධිපතිවරුන් දහසක් අයවැය සම්මත වීමෙන් පසු බඳවා ගැනීමට කටයුතු කරන බව තැපැල් හා මුස්ලිම් ආගමික කටයුතු අමාත්‍ය එම්.එච්.ඒ.හලීම් මහතා පවසා සිටියි. අමාත්‍යවරයා පවසන්නේ තරග විභාගයක් මඟින් එම තනතුරු සඳහා පුද්ගලයින් තෝරා ගැනීමට කටයුතු කරන බවය. මහනුවර බොක්කාවල නගරයේ සතොස ශාඛාවක් විවෘත කිරීමෙන් අනතුරුව මාධ්‍ය වෙත අදහස් පල කරමින් අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=106194", "Category": null, "Parent URL": null}