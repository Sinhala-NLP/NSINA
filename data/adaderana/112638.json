{"Source": "Adaderana", "Timestamp": "June 24, 2019 09:02 am", "Headline": "යාන්ත්‍රික කියත්වලින් ජංගම ඉරුම් හලක් පැවැත් වු අයෙක් කොටුවෙයි", "News Content": "හපුතලේ විශේෂ කාර්ය බලකායේ සෙබළුන්ට ලද තොරතුරක් මත හල්දුම්මුල්ල පොලිස් වසමේ විශේෂ සෝදිසි මෙහෙයුමක් සිදු කර තිබේ. ඊයේ‍්(23) සවස 1.30 ට පමණ මෙම මෙහෙයුම සිදු කර ඇත්තේ හල්දුම්මුල්ල පොලිස් වසමේ සොරගුනේ, ගෝනකැටිය, රබර් වත්ත ප්‍රදේශයේ දීය. එහිදී බලපත්‍ර නොමැතිව යාන්ත්‍රික දම්වැල් කියතක් ආධාරයෙන් ජංගම ඉරුම් හලක් පැවැත්වු අයෙක් ඉරන ලද කොස් වර්ගයේ දැව සමඟ අත්අඩංගුවට ගෙන තිබේ. අත්අඩංගුවට පත් සැකකරු වැඩිදුර පරීක්ෂණ සඳහා හපුතලේ අඩවි වන නිලධාරී කාර්යාලය වෙත බාර දී තිබේ. මේ අතර, කොස් දැව කඳන් 1, විවිධ ප්‍රමාණයේ කොස් පිටපලු 2ක්, දණ්ඩියන් කොට 2ක්, යාන්ත්‍රික දම්වැල් කියතක් හා දැලි නූල් 1ක් ද අත්අඩංගුවට පත්ව තිබේ.", "URL": "https://sinhala.adaderana.lk/news.php?nid=112638", "Category": null, "Parent URL": null}