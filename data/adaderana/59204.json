{"Source": "Adaderana", "Timestamp": "April 16, 2016 11:45 am", "Headline": "උතුරේ බෝම්බ ඉවත්කරන්න අමෙරිකාවෙන් පුහුණුවක්", "News Content": "ශ්‍රී ලංකා නාවික හමුදාවේ කිමිදුම් කණ්ඩායමක් අමෙරිකා එක්සත් ජනපද නාවික හමුදාවේ පුපුරණ ද්‍රව්‍ය සහ යුධ උපකරණ බැහැර කිරීමේ ජංගම ඒකකය සමඟ පුහුණු අභ්‍යාසයක නිරත වෙයි.ශ්‍රී ලංකාව නියෝජනය කරමින් 22 දෙනෙකුගෙන් සමන්විත කිමිදුම් කණ්ඩායමක් මේ සඳහා එක්ව සිටින බව නාවික හමුදාව සඳහන් කළේය.යුද්ධය පැවැති සමයේ උතුරු, නැගෙනහිර වැව් සහ කලපු ආශ්‍රිතව එල්.ටී.ටී.ඊ සංවිධානය විසින් අතහැර දමා යන ලද මෙතෙක් පිපිරීමට ලක් නොවී පවතින බෝම්බ සහ අනෙකුත් යුධ උපකරණ ඉවත් කිරීම සඳහා අවශ්‍ය විශේෂ පුහුණුව ලබා ගැනීම මෙම පුහුණු අභ්‍යාසයේ අරමුණයි.දින 10ක් පුරා ක්‍රියාත්මක මෙම පුහුණු වැඩසටහනට කිමිදුම් ක්‍රියාන්විතයට අදාළ න්‍යායාත්මක හා ප්‍රායෝගික ක්‍රියාකාරකම් රැසක් ඇතුළත් බව නාවික හමුදාව පවසයි.", "URL": "https://sinhala.adaderana.lk/news.php?nid=59204", "Category": null, "Parent URL": null}