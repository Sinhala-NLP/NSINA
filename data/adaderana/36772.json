{"Source": "Adaderana", "Timestamp": "August 20, 2013 12:16 pm", "Headline": "මුෂාරෆ්ට චෝදනා 3ක් යටතේ නඩු පවරයි", "News Content": "පාකිස්ථාන හිටපු අගමැතිනි බෙනාසීර් බූතෝ ඝාතනය සම්බන්ධයෙන් හිටපු ජනාධිපති පර්වේස් මුෂාරෆ්ට චෝදනා 3ක් යටතේ නඩු පවරා තිබේ. මිනීමැරීම, ඊට ආධාර අනුබලදීම සහ එය සැලසුම් කිරීම යන චෝදනා 3න යටතේ පර්වේස් මුෂාරෆ්ට නඩු බවරා ඇතැයි විදේස් මාධ්‍ය වාර්තා කරයි. කෙසේ වෙතත් අදාළ චෝදනා ප්‍රතික්ෂේප කරන බව පර්වේස් මුෂාරෆ් ප්‍රකාශ කර ඇත. අදාළ නඩුව ලබන 27 වැනිදා යළි කැඳවීමට නියමිතයි. පකිස්ථානයේ හිටපු අගමැතිනියක වූ බෙනාසීර් බූතෝ 2007 වර්ෂයේ දෙසැම්බර් මස පැවති දේශපාලන රැළියකදී ඝාතනයට ලක්විය. මෙම සිද්ධිය සම්බන්ධයෙන් තවත් පුද්ගලයින් 06ට ද චෝදනා ගොනුකර තිබේ. ඔවුන්ගෙන් දෙදෙනෙකු උසස් පොලිස් නිලධාරීන් වන අතර අනෙක් සිව් දෙනා අන්තවාදීන් බව සඳහන් වෙයි.", "URL": "https://sinhala.adaderana.lk/news.php?nid=36772", "Category": null, "Parent URL": null}