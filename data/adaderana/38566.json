{"Source": "Adaderana", "Timestamp": "November 3, 2013 08:18 am", "Headline": "හෙට වර්ජන කරන්නේ නැතිලු!", "News Content": "හෙට දිනයේ පැවැත්වීමට නියමිතව තිබු වෛද්‍ය වැඩවර්ජනය අවලංගු කර ඇති බව රජයේ වෛද්‍ය නිලධාරීන්ගේ සංගමය පවසයි. ඉල්ලීම් කිහිපයක් මුල්කර ගනිමින් නොවැම්බර් 04 වැනිදා පෙරවරු 8.00 සිට පසුදින පෙරවරු 8.00 දක්වා පැය 24ක සංකේත වර්ජනයක් ක්‍රියාත්මක කිරීමට තීරණය කර ඇති බව රජයේ වෛද්‍ය නිලධාරීන්ගේ සංගමය පසුගිය මස 28 වැනිදා මාධ්‍ය හමුවක් පවත්වමින් පැවසීය. දැනට එකඟ වී ඇති වෛද්‍යවරුන්ගේ ශ්‍රේණි උසස් වීම් වසර දෙකක් තිස්සේ ප්‍රමාද කිරීමට විරෝධය දැක්වීම සඳහා මෙම තීරණය ගත් බව එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා එහිදී කියා සිටියේය. කෙසේ වෙතත් වෛද්‍ය නවීන් ද සොයිසා මහතා සඳහන් කළේ තම ඉල්ලීම් සම්බන්ධයෙන් විසඳුම් දෙන බවට මුදල් අමාත්‍යාංශ ලේකම්වරයා ලබාදුන් පොරොන්දුව මත අදාළ වර්ජනය සති 6ක කාලයක් යන තෙක් අත්හිටවු බවයි.", "URL": "https://sinhala.adaderana.lk/news.php?nid=38566", "Category": null, "Parent URL": null}