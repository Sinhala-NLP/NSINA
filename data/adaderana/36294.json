{"Source": "Adaderana", "Timestamp": "August 1, 2013 06:46 pm", "Headline": "වැලි ප්‍රවාහන කාල සීමාව වෙනස්  කරයි ", "News Content": "පොළොන්නරුව සහ මාතලේ දිස්ත්‍රික්ක සඳහා වැලි ප්‍රවාහනය කළ යුතු කාල සීමාවන් වෙනස් කර තිබේ. එම දිස්ත්‍රික්ක වල අද (01) දිනයේ සිට වැලි ප්‍රවාහන කළ යුත්තේ රාත්‍රී 7.00 සිට උදෑසන 6.00 දක්වා බව භූවිද්‍යා සමීක්ෂණ හා පතල් කාර්යංශය පවසයි. සෙසු පළාත්වල වැලි ප්‍රවාහනය මෙතෙක් ක්‍රියාත්මක සුපුරුදු කාලසීමාව වන උදෑසන 5.00 සිට රාත්‍රී 7.00 දක්වා සිදුකළ හැකි බව එම කාර්යංශයේ සභාපති සෙනරත් ජයසුන්දර මහතා සඳහන් කරයි. වැලි ප්‍රවාහනයේදී ව්‍යාජ බලපත්‍ර භාවිත කිරීමට එරෙහිව ද අවශ්‍ය පියවර ගන්නා බව සෙනරත් ජයසුන්දර කියා සිටියේය.", "URL": "https://sinhala.adaderana.lk/news.php?nid=36294", "Category": null, "Parent URL": null}