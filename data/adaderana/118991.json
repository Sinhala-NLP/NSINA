{"Source": "Adaderana", "Timestamp": "September 13, 2019 08:36 am", "Headline": "අකුරැස්සේ වෙඩි තැබීමට සම්බන්ධ සැකකරුවන් රිමාන්ඩ්", "News Content": "අකුරැස්ස පොලිස් නිලධාරින් දෙදෙනෙකුට වෙඩි තබා ඝාතනය කිරීමට තැත් කිරීම හා පානදුර පොලිස් ස්ථානයෙන් ගිනි අවි සොරා ගැනීමට අදාළ සැකකරුවන් රක්ෂිත බන්ධනාගාර ගත කර තිබේ. පසුගිය දා මෙම සැකකරුවන් ටී 56 ගිනි අවි 2 ක් සොරා ගෙන සිටිය දී අකුරැස්ස පොලිස් ස්ථානය මඟින් අත්අඩංගුවට ගෙන ඇති සැකකරුවන් 6 දෙනා ත්‍රස්තවාදය වැලැක්වීමේ පනතේ විදිවිධාන ප්‍රකාරව ඊයේ(12) සවස මාතර වැඩ බලන මහේස්ත්‍රාත්වරයා වෙත ඉදිරිපත් කර තිබේ. ඒ අනුව සැකකරුවන් 6 දෙනා සැප්තැම්බර් 25 දක්වා රක්ෂිත බන්ධනාගාර ගත කර ඇත. මෙයට පානදුර යුද හමුදා කඳවුරේ යුද හමුදා සෙබළුන් දෙදෙනා ද ඇතුළත්ය. මෙම සැකකරුවන් අතරින් පොලිස් නිලධාරීන් දෙදෙනාට වෙඩි තැබූ බවට සැකකරන සැකකරුවන් තිදෙන හඳුනා ගැනීමේ පෙරෙට්ටුව සඳහා ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=118991", "Category": null, "Parent URL": null}