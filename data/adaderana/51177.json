{"Source": "Adaderana", "Timestamp": "May 8, 2015 09:40 am", "Headline": "මාරුවට එරෙහිව වහල උඩට!", "News Content": "බදුල්ල හා මොණරාගල බන්ධනාගාරවලට මාරු කර යවන බවට මඩකළපුව බන්ධනාගාරයේ රැඳවියන් දෙදෙනකු එහි වහලය මත නැගී උපවාසයක් අරඹා තිබේ.එක් රැඳවියකු එල්.ටී.ටී.ඊ සැකකරුවකු වන අතර අනෙක් සැකකරු සොරකම් ඇතුළු අපරාධවලට සම්බන්ධ අයෙකු බව අප වාර්තාකරු කියයි.කන්දසාමි පුෂ්පරාසා, කදිරවන් කබිලන් යන රැඳවියන් දෙදෙනා ඊයේ සිට මෙලෙස උපවාසයේ නිරත අතර ඔවුන්ට බන්ධනාගාර කොමසාරිස්වරයා හමුවීමට අවශ්‍ය බව කියයි.මොවුන් දෙදෙනා අද කල්මුණේ උසාවියට ඉදිරිපත් කිරීමට නියමිත බවද අප වාර්තාකරු පවසයි.", "URL": "https://sinhala.adaderana.lk/news.php?nid=51177", "Category": null, "Parent URL": null}