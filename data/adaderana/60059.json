{"Source": "Adaderana", "Timestamp": "May 11, 2016 03:29 pm", "Headline": "කෝච්චි දඩ මුදල උස්සයි", "News Content": "දුම්රිය ප්‍රවේශපත්‍ර වැරදි සම්බන්ධයෙන් දඩ මුදල් සංශෝධනය වී ඇති අතර ඒ අනුව දැනට පවතින රු.1500ක උපරිම දඩ මුදල රු.3000 දක්වා ඉහළ නංවා තිබේ.ඒ වෙනුවෙන් ප්‍රවාහන අමාත්‍ය නිමල් සිරිපාල ද සිල්වා මහතා ඉදිරිපත් කළ යෝජනාවට කැබිනට් අනුමැතිය හිමිවූ බව කැබිනට් ප්‍රකාශක,පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා පවසයි.අද(11)රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවේදී හෙතෙම මේ බව සඳහන් කළේය.සුරක්ෂිත හා කාර්යක්ෂම දුම්රිය සේවයක් සැලසීමේත්,දුම්රිය දෙපාර්තමේන්තුවේ ආදායම වර්ධනය කරගැනීමේත්,ප්‍රවේශපත්‍ර නොගෙන දුම්රියේ ගමන්ගන්නා මගීන් අධෛර්යමත් කිරීමේත් අරමුණෙන් එය සිදුකළ බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=60059", "Category": null, "Parent URL": null}