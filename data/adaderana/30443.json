{"Source": "Adaderana", "Timestamp": "January 2, 2013 01:38 pm", "Headline": " විජයදාස යළි තරග නොකරයි", "News Content": "ශ්‍රී ලංකා නීතිඥ සංගමයේ සභාපති විජයදාස රාජපක්ෂ මහතා සභාපති ධූරය සඳහා දෙවෙනි වරට තරග නොකරන බව එම සංගමයේ ලේකම් පවසයි. විජයදාස රාජපක්ෂ මහතාගේ සභාපති ධූරයේ නිල කාලය එළඹෙන මාර්තු මාසයෙන් අවසන්වීමට නියමිතය. ශ්‍රී ලංකා නීතිඥ සංගමයේ සාමාජිකයෙකු වූ නීතිඥ ගුණරත්න වන්නිනායක මහතාට කිසියම් පිරිසක් විසින් තර්ජනය කර තිබුණු අතර විජයදාස රාජපක්ෂ මහතාගේ නිවසට කිසියම් පිරිසක් විසින් වෙඩිතැබීමේ සිදුවීමක් පසුගියදා වාර්තා විය. ශ්‍රී ලංකා නීතිඥ සංගමය විසින් අගවිනිසුරුවරියගේ දෝෂාභියෝගයට අදාළව යම් යම් ක්‍රියාමාර්ගවල නිරතවූ අතර එහිදී ඇතිවූ මත ගැටුමක් අනුව එම සංගමයේ උප සභාපති ලෙස කටයුතු කළ අනෝමා දිසානායක මහත්මිය ස්වකීය ධූරයෙන් ඉල්ලා අස්විය.", "URL": "https://sinhala.adaderana.lk/news.php?nid=30443", "Category": null, "Parent URL": null}