{"Source": "Adaderana", "Timestamp": "August 28, 2010 02:53 pm", "Headline": "බුදුන් විකුණන්න හැදූ බුද්ධ පුත්‍රයා සමග 4 ක් දැලේ ", "News Content": "කන්තලේ වැව අසළ දී බුදු පිළිම තුනක් සමග බෞද්ධ භික්ෂූන් වහන්සේ නමක් ඇතුළු පුද්ගලයින් සිව් දෙනෙකු අත්අඩංගුවට ගෙන තිබේ. මෙම බුදු පිළිම කන්තලේ වැව අසළ දී විකිණීමට සූදානම් වූ අවස්ථාවේ අදාළ පුද්ගලයින් අත්අඩංගුවට ගත් බව අද දෙරණ වාර්තාකරු සඳහන් කරයි. මෙසේ විකිණීමට සූදානම් වූ බුදු පිළිම 2 ක් අඩි එකහමාර බැගින් උස වන අතර සෙසු බුදු පිළිමය අඩි 1 ක් පමණ උසින් යුක්ත වන බව කියැවේ. සිද්ධිය සම්බන්ධයෙන් කන්තලේ පොලිසිය පරීක්ෂණ ආරම්භ කර ඇති අතර සැකකරුවන් අධිකරණයට අද ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=10490", "Category": null, "Parent URL": null}