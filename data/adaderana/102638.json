{"Source": "Adaderana", "Timestamp": "January 19, 2019 07:56 am", "Headline": " ඉදිරියේදී ගුවන් ගිලන් රථ සේවාවක් ඇති කරනවා", "News Content": "ගුවන් ගිලන් රථ සේවාවක් ඇති කිරිමට ඉදිරියේදී කටයුතු කරන බව අමාත්‍ය රාජිත සේනාරත්න මහතා පවසයි. මාර්ග තඳබදය හේතුවෙන් අපහසුතාවට ලක්වන රෝගීන්ගේ ජිවිත බේරාගැනිම සඳහා මෙම සේවාව ඇති කිරිමට කටයුතු කරන බව අමාත්‍යවරයා පවසයි. නවීන පහසුකම් සහිත ගිලන් රථ 152ක් සුවසේවාව වෙනුවෙන් ප්‍රදානය කිරිම සඳහා කොළඹ පැවැති උත්සවයකට එක්වෙමින් රාජිත සේනාරත්න අමාත්‍යවරයා මේ බව කියා පැවසීය. එහිදී වැඩිදුරටත් අදහස් දැක්වූ අමාත්යිවරයා සදහන් කළේ නවීන පහසුකම් සහිත තවත් ගිලන් රථ 140ක් ලබාදීමට කටයුතු කරන බවයි.", "URL": "https://sinhala.adaderana.lk/news.php?nid=102638", "Category": null, "Parent URL": null}