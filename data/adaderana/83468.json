{"Source": "Adaderana", "Timestamp": "January 24, 2018 05:40 pm", "Headline": "පත්‍රිකා බෙදූ  පෙරටුගාමීන් 2ක් අත්අඩංගුවට", "News Content": "අද (24) හම්බන්තොට පරිපාලන සංකීර්ණය අසළ පත්‍රිකා බෙදූ බවට චොදනා කරමින් ඒම දිස්ත්‍රික්කයේ පෙරටුගාමී සමාජවාදි පක්ෂ ක්‍රියාකාරීන් දෙදෙනකු අත්අඩංගුවට ගෙන තිබේ. රාජ්‍ය විරෝධී පත්‍රිකා බෙදාහරින බවට පොලීසිය විසින් චෝදනා කරමින් ඔවුන් මෙලෙස අත්අඩංගුවට ගෙන ඇත. හම්බන්තොට ප්‍රාදේශීය ලේකම්වරයා විසින් පොලීසියට කළ පැමිණිල්ලකට අනුව මෙම මෙම පුද්ගලයින් අත්අඩංගුවට ගෙන ඇත. පළාත්පාලන මැතිවරණය සඳහා ජනතාව දැනුවත්කිරීමේ කටයුතු කළ බවත්, ඡන්දය ඒකතු කිරීමේ අරමුණක් නොවු බවත්, පොලීසියට පැවසුවද, ඔවුන් පොලීසියට වෙත කැඳවා ගෙන ගිය බව හම්බන්තොට පෙරටුගාමී සමාජවාදි පක්ෂයේ ප්‍රකාශකයෙක් සඳහන් කරයි. අත්අඩංගුවට ගැනීමට හේතුව විමසන විට පොලීසිය පවසා ඇත්තේ දේශපාලන පක්ෂවලට, නායකයන්ට හා ආණ්ඩුවට එරෙහි ප්‍රකාශයන් රාජ්‍ය විරෝධී බවයි. ඒවැනි හේතු මත පුද්ගලයන් අත්අඩංගුවට ගන්නවා නම් ජනමාධ්‍ය ආයතන සියල්ල වසා ඒවායේ පුද්ගලයන්ද, දේශපාලන පක්ෂවල සියලු මහජන නියෝජිතයන් හා ආණ්ඩුව විවෙචනය කරන අයද, අත්අඩංගුවට ගතයුතු බව එම පක්ෂ සාමාජිකයන් පවසයි. රට පුරාමත්, හම්බන්තතොට නගරයේ පවා පළාත්පාලන මැතිවරණය ඉලක්ක කරමින් දේශපාලන පක්ෂවල අපේක්ෂකයින්ගේ ප්‍රචාරක පොස්ටර් පෙනි පෙනී තිබියදී පොලීසිය මෙලෙස පෙරටුගාමී සමාජවාදි පක්ෂ ක්‍රියාකාරිකයන් අත්ඩංගුවට ගෙන ඇත.", "URL": "https://sinhala.adaderana.lk/news.php?nid=83468", "Category": null, "Parent URL": null}