{"Source": "Adaderana", "Timestamp": "October 7, 2015 07:37 pm", "Headline": "සිව්දෙනෙකුට සිරදඬුවම්", "News Content": "මුලතිව්, විශ්වමඩු ප්‍රදේශයේදී කාන්තාවන් දෙදෙනෙකුට ලිංගික අතවර සිදුකිරීමේ චෝදනාවකට වරදකරුවන් වු යුධ හමුදා සෙබළුන් සිව්දෙනෙකුට යාපනය මහාධිකරණය වසර 25ක සිරදඬුවම් නියම කර තිබේ.යාපනය මහාධිකරණ විනිසුරු එම්.ඉලංජෙලියන් මහතා විසින් අද මෙම දඞුවම් නියම කළ බව අද දෙරණ වාර්තාකරු සඳහන් කළේය.2010 වසරේ ජුනි මස 06 වැනිදා විශ්වමඩු ප්‍රදේශයේ දී 27 හැවිරිදි තරුණියක් දූෂණය කිරීම හා 37 හැවිරිදි පස්දරු මවකට බලහත්කාරකම් සිදුකළ බවට විශ්වමඩු යුධ හමුදා කඳවුරට අනුයුක්තව සේවය කළ අදාළ හමුදා සෙබළුන් සිව්දෙනාට චෝදනා එල්ල වී තිබුණි.ඒ අනුව ඔවුන්ට වසර 25 බැගින් සිරදඬුවම් සහ රුපියල් 35,000 බැගින් දඩ නියම කර ඇති අතර දඩ මුදල නොගෙවන්නේ නම් තවත් වසර 5ක සිරදඬුවමක් මහාධිකරණ විනිසුරුවරයා නියම කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=54308", "Category": null, "Parent URL": null}