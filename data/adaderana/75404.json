{"Source": "Adaderana", "Timestamp": "July 19, 2017 08:42 am", "Headline": " ජර්මනියේ ගීතිකා පාසලක් තුළ පිරිමි ළමුන් 500 අපයෝජනයට ලක්වෙයි", "News Content": "ජර්මනියේ ගීතිකා පාසලක් තුළ පිරිමි ළමුන් පන්සීයකට අධික පිරිසක් ලිංගික හා ශාරීරික අපයෝජනයට ලක්ව ඇති බව වාර්තාවක් විසින් පෙන්වාදී තිබේ. 1945 වසරේ සිට අදාළ දේවස්ථානය තුළ සිදුවී ඇති අපයෝජනයන් පිළිබඳව එම වාර්තාව තුළ අන්තර්ගත වන බව සඳහන්. ජර්මනියේ බෙවෑරියා ප්‍රදේශයේ දේවස්ථානයක් තුළ පවත්වාගෙන ගිය ගීතිකා පාසලක මෙලෙස වසර ගණනාවක සිට පිරිමි ළමුන් 547 දෙනෙකු අපයෝජනයට ලක්ව ඇති බවයි එම වාර්තාවෙන් පෙන්වාදී ඇත. 1964 සිට 1994 දක්වා අදාළ දේවස්ථානයේ ගීතිකා ගුරුවරයෙකු ලෙස කටයුතු කළ අයෙකුගෙන් කළ විමසීමකදී ඔහු පවසා ඇත්තේ මේ සම්බන්ධයෙන් තමන් දැනුවත්ව නොසිටි බවයි. මේ සම්බන්ධයෙන් පුද්ගලයින් 49 දෙනෙකුට චෝදනා එල්ල වී ඇති අතර අපයෝජනයට ලක්වූවන් පවසා ඇත්තේ ඇමරිකානු ඩොලර් 23,000ක් බැගින් තමන් හට වන්දි ලබාදිය යුතු බවයි.", "URL": "https://sinhala.adaderana.lk/news.php?nid=75404", "Category": null, "Parent URL": null}