{"Source": "Adaderana", "Timestamp": "May 16, 2013 11:52 am", "Headline": "මුම්බායි ඉන්දියන්ස්ට තවත් ජයක්", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ තවත් තරඟයකින් රාජස්ථාන් රෝයල් කණ්ඩායම පරදවා මුම්බායි ඉන්දියන්ස් කණ්ඩායම ජය වාර්තා කිරීමට සමත් විය. තරඟයේ කාසියේ වාසිය දිනූ රාජස්ථාන් කණ්ඩායම පළමුව පන්දුවට පහරදීමේ අවස්ථාව මුම්බායි කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ මුම්බායි කණ්ඩායම කඩුලු 8 ක් දැවී ලකුණු 166 ක් ලබා ගැනීමට සමත් විය. පිළිතුරු ඉනිම සඳහා පිටියට පිවිසි රාජස්ථාන් කණ්ඩායමට පන්දුවාර 20 අවසානයේ කඩුලු 7 ක් දැවී ලබාගත හැකිවූයේ ලකුණු 152 ක් පමණි.", "URL": "https://sinhala.adaderana.lk/news.php?nid=34137", "Category": null, "Parent URL": null}