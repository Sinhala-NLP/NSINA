{"Source": "Adaderana", "Timestamp": "December 31, 2016 11:24 pm", "Headline": " නව ආණ්ඩුවක් බිහිවනු දැකීම ජනතාවගේ බලාපොරොත්තුවයි", "News Content": "2017 වසරේදී නව ආණ්ඩුවක් බිහිවනු දැකීම මෙරට ජනතාවගේ ද බලාපොරොත්තුව බව පාර්ලිමේන්තු මන්ත්‍රී ප්‍රසන්න රණතුංග මහතා පවසයි.ඉදිරි වසරේදී එළඹෙන ඕනෑම මැතිවරණයකදී හිටපු ජනාධිපති මහින්ද රාජපක්ෂ මහතාගේ නායකත්වයෙන් යුත් පක්ෂයක් ජයග්‍රහණය කරවීමට කටයුතු කරන බව ද මන්ත්‍රීවරයා සඳහන් කළේය.ගම්පහ ප්‍රදේශයේ පැවැති උත්සවයකින් අනතුරුව මාධ්‍ය වෙත අදහස් දක්වමින් පාර්ලිමේන්තු මන්ත්‍රී ප්‍රසන්න රණතුංග මහතා මේ බව සඳහන් කර ඇත.කෙසේ වෙතත් සෞඛ්‍ය අමාත්‍ය රාජිත සේනාරත්න මහතා සඳහන් කළේ 2020 වන විට හොඳ රටක් බිහි කිරීමට වත්මන් ආණ්ඩුව කටයුතු කරන බවයි.මේ අතර මෙරට දේශපාලන වාතාවරණය තුළ නව කාරණා අත්දැකිය හැකි බව උතුරුමැද පළාත් ප්‍රධාන අමාත්‍ය පේෂල ජයරත්න මහතා පොලොන්නරුව ප්‍රදේශයේ පැවැති උත්සවයකදී සඳහන් කළේය.", "URL": "https://sinhala.adaderana.lk/news.php?nid=67560", "Category": null, "Parent URL": null}