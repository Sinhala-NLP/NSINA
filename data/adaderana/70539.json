{"Source": "Adaderana", "Timestamp": "March 7, 2017 01:16 pm", "Headline": "ස්ටෙන්ස්වල මිල නියාමනයට තීරණය කරයි", "News Content": "ශ්‍රී ලංකාවට ආනයනය කරන පිළිකා ඖෂධ සහ හෘද රෝග සඳහා භාවිතා කරන ස්ටෙන්ස් මිල නියාමනය කිරීමට සෞඛ්‍ය අමාත්‍ය රාජිත සේනාරත්න මහතා තීරණය කර තිබේ.ඒ අනුව ස්ටෙන්ස් සහ පිළිකා ඖෂධ වෙළෙඳපොළේ අලෙවි වන මිළ ගණන් අවම කිරීමට ගත හැකි ක්‍රියාමාර්ග පිළිබඳ වාර්තාවක් සකස් කර කඩිනමින් ලබා දෙන ගෙස අමා‍ත්‍යවරයා ජාතික ඖෂධ නියාමන අධිකාරියේ සභාපතිවරයාට දැනුම් දී ඇත.අත්‍යවශ්‍ය ඖෂධ වර්ග 48 ක මිල අඩු කිරීම, අක්ෂි කාච මිල අඩු කිරීම සහ කඩිනමින් මෙම මිල නියාමනයද ඒ අනුව සිදු කරන බවට සෞඛ්‍ය අමාත්‍යවරයා ප්‍රකාශ කළ බව සෞඛ්‍ය අමාත්‍යාංශය සඳහන් කළේය.රාජ්‍ය ඖෂධ නීතිගත සංස්ථාවේ ඉඳි කිරීමට යෝජිත ගබඩා සංකීර්ණය සහ ගොඩනැඟිලි අලුත්වැඩියා කිරීම වෙනුවෙන් මුල්ගල තැබීමේ අවස්ථාවකට එක්වෙමින් අමාත්‍යවරයා එම අදහස් පළ කර තිබේ.", "URL": "https://sinhala.adaderana.lk/news.php?nid=70539", "Category": null, "Parent URL": null}