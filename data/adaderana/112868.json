{"Source": "Adaderana", "Timestamp": "June 27, 2019 12:50 pm", "Headline": "අනවසර සංක්‍රමණිකයින් තිදෙනෙක් අත්අඩංගුවට", "News Content": "නීති විරෝධි ලෙස මුහුදු මාර්ගයෙන් ඉන්දීයාවේ සිට මෙරටට පැමිණිමට උත්සහ කළ පුද්ගලයින් තිදෙනෙකු නාවික හමුදාව විසින් අත්අඩංගුවට ගෙන තිබේ. උතුරු නාවික විධානයට අයත් නාවිකයින් පිරිසක් විසින් ඩෙල්ෆ් කුවින්තවාඩි මුහුදු ප්‍රදේශයේදී මොවුන් අත්අඩංගුවට ගෙන ඇති බවයි නාවික හමුදාව සඳහන් කළේය. අත්අඩංගුවට ගත් සැකකරුවන් ධිවර යාත්‍රාවක් මඟින් ඉන්දීයාවේ සිට මෙරටට පැමිණ ඇති අතර ඔවුන් වව්නියාව ප්‍රදේශයේ පදිංචිකරුවන් බව හදුනාගෙන තිබේ. මොවුන් වැඩිදුර පරික්ෂණ සදහා ඩෙල්ෆ් පොලිස් ස්ථානය වෙත භාරදීමට කටයුතු කළ බවයි නාවික හමුදාව සදහන් කළේය.", "URL": "https://sinhala.adaderana.lk/news.php?nid=112868", "Category": null, "Parent URL": null}