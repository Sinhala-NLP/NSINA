{"Source": "Adaderana", "Timestamp": "September 6, 2018 11:58 am", "Headline": "ආසියානු කුසලානයේ සුදුසුකම් ලබාගැනීමේ අවසන් තරගය අද", "News Content": "ආසියානු කුසලාන ක්‍රිකට් තරඟාවලියට සුදුසුකම් ලබාගැනීමේ වටයේ අවසන් මහා තරගය එක්සත් අරාබි එමීර් කණ්ඩායම සහ හොංකොං කණ්ඩායම අතර මේ වන විට පැවැත්වේ. තරගයේ කාසියේ වාසිය දිනූ හොංකොං කණ්ඩායම ප්‍රථමයෙන් පන්දුවට පහරදීමේ අවස්ථාව එක්සත් අරාබි එමීර් කණ්ඩායමට ලබාදුන්නේය. වර්ෂාවෙන් බාධා පැමිණිම හේතුවෙන් මීට ටික වේලාවකට පෙර තරඟය නතර කරන විට එක්සත් අරාබි එමීර් කණ්ඩායම පන්දුවාර 15යි පන්දු 02ක් අවසානයේ කඩුලු 03ක් දැවී ලකුණු 65ක් ලබා සිටියේය. මෙම තරඟයෙන් ජයගන්නා කණ්ඩායම ලබන 15 වනදා ආරම්භ වන ආසියානු කුසලාන ක්‍රිකට් තරඟාවලියට සුදුසුකම් ලබාගන්නා අතර තරගාවලියේ ඒ කාණ්ඩය යටතේ එම කණ්ඩායම තරඟවදිනු ඇත.", "URL": "https://sinhala.adaderana.lk/news.php?nid=95640", "Category": null, "Parent URL": null}