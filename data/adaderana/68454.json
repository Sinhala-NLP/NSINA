{"Source": "Adaderana", "Timestamp": "January 23, 2017 12:57 pm", "Headline": " වෙන දෙයක් ගැන කතා කරලා වැඩක් නෑ ", "News Content": "එක්සත් ජාතික පක්ෂ ආණ්ඩුව වෙනුවට ශ්‍රී ලංකා නිදහස් පක්ෂය ප්‍රමුඛ ආණ්ඩුවක් පිහිටුවීම පිළිබඳ හැර වෙනත් මාතෘකා පිළිබඳ සාකච්ඡා කිරීමෙන් පළක් නොවන බව පාර්ලිමේන්තු මන්ත්‍රී නාමල් රාජපක්ෂ මහතා පවසයි.හංවැල්ල ප්‍රදේශයේ පැවැති රැස්වීමකදී මන්ත්‍රීවරයා මේ බව ප්‍රකාශ කළේය.මේ අතර ගාල්ල ප්‍රදේශයේදී දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා ප්‍රකාශ කළේ හිටපු ජනාධිපතිවරයා අදාළ සාකච්ඡාව සඳහා පැමිණියේ එක්සත් ජාතික පක්ෂයට සම්බන්ධ පිරිසක් සමඟ බවයි.මේ අතර සතොස ආයතනය පාඩු ලබන තත්ත්වයට පත්ව ඇති බව පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතා පවසයි.කෑගල්ල ප්‍රදේශයේ පැවැති රැස්වීමකදී මන්ත්‍රීවරයා මේ බව ප්‍රකාශ කළේය.මේ අතර අමාත්‍ය ලක්ෂ්මන් යාපා අබේවර්ධන මහතා කඹුරුපිටිය ප්‍රදේශයේ පැවැති රැස්වීමකදී ප්‍රකාශ කළේ රජයේ ආදායම වැටුප් ගෙවීමට හෝ ප්‍රමාණවත් නොවන බවයි.මේ අතර අද(23) පැවැති මාධ්‍ය හමුවකදී ගම්පහ දිස්ත්‍රික් පළාත් පාලන ආයතන නියෝජිත සංසඳයේ සභාපති රංජිත් ගුණවර්ධන මහතා ප්‍රකාශ කළේ පළාත් ප්‍රධාන අමාත්‍යවරුන් හිටපු ජනාධිපතිවරයා සමඟ එක්ව බලය ගොඩනගා ගැනීමට උත්සහ කරන බවයි.", "URL": "https://sinhala.adaderana.lk/news.php?nid=68454", "Category": null, "Parent URL": null}