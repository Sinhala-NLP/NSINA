{"Source": "Adaderana", "Timestamp": "June 23, 2018 10:27 am", "Headline": "පානම වැවේ මාලු අල්ලන්න ගිය පුද්ගලයින් දෙදෙනෙක් වන අලි ප්‍රහාරයකින් අවසන් ගමන් ගිය හැටි", "News Content": "අම්පාර පානම වැවට යන මාර්ගයේදි වැවට මාලු ඇල්ලීමට ගිය දෙදෙනෙක් වන අලි ප්‍රහාරයකින් මිය ගොස් තිබේ. ඊයේ (22) උදේ 6.30 ට පමන මෙම පහරදිම සිදුකර ඇත. වන අලි පහරදිම නිසා එක් පුද්ගලයෙක් එම ස්ථානයේදීම මියගොස් ඇති අතර අනෙක් පුද්ගලයා අම්පාර මහා රෝහලට ගෙන එමින් සිටියදී අක්කරපත්තුව ප්‍රදේශයේදි මියගොස් තිබේ. පානම ගම්මානයේ සිට පානම වැවට සැතපුම් දෙකක් පමන ඇති අතර මෙම දෙදෙනා උදැසන නිවසින් පිටත්ව ඇත්තේ පානම වැවේ මාලු ඇල්ලිමට බව නිවැසියන් පවසයි. පානම වැව ආරම්භ වෙන ස්ථානයේ ඇති කැලෑ පාරකින් යමින් සිටියදි වන අලියා මෙම දෙදෙනාට පහර දී තිබේ . පසුව වැවේ මාලු අල්ලමින් සිටි පිරිසක් පැමිණ තුවාල ලබා සිටි ඥණසේන 58 පානම රෝහලට ඇතුලත් කර ඇති අතර වැඩිදුර ප්‍රතිකාර සඳහා අම්පාර මහා රෝහලට රැගෙන යමින් සිටියදි අක්කරපත්තුව ප්‍රදේශයේසි මියගොස් තිබේ. මියගිය දෙදෙනාම ධිවරයින් වෙන අතර මුහුද රලුවිම නිසා මේ දිනවල මුහුදු නොයා පානම වැවෙන් මාලු අල්ලා විකුණා ජිවත් වු බව ගම්වැසියන් කියති. මෙසේ මිය ගොස් ඇත්තේ පානම ගම්මානයේ පදිංචි කරැවන් වන සුසිරිපාල(59) සිවිදරැ පියෙක් සහ එච්.ඥාණසේන (58) දෙදෙරැ පියෙකි. පොතුවිල් මහේස්ත්‍රාත් එම්.එම්. මොහමඩ් රාපීක් මහතා විසින් මහේස්ත්‍රාත් පරීක්ෂණය පවත්වනු ලැබීය. අම්පාර කොට්ඨාශ බාර පොලිස් අධිකාරි සාමන්ත විජේසේකර මහතා ගේ උපදෙස් මත පොතුවිල් වැඩ බලන සහකාර පොලිස් අධිකාරිකේ.ඩී. චන්ද්‍රපාල මහතාගේ මෙහයවිමෙන් පානම පොලිස් ස්ථානාධිපති රොෂාන් ජයසිංහ මහතා ඇතුලු නිලධාරින් වැඩිදුර පරීක්ෂණ පවත්වති.", "URL": "https://sinhala.adaderana.lk/news.php?nid=91354", "Category": null, "Parent URL": null}