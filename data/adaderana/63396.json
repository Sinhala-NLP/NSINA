{"Source": "Adaderana", "Timestamp": "August 24, 2016 09:34 am", "Headline": "වෑන් රථය පෙරළී 9ට තුවාලයි", "News Content": "ඇල්ල, රාවණා ඇල්ල මාර්ගයේ කිලෝ මීටර් 24 කණුව අසළදී සිදුවූ රිය අනතුරකින් පුද්ගලයින් 09 දෙනෙකු තුවාල ලබා තිබේ.වෑන් රථයක් ප්‍රපාතයකට පෙරළීමෙන් මෙම අනතුර සිදුව ඇති බව පොලීසිය පවසයි.අනතුරෙන් තුවාල ලැබූවන් ප්‍රතිකාර සඳහා බණ්ඩාරවෙල දිසා රෝහල වෙත ඇතුළත් කර තිබේ.අනතුර සිදුවන අවස්ථාවේ වෑන් රථයේ පුද්ගලයින් 11 දෙනෙකු ගමන් කර ඇති අතර කුඩා ළමුන් 06 දෙනෙකුද ඒ අතර සිටි බව අද දෙරණ වාර්තාකරු සඳහන් කරයි.ඇල්ල පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63396", "Category": null, "Parent URL": null}