{"Source": "Adaderana", "Timestamp": "May 19, 2016 12:30 pm", "Headline": "රජයට පාඩුව ලක්ෂ 401යි - ජොනීට නඩු", "News Content": "හිටපු සමූපකාර හා අභ්‍යන්තර වෙළඳ කටයුතු අමාත්‍ය ජෝන්ස්ටන් ප්‍රනාන්දු මහතාට කොළඹ මහේස්ත්‍රාත් අධිකරණය නොතීසි නිකුත් කර තිබේ.අල්ලස් කොමිසම විසින් හිටපු අමාත්‍යවරයාට එරෙහිව පවරන ලද නඩුවකට අදාළව ඔහුට නොතිසි නිකුත් කර ඇත.ජෝන්ස්ටන් ප්‍රනාන්දු මහතා අමාත්‍යවරයෙකුව සිටි සමයේ සමූපකාර හා තොග වෙළද සංස්ථාවේ සේවකයින් 45 දෙනෙකු සිය පෞද්ගලික දේශපාලන කටයුතු සඳහා යොදා ගෙන ඇති බව අල්ලස් කොමිසම විසින් චෝදනා එල්ල කර ත‍ිබේ.එමගින් ඔහු රජයට රුපියල් ලක්ෂ 401ක පාඩු සිදු කර ඇති බව අල්ලස් කොමිසමේ අධ්‍යක්ෂ ජනරාල් දිල්රුක්ෂි ඩයස් මහත්මිය පැවසුවාය.ඒ අනුව හිටපු අමාත්‍ය ජෝන්ස්ටන් ප්‍රනාන්දු මහතාට ජුනි මස 30 වනදා අධිකරණයේ පෙනී සිටින ලෙස කොළඹ මහේස්ත්‍රාත් අධිකරණය නොතිසි නිකුත් කර ඇත.", "URL": "https://sinhala.adaderana.lk/news.php?nid=60282", "Category": null, "Parent URL": null}