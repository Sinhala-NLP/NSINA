{"Source": "Adaderana", "Timestamp": "August 25, 2010 09:27 pm", "Headline": "ඉන්දියාවට ජය- අවසන් තරගයේ ශ්‍රී ලංකාවට හමුවෙයි", "News Content": "තුන් කොන් ක්‍රිකට් තරගවලියේ ඉන්දියාව හා නවසීලන්තය අතර අද පැවති තරගයෙන් ලකුණු 105 ක විශිෂ්ට ජයක් වාර්තා කරන්නට ඉන්දීය කණ්ඩායම මීට ස්වල්ප මොහොතකට පෙර සමත්විය. ඉන්දීය කණ්ඩායම ප්‍රථමයෙන් පන්දුවට පහරදෙමින් රැස් කළ ලකුණු 223 ක ඉලක්කය හඹාගිය නවසීලන්ත කණ්ඩායමට සියලුදෙනාම දැවී ලබාගත හැකි වූයේ ලකුණු 118 ක් පමණි. මෙම තරගය ජය ගැනීමත් සමග ඉන්දීය කණ්ඩායම මෙම තරගාවලියේ අවසාන මහා තරගයට සුදුසුකම් ලැබූ අතර ඒ අනුව ශ්‍රී ලංකාව හා ඉන්දියාව අතර අවසාන මහා තරගය ලබන සෙනසුරාදා දිනයේ පැවැත්වෙනු ඇත.", "URL": "https://sinhala.adaderana.lk/news.php?nid=10439", "Category": null, "Parent URL": null}