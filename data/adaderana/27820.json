{"Source": "Adaderana", "Timestamp": "September 28, 2012 11:08 am", "Headline": "නීතිය වැඩ කළ නිසා වැඩ වැරීම අත්හරියි", "News Content": "ගාල්ල දිස්ත‍්‍රික්කයේ රෝහල් කිහිපයක වෛද්‍යවරුන් ආරම්භ කර තිබු වර්ජනය අත්හිටුවා තිබේ. ගාල්ල නගරාධිපතිවරයා විසින් නගර සභා සෞඛ්‍ය වෛද්‍ය නිලධාරීවරයාට තර්ජනය කිරීම සම්බන්ධයෙන් නීතිය ක‍්‍රියාත්මක කිරීමට පියවර ගැනීම හේතුවෙන් මෙම තීරණය ගත් බව ර‍ජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන්ද සොයිසා මහතා සඳහන් කළේය. අද (28) පෙරවරුවේ පොලීසිය සමඟ මේ සම්බන්ධයෙන් සාකච්ඡාවක් ද කැඳවා තිබිණි. ඊයේ දිනයේ පැවති වර්ජනය හේතුවෙන් ගාල්ල, කරාපිටිය, මහමෝදර ඇතුළු රෝහල් රැසක කටයුතු අඩපණ වු අතර ප‍්‍රතිකාර සඳහා පැමිණි විශාල පිරිසක් දුෂ්කරතාවට පත්විය.", "URL": "https://sinhala.adaderana.lk/news.php?nid=27820", "Category": null, "Parent URL": null}