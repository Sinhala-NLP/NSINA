{"Source": "Adaderana", "Timestamp": "May 14, 2011 03:15 pm", "Headline": "චෙන්නායි පස්මහල් මහාබෝධි නිකේතනය විවෘත වෙයි", "News Content": "2600 වැනි සම්බුද්ධත්ව ජයන්තිය වෙනුවෙන් තමිල්නාඩුවේ චෙන්නායි එග්මෝර්හි ඉදිකළ පස්මහල් මහාබෝධි නිකේතනය අද(14) විවෘත කෙරුණි. අද පෙරවරුවේ මෙම පස්මහල් ගොඩනැගිල්ල විවෘත කෙරු‍ණේ චෙන්නායිහි ශ්‍රී ලංකා නියෝජ්‍ය මහකොමසාරිස් වඩිවේල් ක්‍රිෂ්ණමූර්ති මහතාගේ ප්‍රධානත්වයෙනි. මහාබෝධි නිකේතනයේ ඉදිකිරීම් කටයුතු සඳහා රුපියල් ලක්ෂ 650 ක මුදලක් වැය වී තිබේ. චෙන්නයි වෙත පැමිණෙන සැදැහැවතුන්ගේ සුවපහසුව අරමුණු කරගනිමින් ඉදිකර ඇති මෙම ගොඩනැගිල්ල නාන කාමර, සයනාගාර සහ විදුලි සෝපාන ඇතුළු නවීන පහසුකම්වලින් සමන්විතය.", "URL": "https://sinhala.adaderana.lk/news.php?nid=16100", "Category": null, "Parent URL": null}