{"Source": "Adaderana", "Timestamp": "November 10, 2013 08:16 pm", "Headline": "අම්බුළුවාවේ අනතුරකින් 20ක් රෝහලේ ", "News Content": "ගම්පොළ අම්බුළුවාව නැරඹීමට ගිය පිරිසක් රැගත් බස් රථයක් නැවත එන ගමනේදී අනතුරකට ලක්වීමෙන් එහි සිටි අයගෙන් 20 දෙනෙකු තුවාල ලබා තිබේ. අද පස්වරු 2.35ට පමණ මෙම අනතුර සිදුව ඇතැයි පොලීසිය පවසයි. බස් රථය කාර්මික දෝෂයකට ලක්ව ඇති බවත් රියදුරුගේ දක්ෂතාවය නිසා එම අවස්ථාවේදී ඔහු පස් කණ්ඩියකට හේත්තු කර බසය නවතා ගැනීමෙන් විශාල අනතුරක් වැළකී ගොස් ඇතැයිද පොලීසිය කියයි.", "URL": "https://sinhala.adaderana.lk/news.php?nid=38743", "Category": null, "Parent URL": null}