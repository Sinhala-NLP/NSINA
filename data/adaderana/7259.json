{"Source": "Adaderana", "Timestamp": "March 14, 2010 12:37 pm", "Headline": "ආණ්ඩුව ශක්තිමත් කිරීම යුග අවශ්‍යතාවයක්", "News Content": "රට සංවර්ධනය කිරීම සඳහා ආණ්ඩුව ශක්තිමත් කිරීම යුගයේ අවශ්‍යතාවයක් බව ජනාධිපති මහින්ද රාජපක්ෂ මහතා අවධාරණය කරයි. රටේ ආර්ථිකය කඩා විනාශ කිරීම විරුද්ධ පක්ෂයේ යුතුකම නොවන බවත්,රට දිනවන රජයේ ඉදිරි සංවර්ධන වැඩපිළිවෙළ ශක්තිමත් කිරීම ඔවුන්ගේ ද වගකීමක් බවත් ජනාධිපතිවරයා පෙන්වා දෙයි. ඊයේ පස්වරුවේ මහියංගණයේ පැවති කාන්තා සංවිධාන නියෝජිත හමුවක් අමතමින් ජනාධිපති මහින්ද රාජපක්ෂ මහතා මේ බව කියා සිටියේය. රට සංවර්ධනය කිරීමට සඳහා ශක්තිමත් පාර්ලිමේන්තුවක් අවශ්‍ය වන බැවින් මෙරට ජනතාව බුද්ධිමත්ව සිතා කටයුතු කරනු ඇති බවට ජනාධිපතිවරයා මෙහිදී විශ්වාසය පළ කළේය.", "URL": "https://sinhala.adaderana.lk/news.php?nid=7259", "Category": null, "Parent URL": null}