{"Source": "Adaderana", "Timestamp": "January 9, 2013 11:04 am", "Headline": "ලංකා බැංකුවට රාශික් ෂාරුක්..?", "News Content": "හිටපු ස.තො.ස සභාපතිවරයෙකු වන රාශික් ෂාරුක් මහතා ලංකා බැංකුවේ නව සභාපතිවරයා ලෙස පත්වීමට නියමිත බව ආරංචි මාර්ග සඳහන් කරයි. ලංකා බැංකුවේ සභාපති ගාමිණී වික්‍රමසිංහ මහතා පසුගියදා ඉල්ලා අස්වීමෙන් පසු එකී ධූරය පුරප්පාඩුව පවතියි. ජ්‍යෙෂ්ඨ නීතිඥවරයෙකු වන රාශික් ෂාරුක් මහතා 1969 දී නීතිඥ වෘත්තියට පිවිසි අතර එක්සත් ජාතික පක්ෂ රජයේ රාජ්‍ය තාන්ත්‍රික නිලධාරියෙකු විය. ආර්.ප්‍රේමදාස පාලන තන්ත්‍ර සමයේ යුගෝස්ලෝවියා‍ ජනරජයේ ශ්‍රී ලංකා තානාපතිවරයා ලෙස කටයුතු කරනු ලැබුයේ ද රාශික් ෂාරුක් මහතා ය.", "URL": "https://sinhala.adaderana.lk/news.php?nid=30610", "Category": null, "Parent URL": null}