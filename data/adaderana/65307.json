{"Source": "Adaderana", "Timestamp": "October 23, 2016 09:23 am", "Headline": "   සයුර-සුරනිමල ඉන්දියා යයි", "News Content": "ශ්‍රී ලංකා නාවික හමුදාවේ සයුර සහ සුරනිමල නෞකා දෙක පුහුණුවීම් කටයුතු සහ සුහද සංචාරයක් සඳහා ඉන්දියාව බලා පිටත්ව ගොස් තිබේ.එම නෞකා දෙක අද(23) ඉන්දියාවේ කොචින් වරාය වෙත ළඟා වීමට නියමිතය.සයුර නෞකාව ශ්‍රී ලංකා නාවික හමුදාවේ ගැඹුරු මුහුද්‍ර ප්‍රදේශ මුර සංචාරක නෞකාවක් වන අතර සුරනිමල නෞකාව වේග ප්‍රහාරක මිසයිල නෞකාවක් වෙයි.එම නෞකා ඊයේ(22) මෙරටින් පිටත් වූ අතර ලබන 28 වැනි දින දක්වා ඉන්දියාවේ රැඳී සිටීමට නියමිතය.එම සංචාරය සඳහා ශ්‍රී ලංකා නාවික හමුවේ පුහුණුව ලබන මධ්‍ය නිලාරීන් විසි දෙනෙකු ඇතුළුව නාවික පුද්ගලයන් 304 දෙනෙකු සහභාගී සිටින බව නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=65307", "Category": null, "Parent URL": null}