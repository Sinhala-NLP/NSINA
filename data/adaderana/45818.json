{"Source": "Adaderana", "Timestamp": "September 4, 2014 07:24 am", "Headline": " මැතිව්ස්ට සංගාට සම්මාන", "News Content": "වසරේ ක්‍රීඩකයා ලෙස ඇන්ජලෝ මැතිව්ස්ද,ජනතාවගේ ජනප්‍රිය ක්‍රීඩකයා ලෙස කුමාර් සංගක්කාරද සම්මානයට පාත්‍රවී තිබේ. ඊයේ පැවති 2014 ඩයලොග් ශ්‍රී ලංකා ක්‍රිකට් සම්මාන රාත්‍රීයේදී මොවුන් මෙලෙස සම්මාන ලබා තිබේ. වසරේ ජනප්‍රියම ක්‍රිකට් ක්‍රීඩකයාට හිමි සම්මානය එහිදී තෙවන වරටත් මෙවර සංගක්කාරට හිමිවිය. නැගී එන ක්‍රිකට් ක්‍රීඩකායා ලෙස සම්මාන හිමිකර ගත්තේ නිරෝෂන් දික්වැල්ලය. වසරේ හොඳම ටෙස්ට් පිතිකරුවන් ලෙස කුමාර් සංගක්කාර සහ ඇන්ජෙලෝ මැතිව්ස් සම්මාන හිමිකර ගත්හ. හොඳම ටෙස්ට් පන්දු යවන්නා ලෙස සම්මාන හිමිකර ගත්තේ රංගන හේරත්ය. මෙවර හොඳම එක්දින පිතිකරු ලෙස මෙන්ම හොඳම තුන්ඉරියව් ක්‍රීඩකයා ලෙස සම්මාන හිමිකර ගත්තේ ඇන්ජෙලෝ මැතිව්ස්ය. හොඳම එක්දින පන්දු යවන්නා සහ 20 - 20 පන්දු යවන්නා ලෙස ලසිත් මාලිංග සම්මාන හිමිකර ගත්තේය.", "URL": "https://sinhala.adaderana.lk/news.php?nid=45818", "Category": null, "Parent URL": null}