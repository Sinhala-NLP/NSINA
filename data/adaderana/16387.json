{"Source": "Adaderana", "Timestamp": "May 28, 2011 04:58 pm", "Headline": "ගිංගගේ ජල මට්ටම ඉහළට -පහත් බිම් කිහිපයක් යටවෙයි", "News Content": "ගිංගගේ ජල මට්ටම ඉහළ යාමත් සමග උඩුගම ඇතුළු ප්‍රදේශ කිහිපයක පහත් බිම් ජලයෙන් යටවී තිබේ. මේ හේතුවෙන් පීඩාවට පත්ව සිටින ජනතාවට පිසූ ආහාර ඇතුළු සහන සේවා සැපයීමට ආපදා කළමනාකරණ ඒකකය පියවර ගෙන ඇත. ප්‍රාදේශීය ‍දේශපාලන නායකත්වය ද ඒ සඳහා සහය වන බව අද දෙරණ වාර්තාකරු සඳහන් කළේය. මේ අනුව උඩුගම, ගමගොඩ, පරණ තානායම්ගොඩ ආදි ප්‍රදේශවල ජනතාවට වියළි ආහාර ද්‍රව්‍ය බෙදාදීමේ වැඩසටහනක් අද(28) දිනයේ ද ක්‍රියාත්මක වී තිබේ.", "URL": "https://sinhala.adaderana.lk/news.php?nid=16387", "Category": null, "Parent URL": null}