{"Source": "Adaderana", "Timestamp": "June 12, 2011 05:00 pm", "Headline": "කොළඹ කෑමවල ආසනික් හොයන්න සූදානම්", "News Content": "ආහාර ද්‍රව්‍යවල ආසනික් රසායනික ද්‍රව්‍ය තිබේදැයි පරීක්ෂා කිරීම සඳහා කොළඹ නගර සීමාව තුළ විශේෂ වැඩපිළිවෙළක් ක්‍රියාත්මක කිරීමට සැලසුම් කර තිබේ. නාගරික රස පරීක්ෂකවරයා හරහා මෙය ක්‍රියාත්මක වන බව කොළඹ නගර සභාවේ ප්‍රධාන සෞඛ්‍ය වෛද්‍ය නිලධාරී වෛද්‍ය ප්‍රදීප් කාරියවසම් මහතා ප්‍රකාශ කළේය. ඊට අදාළ රසායනාගාර උපකරණ අලුත්වැඩියා කිරීමට පියවර ගෙන ඇති බව ප්‍රදීප් කාරියවසම් මහතා කියා සිටියේය. ලබන සතියේ සිට කොළඹ නගර සීමාවේ අළෙවිසැල්වල තබා ඇති ආහාර ද්‍රව්‍ය අදාළ පරීක්ෂාවන්ට ලක්කරන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16714", "Category": null, "Parent URL": null}