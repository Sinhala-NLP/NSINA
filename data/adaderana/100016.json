{"Source": "Adaderana", "Timestamp": "November 29, 2018 04:19 pm", "Headline": "වඩිවේල්ට කරන්න බැරි වුණ වැඩේට චන්ද්‍රසේන අත ගහයි", "News Content": "වතු කම්කරුවන්ගේ වැටුප් වැඩි කිරීම සඳහා සාධාරණ පියවරක් ගන්නා ලෙස වතු හාම්පුතුන්ගෙන් ඉල්ලා සිටීමට බලාපොරොත්තුවන බව වැවිලි කර්මාන්ත අමාත්‍ය එස්.එම් චන්ද්‍රසේන මහතා පවසයි. සිය අමාත්‍යංශයේ ඉදිරි කටයුතු පිළිබදව දැනුවත් කිරිම සඳහා එම අමාත්‍යාංශයේ ඊයේ(28) පැවැති මාධ්‍ය හමුවකදී අමාත්‍යවරයා මේ බව කියා සිටියේය. අමාත්‍යාංශය බාර ගනෙ සති දෙකක් ගතව ඇති බවත් සමහර කරුණු පිළිබඳ තොරතුරු මේ වන විට සොයා බැලූ විට පසුගිය වසර 3 හමාර තුළ අමාත්‍යාංශයෙන් කිසිදු වැඩක් ඉටු නොවු බව පෙනී යන බව ද අමාත්‍යවරයා පැවසීය. සමහර අමාත්‍යවරු ඉඩම්වල ගස් කැපීම පමණක් සිදු කර ඇති බවත්, සියලු දේ පාඩුවට සිදුව ඇති බව පෙනී වන බවත් කියා සිටියේය. තේ නිෂ්පාදය අද වන විට සියයට 25 ක් පමණ අඩුවී ඇති බවත්, පැවසු අමාත්‍යවරයා වතු කම්කරු ජනතාවගේ ඉල්ලීම් සාධාරණ බව පෙනී යන බව ද පැවසීය. වතු ආරක්ෂා කරනවා සේම වතු ජනතාවද රැකිය යුතු බව පැවසු අමාත්‍යවරයා ඉදිරියේ දී මේ පිළිබඳ ගත හැකි ක්‍රියාමාර්ග ගන්නා බව ද සඳහන් කළේය. පාර්ලිමේන්තු මන්ත්‍රී වඩිවේල් සුරේෂ් මහතා පසුගිය දා වතු ජනතාවගේ දෛනික වැටුප 1000 දක්වා ඉහළ දමන බව පවසමින් අග්‍රාමාත්‍ය මහින්ද රාජපක්ෂ මහතාට සහය පළ කර රාජ්‍ය අමාත්‍යධූරයක් ලබා ගත් අතර, පසුව එය අතහැර දැමීමට ක්‍රියා කළේය.", "URL": "https://sinhala.adaderana.lk/news.php?nid=100016", "Category": null, "Parent URL": null}