{"Source": "Adaderana", "Timestamp": "February 13, 2011 07:42 am", "Headline": "සහල් සඟවන වෙළඳ සැල් සොයා දිවයින පුරා වැටලීම්", "News Content": "පාලන මිලට වැඩියෙන් සහල් අළෙවි කරන සහ සහල් තොග සඟවා ගෙන සිටින වෙළඳ සැල් වැටලීමේ කටයුතු දිවයින පුරා ක්‍රියාත්මක කර ඇති බව පාරිභෝගික අධිකාරිය පවසයි. මේ වන විට එවැනි වැටලීම් 210ක් ක්‍රියාත්මක කර ඇති බව පාරිභෝගික අධිකාරියේ සභාපති රූම් මර්ෂුක් මහතා ප්‍රකාශ ‍කළේය. එම වෙළඳසැල් හිමිකරුවන්ට එරෙහිව ඉදිරි සතිය තුළ නඩු පැවරීමට කටයුතු කරන බව ද සභාපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=14176", "Category": null, "Parent URL": null}