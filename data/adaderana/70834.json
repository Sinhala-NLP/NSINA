{"Source": "Adaderana", "Timestamp": "March 13, 2017 04:21 pm", "Headline": "මහමුදුල්ලාහ් සියවැනි ටෙස්ට් තරඟයෙන් ඉවත් කරයි", "News Content": "බංග්ලාදේශ ක්‍රිකට් කණ්ඩායමේ සියවැනි ටෙස්ට් තරඟයෙන් එම කණ්ඩායමේ තුන් ඉරියව් ක්‍රීඩක මොහොමඩ් මහමුදුල්ලාහ් ඉවත් කර තිබේ.ශ්‍රී ලංකා ක්‍රිකට් කණ්ඩායම සමඟ අනිද්දා කොළඹදී පැවැත්වෙන දෙවන ටෙස්ට් ක්‍රිකට් තරඟය බංග්ලාදේශ කණ්ඩායමේ සියවන ටෙස්ට් තරඟය වේ.මහමුදුල්ලාහ් පළමු ටෙස්ට් තරඟයේදී පළමු ඉනිමේ ලකුණු 8ක් සහ දෙවැනි ඉනිමේ ලකුණු නොලබා සිටියදී දැවී ගිය අතර පසුගිය ටෙස්ට් ඉනිම 10කදී පමණ ඔහුට ලබා ගැනීමට හැකිව ඇත්තේ එක් අර්ධ ශතකයක් පමණය.බංග්ලාදේශ ක්‍රිකට් කළමනාකාර කලීඩ් මහමුද් ප්‍රකාශ කළේ මහමුදුල්ලාහ් යලි බංග්ලාදේශය වෙත පිටත් කර හරින බවය.එක්දින සහ 20යි 20 තරඟවලදී මහමුදුල්ලාහ් දක්ෂතා අතර පසුවෙයි.නමුත් ශ්‍රී ලංකා කණ්ඩායම සමඟ පැවැත්වෙන එම තරඟ සඳහා මහමුදුල්ලාහ් යළි කැඳවනවාද නැද්ද යන්න මෙතෙක් තීරණය කර නොමැති බව ක්‍රිකට් කලමනාකාරවරයා ප්‍රකාශ කළේය.", "URL": "https://sinhala.adaderana.lk/news.php?nid=70834", "Category": null, "Parent URL": null}