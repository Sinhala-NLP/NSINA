{"Source": "Adaderana", "Timestamp": "July 7, 2017 09:05 am", "Headline": " අගමැතිට සුභාශිංසන එක් කිරීමේ විශේෂ පාර්ලිමේන්තු සැසියක්", "News Content": "අග්‍රමාත්‍ය රනිල් වික්‍රමසිංහ මහතාට සුභාශිංසන එක් කිරීමේ විශේෂ පාර්ලිමේන්තු සැසියක් ලබන මස 04 වනදා පැවැත්වීමට පක්ෂ නායකවරුන් එකඟතාව පළ කර තිබේ.අග්‍රමාත්‍යයවරයාගේ වසර 40ක පාර්ලිමේන්තු සේවා කාලය අගය කිරීම සඳහා ඉදිරිපත් වූ එම යෝජනාව සම්බන්ධයෙන් ඊයේ(06) පැවැති පක්ෂ නායක සාකච්ඡාවේදී එකඟතාව පළ වූ බව වාර්තා වෙයි.මේ අතර අද පාර්ලිමේන්තුව 10.30ට රැස්වීමට නියමිතය.එහිදී මන්ත්‍රීවරුන්ගේ පුද්ගලික යෝජනා 11ක් විවාදයට ගැනීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=74968", "Category": null, "Parent URL": null}