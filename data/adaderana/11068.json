{"Source": "Adaderana", "Timestamp": "September 24, 2010 03:29 pm", "Headline": "ෆොන්සේකාගේ නොපැමිණීම ගැන විපක්ෂය ප්‍රශ්න කරයි", "News Content": "ප්‍රජාතන්ත්‍රවාදී ජාතික සන්ධාන පාර්ලිමේන්තු මන්ත්‍රී සරත් ෆොන්සේකා මහතා අද දිනයේත් පාර්ලිමේන්තු නොපැමිණීම සම්බන්ධයෙන් විපක්ෂ මන්ත්‍රීවරුන් කතානායකවරයාගෙන් ප්‍රශ්න කර තිබේ. මේ හේතුවෙන් සරත් ෆොන්සේකා මන්ත්‍රීවරයාගේ වරප්‍රසාද කඩවී ඇති බව ප්‍රජාතන්ත්‍රවාදී ජාතික සන්ධානයේ විජිත හේරත්, එක්සත් ජාතික පක්ෂයේ සුජීව සේනසිංහ, දයාසිරි ජයසේකර ඇතුළු මන්ත්‍රීවරු පිරිසක් පාර්ලිමේන්තුවේ දී මේ සම්බන්ධයෙන් කරුණු දක්වමින් කියා සිටියේය. සරත් ෆොන්සේකා මන්ත්‍රීවරයා පාර්ලිමේන්තුවට නොපැමිණීම සම්බන්ධයෙන් යුද හමුදාපතිවරයා කරුණු පැහැදිලි කළ යුතු බව විපක්ෂ නායකවරයා එහිදී අවධාරණය කළේය. සරත් ෆොන්සේකා මන්ත්‍රීවරයා ඊයේ දිනයේ ද පාර්ලිමේන්තුවට නොපැමිණි අතර එහිදී ද විපක්ෂයේ මන්ත්‍රීවරුන්ගෙන් ඒ පිළිබඳව විරෝධය පළවිය.", "URL": "https://sinhala.adaderana.lk/news.php?nid=11068", "Category": null, "Parent URL": null}