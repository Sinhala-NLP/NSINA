{"Source": "Adaderana", "Timestamp": "August 6, 2018 09:20 am", "Headline": "මාර්ගයෙන් ඉවතට පැන්න ලොරිය විදුලි කණු දෙකක ගැටෙයි", "News Content": "අනුරාධපුර දෙස සිට වවුනියාව දෙසට ගමන් කළ ලොරි රථයක් අද(06 ) අලුයම වවුනියාව නවගම ප්‍රදේශයේදී මාර්ගයෙන් ඉවතට පැන විදුලි කණු දෙකක ගැටීම හේතුවෙන් පුද්ගලයෙකු තුවාල ලබා ඇති බව වවුනියාව ඉරට්ටපෙරියකුලම පොලීසිය පැවසීය. පොලීසිය පැවසූවේ රියදුරුට නින්දයාම හේතුවෙන් ලොරි රථය මාර්ගයෙන් ඉවතට පැන මාර්ගය ආසන්නයේ තිබු විදුලි කනු දෙකක ගැටී ඇති බවයි. ලොරි රථය විදුලි කනුවල ගැටීම හේතුවෙන් විදුලි කනු කැඩී ලොරි රථය මතට වැටී තිබේ. අනතුරින් ලොරි රථයට දැඩි ලෙස හානි සිදුවි ඇති අතර, අනතුර හේතුවෙන් විදුලි කනු දෙකක් කැඩී ඇති බව පොලීසිය වැඩිදුරටත් පැවසීය. සිද්ධිය සම්බන්ධයෙන් ඉරට්ටපෙරියකුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93902", "Category": null, "Parent URL": null}