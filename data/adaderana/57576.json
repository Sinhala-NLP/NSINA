{"Source": "Adaderana", "Timestamp": "February 25, 2016 01:18 pm", "Headline": "බොලිවුඩ් නළු සංජේ දත් නිදහස්", "News Content": "සිරගතව සිටි සුපිරි බොලිවුඩ් නළු සංජේ දත් නිදහස ලබා තිබේ.ඉන්දියාවේ පූනේ හි බන්ධනාගාරයක සිර දඩුවම් විඳිමින් සිටි සංජේ දත් අද(25) දිනයේ නිදහස් වී ඇති බව විදෙස් මාධ්‍ය වාර්තා කළේය.1993 වසරේ මුම්බායිහි සිදුවූ බෝම්බ පිපිරීමකින් පුද්ගලයන් 257 දෙනෙකු මියයාමේ සිද්ධියට අදාළව එල්ල වූ චෝදනා මත සංජේ දත්ට සිර දඩුවම් නියම වී තිබුණි.ඒ සඳහා ඔහුට 2013 වසරේ මැයි මාසයේදී වසර 05ක සිර දඩුවමක් නියම කෙරුණු අතර යහපත් කල් ක්‍රියාව හේතුවෙන් එම දඩුවම් කාල සීමාව අඩු කෙරුණු බව සඳහන්ය.", "URL": "https://sinhala.adaderana.lk/news.php?nid=57576", "Category": null, "Parent URL": null}