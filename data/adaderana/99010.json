{"Source": "Adaderana", "Timestamp": "November 10, 2018 02:57 pm", "Headline": "විශ්ව විද්‍යාල සිසුන් තිදෙනෙකු දිය රකුසට බිලි වෙයි", "News Content": "බෙලිහුල්ඔයේ, බලංගොඩ, පහන්කුඩාවල ප්‍රදේශයේ දිය නෑමට ගිය විශ්ව විද්‍යාල සිසුන් තිදෙනෙකු දියේ ගිලී මියගොස් තිබේ. විශ්ව විද්‍යාල සිසුන් පිරිසක් අද (10) උදෑසන බෙලිහුල්ඔයේ දිය නෑමට ගොස් ඇති අතර සිසුන් තිදෙනෙකු දියේ ගිලෙමින් සිටියදී ප්‍රදේශවාසීන් විසින් බේරාගෙන බලංගොඩ රෝහලට ඇතුලත් කර ඇති බව සඳහන් වේ. එහිදී ඔවුන් මියගොස් ඇති බව පොලිසිය පැවසුවේය. මියගොස් ඇත්තේ යාපනය ප්‍රදේශයේ පදිංචිකරුවන් වන අතර ඔවුන් සබරගමුව විශ්ව විද්‍යාලයේ තුන්වන වසරේ අධ්‍යාපනය හදාරන සිසුන් තිදෙනෙක්. සිද්ධිය සම්බන්ධයෙන් බලංගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99010", "Category": null, "Parent URL": null}