{"Source": "Adaderana", "Timestamp": "December 17, 2012 09:27 am", "Headline": "ජීව අත්බෝම්බයක් සමග අයෙක් අත්අඩංගුවට", "News Content": "මීටියාගොඩ, අලුත්වල හන්දියේ දී ජීව අත්බෝම්බයක් සමග පුද්ගලයෙකු අත්අඩංගුවට ගෙන තිබේ. පොලිස් නිලධාරීන් කණ්ඩායමක් අලුත්වල හන්දියේ දී ත්‍රීරෝද රථයක් පරීක්ෂාවට ලක් කර ඇති බව සඳහන්ය. එහිදී එම ත්‍රිරෝද රථයේ තිබී මෙම ජීව අත්බෝම්බය සොයාගෙන ඇත. සැකකරුවන් බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය. මීටියාගොඩ පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30018", "Category": null, "Parent URL": null}