{"Source": "Adaderana", "Timestamp": "December 24, 2010 01:42 pm", "Headline": "ආණ්ඩුව වැඩකරන්නේ හත් පොලේ ගාගෙනයි", "News Content": "ශ්‍රී ලංකාවේ කඩවී ඇතැයි පැවසෙන මානව හිමිකම් පිළිබඳ සොයාබලා උපදෙස් ලබාදීම සඳහා පත්කළ එක්සත් ජාතීන්ගේ විද්වත් කමිටුව සම්බන්ධව ශ්‍රී ලංකා රජය අනුගමනය කරන ක්‍රියා පිළිවෙළ හත් පොලේ ගාගැනීමක් වැනි යැයි එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. අදාළ කමිටුව පිළිබඳව දිගින් දිගටම දෝෂාරෝපණ එල්ල කළ රජය, පසුව එම කමිටුවට ශ්‍රී ලංකාවට පැමිණීමට අවසර ලබා දී ඇති බව ද ඒ මහතා පෙන්වාදෙයි. කිසියම් පුද්ගල කණ්ඩායමක් පැමිණ පරීක්ෂණ කටයුතු සිදුකිරීම තුළින් මෙරට භෞමික අඛණ්ඩතාවයෙහි වෙනසක් සිදුනොවන බවත්, නිසි පරිදි සාකච්ඡාවන් පවත්වා අදාළ කටයුතු මෙහෙයෙවන්නේ නම් ගැටලුවක් පැන නොනගින බවත් අද(24) කොළඹ පැවති මාධ්‍ය හමුවකදී අදහස් දක්වමින් ජයසේකර මහතා අවධාරණය කළේය.", "URL": "https://sinhala.adaderana.lk/news.php?nid=13064", "Category": null, "Parent URL": null}