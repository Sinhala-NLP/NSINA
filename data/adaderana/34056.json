{"Source": "Adaderana", "Timestamp": "May 13, 2013 02:53 pm", "Headline": "හෙල්ත්ගාර්ඩ් ශාඛාවක් තලවතුගොඩට", "News Content": "සන්ෂයින් සමූහ ව්‍යාපාරයේ අනුබද්ධිත සමාගමක් වන “SBL” සමාගම යටතේ ක්‍රියාත්මක වන හෙල්ත්ගාර්ඩ් 16 වන ශාඛාව පසුගිය දා තලවතුගොඩ නගරයේ විවෘත විය. සන්ෂයින්හෝල්ඩින්ස් සමාගමේ කළමනාකාර අධ්‍යක්ෂ විෂ් ගෝවින්දසාමි, සමාගම් අධ්‍යක්ෂ ශ්‍යාම් සතාසිවම් ඇතුළු ආයතනයේ නිලධාරීන් පිරිසක් මෙම අවස්ථාවට සහභාගී වූහ. මෙම හෙල්ත්ගාර්ඩ් ඔසුසැල් මගින් ඖෂධ වර්ග වලට අමතරව සනීපාරක්ෂක උපකරණ ළදරු නිෂ්පාදන සහ විවිධ රූපලාවන්ය ආලේපන වර්ග පාරිභෝගිකයන්ට මිලදී ගැනීමේ අවස්ථාව උදාවී තිබේ. හෙල්ත්ගාර්ඩ්හි ප්‍රධාන අපේක්ෂාව ඉදිරියේදී ඖෂධ වෙළඳපළ පුළුල් කරමින් කොළඹ නගරය ආවරණය කිරීමෙන් අනතුරුව දිවයින පුරා මෙම හෙල්ත්ගාර්ඩ් ශාඛා ජාලය ව්‍යාප්ත කිරීමයි.", "URL": "https://sinhala.adaderana.lk/news.php?nid=34056", "Category": null, "Parent URL": null}