{"Source": "Adaderana", "Timestamp": "May 22, 2011 08:44 am", "Headline": "හොර සල්ලි අච්චුගසා 4 ක් දැලේ", "News Content": "ව්‍යාජ මුදල් නෝට්ටු මුද්‍රණය කළ බවට සැකපිට පුද්ගලයින් සිව් දෙනෙකු අම්පාර පොතුවිල් ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් පුද්ගලයින් සතුව තිබී ව්‍යාජ රුපියල් දහසේ මුදල් නෝට්ටු 2ක් සහ නෝට්ටු මුද්‍රණය කිරීම සඳහා යොදා ගන්නා පරිගනක යන්ත්‍රයක් සහ උපාංග කිහිපයක් ද සොයා ගෙන ඇති බව පොලිසිය පවසයි. නෝට්ටු මුද්‍රණය කිරීමට යොදා ගන්නා ‍කොළ කිහිපයක් ද පොලිසිය විසින් සොයා ගෙන තිබේ. අපරාධ පරීක්ෂණ දෙපාර්තමේන්තුවේ සහය ඇතිව මේ සම්බන්ධයෙන් පොතුවිල් පොලිසිය වැඩිදුර පරීක්ෂණ පවත්වන අතර සැකකරුවන් අද පොතුවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16247", "Category": null, "Parent URL": null}