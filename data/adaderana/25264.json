{"Source": "Adaderana", "Timestamp": "June 23, 2012 01:46 pm", "Headline": "බිම්බෝම්බ ඉවත්කරද්දී හදිසි පිපුරුමක්-තිදෙනකුට තුවාලයි", "News Content": "යාපනය මුහමාලෙයි ප්‍රදේශයේ බිම්බෝම්බ ඉවත්කරමින් සිටියදී සිදුවූ හදිසි පිපුරුමකින් පුද්ලයින් තිදෙනකු තුවාල ලබා තිබේ. අද පෙරවරු 7.00 ට පමණ මෙම අනතුරට ලක්ව ඇත්තේ බිම්බෝම්බ ඉවත්කිරීමේ සංවිධානයක සේවකයින් තිදෙනකු බව අද දෙරණ වාර්තාකරු පවසයි. තුවාල ලැබූවන් යාපනය රෝහලට ඇතුළත් කර ඇති අතර එයින් එක් අයෙකු බරපතළ තුවාල ලබා තිබේ. මෙසේ තුවාල ලබා ඇත්තේ ධනබාලසිංහම් කුලසිංහම්(32),පරම ශිවම් භවානි(20),ජේසුදාසන් ජෙප්‍රියුට්(34)නම් තිදෙනෙකි.", "URL": "https://sinhala.adaderana.lk/news.php?nid=25264", "Category": null, "Parent URL": null}