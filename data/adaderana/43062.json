{"Source": "Adaderana", "Timestamp": "May 8, 2014 08:26 am", "Headline": "නිදහස් පක්ෂ පාර්ලිමේන්තු නියෝජිතයින් හෙට කොළඹට ", "News Content": "ශ්‍රී ලංකා නිදහස් පක්ෂයේ පාර්ලිමේන්තුව නියෝජනය කරන සියලු මැති ඇමතිවරුන්ගේ විශේෂ සාකච්ජාවක් හෙට(09) දිනයේ පැවැත්වීමට නියමිතව තිබේ. ජනාධපති මහින්ද රාජපක්ෂ මහතාගේ ප්‍රධානත්වයෙන් හෙට පස්වරු 07.00ට ජනාධිපති ලේකම් කර්යාලයේ දී මෙම සාකච්ජාව පැවැත්වීමට නියමිතය. ශ්‍රී ලංකා නිදහස් පක්ෂයේ පාර්ලිමේන්තුව නියෝජනය කරන සියළු මැති ඇමතිවරුන්ට මෙම සාකච්ජාව සඳහා ඊයේ(07) පස්වරුවේ ජනාධිපතිවරයා විසින් ආරාධනා කර ඇති බව ශ්‍රී ලංකා නිදහස් පක්ෂයේ ජ්‍යෙෂ්ඨ ප්‍රකාශකයෙකු සඳහන් කළේය. අදාළ සාකච්ජාව සඳහා අනිවාර්යයෙන් සහභාගිවන ලෙස ඔවුන්ට දැනුම් දී ඇති බව සඳහන් වෙයි. ශ්‍රී ලංකා නිදහස් පක්ෂයේ ඉදිරි දේශපාලන වැඩපිළිවෙළ පිළිබඳ සාකච්ජා කිරීම මෙහි අරමුණ වී තිබේ. විශේෂයෙන් ඉදිරියේ දී පැවැත්වීමට නියමිත මැතිවරණ සම්බන්ධයෙන් අවසන් එකඟතාවකට පැමිණීම සඳහා මෙම සාකච්ජාව කැඳවා ඇති බව ශ්‍රී ලංකා නිදහස් පක්ෂය සඳහන් කළේය.", "URL": "https://sinhala.adaderana.lk/news.php?nid=43062", "Category": null, "Parent URL": null}