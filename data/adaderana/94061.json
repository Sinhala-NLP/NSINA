{"Source": "Adaderana", "Timestamp": "August 8, 2018 03:29 pm", "Headline": "ස්වයංක්‍රීය ගිනි අවියක් සමඟ 2ක් අත්අඩංගුවට", "News Content": "අවිස්සාවේල්ල පොලිස් වසමේ පූගොඩ විශේෂ කාර්ය බලකා නිලධාරීන් කණ්ඩායමක් විසින් ලද අනුව උක්වත්ත පොදු සුසාන භූමිය අසලදී සැක සහිත ත්‍රීරෝද රථයක් නවතා පරීක්ෂා කිරීමේ ගිනි අවියක් සහ සැකකරුවන් අත්අඩංගුවට ගෙන තිබේ. ත්‍රීරෝද රථයේ ගමන් ගත් පුද්ගලයා සන්තකයේ තිබී ස්වයංක්‍රීය ගිනි අවිය සමඟ මැගසීනය පොලීසිය විසින් අත්අඩංගුවට ගෙන ඇත. ත්‍රීරෝද රථය පැදවු රියදුරු අත්අඩංගුවට ගෙන ඇති අතර ත්‍රීරෝද රථය පොලිස් බාරයට ගෙන තිබේ. වයස අවුරුදු 30 ක් වු අවිස්සාවේල්ල ප්‍රදේශයේ පදිංචි තරුණයෙක් හා වයස අවුරුදු 26 ක් වු පුවක්පිටිය ප්‍රදේශයේ තරුණයෙක් මෙලෙස අත්අඩංගුවට ගෙන තිබේ. සැකකරුවන් අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර, අවිස්සාවේල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=94061", "Category": null, "Parent URL": null}