{"Source": "Adaderana", "Timestamp": "July 11, 2014 12:52 pm", "Headline": "උතුරේ ආණ්ඩුකාරවරයාට සේවා දිගුවක්", "News Content": "ධුර කාලය අවසන් වීම නිසා අද (11) විශ‍්‍රාම යාමට නියමිතව සිටි උතුරු පළාත් ආණ්ඩුකාර මේජර් ජෙනරාල් ජී.ඒ. චන්ද්‍රසිරි මහතාගේ සේවය යළි දීර්ඝ කර තිබේ. ජනාධිපති මහින්ද රාජපක්ෂ මහතා විසින් ඒ මහතාගේ ධූර කාලය මෙලෙස දීර්ඝ කර ඇති බව රජයේ ප්‍රවෘත්ති දෙපාර්තමේන්තුව පවසයි. ජී.ඒ. චන්ද්‍රසිරි මහතා 2009 වසරේ ජූලී 12දා උතුරේ ආණ්ඩුකාරවරයා තනතුරට පත් කෙරිණ. ඒ අනූව ඔහුගේ පස් අවුරුදු සේවා කාලය අදින් නිමවීමට නියමිතව තිබුණි. අදාළ සේවා දිගුව මාස 6ක කාලයක් සඳහා බව පැවසෙයි. කෙසේ වෙතත් ද්‍රවිඩ ජාතික සන්ධානය උතු‍රු පළාත් ආණ්ඩුකාරවරයා ලෙස මේජර් ජෙනරාල් ජී.ඒ චන්ද්‍රසිරි මහතා කටයුතු කිරීම ගැන අප්‍රසාදය පළ කර තිබේ. හමුදා සේවයේ නියුතුව සිටි අයෙකු එම තනතුරට නොගැලපෙන බව ඔවුන්ගේ අදහසය.", "URL": "https://sinhala.adaderana.lk/news.php?nid=44598", "Category": null, "Parent URL": null}