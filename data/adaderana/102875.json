{"Source": "Adaderana", "Timestamp": "January 23, 2019 10:10 am", "Headline": "සංචාරක ඉන්දීය-නවසීලන්ත පළමු එක්දින තරගය අද", "News Content": "සංචාරක ඉන්දීය කණ්ඩායම සහ නවසීලන්ත කණ්ඩායම අතර පැවැත්වෙන පළමු එක්දින ක්‍රිකට් තරගය මේ වන විට පැවැත්වෙයි. තරගයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර නවසීලන්ත කණ්ඩායම පන්දුවාර 17ක් අවසානයේ කඩුලු 03 ක් දැවී ලකුණු 66 ක් ලබා සිටියේය. නොදැවී පන්දුවට පහර දෙන කේන් විලියම්සන් ලකුණු 23ක් සහ ටොම් ලතැම් ලකුණු 05ක් ලබා සිටියි. පන්දු යැවිමේදී ඉන්දීය කණ්ඩායම වෙනුවෙන් මොහොමඩ් ෂාමි කඩුලු 02ක් දැවා ගැනීමට සමත්ව සිටියේය.", "URL": "https://sinhala.adaderana.lk/news.php?nid=102875", "Category": null, "Parent URL": null}