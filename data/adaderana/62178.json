{"Source": "Adaderana", "Timestamp": "July 18, 2016 08:12 am", "Headline": "  සම්බන්ධන් රායප්පු පියතුමා බැහැදකියි", "News Content": "විපක්ෂ නායක ආර්. සම්බන්ධන් මහතා මන්නාරම දිසාව භාර හිටපු රඳගුරු රායප්පු ජෝශප් පියතුමාගේ සුවදුක් බැලීම සඳහා මන්නාරම රඳගුරු නිවස වෙත ගොස් තිබේ.ආර්. සම්බන්ධන් මහතා මන්නාරම දිස්ත්‍රික් දෙමළ ජාතික සන්ධානයේ නියෝජිතයින් සමග පැවැති සාකච්ඡාවකින් අනතුරුව රඳගුරු පියතුමන් බැහැදැක ඇති බව වාර්තා වෙයි.එහිදී හිටපු රඳගුරු පියතුමා සහ විපක්ෂ නායකවරයා අතර වර්තමාන දේශපාලන තත්ත්වය සම්බන්ධයෙන් සාකච්ඡා කර තිබේ.එම සාකච්ඡාව සඳහා වත්මන් මන්නාරම දිසාව භාර රඳගුරු කිංස්ලි ස්වාමිපිල්ලේ පියතුමාද එක්ව සිටි බව සඳහන්ය.යුධ අපරාධ සම්බන්ධයෙන් ජිනීවා මානව හිමිකම් කවුන්සිලයේ ස්ථාවරය, උතුරු පළාතේ ජනතාවගේ තත්ත්වය සහ වර්තමාන දේශපාලන තත්ත්වය සම්බන්ධයෙන් එහිදී සාකච්ඡා වූ බව වාර්තා වෙයි.", "URL": "https://sinhala.adaderana.lk/news.php?nid=62178", "Category": null, "Parent URL": null}