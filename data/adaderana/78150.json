{"Source": "Adaderana", "Timestamp": "September 29, 2017 01:15 pm", "Headline": "නිවාස 4000 ක් දෙසැම්බරයේදී ජනතා අයිතියට", "News Content": "“නාගරික පුනර්ජිවන වැඩසටහන“ යටතේ ඉදිකර ඇති නිවාස 4000ක් දෙසැම්බර් මාසය අවසානයේදී ජනතා අයිතියට පත් කරන බව නාගරික සංවර්ධන අධිකාරිය පවසයි. එම නිවාස බේරේ වැව ආසන්නයේ ජීවත්වන ජනතාවට ලබා දීමට කටයුතු යොදා ඇති බවයි එම අධිකාරියේ අධ්‍යක්ෂ ජෙනරාල් සුමේධ රත්නායක මහතා සඳහන් කළේය. ඊට අමතරව තවත් නිවාස 5000ක් ලබන වර්ෂයේදී ඉදිකිරීමට නියමිත බව ද අධ්‍යක්ෂ ජෙනරාල්වරයා වැඩිදුරටත් සඳහන් කළේය. රුපියල් බිලියන 280ක මුදලක් සමස්ථ ව්‍යාපෘතිය සඳහාම ඇස්තමේන්තු කර තිබේ. කොළඹ නගරය සංචාරක ආකර්ශණීය නගරයක් බවට පත් කිරීම සඳහා බේරේ වැව ආසන්නයේ ඇවිදින මංතීරු ඉදිකිරීම සඳහා එම පැල්පත් නිවාසවල ජිවත් වූ ජනතාවට නව නිවාස ලබාදීම සිදුකරන බව අධ්‍යක්ෂ ජෙනරාල්වරයා සඳහන් කළේය.", "URL": "https://sinhala.adaderana.lk/news.php?nid=78150", "Category": null, "Parent URL": null}