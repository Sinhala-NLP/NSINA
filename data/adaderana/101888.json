{"Source": "Adaderana", "Timestamp": "January 6, 2019 03:02 pm", "Headline": "සුනිල් ශාන්ත රැක්ක සැකකරු රිමාන්ඩ්", "News Content": "හෙරොයින් ඡාවාරම්කරුවෙකු වන සුනිල් ශාන්ත නැමති පුද්ගලයා බන්ධනාගාරයෙන් මුදවා ගැනීමේ සිදුවීමට අත්අඩංගුවට පත් සැකකරු රක්ෂිත බන්ධනාගාර ගත කර තිබේ. පසුගිය 2017 නොවැම්බර් මස 17 වන දින සුනිල් ශාන්ත නැමැත්තා කොළඹ රිමාන්ඩ් බන්ධනාගාරයෙන් පළා යෑම සම්බන්ධයෙන් මොහු අත්අඩංගුවට පත් විය. අත්අඩංගුවට පත් මෙම පුද්ගලයා එම සිදුවීමේ ප්‍රධාන සැකකරු වන බව පොලීසිය පවසයි. කෙසේ වෙතත් අත්අඩංගුවට ගැනීමෙන් අනතුරුව අළුත්කඩේ, මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔහු රක්ෂිත බන්ධනාගාර ගත කර තිබේ. හඳුනා ගැනීමේ පෙරට්ටුවක් සඳහා 2019 ජනවාරි මස 08 වන දින දක්වා මෙලෙස සැකකරු රක්ෂිත බන්ධනාගාර ගත කළ බව පොලීසිය සඳහන් කරයි.", "URL": "https://sinhala.adaderana.lk/news.php?nid=101888", "Category": null, "Parent URL": null}