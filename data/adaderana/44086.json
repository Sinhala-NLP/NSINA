{"Source": "Adaderana", "Timestamp": "June 19, 2014 05:02 pm", "Headline": "බේරුවල පාසල් හෙටත් වැසේ", "News Content": "අලුත්ගම හා බේරුවල ප්‍රදේශවල ඇති වූ නොසන්සුන්තාවය හේතුවෙන් වසා දැමුණු බේරුවල අධ්‍යාපන කොට්ඨාසයේ පාසල් හෙටත් (20) වසා තැබෙන බව කළුතර කලාප අධ්‍යාපන අධ්‍යක්ෂිකා ඕ.එම්.වී.පී මුදලිගේ මහත්මිය පවසයි. බේරුවල අධ්‍යාපන‍ කොට්ඨාසයේ විදුහල්පතිවරුන් සමග හෙට (20) පැවැත්වෙන සාකච්ඡාවකින් පසු පාසල් යළි විවෘත කිරීම ගැන තීරණයක් ගන්නා බව ඇය කියයි. බස්නාහිර පළාතේ ප්‍රධාන අමාත්‍ය ප්‍රසන්න රණතුංග මහතාගේ උපදෙස් මත මෙම තීරණය ගත් බවද ඇය පවසයි. එසේම ආරක්ෂක අංශ දැනට පරිහරණය කරන පාසල් එම කටයුතු අවසන් වන තුරු වසා තැබීමටත් පාසල් නොපැවැත්වෙන කාල සලකා හිලව් සැසි පැවැත්වීමටත් බස්නාහිර පළාත් ප්‍රධාන ලේකම් ජයන්ති විජේතුංග මහත්මිය විසින් කළුතර අධ්‍යාපන අධ්‍යක්ෂිකාව වෙත අවශ්‍ය උපදෙස් ලබාදී තිබේ.", "URL": "https://sinhala.adaderana.lk/news.php?nid=44086", "Category": null, "Parent URL": null}