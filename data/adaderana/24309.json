{"Source": "Adaderana", "Timestamp": "May 16, 2012 11:00 pm", "Headline": " සුපිරි හෝටලයේ 5 වන මහලින් ඇද වැටුණු විදේශිකයා මරුදකියි", "News Content": "කොළඹ,චිත්තම්පලම් ඒ ගාඩ්නර් මාවත පිහිටි සුපිරි හෝටලයේ 5 වන මහලෙන් වැටී විදේශිකයෙකු ජීවිතක්ෂයට පත්ව තිබේ. අද පෙ.ව 9.45 ට පමණ ඇද වැටී ඇති මොහු කොළඹ ජාතික රෝහලට ඇතුළත් කිරීමෙන් පසුව දහවල් 2.45 ට පමණ ජීවිතක්ෂයට පත්ව ඇති බව පොලීසිය පවසයි. මෙසේ මරුමුවට පත්ව ඇත්තේ ජොන් එඩ්වින් කොල්ස්ටන් රයන් නමැති 46 හැවිරිදි අමෙරිකානු ජාතික පුද්ගලයෙකු බව පොලීසිය කියා සිටියි. කොම්පඤ්ඤවීදිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24309", "Category": null, "Parent URL": null}