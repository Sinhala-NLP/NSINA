{"Source": "Adaderana", "Timestamp": "December 12, 2012 12:51 pm", "Headline": "අලි මිනිස් ගැටුම් නැවතීමට පියවර ගැනෙයි", "News Content": "අලි මිනිස් ගැටුම අවම කිරීම සඳහා සමාජ ආර්ථික හා දේශපාලන කතිකාවතක් ගොඩනැගීමට වනජීවී සංරක්ෂණ දෙපාර්තමේන්තුව පියවර ගෙන තිබේ. ඒ අරමුණින් වැඩමුළු 02 ක් සංවිධානය කිරීමට එම දෙපාර්තමේන්තුව කටයුතු කර ඇති බව සඳහන්ය. එක් වැඩමුළුවක් පසුගිය 09 වනදා සිට 11 වන දා දක්වා ගිරිතලේ වනජීවී පුහුණු කේන්ද්‍රයේ දී පැවැත්විණි. එහි මීලඟ වැඩමුළුව ලබන 15 වැනි දා සිට දින 03 ක කාලයක් පැවැත්වීමට නියමිතය. වන අලි සංරක්ෂණ ප‍්‍රදේශ හා කළමනාකරණය වන වන අලිරක්ෂිත හඳුනා ගැනීම, වන අලි සංක‍්‍රමණයන් හඳුනාගැනීම, ගම් හා වගා බිම් ආශිතව විදුලි වැට ස්ථාපිත කළ යුතු ස්ථාන හඳුනා ගැනීම මෙම වැඩමුළු පැවැත්වීමේ අරමුණ බව වනජීවී සංරක්ෂණ දෙපාර්තමේන්තුව පවසයි.", "URL": "https://sinhala.adaderana.lk/news.php?nid=29895", "Category": null, "Parent URL": null}