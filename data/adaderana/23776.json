{"Source": "Adaderana", "Timestamp": "April 24, 2012 07:04 pm", "Headline": "කාලගුණ දෙපාර්තමේන්තුවට දැන් අනාවැකියක් කිවහැකියි", "News Content": "කාලගුණ දෙපාර්තමේන්තුව මේ වන විට යම් ආකාරයක අනාවැකියක් කීමේ මට්ටමකට‍ සකස් වී ඇති බව ආපදා කළමනාකරණ අමාත්‍ය මහින්ද අමරවීර මහතා පවසයි. ජූලි , අගෝස්තු මාසයන් වන විට කාලගුණ විද්‍යා දෙපාර්තමේන්තුවේ පහසුකම් මීට වඩා ඉහළ දැමීමට කටයුතු කරන බව අමාත්‍යවරයා සඳහන් කළේය. නව ඩුප්ලෝ රේඩාර් යන්ත්‍ර මේවන විට සවිකරමින් සිටින බවත්,ප්‍රධාන කාලගුණ විද්‍යා දෙපාර්තමේන්තුව නවීකරණය කිරීමට සැලසුම් කර ඇති බවත් එමගින් වඩා ඵලදායි සේවයක් ලබාදීමට ඉදිරියේදී හැකිවෙතැයි තමා අපේක්ෂා කරන බව හෙතෙම පෙන්වා දුන්නේය. ආපදා කළමනාකරණ තොරතුරු හුවමාරු කර ගැනීම සහ හදිසි අවස්ථාවල දී ආපදා කළමනාකරණ මධ්‍යස්ථානය සමඟ මාධ්‍ය ආයතන වල සබඳතා වැඩිදියුණු කර ගැනීම සඳහා වන වැඩමුළුවේ දී අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=23776", "Category": null, "Parent URL": null}