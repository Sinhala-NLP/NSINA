{"Source": "Adaderana", "Timestamp": "November 19, 2017 08:10 am", "Headline": "මුගාබේ අද ජනාධිපතිධූරයෙන් ඉල්ලා අස්වෙයි?", "News Content": "රොබට් මුගාබේ සිම්බාබ්වේ ජනාධිපති ධූරයෙන් බොහෝ දුරට ඉල්ලා අස්වීමට ඉඩ ඇති බව වාර්තා වෙයි. ශ්‍රී ලංකා වේලාවෙන් අද පස්වරු 1.30ට පමණ පැවැත්වෙන විශේෂ සාකච්ඡාවකින් අනතුරුව ධූරයෙන් ඉවත් කෙරුණු හිටපු උප ජනාධිපති එමර්සන් ම්නන්ගාවා නැවත ධූරයේ පිහිටුවීමටත් මුගාබේ ජනාධිපතිවරයාගේ බිරිද නායකත්වයෙන් ඉවත් කිරීමටත් පියවර ගනු ඇති. හරාරේ නුවරට රැස්ව සිටින දහස් ගණන් ජනතාව සිම්බාබ්වේ තුළ ක්‍රියාත්මක කෙරුණු හමුදා ක්‍රියාමාර්ගය පිළිබඳ ප්‍රසාදය පළ කරමින් සිටින අතර මුගාබේ ජනාධිපතිවරයා වහාම ඉල්ලා අස්විය යුතු බව ඔවුන් අවධාරණය කරයි. මේ අතර සිම්බාබ්වේ අර්බුදය සම්බන්ධයෙන් ලබන අගහරුවාදා ඇන්ගෝලාවේ දී විශේෂ සාකච්ඡාවක් පැවැත්වීමට දකුණු අප්‍රිකාව ප්‍රමුඛ කලාපීය රටවල් කිහිපයක් සැලසුම් කර තිබේ.", "URL": "https://sinhala.adaderana.lk/news.php?nid=80154", "Category": null, "Parent URL": null}