{"Source": "Adaderana", "Timestamp": "October 28, 2015 08:17 am", "Headline": " කොමිසමේ නිලධාරීන් ඇවන්ට්ගාඩ් නෞකාවට යයි", "News Content": "ඇවන්ගාඩ් නෞකාව සම්බන්ධයෙන් වන විමර්ශන කටයුතු සඳහා මහාපරිමාණ වංචා පිළිබඳ ජනාධිපති කොමිසමේ නිළධාරීන් කණ්ඩායමක් අද නෞකාවට ඇතුළු වන බව එම කොමිසම පවසයි.එහි ලේකම් ලැසිල් ද සිල්වා මහතා කියා සිටියේ පස් දෙනෙකුගෙන් සමන්විත නිලධාරීන් කණ්ඩායමක් අද පෙරවරුවේ නෞකාවට ඇතුළුවීමට නියමිත බවයි.අද පෙරවරුවේ විමර්ශන කටයුතු සඳහා නෞකාවට ඇතුළු වන එම නිළධාරීන් කණ්ඩායම හෙට පස්වරුව දක්වා එහි රැඳී සිටිමට නියමිත බව ලැසිල් ද සිල්වා මහතා කියා සිටියේය.ඒ අනුව අදාළ කාලය තුළදී එම නිළධාරීන් විසින් නෞකාවේ ඇති අවි ආයුධ සම්බන්ධයෙන් සංගණනයක් සිදුකරනු ඇති බවද ලැසිල් ද සිල්වා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54715", "Category": null, "Parent URL": null}