{"Source": "Adaderana", "Timestamp": "December 1, 2017 06:14 pm", "Headline": "ආපදා 10,000 දෙන්න හෙට මුලු රටේම ප්‍ර.ලේකම් කාර්යාල අරියි ", "News Content": "පවතින අයහපත් කාලගුණය හේතුවෙන් හෙට දිනයේ දිවයිනේ සියලුම ප්‍රදේශීය ලේකම් කාර්යාල විවෘත කර තබන ලෙස අග්‍රාමාත්‍ය කාර්යාලය නිවේදනය කරයි. රජය ගත් හදිසි තීරණයක් මත ආපදාවන්ට පත්වූවන්ට රජය විසින් රුපියල් 10,000 ක මුදලක් ලබා දීමට තීරණය කර ඇති බවත් ඒ අනුව අද දිනයේ සියලුම දිස්ත්‍රික් ලේකම්වරුන්ට අදාළ මුදල් ලබාදුන් බව අද පැවති කළුතර දිස්ත්‍රික් සංවර්ධන කමිටු රැස්විමට එක් වූ වරාය හා නාවික කටයුතු අමාත්‍ය මහින්ද සමරසිංහ මහතා ප්‍රකාශ කළේය. ඒ අනුව ජනතාව අතට පත්වන මෙම චෙක්පත් හුවමාරු කර ගැනීමට කළුතර දිස්ත්‍රිකයේ රජයේ බැංකු හෙට දිනයේ විවෘත කර තබන ලෙස තමන් එම රජයේ බැංකුවල සාමාන්‍යාධිකාරී වරුන්ගෙන් ඉල්ලිමක් කළ අතර ඒ අනුව හෙට දිනයේ එම රජයේ බැංකු විවෘතකර තබන බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=80862", "Category": null, "Parent URL": null}