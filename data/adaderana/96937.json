{"Source": "Adaderana", "Timestamp": "September 30, 2018 10:42 am", "Headline": "පොතුවිල් පොලිස් ස්ථානාධිපතිට ප්‍රහාරයක්", "News Content": "පොතුවිල් පොලිස් ස්ථානාධිපති පොලිස් පරීක්ෂක නිශාන්ත කුමාරසිරි දිසානායක මහතාට පුද්ගලයින් පිරිසක් පහරදීම නිසා තුවාල ලබා අම්පාර මහ රෝහලට ඇතුළත් කර තිබේ. ඉකුත් 28 වෙනි දින රාත්‍රි පොතුවිල් හිදයාපුරම් ප්‍රදේශයේ ගැටුමක් ඇතිවී තිබෙන බවට ලැබුණ තොරතුරක් අනුව ස්ථානාධිපතිවරයා ඇතුලු නිළධාරීන් එම ස්ථානයට ගියවිට කලහකාරි ලෙස හැසිරිණු පුද්ගලයෙක් පොලිස් නිලධාරින්ට ගල්වලින් පහරදී තිබේ. එම අවස්ථාවේ ස්ථානාධිපති නිශාන්ත කුමාරසිරි දිසානායක මහතාගේ කන ප්‍රදේශයට ගල් පහර වැදි තුවාල වි තිබේ. පසුව ඔහු පොතුවිල් රෝහලට ඇතුලත් කිරිමෙන් පසුව වැඩිදුර ප්‍රථිකාර සඳහා අම්පාර මහ රෝහලට එවා ඇත. මෙම පහරදීම් වලට සම්බන්ධ එක සැකකරැවෙක් පොතුවිල් පොලීසිය මඟින් අත්අඩංගුවට ගෙන ඇති අතර පොතුවිල් මහේස්ත්‍රාත් අධිකරණයට ඉදිරිපත් කිරීමෙන් අනතුරැව පොතුවිල් වැඩ බලන මහේස්ත්‍රාත් අයි.එල්.හිල්මී මහතා විසින් ඔක්තොම්බ්ර් 14 දින දක්වා රක්ෂිත බන්ධනාගාර ගතකොට තිබේ. අම්පාර දිසාව භාර නියෝජ්‍ය පොලිස්පති නුවන් වෙදසිංහ මහතාගේ උපදෙස් පරිදි කල්මුනේ පොලිස් අධිකාරී ප්‍රියදර්ශණ හේරත් මහතා ගේ මෙහයවිමෙන් පොතුවිල් වැඩ බලන පොලිස් ස්ථානාධිපති පොලිස් පරීක්ෂක ටි.කේ.යු.ඩබ්.අබේගුණවර්ධන මහතා ඇතුලු නිලධාරීන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=96937", "Category": null, "Parent URL": null}