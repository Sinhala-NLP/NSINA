{"Source": "Adaderana", "Timestamp": "April 5, 2011 02:35 pm", "Headline": "මුළු දිවයිනම ආවරණය කෙරෙන සංගණනයට සහයවීම ජනතා යුතුකමක්", "News Content": "වසර 30 ට පසු මුළු දිවයිනම ආවරණය වන පරිදි පැවැත්වෙන ජන හා නිවාස සංගණනය සඳහා සහයවීම ජනතාවගේ යුතුකමක් හා වගකීමක් බව ජනාධිපති මහින්ද රාජපක්ෂ මහතා පවසයි. ඒ සඳහා රටේ සියලු ජනතාව බැඳී සිටින බව ජනාධිපතිවරයා පෙන්වාදෙයි. 2011 ජන හා නිවාස සංගණනය යටතේ කොටුව, ජනාධිපති නිල නිවස ලැයිස්තුගත කිරීම අද(05) පෙරවරුවේ සිදුවූ අවස්ථාවේ දී ජනාධිපති මහින්ද රාජපක්ෂ මහතා මේ බව කියා සිටියේය. 1981 වසරේ දී මුළු දිවයිනම ආවරණය වන පරිදි ජන හා නිවාස සංගණනයක් මීට පෙර පැවැත්වුණි. අනතුරුව 1991 හා 2001 යන වසරවලදී සංගණන පැවැත්වුව ද ත්‍රස්තවාදී තර්ජන හේතුවෙන් උතුරු හා නැගෙනහිර පළාත්වල සංගණන පැවැත්වීමට නොහැකි විය.", "URL": "https://sinhala.adaderana.lk/news.php?nid=15291", "Category": null, "Parent URL": null}