{"Source": "Adaderana", "Timestamp": "November 5, 2012 10:57 am", "Headline": "තවත් තෙල් කාන්දුවක්", "News Content": "කොළඹ වරායේ සිට කොළොන්නාව තෙල් පිරිපහදුව දක්වා තෙල් ප‍්‍රවාහනය කරන නලයක කාන්දුවක් හටගෙන ති‍බේ. මීතොටමුල්ල, විහාරමාවතේ වී ගබඩා සංකීර්ණය පිටුපස ප‍්‍රදේශයේ ස්ථානයක දී නලයේ මෙම කාන්දුව හටගෙන ඇති බව අද දෙරණ වාර්තාකරු සඳහන් කළේය. ඊයේ (04) රාත‍්‍රී 8.00 පමණ සිට මෙම තෙල් කාන්දුව සිදුවූ බව ප‍්‍රදේශවාසීන් පැවසීය. නලයේ ඇති වූ ඉතා සුළු සිදුරක් අ,ුත්වැඩියා කිරීමේ කටයුතු මේ වන විට ආරම්භ කර ඇති බව මේ සම්බන්ධයෙන් කළ විමසීමක දී කොළොන්නාව ලංකා ඛණිජ තෙල් තොග ගබඩා පර්යන්තයේ මාධ්‍ය ප‍්‍රකාශක නිශ්ශංක ජයවර්ධන මහතා සඳහන් කළේය. ඔරුගොඩවත්ත ගුවන් පාලම ආසන්නයේ සහ ඉඟුරුකඩේ හන්දිය, මහවත්ත ප‍්‍රදේශයේ ස්ථාන දෙකක දී පසුගිය 30 වනදා ද තෙල් කාන්දුවක් හටගත්තේය.", "URL": "https://sinhala.adaderana.lk/news.php?nid=28915", "Category": null, "Parent URL": null}