{"Source": "Adaderana", "Timestamp": "March 20, 2014 08:25 am", "Headline": "ලංකාව අද මුස්ලිම් රටවල් සමඟ සාකච්ඡා ", "News Content": "එක්සත් ජාතීන්ගේ මානව හිමිකම් කවුන්සිලයට සහභාගිවී සිටින අමාත්‍ය මහින්ද සමරසිංහ මහතා අද(20) දිනයේ මුස්ලිම් රටවල නියෝජිතයින් සමඟ සාකච්ජා කිරීමට නියමිතව තිබේ. මෙවර මානව හිමිකම් කවුන්සිලයේ දී ශ්‍රී ලංකාව සම්බන්ධයෙන් ඉදිරිපත් වී ඇති යෝජනාව පිළිබඳ දැනුවත් කිරීම මෙම සාකච්ජා වල අරමුණයි. අමත්‍ය මහින්ද සමරසිංහ මහතා විසින් පසුගිය දින කිහිපය තුළ අප්‍රිකානු , ලතින් අමෙරිකානු සහ යුරෝපා රටවල නියෝජිතයින් සමඟ සාකච්ජා පවත්වනු ලැබුණි. එහිදී ශ්‍රී ලංකාව යුද්ධයෙන් අනතුරුව මේ වනවිට අත්කර ගෙන ඇති සංවර්ධනය සහ සංහිදියාව පිළිබඳව අදාළ රටවල නියෝජිතයින් දැනුවත් කර තිබේ. විශේෂයෙන් ශ්‍රී ලංකාව සම්බන්ධයෙන් අමෙරිකාව ඇතුළු රටවල් කිහිපයක් විසින් ගෙනවිත් ඇති යෝජනාවට එරෙහිවන ලෙස අදාළ රටවල නියෝජිතයින්ගෙන් ඉල්ලීම් කර ඇති බව වාර්තා වෙයි. මෙවර මානව හිමිකම් කවුන්සිලයට සහභාගි වී සිටින අමාත්‍ය මහින්ද සමරසිංහ මහතා ලබන සෙනසුරාදා දිනයේ දිවයිනට පැමිණීමට නියමිතව තිබේ.", "URL": "https://sinhala.adaderana.lk/news.php?nid=41929", "Category": null, "Parent URL": null}