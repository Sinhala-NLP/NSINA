{"Source": "Adaderana", "Timestamp": "May 1, 2012 08:29 am", "Headline": "අඩ්ඩාලච්චේන ප්‍රා. සභා සභාපතිගේ සොහොයුරෙකුට වෙඩි තබලා", "News Content": "අම්පාර, අඩ්ඩාලච්චේන ප්‍රදේශයේ දී පුද්ගලයෙකුට වෙඩි තබා තිබේ. අඩ්ඩාලච්චේන ප්‍රාදේශීය සභාවේ සභාපතිවරයා‍ගේ සහෝදරයෙකුට මෙලෙස වෙඩි තබා ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අදාළ පුද්ගලයා මෝටර් රථයකින් ගමන් කරමින් සිටිය දී නාඳුනන තුවක්කුකරුවෙකු ‍මෙම වෙඩිතැබීම සිදුකර ඇති බව සඳහන්ය. වෙඩි වැදීමෙන් තුවාල ලැබූ මෙම පුද්ගලයාව ප්‍රතිකාර සඳහා අක්කරෙයිපත්තුව රෝහලට ඇතුළත් කර තිබේ. අක්කරෙයිපත්තුව පොලිසිය මෙම වෙඩිතැබීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23934", "Category": null, "Parent URL": null}