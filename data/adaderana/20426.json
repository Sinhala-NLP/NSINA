{"Source": "Adaderana", "Timestamp": "December 2, 2011 04:57 pm", "Headline": "කොරියා රැකියා සඳහා කුසලතා පරීක්ෂණ හෙට ඇරඹෙයි", "News Content": "දකුණු කොරියානු රැකියා සඳහා තෝරාගැනීමට පැවැත්වෙන විශේෂ කුසලතා පරීක්ෂණ හෙට(03) ආරම්භ වන බව ශ්‍රී ලංකා විදේශ සේවා නියුක්ති කාර්යාංශය පවසයි. එම කුසලතා පරීක්ෂණ ලබන 09 වැනිදා දක්වා රත්මලාන සර්වෝදය පුහුණු මධ්‍යස්ථා‍නයේ දී පැවැත්වීමට නියමිතය. පසුගිය ඔක්තෝබර් මාසයේ පැවති කොරියානු භාෂා පරීක්ෂණයෙන් ලකුණු 172 ක් හෝ ඉන් ඉහළ ලකුණු ලැබූවන් මෙම කුසලතා පරීක්ෂණය සඳහා සුදුසුකම් ලබා ඇති බව විදේශ සේවා නියුක්ති කාර්යාංශය සඳහන් කරයි. කඩඉම් ලකුණු ලැබූවන් අතරින් රැකියා ‍සඳහා තෝරා ගැනීමේ දී ප්‍රමුඛතා ලබාදීමට අදාළව මෙම විශේෂ පරීක්ෂණය පැවැත්වෙන බව එම කාර්යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=20426", "Category": null, "Parent URL": null}