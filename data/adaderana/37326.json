{"Source": "Adaderana", "Timestamp": "September 11, 2013 10:35 am", "Headline": "බස් රථයකට අලාභානි සිදුකළ 11ක් කොටු", "News Content": "කොළඹ සිට වව්නියාව බලා ධාවනය වෙමින් තිබූ පෞද්ගලික බස් රථයක රියදුරුවරයාට සහ කොන්දොස්තරවරයාට පහරදී බස් රථයට අලාභානි කළ පුද්ගලයින් 11 දෙනෙකු පොලීසිය විසින් අත්අඩංගුවට ගෙන තිබේ. අද(11) අළුයම මෙම පහරදීම සිදුව ඇති බව පොලීසිය පවසයි. මේ සම්බන්ධයෙන් කැකිරාව පොලිස්ථානයේ නිලධාරීන් කණ්ඩායමකට ලැබුණු තොරතුරතුරකට සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. පෞද්ගලික ආරවුලක් මත මෙම ගැටුම සිදුව ඇති බවට තොරතුරු අනාවරණය වී ඇති බව පොලීසිය සඳහන් කරයි. සැකකරුවන් මැල්සිරිපුර ප්‍රදේශයේ පදිංචිකරුවන් පිරිසක් වන අතර ඔවුන් පැමිණි වෑන් රථය ද පොලීසිය භාරයට ගෙන තිබේ. ඔවුන් අද(11) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37326", "Category": null, "Parent URL": null}