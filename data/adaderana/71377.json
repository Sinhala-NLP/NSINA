{"Source": "Adaderana", "Timestamp": "March 26, 2017 01:24 pm", "Headline": "ගාල්ල මෙහෙයුම් මධ්‍යස්ථානයෙන් රුපියල් බිලියන 3ක ආදායමක් උපයලා", "News Content": "සමුද්‍රීය ආරක්ෂක පහසුකම් සැපයීමේ කටයුතු නාවික හමුදාව වෙත බාරගැනීමෙන් අනතුරුව ගාල්ල මෙහෙයුම් මධ්‍යස්ථානයෙන් පමණක් රුපියල් බිලියන 3ක ආදායමක් උපයා ඇති බව නාවික හමුදාව පවසයි.මේ වන විට ගාල්ල මෙහෙයුම් මධ්‍ය ස්ථානයෙන් නෞකා ගමන් වාර 8170කට අදාළව මෙහෙයුම් කටයුතු සිදුකර ඇති බව නාවික හමුදාව සඳහන් කළේය.වෙළඳ නෞකාවන් සඳහා ආරක්ෂාව සපයනු ලබන සමුද්‍රීය ආරක්ෂක කණ්ඩායම් සතු අවි ආයුධ ලබාගැනීම, ගබඩා කිරීම හා නිකුත් කිරීම නාවික හමුදාව විසින් සිදුකරනු ලබයි.මීට මාස 16කට පෙර සමුද්‍රීය ආරක්ෂක පහසුකම් සැපයීමේ කටයුතු නාවික හමුදාව වෙත බාරගැනුනු අතර සියලු මධ්‍යස්ථාන හරහා මේ වන විට ගමන්වාර 8797කට අදාළව මෙහෙයුම් සිදුකර ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=71377", "Category": null, "Parent URL": null}