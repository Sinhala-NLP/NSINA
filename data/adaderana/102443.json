{"Source": "Adaderana", "Timestamp": "January 16, 2019 02:31 pm", "Headline": "ත්‍රීරෝද රථ අනතුරින් පාසල් දැරියට බරපතළයි", "News Content": "අධික වේගයෙන් ධාවනය වු ත්‍රීරෝද රථ දෙකක් මුහුණට මුහුණලා ගැටීමෙන් එක් ත්‍රීරෝද රථයක ගමන් ගත් පාසල් දැරියක් සහ ත්‍රීරෝද රථයේ රියදුරා බරපතළ ලෙස තුවාල ලබා නාවලපිටිය මුලික රෝහල වෙත යවා තිබේ. නාවලපිටිය මුලික රෝහල වෙත යැවීමෙන් පසු එම තුවාලකරුවන්ගේ තත්ත්වය බරපතළ හේතුවෙන් එම තුවාලකරුවන් වැඩිදුර ප්‍රතිකාර සඳහා මහනුවර ශික්ෂණ රෝහල වෙත මාරු කර යවා ඇති බව නාවලපිටිය පොලීසිය පැවසිය. අද (16) උදෑසන 10 ට පමණ මෙම අනතුර සිදු වී ඇත්තේ නාවලපිටිය ගම්පොල ප්‍රධාන මාර්ගයේ නාවලපිටිය බව්වාගම ප්‍රදේශයේදීය. නාවලපිටිය මාපකන්දේ සිට නාවලපිටිය දක්වා සහ නාවලපිටිය සිට නාවලපිටිය බව්වාගම දක්වා ධාවනය වු ත්‍රීරෝද රථ දෙකක් මෙසේ මුහුණට මුහුණලා ගැටී අනතුර සිදු වී තිබේ. අනතුරින් තුවාල ලබා ඇත්තේ නාවලපිටියේ සිට බව්වාගම දක්වා අධික වේගයෙන් ධාවනය වු ත්‍රීරෝද රථයේ රියදුරා සහ එහි ගමන් ගත් පාසල් සිසුවියයි. අනතුර පිලිබද පරික්ෂණ පවත්වන නාවලපිටිය පොලිසිය කියා සිටියේ නාවලපිටියේ සිට බව්වාගම දක්වා ධාවනය වු ත්‍රීරෝද රථයේ රියදුරාගේ අධික වේගය සහ අපරික්ෂාකාරි රිය ධාවනය අනතුරට හේතුව වි ඇති බවයි.", "URL": "https://sinhala.adaderana.lk/news.php?nid=102443", "Category": null, "Parent URL": null}