{"Source": "Adaderana", "Timestamp": "May 31, 2012 12:42 pm", "Headline": "ඇඹිලිපිටියේ වෙඩි තැබීමක් - දෙදෙනෙකුට තුවාලයි", "News Content": "ඇඹිලිපිටිය නගරයේ බැංකුවක් අසල වෙඩි තැබීමක් සිදුව තිබේ. මෙම වෙඩි තැබීමෙන් පුද්ගලයින් දෙදෙනෙකු තුවාල ලබා ඇඹිලිපිටිය රෝහල්ට ඇතුළු කර ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. මෙසේ වෙඩි ප්‍රහාරයට ලක්ව ඇත්තේ කුට්ටිගල ප්‍රදේශයේ කොල්ලකෑමක් සිදුකර මෝටර් රථයකින් නැවත පලායමින් සිටි සැකකරුවන් පිරිසක් අතරින් දෙදෙනෙකු බව පොලිස් මාධ්‍ය ප්‍රකාශකවරයා ප්‍රකාශ කළේය. එමෙන්ම එම සැකකරුවන්ගෙන් එක් අයෙකු පලා‍ගොස් ඇතැයි වාර්තා වන බව ද අද දෙරණ වෙත අදහස් දක්වමින් හෙතෙම කියා සිටියේය. මෙම සිද්ධිය සම්බන්ධව ඇඹිලිපිටිය පොලිසිය වැඩිදුර පරීක්ෂණ කටයුතු සිදුකරන බව ද අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=24648", "Category": null, "Parent URL": null}