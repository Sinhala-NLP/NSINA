{"Source": "Adaderana", "Timestamp": "April 6, 2010 03:33 pm", "Headline": "මං වංචා කළේ නෑ", "News Content": "තමා යුද හමුදා සේවා වනිතා ඒකකයේ ප්‍රධානියා ලෙස කටයුතු කළ කාලයේ කිසිදු මූල්‍යමය වංචාවක් හෝ අක්‍රමිකතාවක් සිදු නොකළ බව අනෝමා ෆොන්සේකා මහත්මිය පවසයි. එකල යුද හමුදාවේ සේවයේ නියුතු නිලධාරීන්ගේ සහ සෙබළුන්ගේ ආබාධිත දරුවන් වෙනුවෙන් සුබ සාධන කාර්යයක් ලෙස\"සෙනෙහස\" ව්‍යාපෘතිය ආරම්භ කළ බවත්, එය ඉතා සද්භාවයෙන් කළ කටයුත්තක් බවත් ඇය කියා සිටියේ අද කොළඹ පැවති මාධ්‍ය හමුවකට සහභාගී වෙමිනි. එහෙත් මේ වන විට තමන්ට එරෙහිව තමන්\"සෙනෙහස\"ව්‍යාපෘතියෙන් මුදල් වංචා කළ බවට චෝදනා නඟමින් සිටින බවද ඇය පෙන්වා දුන්නාය. අනෝමා ෆොන්සේකා මහත්මියට එරෙහිව පරීක්ෂණයක් පැවැත්වීමට යුද හමුදා පරීක්ෂණ මණ්ඩලයක් පත් කර තිබෙන බවත්,යුද හමුදාපතිවරයා විසින් මෙම පරීක්ෂණ මණ්ඩලය පත් කර ඇති බවත් යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා ඊයේ ප්‍රකාශ කළේය. \"සෙනෙහස\"ව්‍යාපෘතිය දියත් කළ වකවානුවේ මූල්‍යමය කටයුතු සිදු වූ ආකාරය විනිවිද භාවයකින් යුතු තොර වූ බවට ලැබුණු තොරතුරු වලට අනුව පරීක්ෂණ පැවැත්වීම සඳහා මෙම පියවර ගත් බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=7695", "Category": null, "Parent URL": null}