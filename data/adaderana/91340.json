{"Source": "Adaderana", "Timestamp": "June 22, 2018 09:44 pm", "Headline": "බඹර ප්‍රහාරයකින් කතක් මරුට", "News Content": "බඹර ප්‍රහාරයකට ලක්වූ දෙදරු මවක් දියතලාව මූලික රෝහලට ඇතුළත් කිරීමෙන් පසු මියගොස් ඇති බව දියතලාව පොලීසිය පවසයි. අද(22) සවස 2-00 ට පමණ මෙම අනතුර සිදුව ඇතැයි පොලීසිය සඳහන් කළේය. මෙසේ මරණයට පත්ව ඇත්තේ ළිදඇල්ල ගල්ඒදණ්ඩ , දියතලාව ලිපිනයේ පදිංචිව සිටි ඩී .පී .ජයන්ති ශ්‍රීයාලතා 58 හැවිරිදි දෙදරු මවක්ය. ඇය කුඹුරට ගොස් එන අතර තුර නිවස ආසන්නයේ ගසක තිබු බඹරයක් ඇවිස්සි මෙම බඹර ප්‍රහාරයට ලක්ව ඇති බව පොලීසිය සඳහන් කළේ. සිද්ධිය පිළිබඳ වැඩිදුර පරික්ෂණ දියතලාව පොලීසිය විසින් සිදුකරයි.", "URL": "https://sinhala.adaderana.lk/news.php?nid=91340", "Category": null, "Parent URL": null}