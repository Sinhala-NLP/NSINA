{"Source": "Adaderana", "Timestamp": "December 1, 2018 06:46 am", "Headline": " වැලිකට රැදවියන්ට ඩෙංගු අවධානමක්", "News Content": "වැලිකඩ බන්ධනාගාරයේ රැදවියන් අතර ඩෙංගු රෝගය ව්‍යාප්ත වීමේ අවධානමක් මතුව ඇති බව බන්ධනාගාර දෙපාර්තමේන්තුව පවසයි. එහි ජ්‍යෙෂ්ඨ සහකාර ලේකම් බන්දුල ජයසිංහ මහතා සඳහන් කළේ මේ වන විට වැලිකඩ බන්ධනාගාරය තුළ ඩෙංගු රෝගය හේතුවෙන් රැඳවියන් 09 දෙනෙකු බන්ධනාගාර රෝහලේ නේවාසිකව ප්‍රතිකාර ලබන බවයි. කෙසේවෙතත් මෙම තත්ත්වය පාලනය කිරීම සඳහා වූ ක්‍රියාමාර්ග මේ වන විට ගනිමින් පවතින බව ඔහු පවසන්නේ. බන්ධනාගාර දෙපාර්තමේන්තුවට අනුයුක්ත සෞඛ්‍ය පරීක්ෂක නිළධාරීන් විසින් මෙම තත්ත්වය බන්ධනාගාරය තුළ ව්‍යාප්ත වීම පාලනය කිරීම සඳහා මේ වන විටත් කටයුතු සිදුකරමින් සිටින බව හෙතෙම පෙන්වාදෙන්නේය. මෙම අවදානම් තත්ත්වය සම්බන්ධයෙන් අනෙකුත් බන්ධනාගාර ද දැනුවත් කිරීමට පියවර ගෙන ඇති බව බන්ධනාගාර දෙපාර්තමේන්තුවේ ජ්‍යෙෂ්ඨ සහකාර ලේකම් බන්දුල ජයසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=100087", "Category": null, "Parent URL": null}