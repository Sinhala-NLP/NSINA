{"Source": "Adaderana", "Timestamp": "September 20, 2016 03:03 pm", "Headline": "උසාවියට යද්දී මැර ප්‍රහාරයක් ", "News Content": "මොරටුව, රාවතාවත්ත ප්‍රදේශයේ දී පහරකෑමකට ලක්ව බරපතළ තුවාල ලැබු පුද්ගලයෙකු ප්‍රතිකාර සඳහා කළුබෝවිල රෝහලට ඇතුළත් කර තිබේ.අද පෙරවරුවේ අධිකරණයේ විභාග වන නඩුවකට සහභාගී වීම සඳහා යමින් සිටි පුද්ගලයෙකු මෙලෙස පහරකෑමට ලක්ව ඇති බව සඳහන්ය. පුද්ගලයින් සිව් දෙනෙකු විසින් තියුණු ආයුධවලින් එම පුද්ගලයාට පහරදී ඇති බව පොලීසිය සඳහන් කළේය.පහරදීමෙන් අදාළ පුද්ගලයාගේ අත් සහ පාදවලට දැඩි හානී සිදුව ඇත.ඒ අනුව මේ වන විට ඔහු කළුබෝවිල රෝහලේ ප්‍රතිකාර ලබන අතර ඔහුගේ තත්ත්වය බරපතළ බව වාර්තා වේ.", "URL": "https://sinhala.adaderana.lk/news.php?nid=64276", "Category": null, "Parent URL": null}