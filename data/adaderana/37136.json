{"Source": "Adaderana", "Timestamp": "September 4, 2013 01:06 pm", "Headline": " සුව ඇමතිගේ මව දිවිය හැරයයි", "News Content": "සෞඛ්‍ය අමාත්‍ය මෛත්‍රීපාල සිරිසේන මහතාගේ ආදරණීය මෑණියන් වන වයි.ඒ.ඩී නන්දාවතී මහත්මිය අභාවප්‍රාප්ත වී තිබේ. අද (04) උදෑසන ඇය මිය යන විට 83 වියේ පසුවූ බව පවුලේ ආරංචි මාර්ග සඳහන් කරයි. 1930 අප්‍රේල් මස 28 වන දින උපත ලබා ඇති නන්දාවතී මහත්මිය දරුවන් 12 දෙනකුට ආදරණීය මවක වූවාය. දේහය පිළිබඳ අවසන් කටයුතු එළඹෙන 06 වන සිකුරාදා දිනයේ පොළොන්නරුවේදී සිදුකෙරෙන බව සඳහන්ය.", "URL": "https://sinhala.adaderana.lk/news.php?nid=37136", "Category": null, "Parent URL": null}