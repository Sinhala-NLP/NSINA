{"Source": "Adaderana", "Timestamp": "June 14, 2016 12:29 pm", "Headline": "තැපැල් සේවක ගැටළුවට විසඳුම් ලැබෙයිද?", "News Content": "තැපැල් සේවකයින් ආරම්භ කර ඇති වෘත්තීය සමිති ක්‍රියාමාර්ගය පිළිබඳ අග්‍රාමාත්‍ය රනිල් වික්‍රමසිංහ මහතා සහ තැපැල් අමාත්‍ය එම්.ඒ.ඒ.හලීම් මහතා අතර විශේෂ සාකච්ඡාවක් මේ වන විට පැවැත්වෙයි. අරලියගහ මන්දිරයේ දී මෙම සාකච්ඡාව පැවැත්වෙන බව සඳහන්ය.ඉල්ලීම් කිහිපයක් මුල්කරගනිමින් පසුගිය ඉරිදා මධ්‍යම රාත්‍රියේ සිට තැපැල් සේවකයින් ක්‍රියාත්මක කළ වෘත්තීය සමිති ක්‍රියාමාර්ගය හේතුවෙන් මේ වන විට ලිපි බෙදාහැරීම් කටයුතුවලට දැඩි බලපෑමක් සිදුව තිබේ.මධ්‍යම තැපැල් හුවමාරුවේ ලිපි ලක්ෂ හයකට අධික ප්‍රමාණයක් එක්රැස්ව පවතින බව වාර්තා වෙයි. මෙම සතිය තුළ තම වෘත්තීය ගැටළුවලට විසඳුම් ලබානොදුනහොත් අඛණ්ඩ වැඩ වර්ජනයකට යොමුවන බව ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු එච්.කේ.කාරියවසම් මහතා පවසයි.", "URL": "https://sinhala.adaderana.lk/news.php?nid=61077", "Category": null, "Parent URL": null}