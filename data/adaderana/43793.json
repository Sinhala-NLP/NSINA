{"Source": "Adaderana", "Timestamp": "June 7, 2014 07:33 am", "Headline": "සීමා උල්ලංඝණය කළ ලාංකික ධීවරයින් පිරිසක් ඉන්දීය අත්අඩංගුවේ", "News Content": "ඉන්දීය වෙරළ ආරක්ෂක බලකාය විසින් ශ්‍රී ලංකික ධීවරයින් 12 දෙනෙකු අත්අඩංගුවට ගෙන තිබේ. ඉන්දීය මාධ්‍ය වාර්තා කරන්නේ නීති විරෝධී ලෙස ඉන්දීය මුහුදු සීමාවට ඇතුලු වු ධීවර යාත්‍රා 02 ක සිටි ධිවරයින් පිරිසක් මෙලෙස අත්අඩංගුවට ගෙන ඇති බවයි. ඉන්දියාවේ චේනනායිවලට නැගෙනහිර මුහුදේ දී මෙම ධීවරයින් පිරිස අත්අඩංගුවට ගෙන තිබේ. අත්අඩංගුවට ගත් ධීවර බෝට්ටු වල තිබු මාළු කිලෝග්‍රෑම් 750 ක් ද ඉන්දීය වෙරළ ආරක්ෂක බලකාය භාරයට ගෙන ඇති බව සඳහන් වෙයි. අත්අඩංගුවට ගත් ශ්‍රී ලාංකික ධීවරයින් 12 දෙනා තමිල්නාඩු පොලිසිය වෙත බාරදීමට පියවර ගන්නා බව ඉන්දීය වෙරළ ආරක්ෂක බලකාය සඳහන් කළේය.", "URL": "https://sinhala.adaderana.lk/news.php?nid=43793", "Category": null, "Parent URL": null}