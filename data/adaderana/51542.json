{"Source": "Adaderana", "Timestamp": "May 24, 2015 02:03 pm", "Headline": "වතු කම්කරුවෝ පාරක් හරස් කරති ", "News Content": "හැටන් - කොළඹ ප්‍රධාන මාර්ගයේ රොසැල්ල දුම්රිය ස්ථානය අසළදී වතුකම්කරුවන් පිරිසක් උද්ඝෝෂණයක නිරත වී තිබේ.රොසැල්ල ප්‍රදේශයේ වතුයායක් තුළ පවතින හින්දු කෝවිලක් ප්‍රතිසංස්කරණය කිරිමට වතු පාලනාධිකාරිය ඉඩ ලබා නොදිම හේතුවෙන් වතුකම්කරුවන් මෙම උද්ඝෝෂණයේ නිරත වන බව අද දෙරණ වාර්තාකරු සඳහන් කළේය.1974 වර්ෂයේ එම කෝවිල ඉදිකිරිමට එවකට පැවති වතු පාලනාධිකාරිය අවසර ලබාදුන්නද වත්මන් පාලනාධිකාරිය එය ප්‍රතිසංස්කරණය කිරිමට අවසර ලබා නොදෙන බව උද්ඝෝෂකයින් පවසයි. අද පෙරවරුවේ පැවති මෙම උද්ඝෝෂණය හේතුවෙන් හැටන් - කොළඹ ප්‍රධාන මාර්ගයේ රථ වාහන ගමනාගමනයට බාධා එල්ලවු බවද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=51542", "Category": null, "Parent URL": null}