{"Source": "Adaderana", "Timestamp": "June 20, 2010 08:50 am", "Headline": "සංගම් පවසන ලෙස බස් ගාස්තු ඉහළ දැමීම අවශ්‍ය නෑ", "News Content": "බස් සංගම් පවසන ආකාරයට ජූලි මස පළමු වැනි දින සිට බස් ගාස්තු ඉහළ දැමීමක් සිදුකිරීමට අවශ්‍ය නොවන බව ජාතික ගමනාගමන කොමිසන් සභාව පවසයි. මෙවර බස් ගාස්තු සංශෝධනයේදී 5% ත් 7% ත් අතර ප්‍රතිශතයකින් බස් ගාස්තු ඉහළ යා යුතු බව පෞද්ගලික බස් හිමියන්ගේ සංගමය පසුගියදා ජාතික ගමනාගමන කොමිසන් සභාවට දැනුම් දුන්නේය. එම ලබාදුන් දත්ත වලට අනුව ජාතික ගමනාගමන කොමිසන් සභාව සිදුකළ ගණනය කිරීම් වලදී එවන් බස් ගාස්තු ඉහළ දැමීමක අවශ්‍යතාවක් නොවන බව ජාතික ගමනාගමන කොමිසන් සභාවේ සභාපති ශෂී වෙල්ගම මහතා ප්‍රකාශ කළේය. ඒ පිළිබඳව ඉදිරි සතියේදී ප්‍රවාහන අමාත්‍යාංශ ලේකම්වරයා දැනුවත් කිරීමට කරන බව ශෂී වෙල්ගම මහතා පවසයි. කෙසේ වෙතත් බස් ගාස්තු සංශෝධනය සම්බන්ධයෙන් අවසන් තීරණයක් අද ‍දිනය තුළ ගන්නා බව ලංකා පෞද්ගලික බස් හිමියන්ගේ සංගමය අවධාරණය කරයි.", "URL": "https://sinhala.adaderana.lk/news.php?nid=9112", "Category": null, "Parent URL": null}