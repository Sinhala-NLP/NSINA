{"Source": "Adaderana", "Timestamp": "October 27, 2017 10:23 am", "Headline": " වැලිකන්දේ මද පවන ප්‍රචණ්ඩ වෙයි-නිවාස 15කට හානි", "News Content": "වැලිකන්ද කරපොල ගම්මානය හරහා තද වර්ෂාවත් සමඟ හමා ගිය සුළඟකින් නිවාස 15 කට හානි සිදු ඇති බව අද දෙරණ වාර්තාකරු පවසයි. ඊයේ(26) සවස මෙම සුළඟ හේතුවෙන් නිවාස තුනක වහලවල් ගැලවි ගොස් පූර්ණ හානි සිදු වි ඇති අතර නිවාස 12ට අර්ධ හානි සිදුවිමෙන් ඒ තුළ සිටි සාමාජිකයින් 52 ක් අවතැන්ව සිටින බව වැලිකන්ද ප‍්‍රාදේශිය ලේකම් හර්ෂ බණ්ඩාර මහතා සඳහන් කළේය. සුළන් තත්ත්වය විනාඩි 10ක පමණ කාලයක් පැවැති අතර ඒ හේතුවෙන් ගම්මානයේ විදුලි රැහැන් මතට ගස් කඩාවැටිමෙන් නිවාස කිහිපයකට විදුලිය ද විසන්ධි වී ඇත. වර්ෂාවත් සමඟ අකුණු සැර වැදිමෙන් හානියට පත් නිවාසවල ගෘහ විදුලි උපකරණ රැසකටද හානි සිදු වි ඇති බව ප්‍රදේශවාසීන් පැවසීය. මෙම අපදාතත්වයෙන් අවතැන්වුවන්ට අවශ්‍ය පිසු ආහාර ලබා දි ඔවුන් ඥති නිවෙස් වල රඳවා සිටිමට කටයුතු කර ඇති බව කරපොල ග‍්‍රාම නිලධාරි කේ. ඩබ්. ජී. එන් ගුණරත්න මහතා අද දෙරණ කළ විමසීකදී පැවසීය. හානියට ලක් වු නිවාස සදහා වන්දි ගෙවිම් කටයුතු කිරිමට අවශ්‍ය තොරතුරු ලබා ගනිමින් සිටින බවත් ඔවුන්ට අදාල සහන කඩිනමින් ලබා දිමට අවශ්‍ය පියවර ගන්නා බවද වැලිකන්ද ප‍්‍රාදේශිය ලේකම් හර්ෂ බණ්ඩාර මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=79177", "Category": null, "Parent URL": null}