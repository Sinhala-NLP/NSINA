{"Source": "Adaderana", "Timestamp": "April 10, 2017 10:24 pm", "Headline": " මුහුදු ඌරු මස් සමඟ 2ක් දැලේ", "News Content": "නීති විරෝධීව මුහුදු ඌරු මස් තොගයක් ප්‍රවාහනය කරමින් සිටි පුද්ගලයින් දෙදෙනෙකු ඔලුතුඩුවායි ප්‍රදේශයේදී නාවික හමුදාව විසින් අත්අඩංගුවට ගෙන තිබේ.නාවික හමුදාවට ලැබුණු තොරතුරක් මත උතුරු මැද නාවික විධානයට අනුයුක්ත නාවිකයින් පිරිසක් විසින් මොවුන් අත්අඩංගුවට ගෙන ඇති බව සඳහන්ය.එහිදී මුහුදු ඌරුමස් කිලෝග්‍රෑම් 82ක තොගයක් නාවික හමුදාව බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා වනජීවි දෙපාර්තමේන්තුව වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=71944", "Category": null, "Parent URL": null}