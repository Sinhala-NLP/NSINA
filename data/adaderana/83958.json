{"Source": "Adaderana", "Timestamp": "February 4, 2018 12:45 pm", "Headline": "  තඹුත්තේගම අනතුරින් සිව් දෙනෙක් අවසන් ගමන් යයි ", "News Content": "තඹුත්තේගම, ගල්නෑව මාර්ගයේ තිස්පනේපුර ප්‍රදේශයේ සිදුවු රිය අනතුරකින් කුඩා ළමයෙකු ඇතුළු පුද්ගලයින් සිව් දෙනෙකු ජීවිතක්ෂයට පත්ව තිබේ. ත්‍රීරෝද රථයක් කුඩා වර්ගයේ ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් ත්‍රීරෝද රථයේ ගමන් කළ සිව් දෙනෙකු මියගොස් තිබේ. මියගිය අය අතර වයස අවුරුදු 07ක පිරිමි ළමයෙකු ද වන බව වාර්තා වෙයි. අනතුර සම්බන්ධයෙන් තඹුත්තේගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83958", "Category": null, "Parent URL": null}