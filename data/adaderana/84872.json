{"Source": "Adaderana", "Timestamp": "February 26, 2018 06:37 pm", "Headline": "කුඩා වැව් 2400ක ප්‍රතිසංස්කරණ  කටයුතු  ඉක්මන් කරන්න ", "News Content": "වියලි කලාපයේ කුඩා වැව් 2400ක ප්‍රතිසංස්කරණ කටයුතු කඩිනමින් ආරම්භ කරන ලෙස ජනාධිපති මෛත්‍රීපාල සිරිසේන මහතා අදාල අංශ වෙත උපදෙස් ලබාදී ඇත. තමන්කඩුව ප්‍රදේශිය ලේකම් කාර්යාලයේ පැවැති පොලොන්නරුව දිස්ත්‍රික් විශේෂ සම්බන්ධීකරණ රැස්වීමේදී ජනාධිපතිවරයා මෙම උපදෙස් ලබා දුන් බව ජනාධිපති මාධ්‍ය අංශය සඳහන් කළේය. එහිදී ජනාධිපතිවරයා නිළධාරීන්ට උපදෙස් ලබාදී ඇත්තේ ජනතාවාගේ අවශ්‍යතා හදුනාගනිමින් සහ ජනතා මුදල් අපතේ නොයන අයුරින් සංවර්ධන සැලසුම් සකස් කිරීම නිළධාරීන්ගේ වගකීම බවය. මේ අතර වැලිකන්ද සහ දිඹූලාගල ප්‍රදේශිය ලේකම් කොට්ඨාසවල ප්‍රතිලාභීන් 636 දෙනෙකු වෙත ජීවනෝපාය මාර්ග සංවර්ධනය වෙනුවෙන් උපකරණ කට්ටල බෙදාදීම ද ජනාධිපතිවරයා විසින් සිදු කර තිබේ.", "URL": "https://sinhala.adaderana.lk/news.php?nid=84872", "Category": null, "Parent URL": null}