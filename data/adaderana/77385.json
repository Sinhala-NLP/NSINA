{"Source": "Adaderana", "Timestamp": "September 11, 2017 09:18 am", "Headline": "සනීපාරක්ෂාව පිළිබඳ දකුණු ආසියානු සමුළුව අද", "News Content": "සනීපාරක්ෂාව පිළිබඳ දකුණු ආසියානු සමුළුවේ 10 වැනි අන්තර් කලාපිය කමිටු රැස්වීම අද(11) කොළඹදී ආරම්භ වීමට නියමිතයි. එම කමිටු රැස්විම අද සිට ලබන 13 වනදා දක්වා පැවැත් වෙයි. නගර සැළසුම් හා ජලසම්පාදන අමාත්‍යාංශය සහ දකුණු ආසියානු සනීපාරක්ෂක මධ්‍යස්ථානය එක්ව මෙය සංවිධාන කර තිබේ. ඒ සඳහා සාර්ක් කලාපීය නියෝජිතයින් සහ සනීපාරක්ෂක කටයුතු සංවර්ධනය සඳහා ආධාර සපයන යුනිසෙෆ් සහ ලෝක බැංකු යන ආයතනවල නියෝජිතයින් සහභාගී වනු ඇති. මෙහි ආරම්භක සැසිවාරය අමාත්‍ය රවුෆ් හකීම් සහ රාජ්‍ය අමාත්‍ය සූදර්ශනී ප්‍රනාන්දුපුල්ලේ යන මහත්ම මහත්මින් විසින් ආරම්භ කෙරෙන අතර ප්‍රධාන දේශකයා වශයෙන් ජනාධිපති ලේකම් ඔස්ටින් ප්‍රනාන්දු මහතා එක්වන බව රජයේ ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=77385", "Category": null, "Parent URL": null}