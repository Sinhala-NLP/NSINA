{"Source": "Adaderana", "Timestamp": "September 18, 2015 03:00 pm", "Headline": "කොම්පඤ්ඤ්වීදියේ නිවසක මළ සිරුරක්", "News Content": "කොම්පඤ්ඤ්වීදිය - රාමනායක මාවතේ නිවසක් තුළ තිබී පුද්ගල මළ සිරුරක් සොයා ගෙන තිබේ.පොලිස් හදිසි ඇමතුම් අංශයට ලද තොරතුරක් මත කොම්පඤ්ඤ්විදිය පොලිසිය සිදු කළ සෝදිසියදී එම මළ සිරුර සොයාගෙන ඇත.දින කිහිපයකට පෙර මියගොස් ඇති බවට සැක කෙරෙන පිරිමි පුද්ගල මළ සිරුරක් මෙලෙස සොයාගෙන තිබේ.මියගොස් ඇත්තේ 60 හැවිරිදි පුද්ගලයෙකි.ඔහු අදාල නිවසේ තනිවම ජිවත් වී ඇති බවට තොරතුරු ලැබී ඇති බව පොලිසිය සඳහන් කළේය.කොටුව මහේස්ත්‍රාත්වරයා විසින් මහේස්ත්‍රාත් පරික්ෂණය සිදු කර ඇති අතර පශ්චාත් මරණ පරික්ෂණය සිදු කිරීම සඳහා මළ සිරුර පොලිස් මෘත ශරිරාගාරයේ තැන්පත් කර ඇත.", "URL": "https://sinhala.adaderana.lk/news.php?nid=53944", "Category": null, "Parent URL": null}