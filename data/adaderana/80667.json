{"Source": "Adaderana", "Timestamp": "November 28, 2017 11:35 am", "Headline": "මිස්ටර් ඇට්ලස් කිරුළ අරන් එන්න ගිය ලංකාවේ ශූරයා ඇමෙරිකාවේදී හරසරින් පිළිගනී ", "News Content": "ශ්‍රී ලාංකේය කායවර්ධන ශූර ලූෂන් පුෂ්පරාජ් පසුගිය ඉරිදා ඇමෙරිකාවේ ඩලස් ෆෝට් වෝත් (DFW) ජාත්‍යන්තර ගුවන් තොටුපලේදී හරසරින් පිළිගන්නා ලදී.ඇමෙරිකාවේ ටෙක්සාස් ප්‍රාන්තයේ ශ්‍රී ලංකා කොන්සලර් හා \"මිස්ටර් ඇන්ඩ් මිස් ඇට්ලස්\" තරගයේ ලූෂන්ගේ අනුග්‍රාහකයා ද වන සුසන්ත ශාන් හලඹ හා ටෙක්සාස් හි පදිංචි ශ්‍රී ලාංකිකයින් විසින් ලූෂන්ව ඇමෙරිකාවේදී පිළිගෙන ඇත. ඇමෙරිකාවේ ටෙක්ස්සාස් හී එළැඹෙන 9 වැනි දින පැවැත්වෙන \"මිස්ටර් ඇන්ඩ් මිස් ඇට්ලස්\" තරගයට ශ්‍රී ලංකාව නියෝජනය කරමින් සහභාගී වීමට ලූෂන් පුෂ්පරාජ් ඇරැයුම් ලබා ඇත.\"මිස්ටර් ඇන්ඩ් මිස් ඇට්ලස්\" තරගය ඇමෙරිකාවේ පැවැත්වෙන අති උත්කර්ශවත් තරගයක් වන අතර ලෝකප්‍රකට කායවර්ධන ශූරයන් වන ආර්නොල්ඩ් ස්වාසනගර්, ජේ. කට්ලර්,රොනි කෝල්මන්, ලී හෙනී, ඩෙක්ස්ටර් ජැක්සන්, කෙවින් ලිවෝන් වැන්නවුන් තරග කළ තරගයකි.දකුණු කොරියාවේ පැවැති ආසියානු කායවර්ධන තරගයේ ප්‍රථම ස්ථානය දිනාගත් ලූෂන් පුෂ්පරාජ් ටෙක්සාස් තරගය අනිවාර්යයෙන් ජය ගෙන රටට කීර්තියක් ගෙන එන බව ඔහු පිටත්ව යාමට පෙර අද දෙරණට පැවැසිය.", "URL": "https://sinhala.adaderana.lk/news.php?nid=80667", "Category": null, "Parent URL": null}