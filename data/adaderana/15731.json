{"Source": "Adaderana", "Timestamp": "April 27, 2011 09:50 am", "Headline": " මූන්ගේ වාර්තාව ලංකා සභාව හෙළාදකියි", "News Content": "බැන්කීමූන් වාර්තාව දැඩි ලෙස හෙළා දකින බව ලංකා සභාවේ නායක රදගුරු ශාන්ත ෆෑන්සිස් පියතුමා පවසයි. පියතුමා පෙන්වා දෙන්නේ ජාතීන් අතර සහයෝගීතාව වර්ධනය වෙමින් පවතින මෙම කාලය තුළ මෙවැනි වාර්තාවක් නිකුත් වීම මඟින් ජාතීන් අතර විරසක භාවය ඇති කරන බවයි. එක පවුලක් ලෙස එකට අත්වැල් බැඳගනිමින් දිගු ගමනක් යන්නට සූදානම් වන මෙවැනි මොහොතක ජාත්‍යන්තරයෙන් අප බලාපොරොත්තු වනුයේ මීට වඩා ධනාත්මක සහයක් බවද හෙතෙම සඳහන් කරයි. මෙම වාර්තාව මගින් පැරණි දේවල් යළි යළිත් හාරා අවුස්සමින් රට අස්ථාවර කිරීමට ගන්නා මෙම උත්සාහය පිළිබඳ සැබවින්ම කනගාටු වන බවද ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=15731", "Category": null, "Parent URL": null}