{"Source": "Adaderana", "Timestamp": "October 14, 2016 07:46 am", "Headline": " අංග සම්පූර්ණ ක්‍රීඩා පාසල් සංවර්ධනය කිරීමට පියවර", "News Content": "සෑම මැතිවරණ කොට්ඨාසයකම එක් පාසලක් සියලුම ක්‍රීඩා පැවැත්වීමට හැකි වන පරිදි අංග සම්පූර්ණ ක්‍රීඩා පාසලක් ලෙස සංවර්ධනය කිරීමට පියවර ගන්නා බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා පෙන්වා දෙන්නේ ක්‍රීඩාශීලී පරපුරක් බිහිකිරීම සඳහා දැනටමත් අධ්‍යාපන අමාත්‍යාංශය හරහා පියවර රැසක් ගෙන ඇති බවයි.මහනුවර බෝගම්බර පිටියේදී ඊයේ(13) ආරම්භ වූ ජාතික පාසල් ක්‍රීඩා උළෙලේ සමාරම්භක අවස්ථාවට එක්වෙමින් අකිල විරාජ් කාරියවසම් මහතා මේ පිළිබඳ අදහස් පළ කළේය.", "URL": "https://sinhala.adaderana.lk/news.php?nid=65035", "Category": null, "Parent URL": null}