{"Source": "Adaderana", "Timestamp": "October 30, 2015 09:14 am", "Headline": "නැගෙනහිර මහඇමතිට විරෝධය පා පාසලේ දේපළවලට හානිකරලා", "News Content": "කාත්තන්කුඩි අන්සාර් විද්‍යාලයේ ගොඩනැගිල්ලක් විවෘත කිරීම සඳහා නැගෙනහිර පළාත් ප්‍රධාන අමාත්‍ය හාෆීස් නසීර් මහතාගේ පැමිණීමට විරෝධය පළ කරමින් කිසියම් පිරිසක් පාසලේ දේපළවලට හානි කර තිබේ.ඊයේ කිසියම් පිරිසක් විසින් ප්‍රධාන අමාත්‍යවරයාගේ නම සඳහන් සැමරුම් පුවරුව ගලවා ඉවත් කර ඇති අතර පාසල ඉදිරිපිට ප්‍රදර්ශනය කර තිබූ පුවරු ද ගලවා දමා ඇතිබව වාර්තා වේ.පසුගිය රජය පැවැති සමයේ ඉදිකර ඇති අදාළ ගොඩනැගිල්ල කාර්මික විද්‍යාගාරය වශයෙන් නම වෙනස් කර විවෘත කිරීමට සැලසුම් කර තිබුණි.ඊට විරෝධය පළ කළ පිරිස් උත්සවය පැවැත්වීමට නියමිතව තිබූ ශාලාවේ දොරටු කඩා දමා ඇති බව ද අද දෙරණ වාර්තාකරු සඳහන් කළේය.කෙසේ වූව ද පැය කිහිපයකට පසු ප්‍රධාන අමාත්‍යවරයා පැමිණ ගොඩනැගිල්ල විවෘත කර ඇත.සිද්ධිය සම්බන්ධයෙන් කාත්තන්කුඩි පොලිසිය මගින් වැඩිදුර විමර්ශන ක්‍රියාත්මකය.", "URL": "https://sinhala.adaderana.lk/news.php?nid=54764", "Category": null, "Parent URL": null}