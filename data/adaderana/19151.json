{"Source": "Adaderana", "Timestamp": "October 5, 2011 09:48 am", "Headline": "රුපියල් මිලියන 210 ක සිගරට් හොර පාරෙන් ඇවිත්", "News Content": "නීතී වීරෝධී ලෙස මෙරටට ගෙන්වන ලද දුම්වැටි තොගයක් වරාය රේගුව මඟින් සිය භාරයට ගෙන තිබේ. කන්ටේනර් දෙකක තිබී මෙම දුම්වැටි තොගය සොයා ගෙන ඇති බව සඳහන්වේ. මෙම දුම්වැටි තොගයේ වටිනාකම රුපියල් මිලියන 210කට අධික බව රේගුව පවසයි.. ව්‍යාජ සමාගමක නමකින් සහ තවත් නම් කිහිපයකින් ගෙන්වන ‍ලද මෙම දුම්වැටි අතර විවිධ වර්ගයේ නම් වලින් හැඳින්වෙන දුම්වැටි විශාල තොගයක් තිබී ඇති බව රේගුව සඳහන් කරයි. ඩුබායි හි සිට මෙම දුම්වැටි තොගය ගෙන්වා ‍තිබේ.", "URL": "https://sinhala.adaderana.lk/news.php?nid=19151", "Category": null, "Parent URL": null}