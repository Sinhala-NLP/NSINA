{"Source": "Adaderana", "Timestamp": "September 4, 2019 01:36 pm", "Headline": "තහනම් නියෝගය අයින් කරාම ගාල්ල දිසාපති දුවනවා-මැකෝ", "News Content": "ඇල්පිටිය ප්‍රාදේශීය සභා ඡන්ද විමසීම සඳහා 2018 වසරේදිම නාමයෝජනා භාරදී තිබීම හේතුවෙන් ඔක්තෝබර් 11 වනදා පැවැත්වෙන එම ඡන්ද විමසීමට යළි නාමයෝජනා භාරගැනීමක් අවශ්‍ය නොවන බව මැතිවරණ කොමිසමේ සභාපති මහින්ද දේශප්‍රිය මහතා පවසයි. ඒ අද දෙරණ බිග් ෆෝකස් වැඩසටහනට එක්වෙමින් ඔහු මෙම අදහස් පළ කළේය. නාම යෝජනා බාර දීමක් සිදු නොවන බවත් තිබුණු නාමයෝජනාවලට නැවත එක් කිරීමක් සිදු කරන බව මෙහිදී මහින්ද දේශප්‍රිය මහතා කියා සිටියේය. මේ වන විටත් තැපැල් ඡන්ද අයඳුම්පත් බාර ගැනීමේ දැන්වීම් ගාල්ල තේරීම්බාර නිලධාරීවරයා නිකුත් කර ඇතැයි ද පැවසු මහින්ද දේශප්‍රිය මහතා, මෙම ඡන්ද විමසීම පැවැත්වීම මැතිවරණ කොමිෂන් සභාවේ වැඩක් නොවන බවත් පැවසීය. මැතිවරණ කොමිෂන් සභාවට ඇත්තේ, උපදෙස් ලබා දීම පමණක් බවත් පැවසු මහින්ද දේශප්‍රිය මහතා, මෙය කැඳවු ඡන්ද විමසීමක් බවත් මෙයට අදාළව උපදෙස් ලබා දී තිබු බවත් කියා සිටියේය. මෙය අධිකරණ නියෝගය මත තාවකාලිකව නවතා දමා තිබු බවත් පැවසු ඒ මහතා, අධිකරණය නැවත එය පැවැත්වීමට පැවසු නිසා ගාල්ල දිසාපතිවරයා දුවන බවද පැවසීය.", "URL": "https://sinhala.adaderana.lk/news.php?nid=118257", "Category": null, "Parent URL": null}