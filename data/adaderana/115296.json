{"Source": "Adaderana", "Timestamp": "July 29, 2019 05:25 pm", "Headline": "කටු පොල් වගාව ගැන පරිසර අධිකාරිය ලබා දී ඇත්තේ වැරදි ආකල්පයක්ද? ", "News Content": "පාම් ඔයිල් වගාව නැවත ආරම්භ කිරීම සම්බන්ධයෙන් රජය ධනාත්මක තීරණයක් නොගැනීම තුළ මේ වන විට ගැටලු රැසක් පැන නැගී ඇති බව ශ්‍රී ලංකා වැවිලිකරුවන්ගේ සංගමය පවසයි. මේ පිළිබඳව දැනුවත් කිරීම සඳහා කොළඹ පැවති මාධ්‍ය හමුවකදී වයඹ විශ්ව විද්‍යාලයේ කෘෂිකර්ම සහ වැවිලි කළමනාකරණ පීඨයේ මහාචාර්ය අසෝක නුගවෙල මහතා මේ බව සඳහන් කළේය. කටුපොල් වගාවෙන් පරිසරයට වන බලපෑම කෙබඳුදැයි විමර්ශනය කර වාර්තා කිරීමට මධ්‍යම පරිසර අධිකාරිය විසින් කමිටුවක් පත් කළ බවත් කමිටුවේ සිටි සාමාජිකයින් හත් දෙනාගෙන් සිව් දෙනෙක්ම කමිටුවේ අන්තර්ගතයට විරුද්ධ වු බවත් ඒ මහතා ප්‍රකාශ කළේය. මධ්‍යම පරිසර අධිකාරිය විසින් මෙම කමිටු වාර්තාව එළිදැක්වීමෙන් පසු එහි ඇති කරුණු හේතුවෙන් සමාජය කටුපොල් පිළිබඳව වැරදි ආකල්පයක් ඇති කරගත් බවත් මහාචාර්යවරයා කියා සිටියේය. රජයේ ප්‍රතිපත්තිය වී ඇත්තේ කටු පොල් හෙක්යටයාර් 20 000ක් සිටු වීම වන අතර ඒ අනුව රජයේ ආයතන ගණනාවක අවසර ඇතුව පැළ තවාන්වල වගා කර මේ වන විට හොඳින් වැඩී ඇති නමුත් පැළ ක්ශ්‍රේත්‍රයේ සිටු විය නොහැකි තත්ත්වයක් උදා වී ඇති බව ශ්‍රී ලංකා වැවිලිකරුවන්ගේ සංගමය පවසයි.", "URL": "https://sinhala.adaderana.lk/news.php?nid=115296", "Category": null, "Parent URL": null}