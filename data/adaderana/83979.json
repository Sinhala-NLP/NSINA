{"Source": "Adaderana", "Timestamp": "February 5, 2018 08:07 am", "Headline": "වෙඩි තැබීමකින් පුද්ගලයෙකු මරුට", "News Content": "ගම්පහ, නැඳගමුව බෝගහ අසල සිදු වූ වෙඩි තැබීමකින් පුද්ගලයෙකු ජිවිතක්ෂයට පත්ව තිබේ. යතුරුපැදියකින් පැමිණි නාදුනන පුද්ගලයින් දෙදෙනෙකු මෙම වෙඩි තැබීම සිදු කර ඇති බව පොලිසිය සඳහන් කළේය. වෙඩි තැබීමෙන් තුවාල ලැබූ පුද්ගලයා කොළඹ ජාතික රෝහලට ඇතුළත් කිරිමෙන් අනතුරුව මියගොස් තිබේ. මියගොස් ඇත්තේ 33 හැවිරිදි නැඳගමුව, තොටුගොඩ ප්‍රදේශයේ පදිංචිකරුවෙකු වන අතර පශ්චාත් මරණ පරික්ෂණය අද (05) දිනයේ සිදු කිරිමට නියමිතය. වෙඩිතැබීමට හේතුව මෙතෙක් අනාවරණය වී නොමැති අතර ගම්පහ පොලිසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=83979", "Category": null, "Parent URL": null}