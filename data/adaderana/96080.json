{"Source": "Adaderana", "Timestamp": "September 14, 2018 10:25 am", "Headline": "මහා පරිමාණයේ ලී ජාවාරමක් පොලීසිය වටලයි", "News Content": "තණමල්විල හම්බෙගමුව පොලිස් බල ප්‍රදේශයේ ගල්ඉරාමංකඩ ප්‍රදේශයේ දී හම්බෙගමුව පොලීසිය සිදු කළ හදිසි වැටලීමකදී නීති විරෝධීව පවත්වාගෙන ගිය දැව ජාවාරමක් වටලා තිබේ. එහිදී එම ස්ථානයේ තිබූ කැපුම් උපකරණ,කැටකෑල දැව,තේක්ක දැව කඳන් ඇතුළු දැව කදන් විශාල ප්‍රමාණයක් සමග එක් සැකකරුවකු පොලිස් අත්අඩංගුවට ගෙන තිබේ. එම දැව තොගයේ වටිනාකම රුපියල් ලක්ෂ පහ ඉක්මවන බව පොලීසිය සදහන් කරයි. අත්අඩංගුවට සැකකරු කලක සිට ප්‍රදේශයේ මෙම ජාවාරම පවත්වාගෙන ගොස් ඇති බවට පොලිසියට තොරතුරු අනාවරණය වී ඇති සැකකරු එම ප්‍රදේශයේම පදිංචි වයස අවුරුදු පන්ස් එකක පුද්ගලයකු බව හම්බෙගමුව පොලීසිය කියයි. සැකකරුව වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර හම්බෙගමුව පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=96080", "Category": null, "Parent URL": null}