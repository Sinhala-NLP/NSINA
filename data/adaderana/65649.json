{"Source": "Adaderana", "Timestamp": "November 2, 2016 03:46 pm", "Headline": "යාපනයේ සියළු පීඨ ඇරේ", "News Content": "වසා දමා තිබූ යාපනය විශ්වවිද්‍යාලයේ සියළු පීඨ අද සිට නැවත අධ්‍යයන කටයුතු වෙනුවෙන් විවෘත කරන බව යාපනය විශ්වවිද්‍යාල පාලක සභාව පවසයි.ජනාධිපති මෛත්‍රීපාල සිරිසේන මහතා, එහි උපකුලපතිනිය සහ විශ්වවිද්‍යාල සිසුන් අතර පැවති සාකච්ඡාවකින් අනතුරුව විශ්වවිද්‍යාලයේ සියළු පීඨවල අධ්‍යයන කටයුතු නැවත ආරම්භ කළ බව යාපනය විශ්වවිද්‍යාල පාලක සභාව වැඩිදුරටත් සඳහන් කළේය.යාපනය විශ්වවිද්‍යාලයේ සිසුන් දෙදෙනෙකු පසුගිය දා ජීවිතක්ෂයට පත්වීමෙන් අනතුරුව තාවකාලිකව විශ්වවිද්‍යාලයේ සියළු පීඨ වසා දමා තිබුණි.ඝාතනය වූ විශ්වවිද්‍යාල සිසුන්ගේ මරණ සම්බන්ධයෙන් ජනාධිපතිවරයා සහ අගමැතිවරයා ලබා දුන් පොරොන්දු අනුව විශ්වවිද්‍යාලයේ අධ්‍යයන කටයුතු ආරම්භ කිරීමට කැමැත්ත පල කළ බව විශ්වවිද්‍යාල ශිෂ්‍ය සංගම් නියෝජිතයින් පැවසුවේය.", "URL": "https://sinhala.adaderana.lk/news.php?nid=65649", "Category": null, "Parent URL": null}