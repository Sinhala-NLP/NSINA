{"Source": "Adaderana", "Timestamp": "July 6, 2010 04:23 pm", "Headline": "පිච්ච මල් පූජාව මෙවරත් උත්කර්ෂවත්ව ", "News Content": "අනුරාධපුර ජය ශ්‍රී මහා බෝධීන් වහන්සේ අභියස වාර්ෂිකව පවත්වනු ලබන පිච්චමල් පූජාව මෙවරත් උත්කර්ෂවත්ව පැවැත්වීමට තීරණය කර තිබේ. 21 වැනි වරට පැවැත්වෙන මෙම පිච්ච මල් පූජාව මෙවර ජූලි මස 10 වැනි දින පැවැත්වේ. මෙවර පූජාව සඳහා ලක්ෂ 25ක පමණ ජනතාවක් පැමිණෙනු ඇති බවට අ‍පේක්ෂා කරන බව ජනාධිපති කාර්යාලයේ අද පැවති මාධ්‍ය හමුවකදී ජනාධිපති අතිරේක ලේකම් ඩී.ඩබ්ලිව්. ආරියවංශ මහතා පැවසුවේය. මේ සඳහා සහභාගී වීමට පැමිණෙන බැතිමතුන්ට අවශ්‍ය පහසුකම් සලසා ඇති අතර ප්‍රවාහන කටයුතු සඳහා විශේෂ බස් සහ දුම්රිය සේවයක් ක්‍රියාත්මක කිරීමට ද සැලසුම් කර ති‍බේ.", "URL": "https://sinhala.adaderana.lk/news.php?nid=9438", "Category": null, "Parent URL": null}