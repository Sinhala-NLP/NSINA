{"Source": "Adaderana", "Timestamp": "May 10, 2013 09:29 am", "Headline": "ගැටුමට සෙට්වුණු තවත් 19 ක් දැලේ", "News Content": "බණ්ඩාරවෙල, පූනාගලවත්ත ප්‍රදේශයේ සිදුවූ පහරදීමේ සිද්ධියට සම්බන්ධ තවත් සැකකරුවන් 19 දෙනෙකු අත්අඩංගුවට ගෙන තිබේ. පසුගිය 6 වැනිදා නිවසකට එල්ල ප්‍රහාරය සම්බන්ධයෙන් මීට පෙර සැකකරුවන් තිදෙනෙකු අත්අඩංගුවට ගත් බව පොලිසිය පවසයි. අදාළ ප්‍රහාරයෙන් පුද්ගලයන් තිදෙනෙකුට තුවාල සිදුවිය. පහරදීම සඳහා පැමිණි පිරිස පුස්වැල්ලාව ප්‍රදේශයේ පිරිසක් බවට අනාවරණය වී ඇති අතර ඔවුන් ලංකා කම්කරු කොංග්‍රසයේ ආධාරකරුවන් පිරිසක් බවට පොලිසියට තොරතුරු ලැබී තිබේ. එම පක්ෂය සහ ජාතික වැවිලි කම්කරු කොංග්‍රසය අතර පවතින ගැටුමක් හේතුවෙන් පහරදීම සිදුව ඇති බව වාර්තා වේ.", "URL": "https://sinhala.adaderana.lk/news.php?nid=33964", "Category": null, "Parent URL": null}