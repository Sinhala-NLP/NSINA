{"Source": "Adaderana", "Timestamp": "November 11, 2016 09:33 am", "Headline": "අනතුරු 2යි-මරණ 2යි", "News Content": "මහව සහ අනුරාධපුර ප්‍රදේශවල සිදු වූ යතුරුපැදි අනතුරු දෙකකින් පුද්ගලයින් දෙදෙනෙකු මියගොස් තිබේ.මහව, ගල්ටැංවැව මාර්ගයේ යාපහුව විහාරස්ථානය අසලදී ඊයේ(10) රාත්‍රී 09.00ට පමණ යතුරුපැදි කරුවෙකු විදුලි රැහැන් කණුවක ගැටී ඇති බව පොලීසිය පැවසුවේය.තුවාල ලැබූ යතුරුපැදිකරු කරඹේ රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කුරුණැගල මහ රෝහලට මාරුකර යැවීමේදී මියගොස් තිබේ.මියගොස් ඇත්තේ නාගොල්ලාගම, බමුණුගම ප්‍රදේශයේ පදිංචිව සිටි 16 හැවිරිදි තරුණයෙකි.මේ අතර අනුරාධපුරය බුද්ධගයාව මාවතේදී යතුරුපැදියක් බෝක්කුවක ගැටීමෙන් සිදු වූ අනතුරකින් 35 හැවිරිදි පුද්ගලයෙකු මියගොස් තිබේ.මෙම යතුරුපැදියේ ගමන් කළ තවත් පුද්ගලයෙකු තුවාල ලබා අනුරාධපුර මහ රෝහලට ඇතුළත් කළ බව අනුරාධපුර පොලීසිය සඳහන් කළේය.", "URL": "https://sinhala.adaderana.lk/news.php?nid=65932", "Category": null, "Parent URL": null}