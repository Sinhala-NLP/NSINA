{"Source": "Adaderana", "Timestamp": "June 7, 2014 01:38 pm", "Headline": "නවි පිල්ලේගේ තනතුරට  ජෝර්දාන රජ කුමරෙක්  යෝජනා වෙයි ", "News Content": "එක්සත් ජාතීන්ගේ සංවිධානයේ මානව හිමිකම් කටයුතු පිළිබඳ මහ කොමසාරිස් ධුරයට ජෝර්දාන රජ කුමරෙකු වන සෙයිඩ් අල් හුසේන්ගේ නම යෝජනා වී තිබේ. මෙම යෝජනාව එක්සත් ජාතීන්ගේ සංවිධානයේ මහලේකම් බෑන්කි මූන් මහතා විසින් නම් කළ ඇති බව විදේශ වාර්තා පෙන්වා දෙයි.‍ එක්සත් ජාතීන්ගේ මානව හිමිකම් පිළිබඳ මහ කොමසාරිස් නවනීදන් පිල්ලේ මහත්මිය 2012 වර්ෂයේදී විශ්‍රාම ගැනීමට සිටි නමුත් ඇයගේ එම තනතුර තවත් අවුරුදු දෙකකින් දීර්ඝ කරන ලදී. මානව හිමිකම් කටයුතු පිළිබඳ මහ කොමසාරිස්වරිය ලෙස නවිපිල්ලෙයි මහත්මිය මේ වන විට කටයුතු කරමින් සිටින අතර ඇයගේ ධුර කාලය තවත් නොබෝ දිනකින් අවසන් වීමට නියමිතය. සෙයිඩ් අල් හුසේන් දීර්ඝ කාලයක් තිස්සේ රාජ්‍ය තාන්ත්‍රිකයෙකු ලෙස කටයුතු කර ඇති අතර ලබන අගෝස්තු මාසයේ දි නවිපිල්ලෙයිගේ සමුගැනීමෙන් අනතුරුව ඔහු මෙම ධුරය සඳහා පත්වනු ඇති බව විදෙස් මාධ්‍ය පෙන්වා දෙයි.", "URL": "https://sinhala.adaderana.lk/news.php?nid=43803", "Category": null, "Parent URL": null}