{"Source": "Adaderana", "Timestamp": "January 20, 2012 07:45 am", "Headline": "  රජයේ වෛද්‍යවරුන්ගේ වෘත්තීය ක්‍රියාමාර්ගය නෑ", "News Content": "ජාතික රෝහලේ වෛද්‍යවරුන් අද(20) පෙරවරුවේ සිට ක්‍රියාත්මක කිරීමට නියමිතව තිබූ සංකේත වැඩ වර්ජනය අත්හිටුවා තිබේ. ශ්‍රී ලංකා වෛද්‍ය සභාව සඳහා පත්කර තිබූ වෛද්‍ය ෂර්ලි ‍හේරත් මහතාගේ පත්වීම අවලංගු කිරීමට‍ සෞඛ්‍ය අමාත්‍යවරයා පියවර ගැනීම හේතුවෙන් වර්ජනය අත්හිටවූ බව රජයේ වෛද්‍ය නිලධාරීන්ගේ සංගමයේ ලේකම් වෛද්‍ය චන්දික එපිටකඩුව මහතා සඳහන් කළේය. ඊයේ(19) පස්වරුවේ ඊට අදාළ ලිපිය නිකුත් කිරීමට සෞඛ්‍ය අමාත්‍ය මෛත්‍රීපාල සිරිසේන මහතා පියවර ගෙන ඇත. මේ අතර අද දිනයේ ක්‍රියාත්මක කිරීමට නියමිතව තිබූ ජලසම්පාදන සේවකයින්ගේ වර්ජනය ද අත්හිටවූ බව එම වෘත්තීය සමිති ප්‍රකාශ කරනු ලැබීය. විදුලි සේවකයින්ගේ අකුරට වැඩ කිරී‍මේ වෘත්තීය ක්‍රියාමාර්ගය තවදුරටත් ක්‍රියාත්මකය.", "URL": "https://sinhala.adaderana.lk/news.php?nid=21514", "Category": null, "Parent URL": null}