{"Source": "Adaderana", "Timestamp": "September 12, 2019 11:59 am", "Headline": "තවත් වැඩ වර්ජනයක්", "News Content": "ගොවිජන සේවා දෙපාර්තුමේන්තුව යටතේ සේවය කරන ශ්‍රි ලංකා කෘෂිකර්ම පර්යේෂණ සහ නිෂ්පාදන සහකාර නිලධාරින් දිවයින පුරා ඊයේ (11) සිට 18 වෙනි දින දක්වා අසනිප නිවාඩු වාර්තා කරමින් සංකේත වැඩ වර්ජනයක නියැලි සිටින බව ශ්‍රි ලංකා කෘෂිකර්ම පර්යේෂණ සහ නිෂ්පාදන සහකාර සංගමයේ නුවරඑලිය දිස්ත්‍රික් ලේකම් කමල් පුෂ්පතිලක මහතා පැවසිය. මාධ්‍යයට විශේෂ ප්‍රකාශයක් කරමින් කමල් පුෂ්පතිලක මහතා කියා සිටියේ දිවයින පුරා තම සංගමයේ සමාජිකයන් අටදහසක පමණ පිරිසක් සේවයේ නිරතව සිටින බවත්, නුවරඑලිය දිස්ත්‍රික්කය තුල පමණක් නිෂ්පාදන සහකාර නිලධාරින් 340 කටආසන්න පිරිසක් සේවයේ නිරතව සිටින බවයි. තම සංගමයේ සමාජිකයන්ට උසස්විම් ලබාදිම් ඇතුළු රාජකාරි මට්ටමින් බලපාන ගැටළු ගණනාවක් සම්බන්ධයෙන් ගොවිජන සංවර්ධන කොමසාරිස් ජෙනරාල්වරයා සමඟ සාකච්ඡාවට කිහිපයක් පැවැත්වුවත් තම ඉල්ලිම්වලට කිසිදු විසදුමක් ලබා නොදිමේ හේතුව මත මෙම සංකේත වැඩ වර්ජනය ආරම්භ කල බවයි. තම ඉල්ලිම් වලට 18 දින වන විට විසදුමක් නොලදහොත් 18 දිනසිට දැඩි වෘත්තිය සමිති ක්‍රියාමාර්ගයකට එලඹිමට තම සංගමය කටයුතු කර ඇති බවද කමල් පුෂ්පතිලක මහතා වැඩි දුරටත් පැවසිය.", "URL": "https://sinhala.adaderana.lk/news.php?nid=118930", "Category": null, "Parent URL": null}