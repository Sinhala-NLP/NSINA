{"Source": "Adaderana", "Timestamp": "August 22, 2018 03:07 pm", "Headline": "ආපදා තත්ත්වයෙන් කේරලයේ මිලියනයකට අධික පිරිසක් අවතැන්", "News Content": "ඉන්දියාවේ කේරල ප්‍රාන්තයට බලපෑ ආපදා තත්ත්වයෙන් මිලියනයකට අධික පිරිසක් අවතැන් වී ඇති බව විදෙස් මාධ්‍ය වාර්තා කරයි. ඔවුන්ගෙන් වැඩි පිරිසක් මේ වන විට අවතැන් කඳවුරුවල රැඳී සිටින බව විදෙස් මාධ්‍ය වාර්තා කළේය. පීඩාවට පත් වූවන් සඳහා සහානාධාර ලබා දීමේ කටයුතු සිදුකරමින් පවතින අතර ආපදා තත්ත්වය පහව ගිය ප්‍රදේශවල පිරිසිදු කිරීමේ කටයුතු ආරම්භ කර ඇති බව ද සඳහන්ය. පසුගිය දින කිහිපයේ කේරල ප්‍රන්තයට බලපෑ ආපදා තත්ත්වය හේතුවෙන් පුද්ගලයින් 400 කට ආසන්න පිරිසක් ජීවිතක්ෂයට පත්විය. ඉන් වැඩි පිරිසක් නාය යාම් හේතුවෙන් ජීවිතක්ෂයට පත්ව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=94844", "Category": null, "Parent URL": null}