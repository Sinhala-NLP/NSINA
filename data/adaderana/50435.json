{"Source": "Adaderana", "Timestamp": "April 4, 2015 05:57 pm", "Headline": "යේමනයේ සිරවී සිටින 58ක් හෙට මව්රටට ගෙන්වා ගන්නවා ", "News Content": "යුද ගැටුම් හේතුවෙන් යේමනයේ සිරවී සිටින පුද්ගලයින් 58 දෙනෙකු හෙට(05) දිනයේ මෙරටට ගෙන්වා ගැනිමට කටයුතු කරන බව විදේශ සේවා නියුක්ති කාර්යංශය පවසයි.චීනයේ සහයෝගය ඇතිව මෙම පිරිස් දිවයිනට ගෙන්වා ගැනිමට කටයුතු කරන බව එම කාර්යංශය සඳහන් ක‍ළේය.විදේශ රැකියා සඳහා ගිය ශ්‍රී ලාංකික ශ්‍රමිකයින් සීයයකට අධික පිරිසක් යේමනයේ රැඳි සිටිව බවට වාර්තා පළවෙයි.පවතින ගැටුම් හේතුවෙන් ඔවුන් දැඩි අනාරක්ෂිත තත්ත්වයට පත්ව ඇති අතර ඔවුන් මුහුදු මාර්ගයෙන් මෙරටට ගෙන්වා ගැනිමට අවශ්‍ය කටයුතු යොදා ඇති බව විදේශ සේවා නියුක්ති කාර්යංශය සඳහන් කළේය.මේ අතර යේමනයේ සිරවී සිටි විදේශිය ජාතිකයින් 225 දෙනෙකු බේරා ගැනිමට හැකිවු බවද චීනය පවසයි.", "URL": "https://sinhala.adaderana.lk/news.php?nid=50435", "Category": null, "Parent URL": null}