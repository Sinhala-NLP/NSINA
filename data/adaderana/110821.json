{"Source": "Adaderana", "Timestamp": "May 28, 2019 11:43 am", "Headline": "අනුරාධපුරයේ දෙමහල් නිවසක ගින්නක්", "News Content": "අනුරාධපුර, සමාධි ක්‍රිකට් ක්‍රිඩාංගනය අසල පිහිටි දෙමහල් නිවසක කොටසක් ගිනිගෙන විනාශ වි ඇති බව අද දෙරණ වාර්තාකරු පවසයි. ඊයේ(27) සවස 6.00ට පමණ මෙම ගින්න හට ගෙන ඇති බව වාර්තා වෙයි. මෙම නිවසේ හිමිකරු ශීතකරණ සහ වායු සමීකරණ යන්ත්‍ර අළුත්වැඩියා කරන පුද්ගලයෙක් බවත් ඔහුගේ භාණ්ඩ ගබඩා කර තිබු කාමරයක් තුළ මෙම ගිනන් හට ගෙන තිබේ. ගින්න හේතුවෙන් භාණ්ඩ ගබඩා කර තිබු කාමරයේ භාණ්ඩ විනාශ වී ඇති බව අප වාර්තාකරු සඳහන් කළේය. පොලීසිය පැවසූවේ ගින්නෙන් පුද්ගලයින් කිසිවෙකුටත් හානියක් සිදුවි නොමැති අතර, අනුරාධපුර නගර සභාවේ ගිනි නිවන ඒකකය සහ ප්‍රදේශවාසීන් එක්ව දැඩි පරිශ්‍රමයක් යොදා ගින්න නිවා දැමු බවයි. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් අනුරාධපුර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=110821", "Category": null, "Parent URL": null}