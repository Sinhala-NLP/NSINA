{"Source": "Adaderana", "Timestamp": "January 13, 2014 12:17 pm", "Headline": "බෙහෙත් පෙති 9000ක් ගෙනා පකිස්ථානුවා මාට්ටු", "News Content": "රුපියල් ලක්ෂ ගණනක් වටිනා ඖෂධ තොගයක් නීති විරෝධි ලෙස මෙරටට රැගෙන ආ විදේශිකයෙකු කටුනායක ගුවන් තොටුපළේදී අත්අඩංගුවට ගෙන තිබේ. ඊයේ රාත්‍රි 9.00ට පමණ අදාළ විදේශිකයා අත්අඩංගුවට ගත් බව ගුවන් තොටුපළ රේගුව සඳහන් කළේය. ගුවන් තොටුපළ රේගුවට ලද තොරතුරක් මත එම නිලධාරින් අදාළ විදේශිකයාගේ ගමන් මළු පරීක්ෂා කර ඇත. එහිදී එම ගමන් මළු තුළ තිබී මෙම ඖෂධ තොගය සොයාගත් බව ශ්‍රී ලංකා රේගුව සඳහන් කළේය. වර්ග දෙකකට අයත් බෙහෙත් පෙති 9000ක් එහි තිබී සොයාගෙන ඇත. මේවායේ වටිනාකම රුපියල් ලක්ෂ විස්සකට අධික බව ශ්‍රී ලංකා රේගුව සඳහන් කළේය. අත්අඩංගුවට ගත් සැකකරු 32හැවිරිදි පකිස්ථාන් ජාතිකයෙකු වන අතර ඔහු සම්බන්ධයෙන් ශ්‍රී ලංකා රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40318", "Category": null, "Parent URL": null}