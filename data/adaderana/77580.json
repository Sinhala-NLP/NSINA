{"Source": "Adaderana", "Timestamp": "September 15, 2017 12:13 pm", "Headline": "ප්‍රජාතන්ත්‍රවාදී බව රටට ලෝකයට පෙන්වීම උත්සහ ගන්නවා ", "News Content": "වත්මන් ආණ්ඩුව රටේ ජනතාවට හා ලෝකයට ප්‍රජාතන්ත්‍රවාදී ආණ්ඩුවක් බව පෙන්වීමට උත්සහ ගන්නා පාර්ලිමේන්තු මන්ත්‍රී නාමල් රාජපක්ෂ මහතා පවසයි. හම්බන්තොට ප්‍රදේශයේ දී මාධ්‍යවේදීන් විසින් නගන ලද පැනයකට පිළිතුරු දෙමින් මන්ත්‍රීවරයා මෙම අදහස් පළ කළේය. අරුන්දික ප්‍රනාන්දු මහතා ආණ්ඩුව යන මාවත නිවැරදි කිරීමට උත්සහ කළ බවත් එනිසා ඔහුට ධූරයෙන් ඉවත් කළ බවත්, විජේදාස රාජපක්ෂ මහතා ද එවැනි ක්‍රියාවක් කළ නිසා ආණ්ඩුවෙන් ඉවත් කළ බවත් පැවසූ මන්ත්‍රීවරයා මෙවැනි තත්ත්වයක් තුළ ඇත්තේ කුමන ප්‍රජාතන්ත්‍රවදයක් දැයි ප්‍රශ්න කර සිටියේය. මේ වන විට ආණ්ඩුවේ ක්‍රියා කලාපය හේතුවෙන් මැති ඇමතිවරු ස්වාමින් වහන්සේලාට හා නීතිපති දෙපාර්තමේන්තුවට අගෞරව කරමින් සිටින බවත් රංජන් රාමනායක මහතා විසින් මෙලෙස සිදුකරනු ලබන අපහාසයන්ට අගමැතිවරයා හා ජනාධිපතිවරයා වගකිව යුතු බව ද වැඩිදුරටත් පැවසීය.", "URL": "https://sinhala.adaderana.lk/news.php?nid=77580", "Category": null, "Parent URL": null}