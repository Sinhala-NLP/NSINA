{"Source": "Adaderana", "Timestamp": "August 22, 2012 09:23 am", "Headline": "දස ලක්ෂයක් කොල්ල කෑ අයෙකු හසුවෙයි", "News Content": "යක්කලමුල්ල, උඩුමලගල ප්‍රදේශයේ දී මුදල් කොල්ලකෑමකට සම්බන්ධ පුද්ගලයෙකු අත්අඩංගුවට ගෙන තිබේ. අදාළ පුද්ගලයා දස ලක්ෂයකට අධික මුදල් කොල්ලකෑමක් සම්බන්ධයෙන් පොලීසියට අවශ්‍යව සිටි පුද්ගලයෙකු බව වාර්තා වේ. අත්අඩංගුවට ගන්නා අවස්ථාවේ දී‍ සැකකරු සතුව තිබී විදේශීය රටක නිෂ්පාදිත ජීව අත්බෝම්බයක් ද සොයා ගෙන ඇත. ඔහු යක්කලමුල්ල, උඩුමලගල ප්‍රදේශයේ පදිංචිකරුවෙකු බව සඳහන්ය. සැකකරු අද (22) බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26781", "Category": null, "Parent URL": null}