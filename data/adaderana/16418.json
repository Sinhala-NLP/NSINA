{"Source": "Adaderana", "Timestamp": "May 30, 2011 03:56 pm", "Headline": "උපුල් තරංගට එරෙහි චෝදනා සොයන්න ත්‍රිපුද්ගල කමිටුවක් ", "News Content": "ක්‍රිකට් ක්‍රීඩක උපුල් තරංගට එරෙහි තහනම් උත්තේජක චෝදනා සම්බන්ධයෙන් විමර්ශනයක් සිදුකිරීමට තිපුද්ගල කමිටුවක් පත් කර ඇතැයි ක්‍රීඩා අමාත්‍යංශය සඳහන් කරයි. උදය ආර්.සෙනෙවිරත්න,වෛද්‍ය මයියා ගුණසේකර,ගීතාංජන මෙන්ඩිස් යන අය මෙම කමිටුවට ඇතුළත් බව ක්‍රීඩා අමාත්‍යංශය වැඩිදුරටත් කියා සිටියි. පසුගිය දා නිමා වූ ලෝක කුසලාන ක්‍රිකට් තරගාවලියේ දී තහනම් උත්තේජක ලබා ක්‍රීඩා කළ බවට උපුල් තරංගට චෝදනා එල්ල වී ඇති බවට ලෝක කුසලාන තහනම් උත්තේජක කමිටුව විසින් ක්‍රීඩා අමාත්‍යාංශයට කළ දැනුම් දීමෙන් අනතුරුව මෙම කමිටුව පත් කර තිබේ.", "URL": "https://sinhala.adaderana.lk/news.php?nid=16418", "Category": null, "Parent URL": null}