{"Source": "Adaderana", "Timestamp": "December 8, 2017 07:13 am", "Headline": "යාපනේ මිනිස්සු කපපු 6ක් අසුවේ", "News Content": "යාපනය චාවකච්චේරි මීසාලෙයි ප්‍රදේශයේ සිදුවු කපා දැමීමේ සිදුවීමට සම්බන්ධ කල්ලියක ප්‍රධාන සැකකරුවන් හය දෙනෙකු ඊයේ (07) අත්අඩංගුවට ගත් බව යාපනය වඩ්ඩුකෝඩ්ඩෙයි පොලිසිය පැවැසීය.පොලිසිය පැවසූවේ ලද තොරතුරක් මත සිදු කළ විශේෂ මෙහෙයුමකදී යාපනය වඩ්ඩුකොඩ්ඩෙයි, පෙරියපුල්ලි ප්‍රදේශයේ සැඟව සිටි සැකකරුවන් අත්අඩංගුවට ගත් බවයි.සැකකරුවන් සතුව තිබි කඩු කිහිපයක්ද අත්අඩංගුවට ගෙන ඇති අතර සැකකරුවන් ප්‍රදේශයේ සිදුවු කපා දැමීම් සිදුවීම්, සොරකම් කිරීම් හා පුද්ගල බිය වැද්දීම් වෙනුවෙන් අවශ්‍යව සිටි පුද්ගලයින් වන බවද පොලිසිය අනාවරණය කරගෙන ඇත.පසුගිය 04 වැනිදා යාපනය චාවකච්චේරි මීසාලෙයි ප්‍රදේශයේදී පුද්ගලයින් දෙදෙනෙකු කපා දමා තුවාල කොට තිබිණ.සැකකරුවන් යාපනය මල්ලාකම් අධිකරණයට ඊයේ(07) ඉදිරිපත් කිරීමේදී සැකකරුවන් එළැඹෙන 21 වැනිදා දක්වා රක්ෂිත බන්ධනාගාර ගත කිරීමට යාපනය මල්ලාකම් මහේස්ත්‍රාත් ඒ.ජූඩ්සන් මහතා නියෝග කළ බවද පොලිසිය පැවසීය.සිද්ධිය සම්බන්ධයෙන් වඩ්ඩුකෝඩ්ඩෙයි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=81201", "Category": null, "Parent URL": null}