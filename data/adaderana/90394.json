{"Source": "Adaderana", "Timestamp": "June 5, 2018 04:20 pm", "Headline": "නියෝජ්‍ය කථානායක ධුරය සඳහා රහස් ඡන්දයක් ඇරඹෙයි", "News Content": "පුරප්පාඩුව පවතින නියෝජ්‍ය කථානායක ධුරය සඳහා මන්ත්‍රීවරයෙකු තෝරා පත් කර ගැනීමට අදාළ රහස් ඡන්ද විමසීම මේ වන විට පාර්ලිමේන්තුවේදී පැවැත්වෙයි. නියෝජ්‍ය කථානායක ධුරය සඳහා නම් දෙකක් යෝජනා වීම හේතුවෙන් ඒ සඳහා රහස් ඡන්ද විමසීමක් පැවැත්වීමට තීරණය කෙරුණි. එක්සත් ජාතික පක්ෂය විසින් නියෝජ්‍ය කථානායක ධූරය සඳහා පාර්ලිමේන්තු මන්ත්‍රී ආනන්ද කුමාරසිරි මහතාගේ නම යෝජනා කළ අතර විපක්ෂය විසින් පාර්ලිමේන්තු මන්ත්‍රිනි සුදර්ශනී ප්‍රනාන්දුපුල්ලේ මහත්මියගේ නම යෝජනා කළ බව අද දෙරණ පාර්ලිමේන්තු වාර්තාකරු පැවසීය.", "URL": "https://sinhala.adaderana.lk/news.php?nid=90394", "Category": null, "Parent URL": null}