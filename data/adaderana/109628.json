{"Source": "Adaderana", "Timestamp": "May 9, 2019 06:17 pm", "Headline": "හදිසි විදුලිය මිලදී ගැනීම් නිසා රජයට සිදුවන පාඩුව කෝටි 18 000යි", "News Content": "හදිසි විදුලිය මිලදී ගැනීම් සඳහා භාවිත කරන තුර්කි නැව ටෙන්ඩර් හා කැබිනට් අනුමැතියකින් තොරව හා හදිසි මිලදී ගැනීම් ක්‍රමවේදයට පරිබාහිරව ඕනෑම අවස්ථාවක විදුලිය ලබාගන්න යොදා ගන්නා බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ශෙහාන් සේමසිංහ ප්‍රකාශ කර සිටියි. අද කොළඹදී ප්‍රවෘත්ති සාකච්ඡාවක් පවත්වමින් ඔවුන් මේ පිළිබඳව අදහස් පලකළා. මේ අනුව මෙගාවොට් 400ක් මිලදී ගැනීමට ආණ්ඩුව කටයුතු කරන බවත් එය සිදුකරන්නේ කැබිනට් මණ්ඩලය නොමඟ යවමින් බවද ඒ මහතා ප්‍රකාශ කර සිටියි. කැබිනට් පත්‍රිකාවේ සඳහන් වන්නේ ඒකකයකට රුපියල් 26කට හදිසි විදුලිය මිලදී ගැනීම සිදුකරන බවත් බදු සහන රැසක් ලබාදෙන බව හා මෙගාවොට් 400න් නිපදවිය හැක්කේ මෙගා වොට් 372ක් වන අතර අමතර මෙගාවොට් 27කට නිරපරාදේ වියදම් කරන බවත් ශෙහාන් සේමසිංහ මහතා ප්‍රකාශ කර සිටියි. ඒ අනුව රුපියල් 26ක් පෙන්නුම් කළද අවසානයේ සියලු බදු සහන එක් වූ විට රුපියල් 40ක විදුලි ඒකකයක් ගෙවන අතර මෙයින් රජයට සිදුවන පාඩුව කෝටි 18 000ක් බව ඔහු ප්‍රකාශ කර සිටියි.", "URL": "https://sinhala.adaderana.lk/news.php?nid=109628", "Category": null, "Parent URL": null}