{"Source": "Adaderana", "Timestamp": "May 22, 2016 10:33 am", "Headline": "අක්තාර් මන්සූර් මිය යන්නට ඇති බවට විශ්වාසය ", "News Content": "ඇෆ්ගනිස්ථානයේ තලෙයිබාන් නායක මුල්ලා අක්තාර් මන්සූර් අමෙරිකානු ගුවන් ප්‍රහාරයකින් මිය යන්නට ඇති බවට එරට බලධාරීන් විශ්වාසය පළ කරයි. පාකිස්ථානයට ආසන්න ඇෆ්ගන් දේශ සීමාවකදී රථ වාහන කිහිපයක් ඉලක්ක කරගනිමින් ගුවන් ප්‍රහාර එල්ල කර ඇති අතර පෙන්ටගනය පවසන්නේ තලෙයිබාන් නායකයා එහි සිටි බවට විශ්වාස කරන බවයි. ඒත් ඔහු මියගියේ ද යන්න පිළිබඳ මෙතෙක් තහවුරු වී නොමැත.මුල්ලා මොහොමඩ් ඕමාර්ගෙන් පසු 2015 වසරේ ජුලි මාසයේ සිට තලෙයිබාන් නායකයා ලෙස මුල්ලා අක්තාර් මන්සූර් කටයුතු කළේය.", "URL": "https://sinhala.adaderana.lk/news.php?nid=60376", "Category": null, "Parent URL": null}