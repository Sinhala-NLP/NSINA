{"Source": "Adaderana", "Timestamp": "December 29, 2010 12:33 pm", "Headline": "පළාත් පාලන මැතිවරණය මාර්තු මාසයේදී ", "News Content": "ලබන ජනවාරි මාසයේ දී සියලු පළාත් පාලන ආයතන විසුරුවා හැරීමට නියමිත බව ශ්‍රී ලංකා නිදහස් පක්ෂයේ මහලේකම් මෛත්‍රීපාල සිරිසේන අමාත්‍යවරයා පවසයි. එම පළාත් පාලන ආයතනවලට අදාළ මැතිවරණය මාර්තු මාසයේ දී පැවැත්වීමට අපේක්ෂා කරන අමාත්‍යවරයා සඳහන් කළේය. අදාළ මැතිවරණ සියල්ල එකවර පැවැත්වීම සඳහා රජයේ අවධානය යොමුව ඇති බව ද මෛත්‍රීපාල සිරිසේන මහතා සඳහන් කරයි. එම මැතිවරණයට තරග කරන ශ්‍රී ලංකා නිදහස් පක්ෂ අපේක්ෂකයින් පිළිබඳ ලබන ජනවාරි මාසය වන විට තීරණයකට එළඹීමට නියමිත බව අමාත්‍යවරයා සඳහන් කරයි. පසුගිය වසරේ කාලය අවසන් වීමට නියමිතව තිබූ පළාත් පාලන ආයතනවල නිල කාලය වසරකින් දීර්ඝ කිරීමට රජය පියවර ගෙන තිබුණි.", "URL": "https://sinhala.adaderana.lk/news.php?nid=13138", "Category": null, "Parent URL": null}