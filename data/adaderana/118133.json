{"Source": "Adaderana", "Timestamp": "September 3, 2019 09:57 am", "Headline": "සජිත්ගේ ප්‍රතිපත්ති ප්‍රායෝගික නෑ-ෆොන්සේකා", "News Content": "අමාත්‍ය සජිත් ප්‍රේමදාස මහතා විසින් ප්‍රකාශකරන සෑම දෙයක්ම වගකීමෙන් ප්‍රකාශකළ යුතු බව එක්සත් ජාතික පක්ෂ පාර්ලිමේන්තු මන්ත්‍රී ෆිල්ඩ් මාෂල් සරත් ෆොන්සේකා මහතා පවසයි. ඊයේ(02) දෙරණ 360 වැඩසටහනට එක්වෙමින් පාර්ලිමේන්තු මන්ත්‍රී ෆිල්ඩ් මාෂල් සරත් ෆොන්සේකා මහතා මේ බව සඳන් කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රීවරයා මේ බව පැවසීය. “සජිත් ප්‍රේමදාස මහතා එක තැනකදී කිව්වා. කාන්තා ප්‍රජාව කෝටි පතියෝ කරනවා කිව්වා. මේ රටේ පිරිමින්ට පත්තර කියව කියව ඉන්න පුළුවන්. ජනාධිපති වු‍ණොත් කරනවා කියපු එකක් මේ කිව්වේ. දැන් දවස් තුන හතරකට ඉස්සර වෙලා. මේ රටේ ගමවල් 14000ක් තියනවා කිව්වා ඒ 14000ටම පුද්ලගලිකවම යනවා කියලා කිව්වා. ජනාධිපති ධුරය තියෙන්නේ අවුරුදු 05කට. දවස් 1825යි. ගමකට ගියොත් ගමේ පැය දෙකක්වත් ඉන්න ඕනේන. එතකොට මේ කාලය තුළ පැය 24 ගමෙන් ගමට ගියොත් ගමවල් 14000ට යන්න පුළුවන් වෙයිද කියලා මට සැකකයි. එකුමා කථාකරන හැමදේම වගකීමෙන් කරන්න ඕනේ. මේවා මේ ප්‍රාදේශිය සභා ඡන්දයක් නෙමෙයිනේ. ප්‍රාදේශිය සභා මන්ත්‍රීකෙනෙක් කථාකරන විදිහට කථාකරලා බෑ. ඊළඟට එතුමා කියනවා හැම රණවිරුවෙක්ගේ දෙපතුළ ළඟට යනවා කියලා. රණවිරුවෝ 400000ක් ඉන්නවා. මට හමුදාපති හැටියටවත් රණවිරුවන් ළඟට ගිහින් හම්බෙන්න බැරි වුණා. ඊළඟට කිව්වා සියලුම උදා ගම්මාන ඩිජිටලයිස් කරනවා කිව්වා. මේ රටේ උදාගම්වල ජීවත් වන මිනිස්සුන්ට ඩිජිටලයිස් වෙන්නද ඕනේ. ඒ මින්ස්සුන්ට තුන්වේල කන්න නෑ. ඒවා ප්‍රයෝගික තාත්වික දේවල් නෙමෙයි.“", "URL": "https://sinhala.adaderana.lk/news.php?nid=118133", "Category": null, "Parent URL": null}