{"Source": "Adaderana", "Timestamp": "September 21, 2017 03:21 pm", "Headline": "ජීවිත රැකගන්න ගස් යට පංති කරන අපූරු පාසල  මාධ්‍යයට වහයි", "News Content": "පොළොන්නරුව දිස්ත්‍රික්කයට අයත් ලහැර බකමුන ප්‍රාදේශීය ලේකම් කොට්ඨාසයේ පිහිටි සිරි කඳුයාය ප්‍රාථමික විදුහලේ දරු දැරියෝ සියලු දෙනාම පන්ති කාමරය කඩා වැටීමේ අවදානම නිසා සති ගණනාවක සිට ගස් යට අකුරු උගැනීම සිදු කරති. විද්‍යාලයේ පැවති එකම ගොඩනැගිල්ල කඩා වැටීමේ අවදානමක් පවතින බව විදුහල්පතිවරයා සහ මව්පියෝ උතුරු මැද පළාත් ප්‍රධාන අමාත්‍යවරයාගේ සිට වගකිය යුතු සියලුම නිලධාරීන්ට ලිඛිතව හා වාචිකව දැනුම් දී ඇතත් මේ වන තුරු විසදුමක් නොමැති බව දෙමාපියෝ පවසති.තම දරුවන් අව්වේ වේලෙමින් වැස්සේ තෙමෙමින් ගස් යට ඉතා අපහසුතා මධ්‍යෙය් ඉගෙනගැනීම සිදු කරන අයුරු තව දුරටත් බලා සිටීමට නොහැකි තැන දෙමව්පියෝ මේ බව මාධ්ය මගින් රටට හෙළිදරව් කිරීමට තීරණය කළද අද (21) දින විද්‍යාලයට ගිය මාධ්‍ය කණ්ඩායමට විද්‍යාලයට ඇතුළු වීමට අවසර නොලැබිණි. විදුහල්පතිවරයාට මාධ්‍ය කණ්ඩායමක් එන බව කලින්ම දැන ගැනීමට ලැබීම නිසා පාසලේ ගේට්ටුව ඉබි යතුරු දම වසා දැමු බව එහි ගුරුවරු පැවසුහ .", "URL": "https://sinhala.adaderana.lk/news.php?nid=77850", "Category": null, "Parent URL": null}