{"Source": "Adaderana", "Timestamp": "December 17, 2017 10:16 am", "Headline": " පොලිතීන් නිෂ්පාදන  කර්මාන්ත ශාලාවක ගින්නක්", "News Content": "කැලණිය - දිප්පිටිගොඩ ප්‍රදේශයේ පොලිතීන් නිෂ්පාදන කර්මාන්ත ශාලාවක ගින්නක් හටගෙන තිබේ. අද (17) අළුයම මෙම ගින්න හටගෙන ඇති බව පොලිස් මුලස්ථානය පැවසුවේය. පෑලියගොඩ පොලීසිය ප්‍රදේශවාසින් සහ බස්නාහිර පළාත් ගිනි නිවීමේ ඒකකය එක්ව ගින්න මැඩපවත්වා තිබේ. ගින්නෙන් කිසිඳු පුද්ගලයෙකුට හානියක් සිදුව නොමැති අතර ගින්නට හේතුව මෙතෙක් අනාවරණය වී නොමැති බව පොලීසිය පැවසුවේය. මේ අතර ගොකරැල්ල - මැල්සිරිපුර නගරයේ ‍වෙළෙඳසැල් පෙළක හටගත් ගින්නකින් වෙළෙඳසැල් හතකට හානී සිදුව තිබේ. විදුලි කාන්දුවක් හේතුවෙන් ඊයේ රාත්‍රියේ එක් වෙළෙඳසැලක හටගත් ගින්න මෙලෙස පැතිර ගොස් ඇති බව පොලීසිය සිදුකළ විමර්ශනවලදී අනාවරණය වී ඇත. ගොකරැල්ල පොලීසිය ප්‍රදේශවාසීන් සහ කුරුණෑගල මහ නගර සභාවේ ගිනි නිවන ඒකකය එක්ව ගින්න සම්පුර්ණයෙන් මැඩපවත්වා තිබේ. ගින්නෙන් සිදුවූ දේපල හානිය මෙතෙක් තක්සේරු කර නොමැති බව පොලීසිය සඳහන් කළේය.", "URL": "https://sinhala.adaderana.lk/news.php?nid=81619", "Category": null, "Parent URL": null}