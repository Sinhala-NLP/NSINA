{"Source": "Adaderana", "Timestamp": "July 27, 2013 05:17 pm", "Headline": "බ්‍රිතාන්‍ය මන්ත්‍රී කණ්ඩායම හා ජී.එල්. අතර හමුවක්", "News Content": "දිවයිනට පැමිණ සිටින බ්‍රිතාන්‍ය පාර්ලිමේන්තු මන්ත්‍රී කණ්ඩායම විදේශ කටයුතු අමාත්‍ය මහාචාර්ය ජීඑල් පීරිස් මහතා මුණ ගැසී සාකච්ජා කර තිබේ. විදේශ කටයුතු අමාත්‍යංශයේ දී ඊයේ රාත්‍රී මෙම සාකච්ජාව පැවති බව සඳහන්ය. මෙහිදී කරුණු කිහිපයක් පිළිබඳ විදේශ අමාත්‍යවරයාගේ සහ බ්‍රිතාන්‍ය පාර්ලි‍මේන්තු කණ්ඩායමේ අවධානය යොමව තිබේ. විශේෂයෙන්ම ලබන නොවැම්බර් මාසයේ දී මෙරට පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුව පිළිබඳ වැඩි අවධානය යොමුව ඇති බව සඳහන්ය. දැනට පොදුරාජ්‍ය මණ්ඩලයීය රාජ්‍ය නායක සමුළුවේ ශ්‍රී ලංකාවේ පවතින සූදානම පිළිබඳ විදේශ කටයුතු අමාත්‍ය මහාචාර්ය ජී.එල් පීරිස් මහතා බ්‍රිතාන්‍ය පාර්ලිමේන්තු මන්ත්‍රී කණ්ඩායම දැනුවත් කර තිබේ. එමෙන්ම එල්.එල්.ආර්.සී. වාර්තාව පිළිබඳවත් එහි යෝජනා ක්‍රියාත්මක කිරීම පිළිබඳවත් විදේශ අමාත්‍යවරයා පාර්ලිමේන්තු කණ්ඩායම දැනුවත් කළ බව විදේශ කටයුතු අමාත්‍යංශය සඳහන් කළේය. බ්‍රිතාන්‍ය පාර්ලිමේන්තුවේ කන්සවේටිව් පක්ෂයේ සහ කම්කරු පක්ෂයේ මන්ත්‍රීවරුන් තිදෙනෙකු ඇතුළු කණ්ඩායමක් පසුගිය සඳුදා දිවයිනට පැමිණියේය. මෙම සංචාරය තුළදී ජනාධිපති මහින්ද රාජපක්ෂ මහතා, කතානායක චමල් රාජපක්ෂ මහතා, විපක්ෂ නායක රනිල් වික්‍රමසිංහ මහතා ඇතුළු විපක්ෂයේ පක්ෂ රැසක නායකයින් මුණගැසී සාකච්ජා කළේය. මේ අතර පසුගිය බදාදා දිනයේ බ්‍රිතාන්‍ය පාර්ලිමේන්තු මන්ත්‍රී කණ්ඩායම යාපන ප්‍රදේශයේ ද සංචාරයක නිතර විණ.", "URL": "https://sinhala.adaderana.lk/news.php?nid=36147", "Category": null, "Parent URL": null}