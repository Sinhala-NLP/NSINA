{"Source": "Adaderana", "Timestamp": "September 13, 2014 12:50 pm", "Headline": "මැතිවරණ නිරීක්ෂණ සංවිධාන පොලීසියට දොස් කියයි", "News Content": "මොණරාගල ප්‍රදේශයේ පවතින ප්‍රචණ්ඩකාරී තත්ත්වය පාලන කිරීම සඳහා මේවන තෙක් පොලිසිය අසමත්වී ඇති බව මැතිවරණ නිරීක්ෂණ සංවිධාන පවසයි. එම සංවිධාන සඳහන් කළේ අද(13) අලුයම් කාලයේදීත් ජනතා විමුක්ති පෙරමුණු කාර්යාල කිහිපයකට ප්‍රහාර එල්ල වී ඇති බවයි. මේ අතර ඌව පළාත් සභා ජන්ද විමසීමට අදාළව සිදුවු ප්‍රචණ්ඩක්‍රියා සම්බන්ධයෙන් පුද්ගලයින් 42 දෙනෙකු අත්අඩංගුවට ගෙන ඇති බව පොලිස් මැතිවරණ ලේකම් කාර්යාලය පවසයි. මොණරාගල පොලිස් කොට්ඨාශයෙන් පුද්ගලයින් 21 දෙනෙකු, බණ්ඩාරවෙල පොලිස් කොට්ඨාශයෙන් පුද්ගලයින් 14 දෙනෙකු, බදුල්ල පොලිස් කොට්ඨාශයෙන් පුද්ගලයින් 05දෙනෙකු සහ තංගල්ල පොලිස් කොට්ඨාශයෙන් පුද්ගලයින් දෙදෙනෙකු අත්අඩංගුවට ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=46035", "Category": null, "Parent URL": null}