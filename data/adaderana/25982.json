{"Source": "Adaderana", "Timestamp": "July 23, 2012 08:38 am", "Headline": " හම්බන්තොටින් මළ සිරුරු දෙකක්", "News Content": "හම්බන්තොට, කටුවන ගොමඩිය ප්‍රදේශයේ තිබී පුද්ගල මළ සිරුරු දෙකක් හමුවී තිබේ. මෙසේ මියගොස් ඇත්තේ එකම පවුලක ස්වාමිපුරුෂයා හා බිරිඳ බව පොලීසිය පවසයි. අද පෙරවරුවේ සොයා ගනු ලැබූ මෙම මළ සිරුරු පිළිබඳ වැඩිදුර විමර්ශන ආරම්භ කර ඇති බව පොලිස් මාධ්‍ය ප්‍රකාශක, පොලිස් අධිකාරී අජිත් රෝහණ මහතා පවසුවේය. 52 හැවිරිදි වියේ පසුවූ අරඹගේ සෝමාවතී හා ඇයගේ ස්වාමි පුරුෂයා වන 60 හැවිරිදි කරවිලකන්දගේ ජිනදාස නැමැති පුද්ගලයෙකු මෙලෙස මියගොස් ඇත. ස්වාමි පුරුෂයා නිවස ඉදිරිපිට ගසක එල්ලී මියගොස් ඇති අතර බිරිඳ කැපීම් තුවාල සහිතව ඝාතනයට ලක්වී ඇති බව මූලික පරීක්ෂණවලදී හෙළි වී තිබේ. මියගිය යුවලගේ පුතෙකු යැයි සැකකෙරෙන 32 හැවිරිදි පුද්ගලයෙකු කැපීම් තුවාල සහිතව ඇඹිලිපිටිය රෝහලට ඇතුළත් කර ඇත. පවුල් ආරවුලක් මත මෙම ඝාතනය සිදුව ඇතැයි අනාවරණය වූ බව පොලිස් මාධ්‍ය ප්‍රකාශකවරයා පැවසුවේය. සිද්ධිය සම්බන්ධයෙන් කටුවන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25982", "Category": null, "Parent URL": null}