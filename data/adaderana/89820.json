{"Source": "Adaderana", "Timestamp": "May 25, 2018 06:23 pm", "Headline": "අවන්හලක සිදුවු බෝම්බ පිපිරීමකින් පුද්ගලයින් 15කට තුවාල", "News Content": "කැනඩාවේ ඔන්ටාරියෝ ප්‍රදේශයේ අවන්හලක සිදුවූ බෝම්බ පිපිරීමකින් පුද්ගලයින් 15 දෙනෙකු තුවාල ලබා තිබේ. ප්‍රදේශයේ පිහිටි ඉන්දියානු අවන්හලක මෙම පිපිරීම සිදුව ඇති බවයි විදෙස් මාධ්‍ය වාර්තා කළේය. අවන්හලට ඇතුළු වු සැක කටයුතු පුද්ගලයින් දෙදෙනෙකු විසින් අවන්හල තුළ මෙම බෝම්බය සවි කරන්නට ඇති බවට සැක පල කෙරෙන අතර එම සැකකරුවන් දෙදෙනා පැමිණෙන ආකාරය ආරක්ෂිත කැමරාවලද සටහන්ව ඇති බව සඳහන් වෙයි. සිද්ධියෙන් තුවාල ලැබූ 15 දෙනාගෙන් තිදෙනෙකුගේ තත්ත්වය බරපතළ බව කැනේඩියානු බලධාරීන් පවසයි.", "URL": "https://sinhala.adaderana.lk/news.php?nid=89820", "Category": null, "Parent URL": null}