{"Source": "Adaderana", "Timestamp": "August 23, 2012 11:15 am", "Headline": "පරාක්‍රම සමුද්‍රයේ අවසන් ජලය බිඳුව තෙක් බෙදා හැරෙයි", "News Content": "පරාක්‍රම සමුද්‍ර ව්‍යාපාරය යටතේ වගා කර ඇති කුඹුරු බිම් සඳහා ජලය නිකුත් කිරීමට උත්සහ කරමින් සිටින බව වාරිමාර්ග දෙපාර්තමේන්තුව පවසයි. පවතින වියළි කාලගුණ තත්ත්වය හේතුවෙන් පොළොන්නරුව දිස්ත්‍රික්කයේ ප්‍රධාන වැව් සියල්ලෙහිම ජලය සීඝ්‍ර ලෙස පහත වැටී ඇති අතර පරාක්‍රම සමුද්‍රයේ පවතින අවසන් ජල ප්‍රමාණය මෙලෙස ගොවිබිම් සඳහා ලබා දීමට තිරණය කර ති‍බේ. පරාක්‍රම සමුද්‍රයේ උතුරු ඇලේ අවසානයේ පිහිටි ප්‍රදේශවල කුඹුරු සඳහා මෙම ජලය නිකුත් කිරීමට නියමිතය. එම ජලය මේ වනවිට විශාල පොම්ප යොදා ගනිමින් ප්‍රධාන සොරොව්ව වෙත මුදා හැරීමට කටයුතු කරමින් සිටින බව වාරිමාර්ග දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26821", "Category": null, "Parent URL": null}