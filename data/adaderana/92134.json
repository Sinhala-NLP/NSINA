{"Source": "Adaderana", "Timestamp": "July 7, 2018 11:32 am", "Headline": "නොසැලකිල්ල නිසා පාර පුරා තිරිඟු විසි වූ හැටි", "News Content": "තිරිඟු ප්‍රවාහනය කරමින් තිබු කන්ටේනර් රථයක පැති අගුළු විවෘත විමෙන් කොළඹ - මීගමුව මාර්ගය පුරා තිරිඟු විසිරි ගොස් ඇති බව කඳාන අද දෙරණ වාර්තාකරු පවසයි. කඳාන, කපුවත්ත මංසන්ධිය අසළ මාර්ගයේ මෙලෙස තිරඟු විසිර ගොස් තිබේ. අද උදෑසන 6 ට පමණ කන්තලේ සිට කපුවත්ත ත්‍රී පෝෂ සමාගම වෙත තිරිගු ප්‍රවාහනය කළ කන්ටේනර් රථයේ දෙපස අගුළු විවෘත විමෙන් මාර්ගය පුරා මෙලෙස තිරිගු විසිරි ඇති බව වාර්තා වේ. අවිධිමත් ලෙස තිරිගු ප්‍රවාහනය කිරිම හේතුවෙන් මෙය සිදුව ඇති බව පොලීසිය පවසයි. සිද්ධිය සම්බන්ධයෙන් කදාන පොලිසිය පරීක්ෂණයක්ද ආරම්භ කර තිබේ.", "URL": "https://sinhala.adaderana.lk/news.php?nid=92134", "Category": null, "Parent URL": null}