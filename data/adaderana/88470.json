{"Source": "Adaderana", "Timestamp": "May 3, 2018 06:24 pm", "Headline": "ශ්‍රී ලංකන් ගුවන් ගමන් කිහිපයක් ප්‍රමාද වෙයි ", "News Content": "ශ්‍රී ලංකන් ගුවන් සමාගමේ ගුවන් යානා කිහිපයක ඇති වූ අනපේක්ෂිත සිදුවීම් හේතුවෙන් මැයි මස 3 වන දින ගුවන් ගමන් කිහිපයක් ප්‍රමාද කිරීමට සිදු වී තිබේ. ඒ අනුව UL884 කොළඹ - කැන්ටන්, UL281 කොළඹ - ජෙඩා, UL314 කොළඹ - ක්වාලාලම්පූර්, UL406 කොළඹ - බැංකොක් සහ UL 604 මෙල්බන් - කොළඹ යන ගුවන් ගමන් වල ප්‍රමාදයන් සිදුවී තිබේ. මැදපෙරදිග සිට පැමිණි ගුවන් යානයේ සිටි මගියකු හදිසියේ රෝගාතුරු වීම හේතුවෙන් ගුවන් යානය ඉන්දියාවේ කොචින් නුවරට ගොඩ බැස්සවීමට සිදුවීමත්, කුවේටයේ සිට පැමිණි ගුවන් යානය දූවිලි කුණාටු ත්ත්තවයකට (dust-storm) හසුවීමත් සමඟ ඉංජිනේරු සහය ලබාගැනීමට සිදුවීම සහ තවත් ගුවන් යානා දෙකක මතු වූ තාක්ෂණික දෝෂ හේතුවෙන් මෙලෙස ගුවන් ගමන් ප්‍රමාද වීම සිදුව තිබේ.", "URL": "https://sinhala.adaderana.lk/news.php?nid=88470", "Category": null, "Parent URL": null}