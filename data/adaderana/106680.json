{"Source": "Adaderana", "Timestamp": "March 24, 2019 05:44 pm", "Headline": "ලක්ෂ 62ක් වටිනා හෙරොයින් සමඟ ඔරුගොඩවත්තේ දී පුද්ගලයෙක් අත්අඩංගුවට", "News Content": "රුපියල් ලක්ෂ 62ක් පමණ වටිනාකමින් යුත් හෙරොයින් තොගයක් සමඟ පුද්ගලයෙකු ඔරුගොඩවත්ත ගුවන් පාලම අසලදී අත්අඩංගුවට ගෙන තිබේ. වැල්ලවත්ත දිසා දූෂණ මර්දන ඒකකයේ නිලධාරින් විසින් සිදුකළ වැටලීමකදී සැකකරු අත්අඩංගුව ගෙන ඇති බව සදහන්. එහිදි සැකකරු සතුව තිබී හෙරොයින් ග්‍රෑම් 521ක් පොලිස් භාරයට ගෙන ඇත. සැකකරු 24 හැවිරිදි වැල්ලම්පිටිය ප්‍රදේශයේ පදිංචිකරුවෙකු වන අතර ග්‍රැන්ඩ්පාස් පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106680", "Category": null, "Parent URL": null}