{"Source": "Adaderana", "Timestamp": "August 22, 2018 10:53 am", "Headline": "හිටපු ජනපති සොහොයුරාගේ දේහය මැදමුලනට", "News Content": "අභාවප්‍රාප්ත චන්ද්‍රා ටියුඩර් රාජපක්ෂ මහතාගේ දේහය අද (22) උදෑසන තංගල්ල ජයසිරි මල්ශාලාවේ සිට මැදමුලන නිවස වෙත රථ පෙරහැරකින් ගෙනැවිත් තිබේ. හිටපු ජනාධිපති මහින්ද රාජපක්ෂ මහතාගේ බාල සොහොයුරෙකු වන චන්ද්‍රා ටියුඩර් රාජපක්ෂ මහතා ඊයේ (21) දහවල් තංගල්ල මූලික රෝහලේ දැඩි සත්කාර ඒකකයේ ප්‍රතිකාර ලබමින් සිටියදී අභාවප්‍රාප්ත විය. අභාවප්‍රාප්ත චන්ද්‍රා රාජපක්ෂ මහතාට ගෞරව දැක්වීම සඳහා දේශපාලනඥයින් ඇතුළු බොහෝ පිරිසක් මැදමුලන නිවස වෙත පැමිණි බව අද දෙරණ වාර්තාකරු පැවසීය. චන්ද්‍රා රාජපක්ෂ මහතාගේ අවසන් කටයුතු ලබන 25 දින පස්වරු 2.00ට පවුලේ සුසාන භූමියේදී සිදුකිරීමට නියමිතය.", "URL": "https://sinhala.adaderana.lk/news.php?nid=94819", "Category": null, "Parent URL": null}