{"Source": "Adaderana", "Timestamp": "November 21, 2012 08:51 am", "Headline": "සටන් විරාමය ප්‍රකාශ කර පැය කිහිපයකින් යළි ගැටුම් ", "News Content": "ගාසා තීරයට එල්ල වු ඊශ්‍රායල් ප්‍රහාර හේතුවෙන් පලස්තීන ජාතිකයින් 20 දෙනෙකු ජීවිතක්ෂයට පත්ව තිබේ. ජීවිතක්ෂයට පත්වූවන් අතර සිවිල් වැසියන් ද වන බව විදෙස් මාධ්‍ය වාර්තා පවසයි. පලස්තීනය හා ඊශ්‍රායලය සටන් විරාමයකට එළඹෙන බවට ප්‍රචාරය වුව ද එය යථාර්තයක් බවට පත්වී නොමැති බව දේශපාලක විචාරකයින් සඳහන් කරයි. ඊශ්‍රායල් සහ පලස්තීන නියෝජිතයින් සටන් විරාමයක් ඇති වන බවට ප්‍රකාශ නිකුත් කර පැය කිහිපයකට පසුව යළි ඊශ්‍රායලය ගාසා තීරයට ප්‍රහාර එල්ල කර ඇති බව වාර්තා වේ. ගාසා තීරයේ ක්‍රියාත්මක ත්‍රස්තවාදී මධ්‍යස්ථාන 2 ක් ඉලක්ක කරගනිමින් ප්‍රහාර එල්ල කළ බව ඊශ්‍රායල හමුදා පවසයි. සිවිල් වැසියන්ට එම ප්‍රදේශවලින් ඉවත් වන ලෙස දැනුම් දීමෙන් අනතුරුව මෙම ප්‍රහාර එල්ල කළ බව ඊශ්‍රායලය ප්‍රකාශ කර තිබේ.", "URL": "https://sinhala.adaderana.lk/news.php?nid=29366", "Category": null, "Parent URL": null}