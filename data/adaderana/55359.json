{"Source": "Adaderana", "Timestamp": "November 27, 2015 01:11 pm", "Headline": "නව විගණකාධිපති ධූරය ගාමිණී විජේසිංහටයි!", "News Content": "ශ්‍රී ලංකා ගිණුම් හා විගණන ප්‍රමිති සමීක්ෂණ මණ්ඩලයේ හිටපු අධ්‍යක්ෂ ජනරාල් ගාමිණී විජේසිංහ මහතා නව විගණකාධිපති ධූරයේ අද (27) පෙරවරුවේ වැඩ බාරගෙන තිබේ.ගාමිණී විජේසිංහ මහතා මීට පෙරාතුව දේශීය ආදයම් දෙපාර්තමේන්තුවේ ඉහළ නිලධාරියෙකු ලෙස කටයුතු කළ අතර මහා පරිමාණ වැට් බදු වංචාව පිළිබඳ හෙළිකළ නිලධාරියෙකි.මේ අනුව විගණකාධිපති දෙපාර්තමේන්තුවේ මෙම ධූරයට පත් 39 වන නිලධාරියා ගාමිණී විජේසිංහ මහතා වන අතර මීට පෙරාතුව කටයුතු කර ඇත්තේ එස්.ස්වර්ණජෝති මහතාය.කෙසේ වෙතත්මෙතෙක් අදාළ ධූරයේ වැඩබලන විගණකාධිපති ලෙස කටයුතු කරනු ලැබුවේ ඩබ්.පී.සී වික්‍රමරත්න මහතාය.", "URL": "https://sinhala.adaderana.lk/news.php?nid=55359", "Category": null, "Parent URL": null}