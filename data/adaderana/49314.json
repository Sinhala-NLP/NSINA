{"Source": "Adaderana", "Timestamp": "February 12, 2015 10:45 pm", "Headline": "ගාමිණි සෙනරත්ට එතරම් ධනස්කන්දයක් කොයින්ද?", "News Content": "හිටපු ජනාධිපති කාර්ය මණ්ඩල ප්‍රධානී ගාමිණී සෙනරත් මහතා රජයේ පරිපාලන නිලධාරියෙක් ලෙස පසුගිය කාලයේදී අතිවිශාල දේපළක් රැස්කර ගෙන ඇති බවත්, එවන් ධනස්කන්දයක් රැස්කර ගැනීමට ඔහුට හැකියාවක් නැති බවත්, ජාතික හෙළ උරුමය කියයි.දේශීය ආදායම් දෙපාර්තමේන්තුව වෙත ලිපියක් යවමින් එම පක්ෂයේ ජාතික සංවිධායක බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පෙන්වාදෙන්නේ ඔහු එතරම් ධනස්කන්දයක් රැස්කළේ නීත්‍යානුකූල නොවන අයුරින් නම් රජයට ලැබිය යුතු බදු හා දඩ ආදායම් ලබාගෙන ඇතිදැයි සොයාබැලිය යුතු බවයි.මීට අදාළ ඔහු විසින් යවන ලද ලිපිය වැඩිදුරටත් පහත පරිදිය. 2015-02-11 කොමසාරිස්තුමා, විශේෂ විමර්ශන ඒකකයදේශීය ආදායම් දෙපාර්තමේන්තුව,කොළඹ.කොමසාරිස්තුමනි, අයුතු ආකාරයෙන් මුදල් හා දේපළ රැස්කිරීම පිළිබඳවයි. හිටපු ජනාධිපති කාර්ය ප්‍රධානී ගාමිණී සෙනරත් මහතා රජයේ පරිපාලන නිලධාරියෙක් වෙයි. ඔහු විසින් පසුගිය කාල සීමාව තුළ රැස්කර ඇති අතිවිශාල දේපළ පිළිබඳ වාර්තාවක් අප පක්ෂයට ලැබී ඇත.මේ පිළිබඳව පක්ෂයේ විමර්ශන ඒකකය විසින් පරීක්ෂණ පවත්වාගෙන යන අතර දැනට ලැබී ඇති තොරතුරු අනුව මෙතරම් ධනස්කන්ධයක් නිත්‍යානුකූලව ඔහුට රැස් කිරීමට නොහැකි බව තහවුරු කරයි.මේ සමග අමුණා ඇති ලිපියේ සඳහන් ගාමිණී සෙනරත් මහතා විසින් දේපළක් රැස්කිරීමේ දී 2006 අංක 10 දරණ දේශීය ආදායම් පනතේ 3 සිට 5 දක්වා වගන්ති වලට වැටෙන නිත්‍යානුකූල මාර්ග වලින් උපයා ඇද්ද?එලෙස උපයාගත් මුදල් හා දේපළ පිළිබඳ වාර්තා දේශීය ආදායම් අංශයට ලබා දී ඇද්ද? ඔහු විසින් උපයාගත් ආදායම් සඳහා ආදායම් බදු ලිපි ගොනුවක් ආරම්භකර ඇද්ද?නිත්‍යානුකූල නොවන මාර්ග වලින් මුදල් හෝ දේපළ උපයා ඇත්නම් රජයට ලැබිය යුතු බදු ආදායම සහ දඩ මුදල් අයකරගෙන ඇද්ද?රජයට අයවිය යුතු බදු මුදල් හා දඩ මුදල් ලබා නොදීම නිසා රජයට වංචා කිරීමක් සිදු කර ඇති බැවින් අපරාධ නීතිය යටතේ සුදුසු පියවර ගන්නේද? යන්න අප පක්ෂය දැනුවත් කරන ලෙස ඉල්ලා සිටිමි.මෙයට විශ්වාසි,නිශාන්ත ශ්‍රී වර්ණසිංහජාතික සංවිධායකබස්නාහිර පළාත් සභා මන්ත්‍රී", "URL": "https://sinhala.adaderana.lk/news.php?nid=49314", "Category": null, "Parent URL": null}