{"Source": "Adaderana", "Timestamp": "September 1, 2012 04:04 pm", "Headline": "කහවත්තට අතිරේක පොලිස් බලඇණියක්", "News Content": "කහවත්ත ප‍්‍රදේශයට තවත් අතිරේක පොලිස් නිලධාරීන් කණ්ඩායමක් යෙදවීමට පොලිස්පතිවරයා පියවර ගෙන තිබේ. පොලිස්පති එන්. කේ . ඉලංගකෝන් මහතා ඊයේ (31) කහවත්ත ප‍්‍රදේශයේ සංචාරයක නිරතවිය. මෙහිදී කහවත්ත ප‍්‍රදේශයේ ආරක්ෂාව සම්බන්ධයෙන් පොලිස්පතිවරයා ප‍්‍රදේශයේ උසස් පොලිස් නිලධාරින් සමග සාකච්ඡාවක නිරත වූ බව පොලිස් මාධ්‍ය ප‍්‍රකාශක කාර්යාලය සඳහන් කළේය. එහිදී පොලිස්පතිවරයා විසින් කහවත්ත ප‍්‍රදේශයට තවත් 15 දෙනෙකුගෙන් යුත් නිලධාරීන් කණ්ඩායමක් යොදවන ලෙස උපදෙස් ලබා දී තිබේ. ඒ අනුව අදාල නිලධාරීන් අද (01) සිට කහවත්ත පොලිසියට අනුයුක්තව සේවයේ යොදවන බව ප‍්‍රදේශය භාර උසස් පොලිස් නිලධාරියෙකු සඳහන් කළේය. මනුෂ්‍ය ඝාතන කිහිපයක් නිසා කහවත්ත ප්‍රදේශය පසුගිය කාලය පුරා දැඩි කතාබහට ලක්විය.", "URL": "https://sinhala.adaderana.lk/news.php?nid=27055", "Category": null, "Parent URL": null}