{"Source": "Adaderana", "Timestamp": "January 23, 2016 04:10 pm", "Headline": "සූර් පියා‍ගේ පහරදීමෙන් පුතු මරුට", "News Content": "බීමතින් පැමිණි පියෙකු විසින් සිදු කළ පහරදිමකින් කුඩා පිරිමි දරුවෙකු ජිවිතක්ෂයට පත්ව තිබේ.අදාළ පුද්ගලයා සිය බිරිද සමඟ හටගත් ආරවුලක් මත පහරදිම සිදු කර ඇති අතර එම අවස්ථාවේදී බිරිඳ සමග සිටි දරුවා පහරකෑමෙන් තුවාල ලබා තිබේ.එහිදී බරපතළ තත්ත්වයේ පසු වූ කුඩා දරුවා මහනුවර රෝහලේ දැඩිසත්කාර ඒකකයට ඇතුළත් කර ඇති අතර අද(23) අළුයම මියගොස් ඇති බව වාර්තා වෙයි.මියගොස් ඇත්තේ අවුරුදු 01 මාස 08 ක් වයසැති පිරිමි දරුවෙකි.පල්ලේකැලේ පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56580", "Category": null, "Parent URL": null}