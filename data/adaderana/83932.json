{"Source": "Adaderana", "Timestamp": "February 3, 2018 01:58 pm", "Headline": " ප්‍රවාහන පහසුකම් ඕනි නම් හෙටට කලින් ඉල්ලුම් කරන්න", "News Content": "ආබාධිත පුද්ගලයින්හට ඡන්ද මධ්‍යස්ථාන වෙත යාම සඳහා හෙට දිනයට පෙර ප්‍රවාහන පහසුකම් ඉල්ලූම් කරන ලෙස මැතිවරණ මහ ලේකම් කාර්යාලය පවසයි. ආබාධිත පුද්ගලයින්ට නොමිලේ ප්‍රවාහන පහසුකම් සැලසීම සඳහා මැතිවරණ මහ ලේකම් කාර්යාලය කටයුතු යොදා ඇති අතර ඒ සඳහා ඉල්ලුම් කළ යුතු වෙයි. මේ අතර පළාත් පාලන ආයතන ඡන්ද විමසීමට අදාළව ලබන 07 වනදා සිට විශේෂ බස් රථ සේවාවක් ක්‍රියාත්මක කරන බව ලංකා ගමනා ගමන මණ්ඩලයේ ධාවන නියෝජ්‍ය සාමාන්‍යාධිකාරි පී.එච්.ආර්.ටී චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=83932", "Category": null, "Parent URL": null}