{"Source": "Adaderana", "Timestamp": "June 10, 2013 11:22 pm", "Headline": "ඉන්ද්‍රරතන හිමිගෙන් හිස් වූ මන්ත්‍රී අසුන පුරවයි", "News Content": "ගව ඝාතනය නතර කිරීම ඇතුළු ඉල්ලීම් කිහිපයක් ඉටුකරන මෙන් ඉල්ලා තම සිරුරට ගිනි තබාගෙන අපවත්වූ බෝවත්තේ ඉන්ද්‍රරතන හිමියන්ගෙන් පුරප්පාඩු වූ පැල්මඩුල්ල ප්‍රාදේශිය සභා මන්ත්‍රීධූරය සඳහා, සුනිල් ශාන්ත සේනානායක මහතා අද (10) දිවුරුම් දී තිබේ. අද සබරගමුව පළාත් සභා සංකීර්ණයේ දී පළාත් අමාත්‍ය අතුල කුමාර රාහුබද්ධ මහතා ඉදිරියේ දිවුරුම් දුන් සුනිල් ශාන්ත සේනානායක මහතා 2011 වර්ෂයේ පැවති පළාත් පාලන මැතිවරණය සඳහා පැල්මඩුල්ල ප්‍රාදේශීය සභාවට එක්සත් ජනතා නිදහස් සංධානයෙන් ඉදිරිපත්ව තිබුණි‍. සුනිල් ශාන්ත සේනානායක මහතා වෘත්තියෙන් කෘෂිකර්ම නිෂ්පාදන සහකාර නිලධාරියෙකු වේ.", "URL": "https://sinhala.adaderana.lk/news.php?nid=34811", "Category": null, "Parent URL": null}