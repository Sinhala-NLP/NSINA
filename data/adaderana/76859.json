{"Source": "Adaderana", "Timestamp": "August 29, 2017 02:23 pm", "Headline": " කපුගෙදර සිව්වන තරඟයට නෑ", "News Content": "ශ්‍රී ලංකා කණ්ඩායමේ එක්දින නායකත්වයට පත් කෙරුණු චාමර කපුගෙදර ඉන්දීය කණ්ඩායම සමඟ පැවැත්වෙන සිව්වන එක්දින ක්‍රිකට් තරඟය සඳහා සහභාගී නොවන බව වාර්තා වෙයි.ආබාධයකට ලක්වීම හේතුවෙන් ඔහු එම තරඟයට සහභාගී නොවන බව සඳහන්ය.එක්දින කණ්ඩායමේ නිත්‍ය නායකයා ලෙස කටයුතු කළ උපුල් තරංගට දෙවන එක්දින තරඟයෙන් අනතුරුව ජාත්‍යන්තර ක්‍රිකට් කවුන්සිලය විසින් තරඟ දෙකක තහනමක් පැනවූ අතර මේ හේතුවෙන් චාමර කපුගෙදර නායකත්වයට පත් කිරීමට ශ්‍රී ලංකා ක්‍රිකට් ආයතනය පියවර ගනු ලැබීය.ඉන්දියාව හා ශ්‍රී ලංකාව අතර සිව්වන එක්දින ක්‍රිකට් තරඟය ලබන 31 වනදා පැවැත්වීමට නියමිතය.", "URL": "https://sinhala.adaderana.lk/news.php?nid=76859", "Category": null, "Parent URL": null}