{"Source": "Adaderana", "Timestamp": "September 17, 2010 09:56 am", "Headline": "බැංකි මූන් කමිටුව හමුවෙයි", "News Content": "ශ්‍රී ලංකාව සම්බන්ධයෙන් උපදෙස් ලබාගැනීම සඳහා එක්සත් ජාතීන්ගේ මහ ලේකම් බැංකි මූන් විසින් පත්කරන ලද කමිටුවේ සාමාජිකයින් ඊයේ මහ ලේකම්වරයා හමුවී ඇති බව වාර්තා වේ. ඒ අනුව ඊයේ පස්වරුවෙහි මෙම හමුව පැවති බව මහ ලේකම්වරයාගේ මාධ්‍ය ප්‍රකාශක මාර්ටින් නෙසර්කි පවසයි. එහෙත් එම හමුව හුදෙක් අභ්‍යන්තර හමුවක් පමණක් බව ඔහු ප්‍රකාශ කළේය. බැන්කි මූන් මහතා සහ උපදේශක කමිටුව අතර පැවති හමුවෙන් පසු එම කමිටුව නිල වශයෙන් කටයුතු ආරම්භ කරන්නේ ද යන්න පිළිබඳ මාටින් නෙසර්කි කිසිවක් ප්‍රකාශ කර නැත. පසුගිය මාර්තු මාසයේ ප්‍රකාශයට පත්කෙරුණු අදාළ උපදේශක කමිටුව නිල වශයෙන් සිය කටයුතු ආරම්භ කර සිව් මසක් ඇතුළත එහි කටයුතු අවසන් කිරීමට සැලසුම් කර ඇත.", "URL": "https://sinhala.adaderana.lk/news.php?nid=10912", "Category": null, "Parent URL": null}