{"Source": "Adaderana", "Timestamp": "May 28, 2010 05:22 pm", "Headline": "ගංවතුරින් අවතැන්වූ 4,030ක් තවදුරටත් කඳවුරුවල", "News Content": "ගංවතුරින් අවතැන් වූ 4,030 දෙනෙක් තවදුරටත් අවතැන් කඳවුරුවල රැඳී සිටින බව ජාතික ආපදා කළමනාකරණ මධ්‍යස්ථානය පවසයි. එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පැවසුවේ අවතැන් කඳවුරු 21 ක ඔවුන් රැඳී සිටින බවයි. ඉන් කඳවුරු 17 ක් ගම්පහ දිස්ත්‍රික්කය තුළ ද කඳවුරු 4 ක් කොළඹ දිස්ත්‍රික්කය තුළ ද ස්ථාපිත කර ඇති බව හෙතෙම කියා සිටියේය. ප්‍රදීප් කොඩිප්පිලි මහතා පැවසු‍ෙව් දැනට කඳවුරුවල රැඳී සිටින පිරිස ඉදිරි දින දෙක ඇතුළත ඉන් ඉවත්ව යනු ඇති බවයි.", "URL": "https://sinhala.adaderana.lk/news.php?nid=8676", "Category": null, "Parent URL": null}