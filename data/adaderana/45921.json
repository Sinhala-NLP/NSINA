{"Source": "Adaderana", "Timestamp": "September 8, 2014 04:19 pm", "Headline": " මැ.කොගෙන් පොලීසියට පැසසුම් ", "News Content": "බදුල්ල දිස්ත්‍රික්කයේ ජන්ද නීතිය බලාත්මක කිරීමට පොලිසිය උපරිම උත්සාහ ගන්නා බව මැතිවරණ කොමසාරිස් මහින්ද දේශප්‍රිය මහතා පවසයි. මැතිවරණ කොමසාරිස්වරයා ඊයේ(07) සහ අද දිනයේ බදුල්ල දිස්ත්‍රික්කයේ නිරීක්ෂණ චාරිකාවක නිරත වී තිබුණි. ඒ සම්බන්ධයෙන් මාධ්‍ය වෙත අදහස් දක්වමින් මැතිවරණ කොමසාරිස් මහින්ද දේශප්‍රිය මහතා කියා සිටියේ ප්‍රදේශ රැසක දේශපාලක්ඥයින් ද මැතිවරණ නීති ක්‍රියාත්මක කිරීම සඳහා පොලිසියට සහය පළ කරන බවයි.", "URL": "https://sinhala.adaderana.lk/news.php?nid=45921", "Category": null, "Parent URL": null}