{"Source": "Adaderana", "Timestamp": "December 3, 2011 09:39 am", "Headline": "ආනමඩුවේ ඉඩම් වංචාව ගැන විමර්ශන අරඹයි", "News Content": "ආනමඩුව ප්‍රාදේශීය ලේකම් කාර්යාලයේ සිදුව ඇතැයි පැවසෙන ඉඩම් වංචාවක් සම්බන්ධයෙන් පුත්තලම පොලිස් අධිකාරී කාර්යාලය විමර්ශන ආරම්භ කර තිබේ. ඌරියාව ප්‍රදේශයේ පදිංචි පුද්ගලයෙකුගේ ඉඩම් ඔප්පුවක් සම්බන්ධයෙන් ලැබුණු තොරතුරු ‍මත මෙම පරීක්ෂණය ආරම්භ කර ඇති බව සඳහන්ය. හිමිකරුවන් සිටින ඉඩම්වලට වෙනත් අය සඳහා අවසර පත්‍ර නිකුත් කර ඇති බවට මූලික පරීක්ෂණවලදී අනාවරණ වී තිබේ. මේ සම්බන්ධයෙන් ආනමඩුව ප්‍රාදේශීය ලේකම් කාර්යාලයේ අදාළ නිලධාරීන්ට එරෙහිව පියවර ගැනීමට කටයුතු කරන බව පොලිස් අධිකාරී කාර්යාලය පවසයි.", "URL": "https://sinhala.adaderana.lk/news.php?nid=20430", "Category": null, "Parent URL": null}