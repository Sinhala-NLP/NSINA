{"Source": "Adaderana", "Timestamp": "August 28, 2019 08:22 pm", "Headline": "ක්ෂේත්‍ර මදුරු මර්දන සහායකයින්ට ස්ථිර පත්වීම්", "News Content": "ක්ෂේත්‍ර මදුරු මර්දන සහයකයින්ට ස්ථිර පත්වීම් ඉදිරියේදී ලබාදීමට කටයුතු කරන බව සෞඛ්‍ය, පෝෂණ දේශීය වෛද්‍ය අමාත්‍ය, ‌වෛද්‍ය රාජිත ‍සේනාරත්න මහතා පවසයි. ක්ෂේත්‍ර මදුරු මර්දන සහායකයින්ගේ වෘත්තීය ඉල්ලීම් ඇතුලත් විශේෂ සංදේශයක් අමාත්‍යවරයා වෙත අද භාර දී ඇත. ඒ සෞඛ්‍ය, පෝෂණ දේශීය වෛද්‍ය අමාත්‍යාශ පරිශ්‍රයේදියි. 2017 වසරේ මාර්තු මස පලමු අදියරේදි සියළු පළාත් නියෝජනය වන පරිදි ලබාදුන් ක්ෂේත්‍ර මදුරු මර්දන සහයක පත්විම් සංඛ්‍යාව 500 ක්. අනතුරුව අදියර කීපයක් යටතේ පත්විම් 1500 ක් ලබාදුන් අතර ඒ සියඵ පත්විම් ලබාදුන්නේ ‍කොන්ත්‍රත් පදනම මතයි. මේ සියඵ පත්විම්ලාභින් රජයේ වෛද්‍ය නිලධාරි කාර්යාලවලට අනුයුක්තව වසර දෙකහාමරකට අසන්න කාලයක් සේවය කරයි. ක්ෂේත්‍ර මදුරු මර්දන සහයකයින්‍ සේවයට බදවා ගනු ලැබුවේ මෙරට උද්ගතව පැවති ඩෙංගු මදුරු වසංගතය මැඩලිමේ වැඩපිළිවෙල යටතේයි. තම පත්විම් ස්ථිර කර ගැනිමත්, වෘත්තීය රාජකාරිවල නිරත විමෙදි අපදා රැකවරණය ලබාගැනීම අද ඉදිරිපත් කළ සංදේශයේ ප්‍රධාන අරමුණ වුණි. එහිදී ඔවුන්ගේ ඉල්ලීම් වලට සවන්දුන්නා මදුරු මර්ධණ සහයකයින්ගේ සංදේශය පිළිගනිමින් ඔවුන් සමග සාකච්ඡාවක නිරත වුණි. එහිදී ඔවුන්ගේ ඉල්ලීම් වලට සවන්දුන් අමාතයවරයා පැවැසුවේ, ඉදිරියෙදී \"ක්ෂේත්‍ර මදුරු මර්දන සහයක\" තනතුරේ සේවකයින් ස්ථිර කරන්න අවශ්‍ය කටයුතු කරන බවයි. එමෙන්ම රුපියල් 2500 ක දිමනාවක් ලබන මස සිට මසික වැටුපට ලබාදෙන ලෙසටද අමාත්‍යවරයා, අමාත්‍යංශ නිලධාරින්ට උපදෙස් ලබා දුන්නේය. සකච්ඡාව අවසානයේ මාධ්‍යට අදහස් දක්වමින් ක්ෂේත්‍ර මදුරු මර්දන සංගමය වෙනුවෙන් එස්.පී.ලියනගේ මහතා ප්‍රකාශ කලේ , තම සංගමයේ ඉල්ලිම් වලට අමාත්‍යවරයා විශේෂ අවධානය යොමුකරමින්, වෘත්තීය ඉල්ලීම් සඳහා යහපත් ප්‍රතිචාර දැක්වු බවයි.", "URL": "https://sinhala.adaderana.lk/news.php?nid=117714", "Category": null, "Parent URL": null}