{"Source": "Adaderana", "Timestamp": "August 6, 2012 11:08 am", "Headline": "ගම්පහ උසාවිවල බෝම්බ?", "News Content": "ගම්පහ මහාධිකරණ සහ මහේස්ත්‍රාත් අධිකරණ පරිශ්‍රවල බෝම්බ පවතින බවට ලැබුණු නිර්ණාමික දුරකථන ඇමතුමක් හේතුවෙන් පොලිසිය විමර්ෂණ ආරම්භ කර තිබේ. අද (06) උදෑසන ලැබුණු දුරකථන ඇමතුම පිළිබඳව මේ වනවිට පරික්ෂණ ආරම්භ කර ඇතැයි පොලිස් මාධ්‍ය ප්‍රකාශක කාර්යාලය සඳහන් කළේය. නඩු කටයුතු සඳහා පැමිණ සිටි පිරිස් සහ උසාවි පරිශ්‍ර පරික්ෂාකිරීම අවසන් වූ පසු දෛනික වැඩ කටයුතු ආරම්භ කරන බවද පොලිසිය සඳහන් කරයි. ගම්පහ ප්‍රදේශයේ ව්‍යාපාරිකයෙකු ඝාතනය කිරීම සම්බන්ධ නඩුව‍ට අදාළ හදුනා ගැනීමේ පෙරෙට්ටුවක් අද පැවැත්වීමට නියමිතව තිබිණි.", "URL": "https://sinhala.adaderana.lk/news.php?nid=26358", "Category": null, "Parent URL": null}