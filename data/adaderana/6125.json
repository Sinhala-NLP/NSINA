{"Source": "Adaderana", "Timestamp": "January 19, 2010 01:00 pm", "Headline": "පාලම් 5ක් ප්‍රතිසංස්කරණයට අනුමැතිය", "News Content": "නැගෙනහිර පළාතේ පාලම් 5ක් ප්‍රතිසංස්කරණය කිරීම සදහා අමාත්‍ය මණ්ඩලයේ අනුමැතිය හිමි වී තිබේ. ඒ අනුව අදාළ පාලම් ප්‍රතිසංස්කරණය සදහා ජපන් ජාත්‍යන්තර සහයෝගීතා ඒජන්සිය සමග ගිවිසුමකට එළඹීමට නියමිත බව රජයේ ප්‍රවෘත්ති දෙපාර්තමේන්තුව පවසයි. පාලම් ප්‍රතිසංස්කරණයට වැයවෙතැයි අපේක්ෂිත මුදල ජපාන යෙන් මිලියන 29ක් වන අතර උතුරු දුම්රිය මාර්ගයේ සංවර්ධන කටයුතු වෙනුවෙන් ඉන්දීය ආනයන අපනයන බැංකුව සමග ණය ගිවිසුමකට එළඹීමට ද අමාත්‍ය මණ්ඩල අනුමැතිය හිමි වී තිබේ. ඒ අනුව අමෙරිකානු ඩොලර් මිලියන 425 ක මුදලක් සදහා එම ගිවිසුම ක්‍රියාත්මක වනු ඇති බවයි රජයේ ප්‍රවෘත්ති දෙප‍ාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=6125", "Category": null, "Parent URL": null}