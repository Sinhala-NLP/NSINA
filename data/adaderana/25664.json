{"Source": "Adaderana", "Timestamp": "July 10, 2012 05:00 pm", "Headline": "බලපත්‍ර නැතිව වැලි ගෙනගිය දෙදෙනෙකුට මාංචු", "News Content": "බලපත්‍ර නොමැතිව වැලි ප්‍රවාහනය කරමින් සිටි පුද්ගලයින් දෙදෙනෙකු ටිපර් රථයක් සමඟ සේරුනුවර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ කන්තලේ කඳවුරේ නිලධාරීන් කණ්ඩායමක් සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් කන්තලේ ප්‍රදේශයේ පදිංචිකරුවන් බව පොලිසිය සඳහන් කරයි. පොලිස් විශේෂ කාර්යය බලකායට භාරයට ගත් ටිපර් රථය සහ සැකකරුවන් වැඩිදුර විමර්ශන සඳහා ‍සේරුනුවර පොලිසිය වෙත භාර දී ඇත.", "URL": "https://sinhala.adaderana.lk/news.php?nid=25664", "Category": null, "Parent URL": null}