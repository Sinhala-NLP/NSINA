{"Source": "Adaderana", "Timestamp": "March 1, 2013 04:04 pm", "Headline": "විදුලි හොරුන්ගෙන් ලක්ෂ 170ක් ගනියි", "News Content": "පසුගිය ජනවාරි මාසයේ දී නීති විරෝධී ලෙස විදුලිය ලබාගත් පුද්ගලයින් 224 දෙනෙකුට එරෙහිව නීතිමය පියවර ගෙන ඔවුන්ගෙන් රුපියල් ලක්ෂ 170ක් අයකර ගත් බව විදුලිබල හා බලශක්ති අමාත්‍යාංශය පවසයි. විදුලි මනු වෙනස් කිරීම්, කොකු භාවිතය, ආදී ක්‍රම මගින් ඔවුන් විදුලිය ලබාගෙන ඇති බව සඳහන්ය. මේ අතර පසුගිය වසරේදී දීප ව්‍යාප්තව සිදුකළ වැටලීම්වලින් නීති විරෝධී ලෙස විදුලිය ලබාගැනීමේ සිද්ධීන් 3,569ක් හඳුනාගත් බව විදුලිබල හා බලශක්ති අමාත්‍යාංශය පැවසීය.", "URL": "https://sinhala.adaderana.lk/news.php?nid=32030", "Category": null, "Parent URL": null}