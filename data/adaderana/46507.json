{"Source": "Adaderana", "Timestamp": "October 4, 2014 04:36 pm", "Headline": "මෝඩිගේ ගුවන් යානයෙන් අත්බෝම්බයක් මතුවෙයි", "News Content": "ඉන්දිය අග්‍රාමාත්‍ය නරේන්ද්‍ර මෝඩිගේ අමෙරිකානු සංචාරය සඳහා සූදානම් කර තිබු බෝයිං 747 වර්ගයේ අතිරේක ගුවන් යානයේ තිබි නිශ්ක්‍රීය කරන ලද අත්බෝම්බයක් සොයාගෙන තිබේ. ඉන්දිය අග්‍රාමාත්‍යවරයා සංචාරය නිමා කර යළි ඉන්දියාවට පැමිණීමෙන් පසු අදාළ අතිරේක ගුවන් යානය යළි වාණිජ කටයුතු සඳහා මුදා හැර ඇති බව වාර්තා වෙයි. ඒ අනුව යානය සවුදි අරාබියේ ජෙඩා දක්වා ගමන් කරමින් තිබියදි අත්බෝම්බය සොයාගෙන ඇති අතර ඒ පිළිබඳ ආරක්ෂක අංශ වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=46507", "Category": null, "Parent URL": null}