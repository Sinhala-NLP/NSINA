{"Source": "Adaderana", "Timestamp": "May 22, 2014 08:55 am", "Headline": "ඌරගස්මන්හන්දිය සතොස කළමනාකරු ගෙදර යවයි", "News Content": "ගාල්ල, ඌරගස්මන්හන්දිය ලංකා සතොස කළමනාකරුගේ සේවය වහාම ක්‍රියාත්මක වන පරිදි අත්හිටුවා තිබේ. සමුපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතාගේ නියෝගයකට අනුව මෙම පියවර ගෙන ඇති බව වාර්තා වේ. පරිභෝජනයට නුසුදුසු භාණ්ඩ තිබීම හේතුවෙන් මෙම කළමනාකරුගේ සේවය අත්හිටුවා ඇති බව සමුපකාර හා අභ්‍යන්තර වෙළද අමාත්‍යංශය පවසයි. මීට පෙරද ලංකා සතොස අලෙවිසැල් නිසි ප්‍රමියෙන් තොරව පවත්වාගෙන ගිය කළමනාකරුවන් 27 දෙනෙකුට අවවාද කර ඇති අතර තවත් තිදෙනෙකුගේ සේවය අත්හිටුවා තිබේ. ඉදිරියේ දී ද ප්‍රමිතියෙන් තොරව සහ බාල භාණ්ඩ අලෙවි කරන ලංකා සතොස අලෙවිසැල් පිළිබඳව සොයාබලන ලෙස ලංකා සතොස සභාපතිවරයාට අමාත්‍ය ජොන්ස්ටන් ප්‍රනාන්දු මහතා නියෝග කර ඇත.", "URL": "https://sinhala.adaderana.lk/news.php?nid=43381", "Category": null, "Parent URL": null}