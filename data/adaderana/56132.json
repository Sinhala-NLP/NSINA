{"Source": "Adaderana", "Timestamp": "January 4, 2016 12:06 pm", "Headline": " ජාතීන් අතර සමගිය නැති කරන මෙවැනි ක්‍රියා නතර කළ යුතුයි", "News Content": "ජාතීන් අතර වර්ගවාදය ඇවිස්සවීමේ කටයුතු කරන පුද්ගලයින් නීතිය හමුවට ඉදිරිපත් කිරීමටත්, තවදුරටත් එවැනි කටයුතුවලට ඉඩ නොතැබිය යුතු බවත්, විදේශ කටයුතු නියෝජ්‍ය ඇමති හර්ෂ ද සිල්වා මහතා පවසයි.සිය ෆේස්බුක් ගිණුමේ සටහනක් තබමින් ඒ මහතා මේ බව අවධාරණය කරයි.කිසියම් පිරිසක් විසින් නුගේගොඩ මුස්ලිම් නිවාස තුනක ඉදිරිපස ගේට්ටු හා බැමිවල \"සිංහ ලේ\" ලෙස ලියා තැබීම ගැන අවධානය යොමු කරමින් ඒ මහතා මේ බව සඳහන් කර තිබේ.මේ ගැන සොයාබැලීමට වගකිව යුතු නිලධාරීන් එම ස්ථානයට යැවීමට ක්‍රියා කළ බව සඳහන් කරන ඒ මහතා අවධාරණය කර ඇත්තේ මෙවැනි ක්‍රියා ජාතීන් අතර සමගිය බිඳ වැටීමට හේතුවන බවයි.", "URL": "https://sinhala.adaderana.lk/news.php?nid=56132", "Category": null, "Parent URL": null}