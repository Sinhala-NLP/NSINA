{"Source": "Adaderana", "Timestamp": "January 3, 2016 11:54 pm", "Headline": "GMOA මධ්‍යම කාරක සභාව හෙට  රැස්වෙයි ", "News Content": "රජයේ වෛද්‍ය නිලධාරීන්ගේ සංගමයේ මධ්‍යම කාරක සභා රැස්වීමක් හෙට පැවැත්වීමට නියමිතව තිබේ.එම සංගමයේ ලේකම් වෛද්‍ය නලීන් ද හේරත් මහතා සඳහන් කළේ හෙට දහවල් 12.00ට සංගම් මූලස්ථානයේ දී එම රැස්වීම පැවැත්වෙන බවයි.මාලබේ පෞද්ගලික වෛද්‍ය විද්‍යාලය, ඉන්දු ලංකා වෙළඳ ගිවිසුම සම්බන්ධයෙන් සහ අයවැය ගැටලු පිළිබඳ මෙහිදී අවධානය යොමු කිරීමට නියමිත බව සඳහන්ය.පසුගිය දිනවල මේ සම්බන්ධයෙන් ජනාධිපති මෛත්‍රීපාල සිරිසේන මහතා සමග මෙන්ම රාජිත සේනාරත්න, මලික් සමරවික්‍රම යන අමාත්‍යවරුන් සමග ද රජයේ වෛද්‍ය නිලධාරීන්ගේ සංගමය සාකච්ඡා පැවැත්වුවණි.එම සාකච්ඡාවල ප්‍රගතිය පිළිබඳ සාමාජිකයින් දැනුවත් කර ඉදිරි ක්‍රියාමාර්ග තීරණය කිරීම හෙට පැවැත්වෙන මධ්‍යම කාරක සභා රැස්වීමේ දී සිදුකිරීමට නියමිත බව වෛද්‍ය නලීන් ද හේරත් මහතා සඳහන් කළේය.", "URL": "https://sinhala.adaderana.lk/news.php?nid=56119", "Category": null, "Parent URL": null}