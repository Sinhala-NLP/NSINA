{"Source": "Adaderana", "Timestamp": "January 17, 2018 07:48 am", "Headline": "උතුරු මුහුදෙන් මතු වුණ මිලියන 50ක රත්තරන් බිස්කට්", "News Content": "රුපියල් මිලියන 50කට අධික රත්‍රං තොගයක් සමඟ පුද්ගලයින් දෙදෙනෙකු ශ්‍රී ලංකාවේ උතුරු මුහුදු ප්‍රදේශයේදී අත්අඩංගුවට ගෙන තිබේ. ඩිංගි යාත්‍රාවක් මඟින් ඉන්දියාව දෙසට ගමන් කරමින් තිබියදී නාවික හමුදාව විසින් ඊයේ රාත්‍රී මොවුන් අත්අඩංගුවට ගෙන ඇති බව නාවික හමුදා මාධ්‍ය ප්‍රකාශකවරයා සඳහන් කළේය. ග්‍රෑම් 100 බැඟින් වූ රත්‍රං බිස්කට් 70ක් මෙලෙස නාවික හමුදා බාරයට ගෙන ඇති බව සඳහන්ය. ශ්‍රී ලාංකිකයින් දෙදෙනෙකු මෙලෙස අත්අඩංගුවට ගෙන ඇති අතර ඔවුන් වැඩිදුර විමර්ශන සඳහා ශ්‍රී ලංකා රේගුව වෙත බාරදී ඇති බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=83090", "Category": null, "Parent URL": null}