{"Source": "Adaderana", "Timestamp": "July 14, 2010 09:46 am", "Headline": "සත්‍යමූර්ති ගැන නීතිපති උපදෙස් ගන්නැයි නියෝග", "News Content": "කිලිනොච්චියේ හිටපු වෛද්‍ය අධිකාරි එන්. සත්‍යමූර්ති සම්බන්ධයෙන් ගන්නා ක්‍රියාමාර්ගය පිළිබඳව නීතීපති උපදෙස් ගන්නා ලෙස කොළඹ මහේස්ත්‍රාත් අධිකණය රහස් පොලිසියට නියම කර තිබේ. යුද ගැටුම් පැවති සමයේ ශ්‍රී ලංකා රජයට සහ ආරක්ෂක හමුදාවන්ට එරෙහිව අසත්‍ය තොරතුරු ජාත්‍යන්තර මාධ්‍ය වලට ලබා දුන් බවට වන චෝදනාව මත අදාළ වෛද්‍ය අධිකාරිවරයා අත්ඩඅංගුවට ගෙන ඇති බව සඳහන්ය. සැකකරුට එරෙහි පරීක්ෂණ අවසන් කර ඇති අතර පරීක්ෂණ වාර්තා නීතීපතිවරයා වෙත යොමු කර ඇති බව අදාළ නඩු කැඳ වූ අවස්ථාවේ දී රහස් පොලිසිය අධිකරණයට දන්වා තිබේ. නීතීපති උපදෙස් ලැබීමෙන් අනතුරුව මෙම සැකකරු සම්බන්ධයෙන් ගන්නා ක්‍රියාමාර්ගය තීරණය කරන බව රහස් පොලිසිය අධිකරණයට දන්වා ඇත. කරුණු සලකා බැලූ කොළඹ මහේස්ත්‍රාත් අධිකරණය වැඩිදුර විභාගය ලබන අගෝස්තු 30 වනදාට කල් දමනු ලැබීය.", "URL": "https://sinhala.adaderana.lk/news.php?nid=9595", "Category": null, "Parent URL": null}