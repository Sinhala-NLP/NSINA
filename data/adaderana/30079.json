{"Source": "Adaderana", "Timestamp": "December 19, 2012 11:31 am", "Headline": "ඇඹුල්ගම රිය අනතුරකින් අයෙක් මරුට", "News Content": "කොළඹ - අවිස්සාවේල්ල ප‍්‍රධාන මාර්ගයේ ඇඹුල්ගම ප‍්‍රදේශයේ සිදුවූ රිය අනතුරකින් එක් පුද්ගලයෙකු මිය ගොස් තවත් අයෙකු තුවාල ලබා තිබේ. යතුරුපැදි 02 ක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් එක් යතුරුපැදිකරුවෙකු ජීවිතක්ෂයට පත්ව ඇති අතර එහි පිටුපස ගමන් ගත් පුද්ගලයා තුවාල ලබා තිබේ. තුවාල ලැබූ පුද්ගලයා ප‍්‍රතිකාර සඳහා කොළඹ ජාතික රෝහලට ඇතුළත් කළ බව පොලීසිය සඳහන් කළේය. සිද්ධියෙන් ජීවිතක්ෂයට පත්ව ඇත්තේ 22 හැවිරිදි අවිස්සාවේල්ල ප‍්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=30079", "Category": null, "Parent URL": null}