{"Source": "Adaderana", "Timestamp": "September 13, 2013 02:58 pm", "Headline": "මොබිටෙල් සමාගම Nokia 105 ජංගම දුරකථනය හඳුන්වාදෙයි", "News Content": "සිංහල හා දමිල භාෂා භාවිතා කිරීමේ හැකියාවෙන්ද යුක්තයි. පළමු වතාවට හඳුන්වාදෙන මෙම ජංගම දුරකථනය වෙනුවෙන් එකකට එකක් නැවත ලබාදීමේ විශේෂ වගකීම් සහතිකයක් සහිතයි ජාතික ජංගම දුරකථන ජාලය වන ශ‍්‍රී ලංකා ටෙලිකොම් මොබිටෙල් සහ Nokia සමාගම විසින් නව Nokia 105 ජංගම දුරකථනය වෙනුවෙන්ම සැකසූ පැකේජය සැපයීම සඳහා Nokia Corporation සමග නව සහයෝගිතාවකට එළැඹුණි. Nokia 105 යනු පුළුල් පරාසයක විහිදුණු Nokia ජංගම දුරකථන පෙළට එක්වන නවතම ජංගම දුරකථනය වන අතර ප‍්‍රථමවරට රුපියල් 2,990 /-ක් වැනි ඉතා අඩු මිලකට හඳුන්වා දෙන වර්ණ තිරයක් සහිත ජංගම දුරකථනය ද මෙය වේ. මනා පෙනුමකින් සහ දිගුකල් පවතින ගුණයෙන් යුතු මෙම ජංගම දුරකථනය භාවිතා කිරීමට පහසු අතුරු මුහුණතකින් සමන්විත වීම හේතු කොට ගෙන එය දේශීය වෙළෙඳ පොළ තුළ ඉහළ ජනප‍්‍රියත්වයකට පත්වනු ඇත. එමෙන්ම මෙම ජංගම දුරකථනයෙ හි දිගුකල් පවතින බැටරිය ද විශේෂත්වයකි. මීට අමතරව නිවර්තන දේශ ගුණයට ඔබින දුහුවිලි වළකන ආවරණය, අඟල් 1.45 වර්ණ තීරය, එෆ්.එම්. රේඩියෝව, ක‍්‍රීඩා, කතා කරන ඔරලෝසුව (Speaking Clock ) හා ෆ්ලෑෂ් ලයිට් ආදිය මෙම ජංගම දුරකථනයට අදාළ පහසුකම් අතර වේ. මෙම ජංගම දුරකථනය සිංහල හා දමිල අක්ෂර සහිත යතුරු පුවරුවලින් ද ( Keypad ) ලබා ගත හැක. මොබිටෙල් සහ Nokia සහයෝගිතාවෙන් පළමුවතාවට හඳුන්වාදෙන මෙම ජංගම දුරකථනය වෙනුවෙන් එකකට එකක් නැවත ලබාදීමේ විශේෂ වගකීමක් සහිත වීම ද තවත් විශේෂ කරුණකි. Nokia 105 දුරකථනය සඳහා වසරක වගකීමක් පවතින අතර ජංගම දුරකථනයට අදාළ උපාංග සඳහා මාස 6ක වගකීමක් ද ලබා දේ (කොන්දේසි සහිතය) . මොබිටෙල් වෙතින් හඳුන්වාදෙන මෙම Nokia 105 ජංගම දුරකථන සඳහා විශේෂ දීමනාවන් සහිත පෙර ගෙවුම් පැකේජයක් හඳුන්වා දී තිබේ. මේ අනුව මොබිටෙල් ජාලය භාවිත වන දුරකථනයකට විනාඩි 30 ක නොමිලේ ඇමතුම් කාලයක්ද, මසක් සඳහා නොමිලේ එක් mTune එකක් සහ මොබිටෙල් ජංගම දුරකථනයක සිට සෙසු මොබිටෙල් ජංගම දුරකථන වෙත නොමිලේ කෙටි පණිවුඩ 150 ක් ද (කොන්දේසි අදාළය) ලෙස විශේෂ පහසුකම් රැසක් හිමිවේ. මිලදී ගන්නා සෑම භදනස් 105 ජංගම දුරකථනයක් සමග අනිවාර්යයෙන් මිලදී ගැනෙන සෑම මොබිටෙල් සිම් පතකටම ඉහත සඳහන් ප‍්‍රතිලාභ සියල්ලම ඇතුළත් වේ. මොබිටෙල් සහ Nokia අතර වන මෙම සහයෝගිතාවය, වෙළෙඳ පොළෙහි පවතින නවීනතම තාක්ෂණයන් ශ‍්‍රී ලාංකික පාරිභෝගිකයන් වෙත ගෙන ඒම සඳහා උපකාරී වන ඵලදායී ප‍්‍රවේශයකි. Nokia 105 නිර්මාණය කරන ලද්දේ ආසියානු කලාපීය ජංගම දුරකථන භාවිතා කරන්නන්ගේ අවශ්‍යතා සැලකිල්ලට ගනිමිනි. එබැවින් මෙම ජංගම දුරකථනය ආසියානු ජනතාව වෙනුවෙන්ම හඳුන්වා දෙන නිර්මාණයකි. ගෝලීය වශයෙන් කීර්ති නාමයක් හිමිකරගත් වෙළෙඳ නාමයක් ලෙස Nokia, පාරිභෝගිකයින්ගේ ක‍්‍රියාශීලී අභිලාෂයන් සපුරාලීම සඳහා නිරන්තර උත්සාහයක යෙදී සිටින අතර ඒ වෙනුවෙන් සුවිශේෂී සේවාවන් සපයනු ලබන නිපැයුම් හඳුන්වාදීමට ද නිරතුරුව කටයුතු කරයි.", "URL": "https://sinhala.adaderana.lk/news.php?nid=37378", "Category": null, "Parent URL": null}