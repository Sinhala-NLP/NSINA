{"Source": "Adaderana", "Timestamp": "May 13, 2016 12:29 pm", "Headline": "ජනපති ලංඩනයේ සිට ඉන්දියාවට", "News Content": "ජනාධිපති මෛත්‍රීපාල සිරිසේන මහතා දෙදින නිල සංචාරයක් සඳහා අද ඉන්දියාව බලා පිටත්ව යයි.ජනාධිපති මාධ්‍ය අංශය සඳහන් කළේ ලන්ඩන් නුවර සිට ජනාධිපතිවරයා සිංගප්පූරුව හරහා ඉන්දියාව බලා පිටත්ව යනු ඇති බවයි.ඉන්දියාවේ මධ්‍යප්‍රදේශ් හි පිහිටි උජ්ජාන්හිදී පැවැත්වෙන උත්සවයකට ජනාධිපති මෛත්‍රීපාල සිරිසේන මහතා සහභාගී වීමට නියමිතය.මීට අමතරව මහබෝධී සංගමය විසින් සාංචි ප්‍රදේශයේ සංවිධානය කරන ආගමික වැඩසටහන් කිහිපයකට ද ජනාධිපතිවරයා සහභාගී වනු ඇත.ඉන්දීය අග්‍රාමාත්‍ය නරේන්ද්‍ර මෝදී මහතා විසින් ජනාධිපති මෛත්‍රීපාල සිරිසේන මහතාට විශේෂ රාත්‍රී භෝජන සංග්‍රහයක් ලබාදීමට නියමිත අතර දෙපාර්ශවය අතර රාජතාන්ත්‍රික සාකච්ඡාවක් ද පැවැත්වීමට නියමිතය.මේ අතර විපක්ෂ නායක ආර්.සම්බන්ධන් මහතා ද ඉන්දියාවේ උජ්ජාන් ප්‍රදේශයේ පැවැත්වෙන උත්සවයට සහභාගී වීම සඳහා දැනටමත් පිටත්ව ගොස් ඇත.", "URL": "https://sinhala.adaderana.lk/news.php?nid=60113", "Category": null, "Parent URL": null}