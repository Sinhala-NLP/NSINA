{"Source": "Adaderana", "Timestamp": "August 13, 2018 09:00 am", "Headline": "බස් රථයක් හා යතුරුපැදියක් ගැටී පුද්ගලයෙකුට බරපළයි", "News Content": "වව්නියාව, සූඩුවෙන්දපිලව් ප්‍රදේශයේදී ඊයේ (12) සවස සිදුවු රිය අනතුරකින් පුද්ගලයෙකු බරපතළ තුවාල ලබා ඇති බව වව්නියාව පෙරියළුක්කුලම පොලීසිය පවසයි. ‍පොලිසිය පැවසූවේ බස් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති අතර, අනතුරින් යතුරුපැදිකරු තුවාල ලබා ඇති බවයි. වව්නියාව සිට සෙට්ටිකුලම දක්වා ධාවනය වු බස් රථයක් හා යතුරුපැදියක් එකිනෙක ගැටී ඇති බවද පොලිසිය සඳහන් කළේය. පොලීසිය වැඩිදුරටත් පැවසූවේ අනතුරින් යතුරුපැදියේ ගමන්ගත් සූඩුවෙන්දපිලව් ප්‍රදේශයේ පදිංචි 23 හැවිරිදි පුද්ගලයෙකු බරපතළ තුවාල ලබා වවුනියාව රෝහලට ඇතුළත් කොට ඇති බවයි. සිද්ධිය සම්බන්ධයෙන් පෙරියළුක්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94319", "Category": null, "Parent URL": null}