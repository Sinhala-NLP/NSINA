{"Source": "Adaderana", "Timestamp": "March 29, 2016 03:03 pm", "Headline": "සබරගමු සිසුන් සත්‍යග්‍රහයක් අරඹයි", "News Content": "සබරගමුව විශ්වවිද්‍යාලයේ සිසුන් පිරිසක් විශ්ව විද්‍යාල ප්‍රතිපාදන කොමිෂන් සභාව ඉදිරිපිට සංකේත සත්‍යග්‍රහයක් ආරම්භ කර තිබේ.සබරගමුව විශ්වවිද්‍යාලයේ 2014 – 2015 වර්ෂය සඳහා නියමිත සිසුන් සංඛ්‍යාව වහාම බඳවා ගන්නා ලෙස බලකරමින් ඔවුන් එම විරෝධතාවයේ නිරතවන බව සඳහන්ය.එම අධ්‍යයන වර්ෂය සඳහා තවත් සිසුන් 276ක් බඳවා ගැනීමේ හැකියාව පවතින බව සබරගමුව විශ්ව විද්‍යාලයේ මහා ශිෂ්‍ය සංගමයේ සභාපති සමීර කපුවත්ත සඳහන් කළේය.මේ පිළිබඳ විශ්ව විද්‍යාල පරිපාලනය සහ බලධාරීන් අවස්ථා කිහිපයකදී දැනුම්වත් කළ ද මෙතෙක් නිසි පියවර ගෙන නොමැති බව ඔහු කියා සිටියේය.", "URL": "https://sinhala.adaderana.lk/news.php?nid=58716", "Category": null, "Parent URL": null}