{"Source": "Adaderana", "Timestamp": "May 6, 2014 05:28 pm", "Headline": "කිලෝමීටර් 2ක් ගැඹුරු මුහුදේ රන් ආකරයක්", "News Content": "දරුණු සුළි කුණාටුවක් හේතුවෙන් වර්ෂ 1857 දී මුහුදුබත් වු නෞකාවක තිබී ඩොලර් මිලියන එකයි දශම තුනකට අධික වටිනාකමින් යුත් රත්‍රං තොගයක් සොයාගෙන තිබේ. එස්.එස්.සෙන්ට්‍රල් අමෙරිකා නමැති අදාළ නෞකාව පැනමා සිට නිව් යෝර්ක් බලා ගමන් කරමින් තිබියදී දරුණු සුළි කුණාටුවකට හසුවීම හේතුවෙන් මුහුදුබත් විය. කිලෝමීටර් දෙකක් පමණ ගැඹුරු මුහුදු පතුලේ තැන්පත්ව තිබු අදාළ නෞකාවේ සුන්බුන් සොයා සිදුකළ සෝදිසි මෙහෙයුම්වලදී මෙම රත්‍රං සොයාගෙන ඇත. 1857 වර්ෂයේ සිදුවු අදාළ නෞකා අනතුර හේතුවෙන් පුද්ගලයින් 425 දෙනෙකු ජීවිතක්ෂයට පත්ව ඇති බව ද විදෙස් මාධ්‍ය වාර්තා කරයි. අදාළ නෞකාවේ තවත් ඩොලර් මිලියන ගණනක රත්‍රං ඇති බවට විශ්වාසය පළකෙරෙන අතර 1991 වර්ෂයෙන් පසු එම නෞකාවෙන් රත්‍රං පිටතට ගෙන නොමැති බව ද වාර්තා වේ.", "URL": "https://sinhala.adaderana.lk/news.php?nid=43023", "Category": null, "Parent URL": null}