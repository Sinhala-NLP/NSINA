{"Source": "Adaderana", "Timestamp": "November 13, 2016 12:07 pm", "Headline": " නිධන් හෑරූ 2ක් දැලේ", "News Content": "නිධන් ලබාගැනීමේ අරමුණින් කැණීම් කරමින් සිටි කාන්තාවක් සහ පිරිමි පුද්ගලයෙකු රුවන්වැල්ල මාහල්ල ප්‍රදේශයේ දී අත්අඩංගුවට ගෙන තිබේ.යකුම්ගල නමැති ගලේ නිධන් වස්තු ලබාගැනීමේ අරමුණින් මොවුන් කැණීම් සිදුකර ඇති බව සඳහන් වේ.මේ සම්බන්ධයෙන් රුවන්වැල්ල පොලීසියට ලද තොරතුරක් මත සිදුකළ වැටලීමකදී සැකකාරිය සහ සැකකරු අත්අඩංගුවට ගෙන තිබේ.එහිදී කැණීම් සඳහා යොදාගත් උපකරණ පොලීසිය භාරයට ගෙන ඇති බව වාර්තා වේ.සැකකාර කාන්තාව සහ පිරිමි පුද්ගලයා රුවන්වැල්ල වහකුල ප්‍රදේශයේ පදිංචිකරුවන් වන අතර ඔවුන් රුවන්වැල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=65995", "Category": null, "Parent URL": null}