{"Source": "Adaderana", "Timestamp": "October 10, 2013 11:14 am", "Headline": "නව නියෝජ්‍ය අමාත්‍යවරු 9ක් දිවුරුම් දෙති ", "News Content": "එ.ජ.නි.ස. රජයේ නව නියෝජ්‍ය අමාත්‍යවරු 9 දෙනෙකු මීට ස්වල්ප මොහොතකට පෙර ජනාධිපති මහින්ද රාජපක්ෂ මහතා ඉදිරියේ දිවුරුම් දුන් බව ජනාධිපති මාධ්‍ය අංශය සඳහන් කරයි. අද (10) පෙරවරුවේ ජනාධිපති ලේකම් කාර්යාල‍යේදී මෙම දිවුරුම් දීම සිදුව තිබේ. ඒ අනුව සනත් ජයසූරිය, වික්ටර් ඇන්තනී, නිශාන්ත මුතුහෙට්ටිගම, මොහාන් ලාල් ග්‍රේරු, සරත් වීරසේකර, එස්.සී මුතුකුමාරණ, හේමාල් ගුණසේකර, වයි.ජී පද්මසිරි, ලක්ෂ්මන් පෙරේරා යන මහත්වරුන්ට මෙම නියෝජ්‍ය අමාත්‍ය පදවි ලැබී ඇති බව සඳහන්ය. එකී නියෝජ්‍ය අාමත්‍ය පදවි මෙසේය. සනත් ජයසූරිය - තැපැල් සේවා වයි. ජී පද්මසිරි - කෘෂි කර්මාන්ත වික්ටර් ඇන්තනී - පොල් සංවර්ධන හා ජනතා වතු සංවර්ධන නිශාන්ත මුතුහෙට්ටිගමගේ - සුළු අපනයන භෝග ප්‍රවර්ධන මොහාන් ලාල් ග්‍රේරු - අධ්‍යාපන සරත් වීරසේකර - කම්කරු හා කම්කරු සබඳතා එස්.සී මුතුකුමාරණ -පුනරුත්ථාපන හා බන්ධනාගාර ප්‍රතිසංස්කරණ හේමාල් ගුණසේකර - සමූපකාර හා අභ්‍යන්තර වෙළඳ කටයුතු ලක්ෂ්මන් වසන්ත පෙරේරා - කර්මාන්ත හා වාණිජ කටයුතු", "URL": "https://sinhala.adaderana.lk/news.php?nid=38039", "Category": null, "Parent URL": null}