{"Source": "Adaderana", "Timestamp": "February 21, 2016 12:38 pm", "Headline": "මහ ලොකුවට ප‍්‍රජාතන්ත‍්‍රවාදය  ගැන තමයි කතා කරන්නේ", "News Content": "ජනාධිපති, අගමැති ලෝකයට ගිහින් දේශපාලන සිරකරුවන් නැතැයි කියුවත් මානව හිමිකම් ගැන කතා කරන මේ අය කුමාර් ගුණරත්නම් දින 100ක් තිස්සේ රඳවාගෙන සිටින්නේ යැයි නව සමසමාජ පක්ෂයේ නායක වික්‍රමබාහු කරුණාරත්න මහතා කියයි. කුමාර් ගුණරත්නම් අත්අඩංගුවට ගෙන රිමාන්ඩ් කිරීමට විරෝධය පා කොළඹ, කොටුවේ අරඹා ඇති අඛණ්ඩ සත්‍යග‍්‍රහයට අද වන විට දින 100ක් සම්පූර්ණ වෙයි.මේ නිමිත්තෙන් අද කොටුවේ දුම්රිය ස්ථානය ඉදිරිපිට වාමාංශික දේශපාලන පක්ෂ නියෝජිතයන් හා දේශපාලන ක‍්‍රියායාකාරීන් පිරිසකගේ සහභාගිත්වයෙන් විරෝධතාවයක් පැවැත්විණ.ඊට නව සම සමාජ පක්ෂය වෙනුවෙන් වික‍්‍රමබාහු කරුණාරත්න, සමාජවාදී පක්ෂය වෙනුවෙන් මහින්ද දේවගේ, වමේ හඬ සංවිධානය වෙනුවෙන් ධර්මසිරි ලංකාපේලි ප‍්‍රැක්සිස් සමූහය වෙනුවෙන් විදර්ශන කන්නන්ගර හා නීතීඥ රෙක්ස් ප‍්‍රියදර්ශන, නුවන් බෝපගේ මේ සඳහා එක්ව සිටියහ.මෙහිදී අදහස් දැක්වූ මහින්ද දේවගේ. කුමාර් ගුණරත්නම් සහෝදරයා අත්අඩංගුවට ගෙන නඩුව මේ වන විට විභාග වෙමින් තිබෙනවා. විමල් වීරවංශට පාස්පෝට් දෙකක් තිබ්බා. ඒත් වීරවංශ නිදහස් කළා. ගෝඨාභයටත්, බැසිල්ටත් පුරවැසිභාවය පිළිබඳ ප‍්‍රශ්න තිබ්බා. නමුත් අගමැතිවරයාට ඒක ප‍්‍රශ්නයක් නැහැ. ජනාධිපතිවරයා ජර්මනියට ගිහින් දේශපාලන ප‍්‍රශ්න නිසා එහේ ගිහින් ඉන්න අයට නැවත ලංකාවට එන්න කියනවා. ලංකාවට ආපු කුමාර් ගුණරත්නම්ව අත්අඩංගුවට ගන්නවා. මේක හරිම විහිළුවක්. ධර්මසිරි ලංකාපේලිකුමාර් ගුණරඒනම් රට ගියේ ජවිපේ දේශපාලනය කරපු නිසා. අද මොනවා කිව්වත් අනුර කුමාරලා, විජිත හේරත්ලා දේශපාලනයට ගෙනාවේ කුමාර් ගුණරත්නම් සහෝදරයා. අවාසනාවකට අද ඒ අයත් කුමාර් සහෝදරයාගේ දේශපාලන නිදහසට විරුද්ධව කතා කරනවා. ඒත් අපි වමේ හඬ සංවිධානය විදිහට පෙරටුගාමී සමාජවාදී පක්ෂයත් එක්ක කුමාර්ගේ දේශපාලනය වෙනුවෙන් කතා කරනවා.චමීර කොස්වත්තබීරි අලින්ට ඇහෙන්න විශාල ශබ්දයක් අවශ්‍යයි. ඒ නිසා අපි විශාල ශබ්දයක් කරනවා. මේක දේශපාලන ප‍්‍රශ්නයක් කියලා ශ්‍රේෂ්ඨාධිකරණයෙන් කියලා තියෙද්දිත් ජනාධිපතිවරයා හෝ අගමැතිවරයා තවම සාකච්ඡාවක් වත් දීලා නැහැ. ජර්මනියේ ගිහිල්ලා බොරුවට කියනවා විදෙස් ගත වෙලා ඉන්න ශ‍්‍රී ලාංකිකයන්ට ආපහු එන්න කියලා. මේක තමයි ආණ්ඩුවේ ප‍්‍රජාතන්ත‍්‍රවාදය.වික‍්‍රමබාහු කරුණාරත්නජනාධිපති, අගමැති ලෝකයට ගිහින් කියන්නේ දේශපාලන සිරකරුවන් නැහැ කියලා. මහ ලොකුවට ප‍්‍රජාතන්ත‍්‍රවාදය මානව හිමිකම් ගැන කතා කරන මේ අය කුමාර් ගුණරත්නම් සහෝදරයා දින 100ක් තිස්සේ රඳවාගෙන ඉන්නවා. අපි අහනවා කුමාර් ගුණරත්නම් සහෝදරයා වගේම දේශපාලන සිරකරුවන් මෙලෙස රඳවාගෙන ඉන්න එකෙන් ආණ්ඩුවට මොනවද හම්බවෙලා තියෙන්නේ කියලා. ඒ නිසා අපි කියනවා වහාම කුමාර් ගුණරත්නම් සහෝදරයා නිදහස් කරලා ඔහුගේ දේශපාලන අයිතිය ලබාදෙන්න කියලා.", "URL": "https://sinhala.adaderana.lk/news.php?nid=57448", "Category": null, "Parent URL": null}