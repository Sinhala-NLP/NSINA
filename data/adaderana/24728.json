{"Source": "Adaderana", "Timestamp": "June 3, 2012 02:22 pm", "Headline": " නිධන් වස්තු හෑරූ තවත් තිදෙනකු දැලේ", "News Content": "නිධන් වස්තු කැණීමේ නිරතව සිටි පුද්ගලයින් තිදෙනෙකු මතුරට‍, වැල්ලගිරිය ප්‍රදේශයේ දී අත්අඩංගුවට ගෙන තිබේ. අද අලුයම මතුරට පොලිසියේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. එහිදී නිධන් වස්තු කැණීම සඳහා උපයෝගී කරගත් උපකරණ කිහිපයක් සහ එම ස්ථානයේ තිබූ වෑන් රථයක් ද පොලිස් භාරයට ගෙන තිබේ. සැකකරුවන් අද වලපනේ මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලීසිය පවසයි.", "URL": "https://sinhala.adaderana.lk/news.php?nid=24728", "Category": null, "Parent URL": null}