{"Source": "Adaderana", "Timestamp": "August 25, 2013 12:22 pm", "Headline": "ශිෂ්‍යත්වය ලියන්න ආ ළමෝ බියවෙති - ශාලාධිපති ගැන පරීක්ෂණයක්", "News Content": "අද පෙරවරුවේ ශිෂ්‍යත්ව විභාගය ආරම්භ කිරීමට පෙර ගාල්ල, බටදූව මහා විද්‍යාලයේදී එම විභාගයට පෙනී සිටි සිසුන් දුෂ්කරතාවට මුහුණ දුන් බව අද දෙරණ වාර්තාකරු පවසයි. විභාගය ආරම්භ කිරීමට පෙර විභාග මධ්‍යස්ථානය ආසන්නයේ මව්පියන් රැදී සිටීම හේතුවෙන් ශාලාධිපතිවරයා ඔවුන් ඉවත් කිරීමට ගත් උත්සහයේදි දරුවන් බියට පත්වීම ඊට හේතුවය. මේ සම්බන්ධයෙන් කළ විමසීමකදී දකුණු පළාත් අධ්‍යාපන අධ්‍යක්ෂ ජයතිස්ස බිලොක් මහතා ප්‍රකාශ කළේ අදාළ ශාලාධිපතිවරයාගේ ක්‍රියා කලාපය සම්බන්ධයෙන් පරීක්ෂණයක් පවත්වන බවයි. කෙසේ වුව ද විභාගය පැවැත්වෙන පරිශ්‍රවෙත මව්පියන් ඇතුළු පිටස්තර පුද්ගලයින් සහභාගී නොවිය යුතු බවට විභාග කොමසාරිස්වරයා දැනුම් දීමක්ද කර තිබුණි. කෙසේ හෝ දිවයිනේ මධ්‍යස්ථාන 2838 කදී පැවැති ශිෂ්‍යත්ව විභාගය අද අද දහවල් 12.00 අවසන් විය. සමස්ථයක් වශයෙන් විභාගය සාර්ථකව පැවති බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=36885", "Category": null, "Parent URL": null}