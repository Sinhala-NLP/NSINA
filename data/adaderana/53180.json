{"Source": "Adaderana", "Timestamp": "August 11, 2015 03:28 pm", "Headline": "සජින් තවදුරටත් රිමාන්ඩ්", "News Content": "එක්සත් ජනතා නිදහස් සන්ධාන හිටපු පාර්ලිමේන්තු මන්ත්‍රී සජින් වාස් ගුණවර්ධන මහතා යළි රක්ෂිත බන්ධනාගාර ගත කර තිබේ.ඔහු ලබන 25 වන දින දක්වා රක්ෂිත බන්ධනාගාර ගත කිරීමට කොළඹ කොටුව මහේස්ත්‍රාත් ප්‍රියන්ත ලියනගේ මහතා නියෝග කර ඇත.ජනාධිපති ලේකම් කාර්යාලයේ වාහන අයථා පරිහරණය සම්බන්ධයෙන් හිටපු පාර්ලිමේන්තු මන්ත්‍රී සජින් වාස් ගුණවර්ධන මහතාට චෝදනා එල්ල වී තිබේ.අදාළ නඩුව අද කැඳවු අවස්ථාවේ අපරාධ පරීක්ෂණ දෙපාර්තමේන්තුව අධිකරණයට වාර්තාවක් ඉදිරිපත් කරමින් සඳහන් කළේ සිද්ධියට අදාළ පරීක්ෂණ තවදුරටත් සිදුකරන බවයි.ඒ අනුව සැකකරු තවදුරටත් රක්ෂිත බන්ධනාගාර ගත කරන ලෙස පොලීසිය සිදුකළ ඉල්ලීම සැලකිල්ලටගත් මහේස්ත්‍රාත්වරයා මෙම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=53180", "Category": null, "Parent URL": null}