{"Source": "Adaderana", "Timestamp": "June 5, 2011 08:25 am", "Headline": "රක්ෂිතයේ ගංජා වගාවක්-එක් අයෙක් මාට්ටු", "News Content": "සූරියවැව , විල්ලගල රජයේ රක්ෂිතය තුළ සිදු කෙරුනු මහා පරිමාණ ගංජා ජාවාරමක් පොලිසිය විසින් වටලා තිබේ. මෙම රක්ෂිතය තුළ අක්කර 2ක පමණ භූමි භාගයක මෙම ගංජා වගාව පවත්වාගෙන ගොස් ඇති බව පොලිසිය පවසයි. අඩි 6ක් පමණ උසට වැඩුණු ගංජා වගාවක් මෙහි තිබූ බව පොලිසිය කියා සිටියි. තංගල්ල කොට්ඨාශ දූෂණ මර්දන ඒකකයේ නිලධාරීන් කණ්ඩායමක් විසින් මෙම වැටලීම සිදු කර ඇති බව සඳහන්වේ. වැටලීමේ දී එක් සැකකරුවෙකු අත්අඩංගුවට ගත් බව පොලිසිය පවසයි. අදාළ සැකකරු පදවිගම ප්‍රදේශයේ පදිංචිකරුවෙකි. ඔහු අද හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16555", "Category": null, "Parent URL": null}