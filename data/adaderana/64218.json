{"Source": "Adaderana", "Timestamp": "September 18, 2016 05:26 pm", "Headline": "  රජය ජනතාවගේ ප්‍රජාතන්ත්‍රවාදී අයිතිය උල්ලංඝණය කරලා", "News Content": "පළාත් පාලන මැතිවරණය කඩිනමින් පවත්වන ලෙස රජයට බල කිරීම සඳහා දැවැන්ත වැඩපිළිවෙළක් ක්‍රියාත්මක කරන බව ඒකාබද්ධ විපක්ෂය නියෝජනය කරන පළාත් පාලන නියෝජිතයින් පවසයි.පළාත් පාලන සංසඳයේ කැඳවුම්කරු, බොරලැස්ගමුව නගර සභාවේ හිටපු නගරාධිපති අරුණ ප්‍රියශාන්ත මහතා සඳහන් කළේ පළාත් පාලන මැතිවරණය කල්දැමීම තුළින් රජය ජනතාවගේ ප්‍රජාතන්ත්‍රවාදී අයිතිය උල්ලංඝණය කර ඇති බවයි.මැතිවරණය කඩිනමින් පවත්වන ලෙස ඉල්ලා ලබන 20 වන දින මැතිවරණ කොමිසම වෙත ලිඛිත ඉල්ලීමක් කිරීමටද පළාත් පාලන සංසඳය තීරණය කර තිබේ.කොළඹ අද(18) පැවැති මාධ්‍ය හමුවකට එක්වෙමින් අරුණ ප්‍රියශාන්ත මහතා සඳහන් කළේ පළාත් පාලන මැතිවරණය පවත්වන තුරු අඛණ්ඩව විරෝධතාවල නිරත වන බවයි.", "URL": "https://sinhala.adaderana.lk/news.php?nid=64218", "Category": null, "Parent URL": null}