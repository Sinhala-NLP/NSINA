{"Source": "Adaderana", "Timestamp": "February 15, 2017 03:53 pm", "Headline": " සිසුන් අතර ගැටුමකින් 6ක් රෝහල් යයි", "News Content": "කොළඹ ප්‍රධාන පාසල් තුනක සිසුන් අතර ඇති වූ ගැටුමකින් සිසුන් 6 දෙනෙකු තුවාල ලබා කොළඹ ජාතික රෝහලට ඇතුළත් කර ඇති බව පොලීසිය පවසයි. මේ හේතුවෙන් බස් රථයකට හා පාසල් වෑන් රථ කිහිපයකටද අලාභ සිදු වී ඇති බව වාර්තා වෙයි. මේ සම්බන්ධයෙන් සිසුන් 15 දෙනෙකු මරදාන සහ බොරැල්ල පොලීසිය මඟින් අත්අඩංගුවට ගෙන ඇති බවද සඳහන්ය.", "URL": "https://sinhala.adaderana.lk/news.php?nid=69674", "Category": null, "Parent URL": null}