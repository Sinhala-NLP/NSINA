{"Source": "Adaderana", "Timestamp": "January 17, 2019 02:12 pm", "Headline": "කුසල්ට තරගය අහිමි වෙයි", "News Content": "ඔස්ට්‍රේලියානු ක්‍රිකට් ආයතන කණ්ඩායම සමඟ පැවැත්වෙන තුන්දින පුහුණු තරඟයේදී කුසල් මෙන්ඩිස් ආබාධයකට ලක්ව ඇත. තරගයේ පන්දු රකිමින් සිටියදී පන්දුවක් වැදීමෙන් ඔහු ආබාධයකට ලක්ව ඇති බව වාර්තා වෙයි. මේ හේතුවෙන් ක්‍රීඩා පිටියෙන් ඉවත්වීමට ඔහුට සිදුව ඇති බව සඳහන්ය. තුන්දින පුහුණු තරගයේ පළමු දිනය වන අද දිනයේ ප්‍රථමයෙන් පන්දුවට පහර දෙන ඔස්ට්‍රේලියානු ක්‍රිකට් ආයතන කණ්ඩායම මීට ටික වේලාවකට පෙර කඩුලු 05ක් දැවී ලකුණු 203 ක් ලබා සිටියේය.", "URL": "https://sinhala.adaderana.lk/news.php?nid=102532", "Category": null, "Parent URL": null}