{"Source": "Adaderana", "Timestamp": "August 14, 2013 03:06 pm", "Headline": "පරිසර ආරක්ෂණය ගැන දැනුවත් කිරීමේ වැඩසටහනක් ", "News Content": "ප‍රිසර ආරක්ෂණය සහ පරිසර සංරක්ෂණය පිළිබඳ දැනුවත් කිරීමේ වැඩසටහනක් ක්‍රියාත්මක කිරීමට මධ්‍යම පරිසර අධිකාරිය පියවර ගෙන තිබේ. මහනුවර සහ කතරගම නගර වලට පෙරහැර නැරඹීමට පැමිණෙන බැතිමතුන් ඉලක්කර ගනිමින් මෙම වැඩසටහන ක්‍රියාත්මක කිරීමට නියමිතයි. පාසල් පරිසර නියමු වැඩසටහන යටතේ දිනකට පාසල් සිසුන් 150ක් සහ විශ්ව විද්‍යාල සිසුන් මෙම වැඩසටහන සඳහා සම්බන්ධකර ගන්නා බව මධ්‍යම පරිසර අධිකාරිය සඳහන් කරයි. කතරගම නගරයේ සිදුකරන ගිහි පැවිදි බැතිමතුන් දැනුවත් කිරීමේ වැඩසටහන සදහා එම ප්‍රදේශයේ පාසල් සිසුන් සම්බන්ධ කරගන්නා අතර මහනුවර පෙරහැර නැරඹීම සඳහා පැමිණෙන පිරිස් දැනුවත් කිරීමට පේරාදෙණිය විශ්ව විද්‍යාලයේ සිසුන් සම්බන්ධකර ගැනීමට නියමිතයි.", "URL": "https://sinhala.adaderana.lk/news.php?nid=36624", "Category": null, "Parent URL": null}