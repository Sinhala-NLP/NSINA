{"Source": "Adaderana", "Timestamp": "February 26, 2019 05:33 pm", "Headline": "ලෝක කුසලානයට නම් කළ සංචිතයේ කිසිදු ක්‍රීඩකයෙක් දුෂණ වංචාවලට සම්බන්ධ නෑ", "News Content": "ශ්‍රී ලංකාවේ සිදු වුණා යැයි කියන ක්‍රිකට් දූෂණ වංචා සම්බන්ධයෙන් මෙරට ක්‍රීඩාලෝලීන්ගේ මහත් ආදරයට පාත්‍ර වූ ක්‍රීඩකයෙක් සම්බන්ධ බවට හෙළි වී ඇති බවත් ඒ පිළිබඳ හෙට දිනයේ හෙළි කරන බවත් ක්‍රීඩා අමාත්‍ය හරීන් ප්‍රනාන්දු මහතා පවසයි. අද දෙරණ 360 සංවාදාත්මක වැඩසටහනට එක්වෙමින් ක්‍රීඩා අමාත්‍යවරයා වැඩිදුරටත් සඳහන් කළේ ලෝක කුසලානය වෙනුවෙන් නම් කළ සංචිතයේ කිසිඳු ක්‍රීඩකයෙක් මෙම දූෂණ වංචාවලට සම්බන්ධ නොමැති බවයි. ලංකාවේ කීඩකයින් වංචනික යැයි විශ්වාස කිරීමට තමා අකමැති බවත්, නමුත් එවැනි චෝදනා එල්ල වන එක්කෙනෙක් හෝ දෙන්නෙක් ක්‍රීඩාව තුළ සිටිය හැකි බවත් පැවසු අමාත්‍යවරයා, එවැනි අපි ආදරය කරන ක්‍රීඩකයෙක් චෝදනාවට ලක්ව ඇති බවත් පසුව ඒය අනාවරණය වෙනු ඇති බවත් පැවසීය.", "URL": "https://sinhala.adaderana.lk/news.php?nid=105083", "Category": null, "Parent URL": null}