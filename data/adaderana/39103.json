{"Source": "Adaderana", "Timestamp": "November 25, 2013 01:25 pm", "Headline": "රාජා මහේන්ද්‍රන්ට නොතීසි", "News Content": "මහජන සාමය බිඳෙන ලෙස සිදුකළ වෛරීය මාධ්‍ය භාවිතයට අදාළව ඇඟනොබැඳීමට කරුණු දක්වන ලෙස මහාරාජා සමූහ ව්‍යාපාරයේ(MTV/MBC) සභාපති රාජා මහේන්ද්‍රන් මහතාට නොතීසි නිකුත් කර තිබේ. පසුගිය දිනෙක මාතර ප්‍රදේශයේ සිදුවූ එක්සත් ජාතික පාක්ෂිකයින්ගේ ගැටුමට අදාළව පාක්ෂිකයින් කුපිත කරන අන්දමට මාධ්‍ය භාවිතයක යෙදුණු බවට එ.ජා.ප පාර්ලිමේන්තු මන්ත්‍රී මංගල සමරවීර මහතා ඇතුළු පිරිසක් විසින් අධිකරණයට ඉදිරිපත් කරන ලද පෙත්සමක් අද (25) විභාගයට ගත් අවස්ථාවේදී මාතර අධිකරණය විසින් මෙලෙස නොතීසි නිකුත් කර ඇත. ඒ අනුව රාජා මහේන්ද්‍රන් මහතාට එළඹෙන දෙසැම්බර් මස 11 වන දින මාතර මහේස්ත්‍රාත් අධිකරණය හමුවේ පෙනී සිටින ලෙස නියෝග කර ඇත.", "URL": "https://sinhala.adaderana.lk/news.php?nid=39103", "Category": null, "Parent URL": null}