{"Source": "Adaderana", "Timestamp": "June 20, 2018 03:37 pm", "Headline": "අපි බාර ගත්තේ ගරා වැටුණ ආර්ථිකයක්", "News Content": "වත්මන් රජයේ පාලන කාලය තුළ ආර්ථික වර්ධන වේගය ඉහළ දැමීමට හැකියාව ලැබුණු බව රාජ්‍ය අමාත්‍ය සුජීව සේනසිංහ මහතා පවසයි. අද(20) කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින් රාජ්‍ය අමාත්‍යවරයා මේ බව සඳහන් කළේය. ඇඟලුම් කර්මාන්තය GSP සහනට නොලැබි යාමත් සමඟ කඩා වැටුණු බවත් දැන් වෙන විට එය යථා තත්ත්වයට පත් වෙමින් තිබෙන බවත් අමාත්‍යවරයා මෙහිදී වැඩිදුරටත් පැවසීය. කෙසේ වෙතත් අද වන විට රටට හිමි වී තිබෙන නිදහස නිසි ලෙස ප්‍රයෝජනයට නොගන්නේ නම් රටක් ලෙස පහළට යන බවත් පැවසු අමාත්‍යවරයා වත්මන් ආණ්ඩුව බලයට පත්වන විට පැවතුණේ ගරා වැටුණු ආර්ථිකයක් බව ද කියා සිටියේය. කෙසේ වෙතත් එය පහලට යෑමට ඉඩ නොදී රැක ගෙන ඇති බවත් ඉදිරියට එය වර්ධනය කිරීමට කටයුතු කරන බවත් සූජීව සේනසිංහ මහතා මෙහිදී පැවසීය.", "URL": "https://sinhala.adaderana.lk/news.php?nid=91198", "Category": null, "Parent URL": null}