{"Source": "Adaderana", "Timestamp": "August 11, 2016 07:48 am", "Headline": "කුඩා දැරියක් තාප්පයකට බිලි", "News Content": "හැටන්, ස්ටෑඩන් වතුයායේ තාප්පයකට යටවීමෙන් සිදුවූ අනතුරකින් කුඩා දැරියක ජීවිතක්ෂයට පත්වී තිබේ.සිය සොහොයුරිය සමග සෙල්ලම් කරමින් සිටියදී මෙම අනතුර සිදුවී ඇති බවපොලීසිය සඳහන් කරයි.තාප්පය බැඳ තිබූ සිමින්ති ගල් කිහිපයක් කුඩා දැරියගේ ඇඟට පෙරළී දැරිය එම ස්ථානයේදීම මියගොස් තිබේ.මියගොස් ඇත්තේ හැටන්, ස්ටෑඩන් වතුයායේ පදිංචිව සිටි අවුරුදු එකහමාරක් පමණ වයසැති කුඩා දැරියක බව පොලීසිය සඳහන් කරයි.මළ සිරුර වටවල රෝහලේ තබා ඇති අතර පශ්චාත් මරණ පරීක්ෂණය අද දිනයේ සිදුකිරීමට නියමිතය.", "URL": "https://sinhala.adaderana.lk/news.php?nid=62959", "Category": null, "Parent URL": null}