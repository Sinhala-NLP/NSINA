{"Source": "Adaderana", "Timestamp": "May 2, 2019 01:31 pm", "Headline": "ප්‍රහාරවලින් සංචාරක කර්මාන්තයට වූ උපරිම බලපෑම සියයට 20යි-කිෂු", "News Content": "පසුගිය පාස්කු ඉරිදා එල්ල වූ ප්‍රහාරයන් ශ්‍රී ලංකාවේ සංචාරක කර්මාන්තය පමණක් නොව, මුළු ආර්ථිකයටම දැඩි බලපෑමක් වූ බව ශ්‍රී ලංකා සංචාරක ප්‍රවර්ධන කාර්යාංශයේ සභාපති කිෂු ගෝමස් මහතා පවසයි. විදෙස් මාධ්‍ය වෙත අදහස් දක්වමින් ශ්‍රී ලංකා සංචාරක ප්‍රවර්ධන කාර්යාංශයේ සභාපතිවරයා මේ බව සඳහන් කළේය. කෙසේ වෙතත් සභාපතිවරයා සඳහන් කරන්නේ ඉන්දුනිසියාවේ බාලි සහ ප්‍රංශයේ පැරිස් වැනි සංචාරක ගමනාන්තවලටද මෙවැනිම ප්‍රහාල එල්ල වූ බවත් ඒ දෙස බලන විට ශ්‍රී ලංකාවට නැවත නැගී සිටීමට හැකියාවක් ඇති බවට තමාට විශ්වාස කරන බවයි. රටෙහි ආරක්ෂාව සඳහා මේ වන විට ත්‍රිවිධ හමුදාව විසින් ගෙන යන වැඩපිළිවෙල සියල්ල සාර්ථක වී ඇති බවත් ඉදිරියේදී ආරක්ෂිත පරිසරය හමුවේ ශ්‍රී ලංකාවට යළි නැගී සිටීමට හැකි වන ඇති බවත් කිෂු ගෝමස් මහතා පෙන්වා දෙයි. මේ අතර සංචාරකයින්ගේ සංඛ්‍යාව සහ ආර්ථික බලපෑම අනුව පසුගිය පාස්කු ඉරිදා එල්ල වූ ප්‍රහාරවලින් සංචාරක කර්මාන්තයට එල්ල වූ උපරිම බලපෑම 20%ක් පමණ බව ශ්‍රී ලංකා සංචාරක ප්‍රවර්ධන කාර්යාංශයේ සභාපති කිෂු ගෝමස් මහතා වැඩිදුටත් පැවසීය.", "URL": "https://sinhala.adaderana.lk/news.php?nid=109094", "Category": null, "Parent URL": null}