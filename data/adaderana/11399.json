{"Source": "Adaderana", "Timestamp": "October 10, 2010 01:04 pm", "Headline": "1 ට පොලීසිය එපා-02 ට දේශපාලනය එපා", "News Content": "මෙරට ප්‍රථම වරට දේශපාලනය හැදෑරීම සඳහා දේශපාලන විද්‍යා ආයතනයක් පිහිටුවීමට කටයුතු කරන බව යෞවන කටයුතු අමාත්‍ය ඩලස් අලහප්පෙරුම මහතා පවසයි. ලබන ජනවාරි මාසයේ මෙම දේශපාලන විද්‍යා ආයතනය පිහිටුවන බව ඔහු පවසයි.. ඌව පළාත් පුස්තකාල ශ්‍රවණාගාරයේ දී දිස්ත්‍රික් යොවුන් හමුවකට එක් වෙමින් අමාත්‍ය ඩලස් අලහප්පෙරුම මහතා මෙම අදහස් පළ කළේය. රටේ අනාගතය වෙනුවෙන් වෘත්තීය දේශපාලනඥයින් බිහි කිරීමට දින දහය , පහළව වැඩ මුළුවලින් සිදු කළ නොහැකි බව අමාත්‍යවරයා පෙන්වා දෙයි. මේ අතර මෙරට තරුණ තරුණියන්ට වැඩියෙන්ම එපා වූ ආයතනය පොලිසිය බවත් දෙවන ස්ථානය දේශපාලන පක්ෂ සහ තෙවන ස්ථානය දේශපාලනඥයා බවත් ඩලස් අලහප්පෙරුම අමාත්‍යවරයා කියා සිටියේය. කොළඹ විශ්ව විද්‍යාලය විසින් සිදු කළ සමීක්ෂණයක දී මේ බව තහවුරු වූ බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11399", "Category": null, "Parent URL": null}