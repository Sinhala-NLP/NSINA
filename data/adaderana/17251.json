{"Source": "Adaderana", "Timestamp": "July 7, 2011 04:53 pm", "Headline": "නොබැඳි ජාතීන්ගේ රටවල් 22 ක් දරුස්මන් වාර්තාවට විරුද්ධයි", "News Content": "නොබැඳි ජාතීන්ගේ සංවිධානයට අයත් රටවල් බොහොමයක් දරුස්මන් වාර්තාවට විරුද්ධත්වය පළ කරන බව විදේශ අමාත්‍ය මහාචාර්ය ජී.එල්. පීරිස් මහතා පවසයි. රටවල් 22 ක් ඒ අතර සිටින බව ඔහු පෙන්වාදෙයි. එක්සත් ජාතීන්ගේ සංවිධානයේ මානව හිමිකම් කවුන්සිලය විසින් ශ්‍රී ලංකාවට එරෙහිව ඉදිරිපත් කරන ‍චෝදනා පරාජය කිරීමට ද හැකියාව ඇති බව විදේශ අමාත්‍යවරයා සඳහන් කරයි. දරුස්මන් වාර්තාව එක්සත් ජාතීන්ගේ මානව හිමිකම් කවුන්සිලයට ඉදිරිපත් කිරීමට ද ‍එමගින් හැකියාව නොලැබෙන බව ජී.එල්. පීරිස් අමාත්‍යවරයා එහිදී කියා සිටියේය.", "URL": "https://sinhala.adaderana.lk/news.php?nid=17251", "Category": null, "Parent URL": null}