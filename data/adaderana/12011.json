{"Source": "Adaderana", "Timestamp": "November 8, 2010 01:32 pm", "Headline": "අඹුසැමි ගැටුමකදී සැමියා දරුවා පොළවේ ගසලා", "News Content": "කුඩා දරුවකු පොළොවේ ගැසු සිද්ධියක් සීගිරිය ඇටවරාහේන ප්‍රදේශයෙන් වාර්තා වේ. අඹුසැමි යුවලක් අතර ඊයේ(07) රාත්‍රී ඇතිවු ගැටුමකදී අදාළ කාන්තාවගේ ඇකයේ සිටි දරුවා උදුරාගෙන ‍ඇගේ සැමියා විසින් පොළොවේ ගසා ඇති බව අද දෙරණ වාර්තාකරු සඳහන් කළේය. ඉන් බරපතල තුවාල ලැබු වයස අවුරුදු එකහමාරක් පමණ වන දරුවා සීගිරිය රෝහලට ඇතුළත් කර ඇති අතර අනතුරුව දඹුල්ල මූලික රෝහල වෙත මාරුකර යවා තිබේ. දරුවාගේ හිසට බරපතල තුවාල සිදුව ඇති බව රෝහල් ආරංචි මාර්ග පවසයි. සිද්ධියට සම්බන්ධ සැකකරු මේ වන තෙක් අත්අඩංගුවට ගෙන නොමැති අතර ඔහු සොයා සීගිරිය පොලිසිය මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=12011", "Category": null, "Parent URL": null}