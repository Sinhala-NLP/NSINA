{"Source": "Adaderana", "Timestamp": "February 27, 2017 12:51 pm", "Headline": "හම්බන්තොට සිද්ධිය-24ට ඇප ලැබෙයි ", "News Content": "හම්බන්තොට ආයෝජන කලාපයේ ඉඩම් පවරා ගැනීමට විරෝධය පළ කිරීමේදී ඇති වු කලහාකාරී සිද්ධිය සම්බන්ධයෙන් රක්ෂිත බන්ධනාගාර ගත කර සිටි 24 දෙනෙකු ඇප මත මුදාහැර තිබේ. හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන් ඇප මුදාහැරි බව පොලීසිය පැවසුවේය.එක් අයෙකුට රුපියල් ලක්ෂ 05 බැගින් වු ශරීර ඇප 03ක් මත සැකකරුවන් 24 දෙනා මුදාහැරීමට හම්බන්තොට මහේස්ත්‍රාත් මංජුල කරුණාරත්න මහතා නියෝග කර තිබේ.ඒ අනුව සිද්ධියට අදාළව අත්අඩංගුවට ගෙන රක්ෂිත බන්ධනාගාර ගත කර සිටි සියලු සැකකරුවන් මේ වන විට මුදාහැර ඇති බව වාර්තා වෙයි.", "URL": "https://sinhala.adaderana.lk/news.php?nid=70176", "Category": null, "Parent URL": null}