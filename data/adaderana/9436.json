{"Source": "Adaderana", "Timestamp": "July 6, 2010 02:59 pm", "Headline": "අපි එකම හඬකින් ජාත්‍යන්තරය ඇමතිය යුතුයි", "News Content": "ශ්‍රී ලංකාව පිළිබඳව ජාත්‍යන්තරය සමග කතාකිරීමේදී සියලුදෙනාම එකම හඬකින් ජාත්‍යන්තරය ඇමතිය යුතු බව ජනාධිපති මහින්ද රාජපක්ෂ මහතා පවසයි. ආණ්ඩුව හා විපක්ෂය ජාත්‍යන්තර ප්‍රතිපත්තිය තුළ එකම ස්ථාවරයක සිටින බවත්, රටේ අභ්‍යන්තර ගැටලු පිළිබඳව පමණක් දෙපක්ෂය වෙන් වෙන් මත දරන බව තමන් සිතන්නේ යැයි ඉන්දීය විදෙස් නායිකාවක වරක් තමන් වෙත පැවසූ බව ජනාධිපති මහින්ද මහතා සඳහන් කළේය. නමුත් එය එසේ නොවන බව එම අවස්ථාවේදී රට ගැන සිතා තමන් ප්‍රකාශ නොකළ බව ද ඒ මහතා අවධාරණය කළේය. එමෙන්ම සාමයෙන් තොර සංවර්ධනයක් හෝ සංවර්ධනයෙන් තොර සාමයක් නැති බව ද ජනාධිපතිවරයා පෙන්වාදෙයි. ශ්‍රී ලංකාවට වර්තමානයේ දී මෙන්ම අතීතයේ දී ද විදේශ රටවල විවිධ බලපෑම් එල්ල වූ බව ද ඒ මහතා සඳහන් කරයි. ජාතික තැපැල් කෞතුකාගාරයක් සහ මුද්දර කෞතුකාගාරයක් කොළඹ තැපැල් මූලස්ථානයේ දී විවෘත කිරීමේ අවස්ථාවට අද පෙරවරු‍ෙව් එක්වෙමින් ජනාධිපති මහින්ද රාජපක්ෂ මහතා ‍මේ බව පැවසුවේය. මීට සමාගාමීව රණවිරුවන් වෙනුවෙන් මුද්දරයක් නිකුත් කිරීම ද සිදුකෙරුණි. අදාළ මුද්දරය නිර්මාණය කිරීම සඳහා පැවති තරගයෙන් වව්නියාව සුභසාධන කඳවුරක ජීවත්වන දරු‍ෙවකු ජයග්‍රහණය කර තිබීම එහි වි‍ෙශ්ෂත්වය වේ.", "URL": "https://sinhala.adaderana.lk/news.php?nid=9436", "Category": null, "Parent URL": null}