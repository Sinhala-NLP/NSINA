{"Source": "Adaderana", "Timestamp": "July 24, 2018 10:02 am", "Headline": "ලැව්ගින්නෙන් 20ක් මිය යයි-11ට බරපතලයි", "News Content": "ග්‍රීසියේ ඇතැන්ස් නුවර කැළැබද ප්‍රදේශවල හටගෙන ඇති ලැව්ගිනි හේතුවෙන් මේ වන විට පුද්ගලයින් 20 දෙනෙකු පමණ මියගොස් ඇත. තවත් පුද්ගලයින් 104 දෙනෙකු පමණ තුවාල ලබා ඇති අතර ඉන් 16 දෙනෙකු කුඩා ළමුන් වන බව විදෙස් මාධ්‍ය වාර්තා කළේය. එමෙන්ම තුවාල ලැබූ පිරිසෙන් තවත් පුද්ගලයින් 11 දෙනෙකුගේ තත්ත්වය බරපතල බව සඳහන් වේ. මේ අතර ලැව්ගිනි තත්ත්වයන් හටගෙන ඇති ප්‍රදේශ ආශ්‍රිත පදිංචිකරුවන් එම නිවාස වලින් ඉවත් කිරීමට බලධාරීන් පියවර ගෙන තිබේ. ලැව්ගින් තත්ත්වය මැඩපැවැත්වීම සඳහා මේ වන විට සියයකට අධික ගිනි නිවන භටයින් යොදවා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=93105", "Category": null, "Parent URL": null}