{"Source": "Adaderana", "Timestamp": "November 30, 2012 10:04 am", "Headline": "භූ චලන ගැන හොයන්න නිලධාරීන් යොමුකෙරෙයි", "News Content": "අම්පාර, වඩිනාගල ප්‍රදේශ‍යේ සිදුවූ භූ චලන සම්බන්ධයෙන් සොයා බැලීම සඳහා නිලධාරීන් දෙදෙනෙකු යොමු කර ඇති බව භූ විද්‍යා හා පතල් කැනීම් කාර්යංශය පවසයි. පල්ලෙකැලේ භූ විද්‍යා මධ්‍යස්ථානයට ද ඊයේ (29) පස්වරුවේ සිදුවූ අදාළ භූ චලන සම්බන්ධයෙන් වාර්තා වී තිබූ බව එහි සභාපති එන්.පී විජයානන්ද මහතා සඳහන් කළේය. මීට පෙර අවස්ථා කිහිපයක දී ද ප්‍රදේශ රැසක සුළු භූ චලන වාර්තා විණි. මෙම තත්ත්වයන් පිළිබඳව තවදුරටත් පරීක්ෂණ සිදු කරන බව භූවිද්‍යා හා පතල් කැනීම් කාර්යංශයේ සභාපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=29598", "Category": null, "Parent URL": null}