{"Source": "Adaderana", "Timestamp": "June 7, 2011 09:37 am", "Headline": "ශ්‍රී ලංකා -එංගලන්ත දෙවන ටෙස්ට් තරගයේ අවසන් දිනය අදයි", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර ලෝඩ්ස්හිදී පැවැත්වෙන දෙවන ටෙස්ට් ක්‍රිකට් තරගයේ අවසන් දිනය අද(07)ය. ඊයේ(06) දිනය නිමා වන විට සිය දෙවන ඉනිම ක්‍රීඩා කරන එංගලන්ත කණ්ඩායම කඩුලු 2ක් දැවී ලකුණු 149ක් ලබා සිටියේය. ශ්‍රී ලංකා කණ්ඩායම ඊයේ දිනයේ දී සිය ප්‍රථම ඉනිම සඳහා සියල්ලන් දැවී ලකුණු 479ක් රැස් කිරීමට සමත් විය. එහි දී නායක තිලකරත්න ඩිල්ෂාන් ලකුණු 193ක්, තරංග පරණවිතාන ලකුණු 65ක් සහ මහේල ජයවර්ධන ලකුණු 49ක් ලබා ගත්තේය. පන්දු යැවීමේ දි එංගලන්ත කණ්ඩායෙම් ස්ටෙවන් ෆින් කඩුලු 4ක් බිඳ හෙලීය. ඊයේ දිනය නිමා වන විට එංගලන්ත කණ්ඩායම වෙනුවෙන් නොදැවී පන්දුවට පහර දෙමින් සිටි ඇලෙස්ටයාර් කුක් ලකුණු 61ක් සහ කෙවින් පීටර්සන් ලකුණු 15ක් ලබා සිටියහ.", "URL": "https://sinhala.adaderana.lk/news.php?nid=16598", "Category": null, "Parent URL": null}