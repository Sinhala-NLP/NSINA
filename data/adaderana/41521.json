{"Source": "Adaderana", "Timestamp": "March 4, 2014 10:05 am", "Headline": " උණ රෝගියා සිව්වන මහලින් බිමට පැන නසී", "News Content": "වරකාපොල මූලික රෝහලේ නේවාසිකව ප්‍රතිකාර ලබමින් සිටි පුද්ගලයෙකු සියදිවි හානිකරගෙන තිබේ. රෝහලේ සිව් වන මහලෙන් බිමට පැන ඇති එම පුද්ගලයා ප්‍රතිකාර සඳහා කෑගල්ල රෝහලට මාරු කර යැවීමෙන් අනතුරුව මියගොස් ඇති බව පොලීසිය පවසයි. අසූ හැවිරිදි තුල්හිරිය ප්‍රදේශයේ පදිංචි පුද්ගලයෙකු මෙලෙස මියගොස් තිබේ. උණ රෝගය වැළඳීම හේතුවෙන් පසුගිය මස 25 වන දින මොහු වරකාපොල මූලික රෝහලට ඇතුළත් කර ඇති බව පොලීසිය සඳහන් කරයි. සියදිවි හානිකර ගැනීමට හේතුව මෙතෙක් අනාවරණය වී නොමැති අතර වරකාපොල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41521", "Category": null, "Parent URL": null}