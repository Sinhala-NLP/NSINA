{"Source": "Adaderana", "Timestamp": "January 7, 2013 05:54 pm", "Headline": "මර්වින් සංවිධායක ධූරයෙන් ඉවත් කරන්න", "News Content": "හසිත මඩවල මහතාගේ ඝාතනය සම්බන්ධයෙන් සාධාරණ පරීක්ෂණයක් පැවැත්වීම සඳහා, අමාත්‍ය මර්වින් සිල්වා මහතා කැලණිය ආසන සංවිධායක ධූරයෙන් තාවකාලිකව හෝ ඉවත් කරන ලෙස, ප‍්‍රාදේශීය සභා මන්ත‍්‍රීවරුන් පිරිසක් ජනාධිපති මහින්ද රාජපක්ෂ මහතා ගෙන් ඉල්ලීමක් කර තිබේ. ජනාධිපතිවරයා වෙත ලිපියක් යොමු කරමින් කැලණිය ප‍්‍රාදේශීය සභාවේ සහ පෑලියගොඩ නගර සභාවේ මන්ත‍්‍රීවරු පිරිසක් පෙන්වා දී ඇත්තේ අදාළ ඝාතනය සම්බන්ධ පරීක්ෂණ පිළිබඳ සෑහීමකට පත්විය නොහැකි බවයි.", "URL": "https://sinhala.adaderana.lk/news.php?nid=30569", "Category": null, "Parent URL": null}