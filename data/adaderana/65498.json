{"Source": "Adaderana", "Timestamp": "October 29, 2016 08:41 am", "Headline": " රටක් ඉදිරියට යාමට නම් විනයක් පැවතිය යුතුයි", "News Content": "රටක් ඉදිරියට යාමට නම් රට තුළ විනයක් පැවතිය යුතු බව හිටපු ජනාධිපති මහින්ද රාජපක්ෂ මහතා පවසයි.‍ඔහු පෙන්වාදෙන්නේ තම පාලන කාලය තුළ රට තුළ නිසි විනයක් පවත්වාගෙන යාමට කටයුතු කළ බවයි.එම තත්වය ක්‍රමයෙන් ගිලිහෙමින් පවතින බව ඒ මහතා පවසයි.ඇහැලියගොඩ ප්‍රදේශයේ පැවති උත්සවයකට එක්වෙමින් මහින්ද රාජපක්ෂ මහතා මෙම අදහස් පළ කළේය.මේ අතර නිසි අධ්‍යාපනයක් සහ දැනුමක් සහිත පුද්ගලයින් මෙරට පාර්ලිමේන්තුවට අත්‍යාවශ්‍ය බව හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මිය පවසයි.යක්කල, පත්තලගෙදර ජාතික අධ්‍යාපන විද්‍යාපිඨයේ පැවැති උත්සවයකට එක්වෙමින් හිටපු ජනාධිපතිවරිය මේ බව සඳහන් කළේය.", "URL": "https://sinhala.adaderana.lk/news.php?nid=65498", "Category": null, "Parent URL": null}