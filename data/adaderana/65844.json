{"Source": "Adaderana", "Timestamp": "November 8, 2016 03:20 pm", "Headline": "මහින්දගේ කාල‍ේ හම්බන්තොටට රු. බිලියන 700ක් වැයකරලා", "News Content": "පසුගිය රජය විසින් හම්බන්තොට දිස්ත්‍රික්කය සඳහා රටේ ප්‍රාග්ධන වියදමෙන් සියයට 40ක් වියදම් කර ඇති බව මහා නගර හා බස්නාහිර සංවර්ධන අමාත්‍ය පාඨලි චම්පික රණවක මහතා පවසයි.හම්බන්තොට මෙන් කිහිප ගුණයකින් වැඩි ජනතාවක් වෙසෙන කොළඹ දිස්ත්‍රික්කයට එවැනි සැලකිල්ලක් දක්වා නොමැති බව අමාත්‍යවරයා පෙන්වාදෙයි.පසුගිය වසර 10ක කාලය සලකා බැලීමේ දී හම්බන්තොට දිස්ත්‍රික්කය සඳහා රුපියල් බිලියන 700ක පමණ මුදලක් වැය කර ඇති බව පවසන පාඨලි චම්පික රණවක අමාත්‍යවරයා එම වියදම් කළ මුදල්වලින් කිසිදු ධනයක් උත්පාදනය වී නොමැති බව කියා සිටියි. අමාත්‍යවරයා මෙම අදහස් පළ කළේ හෝමාගම ප්‍රදේශයේ පැවති උත්සවයකදීය.එහිදී වැඩිදුරටත් අදහස් දැක්වු පාඨලි චම්පික රණවක අමාත්‍යවරයා කියා සිටියේ ඉදිරියේ දී කොළඹ නගරය අනෙකුත් සංවර්ධන ව්‍යාපෘතිවලට ආදර්ශයක් වන පරිදි සංවර්ධනය කිරීමට කටයුතු කරන බවයි.", "URL": "https://sinhala.adaderana.lk/news.php?nid=65844", "Category": null, "Parent URL": null}