{"Source": "Adaderana", "Timestamp": "March 19, 2018 07:15 pm", "Headline": "විශ්වාසභංගය ගැන ජනාධිපතිවරයාගේ මැදිහත්වීම තීරණාත්මකයි", "News Content": "අග්‍රාමාත්‍යවරයාට එරෙහි විශ්වාසභංග යෝජනාවට සහය පල කිරීමට ජනාධියති වරයා විසින් ප්‍රාත්‍යක්ෂ නියෝගයක් ශ්‍රී ලංකා නිදහස් පක්ෂයේ මන්ත්‍රීවරුන්ට නිකුත් කළ යුතු බව හිටපු පාර්ලිමේන්තු මන්ත්‍රී මහාචාර්ය ජී. එල්. පීරිස් මහතා පවසයි. අද(19) පැවති මාධ්‍ය හමුවකදී ඔහු ප්‍රකාශ කළේ විශ්වාසභංග යෝජනාව සම්බන්ධයෙන් ජනාධිපතිවරයාගේ මැදිහත්වීම තීරණාත්මක බවය. වැඩිදුරටත් අදහස් දක්වමින් ඒ මහතා සඳහන් කළේ රජයේ ඉහළ තැන් වල ස්ථාවරව නොතිබීම හේතුවෙන් පරිපාලනය සම්පුර්ණයෙන්ම බිදවැටී ඇති බවත් රජය මෙහෙයවනු ලබන්නේ අග්‍රාමාත්‍යවරයා බවයි. ජත්‍යන්තර මූල්‍ය අරමුදලට අවශ්‍ය පරිදි ඉදිරියේදී විදුලි බිල හා ජල ගාස්තු වැඩිවන අතර ගැස් මිල හා දුම්රිය ගාස්තු සියයට 15කින් වැඩිවීමට නියමිතව ඇති බව ජී. එල්. පීරිස් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85949", "Category": null, "Parent URL": null}