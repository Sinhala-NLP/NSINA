{"Source": "Adaderana", "Timestamp": "June 13, 2011 08:59 am", "Headline": "හිටපු එල්.ටී.ටී.ඊ සාමාජිකයන් එක්කරගැනීමෙන් පමණක් විසඳුම් හොයන්න බෑ", "News Content": "මෙරට පවතින ජනවාර්ගික අර්බුදයට විසඳුම් සෙවිය හැක්කේ දෙමළ ජනතාවගේ නියෝජිතයන් සමඟ සාකච්ඡා කිරීමෙන් පමණක් බව දෙමළ එක්සත් විමුක්ති පෙරමුණේ නායක ආනන්ද සංගරී මහතා පවසයි. හිටපු එල්.ටී.ටී.ඊ. සාමාජිකයන් ආණ්ඩුවට සම්බන්ධ කරගැනීමෙන් පමණක් ගැටලුවට විසඳුම් සෙවිය නොහැකි බව ඉන්දීය නියෝජිතයන් සමඟ පැවති සාකච්ඡාවල ප්‍රතිඵල සම්බන්ධයෙන් අද දෙරණ කළ විමසීමකදී ඔහු සඳහන් කළේය. සියලු ජනකොටස්වල අයිතිවාසිකම් පිළිගන්නේ නම් අදාළ ගැටලුවට විසඳුම් සෙවීමට පිටරැටියන්ගේ උදව් ලබාගැනීමේ අවශ්‍යතාවක් නොමැති බව ද ආනන්ද සංගරී මහතා පෙන්වා දුන්නේය. ජනවාර්ගික අර්බුදයට විසඳුම වශයෙන් තමන් පිළිගන්නේ ඉන්දීය මොඩලයේ ක්‍රමවේදයක් බව ආනන්ද සංගරී මහතා වැඩිදුරටත් ප්‍රකාශ කළේය. 13 වන සංශෝධනය පිළිබඳව එකඟතාවයක් නොමැති බව ද ඔහු කියා සිටියේය.", "URL": "https://sinhala.adaderana.lk/news.php?nid=16719", "Category": null, "Parent URL": null}