{"Source": "Adaderana", "Timestamp": "April 16, 2011 10:06 am", "Headline": "එංගලන්ත සංචාරයේ පුහුණුකරු ස්ටුවර්ට් ලෝ-මාවන්ටත් තනතුරක් ලැබෙන ලකුණු..", "News Content": "එළඹෙන එංගලන්ත සංචාරයේ ශ්‍රී ලංකා ක්‍රිකට් කණ්ඩායමේ පුහුණුකරු ලෙස ස්ටුවර් ලෝ පත් කර ඇති බව ක්‍රිකට් පාලක මණ්ඩලය පවසයි. එංගලන්ත සංචාරයෙන් අනතුරුව ශ්‍රී ලංකා කණ්ඩායමේ පුහුණුකරු තනතුර සදහා වෙනත් පුද්ගලයෙකු නම් කිරීමට නියමිතව ඇති බව සඳහන් වේ. ඒ සඳහා මේ වන විටත් නම් 3ක් යෝජනා වී ඇති බව ද වාර්තා වේ. ශ්‍රී ලංකා කණ්ඩායමේ හිටපු පුහුණුකරුවෙකු වන ටොම් මූඩි මෙන්ම ට්‍රෙවර් පෙනී , මැතිව් මොනාඩ් ද ඒ අතර වන බව සඳහන්වේ. මොවුන් තිදෙනා සම්මුඛ පරීක්ෂණයකට යොමු කොට එයින් අනතුරුව ශ්‍රී ලංකා ක්‍රිකට් කණ්ඩායමේ පුහුණුකරු තනතුර සඳහා සුදුස්සෙකු තෝරා ගන්නා බව ක්‍රිකට් පාලක මණ්ඩලය ප්‍රකාශ කරයි. මේ අතර හිටපු ටෙස්ට් ක්‍රිකට් ක්‍රීඩක මාවන් අතපත්තු ශ්‍රී ලංකා කණ්ඩායමේ පිතිකරු පුහුණුකරු ලෙස පත් කිරීමටත් නියමිතව තිබේ. ඉදිරි සතිය ඇතුළත එම පත් කිරීම සිදු කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=15501", "Category": null, "Parent URL": null}