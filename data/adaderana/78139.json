{"Source": "Adaderana", "Timestamp": "September 29, 2017 09:24 am", "Headline": "ශ්‍රී ලංකාව පළමු දිනයේ දී ලකුණු 227යි", "News Content": "පාකිස්ථානය සමඟ අබුඩාබි හිදී පැවැත්වෙන පළමු ටෙස්ට් තරඟයේ පළමු දිනයේදී කඩුලු 04ක් දැවී ලකුණු 227ක් ලබා ගැනිමට ශ්‍රී ලංකා කණ්ඩායම සමත් විය. ලකුණු 61ක් තුළ ශ්‍රී ලංකා කණ්ඩායමේ කඩුලු 03ක් බිද හැලුණු අතර නායක දිනේෂ් චන්දිමාල් සහ දිමුත් කරුණාරත්න අතර සිව් වැනි කඩුල්ල සඳහා ලකුණු 100ක සම්බන්ධතාවක් ගොඩනගා ගත්තේය. දිමුත් කරුණාරත්න ලකුණු 93කට දුවද්දී දැවී යාමකට හසු විය. 05 වැනි කඩුල්ල සඳහා ලකුණු 66ක නොබිදුණු සබඳතාවක් ගොඩනගා සිටින නායක චන්දිමාල් නොදැවී ලකුණු 60ක් සහ නිරෝෂන් දික්වැල්ල නොදැවී ලකුණු 42ක් ලබා සිටී.", "URL": "https://sinhala.adaderana.lk/news.php?nid=78139", "Category": null, "Parent URL": null}