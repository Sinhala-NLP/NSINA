{"Source": "Adaderana", "Timestamp": "September 11, 2017 01:11 pm", "Headline": " නැගෙනහිර පළාත් සභාව අවස්ථා 2දී කල් යයි", "News Content": "රැස්වීම සඳහා අවශ්‍ය අවම මන්ත්‍රී සංඛ්‍යාව නොපැමිණීම හේතුවෙන් නැගෙනහිර පළාත් සභාව අවස්ථා දෙකකදී කල්දැමීමට පළාත් සභාවේ සභාපතිවරයා තීරණය කර තිබේ.අද උදෑසන රැස්වීම ආරම්භ වූ අවස්ථාවේදී විපක්ෂයේ මන්ත්‍රීවරුන් කිහිප දෙනෙකු පමණක් සහභාගී වී ඇති අතර සභාව රැස්වීම සඳහා එය ප්‍රමාණවත් මන්ත්‍රී සංඛ්‍යාවක් නොවූ බව වාර්තා වුණි.කෙසේ වුවද යළි රැස්වීම පැවැත්වීමට සූදානම් වුවත් ප්‍රමාණවත් මන්ත්‍රී සංඛ්‍යාවක් නොමැතිවීම හේතුවෙන් පස්වරු 01.00 දක්වා පළාත් සභා රැස්වීම පැවැත්වීම කල්දමා තිබේ.20 වන ආණ්ඩුක්‍රම ව්‍යස්ථා සංශෝධනය අද නැගෙනහිර පළාත් සභාවට ඉදිරිපත් කිරීමට නියමිතව තිබුණි.", "URL": "https://sinhala.adaderana.lk/news.php?nid=77401", "Category": null, "Parent URL": null}