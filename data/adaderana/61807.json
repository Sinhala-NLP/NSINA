{"Source": "Adaderana", "Timestamp": "July 5, 2016 05:34 pm", "Headline": "සවස 6 සිට කොළඹ අවට තැන් කිහිපයකට වතුර නෑ", "News Content": "අද(05)ප.ව 6.00 සිට හෙට(06)පෙ.ව 6.00 දක්වා පැය 12ක කාලයක් කොළඹ සහ තදාසන්න ප්‍රදේශ කිහිපයකට ජලය සැපයුම අත්හිටුවීමට සිදුවන බව ජලසම්පාදන හා ජලාපවාහන මණ්ඩලය පවසයි.ඒ අනුව දෙහිවල-ගල්කිස්ස මහනගර සභා බලප්‍රදේශය, වැල්ලවත්ත, කිරුළපන, පාමංකඩ, හැව්ලොක්, බම්බලපිටිය, කොල්ලුපිටිය, ජයන්තිපුර, පැලවත්ත, මුල්ලේරියාව, අඹතලේ, කොහිලවත්ත, යන ප්‍රදේශවල මෙලෙස ජල සැපයුම අත්හිටුවනු ඇත.අඹතලේ ජල පවිත්‍රාගාරයේ සිට දෙහිවල ජල සම්පාදනය දක්වා ජලය රැගෙනයන නලයක බිඳීමක් හේතුවෙන් මෙලෙස ජල සැපයුම අත්හිටුවීමට සිදුවන බව ජලසම්පාදන හා ජලාපවාහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=61807", "Category": null, "Parent URL": null}