{"Source": "Adaderana", "Timestamp": "March 22, 2017 10:12 am", "Headline": "ඕමාන් උපායමාර්ගික අධ්‍යක්ෂ හා නාවික හමුදාව අතර හමුවක්", "News Content": "ඕමාන් රාජ්‍යයේ ජාතික ආරක්ෂක පාඨමාලාවේ උපායමාර්ගික කටයුතු පිළිබඳ අධ්‍යක්ෂවරයා ශ්‍රී ලංකා නාවික හමුදාවේ නියෝජ්‍ය මාණ්ඩලික ප්‍රධානී රියර් අද්මිරාල් නීල් රොසයිරෝ මහතා හමුවී තිබේ. නාවික හමුදා මූලස්ථානයේ මෙම හමුව පැවති බව නාවික හමුදා මාධ්‍ය අංශය සඳහන් කළේය. ඕමාන් ජාතික ආරක්ෂක පාඨමාලාවේ උපායමාර්ගික කටයුතු පිළිබඳ අධ්‍යක්ෂ ගුවන් කොමදෝරු නසර් ජුමා අල් සජාලි මහතා සමඟ 17 දෙනෙකුගෙන් සමන්විත ඕමාන් ආරක්ෂක දූත පිරිසක් එම අවස්ථාවට සහභාගී වී තිබේ. ද්වී පාර්ශ්වීය වශයෙන් වැදගත් වන කරුණු රැසක් පිළිබඳ මෙහිදී අවධානය යොමුකෙරුණු බව නාවික හමුදා මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=71205", "Category": null, "Parent URL": null}