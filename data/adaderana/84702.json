{"Source": "Adaderana", "Timestamp": "February 22, 2018 08:11 pm", "Headline": "වතුර නැතුව පීඩාවිදින මාන්නාරමේ ගොවියන්", "News Content": "මන්නාරම ප්‍රදේශයේ නියඟයෙන් විනාශයට පත්වෙමින් පවතින කුඹුරු හෙක්ටයාර් 32,000 ක් පමණ බේරා ගැනීමට මේ දිනවල ගොවීන් දැඩි වෙහෙසක් දරන බව මන්නාරමේ ගොවි සංවිධාන නියෝජිතයින් පවසයි. මන්නාරමේ නාට්ටන්,අඩම්පන්,වෙල්ලාන්කුලම් ඇතුළු ගොවි ජනපද ගණනාවක ගොවීන් විසින් වැව් වල ජලය පිළිබඳව තැබූ විශ්වාසය මත මෙම කුඹුරු වගා කල නමුත් බලාපොරොත්තු පරිදි වර්ෂාව නොලැබීම නිසා ගොවීන්ගේ කුඹුරු විනාශයට පත්ව ඇත. කිරි වැදීමට ආසන්නයේ පවතින තම කුඹුරු බේරා ගැනීම සඳහා ගොවීන් අසල පිහිටි දිය පාරවල් වලින් තම කුඹුරු වලට ජල පොම්ප මගින් ජලය ලබා ගැනීමට විශාල උත්සාහයක් දරයි. මන්නාරමේ ගොවීන් තම කුඹුරු වලට ජලය සපයා ගනු ලැබූවද එම ජල ප්‍රමාණය දින දහයකටවත් ප්‍රමාණවත් නොවන බව ගෝවීන් පැවසීය.", "URL": "https://sinhala.adaderana.lk/news.php?nid=84702", "Category": null, "Parent URL": null}