{"Source": "Adaderana", "Timestamp": "May 13, 2012 09:18 am", "Headline": "කුඩු ළඟ තිබුණු තිදෙනකුට වැඩවරදියි", "News Content": "හෙරොයින් ළඟ තබා ගැනීමේ චෝදනා මත සැකකරුවන් තිදෙනෙකු අත්අඩංගුවට ගෙන තිබේ. දෙමටගොඩ , ස්ටේස් පාර ප්‍රදේශයේ දී හෙරොයින් ග්‍රෑම් දෙකයි මිලිග්‍රෑම් 200ක් සමඟ අත්අඩංගුවට ගත් සැකකරු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන 16 වැනි දින දක්වා රක්ෂිත බන්ධනාගාර ගත කෙරුණි. පිළියන්දල , කැස්බෑව ඔ‍ර‍ලෝසු කණුව අසල දී පැකට් 200කින් සමන්විත හෙරොයින් තොගයක් සමඟ සැකකරුවෙකු අත්අඩංගුවට ගෙන තිබේ. එසේම පසුව තවත් සැකකරුවෙකු එම ප්‍රදේශයේදීම අත්අඩංගුවට ගත් බව පොලිසිය පවසයි. ඔහු සතුව ද හෙරොයින් අඩංගු කුඩා ‍ප්‍රමාණයේ පැකට් 120ක් තිබු බව පොලිසිය සඳහන් කරයි. ඔවුන් අද කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24208", "Category": null, "Parent URL": null}