{"Source": "Adaderana", "Timestamp": "May 2, 2013 08:59 am", "Headline": "ජපන් උප අගමැති ජනපති හමුවෙයි", "News Content": "ජපාන උප අග්‍රාමාත්‍යවරයා සමඟ එරට උප මුදල් ඇමතිවරිය ද දිවයිනට පැමිණ තිබේ. දිවයිනට පැමිණි ජපාන නියෝජිත පිරිස අද (02) පෙරවරුවේ ජනාධිපති මහින්ද රාජපක්ෂ මහතා හමුවීමට නියමිත බව විදේශ කටයුතු අමාත්‍යංශය සඳහන් කරයි. ජනාධිපති මහින්ද රාජපක්ෂ මහතාගේ ආරාධනයකට අනුව ද්විපාර්ශ්වික සාකච්ඡා පැවැත්වීමේ අරමුණින් මෙම ජපාන නියෝජිත පිරිස දිවයිනට පැමිණ තිබේ. ජපාන උප අගමැති ටාරෝ අසෝ ඇතුළු නියෝජිත පිරිස හෙට දිනයේ දිවයිනෙන් පිටව යාමට නියමිතය. මේ අතර ඇසබජානි රාජ්‍යයේ විදේශ කටයුතු අමාත්‍යවරයා ලබන 5 වන දින දිවයිනට පැමිණිමට නියමිතව තිබේ. සිව් දින නිල සංචාරයක් සඳහා ඔහු දිවයිනට පැමිණීමට නියමිත බව වාර්තා වේ.", "URL": "https://sinhala.adaderana.lk/news.php?nid=33741", "Category": null, "Parent URL": null}