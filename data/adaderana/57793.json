{"Source": "Adaderana", "Timestamp": "March 2, 2016 09:01 am", "Headline": "ශ්‍රී ලංකා ගුවන් හමුදාවේ 65 වන සංවත්සරය අදයි", "News Content": "ශ්‍රී ලංකා ගුවන් හමුදාවේ 65 වන සංවත්සරය අදට(02) යෙදී තිබේ.එය සැමරීම වෙනුවෙන් ගතවූ සතියක කාලය තුළ වැඩසටහන් රැසක් ක්‍රීයාවට නැංවූ බව ශ්‍රී ලංකා ගුවන් හමුදාව පවසයි.ගුවන් හමුදා කඳවුරු කිහිපයක් මූලික කරගනිමින් ඒ ආශ්‍රිත ප්‍රජා සේවා කටයුතු රැසක් දියත් කර තිබේ.චීන වරාය, මඩකලපුව, මුලතිව් වැනි ගුවන් හමුදා කඳවුරු ආශ්‍රිතව පවතින පාසැල්, රෝහල් ආදිය පිළිසකර කිරීමට ගුවන් හමුදා දායකත්ව‍ය ලබාදුන් බව එහි මාධ්‍ය ප්‍රකාශක ගෘප් කපිතාන් චන්දිම අල්විස් මහතා පවසයි.එමෙන්ම ගුවන් හමුදා සංවත්සරය සැමරීම වෙනුවෙන් මෙවරද පාපැදි සවාරියක් සංවිධානය කළ බව හෙතෙම පවසයි.ඊට පාකිස්ථානය සහ බංගලාදේශය යන රටවල් වල ගුවන් හමුදාව නියෝජනය කරමින් පාපැදිකරුවන් සහභාගී වී තිබේ.එමෙන්ම ගුවන් හමුදාව නියෝජනය කරමින් රට දැය වෙනුවෙන් දිවි පිදූ රණවිරුවන් සිහිපත් කරමින් විවිධ වැඩසටහන් ක්‍රියාවට නැංවීමද මෙවර ගුවන් හමුදා 65 වන සංවත්සරය වෙනුවෙන් සිදු කල බව ගෘප් කපිතාන් චන්දිම අල්විස් මහතා පවසයි.", "URL": "https://sinhala.adaderana.lk/news.php?nid=57793", "Category": null, "Parent URL": null}