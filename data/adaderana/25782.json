{"Source": "Adaderana", "Timestamp": "July 14, 2012 04:29 pm", "Headline": "මදන මෝදක ගුලි ළඟ තබාගත් සැකකරුවෙකු පොලිස් දැලේ", "News Content": "මදන මෝදක ගුලි ළඟ තබාගෙන සිටි පුද්ගලයෙකු ඇඹිලිපිටිය ප්‍රදේශයේදී අත්අඩංගුවට ගෙන තිබේ. අම්බලන්තොට පොලිස් විශේෂ කාර්යය බලකා නිලධාරීන් කණ්ඩායමක් විසින් සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. මෙහිදී සැකකරු සතුව තිබී මදන මෝදක ගුලි 20 ක් සොයාගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා ඇඹිලිපිටිය පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=25782", "Category": null, "Parent URL": null}