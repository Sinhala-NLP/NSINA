{"Source": "Adaderana", "Timestamp": "January 18, 2013 09:34 am", "Headline": "ඔස්ට්‍රේලියාව පළමුවෙන් පන්දුවට පහරදෙයි", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර තුන්වන එක්දින තරඟය බ්‍රිස්බේන් හිදී මීට සුළු වේලාවකට පෙර ආරම්භ විණි. කාසියේ වාසිය දිනා ගත් ඔස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළේය. මයිකල් ක්ලාක් නැවතත් කණ්ඩායමට එක්ව සිටින අතර ඔහු ඔස්ට්‍රේලියානු කණ්ඩායම මෙහෙයවෙයි. ආබාධයකට ලක්ව සිටි මිචෙල් ස්ටක් ද අද (18) තරඟයට කැඳවා තිබේ. ශ්‍රී ලංකා කණ්ඩායම වෙනුවෙන් දිනේෂ් චන්දිමාල් වෙනුවට කුෂල් පෙරේරා කඩුලු රැකීමේ කාර්යය සඳහා කණ්ඩායමට එක්ව සිටියි. අජන්ත මෙන්ඩිස් වෙනුවට පන්දු යැවීම සඳහා ශමින්ද එරංග කණ්ඩායමට නම් කර තිබේ.", "URL": "https://sinhala.adaderana.lk/news.php?nid=30856", "Category": null, "Parent URL": null}