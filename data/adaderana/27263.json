{"Source": "Adaderana", "Timestamp": "September 9, 2012 05:24 pm", "Headline": "එජාපයේ ඡන්ද අඩුවෙලා නෑ - වැඩිවෙලා", "News Content": "එක්සත් ජාතික පක්ෂ‍යේ ඡන්ද පදනම අඩුවනවාට වඩා සිදුව ඇත්තේ වැඩි වීම යැයි එම පක්ෂයේ මහ ලේකම් තිස්ස අත්තනායක මහතා පවසයි. පළාත් සභා මැතිවරණ ප්‍රතිඵලය සම්බන්ධයෙන් අද (09) පස්වරුවේ පැවැති මාධ්‍ය හමුවකදී ඔහු මේ බව කියා සිටියේය. 2010 පාර්ලිමේන්තු මැතිවරණයට ස‍ාපෙක්ෂව එක්සත් ජාතික පක්ෂයට මෙවර මැතිවරණයේදී ඡන්ද 1,26,891ක් වැඩි වී ඇතැයි තිස්ස අත්තනායක මහතා පෙන්වාදුන්නේය. කෙසේ වෙතත් ආණ්ඩුවට 2010 මහ මැතිවරණයට ස‍ාපෙක්ෂව ඡන්ද 60,420ක් අඩු වී ඇතැයි ද ඔහු පැවසුවේය. ආණ්ඩුව බලයේ සිටියදී පවත්වන මෙවැනි මැතිවරණයකදී විපක්ෂයක් ලෙස ලබාගත් මෙම ප්‍රතිඵලය ආණ්ඩුවට කදිම පිළිතුරක් යැයි තිස්ස අත්තනායක වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=27263", "Category": null, "Parent URL": null}