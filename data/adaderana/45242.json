{"Source": "Adaderana", "Timestamp": "August 9, 2014 05:56 pm", "Headline": "උ/පෙළ  සිසුවෙකුට  ප්‍රහාරයක් - සිසුවා රෝහලේ ", "News Content": "අම්බලන්ගොඩ දේවානන්ද විද්‍යාලයේ පාසල් සිසුවෙකුට කිසියම් පිරිසක් විසින් තියුණු ආයුධයකින් පහරදී පළාගොස් තිබේ. අද(09) පස්වරුවේ අදාළ සිසුවා උසස් පෙළ විභාගය අවසන් වී අම්බලන්ගොඩ බස් නැවතුම ‍වෙත ගමන් කරමින් සිටියදී කිසියම් පිරිසක් පැමිණ අදාළ පහරදීම සිදුකර පළාගොස් ඇති බව අද දෙරණ වාර්තාකරු සඳහන් කළේය. අම්බලන්ගොඩ, තල්ගස්ගොඩ ප්‍රදේශයේ පදිංචි සිසුවෙකු මෙලෙස ප්‍රහාරයට ලක් වී ඇති බව වාර්තා වෙයි. ප්‍රහාරයට ලක්වු පාසල් සිසුවා අම්බලන්ගොඩ මූලික රෝහලට ඇතුළත් කර තිබේ. අම්බලන්‍ගොඩ පොලීසිය මේ සම්බන්ධයෙන් වැඩිදුර පරීක්ෂණ සිදුකරයි ඡයා රූ - දීපාල් ද සිල්වා", "URL": "https://sinhala.adaderana.lk/news.php?nid=45242", "Category": null, "Parent URL": null}