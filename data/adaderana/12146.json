{"Source": "Adaderana", "Timestamp": "November 14, 2010 03:14 pm", "Headline": "තෙල් නලයේ කාන්දුව දැන් නෑ", "News Content": "කොළඹ වරායේ තෙල් නලයක ඊයේ රාත්‍රියේ සිදුවූ තෙල් කාන්දුව මේ වන විට සම්පූර්ණයෙන් මැඩ පවත්වා ඇතැයි වරාය අධිකාරිය පවසයි. නැවක සිට බ්ලූමැන්ඩල් තෙල් ගබඩා සංකීර්ණය වෙත දැවි තෙල් පොම්ප කරමින් තිබූ නලයක මෙම කාන්දුව හටගෙන තිබූ බව එහි ක්‍රියාකාරී අධ්‍යක්ෂ ප්‍රසන්න කළුතරගේ මහතා සඳහන් කළේය. මේ හේතුවෙන් දැවි තෙල් බැරල් 5ක් 6ක් පමණ කාන්දු වී ඇති බව ඔහු පෙන්වාදුන්නේය. අදාළ නෞකාවේ සිට තෙල් පොම්ප කරමින් සිටියදී ඇති වූ කාර්මික දෝෂයක් එම තෙල් කාන්දු වීමට‍ හේතු වී ඇති බවට අනාවරණය වී ඇතැයි ද ප්‍රසන්න කළුතරගේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12146", "Category": null, "Parent URL": null}