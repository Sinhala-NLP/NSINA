{"Source": "Adaderana", "Timestamp": "January 29, 2017 06:01 pm", "Headline": "අනවසරයෙන් මසුන් මැරූ 2ක් දැලේ", "News Content": "කොස්ගොඩ මුහුදු ප්‍රදේශයේ දී අනවසරයෙන් මසුන් මැරීමේ නිරත වූ විදේශිකයින් දෙදෙනෙකු ඇතුළු තිදෙනෙකු අත්අඩංගුවට ගෙන තිබේ.මිරිස්ස වෙරළ ආරක්ෂක කදවුරේ නිලධාරීන් පිරිසක් විසින් අදාළ සැකකරුවන් අත්අඩංගුවට ගෙන ඇති බව සඳහන්වේ. සැකකරුවන් සමඟ ඩිංගි යාත්‍රාවක්, පාවරල් යුගල් තුනක්, මුහුණු ආවරණ දෙකක් සහ මසුන් මැරීම සඳහා යොදාගන්නා තහනම් උපකරණ කිහිපයක්ද වෙරළ ආරක්ෂක නිලධාරීන් බාරයට ගෙන තිබේ.අත්අඩංගුවටගත් විදේශිකයන් දෙදෙනා ජර්මානු ජාතිකයින් දෙදෙනෙකු බව නාවික හමුදාව සඳහන් කළේය.ඔවුන් දෙදෙනා සහ අත්අඩංගුවට ගත් සෙසු මෙරට පුද්ගලයා වැඩිදුර විමර්ශන සඳහා ගාල්ල කොට්ඨාස ධීවර පරික්ෂක කාර්යාලය වෙත බාරදී තිබේ.", "URL": "https://sinhala.adaderana.lk/news.php?nid=68811", "Category": null, "Parent URL": null}