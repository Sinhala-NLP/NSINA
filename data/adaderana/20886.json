{"Source": "Adaderana", "Timestamp": "December 23, 2011 10:33 am", "Headline": "තැපැල් ශාඛාවේ මූල්‍ය වංචාවක් ගැන පැමිණිල්ලක්", "News Content": "සෞඛ්‍ය අමාත්‍යාංශයේ තැපැල් ශාඛාවේ සිදුව ඇතැයි කියන මූල්‍ය වංචාවක් පිළිබඳ පරීක්ෂණයක් පවත්වන ලෙස අල්ලස් හෝ දූෂණ චෝදනා විමර්ශන කොමිසන් සභාව ‍වෙත පැමිණිල්ලක් ඉදිරිපත්ව තිබේ. සෞඛ්‍ය සේවා වෘත්තීය සමිති සන්ධානය මගින් මෙම පැමිණිල්ල ඉදිරිපත් කළ බව එම සන්ධානයේ සභාපති සමන් රත්නප්‍රිය මහතා ප්‍රකාශ ක‍ළේය. රුපියල් ලක්ෂ 7 ක පමණ වංචාවක් සිදුකර ඇති බවට විගණකාධිපති දෙපාර්තමේන්තුවේ පරීක්ෂණවලින් අනාවරණය වී තිබූ අතර පසුව සෞඛ්‍ය අමාත්‍යාංශ ලේකම්වරයා විසින් ඒ පිළිබඳ සොයාබැලිමට කමිටුවක් පත්කර තිබුණි. එම කමිටුවේ පරීක්ෂණවලට අනුව නිලධාරීන් පස්දෙනෙකු වැරදිකරුවන් ලෙස නම් කර තිබුණි. එහෙත් ඉහළ නිලධාරියෙකුට දඩුවම් ලබා නොදී පහළ සේවකයන් තිදෙනෙකුට පමණක් දඩුවම් ක්‍රියාත්මක කර ඇති බව සෞඛ්‍ය සේවා වෘත්තීය සමිති සන්ධානය පෙන්වාදෙයි.", "URL": "https://sinhala.adaderana.lk/news.php?nid=20886", "Category": null, "Parent URL": null}