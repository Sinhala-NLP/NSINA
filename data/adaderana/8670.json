{"Source": "Adaderana", "Timestamp": "May 28, 2010 12:11 pm", "Headline": "කුණු වළකින් බිළිඳියක් හමුවෙයි", "News Content": "මස්කෙලිය-නෝටන් බ්‍රිජ් ප්‍රධාන මාර්ගයේ ළකඹේ ප්‍රදේශයේ කුණුවළක දමා ගොස් සිටි බිළිඳියක සොයා ගැනීමට මස්කෙලිය පොලිසිය සමත්වී තිබේ. ප්‍රදේශවාසීන්ගේ ලද තොරතුරකට අනුව අද උදෑසන 7.00 ට පමණ මෙම බිළිඳිය සොයා ගැනීමට හැකි වී ඇති බව වාර්තා වේ. යහපත් සෞඛ්‍ය තත්ත්වයෙන් පසුවු දිනක් පමණ වයසැති මෙම බිළිඳිය මස්කෙලිය දිසා රෝහලට ඇතුළත් කර තිබේ.. බිළිඳිය පිළිබඳ වැඩිදුර පරීක්ෂණ සඳහා ඇය නාවලපිටිය මුලික රෝහල වෙත මාරු කර යැවු බව මස්කෙළිය දිසා රෝහලේ වෛද්‍ය නිළධාරී ජි.ජි.පි. ගමගේ මහතා පවසයි. බිළිඳියගේ මව සොයා මස්කෙළිය පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=8670", "Category": null, "Parent URL": null}