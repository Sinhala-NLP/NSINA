{"Source": "Adaderana", "Timestamp": "December 14, 2012 12:09 pm", "Headline": "ගංජා කිලෝ 59ක් අල්ලයි", "News Content": "මිද්දෙණිය, කූඩගොඩ ප්‍රදේශයේදී ගංජා කිලෝ ග්‍රෑම් 18යි ග්‍රෑම් 200ක් සමඟ අත්අඩංගුවට ගත් පුද්ගලයෙකුගෙන් ප්‍රශ්න කිරීමේදී ගංජා කිලෝ ග්‍රෑම් 41යි ග්‍රෑම් 150ක් සමග තවත් පුද්ගලයෙකු අත්අඩංගුවට ගෙන තිබේ. මෝටර් රථයකින් ප්‍රවාහනය කරමින් තිබියදී අදාළ ගංජා තොගය සොයා ගෙන ඇති බව පොලීසිය පැවසුවේය. මේ සම්බන්ධයෙන් අත්අඩංගුවට ගත් පුද්ගලයා මිද්දෙණිය, මුරුන්ගස්යාය ප්‍රදේශයේ පදිංචිකරුවෙකි. මොහුගෙන් සිදු කළ ප්‍රශ්න කිරීම්වලදී මිද්දෙණිය, ඔකන්දයාය ප්‍රදේශයේදී ගංජා කිලෝග්‍රෑම් 41 යි ග්‍රෑම් 150 ක් සමග අනෙක් සැකකරුවා අත්අඩංගුවට ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=29950", "Category": null, "Parent URL": null}