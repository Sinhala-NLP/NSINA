{"Source": "Adaderana", "Timestamp": "January 27, 2013 12:26 pm", "Headline": "සල්ලිවලට මරාගනියි- මන්ත්‍රී සොහොයුරෙක් මරුට", "News Content": "ගම්පහ, නැදගමුව ප්‍රදේශයේ දෙපිරිසක් අතර ඇතිවු ගැටුමකින් ජා ඇල ප්‍රාදේශීය සභාවේ එජාප මන්ත්‍රීවරයෙකුගේ සොහොයුරෙකු ජීවිතක්ෂයට පත්වී තවත් පස් දෙනෙකු තුවාල ලබා තිබේ. මුදල් ආරවුලක් මෙම ගැටුමට හේතුවී ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ප්‍රිශාන්ත ජයකොඩි මහතා සඳහන් කළේය. ප්‍රාදේශීය සභා මන්ත්‍රීවරයා ද මෙම ගැටුමෙන් තුවාල ලබා තිබේ. තුවාල ලැබු අනෙක් පුද්ගලයින් කොළඹ ජාතික රෝහලේ ප්‍රතිකාර ලබමින් සිටියි. ඊයේ සවස ඇති වු මෙම ගැටුම සම්බන්ධයෙන් පුද්ගලයින් දෙදෙනෙකු සැකපිට අත්අඩංගුවට ගෙන ඇත.", "URL": "https://sinhala.adaderana.lk/news.php?nid=31118", "Category": null, "Parent URL": null}