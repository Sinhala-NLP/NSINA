{"Source": "Adaderana", "Timestamp": "October 24, 2017 01:28 pm", "Headline": " ආණ්ඩුව ගත්ත අලි ඉල්ලා කපුවෝ සීනිගම පොල් ගසති", "News Content": "රජය විසින් තම බාරයේ තබාගෙන සිටින හීලෑ අලි ඇතුන් නිදහස් කරන මෙන් ඉල්ලා අද (24) දිනයේ දේව කන්නලව්වක් හා පොල් ගැසීමක් සිදු කර තිබේ. හික්කඩුව - සීනිගම - දෙවොල් මහා දේවාලයේදී මෙම දේවකනලව්ව සිදු කර පොල් ගසා ඔවුන් ඉල්ලා සිටියේ රජය විසින් සිරකරගෙන සිටින හීලෑ අලි ඇතුන් නිදහස් කරදෙන ලෙසයි. පාරම්පරික කපු පත්තිනිවරුන් විසින් මෙම දේවකන්නලව්ව සංවිධානය කර තිබුණි. එහිදී ඔවුන් කියා සිටියේ මෙම අලි ඇතුන් රජය විසින් සිරබාරයේ තබාගෙන සිටීම හේතුවෙන් අලි ඇතුන් බලා ගන්නා ඇත් ගොව්වන්ගේ රැකියාවටද තර්ජනයක් එල්ල වී ඇති බවයි. එනෙම් සංස්කෘතිකාංග සඳහාද ඔවුන් යොදා ගැනීමට ඇති අවස්ථාව මඟහැරී ඇති බව ඔවුන් පෙන්වා දී තිබේ. මෙලෙස සිරබාරයේ තබාගෙන සිටින ඇලි ඇතුන් නැවතත් එම අයිතිකරුවන්ට ලබා දෙන ලෙසත්, ඒ මඟින් සංස්කෘතික අංගයන්ට එල්ලවන අභියෝගයන් මඟහරවා ගැනීමට හැකියාවක් ලැබෙන බවද ඔවුන් වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=79080", "Category": null, "Parent URL": null}