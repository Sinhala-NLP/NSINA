{"Source": "Adaderana", "Timestamp": "June 2, 2010 02:30 pm", "Headline": "ප්‍රමෝද්‍ය අස්වෙයි-සභාපති යළිත් පුටුවේ ", "News Content": "ශ්‍රී ලංකා ක්‍රිකට් අතුරුකමිටුවේ සාමාජිකත්වයෙන් ප්‍රමෝද්‍ය වික්‍රමසිංහ මහතා ඉල්ලා අස්වීමට තීරණය කර තිබේ. පුද්ගලික හේතුන් මස තමන් ඉල්ලා අස්වීමට තීරණය කළ බව හෙතෙම අද දෙරණ කළ විමසුමකට පිළිතුරු දෙමින් කියා සිටියේය. 2011 පවත්වන්නට නියමිත ලෝක කුසලාන තරඟාවලියට අදාළ කිසිදු තොරතුරක් සම්බන්ධයෙන් තමන් දැනුවත් කිරිමක් මෙතෙක් කර නොමැති බවත්,ක්‍රීඩා අමාත්‍යවරයා හෝ ජනාධිපතිවරයා ඒ සම්බන්ධයෙන් යමක් විමසා සිටියහොත් කියන්නට කිසි දෙයක් නැති බවත් හෙතෙම පැවසීය. ක්‍රිකට් අතුරුකමිටුවට සාමාජිකයින් අලුතින් පත්කිරිමට නියමිතව ඇති බව සඳහන් වෙතත්,එහි සභාපතිත්වය මේවන විට එහි සභාපතිත්වය දරන ඩී.එස්. ද සිල්වා මහතාටම ලබා දීමට නියමිතව ඇති බවත් විශ්වාසදායි ආරංචි මාර්ග සඳහන් කරයි. එහෙත් තමන්ට මේ සම්බන්ධයෙන් කිසිදු නිල දැනුම්දීමක් කර නැති බව ක්‍රිකට් අතුරුකමිටුවේ සභාපති ඩී.එස්. ද සිල්වා මහතා අප කළ විමසුමකදී කියා සිටියේය.", "URL": "https://sinhala.adaderana.lk/news.php?nid=8760", "Category": null, "Parent URL": null}