{"Source": "Adaderana", "Timestamp": "August 20, 2012 11:11 am", "Headline": "ජපානයට එරෙහිව උද්ඝෝෂණ", "News Content": "චීනයට නැගෙනහිරින් පිහිටි දූපත් සමූහයක ජපන් කොඩි එසවීමට විරෝධය පළ කරමින් දහස් ගණන් චීන ජනතාව වීදී බැස උද්ඝෝෂණය කිරීමට පටන් ගෙන තිබේ. චීන ජනතාව ජපානයට එරෙහිව සටන් පාඨ කියමින් මෙම උද්ඝෝෂණ සිදු කරන බව විදෙස් මාධ්‍ය සඳහන් කළේය. චීනයට අයිති අදාළ දූපත්වලින් ජපානය ඉතා ඉක්මනින් ඉවත් විය යුතු බව උද්ඝෝෂකයින් පවසයි. මෙම උද්ඝෝෂණ චීනයේ නගර කිහිපයක දියත් කොට ඇත. ප්‍රකෝපකාරී ලෙස හැසිරුණු ඇතැම් උද්ඝෝෂකයන් චීනයේ පිහිටි ජපාන අවන්හල්වලට සහ ජපානයේ නිෂ්පාදිත මෝටර් රථවලට පහර දී ඇති බව විදෙස් මාධ්‍ය සඳහන් කරයි. මේ අතර දූපත් සියල්ලටම අයිතිවාසිකම් කියමින් තායිවානය ද ජපානයට විරුද්ධව උද්ඝෝෂණ ආරම්භ කර තිබේ.", "URL": "https://sinhala.adaderana.lk/news.php?nid=26728", "Category": null, "Parent URL": null}