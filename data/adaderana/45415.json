{"Source": "Adaderana", "Timestamp": "August 17, 2014 03:19 pm", "Headline": "රත්මලානේ වෙඩි  තැබීමක් - අයෙක් එතනමයි ", "News Content": "රත්මලාන, තෙලවල පාර ප්‍රදේශයේදී සිදුවූ වෙඩි තැබීමකින් පුද්ගලයෙකු ජීවිතක්ෂයට පත් වී තිබේ. අද(17) පස්වරු 1.15ට පමණ අදාළ වෙඩි තැබීම සිදුවී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. යතුරු පැදියකින් පැමිණි පුද්ගලයින් දෙදෙනෙකු විසින් රත්මලාන, තෙලවල පාර ආසන්නයේදී අදාළ පුද්ගලයාට වෙඩි තබා පළාගොස් ඇති බව වාර්තා වෙයි. මියගිය පුද්ගලයා 25 වියේ පසුවන අතර ඔහු අදාළ ප්‍රදේශයේම පදිංචිකරුවෙකු බව පොලීසිය සඳහන් ක‍ර සිටියේය. යෝමාන් යසන්ත නැමැති පුද්ගලයෙකු මෙලෙස වෙඩි වැදි මියගොස් ඇති බව වාර්තා වෙයි. සිද්ධිය සම්බන්ධයෙන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45415", "Category": null, "Parent URL": null}