{"Source": "Adaderana", "Timestamp": "April 12, 2011 06:37 am", "Headline": "එ.ජා.පයේ නව තනතුරු පත්කරන අවසන් දිනය අදයි", "News Content": "එක්සත් ජාතික පක්ෂයේ නව ව්‍යවස්ථාව අනුව ඉහළ තනතුරු සඳහා පුද්ගලයන් පත්කරගැනීමේ අවසන් දිනය අදට යෙදී තිබේ. මේ වන විට පක්ෂයේ ප්‍රධාන තනතුරු 6 අතරින් ජාතික සංවිධායක ධුරය හැර සෙසු තනතුරු සඳහා පුද්ගලයින් තෝරා පත් කර අවසන් වී ඇත.. ජාතික සංවිධායක ධුරය සඳහා රංජිත් මද්දුම බණ්ඩාර සහ රවී කරුණානායක යන මහත්වරුන් ඉදිරිපත් වී සිටීම හේතුවෙන් එම තනතුර සම්බන්ධයෙන් මෙතෙක් එකඟතාවකට පැමිණීමට කෘත්‍යාධිකාරී මණ්ඩලයට හැකියාවක් ලැබී නොමැති බව වාර්තා වේ. එක්සත් ජාතික පක්‍ෂයේ නායකත්වය සජිත් ප්‍රේමදාස මහතාට ලබා දිය යුතු බවට එම පක්ෂයේ මන්ත්‍රීවරුන් කණ්ඩායමක් මීට පෙරාතුව දිගින් දිගටම කියා සිටියහ. අප්‍රේල් 12 වැනි දින සජිත් ප්‍රේමදාස මහතා නායකත්වයට පත්වීමෙන් පසු සිංහල අවුරුදු උත්සවය සමරන බව ද ඔවුන් ප්‍රකාශ කර තිබුණි. කෙසේවුවද පසුගිය දා පැවති කෘත්‍යාධිකා‍රී මණ්ඩල රැස්වීමේ දී සජිත් ප්‍රේමදාස මහතාට නියෝජ්‍ය නායක ධුරයකින් සෑහීමකට පත්වීමට සිදුවිය..", "URL": "https://sinhala.adaderana.lk/news.php?nid=15417", "Category": null, "Parent URL": null}