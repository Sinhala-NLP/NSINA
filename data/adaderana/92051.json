{"Source": "Adaderana", "Timestamp": "July 5, 2018 04:49 pm", "Headline": "ලිපිය ගැන ක්‍රියාමාර්ග ගත යුතු අය ගැන නීතිඥවරු සමඟ සාකච්ඡා කරනවා", "News Content": "නිව්යෝර්ක් ටයිම්ස් ලිපිය සම්බන්ධයෙන් ක්‍රියාමාර්ගයක් ගත යුත්තේ කාටද සම්බන්ධයෙන් නීතිඥවරුන් සමඟ සාකච්ඡා කරමින් පවතින බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී නාමල් රාජපක්ෂ මහතා පවසයි. අද (05) කොළඹ පැවති මාධ්‍ය හමුවකට එක් වෙමින් ඒ මහතා මේ බව ප්‍රකාශ කළේය. හිටපු ජනාධිපති මහින්ද රාජපක්ෂ මහතාට මඩ ගැසීමට ගොස් රාජ්‍ය තාන්ත්‍රික පශ්නයක් බවට වර්ධනය වී නැවතත් චීනය තරහ කර ගැනීමට වත්මන් රජය කටයුතු කරමින් සිටින බව එම මාධ්‍ය හමුවට එක්වූ පාර්ලිමේන්තු මන්ත්‍රී කනක හේරත් මහතා ප්‍රකාශ කළේය.", "URL": "https://sinhala.adaderana.lk/news.php?nid=92051", "Category": null, "Parent URL": null}