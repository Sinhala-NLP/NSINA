{"Source": "Adaderana", "Timestamp": "August 27, 2016 02:57 pm", "Headline": " අලි ප්‍රහාරයෙන් තුවාල ලබා සිටි පස්හැවිරිදි දරුවෙකු මරුට", "News Content": "පුත්තලම - අනුරාධපුර මාර්ගයේ කරුවලගස්වැව හිදී අද(27) අළුයම වාහනයකට වනඅලියෙකු සිදුකළ පහරදීමෙන් බරපතළ තුවාල ලබා පුත්තලම රෝහලෙන් කොළඹ ජාතික රෝහලට මාරුකර යැවූ 5 හැවිරිදි දරුවෙකු මියගොස් තිබේ.ජාතික රෝහලේ ප්‍රතිකාර ලබමින් සිටියදී අද දහවල් එම ළමයා මියගිය බව සඳහන්ය.අද අළුයම 2.20ට පමණ කරුවලගස්වැවදී සිදුවූ මෙම වනඅලි ප්‍රහාරයෙන් එම අවස්ථාවේදී එහි සිටි පුද්ගලයෙකු (39) මියගොස් තවත් 10 දෙනෙකු තුවාල ලැබූ බව වාර්තා විය.උතුරේ සිට කැනඩාව බලායාමට පැමිණි පිරිසක් මෙම අනතුරට මුහුණ පා ඇතැයි පොලීසිය කියයි.මියගොස් ඇත්තේ යාපනය, පේදුරුතුඩුව පාර ප්‍රදේශයේ පදිංචිව සිටි 39 හැවිරිදි පුද්ගලයෙකු වන අතර මෘත ශරීරය පුත්තලම රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=63496", "Category": null, "Parent URL": null}