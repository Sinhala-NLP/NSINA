{"Source": "Adaderana", "Timestamp": "July 21, 2018 01:12 pm", "Headline": "ජල නළ පද්ධතියක් සකස් කරනකොට පොළොව යටින් අස්ථි කොටස් මතුවෙයි", "News Content": "යාපනය,කල්වියන්කාඩු ප්‍රදේශයේ ජල නළ පද්ධතියක් සකස් කිරීමේදී පොළව යට තිබි මිනිස් අස්ථි කොටස් කිහිපයක් ඊයේ (20) මතුවි ඇති බව යාපනය ආරක්ෂක අංශ පවසති. යාපනය ආරක්ෂක අංශ පැවසූවේ යාපනය ප්‍රදේශයට ජලය ලබාදීම වෙනුවෙන් ජල සම්පාදන මණ්ඩලය මගින් ජල නළ එලීමේ ව්‍යාපෘතියක් සිදුකරමින් පවතින අතර, අදාළ ජල නළ එළීම සිදුකිරීමට කල්වියන්කාඩු ප්‍රදේශයේ කැනීම් සිදුකළ අවස්ථාවක එලෙස මිනිස් අස්ථි කොටස් හමුව ඇති බවයි. පොළව මතුපිට සිට අඩි තුනක පමණ ගැඹුරින් අදාළ අස්ථි කොටස් හමුවි ඇති බවද යාපනය ආරක්ෂක අංශ සඳහන් කරති. සිද්ධිය සම්බන්ධයෙන් යාපනය පොලීසිය වෙත කරුණු වාර්තා කිරීමට ජල නළ ව්‍යාපෘතිය බාර නිලධාරීන් කටයුතු කොට ඇති බවද යාපනය ආරක්ෂක අංශ පවසති. අදාළ ස්ථානය සම්බන්ධයෙන් යාපනය අධිකරණ නියෝග යටතේ වැඩිදුර පරීක්ෂා කිරීමට නියමිත බවද යාපනය ආරක්ෂක අංශ පැවසූහ.", "URL": "https://sinhala.adaderana.lk/news.php?nid=92968", "Category": null, "Parent URL": null}