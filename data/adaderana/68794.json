{"Source": "Adaderana", "Timestamp": "January 29, 2017 12:41 pm", "Headline": " සංචාරකයින් 31ක් රැගත් බෝට්ටුවක් අතුරුදන්", "News Content": "චීන ජාතිකයින් 28 දෙනෙකු ඇතුළු මගීන් 31 දෙනෙකු රැගත් සංචාරක මගී නෞකාවක් මලයාසියානු මුහුදේ දී අතුරුදන් වී තිබේ.මලයාසියානු කාලගුණ අංශ සඳහන් කළේ පැවති අයහපත් කාලගුණික තත්ත්වය හේතුවෙන් අනතුර සිදුව ඇති බවයි.කොටකිනබාලු සිට පොලාමෙන්ගුලම් දෙසට යාත්‍රා කරමින් තිබු යාත්‍රාවක් මෙලෙස අතුරුදන්ව ඇති බව විදෙස් මාධ්‍ය වාර්තා කළේය.මැලේසියාවේ, සාබා ප‍්‍රාන්තයේ, නැගෙනහිර මුහුදු ප‍්‍රදේශයෙන් බෝට්ටුව ගමන් ආරම්භ කර ඇති බව විදෙස් වාර්තාවල දැක්වෙයි.අදාළ නෞකාව තුළ චීන සංචාරකයින් 28 දෙනෙකු සහ කාර්යය මණ්ඩලය තිදෙනෙකු ගමන් කර තිබේ. කෙසේවෙතත් අයහපත් කාලගුණික තත්ත්වය හේතුවෙන් අදාළ යාත්‍රාව සෙවීමේ කටයුතු සඳහා බාධා පැමිණ ඇති බව මලයාසියානු වෙරළ ආරක්ෂක නිලධාරීන් පවසයි.", "URL": "https://sinhala.adaderana.lk/news.php?nid=68794", "Category": null, "Parent URL": null}