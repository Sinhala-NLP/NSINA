{"Source": "Adaderana", "Timestamp": "May 21, 2018 04:23 pm", "Headline": "පොල්ගොල්ල ජලාශයේ වාන් දොරටු 7ක් විවෘතයි", "News Content": "අධික වර්ෂාපතනය හේතුවෙන් පොල්ගොල්ල ජලාශයේ වාන් දොරටු 7ක් විවෘත කර තිබේ. තත්ත්පරයට ඝන අඩි 23,000ක ජල ධාරිතාවක් ඉන් මුදාහැරෙන බව මහවැලි අධිකාරිය සඳහන් කළේය. වාන් දොරටු විවෘත කිරීමෙන් නිකුත් වන ජලය වික්ටෝරියා ජලාශයට මුදාහැරෙන බව එම අධිකාරිය සඳහන් කළේය. එම නිසා වික්ටෝරියා ජලාශය අවට පදිංචිකරුවන්ට විමසිල්ලෙන් පසු වන ලෙස දැනුම්දෙන බව මහවැලි අධිකාරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=89526", "Category": null, "Parent URL": null}