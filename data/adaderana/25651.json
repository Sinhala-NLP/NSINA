{"Source": "Adaderana", "Timestamp": "July 10, 2012 11:04 am", "Headline": " අධිවේගයේ පැමිණි වෑන් රථය හදිසියේ ගිනිගනියි", "News Content": "දක්ෂිණ-කොළඹ අධිවේගී මාර්ගයේ ගාල්ල සිට කොළඹ බලා ධාවනය වෙමින් තිබූ වෑන් රථයක් ගැලණිගම,12.6 කණුව අසළදී හදිසියේ ගිනිගෙන තිබේ. වෑන් රථය සම්පූර්ණයෙන් දැවී ඇතත් වෑන් රථයේ පැමිණි දෙදෙනාට කිසිදු හානියක් නොමැති බව පොලිස් මාධ්‍ය ප්‍රකාශක කාර්යාලය පවසයි. අද (10) පෙ.ව 6.20 ට පමණ සිදුව ඇති මෙම අනතුර විදුලි කාන්දුවක් නිසා සිදුවන්නට ඇති බවත්,කෙසේ වුවත් ඒ පිළිබඳ පරීක්ෂණ සිදුකෙරෙන බවත් පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25651", "Category": null, "Parent URL": null}