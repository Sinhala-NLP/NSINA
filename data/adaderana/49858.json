{"Source": "Adaderana", "Timestamp": "March 10, 2015 12:35 pm", "Headline": "ඊළඟ ඡන්දෙට බොදුබලය ගාව ගන්නේ නෑ", "News Content": "එළඹෙන මහ මැතිවරණයකදී බොදුබල සේනා සංවිධානය ඒකාබද්ධ කරගනිමින් මැතිවරණ ප්‍රචාරක කටයුතුවල නිරත නොවන බව හම්බන්තොට දිස්ත්‍රික් පාර්ලිමේන්තු මන්ත්‍රී මහින්ද අමරවීර මහතා පවසයි.මන්ත්‍රීවරයා පෙන්වා දෙන්නේ බොදුබල සේනා සංවිධානයේ ඇතැම් ක්‍රියාකාරකම් හේතුවෙන් පසුගිය ජනාධිපතිවරණයේ දී හිටපු ජනාධිපතිවරයාට ඡන්ද විශාල ප්‍රමාණයක් අහිමි වු බවයි.අම්බලන්තොට ප්‍රදේශයේ පැවති ජනහමුවකට එක්වෙමින් හිටපු අමාත්‍ය මහින්ද අමරවීර මහතා මේ බව පැවසීය.එක්සත් ජාතික පක්ෂයේ ජ්‍යෙෂ්ඨ මන්ත්‍රීවරු පිරිසක් ද ඉදිරි මහ මැතිවරණයේදී ශ්‍රී ලංකා නිදහස් පක්ෂය සමග එක්වීමට බලාපොරොත්තුවෙන් සිටින බව හෙතෙම එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=49858", "Category": null, "Parent URL": null}