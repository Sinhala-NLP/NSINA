{"Source": "Adaderana", "Timestamp": "October 18, 2010 09:15 am", "Headline": "පක්ෂ ලියාපදිංචි කිරීමේ සම්මුඛ පරීක්ෂණ ඇරඹෙයි", "News Content": "දේශපාලන පක්ෂ ලියාපදිංචි කිරීමට අදාළ සම්මුඛ පරීක්ෂණ මේ සතියේ සිට ආරම්භ කරන බව මැතිවරණ කොමසාරිස් කාර්යාලය පවසයි. ලියාපදිංචිය සඳහා දේශපාලන පක්ෂ 82ක් ඉල්ලුම් කර ඇති බව එම කාර්යාලය පෙන්වා දෙයි. ලියාපදිංචිය සඳහා සුදුසුකම් සපුරා ඇති පක්ෂ සඳහා සම්මුඛ පරීක්ෂණ වලට අදාළ කැඳවීම් ලිපි මේ වන විටත් යවා අවසන් බව මැතිවරණ කොමසාරිස් කාර්යාලය පවසයි. නව මැතිවරණ පනතට අනූව පක්ෂයක් ලියාපදිංචි කිරීමට නම් වසර පහක කාලයක් ක්‍රියාකාරී දේශපාලන කටයුතුවල නිරත වීම අත්‍යවශ්‍ය වන අතර මෙවර සම්මුඛ පරීක්ෂණ වලට කැඳවීමේ දී මේ සම්බන්ධයෙන් වැඩි අවධානයක් යොමු කර තිබේ. ලබන පළාත් පාලන මැතිවරණයට පෙර මෙම නව පක්ෂ ලියාපදිංචි කිරීම අවසන් කිරීමට නියමිත බව මැතිවරණ කොමසාරිස් කාර්යාලය සඳහන් කරනු ලැබීය.", "URL": "https://sinhala.adaderana.lk/news.php?nid=11567", "Category": null, "Parent URL": null}