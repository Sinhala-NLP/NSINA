{"Source": "Adaderana", "Timestamp": "January 28, 2019 03:49 pm", "Headline": "තවත් අභිරහස් මරණයක්", "News Content": "හබරණ-ගල්ඔය ප්‍රදේශයේ රක්ෂියතයකට අයත් හබරණ ඉරිගේඔය ප්‍රදේශයේ තිබී නාඳුන පුද්ගල මළ සිරුරක් සොයා ගත් බව අද දෙරණ වාර්තාකරු පවසයි. මෙම මළ සිරුර ඊයේ(27) සවස සොයා ගත් බව හබරණ පොලීසිය පවසයි. හබරණ ඉරිගේඔය ප්‍රදේශයේ පුද්ලයෙකු විසින් මී පැණි සේවීම සඳහා හබරණ ගල්ඔය රක්ෂිතයට ඇතුළුවී ගමන් කරන අවස්තාවේදී මෙම මළ සිරුර දැක ඇති අතර පසුව ඒ පිළිඳව පොලීසිව දැනුවත් කර තිබේ. මෙලෙස මිය ගොස් ඇති පුද්ගලයා කවුරුන්ද යන්න මෙතෙක් අනාවරණය වී නොමැති අතර අදාළ පුද්ගලයා වයස අවුරුදු 40-45 අතර වියේ පසුවන පිරිමි පුද්ලගයෙකු බව හරබණ පොලීසිය පවසයි. මෙම මළ සිරුර පිළිබඳ මහේස්ත්‍රාත් පරීක්ෂණය හා අධිකරණ වෛද්‍ය පරීක්ෂණය අද(28) සිදු කිරීමට කනියමිත බව වාර්තා වෙයි. සිද්ධිය සම්බන්ධයෙන් වැඩිදුර විමර්ශන හබරණ පොලීසිය විසින් සිදු කරයි.", "URL": "https://sinhala.adaderana.lk/news.php?nid=103226", "Category": null, "Parent URL": null}