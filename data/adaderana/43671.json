{"Source": "Adaderana", "Timestamp": "June 2, 2014 02:41 pm", "Headline": "රජයේ ගමන්මග බොරු චෝදනා වලින් වැළැක්විය නොහැකියි", "News Content": "ජනතා විශ්වාසය උපරිමයෙන් ගොඩනගාගත් රජයේ ගමන්මග බොරු චෝදනාවන්ගෙන් වැළැක්විය නොහැකි බව ජනාධිපති මහින්ද රාජපක්ෂ මහතා පවසයි. රජයට එල්ල වන චෝදනාවන් පසුපස ගොස් ඒවාට පිළිතුරු සපයමින් කාලය ගත කිරිමට රජය සුදානම් නොමැති බව අද(02) පෙරවරුවේ කොළඹ ලුම්බිණි විද්‍යාලයේ පැවති මහින්දෝදය තාක්ෂනික පීඨ 250 ක් ඉදිකිරීමේ ජාතික ව්‍යාපෘතියේ සමාරම්භක උත්සවයට එක් වෙමින් ජනාධිපතිවරයා මෙම අදහස් පළ කළේය. රටේ දරුවන් ගේ අධ්‍යාපනය වෙනුවෙන් ඉටුකළ යුතු කාර්යයන් ක්‍රමාණුකූලව ඉටුකරමින් රටට ගැලපෙන අධ්‍යාපන ක්‍රමයක් බිහි කිරීමට අවශ්‍ය කටයුතු නිරන්තරයෙන් සොයා බලා සිදුකරන බවද ජනාධිපතිවරයා ප්‍රකාශකර තිබේ.", "URL": "https://sinhala.adaderana.lk/news.php?nid=43671", "Category": null, "Parent URL": null}