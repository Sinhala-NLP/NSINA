{"Source": "Adaderana", "Timestamp": "May 6, 2015 08:21 am", "Headline": "ජාතික විධායක සභාව තවදුරටත් රැස්වෙයි ", "News Content": "ජාතික විධායක සභාව තවදුරටත් රැස් වන බව එම සභාවේ ලේකම් තිලක් රණවිරාජා මහතා පවසයි.ඔහු පවසන්නේ දින සීයේ කාලපරිච්ඡේදය අවසන් වුවද අදාළ කරුණු සමබන්ධයෙන් සාකච්ඡා කර තීරණ ගැනීම සඳහා විධායක සභාව යළි රැස්වීමට නියමිත බවයි.එළඹෙන අඟහරුවාදා විධායක සභාව යළි රැස්වීමට නියමිත බව තිලක් රණවිරාජා මහතා කියා පැවසුවේය.කෙසේ වෙතත් විධායක සභාවේ සාමාජිකයෙකු වන ආචාර්ය වික්‍රමබාහු කරුණාරත්න මහතා පවසන්නේ පසුගිය දින කිහිපය තුළ විධායක සභාව රැස් නොවූ බවයි.කෙසේ වෙතත් පසුගිය සතියේ විධායක සභාව රැස්වීම සඳහා කටයුතු නොකළේ එම සතිය තුළ පැවති අළුත් අවුරුදු සහ පොහොය නිවාඩු හේතුවෙන් බව විධායක සභාවේ ලේකම් තිලක් රණවිරාජා මහතා කියා සිටියේය", "URL": "https://sinhala.adaderana.lk/news.php?nid=51124", "Category": null, "Parent URL": null}