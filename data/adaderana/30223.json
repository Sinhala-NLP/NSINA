{"Source": "Adaderana", "Timestamp": "December 25, 2012 08:54 am", "Headline": "ජනවාරි 9ට පෙර නුදුන්නොත් පැය 48ක් වර්ජනයේ", "News Content": "සිය ඉල්ලීම්වලට ජනවාරි මස 9 වන දිනට පෙර විසඳුම් නොලැබුණහොත් පැය 48 ක වර්ජනයක නිරත වන බව දුම්රිය ශ්‍රේණිගත වෘත්තීය සමිති එකතුව පවසයි. කෙසේ වෙතත් මේ වසර අවසානය වන තෙක් වෘත්තීය සමිති ක්‍රියාමාර්ගයක නිරත නොවන බව එහි කැඳවුම්කරු ජානක ප්‍රනාන්දු මහතා සඳහන් කළේය. වැටුප් ගැටලුව ඇතුළු ගැටලු කිහිපයක් සම්බන්ධයෙන් මෙම සතිය තුළ වැඩ වර්ජනයක නිතර වීමට මීට පෙර තීරණය කර තිබුණි. එහෙත් පවතින ආපදා තත්ත්වය හේතුවෙන් ‍එකී වර්ජනය සිදුනොකරනමුත් ජනවාරි මස 9ට පෙර අදාළ ගැටලුවලට විසඳුම් නොලැබුණහොත් පැය 48ක වර්ජනයක නිරතවීමට තීරණය කර ඇතැයි ජානක ප්‍රනාන්දු මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=30223", "Category": null, "Parent URL": null}