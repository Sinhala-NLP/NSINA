{"Source": "Adaderana", "Timestamp": "May 4, 2019 09:33 am", "Headline": "ගිනි අවි සමඟ පුද්ගලයන් 4ක් කටුගස්තොටදී අල්ලයි", "News Content": "කටුගස්තොට පොලිස් වසමේ ශ්‍රී රාහුල ක්‍රීඩාංගනය අසළ පොලිස් මාර්ග බාධකයේ දී කාර් රථයක් පරීක්ෂා කිරීමේ දී ස්වයංක්‍රීය පිස්තෝල අවියක් ඒ සඳහා යොදාගන්න උණ්ඩ 07ක් වායු පිස්තෝල 02ක් හා වායු රයිපල් 1ක් සමඟ සැකකරුවන් දෙදෙනෙක් අත්අඩංගුවට ගෙන ඇත. සැකකරුවන් දෙදෙනාගෙන් වැඩිදුර ප්‍රශ්න කිරීමෙන් ලද තොරතුරු වලට අනුව තවත් දෙදෙනෙක් අත්අඩංගුවට ගෙන ඇති අතර ඔවුන් 35, 39, 51 හා 56 යන වයස්වල පසුවන්නන් බව අනාවරණය වී ඇත. සැකකරුවන් අද (04) මහනුවර මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධ වැඩිදුර පරීක්ෂණ කටුගස්තොට පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=109209", "Category": null, "Parent URL": null}