{"Source": "Adaderana", "Timestamp": "February 23, 2019 09:36 am", "Headline": "ගිනි අවියක් සමඟ 3ක් කොටු වෙයි", "News Content": "මාවනැල්ල, ඉලුක්ගොඩ ප්‍රදේශයේදී බලපත්‍ර නොමැති ගිනි අවියක් සමඟ තරුණයින් තිදෙනෙකු අත්අඩංගුවට ගෙන තිබේ. මාවනැල්ල පොලිසියට ලද තොරතුරක් මත සිදු කළ විමර්ශනයකදී අද (23) අළුයම 01.30ට පමණ සැකකටයුතු යතුරුපැදියක් නවතා පරික්ෂා කිරිමේදී එම ගිනි අවිය සමඟ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. එහිදී සැකකරුවන් සතුව තිබී පතරොම් තුවක්කුවක් එම උණ්ඩ 02ක් සහ පිහියක් පොලිසිය විසින් සොයාගෙන ඇත. සැකකරුවන් දනාගම වත්ත, මාවනැල්ල ප්‍රදේශයේ පදිංචි අවුරුදු 18ත් 23ත් අතර වයසේ පසුවන තරුණයින් තිදෙනෙකු බව සදහන්. ඔවුන් අද මාවනැල්ල මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=104869", "Category": null, "Parent URL": null}