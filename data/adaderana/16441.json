{"Source": "Adaderana", "Timestamp": "May 31, 2011 01:56 pm", "Headline": "\"සෙරෙන්ඩිබ් පිටි\"අභිමානවත් තෙවන වසර සමරයි", "News Content": "සෙරෙන්ඩිබ් ෆ්ලාර් මිල්ස් (පුද්) සමාගම, රට තුළ ව්‍යාපාරික කටයුතු අරඹා වසර තුනක කාලයක් මෙරට පාරිභෝගික ජනතාවට උසස් තත්ත්වයෙන් යුතු පිටි, කිසිදු හිඟයකින් තොරව සපයමින්\"ජාතියේ පෝෂකයා\"ලෙසින් සියලූ දෙනාගේම ගෞරවාදරයට පාත‍්‍රවීමට සමත් වී තිබේ. ඩුබායි හි පිහිටි අල් ගුරෙර් සමාගම් සමූහයේ සාමාජික සමාගමක් වන සෙරෙන්ඩිබ් ෆ්ලාර් මිල්ස් (පුද්)සමාගම, 2008 මැයි 26 වන දින ඇමෙරිකානු ඩොලර් මිලියන 56ක වියදමින් කොළඹ වරායේ අති නවීන තාක්‍ෂණයෙන් යුත් නවතම කම්හලක් ස්ථාපනය කරමින් සිය නිෂ්පාදන කටයුතු ආරම්භ කරන ලද්දේ ශ‍්‍රී ලාංකික පාරිභෝගිකයින්ට සහ පිටි කර්මාන්තයට හිඟයකින් තොරව නැවුම් තිරිඟු පිටි ලබා දෙන බවට සහතිකයක්ද ලබා දෙමිනි. සෙරෙන්ඩිබ් ෆ්ලාර් මිල්ස් හි අධ්‍යක්‍ෂ/ ප‍්‍රධාන විධායක නිලධාරී සතාක් අබ්දුල් කාදර් මහතා, සිය ජයග‍්‍රාහී තෙවසරක කාලය පිළිබඳ අදහස් දක්වමින්\"මෙයට වසර තුනකට පෙර අපි ශී‍්‍ර ලාංකීය ජනතාවට දුන් පොරොන්දුව ඒ ආකාරයෙන්ම ඉෂ්ඨ කර ඇති බව මා ඉතා සතුටින් කියා සිටිනවා\"යැයි පැවසීය. \"මේ වන විට අපගේ නිෂ්පාදන අතරට බේකරි සඳහා අවශ්‍ය කෙරෙන පිටි, නිවසේ භාවිතයන් සඳහා සුදුසු පිටි, රොටි පිටි, නූඞ්ල්ස් පිටි, රුලං යනාදිය අන්තර්ගත වෙනවා. ඒ වගේම ශී‍්‍ර ලංකාවේ සෑම ස්ථානයකටම අපගේ උසස් තත්ත්වයෙන් යුතු පිටි තොග, ටොන් දහස් ගණනින් බෙදාහැරෙනවා. අපගේ නිෂ්පාදන ලබා ගන්නා ප‍්‍රධාන පෙළේ ගැනුම්කරුවන් වන බේකරි හිමියන්,අනෙකුත් කර්මාන්ත හා මහජනයා හට වෙනස් ම ආකාරයේ විකල්ප රැුසක් ලබා දීමට අප සමත් ව සිටිනවා.\" \"ආරම්භයේ පටන් ම, සමස්ත ලංකා බේකරි හිමියන්ගේ සංගමය සමඟ ඉතා සමීප ව කටයුතු කිරීමට අපට හැකිවුණා. මෙහිදී ඔවුනගේ අවශ්‍යතාවයන් නිසියාකාරයෙන් හඳුනාගනිමින් ඉතා හොඳ සේවාවක් ලබාදීමට අප සමත්වී සිටිනවා. එසේම ශී‍්‍ර ලංකාවේ බේකරි කර්මාන්තයේ නියැලී සිටින්නන් වෙනුවෙන් තාක්‍ෂණික වැඩමුළු රාශියක් පැවැත්වීමට ද අප කටයුතු කළා. බේකරි කර්මාන්තය සඳහා නවීන ශිල්පක‍්‍රම යොදා ගන්නා ආකාරයත්, සෙවන් ස්ටාර් තිරිඟු පිටි භාවිත කරමින් බේකරි නිෂ්පාදන සිදුකරන ආකාරය පිළිබඳවත් ඔවුන්ව දැනුවත් කිරීමට අපට හැකිවුණා. මෙහිදී මෙම සියලූ කාරණා සාර්ථක කර ගැනීමට ඔවුන්ගෙන් ලැබුණු අනගි සහයෝගය අප හදවතින්ම අගය කර සිටිනවා\"යැයි සෙරෙන්ඩිබ් ෆ්ලාර් මිල්ස් හි ප‍්‍රධාන මූල්‍ය නිලධාරී මොහොමඞ් රියාල් මහතා පැවසීය. සමස්ත ලංකා බේකරි හිමියන්ගේ සංගමයේ සභාපති නිව්ටන් කුමාරසිරි ජයවර්ධන මහතා ද මෙහිදී අදහස් දැක්වීය.\"සෙරෙන්ඩිබ් ෆ්ලාර් මිල්ස් සමාගම මෙරට තිරිඟු පිටි කර්මාන්තයට තරඟකරුවකු ලෙස එක්වීමත් සමඟ දිවයින පුරා විසිරී සිටින අප සාමාජික බේකරිහිමියන්, එහි ඉහළ ප‍්‍රතිලාභ භුක්ති විඳින බව මා මෙහිදී සඳහන් කිරීමට කැමතියි. ශී‍්‍ර ලංකාවේ බේකරි කර්මාන්තය තුළ අප හා සෙරෙන්ඩිබ් සමාගම අතර අමිල බැඳීමක් මේ වන විට ඇති වී තිබෙනවා.\" \"සෙවන් ස්ටාර්\"සන්නාමයෙන් එන පිටි එකිනෙකට වෙනස් වෙළෙඳපොළේ අවශ්‍යතාවන් වෙනුවෙන් ආමන්ත‍්‍රණය කරනු ලබයි. ගෘහස්ථයන් හි පිටි අවශ්‍යතාවයන් එමගින් සපුරාලනු ලබන අතර බේකරිවල මහාපරිමාණ පිටි අවශ්‍යතාවයන් ද එමගින් සපුරාලයි. මීට වසර දෙකකට පමණ ඉහතදී මෙරට රොටී පිටි වෙළෙඳපොළෙහි විප්ලවයක් ඇති කිරීමට සෙරෙන්ඩිබ් ෆ්ලාර් මිල්ස් පුද්ගලික සමාගම සමත්විය. ඒ ශී‍්‍ර ලංකාවේ හෝටල්කරුවන් හා රොටී කෑමට පි‍්‍රයකරන්නන් වෙනුවෙන් ම වූ රොටී පිටි හඳුන්වා දෙමිනි. රොටී, පරාටා, ගෝදම්බ රොටි වැනි රොටි නිෂ්පාදන සඳහා වන\"සෙවන් ස්ටාර් රොටී\"පිටි ඊටම අනන්‍ය වූ සංයෝගයන්ගෙන් යුක්ත වේ. එසේම ඉදිරියේ දී පාරිභෝගික ජනතාවගේ පෝෂණ අවශ්‍යතා ඉලක්ක කර ගනිමින් සැකසුණු තවත් නිෂ්පාදන රැසක් හඳුන්වා දීමට ද සමාගම බලාපොරොත්තුවෙන් සිටියි. මෙහි දී කාදර් මහතා වැඩිදුරටත් කියා සිටියේ\"සෙවන් ස්ටාර්\"පිටි, ඉන් නිරූපිත තරු ගණන අනුව මූලික වටිනාකම් හතකින් සමන්විත බවයි. පවිත‍්‍රතාව, නව්‍යතාවය, ගුණාත්මකබව, නැවුම්බව, ප‍්‍රවීණතාව, මෙහෙවර හා විශ්වාසනීයත්වය යන නෛසර්ගික වටිනාකම්, එක් එක් තරුවෙන් නියෝජනය වන බව ඔහු පැවසීය. ëëඅසමසම නිෂ්පාදනයක් වෙළෙඳපොළට සපයමින් පාරිභෝගිකයන් වෙත දීර්ඝ කාලීන සේවයක් ලබා දීම අපගේ අරමුණයි. සාරවත් තිරිඟු බිම්වලින් ලබා ගන්නා ඉහළම තත්ත්වයේ තිරිඟු මූලාශ‍්‍රවලින් සෙවන් ස්ටාර් තිරිඟු පිටි නිපදවනු ලබන්නේ කිසිදු මිනිස් ස්පර්ශයකින් තොරව සුවිශේෂ පළපුරුද්දකින් යුත් කාර්ය මණ්ඩලයක අධීක්‍ෂණය යටතේය. පිටි කම්හල කොළඹ වරාය තුළ පිහිටා තිබෙන නිසා ශ‍්‍රී ලංකාවේ වෙළෙඳපොළට උසස් තත්ත්වයේ තිරිඟු පිටි සැපයීමේ හාල ඉහලම පාරිභෝගික සේවාවක් ලබා දීමේ අනගි අවස්ථාවක් හිමිව තිබේ. සෙරෙන්ඩිබ් ෆ්ලාර් මිල්ස් (පුද්)සමාගමල ඒ හා සමගාමීව මෙරට විශිෂ්ට තාක්‍ෂණික සහ අලෙවි කණ්ඩායමක මෙන්ම තෝරාගත් පාරිභෝගික සේවා නිලධාරී කණ්ඩායමක විශේෂඥ ඥානය ලබමින් ඒ ඔස්සේ පාරිභෝගිකයන්ට මනා සේවාවක් සපයමින්ල විශ්වාසය මත පදනම් වූ සබඳතාවක් ගොඩ නගා ගෙන ඇත. තත්ත්ව සහතිකය සමාගමේ නොකැළැල් සේවා සහ නිපැයුම් විශිෂ්ටත්වයේ ප‍්‍රධානම සාධකයක් වන අතර සෙරෙන්ඩිබ් ෆ්ලාර් මිල්ස්, සෙවන් ස්ටාර් පිටි නිෂ්පාදනවල තත්ත්වය නිරන්තරයෙන්ම වෙළෙඳපොළට මුදාහැරීමට පෙර රසායනාගාරය තුළ දී හා අතිනවීන යන්ත්‍රෝපකරණවලින් සැදුම්ලත් බේකරියක් තුළ දී පරීක්‍ෂාවට ලක්කෙරේ.", "URL": "https://sinhala.adaderana.lk/news.php?nid=16441", "Category": null, "Parent URL": null}