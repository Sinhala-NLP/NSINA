{"Source": "Adaderana", "Timestamp": "January 6, 2013 05:24 pm", "Headline": "කාෂ්මීරයේ යළි ගැටුම්", "News Content": "ඉන්දියාව හා පකිස්තානය අතර කාෂ්මීරයේ යළි ගැටුම් හටගෙන තිබේ. ඉන්දීය හමුදා විසින් පකිස්තාන හමුදාවට ප‍්‍රහාරයක් එල්ල කිරීමෙන් අනතුරුව මෙම ගැටුම් හටගෙන ඇති බව විදෙස් මාධ්‍ය වාර්තා කරයි. එහිදී එක් පකිස්තානු හමුදා සෙබළෙකු මියගොස් ඇති අතර තවත් සෙබළෙකු තුවාල ලබා තිබේ. ඉන්දීය හමුදාව විසින් කාෂ්මීර් සීමාවේ පිහිටි පකිස්තාන හමුදා මුරපොළක් පරීක්ෂාවට ලක්කිරීමේ දී මෙම ප‍්‍රහාරය එල්ලකර ඇති බව පකිස්තානු ආරක්ෂක අංශ පෙන්වාදෙයි. කෙසේ වෙතත් ඉන්දීය හමුදාව පවසන්නේ තම හමුදාව විසින් සටන් විරාම ගිවිසුමේ කිසිදු කොන්දේසියක් කඩකර නොමැති බවයි. එහෙත් පකිස්ථානු හමුදා අදාළ ගිවිසුමේ කොන්දේසි කඩ කර ඇති බව ඉන්දීය හමුදාව පවසයි.", "URL": "https://sinhala.adaderana.lk/news.php?nid=30545", "Category": null, "Parent URL": null}