{"Source": "Adaderana", "Timestamp": "October 28, 2010 12:04 pm", "Headline": "මාර්ක්ස් හෙල්ත්කෙයාර් සමාගම (MARKSS HLC) හවුල් ගිවිසුමකට එළඹෙයි", "News Content": "ඡායාරූපය- වමේ සිට දකුණට- අවබෝධාත්මක ගිවිසුමට අත්සන්කිරීමේ අවස්ථාවට සහභාගී වූ ජොනතන් හුල්මේ මහතා (ඩෙමිටෙක් කෝපරේෂන් සමාගමේ, ආසියා- පැසිපික් කලාපීය, අලෙවි අධ්‍යක්ෂ), රජීව් නානායක්කාර මහතා (මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ),වෛද්‍ය, එස්. මහකලන්ද මහතා (මාර්ක්ස් හෙල්ත්කෙයාර් සමාගමේ වෛද්‍ය අධ්‍යක්ෂ) ශී‍්‍ර ලංකාවේ වේගයෙන් දියුණුවට පත්වන ඹෟෂධ සමාගමකවන, මාර්ක්ස් හෙල්ත්කෙයාර් සමාගම (MARKSS HLC), ඇමෙරිකාවේ ප‍්‍රමුඛතම ශල්‍ය වෛද්‍ය මැහුම් හා කැපුම්තල නිපඳවන සමාගමකවන, ඩෙමිටෙක් කෝපරේෂන් (DemeTech CorPoration)සමග හවුල්කාරත්ව ගිවිසුමකට එලැඹුණු බව මාර්ක්ස් හෙල්ත්කෙයාර් සමාගමේ වෛද්‍ය අධ්‍යක්ෂ, වෛද්‍ය, එස්. මහකලන්ද මහතා මාධ්‍ය වෙත නිවේදනය කළේ ය. ශී‍්‍ර ලංකාවේ වෛද්‍ය ක්ෂේත‍්‍රයට එක්වන නව ඩෙමිටෙක් නිෂ්පාදන පෙළ, කොළඹ, ලේක්සයිඩි හෝටලයේ පසුගිය දා පැවැති, ශල්‍ය වෛද්‍යවරුන්ගේ වාර්ෂික අධ්‍යයන සැසියේදී හඳුන්වාදීමක් සිදුවූ අතර, මෙම හවුල්කාරත්වයේ අවබෝධාත්මක ගිව්සුම් අත්සන්කිරිම, මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ, රජීව් නානායක්කාර හා ඩෙමිටෙක් කෝපරේෂන් සමාගමේ, ආසියා- පැසිපික් කලාපීය, අලෙවි අධ්‍යක්ෂ, ජොනතන් හුල්මේ යන මහත්වරු අතර සිදුවිය. මාර්ක්ස් හෙල්ත්කෙයාර් සමාගම (MARKSS HLC),ඇමෙරිකාවේ ඩෙමිටෙක් කෝපරේෂන් සමග ඇති කරගත් මෙම හවුල්කාරත්වය සම්බන්ධයෙන් මාර්ක්ස් හෙල්ත්කෙයාර් සමාගමේ කළමනාකාර අධ්‍යක්ෂ, රජීව් නානායක්කාර මහතා පැවසුවේ,\"මෙම නව හවුල්කාරත්වය තුළින් අපේ රටට අතිනූතන හා වැඩි ඵලදායිතාවක් හිමි වෛද්‍යමය නිෂ්පාදන රැසක් ම හඳුන්වාදීමට අපට අවස්ථාව උදාවන අතර, එය මෙරට වෛද්‍ය ක්ෂේත‍්‍රයට අප දක්වන කැපවීම තවදුරටත් පෙන්නුම්කිරීමක් යැයි අප අදහස් කරනවා. තවද, ඩෙමිටෙක් කෝපරේෂන් වැනි ජාත්‍යන්තරව කීර්තිමත් වෛද්‍යමය නිෂ්පාදන සමාගමක ප‍්‍රමිතියෙන් උසස් ශල්‍ය වෛද්‍ය මැහුම් මෙරට පාරිභෝගිකයන්ට සැපයීමට හැකියාවක් ලැබීමත් අප දකින්නේ ශි‍්‍ර ලංකාවට සේවයකිරීමට අවස්ථාව උදාවීමක් ලෙසිනුයි. එමෙන්ම, එම අනගි නිෂ්පාදන අවම හා සාධාරණ මිලකට සැපයීමටත් අපට සහතිකවීමට හැකියි.ö යන්නයි. මෙම හවුල්කාරත්වයෙහි ඉලක්කයවන්නේ, ප‍්‍රමිතියෙන් උසස් ඹෟෂධ, ප‍්‍රතිදේහ, වෛද්‍ය හා ශල්‍ය උපකරණ හා උපාංග ශ්‍රී ලංකාවට අපනයනය කර අලෙවිකිරීම ය. සමාගම් දෙක අතර ඇති කරගත් නව හවුල්කාරත්වයෙහි අනෝන්‍ය ප‍්‍රතිලාභ පිළිබඳව තම අදහස් දැක්වූ, ඩෙමිටෙක් කෝපරේෂන් සමාගමේ, ආසියා- පැසිපික් කලාපීය, අලෙවි අධ්‍යක්ෂ, ජොනතන් හුල්මේ මහතා පැවසුවේ,\"සැබෑම ප‍්‍රමිතියේ ශල්‍ය වෛද්‍ය මැහුම් නිෂ්පාදකයෙකුවීම ගැන අප ඩෙමිටෙක් කෝපරේෂන් සමාගම සැබෑ ලෙසින්ම සාඩම්බරයට පත්වෙනවා. වර්තමානයේ, අප සමාගම, ශල්‍ය වෛද්‍ය මැහුම් විශේෂයන් මිලියන 2කට අධික ප‍්‍රමාණයක් නිපඳවනවා. අද අපට Demetech Plus හා M Line ශල්‍ය වෛද්‍ය මැහුම් හී සිඳු කළ සංවර්ධනයන් ගැන සාඩම්බරයෙන් නිවේදනය කළ හැකියි. මන්ද, සෑම විශේෂිත වෙළඳපොළ, වෛද්‍යවරයා සේම විවිධාකාර සැත්කම්වලට විවිධාකාරව කි‍්‍රයාකාරීත්වයන් සහිත ශල්‍ය වෛද්‍ය මැහුම් අවශ්‍ය වෙනවා. එවැනි දේ සදහා අවශ්‍ය ඉඳිකටුවල වැඩිදියුණු කළ ගුණාංගයන් M Line දක්නට ලැබෙනවා\".යන්නයි. ඇමරිකාවේ, ප්ලොරිඩා හී ප‍්‍රධාන කාර්යාලය පිහිටි, ඩෙමිටෙක් කෝපරේෂන් සමාගම, ලොව පුරා රටවල් 80කට වඩා, තම ශල්‍ය වෛද්‍යමය නිෂ්පාදන බෙදාහරින අතර, මීළග පරපුරේ තාක්ෂණය වර්තමාන සමාජයේ ඉහළ යන අවශ්‍යතාවන් හා භාවිතය මත නිෂ්පාදන සිඳුකරන සමාගමක් ලෙසින් ද සැලකේ. කාලයෙන් කාලයට තම වෛද්‍ය නිෂ්පාදනවල ප‍්‍රමිතියේ උසස් බව සනාථ කෙරෙන සමාගමකවන, ඩෙමිටෙක් කෝපරේෂන් සමාගමට ලොව ප‍්‍රමුඛතම ජාත්‍යන්තර ප‍්‍රමිති ආයතනවන, FDA,CE,ISO හී තත්ත්ව සහතික හිමි ව තිබේ.", "URL": "https://sinhala.adaderana.lk/news.php?nid=11787", "Category": null, "Parent URL": null}