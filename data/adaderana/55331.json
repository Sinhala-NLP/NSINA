{"Source": "Adaderana", "Timestamp": "November 26, 2015 12:46 pm", "Headline": "ඉන්දීය ධීවරයින් 15ක් අත්අඩංගුවට", "News Content": "මෙරට මුහුදු සීමාව උල්ලංඝණය කරමින් ධීවර කටයුතු වල නිරත වූ ඉන්දීය ධීවරයන් 15 දෙනෙකු අත්අඩංගුවට ගෙන තිබේ.අද අළුයම නාවික හමුදාවේ සහය ඇතිව වෙරළාරක්ෂක නිලධාරීන් විසින් මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කපිතාන් අක්‍රම් අලවි මහතා සඳහන් කළේය.ඩෙල්ෆ් දූපතට ආසන්න මුහුදු සීමාවේදී ඉන්දීය ධීවරයින් 09 දෙනෙකු අත්අඩංගුවට ගෙන ඇති අතර තලෙයිමන්නාරමට ආසන්න මුහුදු ප්‍රදේශයේදී ධීවරයින් 06 දෙනෙකු අත්අඩංගුවට ගෙන ඇති බව සඳහන්ය.එහිදී ඔවුන් පැමිණි යාත්‍රා 03ක් ද වෙරළාරක්ෂක නිළධාරීන් භාරයට ගෙන ඇත.අත්අඩංගුවට ගත් ධීවරයන් 15 දෙනා යාපනය සහ තලෙයිමන්නාරම ධීවර පරීක්ෂක කාර්යාලය වෙත භාරදීමට කටයුතු කර ඇති බව නාවික හමුදා මාධ්‍ය ප්‍රකාශකවරයා පැවසුවේය.නීති විරෝධී ලෙස මෙරට මුහුදු සීමාවේ ධීවර කටයුතු වල නිරතව සිටියදී පසුගියදා අත්අඩංගුවට ගත් ඉන්දීය ධීවරයින් 14 දෙනෙකුද අධිකරණ වෙත ඉදිරිපත් කිරීමෙන් අනතුරුව මේ වන විට රක්ෂිත බන්ධනාගාරගත කර ඇත.", "URL": "https://sinhala.adaderana.lk/news.php?nid=55331", "Category": null, "Parent URL": null}