{"Source": "Adaderana", "Timestamp": "September 3, 2018 10:36 am", "Headline": "දිය රකුසාට පුංචි ජිවිතයක් බිළි වෙයි", "News Content": "අරලගංවිල, අළුත්වැව ප්‍රදේශයේදී Z-D ඇළේ ගිලී කුඩා දරුවෙකු මියගොස් තිබේ. අදාල දරුවා තම මිත්තණිය සමඟ දියනාමින් සිටියදී දියේ ගිලි ඇති බව පොලිසිය පැවසුවේය. දියේ ගිලිමෙන් බරපතල තත්ත්වයේ පසුවූ දරුවා අරලගංවිල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ අළුත්වැව ප්‍රදේශයේම පදිංචිව සිටි අවුරුදු 06ක් වයසැති දරුවෙක්. පශ්චාත් මරණ පරික්ෂණය අද (03) සිදු කිරිමට නියමිත අතර අරලගංවිල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95453", "Category": null, "Parent URL": null}