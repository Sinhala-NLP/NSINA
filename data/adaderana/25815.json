{"Source": "Adaderana", "Timestamp": "July 16, 2012 11:51 am", "Headline": "ත්‍රීරෝද රථයක් පෙරළී කාන්තාවක් මරුට", "News Content": "වත්තේගම, උඩතලවින්න ප්‍රදේශයේ සිදුවූ රිය අනතුරකින් කාන්තාවක් ජීවිතක්ෂයට පත්ව තිබේ. ත්‍රීරෝද රථයක් පෙරළීමෙන් අනතුර සිදුව ඇතැයි සඳහන්ය. අනතුරින් එහි ගමන් ගත් තිදෙනෙකු තුවාල ලබා මහනුවර රෝහලට ඇතුළත් කර තිබේ. මියගොස් ඇත්තේ අනතුරින් තුවාල ලැබූ කාන්තාවකි. එම කාන්තාව උඩතලවින්න ප්‍රදේශයේ පදිංචිකාරියක බව පොලිසිය පවසයි.", "URL": "https://sinhala.adaderana.lk/news.php?nid=25815", "Category": null, "Parent URL": null}