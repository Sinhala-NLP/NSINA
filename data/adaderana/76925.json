{"Source": "Adaderana", "Timestamp": "August 31, 2017 10:00 am", "Headline": "උතුරු කොරිවේ යුද මෙහෙයුම් ගැන කතා කිරීම පමණක් ප්‍රමාණවත් නෑ", "News Content": "උතුරු කොරියාව සිදුකරනු ලබන යුද මෙහෙයුම් සම්බන්ධයෙන් කතා කිරීම පමණක් ප්‍රමාණවත් නොවන බව අමෙරිකානු ජනාධිපති ඩොනල්ඩ් ට්‍රම්ප් පවසයි. ඊයේ(30) දිනයේ සිය ට්විටර් ගිණුමේ සටහනක් තබමින් ඔහු පවසා ඇත්තේ උතුරු කොරියාවට එරෙහිව යුදමය මෙහෙයුම් ආරම්භ කළ යුතු බවයි. පසුගිය වසර 25ක් තුළ උතුරු කොරියාව සම්බන්ධයෙන් සාකච්ඡා කිරීම සඳහා පමණක් මුදල් වැය කර ඇති බව ඩොනල්ඩ් ට්‍රම්ප් පෙන්වා දෙයි. මේ අතර උතුරු කොරියාව විසින් පසුගියදා ජපාන දේශසීමාව ආසන්නයේ සිදුකළ මිසයිල අත්හදා බැලීම සම්බන්ධයෙන් මේ වන විට ජාත්‍යන්තරයේ දැඩි කතා බහක් ඇතිව තිබේ. උතුරු කොරියානු ජනාධිපති කිම් ජොන් අන් ප්‍රකාශ කර ඇත්තේ පසුගියදා අත්හදා බැලූ බැලැස්ටික් මිසයිලය පැසිෆික් සාගර කලාපයේ සිදුකළ පළමු අත්හදා බැලීම වන අතර ඉදිරියේ දී තවදුරටත් මෙවැනි අත්හදා බැලීම් සිදුකිරීමට සූදානම් බවයි.", "URL": "https://sinhala.adaderana.lk/news.php?nid=76925", "Category": null, "Parent URL": null}