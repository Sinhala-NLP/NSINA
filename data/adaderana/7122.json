{"Source": "Adaderana", "Timestamp": "March 7, 2010 11:51 am", "Headline": "පත්‍රිකා බෙදීම 23 දා ඇරඹෙයි", "News Content": "මෙවර මැතිවරණයට අදාළ නිල ඡන්ද දැන්වීම් පත්‍රිකා ප්‍රමාදයකින් තොරව බෙදා හැරීමේ වැඩපිළිවෙළක් ආරම්භ කර ඇති බව තැපැල්පති එම්.කේ.බී දිසානායක මහතා පවසයි. ඔහු සඳහන් කරන පරිදි ඡන්ද දැන්වීම් පත්‍රිකා බෙදා හැරීමේ කටයුතු ලබන 23 වන දින සිට ආරම්භ කිරීමට නියමිතව ඇත. 28 වන දා බෙදා හැරීමේ විශේෂ දිනයක් ලෙස නම් කර ඇති අතර ලබන 31 වනදා වන විට නිල ඡන්ද දැන්වීම් පත්‍රිකා බෙදා හැරීම අවසන් කිරීමට අපේක්ෂා කරන බව තැපැල්පතිවරයා සඳහන් කරයි. මැතිවරණ මහ ලේකම් කාර්යාලය සඳහන් කරන පරිදි නිල ඡන්ද දැන්වීම් පත්‍රිකා ලබන 22 වන දින තැපෑලට භාර දීමට නියමිත ව තිබේ.", "URL": "https://sinhala.adaderana.lk/news.php?nid=7122", "Category": null, "Parent URL": null}