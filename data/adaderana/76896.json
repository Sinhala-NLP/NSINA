{"Source": "Adaderana", "Timestamp": "August 30, 2017 01:18 pm", "Headline": " ලෙබනන් ජාතිකයා පිටුවහල් කරන්න නියෝගයක්", "News Content": "අමෙරිකාවේදී මූල්‍ය වංචාවක් සිදු කර මෙරටට පලා විත් සිටින ලෙබනන් ජාතිකයෙකු වහාම අමෙරිකාවට පිටුවහල් කිරීමට පියවර ගන්නා ලෙස කොළඹ මහාධිකරණය නියෝග කර තිබේ.නීතිපතිවරයා ගොනු කළ පෙත්සමක තීන්දුව ලබා දෙමින් අධිකරණය මෙම නියෝගය නිකුත් කළ බව අද දෙරණ අධිකරණ වාර්තාකරු සඳහන් කළේය.වගඋත්තරකාර ලෙබනන් ජාතිකයා අමෙරිකාවේදී මූල්‍ය වංචාවක් සිදුකර මෙරටට පලාවිත් ඇති බව නීතිපතිවරයා අධිකරණයට ඉදිරිපත් කළ පෙත්සම මඟින් සඳහන් කර තිබුණි.මෙරට සිටින එම සැකකරු අමෙරිකාවට පිටුවහල් කරන මෙන් අමෙරිකානු රජය මඟින් ශ්‍රී ලංකා රජය වෙත ඉල්ලීමක් කර ඇති බවද නීතිපතිවරයා සිය පෙත්සමෙන් සඳහන් කර තිබූ බව අද දෙරණ අධිකරණ වාර්තාකරු සඳහන් කළේය.එම නිසා උදර්පන නීතිය යටතේ අදාළ වගඋත්තරකරු අමෙරිකාවට පිටුවහල් කිරීමේ නියෝගයක් පනවන මෙන්ද නීතිපතිවරයා අදාළ පෙත්සම මඟින් ඉල්ලා තිබුණි.ඉදිරිපත් වූ කරුණු සලකා බැලූ කොළඹ මහාධිකරණ විනිසුරු විකුම් කළුආරච්චි මහතා බන්ධනාගාර නිලධාරීන්ට නියෝග කළේ අදාළ සැකකරු අත්අඩංගුවට ගෙන වහාම රටින් පිටුවහල් කරන ලෙසයි.", "URL": "https://sinhala.adaderana.lk/news.php?nid=76896", "Category": null, "Parent URL": null}