{"Source": "Adaderana", "Timestamp": "April 23, 2018 03:09 pm", "Headline": "11 හැවිරිදි පාසල් සිසුවිය ගෙලවැළලා ගනියි-තත්ත්වය බරපතළයි", "News Content": "එකලොස් හැවිරිදි පාසල් සිසුවියක් තම නිවසේදි ගෙල වැලළාගෙන සිටියදි ප්‍රදේශවාසින් විසින් ඇය ඉන් මුදා ගෙන දික්ඔය මුලික රෝහල වෙත ඇතුළත් කර තිබේ. පසු ඇයගේ තත්ත්වය බරපතළ බැවින් වැඩි දුර ප්‍රතිකාර සඳහා මහනුවර ශික්ෂණ රෝහල වෙත මාරු කර යැවු බව නොර්වුඩ් පොලීසිය පවසයි. හැටන් දික්ඔය වනරාජා වත්තේ වර්ලි කොටසේ පදිංචි මෙම දැරියගේ පියා මවගෙන් වෙන්වී ජිවත් වන බවත් එම සිසුවිව නිවසට යාබදව පිහිටි තාවකාලිකව ඉදි කර ඇති කාමරයක බාල්කයේ අද (23) පෙරවරු 11.30 ට පමණ ගෙල වැලළාගෙන සිටියදි ප්‍රදේශවාසින් දැක ඇයව ඉන් මුදා ගෙන දික්ඔය මුලික රෝහල වෙත ඇතුළත්කර ඇත. එම සිසුවිය නොර්වුඩ් ප්‍රදේශයේ ප්‍රධාන දෙමළ පාසලක 6 වන වසරේ අධ්‍යාපනය ලබමින් සිටින බව පොලිසිය කියා සිටියේය. සිද්ධිය පිළිබදව නොර්වුඩ් පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=87884", "Category": null, "Parent URL": null}