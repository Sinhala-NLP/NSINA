{"Source": "Adaderana", "Timestamp": "October 24, 2010 11:33 am", "Headline": "තමිල්නාඩුවේ සිටි සරණාගතයින් මව්බිමට ඒම වැඩිවෙලා", "News Content": "ඉන්දියාවේ තමිල්නාඩුවේ වෙසෙන ශ්‍රී ලාංකික සරණාගතයින් මෙරටට පැමිණීම ශීඝ්‍රයෙන් ඉහළ ගොස් තිබේ.. ශ්‍රී ලංකාවේ යුද ගැටුම් අවසන් වී ගත වූ මාස 17ක කාලය තුළ තමිල්නාඩුවේ වෙසෙන ශ්‍රී ලාංකික සරණාගතයින් තම මව් රටට ගමන් කිරීමේ කැපී පෙනෙන වර්ධනයක් පෙන්නුම් කරන බව එක්සත් ජාතීන්ගේ සරණාගතයින් පිළිබඳ සංවිධානය පවසයි. එහි අවසාන කණ්ඩායම ලෙස හැට හත් දෙනෙකුගෙන් යුත් පිරිසක් පසුගිය සතියේ දී ශ්‍රී ලංකාව බලා පිටත්ව ගොස් ඇති බව එක්සත් ජාතීන්ගේ සරණාගතයින් පිළිබඳ සංවිධානය පෙන්වාදෙයි. ඔවුන්ට ප්‍රවාහන පහසුකම් තම සංවිධානය මගින් සැපයූ බව ද එක්සත් ජාතීන්ගේ සරණාගතයින් පිළිබඳ සංවිධානය පවසයි. ඉන්දීය රජයේ සංඛ්‍යාලේඛන වලට අනුව මෙම වසරේ ජූලි මාසය වන විට ශ්‍රී ලාංකික සරණාගතයින් හැත්තෑ එක් දහස් හයසිය පනස් හතරක පිරිසක් එර‍ට රැඳී සිටින බව සඳහන් වේ. ඔවුන් කඳවුරු 112 ක සිටින බව වාර්තා වේ.", "URL": "https://sinhala.adaderana.lk/news.php?nid=11700", "Category": null, "Parent URL": null}