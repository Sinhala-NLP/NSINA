{"Source": "Adaderana", "Timestamp": "February 23, 2019 10:13 am", "Headline": "අනතුරින් මෝටර් රථය කුඩුවෙයි-ජීවිත හානි නෑ", "News Content": "කොළඹ සිට නුවරඑලිය දක්වා අධික වේගයෙන් ධාවනය වු මොටර් රථයක් ගාල් කර තිබු ලොරි රථයක පිටුපස ගැටී අනතුරක් සිදු වි ඇති බව දිඹුල පොලීසිය පැවසිය. අද (23) අලුයම 4 ට පමණ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ කොටගල කොමර්ෂල් ප්‍රදේශයේදීය. අංගොඩ සිට නුවරඑලිය දක්වා භාණ්ඩ ප්‍රවාහනය කරන ලොරි රථයක රියදුරා විවේක ගැනිම සඳහා ලොරි රථය ප්‍රධාන මාර්ගයේ පසක ගාල් කර තිබියදි අධික වේගයෙන් පැමිණි මොටර් රථය ලොරි රථයේ පිටුපස ගැටී මෙම අනතුර සිදු වි ඇති බව අනතුර පිළිබඳව පරික්ෂණ පවත්වන දිඹුල පොලීසිය කියා සිටියේය. අනතුරෙන් මොටර් රථයේ ගමන් ගත් කිසිවෙකුටත් තුවාල සිදු වි නොමැති අතර අනතුරෙන් මොටර් රථයට දැඩි අලාභ හානි සිදු වි ඇත.", "URL": "https://sinhala.adaderana.lk/news.php?nid=104872", "Category": null, "Parent URL": null}