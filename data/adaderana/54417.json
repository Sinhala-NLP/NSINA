{"Source": "Adaderana", "Timestamp": "October 13, 2015 04:33 pm", "Headline": "ගිය අවුරුදෙයි මේ අවුරුදෙයි වෙනස කොහොමද?", "News Content": "මේ වසරේ ගතවු මාස 09 තුළදී විදේශ සේවා නියුක්ති කාර්යාංශයට රුපියල් මිලියන 401ක මුදලක් ඉතිරි කරගැනීමට හැකි වී ඇති බව විදේශ රැකියා අමාත්‍ය තලතා අතුකෝරළ මහත්මිය පවසයි.අනවශ්‍ය වියදම් කපාහරිමින් මෙම ඉතිරිය සිදුකරගෙන ඇති බව අමාත්‍යවරිය කියයි.2014 වර්ෂයේ ජනවාරි මස සිට සැප්තැම්බර් මාසය දක්වා කාර්යාංශයේ සමස්ත වියදම රුපියල් මිලියන 2180ක් වන අතර මේ වසරේ අදාළ කාලය තුළ දී සමස්ත වියදම රුපියල් මිලියන 1779 දක්වා පහත බැස ඇති බව සඳහන්ය.විදේශ සේවා නියුක්ති කාර්යාංශයේ පැවති අයහපත් මූල්‍ය කළමනාකරණය හේතුවෙන් පසුගිය වසරේ මෙම තත්ත්වය උද්ගත වු බව තලතා අතුකෝරල මහත්මිය සඳහන් කරයි.අනවශ්‍ය ලෙස වියදම් දැරූ ක්ෂේත්‍රයන් සහ අත්‍යවශ්‍ය ප්‍රතිඵලදායක ක්ෂේත්‍රයන් හඳුනාගෙන ඊට නිසි පිළියම් යෙදීමෙන් මෙලෙස කාර්යාංශයේ වියදම් අඩුකර ගැනීමට හැකිවූ බව අමාත්‍යවරිය පෙන්වාදෙයි.එමෙන්ම කාර්යාංශයේ වියදම් අඩුකිරීම තුළින් විදේශ රැකියා ක්ෂේත්‍රයට කිසිදු අහිතකර බලපෑමක් සිදුනොවු බව ද තලතා අතුකෝරල අමාත්‍යවරිය සඳහන් කරයි.", "URL": "https://sinhala.adaderana.lk/news.php?nid=54417", "Category": null, "Parent URL": null}