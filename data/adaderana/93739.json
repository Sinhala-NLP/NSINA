{"Source": "Adaderana", "Timestamp": "August 3, 2018 12:18 pm", "Headline": "වවුනියාවේ පාළු නිවසක් අසලින් අතුරුදන් වු පාසල් සිසුවියන් දෙදෙනෙක් සොයා ගනියි", "News Content": "වවුනියාව පූන්තෝට්ටම්,ශාන්තසෝලෙයි ප්‍රදේශයේ පාළු නිවසක් අස රැදී සිටියදී පාසල් සිසුවියන් දෙදෙනෙකු සොයාගත් බව වවුනියාව පොලිසිය පවසයි. පොලිසිය පැවසූවේ ඊයේ(02) වවුනියාව නගරයේ පිහිටි ප්‍රසිද්ධ විද්‍යාලයක අධ්‍යාපනය ලද වයස අවුරුදු 15 හා 16 ක දැරියන් දෙදෙනෙකු ප්‍රදේශවාසීන්ගේ දැනුම්දීම මත සොයා ගත් බවයි. දැරියන් සොයාගත් ස්ථානයේ තිබි ආහාර පාර්සල, පිරිමි පාවහන් හා වතුර බෝතල තිබි සොයාගෙන ඇති බවද පොලීසිය පැවසීය. අදාළ දැරියන් පාසල් පැමිණිමෙන් අනතුරුව අතුරුදහන්ව ඇති බවට දැරයන්ගේ දෙමාපියන් පොලීසියට පැමිණිලි කර ඇති බව ද පොලීසිය වැඩිදුරටත් කියා සිටියේය. දැරියන් දෙදෙනා සොයා ගැනීමෙන් අනතුරුව වෛද්‍ය පරීක්ෂණ පැවැත්වීම උදෙසා වවුනියාව රෝහල වෙත ඇතළත් කොට ඇත. පොලීසිය වැඩිදුරටත් පැවසූවේ දැරියන් සොයාගත් පාළු නිවස තුළ පිරිසි, පාවහන් පැවතීම සම්බන්ධයෙන් හා අදාළ ස්ථානයේ ආහාර පාර්සල තිබිම සම්බන්ධයෙන් සොයා පරීක්ෂණ පවත්වන බවයි. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93739", "Category": null, "Parent URL": null}