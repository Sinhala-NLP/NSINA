{"Source": "Adaderana", "Timestamp": "June 2, 2011 04:10 pm", "Headline": "කලාප සේවකයාගේ මරණයට එරෙහිව උද්ඝෝෂණයක් -මාර්ගය අවහිරයි ", "News Content": "කටුනායක වෙළඳ කලාපයේ සේවකයාගේ මරණය සම්බන්ධව විරෝධය පළකරමින් කටුනායක ආයෝජන කලාපයේ සේවකයින් පිරිසක් උද්ඝෝෂණයක නිරත වේ. සීදුව ප්‍රදේශයේ සිට ‍කොළඹ දෙසට ඔවුන් ගමන් කරමින් සිටින බව අදදෙරණ වාර්තාකරු පැවසුවේය. මේ හේතුවෙන් කටුනායක -කොළඹ මාර්ගයේ 18 කණුව ප්‍රදේශයේ මාර්ගය අවහිර වී ඇති බව සඳහන්ය. ප්‍රදේශයේ වාහන තදබදයක් ද පවතින බව වාර්තා වේ. අවට ප්‍රදේශයේ දැඩි හමුදා රැකවල් යොදා ඇති බව ද අද දෙරණ වාර්තාකරු කියා සිටියේය. කටුනායක නිදහස් වෙළෙඳ කලාපයේ පසුගියදා ඇතිවු ගැටුමෙන් බරපතල තුවාල ලබා රාගම රෝහලේ දැඩිසත්කාර ඒකකයේ ප්‍රතිකාර ලබමින් සිටි වෙළෙඳ කලාප සේවකයකු ඊයේ(01) පස්වරුවේ මරණයට පත්විය. රොෂේන් චානක නැමැති මිනුවන්ගොඩ ප්‍රදේශයේ පදිංචි විසි දෙහැවිරිදි තරුණයෙක් මෙසේ ජිවිතක්ෂයට පත්ව ඇත.", "URL": "https://sinhala.adaderana.lk/news.php?nid=16498", "Category": null, "Parent URL": null}