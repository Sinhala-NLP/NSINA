{"Source": "Adaderana", "Timestamp": "April 8, 2017 04:15 pm", "Headline": " අවසන් ගමනත් එකටම යයි ", "News Content": "චුන්නාකම්, සෙල්ලච්චි අම්බියාර් ප්‍රදේශයේදී විදුලි සැර වැදීමෙන් අඹුසැමි යුවලක් මියගොස් තිබේ. නිවසේ සැරසිලි කටයුත්තක් සිදු කිරීමට ගිය අවස්ථාවේදී ඔවුන්ට විදුලි සැරවැදී ඇති බවට සැකපළ කරන බව පොලීසිය පැවසුවේය. මියගොස් ඇත්තේ 36 හැවිරිදි කාන්තාවක සහ 62 හැවිරිදි පුද්ගලයෙකි. ඔවුන්ගේ මෘත ශරීර යාපනය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදු කිරීමට නියමිතය. සිද්ධිය සම්බන්ධයෙන් චුන්නාකම් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71880", "Category": null, "Parent URL": null}