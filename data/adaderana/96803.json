{"Source": "Adaderana", "Timestamp": "September 27, 2018 01:28 pm", "Headline": "සාක්කුවේ සැඟවු රන් මුදු", "News Content": "රන් මුදු 10 ක් නීතිවිරෝධී ලෙස සිංගප්පූරුවේ සිට රැගෙන පැමිණි ශ්‍රී ලාංකික ගුවන් මගියෙකු කටුනායක ගුවන්තොටුපොළේ දී රේගු නිලධාරීන් විසින් අත්අඩංගුවට ගෙන තිබේ. අත්අඩංගුවට ගත් පුද්ගලයා කොටිකාවත්ත ප්‍රදේශයේ පදිංචි 44 හැවිරිදි ව්‍යාපාරිකයෙක් බව වාර්තා වෙයි. අද(27) අළුයම 2.00ට පමණ සිංගප්පූරුවේ සිට පැමිණ, කටුනායක ගුවන් තොටුපොළෙන් පිටව යෑමට සූදානම්ව සිටියදී, රේගු නිලධාරීන් විසින් ඔහුගේ සාක්කුවේ සඟවා ගෙන තිබූ මෙම රන් මුදු තොගය සොයාගෙන තිබුණි. ග්‍රෑම් 299.80 ක් බර, රුපියල් 17,98,980 ක් වටිනා රන් මුදු 10 ක් තිබී රේගු නිලධාරීන් විසින් අත්අඩංගුවට ගෙන තිබුණි. සිද්ධිය පිළිබඳව වැඩිදුර විමර්ශන ගුවන්තොටුපොළ රේගුව විසින් සිදු කර තිබේ.", "URL": "https://sinhala.adaderana.lk/news.php?nid=96803", "Category": null, "Parent URL": null}