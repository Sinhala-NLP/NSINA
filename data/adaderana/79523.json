{"Source": "Adaderana", "Timestamp": "November 5, 2017 10:08 am", "Headline": "රන් මාලය කඩන්න ආපු හොරාට අමතක නොවන පාඩමක්", "News Content": "වව්නියාව - තාණ්ඩිකුලම - අයියනාර් කෝවිලට පැමිණි මහළු මවකගේ රන් මාලයක් සොරාගෙන පලාගිය පුද්ගලයෙකු අල්ලා ඊයේ(04) පොලීසිය වෙත බාරදීමට ප‍්‍රදේශවාසීන් කටයුතු කර ඇත. රන් මාලය කඩාගෙන යන සොරා පසුපස ලුහුබැඳ සොරා අල්ලාගත් ප‍්‍රදේශවාසීන් සොරාට පහරදි කෝවිල ඉදිරිපිට විදුලි කණුවකට ගැට ගසා පසුව පොලීසිය වෙත බාරදී තිබේ. කෝවිලේ පූජාවන් වෙනුවෙන් පැමිණි මහළු මවකගේ පවුම් දෙකකට පමණ වැඩි වටිනාකමින් යුතු රන් මාලය කඩාගෙන ආදාළ මව තල්ලූකොට බිම දමා සොරා දිවගොස් ඇති බව ප‍්‍රදේශවාසීන් පැවසීය. සිද්ධිය දුටු ප‍්‍රදේශයේ තරුණයින් පිරිසක් සොරා ලූහුබැඳ ගොස් අල්ලා පසුව විදුලි කණුවක ගැට ගසා තිබිණ. ප‍්‍රදේශවාසීන් අල්ලා දුන් සොරා අධිකරණයට ඉදිරිපත් කිරීමට නියමිත බව පොලීසිය පැවසීය. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79523", "Category": null, "Parent URL": null}