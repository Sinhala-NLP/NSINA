{"Source": "Adaderana", "Timestamp": "November 24, 2014 04:36 pm", "Headline": "වෙලෙ සුදාගේ දෙන්නෙක් මාට්ටු", "News Content": "මහ පරිමාණයෙන් හෙරොයින් ජාවාරමේ නිරත වූ පුද්ගලයින් දෙදෙනෙකු පොලිස් මත්ද්‍රව්‍ය නාශක කාර්යංශය විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ මත්ද්‍රව්‍ය ජාවාරම්කරුවෙකු වන ‘‘වෙලේ සුදා‘‘ නැමති සැකකරු සමග මොවුන් සබඳතා පවත්වා ඇති බවට තොරතුරු ලැබී ඇති බවයි. දැනට විදේශගතව සිටින ‘‘වෙලේ සුදා‘‘ නැමති සැකකරු විසින් එවන ලද හෙරොයින් කිලෝග්‍රෑම් 25කට ආසන්න ප්‍රමාණයක් මෙම සැකකරුවන් විසින් බෙදා හැර ඇති බව ද අනාවරණය වි ඇත. ඉන් එක්සැකකරුවෙකු එඩේරමුල්ල ප්‍රදේශයේදී අත්අඩංගුවට ගෙන ඇති අතර අනෙක් සැකකරු ආගරපතන ප්‍රදේශයේදී අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළේය. සැකකරුවන් දෙදෙනා මහර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන මස 04 වනදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=47574", "Category": null, "Parent URL": null}