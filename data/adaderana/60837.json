{"Source": "Adaderana", "Timestamp": "June 6, 2016 03:16 pm", "Headline": " බ්‍රිතාන්‍ය නියෝජිතයින් 2ක් දිවයිනට", "News Content": "බ්‍රිතාන්‍ය රජයේ ඉහළ පෙළේ නිලධාරීන් දෙදෙනෙකු දිවයිනට පැමිණ තිබේ.බ්‍රිතාන්‍ය විදේශ සහ පොදු රාජ්‍ය මණ්ඩල කාර්යාලයේ ස්ථිර ලේකම් සයිමන් මැක්ඩොනල්ඩ් සහ ජාත්‍යන්තර සංවර්ධනය සඳහා වු බ්‍රිතාන්‍ය දෙපාර්තමේන්තුවේ ස්ථීර ලේකම් මාර්ක් ලොව්කොක් යන මහත්වරුන් දිවයිනට පැමිණ ඇති බව වාර්තා වෙයි.මෙරට සංචාරයේදී ඔවුන් අග්‍රාමාත්‍ය රනිල් වික්‍රමසිංහ මහතා, විපක්ෂනායක ආර්.සම්බන්ධන් මහතා සහ රජයේ නියෝජිතයින් කිහිප දෙනෙකු සමග සාකච්ඡා කිරීමට නියමිතය.බ්‍රිතාන්‍ය රජයේ සහයෝගයෙන් ක්‍රියාත්මක සංහිදියා සහ මානව හිමිකම් පිළිබඳ ප්‍රගතිය පිළිබඳ සාකච්ඡා කරනු ඇති බව ශ්‍රී ලංකාවේ බ්‍රිතාන්‍ය මහකොමසාරිස් කාර්යාලය සඳහන් කළේය.ඊට අමතරව දෙරට අතර සහයෝගීතාවයට අදාළ කරුණු කිහිපයක් අදාළ පාර්ශව සමග සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=60837", "Category": null, "Parent URL": null}