{"Source": "Adaderana", "Timestamp": "May 1, 2014 07:42 am", "Headline": " ශ්‍රී ලංකන් යානයේ බෝම්බ බියක් ඇති කළාට වසර 3ක සිරදඬුවම්", "News Content": "ශ්‍රී ලංකන් ගුවන් යානයක් තුළ බෝම්බයක් ඇති බවට අසත්‍ය ප්‍රකාශක් සිදුකළ බ්‍රිතාන්‍ය ජාතිකයාට වසර 03 ක සිරදඬුවමක් ලබාදී තිබේ. පසුගිය සැප්තැම්බර් 20 වන දින කොළඹ සිට එංගලන්තයේ හිතෘ දක්වා පියාසර කළ ශ්‍රී ලංකන් ගුවන් යානය තුළ බෝම්බයක් ඇති බවට මොහු ප්‍රකාශ කර තිබුණි. ඒ අනුව එම ගුවන් යානය හදිසි ගොඩබෑමකට ලක් කර පරීක්ෂාවක් සිදුකළ ද එවැනි බෝම්බයක් හමු නොවු අතර පසුව අනාවරණ වී ඇත්තේ අදාළ පුද්ගලයා අසත්‍යයක් ප්‍රකාශ කළ බවයි. එම සිදුවීම සම්බන්ධයෙන් අත්අඩංගුවට ගෙන සිටි 49 හැවිරිදි ඇලන් පැටී නැමැති මෙම බ්‍රිතාන්‍ය ජාතිකයාට පසර 03ක සිර දඬුවමක් නියම කර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=42902", "Category": null, "Parent URL": null}