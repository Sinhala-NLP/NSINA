{"Source": "Adaderana", "Timestamp": "January 5, 2019 07:29 pm", "Headline": "කැබිනට් අමාත්‍යධුර සංඛ්‍යාව 35ක් දක්වා ඉහළ දමන්න", "News Content": "කැබිනට් මණ්ඩලයේ අමාත්‍යධුර සංඛ්‍යාව 35ක් දක්වා ඉහළ දමන්නැයි ජනාධිපතිවරයාගෙන් ඉල්ලා සිටින බව රාජ්‍ය පරිපාලන හා ආපදා කළමනාකරණ අමාත්‍ය රංජිත් මද්දුමබණ්ඩාර මහතා පවසයි. මේ සම්බන්ධනේ නීතිපතිවරයාගෙන් අදහස් විමසා බැලු බවද අමාත්‍යවරයා එහිදි පැවසීය. එමෙන්ම ක්‍රීඩා අමාත්‍ය හරීන් ප්‍රනාන්දු මහතා අද(05) සඳහන් කළේ මනුෂ නානායක්කාර මන්ත්‍රීවරයා සිය අමාත්‍යාංශයේ නිල නොවන නියෝජ්‍ය අමාත්‍යවරයා වශයෙන් මේ වන විට කටයුතු කරන බවයි. කිසිඳු පාර්ශවයකගේ වුවමනාව මත එක්සත් ජාතික පක්ෂය කටයුතු නොකරන බව අමාත්‍යවරයා එහිදි සඳහන් කළේය. බදුල්ල ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් හරීන් ප්‍රනාන්දු අමාත්‍යවරයා මෙම අදහස් පල කළේය.", "URL": "https://sinhala.adaderana.lk/news.php?nid=101855", "Category": null, "Parent URL": null}