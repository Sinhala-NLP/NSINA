{"Source": "Adaderana", "Timestamp": "June 28, 2010 09:03 pm", "Headline": "හමුදා මාධ්‍ය ප්‍රකාශක තනතුරේ වෙනසක්", "News Content": "බ්‍රිගේඩයර් උභය මැදවල මහතා යුද හමුදා මාධ්‍ය ප්‍රකාශක හා හමුදා මාධ්‍ය අධ්‍යක්ෂක වශයෙන් පත් කර ඇති වග ශ්‍රී ලංකා යුද හමුදාව පවසයි. සිංහල,ද්‍රවිඩ හා ඉංග්‍රීසි භාෂා ත්‍රිත්වයම මැනවින් දත් ඔහු 53 වන සේනාංකයේ සේනාංකාධිපති ලෙස කටයුතු කරමින් සිටියේය. හිටුපු යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසේකර මහතා ආරක්ෂක අමාත්‍යංශයේ පර්යේෂණ හා සංවර්ධන මධ්‍යස්ථානයේ අධ්‍යක්ෂ ජනරාල්වරයා ලෙස පත් කර ඇති වග සඳහන් වේ.", "URL": "https://sinhala.adaderana.lk/news.php?nid=9267", "Category": null, "Parent URL": null}