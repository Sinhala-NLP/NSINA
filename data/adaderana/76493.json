{"Source": "Adaderana", "Timestamp": "August 20, 2017 09:34 pm", "Headline": " ශිෂ්‍යත්ව විභාගයේ පළමු ප්‍රශ්න පත්‍රයට නියමිත කාලය දීලා නෑ ", "News Content": "මහනුවර ප්‍රදේශයේ පාසලක 05 ශ්‍රේණිය ශිෂ්‍යත්ව විභාගයේ පළමු ප්‍රශ්න පත්‍රය සඳහා පිළිතුරු ලබාදීමට නියමිත කාලය ලබාදී නොමැති බවට වාර්තා වෙයි. මහනුවර ජම්බුගහපිටිය, පරණගම මහා විද්‍යාලයේ එක් ශාලාවක විභාගය සඳහා පෙනී සිටි සිසුන් පිරිසක් මෙම ගැටළුවට මුහුණ දුන් බව වාර්තා වෙයි. 05 ශ්‍රේණිය ශිෂ්‍යත්ව විභාගයේ පළමු ප්‍රශ්න පත්‍රය පෙරවරු 9.30ට ආරම්භ වී පෙරවරු 10.15ට අවසන්වීමට නියමිතව තිබුණි. කෙසේවෙතත් අදාළ සිසුන්ට එම ප්‍රශ්න පත්‍රය 9.35ට පමණ ලැබී ඇති අතර පෙරවරු 10.00 පමණ වන විට පිළිතුරු පත්‍ර එකතු කර ඇති බව සඳහන්ය. මේ සම්බන්ධයෙන් අද දෙරණ, විභාග කොමසාරිස් ජනරාල් ඩබ්ලිව් එම්.එන්.ජේ පුෂ්පකුමාර මහතාගෙන් විමසීමක් කළේය. ඔහු සඳහන් කළේ තමන් අදාළ සිද්ධිය පිළිබඳව ශාලාධිපතිවරයාගෙන් ලිඛිතව ප්‍රකාශයක් ලබාගත් බවයි.", "URL": "https://sinhala.adaderana.lk/news.php?nid=76493", "Category": null, "Parent URL": null}