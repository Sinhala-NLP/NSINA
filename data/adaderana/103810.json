{"Source": "Adaderana", "Timestamp": "February 6, 2019 05:04 pm", "Headline": "සංචාරක ඉන්දීය-නවසීලන්ත 20යි 20 ජය නවසීලන්තයට", "News Content": "සංචාරක ඉන්දීය කණ්ඩායම සහ නවසීලන්ත කණ්ඩායම අතර පළමු 20යි 20 තරගයෙන් ලකුණු 80ක ජයක් හිමිකර ගැනීමට නවසීලන්ත කණ්ඩායම සමත් වුණි. වෙලින්ග්ටන් හිදී පැවති තරගයේ කාසියේ වාසිය දිනූ ඉන්දීය කණ්ඩායම ප්‍රථමයෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදුන්හ. ඒ අනුව ඔවුන් නියමිත පන්දුවාර 20 අවසානයේ කඩුලු 06ක් බිද වැටී ලකුණු 219ක් ලබා ගැනීමට සමත් වුණි. නවසීලන්ත ඉනිම වෙනුවෙන් ටිම් සෙයිෆර්ට් පන්දු 43 ක් තුළ හයේ පහර 06ක් සහ හතරේ පහර 07 ක් සමඟින් ලකුණු 84ක් ලබා ගත්තේය. ජයග්‍රාහී ඉලක්කය හඹා ගිය ඉන්දීය කණ්ඩායමට පන්දුවාර 19යි පන්දු 02ක් අවසානයේ සියළු ක්‍රීඩකයින් දැවී ලබාගත හැකි වූයේ ලකුණු 139 ක් පමණ කි. ඉන්දීය ඉනිම වෙනුවෙන් වැඩිම ලකුණු ලාභියා වූ මහේන්ද්‍ර සිං දෝනි ලකුණු 39ක් ලබා ගත්තේය.", "URL": "https://sinhala.adaderana.lk/news.php?nid=103810", "Category": null, "Parent URL": null}