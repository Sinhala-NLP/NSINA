{"Source": "Adaderana", "Timestamp": "November 16, 2015 11:24 am", "Headline": "විග්නේෂ්වරන්ගෙන් ජනපතිට ලිපියක්", "News Content": "බන්ධානාගාර ගතව සිටින ද්‍රවිඩ දේශපාලන සිරකරුවන් නිදහස් කරන ලෙස ඉල්ලමින් උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා ජනාධිපති මෛත්‍රීපාල සිරිසේන මහතා වෙත ලිපියක් යොමු කර තිබේ.බන්ධානාගර තුළ උපවාසයේ යෙදී සිටින ද්‍රවිඩ සිරකරුවන්ගේ තත්ත්වය ආසාධ්‍ය බව උතුරු පළාත් ප්‍රධාන අමාත්‍යවරයා අදාළ ලිපිය මගින් පෙන්වා දී ඇති බව සඳහන්ය.මෙම සිරකරුවෙකු මියගිය හොත් එහි වගකීම රජය භාරගත යුතු බව පෙන්වාදෙන උතුරු පළාත් ප්‍රධාන අමාත්‍යවරයා එවැනි තත්ත්වයක් උද්ගත වුවහොත් උතුරු නැගෙනහිර ද්‍රවිඩ ජනතාව තුළින් රජය කෙරෙහි දැඩි අපකීර්තියක් ඇතිවිය හැකි බව ද පෙන්වා දී ඇත.කෙසේ වෙතත් පසුගියදා පැවැති සාකච්ඡාවේදී ද්‍රවිඩ සිරකරුවන් නිදහස් කිරීම සම්බන්ධයෙන් රජය විසින් පැහැදිලි පිළිතුරක් ලබා නොදුන් බව ද උතුරු පළාත් ප්‍රධාන අමාත්‍යවරයා අදාළ ලිපිය මගින් පෙන්වාදී තිබේ.ද්‍රවිඩ සිරකරුවන් නිදහස් කිරීමට රජය ලබාදුන් පොරොන්දුව ඉටු කිරීමට ඔවුන් බැඳී සිටින බව උතුරු පළාත් ප්‍රධාන අමාත්‍යවරයා එම ලිපිය මගින් වැඩිදුරටත් පවසා ඇත.", "URL": "https://sinhala.adaderana.lk/news.php?nid=55121", "Category": null, "Parent URL": null}