{"Source": "Adaderana", "Timestamp": "March 23, 2018 05:12 pm", "Headline": "හික්කඩුවේ දිය නෑමට ගිය 1ක් මරුට 1ක් අතුරුදහන්", "News Content": "හික්කඩුව, පැරැලිය ධීවර නැන්ගුරම් තොටුපොළේ අසල මුහුදේ දිය නාමින් සිටි තරුණයන් 11 අතුරින් දෙදනෙක් අතුරුදහන් වී ඇති අතර පසුව එක් අයෙකුගේ සිරුර සොයා ගැනීමට සිනීගම කිමිදුම් ඒකකයට හැකි වු බව අද දෙරණ වාර්තාකරු පවසයි. හික්කඩුව ප්‍රදේශයේ පෞද්ගලීක හොටලයක සේවය කරන තරුණයින් පිරිසක් අද(23) උදෑසන පැරැලිය ධීවර නැන්ගුරම් තොටුපොළ අසල දිය නාමින් සිටි අතර එක් අයෙකු දියේ ගිළෙනෙවා දැක ඔහු බේරා ගැනීම සඳහා අනෙක් පුද්ගලයා එම ස්ථානයට ගොස් ඇති අතර දෙදනාම දියේ ගිලී අතුරුදහන්ව තිබේ. කිමිදුම් කරුවන් විසින් එක් පුද්ගලයෙකුගේ සිරුරක් සොයා ගෙන ඇති අතර ඔහු රත්ගම මොන්ට්‍රෙවියා වත්ත ප්‍රදේශ පදිංචි 23 හැවිරිදි පැතුම් දිල්ෂාන් යන අය බව හඳුනා ගෙන ඇත. දියේ ගිලී අතුරුදහන්වු පුද්ගලයා හක්මීමන කජුහේන්පොළ නන්ද්‍රමිත්‍ර මාවතේ පදිංවි දයිලුක ජීවන් ඩයස් නැමති 16 හැවිරිදි තරුණයෙක් වන අතර ඔහුගේ සිරුර තවමත් සොයා ගැනීමට නොහැකි වු පොලීසිය පවසයි. සොයාගත් මළ සිරුර බලපිටිය මූලීක රෝහලේ තැම්පත් කර ඇති අතර සිද්ධිය සම්බන්ධයෙන් මිටියා ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86218", "Category": null, "Parent URL": null}