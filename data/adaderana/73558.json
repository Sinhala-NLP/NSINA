{"Source": "Adaderana", "Timestamp": "May 26, 2017 01:28 pm", "Headline": "  මීරීගම බැංකුවක් කොල්ල කයි", "News Content": "ගම්පහ- මීරිගම පෞද්ගලික බැංකුවක් මීට ටික වෙලාවකට පෙර කොල්ල කා මුදල් රැගෙන ගොස් ඇතැයි වාර්තා වෙයි. යතුරු පැදියකින් පැමිණි දෙදෙනෙක් T56 ගිනි අවියක් හා පිස්තෝලයක් පෙන්නා අදාළ පෞද්ගලික බැංකුව කොල්ලකා පළා ගොස් ඇතැයි පොලිස් ආරංචි මාර්ග පවසයි. කොල්ලකරුවන් පැමිණි යතුරු පැදිය දමා වෙනත් යතුරු පැදියකින් කොල්ලකරුවන් පළා ගොස් ඇතැයි වාර්තා වෙයි. එමෙන්ම මේ වන විට පොලීසිය පරීක්ෂණ ආරම්භ කර ඇතැයි සඳහන්ය.", "URL": "https://sinhala.adaderana.lk/news.php?nid=73558", "Category": null, "Parent URL": null}