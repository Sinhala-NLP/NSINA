{"Source": "Adaderana", "Timestamp": "June 15, 2014 11:47 am", "Headline": "ධීවර ගැටලුවට දීර්ඝ කාලීන විසඳුමක් අවශ්‍යයි ", "News Content": "ඉන්දු - ලංකා ධීවර ගැටලුව සම්බන්ධයෙන් දීර්ඝ කාලීන විසඳුමක් අවශ්‍ය බව ඉන්දීය රජය පවසයි. ඉන්දීය කර්මාන්ත හා වාණිජ කටයුතු අමාත්‍ය නිර්මලා සීතාරාමන් මහත්මිය පෙන්වා දෙන්නේ තම රජය ඉන්දු - ලංකා ධීවර ගැටලුව සුළු ප්‍රශ්නයක් සේ නොසලකන බවයි. චෙන්නායිහිදි මාධ්‍ය වෙත අදහස් දක්වමින් ඇය මෙම අදහස් පළ කර තිබේ. ඉන්දීය ධීවරයින් ශ්‍රි ලංකා මුහුදු සීමාවේ දී අත්අඩංගුවට පත්වීම පිළිබඳව ඉන්දීය විදේශ කටයුතු අමාත්‍යවරිය මේ වන විටත් අවධානය යොමුකර ඇති බව නිර්මලා සීතාරාමන් මහත්මිය පෙන්වා දෙයි. ශ්‍රි ලංකා රජය සමඟ සාකච්ඡා කොට මෙම ගැටලුවට දීර්ඝ කාලීන විසඳුමක් ලබාදීමට පියවර ගනිමින් සිටින බව ඇය වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=43976", "Category": null, "Parent URL": null}