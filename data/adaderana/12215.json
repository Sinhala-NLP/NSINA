{"Source": "Adaderana", "Timestamp": "November 17, 2010 02:58 pm", "Headline": "මාතලේ ගල් වළකින් මළ සිරුරක්", "News Content": "මාතලේ මහවෙල ප්‍රදේශයේ ගල්වලක තිබී පුද්ගල මළසිරුරක් හමුවී තිබේ. මියගිය පුද්ගලයා මීට දින 4ට ඉහතදී අතුරුදන් වු බවට පොලිසිය වෙත පැමිණිල්ලක් ලැබී තිබුණු බව මහවෙල පොලිසිය පවසයි. අද පෙරවරුවේ ගල්වළකින් සොයාගත් ඔහුගේ මළසිරුර පිළිබඳ වැඩිදුර පරීක්ෂණ සිදුකරන බව මහවෙල පොලිසිය පවසයි. මෙම පුද්ගලයා ගල්වළට ඇද වැටී මියගොස් ඇත් ද එසේ නැතිනම් ඔහු ඝාතනයට ලක්ව ඇත් ද යන්න මෙතෙක් හෙළි වී නොමැති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12215", "Category": null, "Parent URL": null}