{"Source": "Adaderana", "Timestamp": "July 22, 2016 11:08 am", "Headline": " SAITM දීගේ ඇත්තක්ද?-ACMOA ජනපතිගෙන් සාකච්ඡාවක් ඉල්ලයි", "News Content": "මාලඹේ පෞද්ගලික වෛද්‍ය විද්‍යාලය රාජ්‍ය සහ පෞද්ගලික අනුබද්ධිත ආයතනයක් ලෙස පවත්වාගෙන යාමට පළ වී ඇති එකඟතාවය සම්බන්ධයෙන් සාකච්ඡා කිරීමට අවස්ථාවක් ලබා දෙන ලෙස සමස්ත ලංකා වෛද්‍ය නිලධාරීන්ගේ සංගමය ජනාධිපතිවරයාගෙන් ඉල්ලීමක් කර තිබේ. රජයේ විශ්ව විද්‍යාල 6ක වෛද්‍ය පීඨාධිපතිවරුන් සමග ඊයේ(21) පැවති සාකච්ඡාවකින් අනතුරුව මාලඹේ පෞද්ගලික වෛද්‍ය විද්‍යාලය රාජ්‍ය සහ පෞද්ගලික අනුබද්ධිත ආයතනයක් ලෙස පවත්වාගෙන යාමට එකඟතාවය පළ වී ඇති බව වාර්තා වෙයි.උසස් අධ්‍යාපන අමාත්‍ය ලක්ෂ්මන් කිරිඇල්ල සහ විශ්වවිද්‍යාල ප‍්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වාගේ ප‍්‍රධානත්වයෙන්මෙම සාකච්ඡාව පවත්වා තිබේ.එහිදී වෛද්‍ය පීඨාධිපතිවරුන් එකඟතාව පළ කර ඇත්තේ මාලඹේ පෞද්ගලික වෛද්‍ය විද්‍යාලය රජය සමග සම්බන්ධව කටයුතු කළ යුතු බවයි. අධිකරණ කි‍්‍රයාදාමයෙන් පසුව මේ සම්බන්ධයෙන් ස්ථිර තීරණයක් ගැනීමටද එහිදී එකඟතාව පළ වී ඇති බව වාර්තා වෙයි.මාලඹේ පෞද්ගලික වෛද්‍ය විද්‍යාලය රාජ්‍ය සහ පෞද්ගලික අනුබද්ධිත ආයතනයක් ලෙස පවත්වාගෙන යාම හැර වෙනත් විකල්පයක් පෙනෙන්ට නැතැයිද විශ්වවිද්‍යාල ප‍්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වා මහතා පවසා තිබේ.නමුත් සමස්ත ලංකා වෛද්‍ය නිලධාරීන්ගේ සංගමය පෙන්වා දෙන්නේ සයිටම් ආයතනයේ හිමිකාරීත්වය පිළිබඳව ගැටළුවක් නොමැති බවත්, වෛද්‍ය උපාධිය මුදලට විකිණීම පෞද්ගලික අංශය හෝ රාජ්‍ය අංශය මගින් සිදු කළද එයට කිසිදු කොන්දේසියකින් තොරව විරෝධතාවය දක්වන බවයි.විව්ධ පෞද්ගලික පටු අරමුණු ඉටු කර ගැනීමේ චේතනාවෙන් ඉදිරිපත් කරන මෙවැනි යෝජනා මගින් පවතින ගැටළුව තව දුරටත් සංකීර්ණ වන බවද ඔවුන් ජනාධිපතිවරයා වෙත ලිපියක් ඉදිරිපත් කරමින් පෙන්වා දී තිබේ.", "URL": "https://sinhala.adaderana.lk/news.php?nid=62312", "Category": null, "Parent URL": null}