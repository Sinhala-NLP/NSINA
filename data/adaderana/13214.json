{"Source": "Adaderana", "Timestamp": "January 2, 2011 11:08 am", "Headline": "මීගමුව කළපුවේ නීතී විරෝධී මත්පැන් ස්කාගාරයක් වටලයි", "News Content": "පමුණුගම, මීගමුව කළපුව ‍ප්‍රදේශයේ නීතී විරෝධී මත්පැන් ස්කාගාරයක් පොලිසිය විසින් වටලා තිබේ. එහි දී එක් පුද්ගලයෙකු අත්අඩංගුවට ගෙන ඇති බව පොලිසිය පැවසීය. එහි තිබී නීතී විරෝධී මත්පැන් ලීටර් 1875ක්, ගෝඩා ලීටර් 3926ක්, තඹ දඟරයක්, සීනී කිලෝග්‍රෑම් 25ක් බැගින් අඩංගු මිටි 19ක් ඇතුළු භාණ්ඩ තොගයක් පොලිස් භාරයට ගෙන ඇත. අත්අඩංගුවට ගත් සැකකරු මීගමුව මහේස්ත්‍රාත් අධිකරණයට ඉදිරිපත් කර ඇති අතර ඔහු ලබන 5 වැනිදා දක්වා රක්ෂිත බන්ධනාගාර ගත කර ඇති බව සඳහන්ය.", "URL": "https://sinhala.adaderana.lk/news.php?nid=13214", "Category": null, "Parent URL": null}