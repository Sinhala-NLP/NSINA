{"Source": "Adaderana", "Timestamp": "March 29, 2010 12:03 pm", "Headline": "සහනාධාර පොහොර හොරෙන් අදියි", "News Content": "මහින්ද චින්තන සහනාධාර ක්‍රමය යටතේ ගොවීන්ට බෙදා හැරීමට නියමිතව තිබු පොහොර තොගයක් හොර රහසේ ප්‍රවාහනය කරමින් සිටි සැකකරුවෙකු අත්අඩංගුවට ගෙන තිබේ. මුන්වත්ත , පදියපැලැල්ල ප්‍රදේශයේදී ඊයේ පස්වරුවේ ලොරි රථයක් පරීක්ෂා කිරීමේදී මෙම පොහොර තොගය සොයාගත් බව පොලීසිය සඳහන් කරයි. එහි තිබු කිලෝ ග්‍රෑම් 50 බැගින් වු සහනාධාර පොහොර මිටි 6ක් මතුරට පොලිසිය බාරයට ගෙන ඇත. සැකකරු අද අධිකරණයට ඉදිරිපත් කිරීමට නියමිතව ඇතැයි සඳහන් වේ.", "URL": "https://sinhala.adaderana.lk/news.php?nid=7560", "Category": null, "Parent URL": null}