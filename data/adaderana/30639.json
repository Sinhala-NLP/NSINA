{"Source": "Adaderana", "Timestamp": "January 10, 2013 11:05 am", "Headline": " දෝෂාභියෝගය ගැන දැඩි අවධානයෙන්- රිසානා ගැන වැඩිදෙයක් දන්නේ නෑ", "News Content": "අගවිනිසුරු, ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගය පිළිබඳ දැඩි අවධානයෙන් සිටින බව අමෙරිකා එක්සත් ජනපදය පවසයි. මීට පෙරාතුවද මේ පිළිබඳ අවධානය යොමු කර තිබුණු බව එරට රාජ්‍ය දෙපාර්තමේන්තුවේ මාධ්‍ය ප්‍රකාශක,වික්ටෝරියා නූලන්ඩ් මෙනවිය පෙන්වා දෙයි. ශ්‍රී ලංකාවේ ප්‍රථම අගවිනිසුරුවරියට එරෙහිව ගෙන එන ලද දෝෂාභියෝගයේ ක්‍රියාවලිය හා එහි කාලීනභාවය පිළිබඳ ප්‍රශ්න මතුව ඇති බව ඇය සඳහන් කරයි. ශ්‍රී ලංකා ආණ්ඩුව විසින් අධිකරණ ක්ෂේත්‍රයට එල්ලවී ඇති බලපෑම පිළිබඳ මෙයින් ප්‍රකාශමානවන බව ඇය කියා සිටියේ අද (10) එරට මාධ්‍ය හමුවකදීය. එහිදී ශ්‍රී ලාංකික මුස්ලිම් තරුණියක වූ රිසානා නෆීක්ට එරෙහිව සෞදි අරාබියේදී මරණීය දණ්ඩනය නියමවීම පිළිබඳ කරන ලද විමසීමකදී ඇය පවසා ඇත්තේ ඒ පිළිබඳ වැඩිදුර යමක් තමන් නොදන්නා බවයි.", "URL": "https://sinhala.adaderana.lk/news.php?nid=30639", "Category": null, "Parent URL": null}