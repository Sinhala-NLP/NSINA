{"Source": "Adaderana", "Timestamp": "December 21, 2018 05:32 pm", "Headline": "අදත් අලුත් දිවුරුම් කීපයක්", "News Content": "නව රජයේ රාජ්‍ය හා නියෝජ්‍ය අමාත්‍ය ධුර කිහිපයක් අද(21) සවස දිවුරුම් දීමට නියමිත බව දේශපාලන ආරංචි මාර්ග පවසයි. ඊයේ(20) නව රජයේ කැබිනට් අමාත්‍යවරුන් 28 දෙනෙකු ජනාධිපති මෛත්‍රීපාල සිරිසේන මහතා ඉදිරියේ දිවුරුම් දුන්නේය. නව කැබිනට් අමාත්‍යංශ සඳහා ජනාධිපතිවරයා විසින් අද ලේකම්වරුන් පත් කිරීමට නියමිතව තිබුණි. එමෙන්ම අදාළ අමාත්‍යංශ විෂය පථය සහ ආයතන ඇතුළත් ගැසට් නිවේදනය ලබන සඳුදා ප්‍රකාශයට පත් කිරීමට නියමිතයි. මේ අතර කැබිනට් අමාත්‍යවරුන් කිහිප දෙනෙකු අද සිය ධුර වල රාජකාරි කටයුතු ආරම්භ කළේය.", "URL": "https://sinhala.adaderana.lk/news.php?nid=101117", "Category": null, "Parent URL": null}