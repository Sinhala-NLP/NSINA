{"Source": "Adaderana", "Timestamp": "November 26, 2012 05:34 pm", "Headline": "එල්.ටී.ටී.ඊ. මහවිරු දිනයට පෝස්ටර් අලවලා", "News Content": "(මඩකළපුව නගරයේ අලවා තිබු පෝස්ටරයක්) එල්.ටී.ටී.ඊ. සංවිධානයේ නායක වේළුපිල්ලේ ප්‍රභාකරන්ගේ උපන් දිනය යෙදෙන අද (26) සහ මහවිරු දිනය යෙදෙන හෙට (27) නිමිත්තෙන් එය සැමරීමේ ආකාරයට මුද්‍රණය කළ පෝස්ටරයක් ත්‍රීකුණාමලය 3 කණුව ප්‍රදේශයේ අලවා තිබියදී ආරක්ෂක අංශ විසින් සොයාගත් බව අප වාර්තාකරු පවසයි. ප්‍රභාකරන්ගේ රුව සහිත ඒ. 4 ප්‍රමාණයේ පිටුවක මුද්‍රණය කරන ලද ‍පෝස්ටර් 3 කණුව ප්‍රදේශයේ ස්ථාන 3ක අලවා තිබු බව ආරක්ෂක අංශ පැවසුවේ යැයි අප වාර්තාකරු කියයි. මෙම පෝස්ටරය තනි පුද්ගලයෙකුගේ හෝ කණ්ඩායමකගේ කඩාකප්පල්කාරි ක්‍රියාවක් බව පොලීසිය සැක කරන්නේ යැයිද අප වාර්තාකරු පවසයි. මේ අතර ඊයේ සහ පෙරේදා දිනවලදි ත්‍රීකුණාමලය ප්‍රදේශයේ ආරක්ෂාව තර කර තිබු බව ද සඳහන්ය. එසේම මඩකළපුව නගරයේද මහවිරු දිනය ගැන සඳහන් පෝස්ටර් අලවා ඇතැයි ද අප වාර්තාකරු පවසයි.", "URL": "https://sinhala.adaderana.lk/news.php?nid=29506", "Category": null, "Parent URL": null}