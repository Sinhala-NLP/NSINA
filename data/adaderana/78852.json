{"Source": "Adaderana", "Timestamp": "October 18, 2017 08:32 am", "Headline": "යකඩ යකාට 1ක් බිලි ", "News Content": "කොළඹ සිට පුත්තලම දක්වා ගමන් කරමින් තිබූ දුම්රියේ ගැටීමෙන් පුද්ගලයෙකු මිය ගොස් ඇති බව හලාවත පොලීසිය පවසයි. 17 වැනිදා රාත්‍රී 8 ට පමණ මානුවන්ගම සහ බංගදෙණිය දුම්රිය ස්ථාන අතරදී මෙම අනතුර සිදුවී ඇත. මිය ගොස් ඇත්තේ හලාවත - පල්ලම පාර,බංගදෙණිය පදිංචිකරුවෙකු වන සුමිත් කුමාර (අවු:36) නම් අයෙකි. මිය ගොස් ඇති අය දුම්රිය පැමිණෙනවා දුටුවත් ඔහු දුම්රිය මාර්ගයේ වාඩිවී සිට ඇති බව මූලික විමර්ශනවලදී හෙලිවී ඇතැයි පොලීසිය කියයි. මළ සිරුර හලාවත මහා රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදු කිරීමට නියමිතව ඇත. මේ අතර නිකවැරටිය, ගලගෙදර ප්‍රදේශයේදී සිදුවූ අනතුරකින් තරුණයෙකු මියගොස් තිබේ. නිකවැරටිය දෙස සිට කිරිදිගල්ල දෙසට ධාවනය වූ ලංගම බස් රථයක යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු නිකවැරටිය රෝහලට ඇතුළත් කිරීමේදී මියගොස් තිබේ. මියගොස් ඇත්තේ නිකවැරටිය, ඉහලකොලගම ප්‍රදේශයේ පදිංචිව සිටි 17 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර නිකවැරටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78852", "Category": null, "Parent URL": null}