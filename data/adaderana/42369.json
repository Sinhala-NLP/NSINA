{"Source": "Adaderana", "Timestamp": "April 7, 2014 03:37 pm", "Headline": "ජාතික සමගියේ සැබෑ සතුරා හඳුනාගත යුතුයි", "News Content": "ජාතික සමගියේ සැබෑ සතුරා හඳුනාගත යුතුව ඇති බව ජනාධිපති මහින්ද රාජපක්ෂ මහතා පවසයි. ඒ නිසාම භාෂාවට හිමි තැන ලබාදීමට රජය පියවර ගෙන ඇති බව ජනාධිපතිවරයා කියා සිටියේ අද(07) කොළඹ, බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවති ජාතික සමගියේ මහා සමුළුවට සහභාගීවෙමිනි. සිංහල ජනතාවට දෙමළ භාෂාව ඉගැන්වීමටත්, දෙමළ ජනතාවට සිංහල භාෂාව ඉගැන්වීමටත් පියවර ගෙන ඇති බව රාජපක්ෂ මහතා මෙහිදී පෙන්වා දුන්නේය. අද දවසේ ජාතික සමගිය පිළිබඳ ජාතික ඒකාබද්ධතාව පිළිබඳ කතා කිරීමට හැකිවී ඇත්තේ නිදහස් රටක් ගොඩනැඟී ඇති නිසා බව ජනාධිපතිවරයා සඳහන් කළේය. විවිධ නාලිකා මගින් එන වෙබ් අඩවි වලින් එන එක් එක් මතවාද මගින් ජාතික සමගිය ගොඩනැඟීමට හැකිවෙතැයි තමන් විශ්වාස නොකරන බවත්, ඊයේ දිනයේ ශ්‍රී ලංකා ක්‍රිකට් කණ්ඩායම ලෝක කුසලානය දිනාගත් අවස්ථාව මෙරට ජනයාගේ ජාතික සමගිය පිළිඹිබු කරන කදිම නිදසුනක් බව මහින්ද රාජපක්ෂ මහතා සිහිපත් කළේය.", "URL": "https://sinhala.adaderana.lk/news.php?nid=42369", "Category": null, "Parent URL": null}