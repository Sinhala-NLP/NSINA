{"Source": "Adaderana", "Timestamp": "December 26, 2016 06:41 am", "Headline": " සීමානීර්ණ වාර්තාව හෙට බාරදෙයි", "News Content": "සීමානීර්ණ කොමිසන් සභාවේ වාර්තාව හෙට(27) දිනයේ පළාත් සභා සහ පළාත් පාලන අමාත්‍ය ෆයිසර් මූස්තාෆා මහතා වෙත බාරදීමට සැලසුම් කර තිබේ.ඒ අනුව අදාළ වාර්තාව ලැබීමෙන් පසු අමාත්‍යවරයා විසින් එය ගැසට් කරනු ඇති බව වාර්තා වෙයි.සභාවක් සඳහා මන්ත්‍රීවරුන්ගේ ප්‍රමාණය, කාන්තා නියෝජනය, කොට්ඨාස මටිටමින් මන්ත්‍රීවරු ගණන සහ සමානුපාතිකව මන්ත්‍රී ගණන සැලකිල්ලට ගනිමින් අමාත්‍යවරයා විසින් එය ගැසට් කරනු ඇති බව සඳහන්ය.අදාළ ගැසට් පත්‍රය පළවීමෙන් අනතුරුව මැතිවරණ කොමිසම විසින් පළාත් සභා මැතිවරණය පැවැත්වීම සඳහා අවශ්‍ය ක්‍රියාමාර්ග ගනු ඇත.කෙසේවෙතත් මේ සම්බන්ධයෙන් අදහස් දක්වන මැතිවරණ නිරීක්ෂණ සංවිධාන පෙන්වා දෙන්නේ තාක්ෂණික ගැටළු පිළිබඳව දැඩි අවධානය යොමු කරමින් කටයුතු නොකරන ලෙසයි.මීට අමතරව පනතේ පවතින දෝෂ නිරාකරණය කර ගනිමින් මෙම මැතිවරණය පැවැත්වීමට හැකියාවක් පවතින බව ද මැතිවරණ නිරීක්ෂණ සංවිධාන පෙන්වා දෙයි.විවිධ ගැටළු ඉදිරිපත් කරමින් තවදුරටත් මැතිවරණය කල්දැමීමේ කිසිඳු ප්‍රථිපලයක් නොමැති බව එම සංවිධාන පෙන්වා දෙයි.", "URL": "https://sinhala.adaderana.lk/news.php?nid=67375", "Category": null, "Parent URL": null}