{"Source": "Adaderana", "Timestamp": "May 1, 2011 08:42 pm", "Headline": "ශ්‍රී ලංකා ක්‍රිකට් මුදලට පාවාදීමේ චෝදනා ගැන හෙට සාකච්ඡා", "News Content": "ශ්‍රී ලංකා කණ්ඩායමේ හිටපු ටෙස්ට් ක්‍රිකට් නායක හෂාන් තිලකරත්න මහතා විසින් ක්‍රිකට් ක්‍රීඩකයින්ට ප්‍රසිද්ධියේ කර ඇති චෝදනාව සම්බන්ධයෙන් විමර්ශනයක් සිදුකිරීම පිළිබඳ හෙට(02)සාකච්ඡාවක් සිදුකෙරෙනු ඇති බව ශ්‍රී ලංකා ක්‍රිකට් ආයතනයේ ආරංචි මාර්ග සඳහන් කරයි. ශ්‍රී ලංකා ක්‍රිකට් ක්‍රීඩාවට තරග පාවාදීම යනු සාමාන්‍ය තත්ත්වයක් බව ශ්‍රී ලංකා ක්‍රිකට් කණ්ඩායමේ හිටපු ටෙස්ට් ක්‍රිකට් නායක හෂාන් තිලකරත්න මහතා විදෙස් මාධ්‍යයක් වෙත අදහස් දක්වමින් පසුගියදා සඳහන් කර තිබුණි.. 1992 වර්ෂයේ සිට මෙම තත්ත්වය දක්නට ලැබුණු නමුත් 2011 ලෝක කුසලාන අවසන් තරගයේදී එවන් පාවාදීමක් සිදුනොවූ බව ඔහු එහිදී පෙන්වා දී ඇති අතර නුදුරු අනාගතයේදී එම තරග පාවාදීම් වලට වගකිවයුතු පුද්ගලයින් පිළිබඳව අනාවරණය කරන බවට තිලකරත්න මහතා වගකීමෙන් යුතුව එම විදෙස් මාධ්‍ය වෙත ප්‍රකාශ කර තිබුණි.", "URL": "https://sinhala.adaderana.lk/news.php?nid=15820", "Category": null, "Parent URL": null}