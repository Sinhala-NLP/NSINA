{"Source": "Adaderana", "Timestamp": "October 2, 2015 03:40 pm", "Headline": "උසාවි අණින් අනුරපුර රථගාලක් ඉවතට", "News Content": "මහජනතාවට පීඩාකාරී වන අයුරින් අනුරාධපුර නගරයේ පවත්වාගෙන ගිය ත්‍රිරෝද රථගාලක් අනුරාධපුර මහාධිකරණය ලබාදුන් නියෝගයකට අනුව ඉවත් කර තිබේ.අනුරාධපුර මහනගර සභාවේ නාගරික කොමසාරිස්වරයා විසින් පොලිසියේ ද සහය ඇතිව අදාළ රථ ගාල ඉවත් කළ බව අද දෙරණ වාර්තාකරු පැවසුවේය.අනුරාධපුර, ගොඩගේ මාවත ප්‍රදේශයේ පදිංචිකරුවෙකු විසින් ඉදිරිපත් කර තිබූ පෙත්සමක් සැලකිල්ලට ගත් මහාධිකරණය අදාළ ත්‍රිරෝද රථගාල සම්පූර්ණයෙන්ම ඉවත් කරන ලෙස පසුගියදා නියෝග කළේය.එම ත්‍රිරෝද රථගාල හේතුවෙන් මහජනතාවට පීඩාවක් සිදුවන අතර පළාත් අධ්‍යාපන කාර්යාලය, අධිකරණ සංකීර්ණය, ශික්ෂණ රෝහල, හෙද විදුහල, ගුවන් හමුදා කඳවුර ඇතුළු ප්‍රධාන ආයතන රැසක් අවහිර වන බව පෙත්සම්කරු පෙන්වා දී තිබුණි.", "URL": "https://sinhala.adaderana.lk/news.php?nid=54220", "Category": null, "Parent URL": null}