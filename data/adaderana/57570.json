{"Source": "Adaderana", "Timestamp": "February 25, 2016 11:40 am", "Headline": " සරණාගතභාවය අපේක්ෂාවෙන් සිටි ලාංකිකයින් පිරිසක් දිවයිනට", "News Content": "සරණාගතභාවය අපේක්ෂාවෙන් ඉන්දියාවට ගොස් සිටි තවත් ශ්‍රී ලාංකිකයින් පිරිසක් දිවයිනට පැමිණීමට නියමිතව තිබේ.තමිල්නාඩු ප්‍රාන්තයේ සරණාගත කඳවුරු කිහිපයක රැඳී සිටි ශ්‍රී ලාංකිකයින් 12 දෙනෙකු හෙට දිනයේ මෙලෙස පැමිණීමට නියමිත බව ඉන්දීය මාධ්‍ය වාර්තා කළේය.අදාළ පිරිසට යළි ශ්‍රි ලංකාවට පැමිණීම සඳහා එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය විසින් අවශ්‍ය කටයුතු සළසා ඇති බව සඳහන්ය.පසුගිය වසරේ පමණක් එම කාර්යාලයේ මැදිහත්වීමෙන් ඉන්දියාවේ රැඳී සිටි ශ්‍රී ලාංකික සරණාගතයින් 452 දෙනෙකු ශ්‍රී ලංකාවට පැමිණ තිබේ.යුධමය වාතාවරණය සමයේ සරණාගතභාවය අපේක්ෂාවෙන් ඉන්දියාවට ගිය ශ්‍රී ලාංකිකයින් විශාල පිරිසක් තමිල්නාඩු ප්‍රාන්තයේ සරණාගත කඳවුරු වල වසර ගණනාවක් රැඳී සිටි ඇත.", "URL": "https://sinhala.adaderana.lk/news.php?nid=57570", "Category": null, "Parent URL": null}