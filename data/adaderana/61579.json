{"Source": "Adaderana", "Timestamp": "June 28, 2016 12:44 pm", "Headline": " ඩේවිඩ් කැමරන් යුරෝපා සංගමයේ නායකයින් හමුවෙයි", "News Content": "බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා යුරෝපා සංගමයේ නායකයින් හමුවීමට නියමිතව තිබේ.මහ බ්‍රිතාන්‍ය යුරෝපා සංගමයෙන් ඉවත්වීම සම්බන්ධයෙන් පැවති ජනමත විචාරණයෙන් අනතුරුව බ්‍රිතාන්‍ය අග්‍රාමාත්‍යවරයා යුරෝපා සංගමයේ නායකයින් හමුවන පළමු අවස්ථාව මෙය වෙයි.එහිදී මහා බ්‍රිතාන්‍ය යුරෝපා සංගමයෙන් ඉවත්වීමෙන් අනතුරුව එය බලපාන ආකාරය සහ ඉදිරි ක්‍රියාමාර්ග සම්බන්ධයෙන් සාකච්ඡා කිරීමට නියමිත බව සඳහන්ය. මේ අතර ජර්මන්, ප්‍රංශ සහ ඉතාලි නායකයින් ප්‍රකාශ කර ඇත්තේ මහා බ්‍රිතාන්‍යය යුරෝපා සංගමයෙන් ඉවත්වීම සම්බන්ධයෙන් කිසිදු නිල හෝ නිල නොවන සාකච්ඡාවක් නොපවත්වන බවයි.", "URL": "https://sinhala.adaderana.lk/news.php?nid=61579", "Category": null, "Parent URL": null}