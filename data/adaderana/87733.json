{"Source": "Adaderana", "Timestamp": "April 20, 2018 12:47 pm", "Headline": "ලංකාවට හෙරොයින් ගේන්න හදපු අයෙක් ඉන්දියාවේදී කොටු වුන හැටි", "News Content": "‍ඇෆ්ගනිස්ථානයේ සිට ඉන්දියාව හරහා මෙරටට හෙරොයින් රැගෙන ඒමට උත්සහ කළ පුද්ගලයෙකු ඉන්දියාවේ නවදිල්ලි හිදී අත්අඩංගුවට ගෙන තිබේ. රුපියල් මිලියන 85ක පමණ වටිනාකමින් යුතු හෙරොයින් තොඟයක් සමඟ එම සැකකරු අත්අඩංගුවට ගෙන ඇති බව ඉන්දිය මාධ්‍ය වාර්තා කළේය. අත්අඩංගුවට ගත් සැකකරු කාශ්මීර් ප්‍රදේශයේ පදිංචිකරුවෙකු වන අතර සැකකරුගෙන් සිදු කළ ප්‍රශ්නකිරිම්වලදී ජාවාරමට සම්බන්ධ තවත් පුද්ගලයෙකු අත්අඩංගුවට ගෙන තිබේ. අදාළ හෙරොයින් තොඟය ඇෆ්ගනිස්ථානයේ සිට පාකිස්ථානය හරහා ඉන්දියාවට රැගෙන විත් ඇති බවට අනාවරණය වී ඇත. මෙය මහා පරිමානයෙන් සිදු වන මත්ද්‍රව්‍ය ජාවාරමක් බවට ඉන්දිය පොලීසිය සැකපල කරන අතර ඉන්දියාවේ දිල්ලි නුවර හෙරොයින් මත්ද්‍රව්‍ය ජාවාරම්කරුවන්ගේ නවතම හුවමාරු මධ්‍යස්ථානයක් බවට පත්විමේ අවදානමක් මතුව ඇති බවට දිල්ලි පොලීසිය පෙන්වා දී තිබේ.", "URL": "https://sinhala.adaderana.lk/news.php?nid=87733", "Category": null, "Parent URL": null}