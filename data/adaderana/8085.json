{"Source": "Adaderana", "Timestamp": "April 30, 2010 08:08 am", "Headline": "සැකකරුවන් රක්ෂිත බන්ධනාගාරයට", "News Content": "ජෙනරාල් සරත් ෆො‍න්සේකා මහතා සමඟ එක්ව රජය පෙරළීමට කුමන්ත්‍රණය කළේ යැයි චෝදනා මත අත්අඩංගුවට ගත් බ්‍රිගේඩියර් දුමින්ද කැප්පෙටිවලාන ඇතුළු සැකකරුවන් දෙදෙනෙකු රක්ෂිත බන්ධනාගාර ගත කිරීමට නියෝග කර තිබේ. සැකකරුවන්ට එරෙහිව පනවා තිබූ දින 90 ක රැඳවුම් නියෝගය අවසන් වී ඇති හෙයින් ඔවුන් රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් චම්පා ජානකී රාජරත්න මහත්මිය ඊයේ නියෝග කළේය. සැකකරුවන් වෙනුවෙන් පෙනී සිටි නීතීඥයින් ඉදිරිපත් කළ ඇප ඉල්ලීම අද දිනයේ සලකා බැලීමට මහේස්‍ත්‍රත්වරිය නියෝග කළේය. සැකකරුවන්ට එරෙහිව පවතින සාක්ෂි සම්පිණ්ඩන වාර්තාවක් අධිකරණයට ඉදිරිපත් කරන ලෙස ද මහේස්ත්‍රාත්වරිය ත්‍රස්ත මර්දන ඒකකයට නියෝග කර ඇත.", "URL": "https://sinhala.adaderana.lk/news.php?nid=8085", "Category": null, "Parent URL": null}