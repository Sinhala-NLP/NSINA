{"Source": "Adaderana", "Timestamp": "October 18, 2010 09:28 pm", "Headline": "වව්නියාවේ වෑන් රථයක පිපිරීමක්-දෙදෙනෙකුට තුවාලයි", "News Content": "අද සවස (18)වව්නියාව,මිල් පාරේ වෑන් රථයක් තුළ සිදුවූ පිපිරීමකින් පුද්ගලයන් දෙදෙනෙකු තුවාල ලබා තිබේ. තුවාල ලැබූවන් මේ වන විට වව්නියාව රෝහලට ඇතුළත් කිරීමෙන් පසු ප්‍රතිකාර ලබන බවත්,ඔවුන්ගේ තත්ත්වය බරපතල නොවන බවත් රෝහල් ආරංචි මාර්ග සඳහන් කරයි. වෑන් රථයේ කිසියම් කාර්මික දෝෂයක් හේතුවෙන් මෙම පිපුරුම සිදුවන්නට ඇතැයි තමන් විශ්වාස කරන බව තුවාල ලැබූවන් පොලීසියට ලබාදුන් කට උත්තරයේ දැක්වෙන බව පොලීසිය පවසයි. එසේ වුවද පිපුරුමට හේතුව කුමක්දැයි මෙතෙක් නිශ්චිතව හඳුනාගෙන නැති අතර වව්නියාව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=11589", "Category": null, "Parent URL": null}