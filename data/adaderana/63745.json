{"Source": "Adaderana", "Timestamp": "September 3, 2016 04:02 pm", "Headline": " ණය බරින් තොර ආර්ථිකයක් ගොඩනැගීම යහපාලන රජයේ අරමුණයි ", "News Content": "ණය බරින් තොර, ස්වාධීනව නැගී සිටිය හැකි ආර්ථිකයක් ගොඩනැගීම යහපාලන රජයේ අරමුණ බව මුදල් අමාත්‍ය රවී කරුණානායක මහතා පවසයි.අමාත්‍යවරයා පෙන්වා දෙන්නේ එය වැඩි කල් නොයවා යථාර්ථයක් බවට පත් කිරීමට කටයුතු කරන බවයි.රටේ ආර්ථිකය ගොඩනැගීම කෙටිකාලීන දැක්මකින් මෙන්ම දිර්ඝකාලීන දැක්මක් සහිතව ක්‍රියාවට නංවන බව රවී කරුණානායක අමාත්‍යවරයා පවසයි.අද(03) පෙරවරුවේ උතුරු කොළඹ එක්සත් ජාතික පක්ෂ කාර්යාලයේ පැවැති උත්සවයකට එක්වෙමින් අමාත්‍යවරයා මේ බව ප්‍රකාශ කර තිබේ.විදේශ ණය ලබා ගැනීමකින් තොරව ආයෝජන ලබා ගැනීමෙන් ආර්ථික සංවර්ධන වැඩපිළිවෙළ ඉදිරියට ගෙන යන බව අමාත්‍යවරයා සඳහන් කර ඇත.එහිදී වැඩිදුරටත් අදහස් දැක් වූ මුදල් අමාත්‍ය රවී කරුණානායක මහතා ප්‍රකාශ කර ඇත්තේ ජනාධිපතිවරයාගේ සහ අගමැතිවරයාගේ නිවැරදි දැක්ම යටතේ ආර්ථිකය ශක්තිමත් කිරීමට හැකියාව ලැබී ඇති බවයි.", "URL": "https://sinhala.adaderana.lk/news.php?nid=63745", "Category": null, "Parent URL": null}