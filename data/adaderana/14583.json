{"Source": "Adaderana", "Timestamp": "March 3, 2011 11:57 am", "Headline": "ලිබියාවේ තවත් ශ්‍රී ලාංකිකයන් 84 ක් යළි මව්බිමට ", "News Content": "ලිබියාවේ පවතින නොසන්සුන්කාරී වාතාවරණය හේතුවෙන් එහි සේවයේ නියුක්තව සිටි තවත් ශ්‍රී ලාංකිකයන් 84 දෙනෙකු අද(03) පෙරවරුවේ ශ්‍රී ලංකාවට පැමිණි බව විදේශ සේවා නියුක්ති කාර්යාංශය පවසයි. කණ්ඩායම් 02 ක් ලෙස මෙම ශ්‍රී ලාංකිකයන් පිරිස බණ්ඩාරනායක ජාත්‍යන්තර ගුවන් තොටුපළ වෙත ළඟා වී ඇති බව සඳහන්ය. ලිබියාවේ සිට ජෝර්දානය හා සයිප්‍රසය හරහා පැමිණි ශ්‍රී ලාංකිකයන් 30 දෙනෙකු රැගත් ගුවන් යානය පෙරවරු 5 .30 ට ගුවන් තොටුපළ වෙත ළඟා වී ඇති බව එම කාර්යාංශය පවසයි. ශ්‍රී ලාංකිකයන් 54 දෙනෙකු රැගත් අනෙක් ගුවන් යානය ලිබියාවේ සිට මෝල්ටාව සහ ඩුබායි හරහා අද පෙරවරු 9 .04 ට ශ්‍රී ලංකාවට ළඟා වී ඇත. මීට පෙර ද අවස්ථා කිහිපයකදී ලිබියාවේ සේවය කළ ශ්‍රී ලාංකිකයන් නැවත මව්බිම වෙත කැඳවාගෙන එනු ලැබීය.", "URL": "https://sinhala.adaderana.lk/news.php?nid=14583", "Category": null, "Parent URL": null}