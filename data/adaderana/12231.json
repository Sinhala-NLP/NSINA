{"Source": "Adaderana", "Timestamp": "November 18, 2010 10:11 am", "Headline": "දෙවන පෙළ ජේලර්වරුන් බඳවා ගැනීමේ තරග විභාගය අනිද්දා", "News Content": "ශ්‍රි ලංකා බන්ධනාගාර දෙපාර්තමේන්තුව සඳහා දෙවන පෙළ ජේලර්වරුන් සහ සුබ සාධක නිලධාරීන් බඳවා ගැනීම සඳහා වන විවෘත තරග විභාගය අනිද්දා පැවැත්වේ. මෙම විභාගය කොළඹ මධ්‍යස්ථාන හයකදී සහ සෙසු පළාත්වල මධ්‍යස්ථාන 86කදී පැවැත්වෙන බව විභාග දෙපාර්තමේන්තුව පවසයි. මෙවර විභාගය සඳහා සිංහල මාධ්‍යයෙන් අයදුම්කරුවන් දස දහසක් පමණ පෙනී සිටින අතර දෙමළ සහ ඉංග්‍රිසි මාධ්‍ය වලින් දහසකට ආසන්න පිරිසක් ඉදිරිපත් වීමට නියමිතය. අයඳුම්කරුවන්ට අදාළ ප්‍රවේශපත්‍ර මේ වන විට තැපැල් මගින් යොමුකර ඇති බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=12231", "Category": null, "Parent URL": null}