{"Source": "Adaderana", "Timestamp": "March 11, 2012 11:40 am", "Headline": " කතානායකවරයා ප්‍රමුඛ පිරිසක් හෙට කරච්චි යති", "News Content": "පොදු රාජ්‍ය මණ්ඩලයීය පාර්ලිමේන්තු සංගමයේ ආසියානු කලාපීය සිව්වන සමුළුවට සහභාගීවීම සඳහා කතානායක චමල් රාජපක්ෂ මහතා ඇතුළු නියෝජිත පිරිස හෙට දිවයිනෙන් පිටත්ව යාමට නියමිතය. සමුළුව මෙවර පැවැත්වෙන්නේ පකිස්ථානයේ කරච්චි නුවරදීය. ආසියානු කලාපයේ කතානායකවරුන් මෙන්ම පාර්ලිමේන්තු නියෝජිතයින් ද සහභාගී වන මෙවර සමුළුව 13 වැනිදා සිට 15 වැනිදා දක්වා දින තුනක් පැවැත්වෙනු ඇත. මෙවර සමුළුවේ මුලසුන හොබවනු ලබන්නේ පොදු රාජ්‍ය මණ්ඩලයීය පාර්ලිමේන්තු සංගමයේ සභාපතිවරයා වන ශ්‍රී ලංකා පාර්ලිමේන්තුවේ කතානායක චමල් රාජපක්ෂ මහතාය. කලාපීය ත්‍රස්තවාදය , වෙළෙඳ සම්බාධක පැනවීම , කාන්තා හිංසනය ඇතුළු විවිධ විෂයයන් මෙම සමුළුවේ දී සාකච්ඡාවට ගැනීමට නියමිතව ඇති බව සඳහන් වේ.", "URL": "https://sinhala.adaderana.lk/news.php?nid=22723", "Category": null, "Parent URL": null}