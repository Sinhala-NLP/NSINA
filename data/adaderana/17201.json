{"Source": "Adaderana", "Timestamp": "July 5, 2011 11:27 am", "Headline": "බෝගම්බරින් පැන ගිය සිරකරු‍ මාතලේදී කොටුවෙයි", "News Content": "බෝගම්බර බන්ධනාගාරයෙන් පැන ගිය සිරකරු‍වෙකු මාතලේ, කළුදෑවල ප්‍රදේශයේ දී අත්අඩංගුවට ගෙන තිබේ. මාතලේ පොලිසිය විසින් සිදු කළ වැටලීමක දී ඊයේ(04) දිනයේ දී මොහු අත්අඩංගුවට ගෙන ඇති බව සඳහන්ය. 2010 වසරේ නොවැම්බර් මස 17 වැනි දින මෙම සිරකරු බන්ධනාගාරයෙන් පලා ගොස් ඇත. ගෙවල් බිඳීම්, සොරකම් කිරීම් ඇතුළු අපරාධ රැසක් සම්බන්ධයෙන් වසර 22 ක සිර දඬුවමක් මෙම සිරකරුට නියම වී තිබුණි. අත්අඩංගුවට ගත් සැකකරු අද(05) මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17201", "Category": null, "Parent URL": null}