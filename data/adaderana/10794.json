{"Source": "Adaderana", "Timestamp": "September 11, 2010 04:01 pm", "Headline": "අපිරිසිදු නළ ජලය භාවිත කරන හෝටල් ගැන දැනුම්දෙන්න", "News Content": "කොළඹ නගරයේ නළ ළිං මගින් ලබා ගන්නා අපිරිසිදු ජලය භාවිතයෙන් ආපන ශාලා පවත්වාගෙන යන්නන් පිළිබඳ තොරතුරු ඇත්නම් වහා දැනුම් දෙන ලෙස කොළඹ මහ නගර සභාව ඉල්ලීමක් කරයි. ඒ සඳහා විශේෂ දුරකථන අංකයක් වෙන් කිරීමට ද කොළඹ මහ නගර සභාව කටයුතු කර තිබේ. කොළඹ මහ නගර සභාවේ ජන සෞඛ්‍ය දෙපාර්තමේන්තුවේ ප්‍රධාන සෞඛ්‍ය නිලධාරී වෛද්‍ය ප්‍රදීප් කාරියවසම් මහතා පවසන්නේ දුකරථන අංක 011 - 2 67 61 61 යන අංකය ඔස්සේ එම තොරතුරු ලබා දිය හැකි බවය. කොළඹ නගරයේ නළ ළිං භාවිත කරන ආපන ශාලා වලින් ලබා ගත් ජල සාම්පල 36ක් අතරින් 20කම අසූචි මිශ්‍ර වී ඇති බව හඳුනාගෙන ඇතැයි කාරියවසම් මහතා සදහන් කළේය. එවැනි නළ ළිං භාවිත කරන පුද්ගලයින් පිළිබඳ නීතීමය ක්‍රියාමාර්ග ගැනීමට මහනගර සභාව කටයුතු කරන බව ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=10794", "Category": null, "Parent URL": null}