{"Source": "Adaderana", "Timestamp": "May 15, 2011 10:41 am", "Headline": "කුඩුත් එක්ක දෙදෙනෙක් මාට්ටු", "News Content": "හෙරොයින් ළඟ තබා ගත් පුද්ගලයින් දෙදෙනෙකු පෑළියගොඩ පොලිසිය විසින් අත්අඩංගුවට ගෙන තිබේ. එක් සැකකරුවෙකු කැලණිය වනවාසල ප්‍රදේශයේ පදිංචිකරුවෙකු වන අතර ඔහු අත්අඩංගුවට ගන්නා අවස්ථාවේ ඔහු සතුව තිබී හෙරොයින් ග්‍රෑම් 5යි මිලි ග්‍රෑම් 110ක ප්‍රමාණයක් පොලිසිය භාරයට ගෙන තිබේ. අනෙක් සැකකරු අත්අඩංගුවට ගෙන ඇත්තේ පෑලියගොඩ , දුටුගැමුණු මාවත ප්‍රදේශයේ දීය. ඔහු සතුව හෙරොයින් ග්‍රෑම් 2ක ප්‍රමාණයක් තිබූ බව පොලිසිය පවසයි. සැකකරුවන් අද දින අලුත්කඩේ මහේස්ත්‍රාත්වරයා හමුවට ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=16112", "Category": null, "Parent URL": null}