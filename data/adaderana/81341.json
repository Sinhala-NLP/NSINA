{"Source": "Adaderana", "Timestamp": "December 11, 2017 11:25 am", "Headline": "විමලුයි ගම්මන්පිලයි සෙල්ලං ගෙදර සෙල්ලං කරන හැටි ඉස්සරහට දකින්න පුළුවන්", "News Content": "අයවැය තුන්වන වර කියවීම පාර්ලිමේන්තුව තුළ සම්මත වීමත් සමඟ ආණ්ඩුවට ඇති ශක්තිමත් භාවය හා ස්ථාවරත්වය කොපමණ ද යන්න ඉතා හොඳින් පෙනුනු බව අමාත්‍ය ගයන්ත කරුණාතිලක මහතා පවසයි. ගාල්ල ප්‍රදේශයේ ඊයේ(10) පැවති ජනහමුවක දී ඔහු මේ බව කියා සිටියේය. පොහොට්ටුවෙන් ඡන්දෙ ඉල්ලන අය පොහොය දෙකකින් සහ මීළඟ අයවැයෙන් ආණ්ඩුව පරාජයට පත් කරන බව පැවසුව ද අද වන විට රටටම ආණ්ඩුවේ ඇති ශක්තිමත් බව අද වන විට තහවුරු වී ඇති බව ද අමාත්‍යවරයා මෙහිදී පැවසීය. කෙසේ වෙතත් අද පාර්ලිමේන්තුවේ අරුම පුදුම නායකයින් සිටින බවත් සමහර දේශපාලන පක්ෂවල නායකයා, උපනායක හා ජාතික සංවිධායක යන සියලු තනතුරු දරන්නේ එක් පුද්ගලයෙකු විසින් බව ද කියා සිටියේය. විමල් වීරවංශ මහතා සහ උදය ගම්මන්පිල මහතා එවැනි හුදකලා දේශපාලඥයෝ බවත්, හොඳ හොඳ සෙල්ලම් අනාගතයේ දී ඔවුන්ගේ සෙල්ලම් ගෙවල්වල දැකිය හැකි බවත් අමාත්‍යවරයා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=81341", "Category": null, "Parent URL": null}