{"Source": "Adaderana", "Timestamp": "May 9, 2016 11:48 am", "Headline": " මහින්දගේ හීන කවදාවත් ඉටු වෙන්නෑ", "News Content": "මහින්ද රාජපක්ෂ ඇතුළු කණ්ඩායම දකින හීන කෙදිනකවත් ඉටු නොවන හීන බව නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි. සුළු පිරිසකට පාර්ලිමේන්තුවේ බහුතරය වෙනස් කළ නොහැකි බවද හෙතෙම පැවසීය.රාජ්‍ය අමාත්‍ය වරයා මේ අදහස් පලකළේ අනුරාධපුර ප‍්‍රදේශයේ සංචාරයකට එක් වූ අවස්ථාවේ මාධ්‍ය වෙත අදහස් දක්වමිනි.එහිදි වැඩි දුරටත් අදහස් දැක්වු රාජ්‍ය අමාත්‍ය පාලිත රංගේ බණ්ඩාර මහතා මෙසේ ද පැවසීය,විධායක බලතල හා ව්‍යෘවස්ථාදායකයේ බල තලත් තියාගෙන කරන මේ විගඩම් වලින් හානියක් කරන්න බැහැ.තවටික කාලයකින් රටටම පෙනේවී මේ අයිස් කැටේ ටිකින්ටික දියවෙලා යන හැටි.බරපතළ දුෂණ වංචා පිළිබඳව ඇතැම් පිරිස් අත්අඩංගුවට ගන්නා බව පවසමින් වත්මන් රජය බලයට පත්වුවත් එය ඉටු නොවන්නේ මන්දයි මාධ්‍යවේදීන් අමාත්‍යවරයාගෙන් ප‍්‍රශ්න කළ අතර එහිදි පිළිතුරු දුන් අමාත්‍ය වරයා.‘‘ කවුද කියන්නේ අල්ලන්නේ නෑ කියලා මේ අපරාධ කරලා තියෙන්නනේ පුංචි මිනිස්සු නෙමෙයි.තමන්ට බේරෙන්න පාරවල් කපාගෙන තමයි මේ වංචාවන් කරලා තියෙන්නෙ.ඒ නිසා සාර්ථකව ඒ විමර්ශන කරගෙන යනවා’’ඒබද්ධ විපක්ෂය දිනපතා නගන චෝදනා සම්බන්ධයෙන් රජය දක්වන ප‍්‍රතිචාර ප‍්‍රමාණවත් නොවන බව ද රාජ්‍ය අමාත්‍යවරයා සඳහන් කළේය.ඒ සඳහා නිසි ප‍්‍රතිචාර දැක්වීමක් රජය පාර්ශවයෙන් සිදු නොවන බව ද අමාත්‍යවරයා මෙහිදි සඳහන් කළේය.", "URL": "https://sinhala.adaderana.lk/news.php?nid=59963", "Category": null, "Parent URL": null}