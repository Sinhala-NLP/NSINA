{"Source": "Adaderana", "Timestamp": "January 23, 2019 01:55 pm", "Headline": "අයි.එස්. සමඟ සබඳතා පැවැත්වීමේ චෝදනා මත 09ක් අත්අඩංගුවට", "News Content": "අයි.එස්. ත්‍රස්ත සංවිධානය සමඟ සබඳතා පැවැත්වීම සම්බන්ධයෙන් වන චෝදනාවකට අදාලව පුද්ගලයින් 09 දෙනෙකු ඉන්දියාවේ මහාරාශ්ට්‍රා ප්‍රාන්තයේදී අත්අඩංගුවට ගෙන ඇත. ඔවුන් අතර 17 හැවිරිදි තරුණයෙකු සහ ඔහුගේ සහෝදරයින් දෙදෙනෙකු ද වන බව විදෙස් මාධ්‍ය වාර්තා කළේය. ත්‍රස්ත චෝදනා මත ඉන්දීය ත්‍රස්ත මර්දන ඒකකය මඟින් අදාල සැකකරුවන් අත්අඩංගුවට ගෙන ඇත. ඔවුන් සතුව තිබී රසායනික ද්‍රව්‍ය, අධි බලැති පුපුරණ ද්‍රව්‍ය, ජංගම දුරකතන, සිම්කාඩ්පත් සහ තියුණු ආයුධ ද ඉන්දීය ත්‍රස්ත මර්දන ඒකකය භාරයට ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=102905", "Category": null, "Parent URL": null}