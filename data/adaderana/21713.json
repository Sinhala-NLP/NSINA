{"Source": "Adaderana", "Timestamp": "January 28, 2012 09:20 pm", "Headline": "ශ්‍රී ලංකාවෙන් පිලිපීනයට ඩොලර් 50, 000 ක්", "News Content": "පිලිපීනය මුහුණදුන් ගංවතුර තර්ජනයෙන් ආපදාවට පත් එරට ජනතාවට සහන සැලසීම සඳහා ශ්‍රී ලංකා රජය අමෙරිකානු ඩොලර් 50, 000 ක මුදලක් පරිත්‍යාග කර තිබේ. ‍ පිලිපීනයේ ශ්‍රී ලංකා තානාපති නාවලගේ බෙනට් කුරේ මහතා විසින් පිලිපීන විදේශ කටයුතු අමාත්‍ය ඇල්බට් එෆ්. ඩෙල් රොසාරියෝ මහතා වෙත අදාළ මුදල භාර දී ඇත. පසුගිය දෙසැම්බර් මාසයේ දී පිලිපීනයේ ඇතිවූ ගංවතුර තත්ත්වය නිසා පුද්ගලයින් 1080 දෙනෙකු පමණ මරණයට පත්විය. එමෙන්ම පුද්ගලයින් 338, 000 ක් පමණ ආපදාවට පත්වූ අතර නිවාස 10, 000 ට පමණ හානි සිදුවිය.", "URL": "https://sinhala.adaderana.lk/news.php?nid=21713", "Category": null, "Parent URL": null}