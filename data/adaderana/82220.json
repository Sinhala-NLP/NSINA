{"Source": "Adaderana", "Timestamp": "December 29, 2017 11:34 am", "Headline": "අධිවේගයේ හෂීෂ් ගෙනිච්ච තිදෙනාට වැඩ වැරදුන හැටි", "News Content": "හෂීෂ් සමඟ දක්ෂිණ අධිවේගී මාර්ගයේ දී සැකකරුවන් තිදෙනෙක් පොලිස් මත්ද්‍රව්‍ය නාශක කාර්යංශය විසින් අත්අඩංගුවට ගෙන තිබේ. ඊයේ (28) පොලිස් මත්‍ද්‍රව්‍ය නාශක කාර්යංශයට ලැබුණු තොරතුරක් මත දක්ෂිණ අධිවේගී මාර්ගයේ ගාල්ලේ සිට පැමිණි මෝටර් රථයක් රාත්‍රී 10 ට පමණ කඩවත පිටවීමේ පර්යංතයේ දී පරීක්ෂා කර තිබේ. එහිදී මත්‍ද්‍රව්‍ය නාශක කාර්යංශයේ නිලධාරින් කණ්ඩායමක් විසින් එම මෝටර් රථය නවතා පරීක්ෂා කිරීමේදී කැට ආකාරයට තිබූ හෂීෂ් මත්ද්‍රව්‍ය ග්‍රෑම් 840 යි මිලිග්‍රෑම් 300 ක් සමඟ මෝටර් රථයේ ගමන් කළ සැකකරුවන් තිදෙනා මෙලෙස අත්අඩංගුවට පත්ව ඇත. අත්අඩංගුවට පත් සැකකරුවන් අතර වයස අවුරුදු 34 ක් වු මහර, කඩවත පදිංචිකරුවෙක්, වයස අවුරුදු 47 ක් වු මරදාන ප්‍රදේශයේ පදිංචිකරුවෙක් හා වයස අවුරුදු 33 ක් වු මාබෝල, වත්තල ප්‍රදේශයේ පදිංචි පුද්ගලයෙක් වන බව තහවුරු වී තිබේ.", "URL": "https://sinhala.adaderana.lk/news.php?nid=82220", "Category": null, "Parent URL": null}