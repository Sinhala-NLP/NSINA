{"Source": "Adaderana", "Timestamp": "October 20, 2012 01:18 pm", "Headline": "තැපෑල ජාලගත කරන්න අලුතින් 1060 බඳවා ගනී", "News Content": "තැපැල් සේවාවේ ජාල ගතකිරීම් කඩිනම් කිරීම සඳහා අලුතින් නිලධාරීන් 1060 ක් බඳවා ගැනීමට කටයුතු කරන බව තැපැල් සේවා අමාත්‍යංශය පවසයි. හෙට (21) දිනයේ සිට මේ සඳහා සම්මුඛ පරීක්ෂණ පවත්වන බව එම අමාත්‍යංශයේ ලේකම් හේමසිරි ප‍්‍රනාන්දු මහතා සදහන් කරයි. සම්මුඛ පරීක්ෂණ සඳහා විභාගය සමත් වුවන් 3000ක් පමණ පැමිණෙන බවත් දින 10 ක් වැනි කාලයක් ඒ සඳහා ගත වනු ඇති බවත් ඔහු පවසයි. සම්මුඛ පරීක්ෂණවලදී පළාත් මට්ටමින් බඳවා ගැනීම් සිදුකරන බවත් එය අවසන් වූ විගසම තැපැල් සේවාවේ ජාලගත කිරීම් කඩිනමින් ආරම්භ කරන බවත් හේමසිරි ප්‍රනාන්දු මහතා කියයි.", "URL": "https://sinhala.adaderana.lk/news.php?nid=28458", "Category": null, "Parent URL": null}