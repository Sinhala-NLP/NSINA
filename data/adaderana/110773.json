{"Source": "Adaderana", "Timestamp": "May 27, 2019 02:24 pm", "Headline": "තවත් ජීවිතයක් වෙනුවෙන් මෙහෙයුමක්", "News Content": "නවගත්තේගම, මොරගහ වැව මහපිටිය ප්‍රදේශයේ වෙල්යායක වැටී අසාධ්‍ය තත්වයේ සිටින ඇතෙකුට ප්‍රතිකාර කිරීම වයඹ වනජීවී පශු වෛද්‍ය කාර්යාලයේ නිලධාරීන් විසින් ආරම්භ කර ඇති බව අද දෙරණ වාර්තාකරු පවසයි. මෙලෙස වෙල්යායක වැටී සිටි ඇතා අද(27) උදෑසන ප්‍රදේශවාසීන් විසින් දැක ඇති අතර පසුව නවගත්තේගම අඩවි වනජීවි කර්යාලයේ නිලධාරීන් දැනුවත් කර තිබේ. වයඹ වනජීවී පශු වෛද්‍ය කාර්යාලයේ නිලධාරීන් පවසන ආකාරයට මෙම වන ඇතාගේ එක් වම් පාදයක සිදුව තිබෙන ආබාදයක් හේතුවෙන් මෙම තත්ත්වය උද්ගතව ඇති බවයි. අවුරුදු 30 ත් 35 ත් අතර පසුවන මෙම ඇතා මාසයක පමණ සිට වම් අතේ අබාධයකින් පෙලී ඇති බව පශු වෛද්‍යවරයා වැඩි දුරටත් සඳහන් කළේය. පශු වෛද්‍යවරයා වැඩිචදුරටත් සඳහන් කළේය අද සවස් වන විට බැකෝ යන්ත්‍රයක් අධාරයෙන් මෙම ඇතා නැගිට්ටවීමට උත්සහ කරන බවයි.", "URL": "https://sinhala.adaderana.lk/news.php?nid=110773", "Category": null, "Parent URL": null}