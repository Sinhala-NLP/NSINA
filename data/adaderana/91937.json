{"Source": "Adaderana", "Timestamp": "July 4, 2018 07:17 am", "Headline": "ණය ගෙවා අවසන් කරන්න ශ්‍රී ලංකන් ගුවන් සමාගම එකඟ වෙයි", "News Content": "ලංකා ඛණිජ තෙල් නීතිගත සංස්ථාවට අයවිය යුතු මුදල වාරික වශයෙන් ගෙවා අවසන් කිරිමට ශ්‍රී ලංකන් ගුවන් සමාගම එකඟතාව පල කළ බව ලංකා ඛණිජ තෙල් නීතිගත සංස්ථාව පවසයි. එහි කළමනාකරණ අධ්‍යක්ෂ නීල් ජයසේකර මහතා සඳහන් කළේ ශ්‍රී ලංකන් ගුවන් සමාගමේ බලධාරින් සමඟ පැවැති සාකච්ඡාවකදී අදාල එකඟතාවයට පැමිණි බවයි. එම නිසා ශ්‍රී ලංකන් ගුවන් සමාගමට අවශ්‍ය ඉන්ධන අඛණ්ඩව ලබාදීමට කටයුතු කරන බව ද ලංකා ඛණිජ තෙල් නීතිගත සංස්ථාවේ කළමනාකරණ අධ්‍යක්ෂ නීල් ජයසේකර මහතා සදහන් කළේය.", "URL": "https://sinhala.adaderana.lk/news.php?nid=91937", "Category": null, "Parent URL": null}