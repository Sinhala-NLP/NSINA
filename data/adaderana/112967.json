{"Source": "Adaderana", "Timestamp": "June 28, 2019 08:53 pm", "Headline": "අතුරුදන් වු තිදරු මවකගේ සිරුර හැටන් ඔයේ තිබී හමුවෙයි", "News Content": "හැටන් පොලිස් වසමට අයත් ස්ටැඩන් වතුයායෙන් අතුරුදහන් වු තිදරු මවකගේ සිරුර හැටන් සිට මහවැලි ගඟට ජලය ගලා බසිනා හැටන් ඔයේ තිබී හමු වී ඇත. හැටන් වටවල ප්‍රදේශයේ හැටන් ඔයේ තිබී සිරුර හමු වු බව පොලීසිය ප්‍රකාශ කර ඇත. මෙසේ මරණයට පත්ව ඇත්තේ ස්ටැඩන් වතුයායේ පදිංචි පොන්නයියා තනපාක්යම් නැමති (79) හැවිරිදි තිදරු මවකි. මිය ගිය කාන්තාව ඉකුත් 21 දින සිට අතුරුදහන්ව සිටින බවට පවුලේ ඥාතින් විසින් හැටන් පොලිසියට කරන ලද පැමිණිල්ලක් මත පොලීසිය සහ වතු කම්කරුවන් අතුරුදහන් වු තිදරු මව පදිංචිව සිටින නිවස අසලින් පහළට ගලා බසිනා හැටන් ඔය දිගේ ද සොදිසි මෙහෙයුමක්ද සිදු කර තිබුණි. හැටන් පොලීසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112967", "Category": null, "Parent URL": null}