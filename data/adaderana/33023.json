{"Source": "Adaderana", "Timestamp": "April 5, 2013 11:24 am", "Headline": "මන්නාරමේ බස් වර්ජනයක්", "News Content": "මන්නාරම දිස්ත්‍රීක්කයේ සියලු මාර්ගවල පෞද්ගලික බස් රථ රියදුරන් වැඩවර්ජනයක් ආරම්භ කර තිබේ. ඊයේ මධ්‍යම රාත්‍රියේ සිට මෙම වැඩවර්ජනය ක්‍රියාත්මක බව මන්නාරම දිස්ත්‍රීක්කයේ පෞද්ගලික බස් සමාගම් සම්මේලනයේ සභාපති ධර්මලිංගම් රමේෂ් පවසයි. ජාතික ගමනා ගමන කොමිෂන් සභාව විසින් පූර්ව දැනුම්දීමකින් තොරව මන්නාරම දිස්ත්‍රීක්කයේ මාර්ග සඳහා බලපත්‍ර ලබාදීමට ටෙන්ඩර් කැඳවීම ඊට හේතුව බව ඔහු කියයි. එසේ ටෙන්ඩර් කැඳවීමට විරුද්ධ බවත් එය අත්හිටුවන තුරු වැඩවර්ජනය ක්‍රියාත්මක කරන බවත් ධර්මලිංගම් රමේෂ් පවසයි. කෙසේ වෙතත් මෙම වර්ජනය හේතුවෙන් මන්නාරම දිස්ත්‍රීක්කයේ ජනතාව දැඩි දුෂ්කරතාවකට මුහුණ පා සිටින බව අප වාර්තාකරු කියයි.", "URL": "https://sinhala.adaderana.lk/news.php?nid=33023", "Category": null, "Parent URL": null}