{"Source": "Adaderana", "Timestamp": "September 23, 2016 05:36 pm", "Headline": " මව්වරුන්ගේ ඇඳුම සම්බන්ධයෙන් නව චක්‍රලේඛයක්", "News Content": "පාසල්වලට පැමිණෙන මව්වරුන්ගේ ඇඳුම සම්බන්ධයෙන් නව චක්‍රලේඛයක් ඉදිරිපත් කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.විධිමත් හා විනීත පාසලට උචිත ඕනෑම ඇඳුමකින් සැරසී පාසල්වලට පැමිණීම සඳහා මව්පියන්ට අවස්ථාව ලබාදීම සඳහා නව චක්‍රලේඛය නිකුත් කිරීමට තීරණය කළ බව අමාත්‍යවරයා සඳහන් කළේය.මහව විජයබා විද්‍යාලයේ පැවැති උත්සවයකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මේ බව ප්‍රකාශ කර තිබේ.රැකියාවල නිරත මව්පියන් දරුවා සමග උදෑසන පාසලට පැමිණීමේදී සහ පාසල් රැස්වීම සඳහා පැමිණීමේදී මව්පියන්ගේ ඇඳුම සම්බන්ධයෙන් දැන්වීම් පළ කර තිබීම හේතුවෙන් ඔවුන් ගැටළු රැසකට මුහුණු පෑමට සිදුව ඇති බව අමාත්‍යවරයා පෙන්වා දෙයි.මේ පිළිබඳ අවධානය යොමු කළ අමාත්‍යවරයා විධිමත් හා විනීත පාසලට උචිත ඕනෑම ඇඳුමකින් මව්පියන්ට පාසලට පැමිණීමට අවසර ලබා දෙන ලෙස නිලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=64366", "Category": null, "Parent URL": null}