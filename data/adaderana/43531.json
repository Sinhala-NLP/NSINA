{"Source": "Adaderana", "Timestamp": "May 28, 2014 08:25 am", "Headline": "උඩරට මැණිකෙට බාධා එල්ල වෙයි ", "News Content": "බණ්ඩාරවෙල - බදුල්ල මාර්ගයේ දුම්රිය ගමනාගමනය තාවකාලිකව ඇනහිට තිබේ. දුම්රිය පාලක මැදිරිය පැවසුවේ දෙමෝදර උඩුවර අතර දුම්රිය මාර්ගයට පස් කඳු කඩා වැටීම හේතුවෙන් එහි ගමනාගමනයට බාධා පැමිණ ඇති බවයි. මේ නිසා අද(28) උදෑසන 5.45 ට බදුල්ලේ සිට කොළඹ බලා ධාවනය වීමට නියමිතව තිබු උඩරට මැණිකේ දුම්රිය ධාවනය අවලංගු කළ බව පාලක මැදිරිය පැවසුවේය. උදෑසන කොටුව සිට බදුල්ල බලා ධාවනය වු දුම්රිය බණ්ඩාරවෙලින් නවතා දැමු බව දුම්රිය පාලක මැදිරිය සඳහන් කළේය. එම දුම්රියේ ගමන් ගත් මගින් බණ්ඩාරවෙල සිට බස් රථ වලින් බදුල්ල බලා රැගෙනයාමට කටයුතු කළ බව සඳහන් වෙයි.", "URL": "https://sinhala.adaderana.lk/news.php?nid=43531", "Category": null, "Parent URL": null}