{"Source": "Adaderana", "Timestamp": "February 16, 2018 01:14 pm", "Headline": "නියඟය නිසා ජලය මුදාහැරීම අඩු වෙයි-විදුලි නිෂ්පාදනයටත් බාධා", "News Content": "දිවයිනේ දිස්ත්‍රික්ක කිහිපයකට මේ දිනවල නියං කාලගුණික තත්ත්වයක් බලපා ඇති බව ආපදා කළමනාකරණ මධ්‍යස්ථාන ප්‍රකාශ කර තිබේ. අනුරාධපුර, පොලොන්නරුව සහ කුරුණැගල යන දිස්ත්‍රික්ක මේ දිනවල එම තත්ත්වය හටගෙන ඇත. නියගයෙන් පීඩාවට පත්ව සිටින ජනතාව සඳහා අවශ්‍ය ජලය බවුසර් මගින් සහ එම දිස්ත්‍රික්කවල ඉදිකර ඇති ජල ටැංකි හරහා බෙදාහැරිමේ කටයුතු කරන බව ආපදා කළමනාකරණ මධ්‍යස්ථානය ප්‍රකාශ කරයි. එමෙන්ම වර්ෂාව නිසි පරිදි නොලැබීම හේතුවෙන් යල කන්නය සඳහා ජල මුදාහැරීමේ අවම මට්ටමක් මේ දිනවල පවතින බව වාරිමාර්ග අධ්‍යෂ වසන්ත පළුගස්වැව මහතා සඳහන් කරයි මේ අතර ජල විදුලි බලාගාර ආශ්‍රිත ප්‍රදේශවලට ද වර්ෂාව ඇඳ හැලීමේ අවම මට්ටමක් පවතින බැවින් ජල විදුලි නිෂ්පාදනයට බාධා එල්ල වී ඇති බවයි විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුල්කෂණ ජයවර්ධන මහතා සඳහන් කර තිබේ.", "URL": "https://sinhala.adaderana.lk/news.php?nid=84410", "Category": null, "Parent URL": null}