{"Source": "Adaderana", "Timestamp": "December 20, 2011 03:40 pm", "Headline": "ගව ඝාතකාගාරයක් වටලයි -දොළොස් දෙනෙකු අත්අඩංගුවට", "News Content": "කහටගස්දිගිලිය, වැලිගොල්ලෑව ප්‍රදේශයේ මහා පරිමාණයෙන් පවත්වාගෙන ගිය ගව ඝාතකාගාරයක් වටලා පුද්ගලයින් දොළොස්දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකාය විසින් සිදුකළ මෙම වැටලීමේ දී මස් පිණිස ඝාතනය කර තිබූ ගව සිරුරු 23 ක් ද සොයාගෙන ඇති බව සඳහන්ය. මීට අමතරව මහා පරිමාණ ශීතාගාර සහ ගවයින් ඝාතනය කිරීමට භාවිතා කළ උපකරණ තොගයක් ද සොයාගෙන ඇත. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා කහටගස්දිගිලිය පොලිස් ස්ථානයට බාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=20831", "Category": null, "Parent URL": null}