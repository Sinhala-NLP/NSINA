{"Source": "Adaderana", "Timestamp": "October 4, 2017 11:02 am", "Headline": " හෙරොයින් සමඟ 4ක් අත්අඩංගුවට", "News Content": "හෙරොයින් ළඟ තබාගෙන සිටි කාන්තාවක ඇතුළු පුද්ගලයින් සිව්දෙනෙකු කොළඹ, වාද්දුව සහ මානිප්පායි යන ප්‍රදේශවලදී අත්අඩංගුවට ගෙන තිබේ.මානිප්පායි, ආනාකොට්ටේ ප්‍රදේශයේදී යතුරු පැදියකින් ගමන් කරමින් සිටි කාන්තාවක සහ පිරිමි පුද්ගලයෙකු අත්අඩංගුවට ගෙන ඇති අතර ඔවුන් සතුව තිබී හෙරොයින් ග්‍රෑම් 05යි මිලි ග්‍රෑම් 940ක් සොයාගත් බව පොලීසිය සඳහන් කළේය.ග්‍රෑන්ඩ්පාස්, බණ්ඩාරනායක වටරවුම අසළදී හෙරොයින් ග්‍රෑම් 10යි මිලි ග්‍රෑම් 100 ක් සමඟ 22 හැවිරිදි තරුණයෙකු බස්නාහිර පළාත් දූෂණ මර්දන අංශය විසින්ද අත්අඩංගුවට ගෙන තිබේ.වාද්දූව ප්‍රදේශයේදී අත්අඩංගුවට ගත් 42 හැවිරිදි සැකකරු සතුව තිබී හෙරොයින් ග්‍රෑම් 02යි මිලි ග්‍රෑම් 860ක් සොයාගෙන ඇති බව සඳහන්ය.අත්අඩංගුවට ගත් සැකකාරිය සහ සැකකරුවන් මල්ලාකම්, මාළිඟාකන්ද සහ කළුතර යන මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78326", "Category": null, "Parent URL": null}