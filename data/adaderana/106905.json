{"Source": "Adaderana", "Timestamp": "March 28, 2019 03:15 pm", "Headline": "තෙවන 20යි 20 ජයත් එංගලන්ත කාන්තා කණ්ඩායමට", "News Content": "ශ්‍රී ලංකා කාන්තා ක්‍රිකට් කණ්ඩායම සමඟ පැවති අවසන් සහ තුන්වන 20යි 20 තරගය ලකුණු 96කින් ජයගැනීමට එංගලන්ත කාන්තා කණ්ඩායම සමත්ව ඇත. කොළඹ පී.සරා ඕවල් ක්‍රීඩාංගණයේ පැවති තරගයේ ප්‍රථමයෙන් පන්දුවට පහරදුන් එංගලන්ත කාන්තා කණ්ඩායම නියමිත පන්දුවාර 20 තුළ කඩුලු 02ක් පමණක් දැවී ලකුණු 204ක් ලබා ගත්තේය. එහිදි එමි ජොන්ස් පන්දු 38 කදි ලකුණු 57ක් ලබා ගැනිමට සමත් වුණි. පිළිතුරු ඉනිම සඳහා පන්දුවට පහර දුන් ශ්‍රී ලංකා කාන්තා කණ්ඩායමට පන්දුවාර 20 අවසානයේ කඩුලු 06ක් දැවී ලබාගත හැකිවුයේ ලකුණූ 108ක් පමණකි. ඒ අනුව තරග තුනකින් සමන්විත 20 20 තරගාවලිය තරග 3ට 0 ලෙස ජයගැනීමට එංගලන්ත කාන්තා කණ්ඩායම සමත් වුණි.", "URL": "https://sinhala.adaderana.lk/news.php?nid=106905", "Category": null, "Parent URL": null}