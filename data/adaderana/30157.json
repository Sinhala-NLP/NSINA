{"Source": "Adaderana", "Timestamp": "December 22, 2012 11:23 am", "Headline": "මත්ස්‍ය ටැංකියේ මළ සිරුරක් පාවෙයි", "News Content": "සාලිය වැව, නගරවැව ප‍්‍රදේශයේ මසුන් ඇති කිරීම සඳහා සකස් කරන ලද ජල ටැංකියක් තුළ පාවෙමින් තිබූ පිරිමි මළ සිරුරක් සොයාගෙන තිබේ. සාලියවැව පොලීසියට ලද තොරතුරක් අනුව සිදු කළ විමර්ශනයක දී මෙම මළ සිරුර සොයාගෙන ඇති බව සඳහන්ය. වීරපුර ප‍්‍රදේශයේ පදිංචි 46 හැවිරිදි පුද්ගලයෙකු මෙලෙස මියගොස් ඇති බව පොලීසිය සඳහන් කළේය. මෙම පුද්ගලයා සිය දිවි හානිකර ගත්තා ද නැති නම් එය ඝාතනයක් ද යන්න සම්බන්ධයෙන් මෙතෙක් තොරතුරු අනාවරණය වී නැත.", "URL": "https://sinhala.adaderana.lk/news.php?nid=30157", "Category": null, "Parent URL": null}