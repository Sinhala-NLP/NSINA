{"Source": "Adaderana", "Timestamp": "September 11, 2016 01:57 pm", "Headline": " ජය ඔස්ට්‍රේලියාවට", "News Content": "ඉන්දීය “ඒ“ කණ්ඩායම සහ ඔස්ට්‍රේලියානු “ඒ“ කණ්ඩායම අතර පැවති සිව්දින ක්‍රිකට් තරගයෙන් කඩුලු 3ක ජයක් හිමිකර ගැනීමට ඔස්ට්‍රේලියානු කණ්ඩායම සමත්ව තිබේ. තරගයේ කාසියේ වාසිය දිනූ ඉන්දීය “ඒ“ කණ්ඩායම පළමුව පන්දුවට පහරදුන් අතර පළමු ඉනිමේ දී සියලු දෙනා දැවී ඔවුන් ලබාගත් ලකුණු සංඛ්‍යාව 230කි. පිළිතුරු ඉනිම සඳහා පන්දුවට පහරදුන් ඔස්ට්‍රේලියානු “ඒ“ කණ්ඩායම සියලුදෙනා දැවී ලකුණු 228ක් ලබාගත්තේය. දෙවන ඉනිමේ දී ඉන්දීය “ඒ“ කණ්ඩායමේ සියලු දෙනා ලකුණු 156කට දැවී ගිය අතර ජයග්‍රහණය සඳහා ඔස්ට්‍රේලියානු කණ්ඩායමට ලකුණු 159ක ඉලක්කයක් හිමිවුණි.ඒ අනුව පිටියට පිවිසි ඔස්ට්‍රේලියානු “ඒ“ කණ්ඩායම කඩුලු 7ක් පමණක් දැවී ජයග්‍රහණය වාර්තා කිරීමට සමත් වී තිබේ.", "URL": "https://sinhala.adaderana.lk/news.php?nid=63999", "Category": null, "Parent URL": null}