{"Source": "Adaderana", "Timestamp": "October 15, 2017 09:35 am", "Headline": " ජනපති අතුරුදහන්වූවන්ගේ ඥාතීන් හමුවෙයි", "News Content": "ජනාධිපති මෛත්‍රීපාල සිරිසේන මහතා කිලිනොච්චිය කන්දසාමි කෝවිල ඉදිරිපිටදී කිලිනොච්චිය දිස්ත්‍රික් අතුරුදහන්වූවන්ගේ ඥාතීන් ඊයේ(14) සවස හමුවුණි.කිලිනොච්චිය ආර්ථික මධ්‍යස්ථානය විවෘත කිරීමෙන් අනතුරුව ජනාධිපතිවරයා විසින් අතුරුදහන්වූවන්ගේ ඥාතීන් හමුවූහ.අතුරුදහන්වූවන්ගේ ඥාතීන් එහිදී ජනාධිපතිවරයා වෙත සංදේශයක් භාරදුන් අතර, අතුරුදහන්වූවන්ගේ ඥාතීන් පැවසූවේ තම දරුවන් කඩිනමින් සොයාදෙන ලෙසයි.ජනාධිපතිවරයා තමන්ගේ ගැටළුව සම්බන්ධයෙන් අවධානය යොමුකොට කටයුතු කරන බවට පැවසු බවත්, තමන්ගේ ගැටළුව සම්බන්ධයෙන් සොයා බැලීමට හා තමන් සමඟ සාකච්ජා කිරීමට කොළඹට පැමිණෙන ලෙසත් තමන්ට පැවසු බවද අතුරුදහන්වූවන්ගේ ඥාතීන් පැවසූහ.යුධ සමයේ අතුරුදහන්වූ ඥාතීන් සොයාදෙන ලෙසට ඉල්ලීම් කරමින් කිලිනොච්චිය අතුරුදහන්වූවන්ගේ ඥාතීන් දින දින 237 ක් කිලිනොච්චිය කන්දසාමි කෝවිල ඉදිරිපිට උපවාසයක නිරතවිණ.", "URL": "https://sinhala.adaderana.lk/news.php?nid=78728", "Category": null, "Parent URL": null}