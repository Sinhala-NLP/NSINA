{"Source": "Adaderana", "Timestamp": "November 7, 2017 06:57 pm", "Headline": "ජනාධිපතිවරයා ඇරුණම රට බේරගන්න කෙනෙක් නෑ", "News Content": "මේ වන විට රට පත්ව ඇති තත්ත්වය තුළ ලංකාවට බේරා ගත හැකි එකම පුද්ගලයා ජනාධිපති මෛත්‍රීපාල සිරිසේන මහතා බව පූජ්‍ය මැදගොඩ අභයතිස්ස හිමියන් පවසයි. අද(07) පැවති එළිය සංවාද කවයේ මාධ්‍ය හමුවට එක් වෙමින් උන් වහන්සේ මේ බව පැවසීය. පොදු විපක්ෂයේ ඉල්ලීම් සියල්ලටම රනිල් වික්‍රමසිංහ මහතා එකඟතාවය පළ කර ඇති බවත් ආණ්ඩුක්‍රම ව්‍යවස්ථාව ගැන කථා කර එය ටික කාලයකට පසු බෑමක් පෙන්නුම් කළ ද එය කිසි විටෙකත් අවසන් ප්‍රතිඵලය නොවන බව ද අභයතිස්ස හිමියන් වැඩිදුරටත් පැවසීය. පවතින තත්ත්වය තුළ රට මෙම සියලු කරුණුවලින් බේරා ගැනීමට බලය හා ශක්තිය ඇත්තේ ජනාධිපතිවරයාට පමණක් වන බව ද උන් වහන්සේ පැවසීය.", "URL": "https://sinhala.adaderana.lk/news.php?nid=79618", "Category": null, "Parent URL": null}