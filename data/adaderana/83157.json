{"Source": "Adaderana", "Timestamp": "January 18, 2018 10:16 am", "Headline": "රුපියල් 100 ක අල්ලසක් ගත්තාට වේලා සටහන්කරුට වුන දේ ", "News Content": "රුපියල් 100ක අල්ලසක් ලබාගැනීමේ චෝදනාව මත කල්මුණ මාර්ගස්ථ මගී ප්‍රවාහන අධිකාරියේ බස් රථ වේලා සටහන්කරුවෙකු කල්මුණ බස් නැවතුම්පළ ඉදිරිපිට දී අත්අඩංගුවට ගෙන තිබේ. පුද්ගලයෙකුගෙන් ලද තොරතුරකට අනුව අල්ලස් හෝ දූෂණ චෝදනා විමර්ශන කොමිසමේ නිළධාරීන් විසින් මොහු අත්අඩංගුවට ගෙන ඇති බව සඳහන්ය. නියමිත වාරය පැමිණෙන තෙක් බස් රථය නතර කර තැබීමට හා ඉදිරියෙන් ධාවනය වන බස් රථ වලින් හිරිහැරයක් නොවන පරිදි ධාවනය කිරීමට අවශ්‍ය කටයුතු සළසාදීම වෙනුවෙන් මෙලෙස අල්ලස් ලබාගෙන ඇති බව සඳහන්ය. දීර්ඝ කාලයක් තිස්සේ මේ ආකාරයට පෞද්ගලික බස් රථ වලින් මුදල් ලබාගන්නා බව අනාවරණය වී ඇත. සැකකරු අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83157", "Category": null, "Parent URL": null}