{"Source": "Adaderana", "Timestamp": "January 7, 2012 02:51 pm", "Headline": "තෙල් කාන්දුවීම් නිසා විශාල මුදලක් රටට අහිමි වෙනවා", "News Content": "ඛනිජ තෙල් සංස්ථාවට අයත් තෙල් නලවල වරින් වර සිදුවන තෙල් කාන්දුවීම් හේතුවෙන් විශාල මුදලක් රටට අහිමි වී යන බව ලංකා ඛනිජ තෙල් වෘත්තීය සමිති සම්මේලනය පවසයි. තෙල් නල බොහෝමයක් පැරණි ඒවා වන හෙයින් මේ ආකාරයෙන් තෙල් කාන්දුවීම් වරින් වර සිදුවන බව එහි ලේකම් ආනන්ද පාලිත මහතා සඳහන් කළේය. කඩිනමින් සියලු තෙල් නල අලුත්වැඩියා කිරීම හා අලුත්‍ තෙල් නල යොදා ගැනීම සිදුකළ යුතු බව ආනන්ද පාලිත මහතා පෙන්වා දෙයි. කොළඹ වරායේ සිට තෙල් සංස්ථාවට ගුවන් යානා ඉන්ධන ප්‍රවාහනය කිරීමේ නළ පද්ධතියේ ඊයේ(06) දිනයේ ද තෙල් කාන්දුවීමක් සිදුව ඇති බව ඔහු පැවසුවේය. මේ හේතුවෙන් ද ඛනිජ තෙල් සංස්ථාවට විශාල පාඩුවක් දැරීමට සිදුව ඇති බව ආනන්ද පාලිත මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21228", "Category": null, "Parent URL": null}