{"Source": "Adaderana", "Timestamp": "May 17, 2011 03:16 pm", "Headline": "වෑන් රියක් හා යතුරු පැදියක් ගැටී යතුරුපැදිකරු මියයයි", "News Content": "ගාල්ල -කොළඹ ප්‍රධාන මාර්ගයේ කලුවැල්ල ප්‍රදේශයේදී වෑන් රථයක් හා යතුරු පැදියක් ගැටීමෙන් සිදුවූ අනතුරකින් එක් අයෙකු මරණයට පත්ව තිබේ. අද(17) පස්වරු 2 .10 ට පමණ සිදුවූ මෙම අනතුරින් තුවාල ලැබූ යතුරුපැදිකරු කරාපිටිය රෝහලට ඇතුළු කිරීමෙන් පසුව මෙසේ මරණයට පත්ව ඇති බව පොලිසිය පවසයි. මෙම මරණය පිළිබඳ පශ්චාත් මරණ පරීක්ෂණ තවමත් අවසන්ව නොමැති අතර වෑන් රථයේ රියදුරු අත්අඩංගුවට ගෙන ඇති බව ද පොලිසිය සඳහන් කරයි. සැකකරු ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ගාල්ල පොලිසිය සිද්ධිය සම්බන්ධව වැඩිදුර විමර්ශන කටයුතු මෙහෙයවයි.", "URL": "https://sinhala.adaderana.lk/news.php?nid=16157", "Category": null, "Parent URL": null}