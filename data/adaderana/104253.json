{"Source": "Adaderana", "Timestamp": "February 13, 2019 06:04 pm", "Headline": "වතු කම්කරුවන්ගේ  මූලික වැටුප ඉහල නැංවීමට රජය තීරණය කරයි", "News Content": "වතු කම්කරුවන් සඳහා ලබාදෙන දෛනික මූලික වැටුප රුපියල් 800 දක්වා ඉහල නැංවීමට රජය තීරණය කර තිබේ. අග්‍රාමාත්‍ය රනිල් වික්‍රමසිංහ මහතා සමඟ පැවති සාකච්ඡාවකින් අනතුරුව මෙම එකඟතාවට පැමිණ ඇති බව සඳහන්ය. අද(13) කොළඹ කැඳවා තිබූ මාධ්‍ය හමුවකට එක්වෙමින් වැවිලි කර්මාන්ත අමාත්‍ය නවීන් දිසානායක මහතා ඒ සම්බන්ධයෙන් ප්‍රකාශ කළ අතර මෙහිදී මෙරට තේ සඳහා එල්ල වී ඇති තර්ජන පිළිබඳව ද අදහස් පළ කර සිටියේය.", "URL": "https://sinhala.adaderana.lk/news.php?nid=104253", "Category": null, "Parent URL": null}