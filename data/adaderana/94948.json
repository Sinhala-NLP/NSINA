{"Source": "Adaderana", "Timestamp": "August 24, 2018 01:01 pm", "Headline": "මාදම්පිටිය මාර්ගයේ ගමනා ගමනය දින 3කට සීමාවෙයි", "News Content": "ග්‍රෑන්ඩ්පාස් හා මෝදර පොලිස් වසමේ මාදම්පිටිය මාර්ගය අද(24) සිට අගෝස්තු 27 වන දින දක්වා වාහන ගමනා ගමනය සීමා කර තිබේ. ජලනල එලීමක් හේතුවෙන් මෙලෙස මාර්ගයේ වාහන ගමනා ගමනය සීමා කර ඇති බව පොලීසිය පවසයි. ඒ අනුව අද රාත්‍රී 9 සිට අගෝස්තු 27 වන දින උදෑසන 5 දක්වා කාලය තුළ වාහන ගමනා ගමනය සීමා කර තිබේ. ඒ අනුව මෝදර පොලිස් වසම මහවත්ත පාර සහ ධවලසිංහාරාමය මාර්ගය භාවිතා කළ හැකි අතර, ග්‍රෑන්ඩ්පාස් පොලිස් වසම හේනමුල්ල මාර්ගය ද විකල්ප මාර්ග ලෙස භාවිතා කළ හැකි බව පොලීසිය අවධාරණය කරයි.", "URL": "https://sinhala.adaderana.lk/news.php?nid=94948", "Category": null, "Parent URL": null}