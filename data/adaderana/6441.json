{"Source": "Adaderana", "Timestamp": "February 3, 2010 11:01 am", "Headline": "පොල්ලකින් පහර දී තිදෙනෙක් මරා දමයි", "News Content": "අනුරාධපුර - නෙළුම්කුලම ප්‍රදේශයේ කාන්තාවන් තිදෙනෙකු ඝාතනය කර තිබේ. අද අලුයම 5 ට පමණ පුද්ගලයෙකු යකඩ පොල්ලකින් පහරදී සිය බිරිඳ , බිරිඳගේ මව සහ මවගේ සහෝදරියක් මෙසේ ඝාතනය කර ඇති බව පොලිසිය පවසයි.. පහර කෑමෙන් තවත් පුද්ගලයෙකු බරපතල තුවාල ලබා අනු‍රාධපුර රෝහලේ ප්‍රතිකාර ලබන බව පොලිසිය සඳහන් කරයි. ඝාතනය සිදුකළ බවට සැකකෙරෙන නලීන් සංජීව නැමති පුද්ගලයා අනුරාධපුර පොලිසිය මගින් අත්අඩංගුවට ගෙන ඇති අතර පහරදීම සදහා උපයෝගි කරගත් යකඩ පොල්ලද පොලිසිය බාරයට ගෙන තිබේ. සැකකරු අද ‍අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=6441", "Category": null, "Parent URL": null}