{"Source": "Adaderana", "Timestamp": "April 4, 2013 02:36 pm", "Headline": "හොර නෝට්ටු සමග දෙදෙනෙක් අත්අඩංගුවට", "News Content": "ව්‍යාජ මුදල් නෝට්ටු මුද්‍රණය කිරීමේ ජාවාරමක නිරත වූ පුද්ගලයින් දෙදෙනෙකු හුංගම ප්‍රදේශයේ දී අත්අඩංගුවට ගෙන තිබේ. හුංගම පොලීසියට ලැබුණු තොරතුරකට අනුව පල්ලේරොට ප්‍රදේශයේ දී එක් සැකකරුවෙක් අත්අඩංගුවට ගෙන ඇති බව සඳහන්ය. ඔහු සතුව තිබී රුපියල් 50 ව්‍යාජ මුදල් නෝට්ටු 5 ක් සොයාගෙන තිබේ. එම සැකකරුගෙන් සිදුකල ප්‍රශ්න කිරීම්වල දී ව්‍යාජ මුදල් නෝට්ටු මුද්‍රණය කිරීම සඳහා යොදාගත් උපකරණ කිහිපයක් සමග තවත් සැකරුවෙකු අත්අඩංගුවට ගැනීමට හැකිවූ බව පොලීසිය පවසයි. සැකකරුවන් අඟුනකොලපැලැස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33000", "Category": null, "Parent URL": null}