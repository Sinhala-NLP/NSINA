{"Source": "Adaderana", "Timestamp": "August 10, 2013 05:12 pm", "Headline": "වසර 5000ක් පැරණි ඉතිහාසයක සාක්ෂි හමුවෙයි", "News Content": "වසර 5000ක් පමණ පැරණි ඉතිහාසයක සාක්ෂි බදුල්ල, හල්දුම්මුල්ල ප්‍රදේශයෙන් සොයා ගැනීමට හැකිවූ බව කැලණිය විශ්ව විද්‍යාලයේ පුරාවිද්‍යා අධ්‍යයන අංශයේ මහාචාර්ය රාජ් සෝමදේව මහතා පවසයි. හල්දුම්මුල්ල, වෑ එළිය ග්‍රාමසේවා වසමේ, වල්මීතලාව ප්‍රදේශයේ පිහිටි හුණුතලාගල ආශ්‍රිතව සිදුකළ කැණීම්වලින් මෙම තොරතුරු අනාවරණය වූ බව ඔහු සඳහන් කළේය. මෙවැනි සාක්ෂි සහිත හුණුගල් ගුහාවක් හමුවූ ප්‍රථම අවස්ථාව මෙය බව ද ඔහු පැවසුවේය. මෙරට ජීවත් වූ දඩයම් යුගයේ මිනිසුන් කෘෂිකාර්මික යුගයට පරිවර්ථනය වීම පිළිබිඹු කෙරෙන සාක්ෂි එම කැණීම්වලින් පැහැදිලි වන බව මහාචාර්යවරයා සඳහන් කළේය.", "URL": "https://sinhala.adaderana.lk/news.php?nid=36528", "Category": null, "Parent URL": null}