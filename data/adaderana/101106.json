{"Source": "Adaderana", "Timestamp": "December 21, 2018 03:17 pm", "Headline": "අකිල වැඩට බහී-නිල ඇඳුම් වවුචර් පත් වලංගු කාලය දිගු වෙයි", "News Content": "පාසල් නිල ඇදුම් වවුචර් පත් සඳහා දෙසැම්බර් 31 වන දිනට යොදා තිබූ වලංගු කාල සීමාව පෙබරවාරි 28 දින දක්වා දීර්ඝ කිරීමට අවශ්‍ය කටයුතු සිදු කරන ලෙස අධ්‍යාපන අමාත්‍ය අකිල විරාජ් කාරියවසම් මහතා උපදෙස් දී තිබේ. පාසල් දරුවන් සඳහා නොවැම්බර් මස පස්වන දින වන විට ලබාදීමට නියමිතව තිබූ නිල ඇඳුම් වවුචර අනීතිකව බලයට පත් රජයේ මැදිහත්වීම හේතුවෙන් බෙදාහැරීම නතර කර තිබුණු බව ද අමාත්‍යවරයා සඳහන් කරයි. මේ හේතුවෙන් පාසල් දරුවන්ට ලබන වසර සඳහා පාසල් නිල ඇදුම් වවුචර හිමි නොවුබවත් සඳහන් කරන අමාත්‍යවරයා මේ ක්‍රියාවලියට අවශ්‍ය කටයුතු ඉතා ඉක්මනින් සිදු කරන ලෙස බලධාරීන්ට උපදෙස් ලබා දී ඇත. අද (21) අධ්‍යාපන අමාත්‍යාංශයේ රාජකාරී කටයුතු ආරම්භ කළ අධ්‍යාපන අමාත්‍ය නීතිඥ අකිල විරාජ් කාරියවසම් මහතා මේ පිළිබඳ පවසයා තිබේ. පාසල් නිවාඩුව අවසන් වීමට පෙර පාසල්වලට නිල ඇඳුම් වවුචර බෙදාහැරීමට කඩිනමින් කටයුතු කරන ලෙසද අමාත්‍යවරයා වැඩි දුරටත් උපදෙස් දී තිබේ.", "URL": "https://sinhala.adaderana.lk/news.php?nid=101106", "Category": null, "Parent URL": null}