{"Source": "Adaderana", "Timestamp": "March 11, 2018 11:07 am", "Headline": " නිධන් හෑරූ 6ක් මාට්ටු ", "News Content": "ගිරිඋල්ල, ගල්හේන්කන්ද ප්‍රදේශයේ පුද්ගලික ඉඩමක නිධන් ලබාගැනීමේ අරමුණින් කැණීම් සිදුකරමින් සිටි පුද්ගලයින් හය දෙනෙකු අත්අඩංගුවට ගෙන තිබේ. කුලියාපිටිය කොට්ඨාශ දූෂණ මර්දන අංශයට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. එහිදී කැණීම් සඳහා යොදාගත් උපකරණ ද පොලීසිය බාරයට ගෙන තිබේ. අත්අඩංගුවට ගත් සැකකරුවන් ගිරිඋල්ල, පුත්තලම, දෙනියාය සහ නවගමුව යන ප්‍රදේශවල පදිංචිකරුවන් වන අතර ඔවුන් කුලියාපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය. කුලියාපිටිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=85486", "Category": null, "Parent URL": null}