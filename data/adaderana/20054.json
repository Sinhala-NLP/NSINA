{"Source": "Adaderana", "Timestamp": "November 17, 2011 09:00 am", "Headline": "පනතෙන් කිසිදු පෞද්ගලික දේපළක් පවරාගන්නේ නෑ", "News Content": "ඌණ ක්‍රියාකාරී ව්‍යවසායන් හා ඌණ උපයෝජිත වත්කම් පුනරුදය කිරීමේ පනත මගින් ඇතැම් පෞද්ගලික සමාගම්වල දේපළ පවරා ගැනෙන බවට පැතිර යන ප්‍රචාරයන්හි කිසිඳු සත්‍යතාවක් නොමැති බව මහ බැංකු අධිපති අජිත් නිවාඩ් කබ්රාල් මහතා පවසයි. මෙම පනත මගින් කිසිදු පෞද්ගලික දේපළක් රජයට පවරා නොගන්නා බව ඔහු සඳහන් කරයි. මෙම පනත හේතුවෙන් විදේශ ආයෝජන පවා අහිමි වී යාමේ අවධානයක් පවතින බවට ප්‍රචාරය කරමින් ජනතාව නොමඟ යැවීමට ඇතැම් පිරිස් උත්සහ දරමින් සිටින බව අජිත් නිවාඩ් කබ්රාල් මහතා පැවසුවේය. මේ අතර අදාළ පනත මඟින් අදාළ ආයතන හා වත්කම් පරිපාලනය සඳහා නිසි බලධරයෙක් පත්කරන බව මහ බැංකුවේ නියෝජ්‍ය අධිපති ආනන්ද සිල්වා මහතා ප්‍රකාශ කළේය. එම පරිපාලනය තුළින් එම ආයතන හා වත්කම් නැවතත් ඵලදායී අයුරින් භාවිත කිරීම පනතෙහි අරමුණ වන බව ද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=20054", "Category": null, "Parent URL": null}