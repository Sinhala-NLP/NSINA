{"Source": "Adaderana", "Timestamp": "February 4, 2012 09:02 am", "Headline": "නිදහස වෙනුවෙන් සිරකරුවන් 1414 දෙනෙකුට නිදහස", "News Content": "දඩ මුදල් ගෙවා ගත නොහැකිව සිරදඬුවම් විඳින සියලුම සිරකරුවන් අදට ‍යෙදෙන නිදහස් දිනය වෙනුවෙන් නිදහස් කරන බව බන්ධනාගාර කොමසාරිස් ජනරාල් පී.ඩබ්ලිව්. කොඩිප්පිලි මහතා පවසයි. ඒ අනුව අද දින සිරකරුවන් 1414 දෙනෙකු නිදහස් කෙරෙන බව බන්ධනාගාර කොමසාරිස්වරයා සඳහන් කළේය. ළමා අපචාර වැනි අපරාධ 27 ට අයත් නොවන චෝදනාවලට ලක්ව සිරදඩුවම් විඳිමින් සිටි තෝරාගත් රැඳවියන් පිරිසක් ද අද දිනයේ නිදහස් කෙරෙන බව පි.ඩබ්ලිව්.කොඩිප්පිලි මහතා පවසයි. අද දිනයේ නිදහස ලබන රැඳවියන් අතර කාන්තාවන් 41 දෙනෙකු ද සිටින බව ඔහු සඳහන් කරයි. වැලිකඩ, මහර, බෝගම්බර යන ප්‍රධාන බන්ධනාගාර 03 ක, රක්ෂිත බන්ධනාගාර 20 සහ වැඩ කඳවුරු 10 ක රඳවා සිටි රැඳවියන් පිරිසක් නිදහස ලබන අය අතර වන බව බන්ධනාගාර කොමසාරිස් පි.ඩබ්ලිව්.කොඩිප්පිලි මහතා කියා සිටියි.", "URL": "https://sinhala.adaderana.lk/news.php?nid=21864", "Category": null, "Parent URL": null}