{"Source": "Adaderana", "Timestamp": "June 4, 2018 07:21 pm", "Headline": "‍මැතිවරණ ව්‍යාපාරයට උදව් ලබා ගැනීම වරදක් නෙමෙයි", "News Content": "‍මැතිවරණ ව්‍යාපාරයට උදව් ලබා ගැනීම වරදක් නොවන බව පාර්ලිමේන්තු මන්ත්‍රී සුදර්ශනී ප්‍රනාන්දු පුල්ලේ මහත්මිය පවසයි. එසේ වුවද වැරැදි සිදු කරන පුද්ගලයින් වෙනුවෙන් පෙනී සිටිම නොකළ යුතු බව මන්ත්‍රීවරිය පෙන්වා දෙයි. මේ අතර තමා ඇලෝසියස් මහතාගෙන් මුදල් ලැබූ කණ්ඩායමේ සාමාජිකයෙකු නොවන බව පාර්ලිමේන්තු මන්ත්‍රී එස්.එම් චන්ද්‍රසේන මහතා ප්‍රකාශ කරයි. ‍මේ අතර නීතිය හා සාමය පිළිබඳ අමාත්‍යංශය මාස තුනක කාලයකට ෆීල්ඩ් මාර්ෂල් අමාත්‍ය සරත් ෆොන්සේකා මහතාට ලබාදිය යුතු බව එක්සත් ජාතික පක්ෂ පාර්ලිමේන්තු මන්ත්‍රී චන්දිම ගමගේ මහතා පවසයි. අනුරාධපුර ප්‍රදේශයේදී මේ සම්බන්ධයෙන් මාධ්‍යවේදීන් කළ විමසීමකට පිළිතුරු දෙමින් ඒ මහතා මේ බව කියා සිටියේය.", "URL": "https://sinhala.adaderana.lk/news.php?nid=90346", "Category": null, "Parent URL": null}