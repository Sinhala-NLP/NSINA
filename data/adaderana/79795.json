{"Source": "Adaderana", "Timestamp": "November 12, 2017 06:46 pm", "Headline": "සිරකරුවන්ට තංගල්ලෙන් අඟුණුකොළපැලැස්සට මාරුවක් ", "News Content": "තංගල්ල බන්ධනාගාරයේ සිටි සියලු රැඳිවියන් අඟුණුකොළපැලැස්ස බන්ධනාගාරයට මාරු කර තිබේ. ඒ අනුව තංගල්ල බන්ධනාගාරය මේ වන විට වසා දමා ඇති බව බන්ධනාගාර දෙපාර්තමේන්තුව සඳහන් කළේය. අඟුණුකොලපැලැස්ස නව බන්ධනාගාරය ඉදිකිරීමත් සමඟ තංගල්ල බන්ධනාගාරයේ සිටි සියලුම රැඳිවියන් එම බන්ධනාගාරය වෙත මාරු කර තංගල්ල බන්ධනාගාරය වසා දැමීමට තීරණය කර තිබිණි. ඒ අනුව තංගල්ල බන්ධනාගාර සිටි රැදිවියන් 350කට අධික පිරිසක් අඟුණුකොළපැලැස්ස බන්ධනාගාරය වෙත මාරු කෙරුණු බව බන්ධනාගාර දෙපාර්තමේන්තුව සඳහන් කළේය. තංගල්ල බන්ධනාගාරය සහ එම භූමිය නාගරික සංවර්ධන අධිකාරිය වෙත පවරා ගැනීමට නියමිත බව වාර්තා වේ.", "URL": "https://sinhala.adaderana.lk/news.php?nid=79795", "Category": null, "Parent URL": null}