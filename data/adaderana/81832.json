{"Source": "Adaderana", "Timestamp": "December 20, 2017 01:42 pm", "Headline": "යේමනයේ ප්‍රහාර වලින් 136 ක් මරුට", "News Content": "මේ මස තුළ යේමනයට එල්ල වූ ගුවන් ප්‍රහාරවලින් පුද්ගලයින් 136 දෙනෙකු මියගොස් ඇති බව එක්සත් ජාතීන්ගේ සංවිධානය පවසයි. සෞදි අරාබිය ප්‍රමුඛ ඒකාබද්ධ හමුදා විසින් මෙම ප්‍රහාර එල්ල කර ඇති බවයි එම සංවිධානයේ මානව හිමිකම් පිළිබඳ මහ කොමසාරිස් කාර්යාලය සඳහන් කළේය. එමෙන්ම පසුගිය 04 වනදා යේමනයේ සානා ප්‍රදේශයට එල්ල වූ ගුවන් ප්‍රහාරවලින් එරට හිටපු ජනාධිපතිවරයෙකු වූ අලි අබ්දුල්ලා සලේ ජීවිතක්ෂයට පත් විය. සිරියාවේ මේ වන විට පවතින යුධ ගැටුම් හේතුවෙන් සාමාන්‍ය වැසියන් දස දහසකට ආසන්න පිරිසක් මියගොස් ඇති අතර තවත් මිලියන 8.4ක පිරිසක් සාගතයෙන් පෙලෙන බවද එම සංවිධානය සඳහන් කළේය.", "URL": "https://sinhala.adaderana.lk/news.php?nid=81832", "Category": null, "Parent URL": null}