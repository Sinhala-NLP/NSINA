{"Source": "Adaderana", "Timestamp": "October 27, 2016 04:49 pm", "Headline": "  කොන්දේසි උල්ලංඝණය කර පස් කැපූ 9ක් මාට්ටු", "News Content": "බලපත්‍ර කොන්දේසි උල්ලංඝණය කරමින් පස් ලබාගැනීම සඳහා කැනීම් කරමින් සිටි පුද්ගලයන් 09 දෙනෙකු කොටදෙණියාව, මාඔය ප්‍රදේශයේදී අත්අඩංගුවට ගෙන තිබේ.බස්නාහිර පළාත් දිසා අපරාධ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.එහිදී පස් කැපීම සඳහා යොදාගත් උපකරණ සහ පස් ප්‍රවාහනය සඳහා යොදාගත් ට්‍රැක්ටර් රථ තුනක් පොලීසිය බාරයට ගෙන තිබේ. අත්අඩංගුවට ගෙන ඇත්තේ බඩල්ගම ප්‍රදේශයේ පදිංචිකරුවන් 09 දෙනෙකි.ඔවුන් මිනුවන්ගොඩ මහේස්ත්‍රාත් අධිකරණය හමුවේ පෙනී සිටින ලෙස දන්වා පොලිස් ඇප මත මුදා හැර ඇති බව සඳහන්ය.", "URL": "https://sinhala.adaderana.lk/news.php?nid=65451", "Category": null, "Parent URL": null}