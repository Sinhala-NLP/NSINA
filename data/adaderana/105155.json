{"Source": "Adaderana", "Timestamp": "February 27, 2019 04:39 pm", "Headline": "බ්ලූමැන්ඩල් සංඛගේ සමීපතමයෙක් අත්අඩංගුවට", "News Content": "අපරාධ කල්ලි සාමාජික බ්ලූමැන්ඩල් සංඛගේ සමීපතමයෙකු පිටකොටුව, ආදුරුප්පුවීදිය ප්‍රදේශයේදී අත්අඩංගුවට ගෙන තිබේ. කොළඹ මධ්‍යම කොට්ඨාශ දූෂණ මර්දන ඒකකයේ නිලධාරීන් කණ්ඩායමක් විසින් අද(27) අළුයම ආදුරුප්පුවීදිය, කොරියාවත්ත ප්‍රදේශයේ සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේදී සැකකරු සතුව තිබී හෙරොයින් ග්‍රෑම් 10යි මිලිග්‍රෑම් 460 ක ප්‍රමාණයක් සොයාගෙන තිබේ. අත්අඩංගුවට ගත් සැකකරු අද මාළිඟාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි. කොළඹ මධ්‍යම කොට්ඨාශ දූෂණ මර්ධන ඒකකය මේ සම්බන්ධයෙන් වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=105155", "Category": null, "Parent URL": null}