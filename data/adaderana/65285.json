{"Source": "Adaderana", "Timestamp": "October 22, 2016 12:02 pm", "Headline": "  දුම්රියක් පීලි පනියි-53ක් මරුට-300ට තුවාලයි", "News Content": "කැමරුන් රාජ්‍යයේ සිදුවූ දුම්රිය පීලි පැනීමකින් මගීන් 53 දෙනෙකු ජීවිතක්ෂයට පත්ව තිබේ.යාවුන්ඩි සහ ඩොවුල් අතර ප්‍රදේශයේ දී මෙම පීලිපැනීම සිදුවී ඇති බව විදෙස් මාධ්‍ය වාර්තා කළේය.එහිදී තවත් මගීන් 300 දෙනෙකු පමණ තුවාල ලබා ඇති අතර ඔවුන්ගෙන් කිහිපදෙනෙකුගේ තත්ත්වය බරපතළ බව වාර්තා වෙයි.පීලි පැනීමෙන් දුම්රිය මැදිරි කිහිපයකට දැඩි අලාභ හානි සිදුවී ඇත.කෙසේ වෙතත් අදාළ දුම්රියේ මගීන් 600 දෙනෙකුට පමණක් ගමන් කළ හැකි වුවද එහි මගීන් 1300 දෙනෙකු පමණ ගමන් කර ඇති බව විදෙස් මාධ්‍ය ප්‍රකාශ කරයි.", "URL": "https://sinhala.adaderana.lk/news.php?nid=65285", "Category": null, "Parent URL": null}