{"Source": "Adaderana", "Timestamp": "March 30, 2017 03:44 pm", "Headline": "කසල තේ ප්‍රවාහනය කළ අයෙක් අත්අඩංගුවට", "News Content": "කසල තේ තොගයක් ප්‍රවාහනය කරමින් සිටි පුද්ගලයෙකු දවුලගල, දස්කරහන්දිය ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකායේ ගම්පොළ කඳවුරේ නිළධාරීන්ට ලද තොරතුරක් මත සිදුකල වැටලීමකදී අදාළ සැකකරු අත්අඩංගුවට ගෙන ඇති බව සඳහන් වෙයි. එහිදී ලොරි රථයකින් ප්‍රවාහනය කරමින් තිබූ කසල තේ කිලෝ ග්‍රෑම් 3483ක් පොලිස් විශේෂ කාර්ය බලකාය භාරයට ගෙන ඇත. වැඩිදුර විමර්ශන සඳහා සැකකරු දවුලගල පොලීසිය වෙත භාරදීමට පීයවර ගත් බව පොලිස් විශේෂ කාර්ය බලකාය සඳහන් කරයි.", "URL": "https://sinhala.adaderana.lk/news.php?nid=71543", "Category": null, "Parent URL": null}