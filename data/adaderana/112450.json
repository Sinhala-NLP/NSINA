{"Source": "Adaderana", "Timestamp": "June 21, 2019 06:51 am", "Headline": "දුම්රිය නවතී-මගීන්ට දැඩි අපහසුතා", "News Content": "වැටුප් සහ ශ්‍රේණි ඇතුළු ඉල්ලීම් කිහිපයක් මුල් කර ගනිමින් වර්ජනය ක්‍රියාත්මකයි. වර්ජනය සම්බන්ධයෙන් ඊයේ(20) පස්වරුවේ මුදල් අමාත්‍යාංශයේ දී සාකච්ඡාවක් පැවැත් විය. එම සාකච්ඡාවලදී රජය පාර්ශවය ප්රේකාශ කර ඇත්තේ මාස එකහමාරකින් පමණ සේවක ගැටළුවලට විසදුම් ලබා දිය හැකි බවයි. නමුත් සේවකයින් ඊට කැමැත්ත පළ කර නැහැ. ඊයේ පැවති සාක්ච්ඡාවෙන් අනතුරුව මාධ්‍ය වෙත අදහස් දැක්වු දුම්රිය මෙහෙයුම් අධික්ෂණ නිළධාරි වෘත්තිය සමිති සන්ධානයේ සම කැඳවුම්කරු ලාල් ආරියරත්න මහතා මේ බව පැවසීය. මේ අතර වර්ජනය ආරම්භ වීමට පෙර සිටම දුම්රිය රියදුරන් දුම්රිය ධාවනයට ඉදිරිපත් නොවීමෙන් කොටුව දුම්රිය ස්ථානයේ මඟින් පිරිසක් විරෝධතාවයේ නිරත විය. ඊයේ රාත්‍රී ධාවනය වීමට නියමිතව තිබු සියලු තැපැල් දුම්රිය අවලංගු කෙරුණු බව වාර්තා වෙයි. කෙසේ වෙතත් දුම්රිය ධාවනය අඬාල වීමෙන් සිකුරාදා දිනයේ ගම්බිම් බලා පිටත්ව යන මගීන් දැඩි අපහසුතාවයට පත්ව ඇතැයි ද වාර්තා වෙයි. දුම්රිය වර්ජනය හෙට(22) මධ්‍යම රාත්‍රිය වෙන තෙක් ක්‍රියාත්මකයි.", "URL": "https://sinhala.adaderana.lk/news.php?nid=112450", "Category": null, "Parent URL": null}