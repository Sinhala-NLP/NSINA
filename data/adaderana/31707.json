{"Source": "Adaderana", "Timestamp": "February 17, 2013 01:54 pm", "Headline": "සුළඟ තෙලුල්ල කළඹයි", "News Content": "වැල්ලවාය, තෙලුල්ල ප්‍රදේශයට බලපෑ තද සුළං තත්ත්වයක් හේතුවෙන් නිවාස 30කට පමණ හානී සිදුව තිබේ. ඊයේ පස්වරුවේ තෙලුල්ල, 38 කණුව ප්‍රදේශයට වර්ෂාවත් සමඟ මෙම තද සුළං තත්ත්වය බලපා ඇති බව සඳහන්ය. තද සුළං තත්ත්වය හේතුවෙන් නිවාස 10ක් සම්පූර්ණයෙන්ම විනාශයට පත්ව ඇති අතර නිවාස 20ක් අර්ධ වශයෙන් හානියට පත්ව ඇති බවයි ආපදා කළමනාකරණ මධ්‍යස්ථානයේ මොණරාගල දිස්ත්‍රික් සහකාර අධ්‍යක්ෂ රවීන්ද්‍ර කුමාර මහතා සඳහන් කළේය. සුළං තත්ත්වය හේතුවෙන් මාර්ගවලට ගස් කඩා වැටි ඇති අතර විදුලිබලය ද ඇණහිට ඇති බව වාර්තා වේ. ආපදාවන්ට ලක් වු ජනතාව සඳහා සහන සැලසීමේ කටයුතු මේ වන විටත් ආරම්භ කර ඇති බවයි රවීන්ද්‍ර කුමාර මහතා සඳහන් කළේය.", "URL": "https://sinhala.adaderana.lk/news.php?nid=31707", "Category": null, "Parent URL": null}