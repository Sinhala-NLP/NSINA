{"Source": "Adaderana", "Timestamp": "October 3, 2013 11:10 am", "Headline": "රිට්ස්බරි ජාතික කණිෂ්ඨ ස්කොෂ් තරගාවලිය 2013", "News Content": "ඡායාරූ- රිට්ස්බරි ජාතික කණිෂ්ඨ ස්කොෂ් තරඟාවලියේ අනුග‍්‍රාහක චෙක්පත සී.බී.එල් ෆුඞ්ස් ඉන්ටර්නැෂනල් හී අලෙවි කළමනාකාර නිලූපුල් ද සිල්වා මහතා විසින් ශී‍්‍ර ලංකා ස්කොෂ් සම්මේලනයේ සභාපති කොමදෝරු පාලිත වීරසිංහ මහතා වෙත ලබා දෙමින්. පසෙකින් ශී‍්‍ර ලංකා ස්කොෂ් සම්මේලනයේ උප සභාපති කපිතාන් ලසන්ත ද සිල්වා ල නියෝජ්‍ය සන්නාම කළමනාකාර චානක රණතුංග සහ සන්නාම සක‍්‍රීයකරණ කළමනාකාර නලින් ජයසූරිය යන මහත්වරුන් සිටියි. රිට්ස්බරි අඛණ්ඩව 6 වන වරටත් ශ‍්‍රී ලංකා ස්කොෂ් සම්මේලනය මගින් සංවිධානය කරනු ලබන 24 වන ජාතික කණිෂ්ඨ ස්කොෂ් තරගාවලිය සඳහා ප‍්‍රධාන අනුග‍්‍රාහකත්ව ලබා දීමට කටයුතු කර ඇත. ශ‍්‍රී ලංකාවේ පුරෝගාමී කණිෂ්ඨ ස්කොෂ් තරගාවලිය ලෙස සැලකෙන මෙය 2013 ඔක්තෝම්බර් 5 වන දා සිට 12 වන දා දක්වා ද්‍රවිඩ සංගම් ක‍්‍රීඩා සංකීර්ණයේ දී පැවැත්වීමට නියමිතය. දින අටක් පුරා පැවැත්වීමට නියමිත මෙම තරගාවලිය සඳහා කණිෂ්ඨ ක‍්‍රීඩක ක‍්‍රීඩිකාවන් 300 ක් පමණ තරඟ වැදීමට නියමිතය. 24 වන ජාතික කණිෂ්ඨ ස්කොෂ් තරගාවලිය වයස අවුරුදු 9-11, 13-15, 17 සහ 19න් පහල වශයෙන් බාලක/ බාලිකා ඉසව් 18ක් යටතේ සංවිධානය කෙරෙන අතර ආධුනික බාලක/බාලිකා තරග වයස අවුරුදු 11-15,සහ 19න් පහල වශයෙන් පැවැත්වේ. රිට්ස්බරි විසින් ලබාදෙන අඛණ්ඩ අනුග‍්‍රාහකත්වය පිළිබඳව කෘතාඥතාව පළ කළ ශී‍්‍ර ලංකා ස්කොෂ් සම්මේලනයේ සභාපති කොමදෝරු පාලිත වීරසිංහ මහතා පැවසුවේ \" අඛණ්ඩව 6 වන වරටත් අපගේ ආරාධනාව පිළිගනිමින් කිසිදු පැකිළීමකින් තොරව මෙම තරගාවලිය සඳහා ප‍්‍රධාන අනුග‍්‍රාහකත්ව සවිබලය ලබාදීමට රිට්ස්බරි ඉදිරිපත් වුණා. මෙම තරඟාවලිය සඳහා තම අඛණ්ඩ ප‍්‍රධාන අනුග‍්‍රාහකත්වය ලබාදීම තුළ ශී‍්‍ර ලංකාවේ පාසල් අතර වේගයෙන් ප‍්‍රචලිත වන ක‍්‍රීඩාවක ප‍්‍රමුඛතම කොටස්කරුවකු බවට පත් ව තිබෙනවා. මෙම අනුග‍්‍රාහකත්වය පිළිබඳව අදහස් දක්වන සී.බී.එල් ෆුඞ්ස් ඉන්ටර්නැෂනල් හී අලෙවි කළමනාකාර නිලූපුල් ද සිල්වා මහතා \" චොක්ලට් ක්ෂේත‍්‍රයේ වෙළෙඳපොළ නායකත්වය සහ ප‍්‍රවණතා නිර්මාණකරුවකු ලෙසට අනාගත ශූරයන් සඳහා අද දිනයේ තබන මුල්ම පියවර මෙබඳු තරගාවලීන් වන බැවින් අඛණ්ඩව 6 වන වරටත් 24 වන ජාතික කණිෂ්ඨ ස්කොෂ් තරගාවලිය සඳහා ප‍්‍රධාන අනුග‍්‍රාහක ජවය සපයන්න රිට්ස්බරි තීරණය කළා. එමෙන්ම දිගු කාලීනව ඵලදායී සබඳතා පවත්වා ගනිමින් අඛණ්ඩව ශී‍්‍ර ලංකා ස්කොෂ් සම්මේලනය සමග රැඳී ඉන්නට අප බලාපොරොත්තු වෙනවා. ශී‍්‍ර ලංකාවේ ස්කොෂ් ක‍්‍රීඩාව පාසල් අතරට ගෙනයෑමේ ප‍්‍රධානතම තරඟාවලිය මෙය වන අතර ක‍්‍රීඩක ක‍්‍රීඩිකාවන් විසින් ප‍්‍රකට කරන හැකියාවන් සහ කාර්යසාධනය මත දෙස් විදෙස් සංචාර මෙම ක‍්‍රීඩක ක‍්‍රීඩිකාවන්ට හිමිවෙයි. \"තරගාවලිය යටතේ ආධුනික ක‍්‍රීඩක ක‍්‍රීඩිකාවන් සඳහා පැවැත්වෙන තරග පිළිමළුන් පිටුදැකීමේ ක‍්‍රමයට කුසපත් ඇදීමකින් තම ප‍්‍රතිවාදී ක‍්‍රීඩකයා හෝ ක‍්‍රීඩිකාව තෝරා ගන්නා ක‍්‍රමයකට පැවැත්වීමට බලාපොරොත්තු වෙනවා. 19න් පහල බාලක / බාලිකා තරඟ සඳහා රවිඳු ලක්සිරි සහ මිහිලිය මෙත්සරණි සහභාගීවීමට නියමිතය. රවිඳු සහ මිහිලිය ලංකාවේ බාලක බාලිකා කාණ්ඩයන්ගේ අංක එක ස්ථානයෙහි පසුවෙයි. එමෙන්ම වයස අවුරුදු 17න් පහල කාණ්ඩයේ ආසියාවේ අංක 3 ස්ථානය හිමි කරගන්නටද මිහිලිය සමත් ව සිටිනවා\" යනුවෙන් ශී‍්‍ර ලංකා ස්කොෂ් සම්මේලනයේ උප සභාපති කපිතාන් ලසන්ත ද සිල්වා මහතා පැවසීය. වයස අවුරුදු 19න් පහල බාලක අංශයේ ජයග‍්‍රාහකයාට නවීන් පියතිස්ස අභියෝගතා ශූරතාවයද මෙම වයස් කාණ්ඩයේ බාලිකා ශූරතාව හිමිකර ගන්නා ජයග‍්‍රාහිකාව නිරාශා ගුරුගේ අභියෝගතා කුසලානයට ද හිමිකම් කියනු ඇත. කාණ්ඩ 13ක් යටතේ නැඟී එන ක‍්‍රීඩකයා සහ ක‍්‍රීඩාකාව ඇගයීමට මෙවර කටයුතු යොදා ඇත.", "URL": "https://sinhala.adaderana.lk/news.php?nid=37881", "Category": null, "Parent URL": null}