{"Source": "Adaderana", "Timestamp": "January 11, 2013 01:06 am", "Headline": "මඩවල ඝාතනයේ සැකකරුවන් 17 තෙක් රිමාන්ඩ් ", "News Content": "කැලණිය ප්‍රාදේශීය සභා මන්ත්‍රී හසිත මඩවල මහතාගේ ඝාතනය සම්බන්ධ නඩු විභාගයේ දී එම ඝාතනයට සම්බන්ධ බවට සැකපිට අත්අඩංගුවට ගෙන සිටි සැකකරුවන් 5 දෙනා ලබන 17 වනදා තෙක් රක්ෂිත බන්ධනාගාර ගතකොට ඇත. මහර ප්‍රධාන මහේස්ත්‍රාත් සහන් මාතා බණ්ඩාර මහතා විසින් මෙම නියෝගය ලබාදී තිබේ. මෙම ඝාතනයේ ප්‍රධාන සැකකරු ලෙස සැලකෙන රංගන් නැමැත්තා රටින් පැන යාමට උත්සහ කළ අවස්ථාවේ දී පසුගියදා අත්අඩංගුවට පත්විණි. ඔහුගෙන් ලබාගත් තොරතුරු මත කැලණිය හා කිරිබත්ගොඩ ප්‍රදේශවල පදිංචි තවත් සැකකරුවන් සිව්දෙනෙකු අත්අඩංගුවට ගැණිනි. ප්‍රශ්න කිරීම්වලින් පසු ඝාතනය සඳහා යොදා ගත් ගිනි අවිය හා සැකකරුවන් පැමිණි යතුරු පැදිය ද සොයා ගෙන ඇත. නාඳුනන තුවක්කුකරුවෙකුගේ වෙඩි ප්‍රහාරයකට ලක්ව හසිත මඩවල මහතා සිය නිවස ඉදිරිපිට රැඳි සිටිය දී පසුගිය 05 වැනිදා මිය ගියේය.", "URL": "https://sinhala.adaderana.lk/news.php?nid=30656", "Category": null, "Parent URL": null}