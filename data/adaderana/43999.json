{"Source": "Adaderana", "Timestamp": "June 16, 2014 01:31 pm", "Headline": "අලුත්ගම සිද්ධිය ගැන රනිල්ගෙන්  හෙට වි‍ශේෂ ප්‍රකාශයක් ", "News Content": "අලුත්ගම සහ බේරුවල ප්‍රදේශයේ ඇති වී තිබෙන තත්ත්වය පිළිබඳව විපක්ෂ නායක රනිල් වික්‍රමසිංහ මහතා හෙට(17) දිනයේ පාර්ලිමේන්තුවේ දි විශේෂ ප්‍රකාශයක් කිරිමට නියමිතව තිබේ. අදාළ සිද්ධිය පිළිබඳව සොයා බැලීම සඳහා අද(16) දිනයේ එක්සත් ජාතික පක්ෂයේ නියෝජිතයින් පිරිසක් එම ප්‍රදේශවල සංචාරය කිරිමට නියමිත බව නිවේදනයක් නිකුත් කරමින් එ.ජා.ප. සඳහන් කරයි. එක්සත් නායකත්ව මණ්ඩලයේ සභාපති කරු ජයසුරිය එම පක්ෂයේ මහ ලේකම් තිස්ස අත්තනායක යන මහත්වරුන් මෙම සංචාරය සඳහා සහභාගි වීමට නියමිතය. අදාළ සිද්ධිය පිළිබඳව ඔවුන් විසින් පක්ෂයට වාර්තාවක් ඉදිරිපත් කිරිමටද නියමිත බව එ.ජා.ප. නිකුත් කළ නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=43999", "Category": null, "Parent URL": null}