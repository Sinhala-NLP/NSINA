{"Source": "Adaderana", "Timestamp": "May 1, 2016 05:27 pm", "Headline": "ලංගමට මිලියන 45ක ආදායමක්", "News Content": "මැයි දින සැමරුම් සඳහා බස් රථ ලබාදීමෙන් රුපියල් මිලියන 45ක පමණ ආදායමක් උපයා ඇති බව ලංකා ගමනාගමන මණ්ඩලය පවසයි.එහි ධාවන නියෝජ්‍ය සාමාන්‍යාධිකාරී රාජා ගුණතිලක මහතා සඳහන් කළේ මැයි දිනය සඳහා බස් රථ 4000ක් පමණ ඇණවුම් කර තිබු බවයි. කෙසේවෙතත් ඊයේ(30) පස්වරුව වන විට දේශපාලන පක්ෂ, වෘත්තීය සමිති හා විවිධ කණ්ඩායම් විසින් බස් රථ 3500ක් පමණ මුදල් ගෙවා ලබාගෙන ඇති බව ඔහු පවසයි. මැයි දිනය සඳහා බස් රථ ලබාදීම හේතුවෙන් අද(01) දිනයේ සාමාන්‍ය මගී සේවා බස් රථවල අඩුවක් පැවතුණ ද හෙට දිනයේ එය යථා තත්ත්වයට පත්වනු ඇති බව රාජා ගුණතිලක මහතා සඳහන් කරයි.", "URL": "https://sinhala.adaderana.lk/news.php?nid=59713", "Category": null, "Parent URL": null}