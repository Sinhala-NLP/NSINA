{"Source": "Adaderana", "Timestamp": "August 16, 2013 11:36 am", "Headline": "නවි පිල්ලේ ආ පසු උතුරු නැගෙනහිර චාරිකාවේ!", "News Content": "එක්සත් ජාතින්ගේ සංවිධානයේ මානව හිමිකම් පිළිබඳ මහ කොමසාරිස් නවි පිල්ලෙයි මහත්මිය උතුරු සහ නැගෙනහිර ප්‍රදේශවල ක්ෂේත්‍ර චාරිකාවක නිරත වීමට සැලසුම් කර තිබේ. මේ මස 25 වැනිදා දිවයිනට පැමිණිමට නියමිත ඇය මෙරට රැඳී සිටින කාලය තුළ අදාළ චාරිකාවේ නිරත වන බව ජිනීවාහි පිහිටි මානව හිමිකම් කොමසාරිස්වරියගේ කාර්යාලය ප්‍රකාශ කර ඇත. නවි පිල්ලෙයි මහත්මිය ශ්‍රී ලංකා සංචාරයේදී ජනාධිපතිවරයා, අමාත්‍යවරුන්, අධිකරණ සේවා නිලධාරීන්, මානව හිමිකම් පිළිබඳ ජාතික ක්‍රියාකාරී සැලසුමේ අධීක්ෂණ නිලධාරීන් ඇතුළු නියෝජිතයින් හමුවීමට නියමිතය. මහ කොමසාරිස්වරියගේ ප්‍රකාශක රූපට් කොල්විල් ප්‍රකාශ කර ඇත්තේ ඇය උතුරු සහ නැගෙනහිර ප්‍රදේශවල සිවිල් සංවිධාන නියෝජිතයින් ද හමුවනු ඇති බවයි.", "URL": "https://sinhala.adaderana.lk/news.php?nid=36671", "Category": null, "Parent URL": null}