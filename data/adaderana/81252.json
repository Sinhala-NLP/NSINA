{"Source": "Adaderana", "Timestamp": "December 9, 2017 11:11 am", "Headline": "පොලීසියේ සියලු ස්ථාන මාරුවීම් හදිසියේ නවතයි ", "News Content": "පොලිස් නිලධාරීන්ගේ සියලු ස්ථාන මාරුවීම් තාවකාලිකව නතර කිරීමට පොලිස්පති පුජිත් ජයසුන්දර මහතා නියෝග කර තිබේ. පළාත් පාලන මැතිවරණය හේතුවෙන් මෙලෙස සියලු ස්ථානමාරු කිරීම් තාවකාලිකව නවතා දමා ඇති බව පොලිස්පතිවරයා නිකුත් කර ඇති නිවේදනයක දැක්වේ. මීට අදාළ නිවේදනය පොලිස්පතිවරයා විසින් ජ්‍යෙෂ්ඨ නියෝජ්‍ය පොලිස්පතිවරුන් , නියෝජ්‍ය පොලිස්පතිවරුන්, පොලිස් අධිකාරීවරුන්, සහකාර පොලිස් අධිකාරිවරුන්, මූලස්ථාන පොලිස් පරීක්ෂකවරුන්, වෙත දන්වා යවා තිබේ. ඒ අනුව ඊයේ (08) දින සිට ක්‍රියාත්මක වන පරිදි අදාළ නිවේදනය නිකුත් කර ඇති අතර වාර්ෂික ස්ථාන මාරුවීම් ඇතුළු සියලු ස්ථාන මාරුවීම් ලබන වසරේ පෙබරවාරි මස 15 වන දිනෙන් අනතුරුව සිදුකෙරෙන බව ද පොලිස්පති පුජිත් ජයසුන්දර මහතාගේ අත්සනින් යුතුව නිකුත් කළ නිවේදනයේ සඳහන් වේ.", "URL": "https://sinhala.adaderana.lk/news.php?nid=81252", "Category": null, "Parent URL": null}