{"Source": "Adaderana", "Timestamp": "December 18, 2015 02:14 pm", "Headline": "ප්‍රගීත් උසාවි ගේන්නැයි ඉල්ලා ඉදිරිපත් කළ පෙත්සම ජනවාරී 25 කැඳවයි", "News Content": "අතුරුදන්ව සිටින මාධ්‍යවේදී ප්‍රගීත් එක්නැලිගොඩ අධිකරණයට ඉදිරිපත් කිරීමේ නියෝගයක් නිකුත් කරන මෙන් ඉල්ලා ගොනු කර ඇති පෙත්සම නැවත පෙබරවාරි 25 වනදා යළි කැඳවීමට අභියාචනාධිකරණය නියම කර තිබේ.ප්‍රගීත් එක්නැලිගොඩ මහතාගේ බිරිඳ වන සන්ධ්‍යා එක්නැලිගොඩ මහත්මිය විසින් අදාළ පෙත්සම ඉදිරිපත් කර තිබුණි.පෙත්සම අද කැඳවූ අවස්ථාවේ එහි වගඋත්තරකරුවෙකු ලෙස නම් කර ඇති යුධ හමුදාපතිවරයා වෙනුවෙන් විරෝධතා ඉදිරිපත් කරන බව රජයේ නීතිඥවරයා දැනුම්දී ඇත.ඒ අනුව අදාළ විරෝධතා භාරගත් අභියාචනාධිකරණය ඒ පිළිබඳ විමසීම ලබන පෙබරවාරි 25 වන දින සිදු කරන බව දැනුම්දී තිබේ.", "URL": "https://sinhala.adaderana.lk/news.php?nid=55801", "Category": null, "Parent URL": null}