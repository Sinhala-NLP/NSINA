{"Source": "Adaderana", "Timestamp": "May 15, 2016 12:27 pm", "Headline": "වතුර නෑ - ප්‍රදේශවාසින්ගෙන් මැසිවිලි", "News Content": "අහුංගල්ල, නෙල්ලිගොඩ, හෑගල්ල, පියගම, කොස්ගොඩ යන ප්‍රදේශවල ජල සැපයුම ඇණහිට ඇති බව ප්‍රදේශවාසීන් පවසයි.දින 03ක පමණ කාලයක සිට මෙලෙස ජල සැපයුම ඇණහිට ඇති බව ඔවුන් පෙන්වාදෙයි.මේ හේතුවෙන් තමන් දැඩි දුෂ්කරතාවයකට පත්ව සිටින බව ප්‍රදේශවාසින් අද දෙරණට අනාවරණය කළේය.මේ සම්බන්ධයෙන් අද දෙරණ ජාතික ජලසම්පාදන හා ජලාපවාහන මණ්ඩලයෙන් විමසීය.ඔවුන් සඳහන් කළේ අදාල ප්‍රදේශයට ජලය සැපයෙන නළ මාර්ගයේ අලුත්වැඩියා කටයුත්තක් හේතුවෙන් මෙලෙස ජල සැපයුම ඇණහිට ඇති බවයි.කෙසේ වෙතත් අද රාත්‍රිය වන විට ජල සැපයුම සාමාන්‍ය පරිදි ලබාදීමට පියවර ගන්නා බව ජාතික ජලසම්පාදන හා ජලාපවාහන මණ්ඩලය ප්‍රකාශ කළේය.", "URL": "https://sinhala.adaderana.lk/news.php?nid=60160", "Category": null, "Parent URL": null}