{"Source": "Adaderana", "Timestamp": "November 4, 2018 11:00 am", "Headline": " උගුලකට හසු වු පියෙක් ", "News Content": "වන සතෙකුට බඳින ලද තුවක්කුවක් පත්තුවීමෙන් බරපතළ තුවාල ලැබූ මීගහකිවුල කරමැටිය ගම්මානයේ පුද්ගලයෙකු අද (04) උදෑසන මීගහකිවුල දිසා රෝහලට ඇතුළත් කිරීමෙන් පසුව වැඩිදුර ප්රවතිකාර සඳහා බදුල්ල පළාත් මහ රෝහල වෙත මාරු කර යවා තිබේ. සිද්ධියෙන් තුවාල ලබා ඇත්තේ මීගහකිවුල කරමැටිය 19 කණුව පදිංචි තිදරු පියෙකි. මඩුවක් සෑදීම සඳහා අවශ්‍ය ලී කීපයක් කපා ගැනීම පිණිස නිවස අසල පිහිටි වන රොදකට යමින් සිටියදී ඔහු මෙම අනතුරට ලක්ව ඇති අතර වෙඩි වැදීමෙන් ඔහුගේ එක් අතකට හා පාදයකට බරපතල තුවාල සිදුව ඇත. වෙඩි වැචුණූ පුද්ගලයා සම්බන්ධයෙන් ඔහුගේ ඥාතීහු සුවසැරිය ගිලන්රථ සේවාවට කල දැණූම් දීමක් මත එම කාර්ය මණ්ඩලය මෙම රෝගියා මීගහිවුල රෝහල වෙත ගෙනවිත් බාරදීට කටයුතු කර ඇත. කන්දකැටිය හා බදුල්ල පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=98674", "Category": null, "Parent URL": null}