{"Source": "Adaderana", "Timestamp": "April 3, 2015 09:12 am", "Headline": "ජයසූරිය තනතුරින් අස්වෙයි", "News Content": "ශ්‍රී ලංකා ක්‍රිකට් තේරීම් කමිටු සභාපති සනත් ජයසුරිය මහතා සිය තනතුරෙන් ඉල්ලා අස්වීමට තීරණය කර තිබේ.ඒ අනුව ඉල්ලා අස්වීමට අදාළ ලිපිය අද උදෑසන ක්‍රීඩා අමාත්‍යවරයා වෙත යොමු කළ බව සනත් ජයසුරිය මහතා සඳහන් කළේය.නව ක්‍රිකට් අතුරු කමිටුවට සිය කාර්යයන් ඉටු කිරීමට අවශ්‍ය සහයෝගය දැක්වීමක් වශයෙන් ඉල්ලා අස්වීමට තීරණය කළ බවද ඔහු පැවසුවේය.මේ අතර තේරිම් කමිටු සාමාජික හෂාන් තිලකරත්න මහතාද එම තනතුරෙන් ඉල්ලා අස්වීමට තීරණය කර ඇත.", "URL": "https://sinhala.adaderana.lk/news.php?nid=50407", "Category": null, "Parent URL": null}