{"Source": "Adaderana", "Timestamp": "February 17, 2018 02:17 pm", "Headline": " තේ ඉඩම් ලියාපදිංචිය ගැන අවසන් වාර්තාව මේ මාසේ අවසානයේ", "News Content": "තේ ඉඩම් ලියාපදිංචිය සම්බන්ධයෙන් සකස් කළ පරිඝණක දත්ත පද්ධතියේ අවසන් වාර්තාව මෙම මස අවසානයේදී ලැබීමට නියමිත බව ශ්‍රී ලංකා තේ මණ්ඩලය පවසයි. දත්ත පද්ධතිය පෞද්ගලික ආයතනයක් මඟින් සම්පාදනය කිරීමේ කටයුතු සිදු කරන බව එම මණ්ඩලය සඳහන් කර ඇත. තේ ඉඩම් ලියාපදිංචිය සඳහා අයදුම්පත් හාරලක්ෂ 30,000ක් පමණ ලැබී ඇති අතර ඒවායේ තොරතුරු ඇතුළත් අදාළ දත්ත පද්ධතිය සකස් කර තිබේ. මාසකට තේ ඉඩම් අක්කරයකින් තේ කිලෝග්‍රෑම් 225ක් නිෂ්පාදනය කරන අතර එය කිලෝග්‍රෑම් 500ක් දක්වා වැඩිකර ගැනීම මෙම වැඩසටන මඟින් අපේක්ෂා කර ඇත. මීට අමතරව තේ ඉඩම් හිමියට ව්‍යාපාරික ණය ලබාගැනීමේදී පහසුකම් සැලසීම, ඔවුන්ට හැඳුණුම්පත් සකස් කිරීම මඟින් රාජ්‍ය අංශයෙන් ලබා දෙන ප්‍රතිලාභවලට හිමිකම් ලබාදීම අදාළ වැඩසටහන මඟින් අපේක්ෂිත කරන බව ශ්‍රී ලංකා තේ මණ්ඩලය සඳහන් කර තිබේ.", "URL": "https://sinhala.adaderana.lk/news.php?nid=84455", "Category": null, "Parent URL": null}