{"Source": "Adaderana", "Timestamp": "September 21, 2017 02:48 pm", "Headline": "ෆොන්සේකාගේ වීසා ප්‍රතික්ෂේප වීම බොරුවක්", "News Content": "ෆීල්ඩ් මාර්ෂල් සරත් ෆොන්සේකා මහතාට එක්සත් ජාතීන්ගේ වාර්ෂික සැසිවාරයට සහභාගී වීමට නොහැකි වූයේ වීසා ප්‍රතික්ෂේප වීම නිසා යැයි පැවසීම සිය නම්බුව බේරා ගැනීමට ගොතන ලද බොරුවක් බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. අද(21) පැවති මාධ්‍ය හමුවකට එක්වෙමින් ඔහු මෙම අදහස් පළ කළේය. ලාංකීක රණවිරුවන්ට එල්ල වී ඇති යුද අපරාධ චෝදනා නිසා වීසා ප්‍රතික්ෂේප වු බව සරත් ෆොන්සේකා මහතා පවසා තිබීම රණවිරුවන්ට අපහාස කිරීමට ගොතන ලද බොරුවක් බව ද ඔහු වැඩි දුරටත් කියා සිටියේය. කෙසේ වෙතත් එක්සත් ජාතීන්ගේ මුලස්ථානය අමෙරිකාවේ පිහිටු වීමේ ප්‍රබල කොන්දේසියක් ලෙස සියලූම සාමාජික රටවල නියෝජිතයින්ට නියෝජිත සැසිවාරය සඳහා කොන්දේසි විරහිතව වීසා නිකුත් කළ බව ද ගම්මන්පිල මහතා වැඩි දුරටත් පැවසීය. මෙම කොන්දේසි අනුව මානව හිමිකම් කඩ කිරීම් පිළිබඳ යුද අපරාධ පිළිබඳ බරපතළ චෝදනා එල්ල වුණු පොල් පොට්, සුන් යත් සෙන්, සදාම් හුසේන් වැනි අයටත් ඇමෙරිකාව වීසා ලබා දීලා ඇති බවත්, උග්‍ර ඇමෙරිකානු විරෝධින් වන මුවම්මර් ගඩාපි සහ පිදෙල් කැස්ත්‍රෝටත් වීසා ලබා දී ඇති බැවින් සරත් ෆොන්සේකා මහතාට පමණක් වීසා නොලැබීමට ගැටළුවක් බව ද ගම්මන්පිල මහතා ප්‍රශ්න කර සිටියේය. සරත් ෆොන්සේකා මහතාට සැබවින්ම වීසා ප්‍රතික්ෂේප කිරීමක් සිදුව නොමැති බවත්, සැබවින්ම සිදුව ඇත්තේ ඔහුව ජනාධිපතිවරයා දාලා යෑම බව ද ගම්මන්පිල මහතා පැවසීය. මහා සංඝ රත්නයට දිගින් දිගටම අපහස කරමින් සිටින නිසා ත්‍යාගයක් ලෙස ඇමෙරිකාවේ රැගෙන යන බව සිතිය හැකි නිසා ජනාධිපතිවරයා ෆොන්සේකා මහතාව සිය නිල ධූත පිරිසෙන් ඉවත් කර ඇති බවත්, එම ලැජ්ජාවෙන් බේරීම සඳහා වීසා නොලැබුණ බව පවසන බව ද උදය ගම්මන්පිල මහතා කියා සිටියේය.", "URL": "https://sinhala.adaderana.lk/news.php?nid=77848", "Category": null, "Parent URL": null}