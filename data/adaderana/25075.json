{"Source": "Adaderana", "Timestamp": "June 16, 2012 11:17 am", "Headline": "අද තරගය නැරඹීමට තවත් සීමිත ප්‍රවේශපත් ප්‍රමාණයක්", "News Content": "ශ්‍රී ලංකා කණ්ඩායම සහ සංචාරක පකිස්ථාන කණ්ඩායම අතර අද(16) පැවැත්වෙන සිව්වන එක්දින ක්‍රිකට් තරගය නැරඹීම සඳහා තවත් සීමිත ප්‍රවේශපත් ප්‍රමාණයක් මිලදී ගත හැකි බව ශ්‍රී ලංකා ක්‍රිකට් ආයතනය පවසයි. එම ප්‍රවේශපත් ශ්‍රී ලංකා ක්‍රිකට් ආයතනයේ ප්‍රධාන කාර්යාලයෙන් හා මාලිගාවත්තේ පී. ඩී. සිරිසේන පිටියේ දී මිලදීගත හැකි බව ද එම ආයතනය සඳහන් කරයි. කොළඹ ආර්.ප්‍රේමදාස ක්‍රී‍ඩාංගණයේ දී පස්වරු 2.30 ට මෙම තරගය ආරම්භ වීමට නියමිතය. තරග 5 න් සමන්විත තරගාවලියේ ‍කණ්ඩායම් දෙකම මේ වන විට එක් තරගය බැගින් ජයගෙන තිබේ.", "URL": "https://sinhala.adaderana.lk/news.php?nid=25075", "Category": null, "Parent URL": null}