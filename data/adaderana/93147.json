{"Source": "Adaderana", "Timestamp": "July 24, 2018 09:28 pm", "Headline": "පිටකොටුවේ මහල් ගොඩනැඟිල්ලක හට ගත් ගින්න නිවයි", "News Content": "අද(24) සවස පිටකොටුව මැලිබන් වීදියේ ‍මහල් පහකින් යුත් ගොඩනැඟිල්ලක තුන්වන මහලේ ගින්නක් හට‍ ගෙන තිබේ. පිටකොටුව පොලීසියට ලද පණිවිඩයක් අනුව වහා ක්‍රියාත්මක වු පොලීසිය කොළඹ නාගරික ගිනි නිවීමේ ඒකකයේ සහාය ඇතිව ගින්න සම්පූර්ණයෙන්ම නිවා දමා තිබේ. ගින්න අද සවස 4.20ට පමණ මෙම ගින්න හට ගෙන ඇත. ගින්න හට ගත් මහල විසිතුරු භාණ්ඩ ගබඩා කර තිබූ ස්ථානයක් වන අතර, ගින්න‍ හේතුවෙන් ජීවිත හානි හෝ තුවාල වීම් කිසිවක් වාර්තා වී නොමැති බව පොලීසිය සඳහන් කරයි. ගින්නට හේතුව මෙතෙක් අනාවරණය වී නොමැති අතර, පිටකොටුව පොලීසිය මේ පිළිබඳ වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93147", "Category": null, "Parent URL": null}