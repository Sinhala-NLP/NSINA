{"Source": "Adaderana", "Timestamp": "May 9, 2010 04:52 pm", "Headline": "මාතරත් පෝයට ටියුෂන් නෑ", "News Content": "මාතර දිස්ත්‍රික්කය තුළ ‍ ඉ‍රිදා සහ පෝය දිනයන්හිදි උපකාරක පන්ති නොපැවැත්වීමට තීරණය කර ඇති බව මාතර දිස්ත්‍රික් ලේකම් ඩබ්ලිව්.කේ.කේ.අතුකෝරාල මහත්මිය පවසයි. උපකාරක පන්ති හිමිකරුවන් සහ එම ආචාර්යවරුන් සමඟ මාතර දිස්ත්‍රික් ලේකම් කාර්යාලයේදී සිදුකළ සාක්ච්ඡාවකදී මෙම තීරණය ගත් බව දිස්ත්‍රික් ලේකම් තුමිය සඳහන් කළාය. මේ වන විටත් පෝය දින පන්ති නොපවත්වන බවත් කෙසේ වුවද මේ වසරේ පමණක් ඉරිදා දින සවස 2න් පසු පළමු ශ්‍රේණියේ සිට සාමාන්‍ය පෙළ දක්වා පන්ති පැවැත්වීමටත් අදාළ සාකච්ඡාවේදී තීරණය කළ බව සඳහන් වේ. එහෙත් ලබන වසරේ සිට ඉරිදා දිනයන්හිදීද සියලු උපකාරක පන්ති නොපැවැත්වීමට තීරණය කළ බව දිස්ත්‍රික් ලේකම්තුමිය පැවසුවාය. මේ වන විට සබරගමුව පළාතේ ද පෝය දිනයන් වල සහ ඉරිදා දිනයන්හි අමතර පංති පැවැත්වීම තහනම් කර තිබේ.", "URL": "https://sinhala.adaderana.lk/news.php?nid=8284", "Category": null, "Parent URL": null}