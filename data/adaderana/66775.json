{"Source": "Adaderana", "Timestamp": "December 6, 2016 09:36 am", "Headline": "දේපළ සොරුන් 4ක් මාට්ටු", "News Content": "දේපළ සොරා ගැනීම්වල නිරත වු පුද්ගලයින් සිව්දෙනෙකු කළුතර පයාගල ප්‍රදේශයේ දී අත්අඩංගුවට ගෙන තිබේ.කළුතර කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇත.එහිදී ඔවුන් සතුව තිබී රන් මාලයක්, ජාතික හැඳුනුම්පත් කිහිපයක් සහ කොල්ලකෑම් සඳහා යොදාගත් ත්‍රිරෝද රථයක් පොලීසිය භාරයට ගෙන ඇත.සැකකරුවන් කළුතර සහ පයාගල යන ප්‍රදේශවල පදිංචිකරුවන් වන අතර අතර ඔවුන් අද කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=66775", "Category": null, "Parent URL": null}