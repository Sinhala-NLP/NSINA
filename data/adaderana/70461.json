{"Source": "Adaderana", "Timestamp": "March 5, 2017 03:15 pm", "Headline": "ඔස්ට්‍රේලියාව හා ඉන්දීයාව අතර තරඟයේ දෙවන දිනය අද", "News Content": "සංචාරක ඔස්ට්‍රේලියා කණ්ඩායම සහ ඉන්දීය කණ්ඩායම අතර දෙවන ටෙස්ට් ක්‍රිකට් තරඟයේ දෙවන දිනය අද(5) පැවැත්වේ.දිවා ආහාරය සඳහා තරඟය නතර කරන විට සිය පළමු ඉනිම සඳහා පන්දුවට පහරදෙමින් සිටි ඔස්ට්‍රේලියානු කණ්ඩායම කඩුලු දෙකක් දැවී ලකුණු 87ක් ලබා සිටියේය.නොදැවී පන්දුවට පහරදෙන මැට් රේන්ෂෝ ලකුණු 40ක් සහ ෂෝන් මාෂ් ලකුණු 02ක් ලබා සිටියි. ඩේව්ඩ් වෝනර් ලකුණු 33යි.සිය පළමු ඉනිම සඳහා පන්දුවට පහරදුන් ඉන්දීය කණ්ඩායමට සියලු දෙනා දැවී ලබාගත හැකි වුයේ ලකුණු 189ක් පමණය.එහිදි ලෝකේෂ් රාහුල් ලකුණු 90ක් ලබාගත් අතර සෙසු කිසිදු පිතිකරුවෙකුට ලකුණු 30 සීමාව ඉක්මවා යාමට හැකිවුයේ නැත.පන්දු යැවීමේ දී නේදන් ලියෝන් ලකුණු 50කට කඩුලු 8ක් බිද හෙලුවේය.", "URL": "https://sinhala.adaderana.lk/news.php?nid=70461", "Category": null, "Parent URL": null}