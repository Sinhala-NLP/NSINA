{"Source": "Adaderana", "Timestamp": "July 5, 2013 03:14 pm", "Headline": "ජාතීන් අනුව රටක් බෙදිය නොහැකියි", "News Content": "ජාතීන් අනුව රටක් බෙදිය නොහැකි බව ජනාධිපති මහින්ද රාජපක්ෂ මහතා පවසයි. රටේ කිසිදු ජාතියකට හෝ කිසිදු ආගමිකයෙකුට වෙනම ප්‍රදේශයක් නොමැති බව ජනාධිපතිවරයා පෙන්වා දුන්නේය. ජීවත්වීමට වැදගත් වන්නේ ප්‍රදේශයක් නොව නිදහස් රටක් බව ජනාධිපති මහින්ද රාජපක්ෂ මහතා පැවසුවේය. ප්‍රතිසංස්කරණය කරන ලද බේරුවල සීනාවත්ත, ජුම්මාමස්ජිඩ් මුස්ලිම් පල්ලිය ජනතාව වෙත පැවරීමේ අවස්ථාවට අද(05) පෙරවරුවේ සහභාගී වෙමින් ජනාධිපති මහින්ද රාජපක්ෂ මහතා මේම අදහස් පල කළේය. වත්මන් රජය රටේ ජාතික සහ ආගමික සහජීවනය ගොඩනැංවීමට දැඩි කැපවීමෙන් කටයුතු කරන බවත් සිංහල, දෙමළ, මුස්ලිම් සියලු ජනතාවගේ ආරක්ෂාව වෙනුවෙන් රජය බැඳී සිටින බව ද ජනාධිපතිවරයා ප්‍රකාශ කර සිටියේය. අන්තවාදය බැහැර කළ යුතු බවත් උපන් රටට ආදරය කරන එකම සහෝදර ජනතාවක් ලෙස සියලුදෙනා ජීවත් විය යුතු බවත් ජනාධිපති මහින්ද රාජපක්ෂ මහතා එහිදි අවධාරණය කරන ලදී.", "URL": "https://sinhala.adaderana.lk/news.php?nid=35510", "Category": null, "Parent URL": null}