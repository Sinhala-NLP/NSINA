{"Source": "Adaderana", "Timestamp": "May 3, 2018 10:50 am", "Headline": "මන්නා පිහි පෙන්වා බිය ගන්වා ඉන්ධන පිරවුම් හලක් කොල්ලකයි", "News Content": "අද(03) අලුයම පන්නල පොලිස් වසමේ මාකඳුර, ගෝනවිල ප්‍රදේශයේ පිහිටි ඉන්ධන පිරවුම් හලක් කොල්ල කා පළා ගොස් තිබේ. කාර් රථයකින් මුහුණු ආවරණය කර ගෙන පැමිණි පුද්ගලයින් දෙදෙනෙකු විසින් රුපියල් 70,000 ක මුදලක් මෙලෙස කොල්ලකා ඇත. ඉන්ධන පිරවුම් හලේ සේවයේ යෙදි සිටි පුද්ගලයින් දෙදෙනෙකුට මන්නා පිහි දෙකක් පෙන්වා තර්ජනය කර කොල්ලකරුවන් විසින් මෙලෙස මුදල් පැහැර ගෙන ඔවුන් පැමිණි මෝටර් රථයෙන්ම පළා ගොස් තිබේ. මෙය අද අලුයම 12.30 ත් 1.00 ත් අතර සිදුව ඇති බව වාර්තා වෙයි. සැකකරුවන් මෙතෙක් අනාවරණය වී නොමැති අතර සැකකරුවන් අත්අඩංගුවට ගැනීම සඳහා පන්නල පොලීසිය වැඩිදුර විමර්ශන පවත්වනු ඇත.", "URL": "https://sinhala.adaderana.lk/news.php?nid=88435", "Category": null, "Parent URL": null}