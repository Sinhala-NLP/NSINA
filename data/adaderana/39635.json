{"Source": "Adaderana", "Timestamp": "December 16, 2013 03:40 pm", "Headline": "රජ ඇළ ආදාහනගාරය කැඩිලා වසර 2යි - අවසන් කටයුතු කරන්නේ අමාරුවෙන්", "News Content": "මින්නේරිය, රජ ඇළ පොදු සුසාන භූමියේ ඉදිකර තිබු ආදාහනාගාරය කඩා වැටීම හේතුවෙන් එහි අවමංගල්‍යය කටයුතු සඳහා පැමිණෙන පුද්ගලයින් දුෂ්කරතාවට මුහුණ පා තිබේ. හිඟුරක්ගොඩ ප්‍රාදේශිය සභාව යටතේ පාලනය වන සුසාන භූමියේ ආදාහනාගාරයේ වහල මීට වසර දෙකකට පමණ පෙර කඩා වැටී තිබේ ඒ පිළිබඳ බලධාරින්ගේ අවධානය යොමු නොවීම හේතුවෙන් ආදාහනාගාරය සම්පූර්ණයෙන් කඩාවැටී ඇති බව ප්‍රදේශවාසීන් පවසයි. මින්නේරිය ,රජ ඇළ, පටපිළිකන්ද, දඹගහඋල්පත ආදී ගම්මාන රැසක ජනතාවගේ ආදාහන කටයුතු සඳහා යොදා ගන්නා සුසාන භූමියේ ආදාහනාගාරය පිළිසකර කරදෙන ලෙස ප්‍රදේශවාසීන් හිඟුරක්ගොඩ ප්‍රාදේශිය සභාවෙන් ඉල්ලීමක් කරයි.", "URL": "https://sinhala.adaderana.lk/news.php?nid=39635", "Category": null, "Parent URL": null}