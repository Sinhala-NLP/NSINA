{"Source": "Adaderana", "Timestamp": "April 20, 2011 04:29 pm", "Headline": "මූන්ගේ කමිටුව වාර්තාව හැදුවේ පගාව අරන්ලු..?", "News Content": "එක්සත් ජාතීන්ගේ සංවිධානයේ මහලේකම්වරයා පත්කළ ත්‍රිපුද්ගල කමිටු වාර්තාව මුදලට යට වී සකස් කළ වාර්තාවක් බව ජාතික නිදහස් පෙරමුණේ නායක අමාත්‍ය විමල් වීරවංශ මහතා පවසයි. එල්.ටී.ටී.ඊ හිතවාදී දෙමළ ඩයස්පෝරාව විසින් අදාළ කමිටු සාමාජිකයින්ට කෝටි ගණනින් මුදල් ලබා දී ඇති බවට තොරතුරු ලැබී ඇති බව ඔහු සදහන් කරයි. පළාත් පාලන මැතිවරණයෙන් මහින්ද රාජපක්ෂ රජය පරාජය වනු ඇතැයි අපේක්ෂා කළ නිසා අදාළ වාර්තාව ඉදිරිපත් කිරීම එක්සත් ජාතීන්ගේ සංවිධානය විසින් ප්‍රමාද කළ බව ද අමාත්‍යවරයා ප්‍රකාශ කළේය. එම වාර්තාව මඟින් පෙන්වා දී ඇති කරුණු අනුව එක්සත් ජාතීන්ගේ මතය වන්නේ වේලුපිල්ලෙයි ප්‍රභාකරන් යුද අපරාධකරුවෙකු නොවන බව දැයි විමල් වීරවංශ අමාත්‍යවරයා ප්‍රශ්න කර සිටියි.", "URL": "https://sinhala.adaderana.lk/news.php?nid=15590", "Category": null, "Parent URL": null}