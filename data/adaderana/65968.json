{"Source": "Adaderana", "Timestamp": "November 12, 2016 01:03 pm", "Headline": "අපරාධ රැසකට සම්බන්ධ 4ක් අත්අඩංගුවට", "News Content": "කොස්ලන්ද, අලුත්වල ප්‍රදේශයේදී අපරාධ රැසකට සම්බන්ධ සැකකරුවන් 04 දෙනෙකු අත්අඩංගුවට ගෙන තිබේ.ඔවුන් පැලවත්ත සහ හාලිඇළ ප්‍රදේශවල සිදු වූ කොල්ලකෑම්, ස්ත්‍රී දුෂණ, මනුෂ්‍ය ඝාතන යන අපරාධ රැසකට සම්බන්ධ බව පොලිසිය පැවසුවේය.සැකකරුවන් ඇඹිලිපිටිය, හාලිඇළ, පැලවත්ත යන ප්‍රදේශවල පදිංචි පුද්ගලයින් බව සඳහන්ය.ඔවුන් අපරාධ සිදු කිරීමට යොදාගත් ලොරි රථයක් ද පොලිසිය විසින් සොයාගෙන ඇත.අත්අඩංගුවට ගත් සැකකරුවන් බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර කොස්ලන්ද පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65968", "Category": null, "Parent URL": null}