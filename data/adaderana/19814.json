{"Source": "Adaderana", "Timestamp": "November 6, 2011 09:52 am", "Headline": "ඝාතන 3ක්-තිදෙනකු අත්අඩංගුවේ", "News Content": "බළන්ගොඩ - තරවතැටිය පාර උඩහකන්ද ප්‍රදේශයේ දී තියුණු ආයුධයකින් ගෙළ කපා කාන්තාවක් ඝාතනය කළ බවට සැකපිට අත් අඩංගුවට ගත් පුද්ගලයෙකු ලබන 17 වන දින දක්වා රක්ෂිත බන්ධනාගාර ගත කර තිබේ. අදාළ සැකකරු තවත් කාන්තාවකගේ ගෙළ කපා බරපතල තුවාල සිදුකර ඇති බව බළන්ගොඩ පොලිසිය සඳහන් කරයි. මේ අතර හසලක ග‍ඟේයාය අතුරු මාර්ගයේ දී මුගුරකින් පහරකෑමකට ලක්ව ජාතික රෝහලේ ප්‍රතිකාර ලබමින් සිටි පුද්ගලයෙකු මියගොස් තිබේ. පහරදීමට සම්බන්ධ සැකකරු ගංගොඩවිල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 14 වන දින දක්වා රක්ෂිත බන්ධනාගාර ගත කර ඇති බව හසලක පොලිසිය සඳහන් කරයි. කල්පිටිය ප්‍රදේශයේ දී ඊයේ පස්වරුවේ ගලකින් පහරදීම හේතුවෙන් 63 හැවිරිදි පුද්ගලයෙකු මියගොස් තිබේ. පහරදීම සිදුකළ විසි හත් හැවිරිදි සැකකරුවෙකු අත්අඩංගුවට ගත් බව කල්පිටිය පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=19814", "Category": null, "Parent URL": null}