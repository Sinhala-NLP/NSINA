{"Source": "Adaderana", "Timestamp": "September 11, 2013 09:19 am", "Headline": "කොල්ලකරුවෙක් පොලිස් දැලේ ", "News Content": "දංකොටුව ප්‍රදේශයේ මුදල් කොල්ලකෑම් වලට සම්බන්ධ සැකකරුවෙකු හලාවත කොට්ඨාශ නොවිසඳුන අපරාධ විමර්ශන ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබේ. සැකකරු විසින් රුපියල් එක්ලක්ෂ හැට එක්දහසකට අධික මුදලක් කොල්ලකා ඇති බවට තොරතුරු අනාවරණය වී ඇති බව පොලීසිය සඳහන් කරයි. අත්අඩංගුවට ගන්නා අවස්ථාවේ දී සැකකරු සතුව තිබී ලොරි රථයක් ද පොලීසිය භාරයට ගෙන තිබේ. සැකකරු වැඩිදුර විමර්ශන සඳහා දංකොටුව පොලිස්ථානයට භාර දී තිබේ. ඔහු අද(11) මාරවිල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37324", "Category": null, "Parent URL": null}