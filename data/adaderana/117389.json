{"Source": "Adaderana", "Timestamp": "August 24, 2019 07:09 pm", "Headline": "මාතර රැළියට ගියේ පක්ෂය කඩාකප්පල් කරන කල්ලියක්-ෆොන්සේකා", "News Content": "ඊයේ පැවති මාතර රැස්වීමට සහභාගී වුයේ පක්ෂය කඩා කප්පල් කරන කල්ලියක් බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. මැතිවරණයට තව කල් ඇති අතර මෙවර දේශපාලන පක්ෂ අපේක්ෂකයා නම් කිරීමට ඉක්මන් වී ඇති බව ඒ මහතා පවසයි. එම ක්‍රමය නීත්‍යානුකූල නොවන බවත් ඒ මහතා ප්‍රකාශ කරයි. සජිත් ප්‍රේමදාස මහතා විසින් තමන්ව නායකයා බවට පත් කරගෙන ඇති බවත් එය පක්ෂය වෙනුවෙන් සංවිධානය වුවක් නොවන බවත් ඒ මහතා පවසයි. විනයානුකූලව පක්ෂයේ කටයුතු සිදු නොවීම මෙයට හේතුව බවත් ඒ මහතා ප්‍රකාශ කරයි. මෙසේ සිදුවීම පක්ෂයට හානිකර බවත් එමඟින් පක්ෂය කැඩී යා හැකි බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=117389", "Category": null, "Parent URL": null}