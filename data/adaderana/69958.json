{"Source": "Adaderana", "Timestamp": "February 22, 2017 11:25 am", "Headline": "ධීවර යාත්‍රා ලියාපදිංචිය අන්තර්ජාලයෙන්", "News Content": "ලබන වසරේ සිට ධීවර යාත්‍රා ලියාපදිංචි කිරීම අන්තර්ජාලය ඔස්සේ සිදු කිරීමට පියවර ගන්නා ලෙස ධීවර අමාත්‍ය මහින්ද අමරවීර මහතා ධීවර දෙපාර්තමේන්තුව වෙත උපදෙස් ලබා දී තිබේ.ඒ අනුව ලබන වසරේ සිට එම ලියාපදිංචි කිරීම් කටයුතු වසර දෙකකට වරක් අන්තර්ජාලය ඔස්සේ සිදු කිරීමට අමාත්‍යවරයා උපදෙස් ලබා දී ඇති බව ධීවර අමාත්‍යාංශය සඳහන් කළේය.දැනට ධීවර යාත්‍රා ලියාපදංචි කිරීම වාර්ෂිකව සිදු කරන අතර එම ලියාපදිංචි කිරීම් කටයුතු ධීවර අමත්‍යාංශය විසින් සිදුකරනු ලැබේ.ඒ අනුව දුර බැහැරව සිටින ධීවරයින් හට සිය ලියාපදිංචි කිරීම් කටයුතු සිදු කිරීම සඳහා ධීවර අමත්‍යාංශය වෙත පැමිණීමට සිදුව ඇති බව සඳහන්වේ.එම දුෂ්කරතා සැලකිල්ලට ගනිමින් අදාළ ධීවර යාත්‍රා ලියාපංදිංචි කිරීමේ කටයුතු අන්තර්ජාලය ඔස්සේ සිදු කිරීමට අමාත්‍යවරයා විසින් උපදෙස් ලබා දී ඇති බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=69958", "Category": null, "Parent URL": null}