{"Source": "Adaderana", "Timestamp": "April 2, 2016 10:58 am", "Headline": "දෙතැනක මරණ දෙකක්", "News Content": "මහනුවර - මහියංගණය මාර්ගයේ සෙවල බෝක්කුව අසළ ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ඩිෆෙන්ඩර් රථයක් සහ යතුරු පැදියක් මුහුණුට මුහුණ ගැටීමෙන් අනතුර සිදුව ඇති බව පොලීසිය පවසයි.එහිදී බරපතළ තුවාල ලැබූ යතුරුපැදිකරු මහියංගණය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ හසලක, පල්ලේවත්ත ප්‍රදේශයේ පදිංචිව සිටි 77 හැවිරිදි පුද්ගලයෙකි.අනතුර සම්බන්ධයෙන් ඩිෆෙන්ඩර් රථයේ රියදුරු අත්අඩංගුවට ගෙන ඇති අතර හසලක පොලීසිය මේ පිළිබඳ වැඩිදුර විමර්ශන සිදු කරයි.මේ අතර අවිස්සාවේල්ල - කොළඹ මාර්ගයේ පහත්ගම ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.යතුරුපැදියක් ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු යතුරුපැදිකරු සහ පසුපැදිකරු අවිස්සාවේල්ල රෝහලට ඇතුළත් කිරීමේ දී පැදිකරු මියගොස් තිබේ.මියගොස් ඇත්තේ 34 හැවිරිදි පිළිමතලාව ප්‍රදේශයේ පදිංචිව සිටි අයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර හංවැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58844", "Category": null, "Parent URL": null}