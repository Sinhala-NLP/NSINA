{"Source": "Adaderana", "Timestamp": "July 9, 2016 03:55 pm", "Headline": "සාලාව පිපුරුමේ කසළ මෙට්‍රික් ටොන් 800ක් ඉවත් කරයි", "News Content": "කොස්ගම,සාලාව යුධ හමුදා කඳවුරේ පිපිරීමෙන් පසු එම ප්‍රදේශයේ එකතු වු කසළ මෙට්‍රික් ටොන් 800ක් පමණ මේ වන විට ඉවත් කර ඇති බව පළාත් සභා සහ පළාත් පාලන අමාත්‍යංශය පවසයි.එම අමාත්‍යංශය කියා සිටියේ දින 8ක් තුළ දී මෙම කසළ ඉවත් කිරීමට හැකියාව ලැබුණු බවයි.සාලාව යුධ හමුදා කඳවුරේ පිපිරීමෙන් පසු එම ප්‍රදේශයේ එකතු වු කසළ ඉවත් කිරීමේ කටයුතු ආරම්භ කළ අතර ඒ සඳහා බස්නාහිර පළාත් පාලන දෙපාර්තමේන්තුව රුපියල් විසි දෙලක්ෂයකට අධික මුදලක් ඇස්තමේන්තු ගත කර තිබේ.මෙම කසළ ඉවත් කිරීමේ කටයුතු සඳහා සීතාවක ප්‍රාදේශීය සභාව මූලිකත්වය ගෙන කටයුතු කරන අතර ඊට හෝමාගම සහ දොම්පේ ප්‍රාදේශීය සභාවල ද සහය හිමිව ඇති බව එම අමාත්‍යංශය සඳහන් කරයි.කසළ ඉවත් කිරීමේ කටයුතු සඳහා බැකෝ සහ ටිපර් යන්ත්‍ර 15ක් යොදාගෙන තිබේ.", "URL": "https://sinhala.adaderana.lk/news.php?nid=61922", "Category": null, "Parent URL": null}