{"Source": "Adaderana", "Timestamp": "March 6, 2014 11:36 am", "Headline": "ස්මිත් සමුගනී - ටෙස්ට් තරඟාවලියේ ජය ඔස්ට්‍රේලියාවටයි", "News Content": "ග්‍රැහැම් ස්මිත් සමුගැනීම ප්‍රකාශ කළ ටෙස්ට් තරඟය ද ජයගනිමින් දකුණු අප්‍රිකාවට එරෙහි ටෙස්ට් තරඟාවලිය 2ට 1ක් ලෙස ජය ගැනීමට ඔස්ට්‍රේලියාව සමත් විය. කේප් ටවුන් හි පැවැති මෙම තරඟයේ පළමු ඉනිමට ඔස්ට්‍රේලියාව ලකුණු 494ක් රැස් කළ අතර ද.අප්‍රිකාව පිළිතුරු ලෙස ලකුණු 287ක් රැස් කළේය. නැවත දෙවන ඉනිමට ඔස්ට්‍රේලියාව කඩුලු 5ට ලකුණු 303ක් ලබා සිටියදී ඉනිම අත්හිටුවා ද.අප්‍රිකාවට ජයග්‍රහණය සඳහා ලකුණු 511ක ඉලක්කයක් ලබාදුන්නේය. එහෙත් ද.අප්‍රිකාව සියලුදෙනා දැවී ලබාගත්තේ ලකුණු 265කි. ඒ අනූව ඔස්ට්‍රේලියාවට මෙම තරඟයෙන් ලකුණු 245ක දැවැන්ත ජයක් හිමිවිය. මෙම තරඟයේ හා තරඟාවලියේ වීරයා සම්මානය ඔස්ට්‍රේලියාවේ ඩේවිඩ් වෝනර්ට ලැබුණි. මෙම තරඟයේ විශේෂතම සිදුවීම ලෙස ලොව වැඩිම ටෙස්ට් තරඟ සංඛ්‍යාවකට (109) නායකත්වය දුන් දකුණු අප්‍රිකානු කණ්ඩායමේ ග්‍රැහැම් ස්මිත් ජාත්‍යන්තර ටෙස්ට් පිටියෙන් සමුගන්නා බව ප්‍රකාශ කිරීමය.", "URL": "https://sinhala.adaderana.lk/news.php?nid=41583", "Category": null, "Parent URL": null}