{"Source": "Adaderana", "Timestamp": "November 7, 2018 01:23 pm", "Headline": "හෙට රෑ සිට බස් ගාස්තු පහලට", "News Content": "හෙට(08) මධ්‍යම රාත්‍රී සිට ක්‍රියාත්මක වන පරිදි පෞද්ගලික බස් ගාස්තු සියයට 02කින් පහල දැමීමට එම බස් සංගම් එකඟතාව පළ කර තිබේ. පසුගියදා ඉන්ධන මිල අඩු කිරීමට නව රජය පියවර ගැනීමත් සමග බස් ගාස්තු සංශෝධනය සම්බන්ධයෙන් සාකච්ඡාවක් අද(07) පැවැත්වුණි. ජාතික ගමනා ගමන කොමිශන් සභාවේ පැවති මෙම සාකච්ඡාවට එහි සභාපතිවරයා ඇතුළු නිලධාරීන් පිරිසක් එක්ව සිට තිබේ. මෙම සාකච්ඡාවට බස් සංගම් නියෝජනය කරමින් නියෝජිතයින් පිරිසක් එක්ව සිටි අතර එහිදී බස් ගාස්තු සියයට 02 කින් පහත දැමීමට එකඟතාව පලවී ඇති බව සඳහන්ය. කෙසේවෙතත් අවම බස් ගාස්තුවේ වෙනසක් සිදු නොවන බවයි අදාළ සාකච්ඡාවෙන් අනතුරුව මාධ්‍ය වෙත අදහස් දක්වමින් ලංකා පෞද්ගලික බස් සමාගම් සමිති සම්මේලනයේ ලේකම් අංජන ප්‍රියන්ජිත් සඳහන් කළේය.", "URL": "https://sinhala.adaderana.lk/news.php?nid=98830", "Category": null, "Parent URL": null}