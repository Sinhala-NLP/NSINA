{"Source": "Adaderana", "Timestamp": "November 21, 2010 04:21 pm", "Headline": "ලලිත් වීරතුංගට-ගාමිණී සෙනරත්ට පුරුදු පුටු යළි ලැබෙයි", "News Content": "ජනාධිපති ලේකම් ලලිත් වීරතුංග මහතා සහ ජනාධිපති කාර්ය මණ්ඩල ප්‍රධානී ගාමිණි සෙනරත් යන මහත්වරුන්,ජනාධිපතිවරයා විසින් එකී ධූර වලටම යළි පත් කර ඇති බව ජනාධිපති මාධ්‍ය ඒකකය සඳහන් කරයි. ජනාධිපති මහින්ද රාජපක්ෂ මහතාගේ පළමු ධූර කාලය අවසන් වීමත් සමග ඔහු විසින් පත් කරන ලද මෙම තනතුරු දෙක පුරප්පාඩු වූ බවට සැලකුණු අතර ජනාධිපතිවරයා නිල වශයෙන් සිය දෙවෙනි ධූර කාලය වෙනුනේ දිවුරුම් දුන් නිසා මේ අයුරින් එකී තනතුරුවලට යළි පත්කිරීම් කරන්නට සිදුවිය. එසේම හෙට පෙ.ව 10.00 ට නව කැබිනට් මණ්ඩලය දිවුරුම් දීමද සිදු කෙරෙන බව මීට පෙරාතුව ජනාධිපති මාධ්‍ය ඒකකය විසින් නිවේදනය කර තිබිණි.", "URL": "https://sinhala.adaderana.lk/news.php?nid=12305", "Category": null, "Parent URL": null}