{"Source": "Adaderana", "Timestamp": "December 4, 2017 12:20 pm", "Headline": "ශ්‍රි ලංකාවේ මෙතෙක් සිදුවු බිහිසුණුම ගුවන් අනතුර - 190ක් එතැනමයි- සල්ලි වැස්සක් අහසින් වැටෙයි (ඡායාරූප සහිතයි)", "News Content": "මක්කම බලා පියාසර කරමින් තිබු ඕලන්ද රාජ්‍යයට අයත් මාර්ටින් එයාර් ඩී.සී.8 ගුවන් යානය ඉන්දුනීසියාවේ සුරවෙයාර් ගුවන් තොටුපලින් වන්දනාකරුවන් 182 ක් හා කාර්ය මණ්ඩලය නව දෙනෙකු රැගෙන පියාසර කරමින් තිබුණි.මෙම ගුවන් යානය ආගරපතන, නෝර්වුඩ් කාසල්රි ජලාශයට ඉහළින් පියාසර කරමින් තිබියදී 1974.12.04 වන දින රාත්‍රී 10.10 ට පමණ නෝර්වුඩ් බ්‍රිජ් පොලිස් වසමට අයත් ටෙබර්ටන් වතුයායට ඉහළින් පිහිටි ස්වප්තකන්‍ය කන්දේ හැපී ගුවන් යානයේ සිටි සියලු දෙනා ජීවිතක්ෂයට පත්ව තිබේ.කඳු පාමුල සිරුරු කිහිපයකුත් ස්වප්ත කන්‍ය කන්ද ඉහළ තවත් සිරුරු කිහිපකුත් වැටී තිබී සොයා ගෙන තිබේ.පසුව ඉන් සිරුරු 190 ක් ස්වප්තකන්‍ය කන්ද පාමුල මිහිදන් කර ඇති අතර, එම ගුවන් යානයේ ගුවන් සේවිකාවකගේ සිරුර පමණක් ඇගේ පෙම්වතා ඉන්දුනිසියාවේ සිට හෙලිකොප්ටර් යානයකින් මෙරටට පැමිණ ඉන්දුනිසියාවට ගෙන ගොස් ඇති බව පැවසෙයි.එම ගුවන් යානයේ තිබු අමතර කොටස් කුඩා කැබලිවලට කැඩි වැටී තිබු බවත් එම ගුවන් යානයේ තිබි වැටුණු විශාල මුදල් තොගයක් ප්‍රදේශවාසින් විසින් අහුලා ගත් බවත් පැවසෙයි.එම ගුවන් අනතුර දැක බලා ගැනීම සඳහා දිවයිනේ විවිධ ප්‍රදේශවල සිය එවකට විශාල පිරිසක් පැමිණි බව පැවසෙයි.අනතුරට පත් ගුවන් යානයේ නියමුවා වශයෙන් කටයුතු කර ඇත්තේ නෙදර්ලන්ත ජාතික හෙන්රික් ලැම්රේ නැමති 52 හැවිරිදි ගුවන් නියමුවෙකි.එම ගුවන් යානයේ ගමන් කළ කාර්ය මණ්ඩලයේ නව දෙනාගේ නම සදහන් සිහි වටනයක් නෝර්ටන් බ්‍රිජ් පොලීසිය ඉදිරිපිට දැනට සිහි වටනයක් ලෙස තබා ඇති අතර අනතුරට පත් ගුවන් යානයේ ඉදිරිපස රෝදය අසල තැන්පත් කර තිබේ.මෙම ගුවන් අනතුරෙන් මිය ගිය අය මිහිදන් කර ඇති ස්ථානය අසල එම ගුවන් යානයේ ලාංජනය සවිකර තිබුණ ද කිසියම් පිරිසක් විසින් එම සිහිවටනය මේ වන විට ගළවා ගෙන ගොස් තිබේ.මෙම ගුවන් අනතුර ගුවන් යානයේ සිදුවු තාක්ෂණ දෝෂයක් හේතුවන් අනතුරට පත් වු බව ඒ පිළිබඳව පරීක්ෂණ පැවැත්වු පරීක්ෂණ කණ්ඩායම විසින් වාර්තාවක් මඟින් ඉදිරිපත් කර තිබේ.", "URL": "https://sinhala.adaderana.lk/news.php?nid=81010", "Category": null, "Parent URL": null}