{"Source": "Adaderana", "Timestamp": "April 1, 2013 01:43 pm", "Headline": "අධිරුධිර පීඩිතයින් ගැන ජාතික මට්ටමේ සමික්ෂණයක්", "News Content": "අධිරුධිර පිඩනයෙන් පෙළෙන පුද්ගලයින් පිළිබද ජාතික සමීක්ෂණයක් සිදුකිරීමට සෞඛ්‍ය අමාත්‍යංශය තීරණය කර තිබේ. සෞඛ්‍ය අමාත්‍ය මෛත්‍රීපාල සිරිසේන මහතාගේ උපදෙස් පරිදි මෙම වසර තුළ සමීක්ෂණය සිදු කිරිමට නියමිතය. මේ පිළිබඳ අවසන් වරට සමීක්ෂණයක් කරන ලද්දේ 2008 වසරේ දී බව සෞඛ්‍ය අමාත්‍යංශය සඳහන් කළේය. අධි රුධිර පිඩනය හේතුවෙන් දිනකට රෝහල්වලට පැමි‍ණන රෝගින් පිරිස ඉහළයාම හේතුවෙන් මෙම සමීක්ෂණය සිදුකිරිමට තීරණය කර ඇත. සෞඛ්‍ය සම්පන්න නොවන ආහාර භාවිතය, අධික ලෙස මත්පැන් සහ දුම් පානය, විධිමත් පරිදි ශාරීරික ව්‍යායාම්වල නිරත නොවීම අධි රුධිර පීඩනය සමාජය තුළ ඉහළ යාමට හේතු වී ඇති බව සෞඛ්‍ය අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32910", "Category": null, "Parent URL": null}