{"Source": "Adaderana", "Timestamp": "September 3, 2013 12:48 pm", "Headline": "මැතිවරණයට ජාත්‍යන්තර නිරීක්ෂකයින් පැමිණෙයි", "News Content": "උතුර, වයඹ සහ මධ්‍යම පළාත් සභා මැතිවරණයේ නිරීක්ෂණ කටයුතු සඳහා ජාත්‍යන්තර නිරීක්ෂකයන් 17 දෙනෙකු සහභාගී වීමට නියමිතව තිබේ. ඒ අනුව ඔවුන් ලබන 13 වන දින දිවයිනට පැමිණීමට නියමිතයි. මෙවර පළාත් සභා මැතිවරණයේ නිරීක්ෂණ කටයුතු සඳහා ජාත්‍යන්තර නිරීක්ෂකයන් කැඳවීම පිළිබඳ අවස්ථා කිහිපයකදී සාකච්ඡාවට ලක් වුණි. ඒ අනූව දේශීය මැතිවරණ නිරීක්ෂණ සංවිධාන, මැතිවරණ කොමසාරිස් දෙපාර්තමේන්තුව සහ පක්ෂ නියෝජිතයින් අතර පැවති සාකච්ඡා වලදී ජාත්‍යන්තර නිරීක්ෂකයන් මෙම මැතිවරණය නිරීක්ෂණය සඳහා කැඳවීමට තීරණය කළේය. ඒ අනුව මීට ප්‍රථම ආසියානු මැතිවරණ නිරීක්ෂණ ජාලයේ නිරීක්ෂකයන් නව දෙනෙකු මෙරට මැතිවරණ නිරීක්ෂණය සඳහා කැමැත්ත පල කර තිබුණි. මේ වන විට තවත් ජාත්‍යන්තර නිරීක්ෂකයන් අට දෙනෙකු මැතිවරණ නිරීක්ෂණය සඳහා කැමැත්ත පල කර ඇති බව මැතිවරණ දෙපාර්තමේන්තු ප්‍රකාශකයෙකු සඳහන් කළේය. ඔවුන් මැතිවරණ දිනයේ පමණක් නොව පූර්ව මැතිවරණ තත්ත්වයන් සම්බන්ධයෙන් ද නිරීක්ෂණය කරනු ඇත.", "URL": "https://sinhala.adaderana.lk/news.php?nid=37114", "Category": null, "Parent URL": null}