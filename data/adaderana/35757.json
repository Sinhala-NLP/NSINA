{"Source": "Adaderana", "Timestamp": "July 13, 2013 10:32 pm", "Headline": " සන්ධාන මන්ත්‍රී රිමාන්ඩ්", "News Content": "දඹුල්ල මහ නගර සභාවේ සන්ධාන මන්ත්‍රී දිනේෂ් රාජපක්ෂ මහතා ලබන 15 වැනිදා දක්වා රිමාන්ඩ් කිරීමට මාතලේ වැඩබලන මහේස්ත්‍රාත්වරයා අද (13) නියෝග කර තිබේ. පලාපත්වල සිට මාතලේ බලා යමින් සිටියදී මන්ත්‍රීවරයා විසින් පැදවූ කැබ් රථයේ ඊයේ රාත්‍රී 7.00ට පමණ යතුරු පැදියක් ගැටී 22 හැවිරිදි තරු‍ණයෙකු මියගොස් තිබූ අතර සිද්ධිය සම්බන්ධයෙන් පොලීසියට භාරවූ නාගරික මන්ත්‍රීවරයා අද මාතලේ මහේස්ත්‍රාත්වරයා හමුවට ඉදිරිපත් කෙරිණ. එහිදී සැකකාර මන්ත්‍රීවරයා ලබන 15 දක්වා රිමාන්ඩ් කරන ලෙසට මාතලේ වැඩබලන මහේස්ත්‍රාත්වරයා නියෝග කර ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=35757", "Category": null, "Parent URL": null}