{"Source": "Adaderana", "Timestamp": "July 12, 2012 05:03 pm", "Headline": "බියගම දී හෙරොයින් සමග සැකකරුවෙකු කොටුවෙයි", "News Content": "බියගම ප්‍රදේශයේ සිදුකරගෙන ගිය හෙරොයින් ජාවාරමක තොරතුරු හෙළිව තිබේ. පොලිස් මත්ද්‍රව්‍ය නාශක කාර්යාංශය බියගම, 4 කණුව ඉන්ධන පිරවුම්හල අසල දී ත්‍රීරෝද රථයක් පරීක්ෂා කිරීමේ දී එහි තිබී හෙරොයින් ග්‍රෑම් 100 මිලි ග්‍රෑම් 500 ක් සොයා ගෙන ඇති බව සදහන්ය. මෙහි දී ත්‍රීරෝද රථ රියදුරු පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන ඇත. අත්අඩංගුවට ගත් සැකකරු රැඳවුම් නියෝග මත රඳවා තබාගෙන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25731", "Category": null, "Parent URL": null}