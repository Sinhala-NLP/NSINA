{"Source": "Adaderana", "Timestamp": "February 22, 2014 03:29 pm", "Headline": "නොමිලේ දෙන ඒවා විකුණන්නේ කොහොමද?", "News Content": "රජයේ මුද්‍රණ දෙපාර්තමේන්තුව විසින් රාජ්‍ය ආයතන වෙත නිකුත් කළයුතු පොදු ආකෘති පත්‍ර පුද්ගලික ආයතන හරහා මුදලට විකිණීමේ ජාවාරමක් පවතින බව අධ්‍යාපන අනධ්‍යන සේවක සංගමය පවසයි. ගුරුවරුන්ගේ නිවාඩු ලේඛනය, නිවාඩු ඉල්ලුම්පත්, පොදු ගමන් වියදම් ඉල්ලුම්පත්, ගුරු වැටුප් ගෙවීම්, නොගෙවන ලද වැටුප් ඉල්ලුම්පත්‍ර ආදී ඉල්ලුම්පත් රජයේ මුද්‍රණ දෙපාර්තමේන්තුව විසින් රජයේ ආයතන වෙත මුද්‍රණයකර ලබා දිය යුතුවේ. ඒවා රජයේ සේවකයන්ට හා ගැරුවරුන්ට නොමිලයේ ලබා දිය යුතු බව අධ්‍යාපන අනධ්‍යන සේවක සංගමය සඳහන් කරයි. එහෙත් ඒවා මේ වනවිට රජයේ කාර්යාලය ඉදිරිපිට හෝ ආසන්නයේ ඇති වෙළදසැල්වල අලෙවිය සඳහා තබා තිබෙන බවට එම සංගමය චෝදනා කරයි. මෙම තත්ත්වය නැගෙනහිර පළාතේ වැඩි වශයෙන් සිදුවන බව එම සංගමය පවසයි. එම නිසා මෙම තත්ත්වය පිළිබඳසොයාබලා කඩිනම් ක්‍රියාමාර්ග ගැනීමට කටයුතු කරන ලෙස ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=41302", "Category": null, "Parent URL": null}