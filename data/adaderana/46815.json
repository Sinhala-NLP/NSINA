{"Source": "Adaderana", "Timestamp": "October 19, 2014 12:36 pm", "Headline": "ධීවර යාත්‍රාවක් අනතුරකට ලක්වෙයි ", "News Content": "තංගල්ල, ඔරුවැල්ල ප්‍රදේශයෙන් ධීවර කටයුතු සඳහා ගිය ධීවරයින් දෙදෙනෙකු රැගත් යාත්‍රාවක් අනතුරට ලක්ව තිබේ. අදාළ ධීවරයින් දෙදෙනා ගමන්ගත් යාත්‍රාව කාර්මික දෝෂයකට ලක්ව ඇති බව පොලීසිය සඳහන් කළේය. ඊයේ(18) පස්වරුවේ ධීවර කටයුතු සඳහා පිටත්ව ගිය මෙම ධීවරයින් දෙදෙනා කලමැටිය මුහුදු සීමාවේ අතරමංව සිටින බව සඳහන් වෙයි. ඔවුන් බේරාගැනීමේ කටයුතු ආරම්භ කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=46815", "Category": null, "Parent URL": null}