{"Source": "Adaderana", "Timestamp": "November 27, 2016 11:41 am", "Headline": "ප්‍රභාකරන්ගේ ජන්මදිනය තමිල්නාඩුවේ ජයටම සැමරේ", "News Content": "එල්.ටී.ටී.ඊ සංවිධානයේ හිටපු නායක වේළුපිල්ලේ ප්‍රභාකරන්ගේ ජන්ම දිනය සැමරීමට තමිල්නාඩු දේශපාලන පක්ෂ කිහිපයක් කටයුතු කර ඇති බව ඉන්දීය මාධ්‍ය වාර්තා පවසයි.‘පෙරියාර් ද්‍රවිඩ කලහම්‘ පක්ෂය හිටපු එල්.ටී.ටී.ඊ නායකයා පිළිබඳ ග්‍රන්ථයක් ද ප්‍රකාශයට පත්කර ඇති බව වාර්තා වෙයි.මෙම අවස්ථාවට එම්. ඩී. එම්. කේ පක්ෂයේ මහලේකම් වයිකෝ ද සහභාගී වී ඇත.‘‘නාම් තමිල කච්චි‘‘ පක්ෂයේ ප්‍රධාන සංවිධායක විසින් සිය නිවසේ රුධිර පරිත්‍යාග කඳවුරක් සහ මහජන රැස්වීමක් ද ඊයේ පස්වරුවේ පවත්වා ඇති බව සඳහන්ය.එමෙන්ම පී.එම්.කේ පක්ෂයේ නායක රාමඩෝස් සිය ට්විටර් ගිණුමේ සටහනක් තබමින් ප්‍රකාශ කර ඇත්තේ වේළුපිල්ලේ ප්‍රභාකරන් තවදුරටත් ජීවතුන් අතර නොමැති බව තමන්ට විශ්වාස කළ නොහැකි බවයි.", "URL": "https://sinhala.adaderana.lk/news.php?nid=66458", "Category": null, "Parent URL": null}