{"Source": "Adaderana", "Timestamp": "September 25, 2016 03:58 pm", "Headline": "  සංඥා භාෂා පරිවර්තකයින් පුහුණු කිරීමේ වැඩසටහනක්", "News Content": "සංඥා භාෂා පරිවර්තකයින් පුහුණු කිරීමේ වැඩසටහනක් සමාජ සේවා දෙපාර්තමේන්තුව විසින් ආරම්භ කර තිබේ.එම දෙපාර්තමේන්තුව සඳහන් කළේ ඊට අදාළ සංඥා භාෂා පරිවර්තකයින් පනස්දෙනෙකු හෙට(26) සිට පුහුණු කිරීමේ කටයුතු ආරම්භ කරන බවයි.සමාජ සවිබල ගැන්වීම් හා සුබසාධන අමාත්‍ය එස්.බී.දිසානායක මහතාගේ උපදෙස් පරිදි මෙම වැඩසටහන ආරම්භ කර තිබේ.මෙරට සිටින ලක්ෂ පහකට අධික ශ්‍රවණාබාධිතයින්ගේ භාෂා පරිවර්තන අවශ්‍යතා ඉටුකිරීම සඳහා සිටින පුහුණු සංඥා භාෂා පරිවර්තකයින්ගේ සංඛ්‍යාව අටක් බව ද සඳහන්ය.මෙම තත්ත්වය සැලකිල්ලට ගෙන සමෘද්ධි ලාභී පවුල්වල උසස් පෙළ සමත් 50 දෙනෙකු තෝරාගෙන රාජගිරියේ පිහිටි සමාජ සේවා විද්‍යාලය යටතේ වසරක ඩිප්ලෝමා පාඨමාලාවක් හැදැරීමට අවස්ථාව ලබාදී තිබේ.සාර්ථකව පාඨමාලාව අවසන් කරන සිසුන් සඳහා දිස්ත්‍රික් ලේකම් කාර්යාල අධිකරණ, පොලිස් ස්ථාන ඇතුළු භාෂා පරිවර්තකයින්ගේ සේවය අවශ්‍ය ස්ථාන සඳහා යොමුකිරීමට නියමිතය.", "URL": "https://sinhala.adaderana.lk/news.php?nid=64432", "Category": null, "Parent URL": null}