{"Source": "Adaderana", "Timestamp": "December 5, 2013 07:39 am", "Headline": "පාසල් නිවාඩුවට හා උත්සව සමයට විශේෂ දුම්රිය සේවා", "News Content": "පාසල් නිවාඩුව හා එළඹෙන උත්සව සමය නිමිත්තෙන් විශේෂ දුම්රිය සේවාවක් ක්‍රියාත්මක කිරිමට දුම්රිය දෙපාර්තමේන්තුව තීරණය කර තිබේ. දුම්රිය ගමනාගමන අධිකාරි එල්.ඒ.ආර්. රත්නායක මහතා කියා සිටියේ එළඹෙන හත් වන දින සිට ජනවාරි මස දෙවන දින දක්වා මෙම විශේෂ දුම්රිය සේවාව ක්‍රියාත්මක කරන බවයි. මේ යටතේ කොළඹ සිට බදුල්ල දක්වා සහ මරදාන සිට ගාල්ල දක්වා සීඝ්‍රගාමී දුම්රිය දෙකක් ධාවනයේ යෙදවීමට නියමිතය. බදුල්ල දක්වා ධාවන වන දුම්රිය දෙසැම්බර් මස 08 වන දින පෙරවරු 07.30 ට කොළඹ කොටුවෙන් ආරම්භ කිරීමට නියමිත බව දුම්රිය ගමනාගමන අධිකාරි එල්.ඒ.ආර්. රත්නායක මහතා සඳහන් කළේය. ගාල්ල දක්වා ධාවනය වන දුම්රිය දෙසැම්බර් මස 07 වන දින පෙරවරු 07.25 ට මරදාන දුම්රිය ස්ථානයෙන් ධාවන කටයුතු ආරම්භ කිරීමට නියමිතය.", "URL": "https://sinhala.adaderana.lk/news.php?nid=39332", "Category": null, "Parent URL": null}