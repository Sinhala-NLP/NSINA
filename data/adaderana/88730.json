{"Source": "Adaderana", "Timestamp": "May 8, 2018 01:12 pm", "Headline": "ජනවාරි 8 වගේම මැයි 08 ත් විප්ලවීය දිනයක් වෙයි", "News Content": "ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ මන්ත්‍රී කණ්ඩායම අද(08) පෙරවරුවේ අමරපුර මහානිකායේ උත්තරීතර මහානායක අග්ග‍මහා පණ්ඩිත පූජ්‍ය කොටුගොඩ ධම්මාවාස නාහිමියන් බැහැ දැක තිබේ. අනතුරුව මාධ්‍ය වෙත අදහස් දක්වමින් පාර්ලිමේන්තු මන්ත්‍රී ඩිලාන් පෙරේරා මහතා පැවසුවේ ජනවාරි 8 වනදා මෙන් මැයි 08 වනදා ද විප්ලවීය දිනයක් වනු ඇති බවයි. ආණ්ඩුවෙන් පසුගියදා ඉවත් වූ ශ්‍රී ලංකා නිදහස් පක්ෂ මන්ත්‍රීවරුන් 16 දෙනාගෙන් 11ක් අද අමරපුර මහානිකායේ උත්තරීතර මහානායක ගල්කිස්ස ධර්මපාලාරාමාධිපති අග්ග‍මහා පණ්ඩිත පූජ්‍ය කොටුගොඩ ධම්මාවාස නාහිමියන් බැහැදැක ආශිර්වාද ලබා ගනු ලැබුවේය.", "URL": "https://sinhala.adaderana.lk/news.php?nid=88730", "Category": null, "Parent URL": null}