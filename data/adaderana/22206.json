{"Source": "Adaderana", "Timestamp": "February 18, 2012 09:35 am", "Headline": "මේ වෙලාවේ පාන් මිල වැඩිකරන්නේ නෑ", "News Content": "මෙම අවස්ථාවේ දී පාන් මිල ඉහළ දැමීමට සූදානමක් නොමැති බව සමස්ත ලංකා බේකරි හිමියන්ගේ සංගමය පවසයි. තම සංගමයේ විධායක සභාව මෙය තීරණය කළ බව එම සංගමයේ සභාපති එන්‍.කේ. ජයවර්ධන මහතා පැවසුවේය. එහෙත් සෙසු බේකරි නිෂ්පාදනවල මිල ඒ ඒ බේකරි හිමියන්ගේ අභිමතය පරිදි ඉහළ දැමීමට තීරණය වූ බව එන්‍.කේ. ජයවර්ධන මහතා කියා සිටියේය. ඉන්ධන හා විදුලි ගාස්තු ඉහළ යාම පාන් නිෂ්පාදන පිරිවැය ඉහළ යාමට හේතු වී ඇති බව එන්.කේ.ජයවර්ධන මහතා ප්‍රකාශ කළේය. මේ පිළිබඳ සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා දැනුවත් කිරිමට පියවර ගන්නා බව හෙතෙම කියා සිටියේය. අමාත්‍යවරයා සමග සාකච්ඡා කිරිමෙන් අනතුරුව පාන් මිල ඉහළ දැමීමට අදාළ තීරණය ගන්නා බව එන්.කේ.ජයවර්ධන මහතා පැවසුවේය. එහෙත් පාන් මිල ඉහළ නැංවීම තුළින් දේශීය ගොවීන් ආරක්ෂා වන බවත්, ඒ තුළින් සහල්වලට හොඳ මිලක් හිමිවන බවත් ජොන්ස්ටන් ප්‍රනාන්දු අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=22206", "Category": null, "Parent URL": null}