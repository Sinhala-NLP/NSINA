{"Source": "Adaderana", "Timestamp": "January 4, 2017 09:08 am", "Headline": "හදිසි ඇමතුමක් ඔස්සේ ගිහින් මළ සිරුරක් හමුවෙලා", "News Content": "මිනුවන්ගොඩ, වත්තේගෙදර පන්සිළුගොඩ ප්‍රදේශයේ නිවසක තිබී පුද්ගල මළ සිරුරක් සොයාගෙන තිබේ.119 පොලිසි හදිසි ඇමතුම් අංකයට ලද තොරතුරක් මත මිනුවන්ගොඩ පොලීසිය සිදුකළ වැටලීමකදී එම මළ සිරුර සොයාගෙන ඇති බව සඳහන්ය.මිනුවන්ගොඩ, වත්තේගෙදර පන්සිළුගොඩ ප්‍රදේශයේ අලුතින් ඉදිකරන නිවසක තිබී සොයාගත් මළ සිරුරේ අනන්‍යතාවය මෙතෙක් තහවුරු වී නොමැති බව පොලීසිය පවසයි.අවුරුදු 35ක් පමණ වයසැති පුද්ගලයෙකු මෙලෙස මියගොස් ඇති අතර ඔහු මියගොස් ඇත්තේ මීට දින කිහිපයකට පෙර බවට පොලීසිය සැක පළ කරයි.මෘත ශරීරය සම්බන්ධයෙන් මිනුවන්ගොඩ පොලීසිය මේ වන විට වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=67684", "Category": null, "Parent URL": null}