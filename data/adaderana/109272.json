{"Source": "Adaderana", "Timestamp": "May 5, 2019 09:25 am", "Headline": "වෑන් රථයක් සොරකම් කළ දෙදෙනෙක්", "News Content": "වෑන් රථයක් සොරකම් කිරීමේ සිද්ධියක් සම්බන්ධයෙන් පුද්ගලයින් දෙදෙනෙකු පිළියන්දල ප්‍රදේශයේදී අත්අඩංගුවට ගෙන තිබේ. පසුගිය අප්‍රේල් මස 03 වන දින දෙහිවල ප්‍රදේශයේදී වෑන් රථයක් සොරකම් කිරීම සම්බන්ධයෙන් දෙහිවල පොලීසියට ලද පැමිණිල්ලක් සම්බන්ධව මිරිහාන විශේෂ අපරාධ මෙහෙයුම් ඒකකය විමර්ශන ආරම්භ කළේය. ඒ අනුව සොරකම් කරන ලද වෑන් රථය සමඟ සැකකරුවන් අත්අඩංගුවට ගෙන ඇති බව පොලීසිය සදහන් කළේය. අත්අඩංගුවට ගත් සැකකරුවන් පිළියන්දල ප්‍රදේශයේ පදිංචිකරුවන් වන අතර ඔවුන් ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=109272", "Category": null, "Parent URL": null}