{"Source": "Adaderana", "Timestamp": "May 31, 2018 10:40 am", "Headline": "පුද්ගලයෙක් යට කරලා ගියපු වාහනයක් සොයා වෙන්නප්පුව පොලීසියෙන් විමර්ශනයක්", "News Content": "හලාවත - කොළඹ මාර්ගයේ වයික්කාල ප්‍රදේශයේදී පුද්ගලයෙකු යට කර පලා ගිය බව කියන වාහනයක් අත්අඩංගුවට ගැනීම සඳහා විමර්ශන කටයුතු සිදු කරන බව වෙන්නප්පුව පොලීසිය පවසයි. අද (31) අළුයම 2.30 ට පමණ මෙම අනතුර සිදුවී ඇති බවට විශ්වාස කරන්නේ යැයි පොලීසිය පවසයි. මිය ගොස් ඇති අය කව්රුන්ද යන්න මෙතෙක් හඳුනා ගෙන නොමැති අතර වයස අවුරුදු 60 ක් පමණ වන සිහින් සිරුරක් ඇති මිය ගිය අය රෝහලක සිට පිටත්ව පැමිණි අයෙකු බවට විශ්වාස කරන්නේ යැයි පොලීසිය පවසයි. මළ සිරුර දැනට ලුණුවිල ප්‍රාදේශීය රෝහලේ තැම්පත් කර ඇති අතර,හඳුනා ගැනීම සහ පශ්චාත් මරණ පරීක්ෂණය සඳහා මාරවිල මූලික රෝහල වෙත රැගෙන යන බව වෙන්නප්පුව පොලීසිය ප්‍රකාශ කළේය. වෙන්නප්පුව පොලීසියේ රථ වාහන අංශය වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=90116", "Category": null, "Parent URL": null}