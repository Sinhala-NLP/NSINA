{"Source": "Adaderana", "Timestamp": "September 14, 2011 08:59 am", "Headline": "මෝටර් රථයේ ගැටුණු පදිකයා මරුට", "News Content": "කොළඹ - නුවර ප්‍රධාන මාර්ගයේ කිරිබත්ගොඩ ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කිරිබත්ගොඩ නගරයේ පදික මාරුවක දී ඊයේ රාත්‍රී මෝටර් රථයක පදිකයෙකු ගැටීමෙන් අනතුර සිදුව ඇති බව සඳහන්වේ. අනතුරෙන් තුවාල ලැබූ පදිකයා රාගම රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ 33 හැවිරිදි හෙම්මාතගම ප්‍රදේශයේ පදිංචිකරුවෙකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18707", "Category": null, "Parent URL": null}