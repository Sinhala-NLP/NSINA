{"Source": "Adaderana", "Timestamp": "February 9, 2016 05:20 pm", "Headline": " කොටකෙතන කාන්තා ඝාතකයා තවදුරටත් රක්ෂිත බන්ධනාගාරයට", "News Content": "කහවත්ත, කොටකෙතන කාන්තා ඝාතන සම්බන්ධයෙන් අත්අඩංගුවටගත් ප්‍රධාන සැකකරු තවදුරටත් රක්ෂිත බන්ධනාගාර ගත කර තිබේ.සිද්ධියට අදාළ නඩුව අද(09) කැඳවු අවස්ථාවේ සැකකරු ලබන 23 වැනිදා දක්වා යළි රක්ෂිත බන්ධනාගාර ගත කිරීමට පැල්මඩුල්ල මහේස්ත්‍රාත් ජනිතා රෝෂනි පෙරේරා මහත්මිය නියෝග කර ඇත.අදාළ සැකකරු ඝාතන 07කට සම්බන්ධ බවට සාක්ෂි පවතින බැවින් ඔහු දාම ඝාතකයෙක්දැයි පරීක්ෂා කිරීමට සඳහා විශේෂඥ මනෝ වෛද්‍ය ඇන්ජලෝ අල්විස් මහතා හමුවට ඉදිරිපත් කිරීමට මහේස්ත්‍රාත්වරිය එහිදී නියෝග කර තිබේ.සැකකරුගේ අත්ලේ සහ යටිපතුල්වල සටහන් ලබාගැනීමට එහිදි අපරාධ පරීක්ෂණ දෙපාර්තමේන්තුව අධිකරණයෙන් අවසර ඉල්ලා ඇති අතර ඒ සඳහාද මහේස්ත්‍රාත්වරිය විසින් අවසර ලබා දී ඇති බව වාර්තා වෙයි.මේ අතර අදාළ සිද්ධිය සම්බන්ධයෙන් වන මූලික මහේස්ත්‍රාත් පරීක්ෂණයේ සාක්ෂි ලබාගැනීමද අද සිදුකළ බව වාර්තා වී තිබේ.ඒ අනුව කහවත්ත ඕපාත වත්ත ප්‍රදේශයේ දී ඝාතනයට ලක් වු දෙදරු මවකගේ ඝාතනය සම්බන්ධයෙන් සාක්ෂි ලබාගැනීම අද දිනයේ සිදුකර ඇත.", "URL": "https://sinhala.adaderana.lk/news.php?nid=57062", "Category": null, "Parent URL": null}