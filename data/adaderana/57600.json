{"Source": "Adaderana", "Timestamp": "February 26, 2016 09:39 am", "Headline": "යතුරු පැදිය දුම්රියේ ගැටී 1ක් මරුට", "News Content": "සීදුව කැලෑ පල්ලිය දුම්රිය හරස් මාර්ගය අසළ යතුරු පැදියක් දුම්රියක ගැටීමෙන් සිදු වූ අනතුරෙන් පුද්ගලයෙකු මියගොස් තිබේ.මිගමුව සිට කොළඹ කොටුව බලා ධාවනය වූ දුම්රියක යතුරු පැදිය ගැටීමෙන් ඊයේ රාත්‍රී 07.00ට අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරු පැදිකරු සීදුව විජය කුමාරතුංග රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා රාගම රෝහලට ඇතුළත් කර ඇති අතර එහිදී ඔහු මියගොස් තිබේ.මියගොස් ඇත්තේ 55 හැවිරිදි වේයන්ගොඩ ප්‍රදේශයේ පදිංචිව සිටි අයෙකි.පශ්චාත් මරණ පරික්ෂණය අද(26) සිදු කිරීමට නියමිත අතර සීදුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57600", "Category": null, "Parent URL": null}