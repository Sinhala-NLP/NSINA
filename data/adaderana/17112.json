{"Source": "Adaderana", "Timestamp": "July 1, 2011 08:39 am", "Headline": "රට වටින් ඝාතන 3 ක් ", "News Content": "යක්කල, ජයන්ති මාවත ප්‍රදේශයේ දී තියුණු ආයුධයකින් පහරදී 20 හැවිරිදි තරුණයෙකු ඝාතනය කර තිබේ. ඊ‍යේ මධ්‍යම රාත්‍රීයේ දී මෙම ඝාතනය සිදුකළ සැකකරු අත්අඩංගුවට ගෙන ඇති අතර ඔහුගේ බිරිඳ සමග අනියම් ඇසුරක් පැවැත්වීම හේතුවෙන් ඝාතනය සිදුකරන්නට ඇති බව ගම්පහ පොලිසිය ‍පවසයි. මේ අතර වළස්මුල්ල, උඩහගොඩ, නවනැලිය ප්‍රදේශයේ දී කාන්තාවක විසින් තියුණු ආයුධයකින් පහරදී සිය සැමියා ඝාතනය කර තිබේ. මියගිය පුද්ගලයා 50 හැවිරිදි අයෙකු වන අතර සැකකාරිය මානසික රෝගයකින් පෙළෙන අයෙකු බව වළස්මුල්ල පොලිසිය සඳහන් කරයි. මේ අතර දඹුල්ල - බකමූණ ප්‍රධාන මාර්ගයේ 17 කණුව අසල ප්‍රදේශයේ දී පිළිස්සී ගිය යතුරුපැදියක් සහ පිරිමි මළ සිරුරක් සොයාගෙන තිබේ. අදාළ යතුරුපැදිය බස්නාහිර පළාතේ ලියාපදිංචි කර ඇති බවට හඳුනාගෙන ඇති අතර මෘත ශරීරය මාතලේ මහරෝහලේ තැන්පත් කර ඇති බව දඹුල්ල පොලිසිය කියා සිටියි.", "URL": "https://sinhala.adaderana.lk/news.php?nid=17112", "Category": null, "Parent URL": null}