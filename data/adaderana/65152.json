{"Source": "Adaderana", "Timestamp": "October 18, 2016 03:47 pm", "Headline": "මෝටර් රථයක් දුම්රියේ ගැටෙයි -  පුද්ගලයෙක් මරුට", "News Content": "පොල්ගහවෙල ප්‍රදේශයේ දී මෝටර් රථයක් දුම්රියක ගැටීමෙන් සිදුවූ අනතුරකින් පුද්ගලයෙකු මියගොස් තිබේ. මෝටර් රථය පුහුරිය දුම්රිය හරස් මාර්ගය හරහා ගමන් කිරීමේදී කොළඹ සිට කුරුණෑගල දෙසට ධාවනය වූ දුම්රියක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු මෝටර් රථයේ රියදුරු පොල්ගහවෙල රෝහලට ඇතුළත් කිරීමේ දී මියගොස් ඇත. මියගොස් ඇත්තේ බුළුගොල්ල, ප්‍රදේශයේ පදිංචිව සිටි 62 හැවිරිදි පුද්ගලයෙකු බව සඳහන්ය. අදාළ දුම්රිය හරස් මාර්ගය විදුලි සංඥා සහිත ස්ථානයක් බව පොලීසිය පැවසුවේය. අනතුර සම්බන්ධයෙන් පොල්ගහවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65152", "Category": null, "Parent URL": null}