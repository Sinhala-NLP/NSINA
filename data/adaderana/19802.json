{"Source": "Adaderana", "Timestamp": "November 5, 2011 02:00 pm", "Headline": "පාඩු ලබන ආයතන පවරාගැනීම ගැන දැඩි අවධානයෙන්", "News Content": "පාඩු ලබන ආයතන රජයට පවරාගැනීම සඳහා රජය පාර්ලිමේන්තුවට ඉදිරිපත් කිරීමට සූදානම් වන පනත සම්බන්ධයෙන් දැඩි අවධානයෙන් සිටින බව නිදහස් වෙළඳ කලාප පොදු සේවක සංගමය පවසයි. පාඩු ලබන ආයතන 37 ක් මෙසේ රජයට පවරාගැනීමට සූදානම් වන බවට තොරතුරු ලැබී ඇති බව එම සංගමයේ ලේකම් ඇන්ටන් මාක්ස් මහතා සඳහන් කළේය. එම ආයතන අතර ඇඟලුම් කර්මාන්තශාලා ද පවතින බව ඇන්ටන් මාක්ස් මහතා පෙන්වාදෙයි. රජයට පවරාගැනීමට සූදානම් වන ඇඟලුම් කර්මාන්තශාලා බොහොමයක් වසා දමා ඇති බවත් ඒවායේ සේවකයින් සඳහා මේ වන තෙක් වන්දි මුදල් හෝ ගෙවා නොමැති බවත් ඇන්ටන් මාක්ස් මහතා පවසයි. යම් හෙයකින් එම ආයතන රජයට පවරාගතහොත් එම සේවකයින්ගේ වන්දි මුදල් ගෙවීම ඇතුළු කාරණා සම්බන්ධයෙන් රජයේ ක්‍රමවේදය කුමක් ද යන්න පිළිබඳව අවධානය යොමු කරන බව ඇන්ටන් මාක්ස් මහතා වැඩිදුරටත් කියා‍ සිටියේය.", "URL": "https://sinhala.adaderana.lk/news.php?nid=19802", "Category": null, "Parent URL": null}