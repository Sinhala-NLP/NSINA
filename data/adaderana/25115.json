{"Source": "Adaderana", "Timestamp": "June 18, 2012 08:46 am", "Headline": "පකිස්ථානයේ බෝම්බ පිපිරීමකින් 7 ක් මරුට  ", "News Content": "පකිස්ථානයේ උතුරු දිග කොහාට් දිස්ත්‍රික්කයේ සිදුවූ බෝම්බ පිපිරීමකින් පොලිස් නිලධාරීන් ඇතුළු 7 දෙනෙකු ජීවිතක්ෂයට පත්ව තිබේ. මෙහිදී ‍පොලිස් නිලධාරීන් 5 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා පවසයි. පොලිස් නිලධාරීන් කණ්ඩායමක් ඉලක්ක කර මෙම බෝම්බ ප්‍රහාරය එල්ල කර ඇති බව පකිස්ථාන බලධාරීන් ප්‍රකාශ කරයි. කෙසේ වෙතත් මෙම බෝම්බ ප්‍රහාරයේ වගකීම කිසිවෙකු‍ත් භාර ගෙන නොමැති බව විදෙස් මාධ්‍ය වාර්තා සදහන් කරයි. මේ අතර පසුගිය සතියේ මෙම දිස්ත්‍රික්කයට ආසන්නව පිහිටි කයිබර් දිස්ත්‍රික්කයේ සිදුවූ කාර් බෝම්බ පිපිරීමකින් පුද්ගලයින් 25 දෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=25115", "Category": null, "Parent URL": null}