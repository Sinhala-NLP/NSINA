{"Source": "Adaderana", "Timestamp": "May 14, 2016 01:44 pm", "Headline": "වායුගෝලයේ කැළඹිලි ස්වභාවය තවදුරටත්", "News Content": "ශ්‍රී ලංකාව ආසන්න වායුගෝලයේ ස්ථාපිත වී පවතින කැළඹිලි ස්වභාවය තවදුරටත් වර්ධනය වී එය ක්‍රමයෙන් පීඩන අවපාතයක් දක්වා වර්ධනය වෙමින් දිවයිනේ සහ දිවයින වටාවන මුහුදු ප්‍රදේශවල කාලගුණ තත්ත්වයට බලපෑම් කරමින් දිවයිනට ආසන්නව ගමන් කරනු ඇතැයි කාලගුණ විද්‍යා දෙපාර්තමේන්තුව කියයි.මේ හේතුවෙන් අහස වලාකුළින් බරව පවතින අතර දිවයිනේ බොහෝ ප්‍රදේශවලවල වැසි හෝ ගිගුරුම් සහිත වැසි ඇතිවිය හැක.ඇතැම් ස්ථානවල, විශේෂයෙන් දිවයිනේ දකුණු සහ ගිනිකොණදිග ප්‍රදේශවලට තද වැසි (මි.මි.‍100 ට ආසන්න) ඇතිවිය හැකිය.ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=60140", "Category": null, "Parent URL": null}