{"Source": "Adaderana", "Timestamp": "February 4, 2018 08:48 am", "Headline": "ත්‍රී රෝද රථයක් දුම්රියේ ගැටී කාන්තාවක් 2 ක් මරුට", "News Content": "සීදූව, මුකලනගමුව, ඊරියගහළිඳ දුම්රිය හරස් මාර්ගයේ දී ත්‍රී රෝද රථයක් දුම්රියක ගැටීමෙන් සිදුවු අනතුරකින් කාන්තාවන් දෙදෙනෙකු මියගොස් තිබේ. මීගමුව සිට කොළඹ බලා ධාවනය වූ දුම්රියක අදාළ ත්‍රී රෝද රථය ගැටී ඇති බව පොලීසිය සදහන් කළේය. අනතුරෙන් ත්‍රීරෝද රථයේ ගමන්ගත් කාන්තාවන් දෙදෙනෙකු ඇතුළු පුද්ගලයින් සිව් දෙනෙකු තුවාල ලබා මීගමුව රෝහලට ඇතුළත් කිරීමෙන් අනතුරුව කාන්තාවන් දෙදෙනා මියගොස් තිබේ. මියගොස් ඇත්තේ සීදූව සහ අනුරාධපුර ප්‍රදේශයේ පදිංචිව සිටි කාන්තාවන් දෙදෙනෙකි. අනතුරෙන් බරපතල තුවාල ලැබූ අනෙක් පුද්ගලයින් දෙදෙනා ද වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා තිබේ. සිද්ධිය සම්බන්ධයෙන් සීදුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83951", "Category": null, "Parent URL": null}