{"Source": "Adaderana", "Timestamp": "July 17, 2019 04:16 pm", "Headline": "රොයිස් ප්‍රනාන්දු යළි රිමාන්ඩ්", "News Content": "එක්සත් ජාතික පක්ෂය නියෝජනය කරන මීගමුව මහ නගර සභාවේ විපක්ෂ නායක රොයිස් ප්‍රනාන්දු මහතා තවදුරටත් රක්ෂිත බන්ධනාගාර ගත කර තිබේ. ඒ අනුව අදාළ නඩුව අද(17) කැඳවූ අවස්ථාවේදී රොයිස් ප්‍රනාන්දු මහතා ලබන 31 වනදා දක්වා තවදුරටත් රක්ෂිත බන්ධනාගාර ගත කිරීමට මීගමුව මහේස්ත්‍රාත් අධිකරණය නියෝග කළ බව අද දෙරණ වාර්තාකරු පැවසීය. පසුගිය මාර්තු මාසයේ කටාන ප්‍රදේශයේ නිවසකට අයුතු ලෙස ඇතුළු වී පුද්ගලයෙකුට පහරදී දේපල කොල්ලකෑමේ සිද්ධියක් සම්බන්ධයෙන් මීගමුව නගරයේ දී පසුගිය 7 වනදා ඔහු අත්අඩංගුවට ගත්තේය. අනතුරුව රොයිස් ප්‍රනාන්දු මහතා මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු අද දිනය දක්වා රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=114353", "Category": null, "Parent URL": null}