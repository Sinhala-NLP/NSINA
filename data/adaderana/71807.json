{"Source": "Adaderana", "Timestamp": "April 6, 2017 10:03 pm", "Headline": "පේරාදෙණි සරසවිය අවුරුදු නිවාඩුවෙන් පසු ඇරෙයි", "News Content": "තාවකාලිකව වසා දැමු පේරාදෙණිය විශ්වවිද්‍යාලයේ අධ්‍යයන කටයුතු නැවත අවුරුදු නිවාඩුවෙන් පසු සාමාන්‍ය පරිදි ආරම්භ කළ හැකි බව එහි උපකුලපති මහාචාර්ය උපුල් දිසානායක මහතා පවසයි.උණ රෝගයක් පැතිර යාම හේතුවෙන් පසුගිය 04 වන දින විශ්වවිද්‍යාලය තාවකාලිකව වසා දැමුණි.විභාග කටයුතු සඳහා පමණක් සිසුන් පිරිසක් විශ්වවිද්‍යාල භූමියේ රැදී සිටින බව අද දෙරණ කළ විමසීමකදී පේරාදෙණිය විශ්වවිද්‍යාලයේ උපකුලපති මහාචාර්ය උපුල් දිසානායක මහතා සඳහන් කළේය.", "URL": "https://sinhala.adaderana.lk/news.php?nid=71807", "Category": null, "Parent URL": null}