{"Source": "Adaderana", "Timestamp": "March 11, 2015 09:17 am", "Headline": "පරිප්පු තොගයකට යටවෙලා පුද්ගලයෙක් අතුරුදහන්වෙලා ", "News Content": "කැලණිය, පට්ටිවල ප්‍රදේශයේ කර්මාන්තශාලාවක සිදුවූ අනතුරකින් පුද්ගලයෙකු තුවාල ලබා තවත් පුද්ගලයෙකු අතුරුදන්ව තිබේ.පරිප්පු පියලි කරන කර්මාන්ත ශාලාවක අනතුර සිදුව ඇති බව සඳහන්ය.පරිප්පු ගබඩා කර ඇති අඩි අනූවක් පමණ උසැති කුළුණක් කඩා වැටී එහි තිබූ පරිප්පු තොගයට යටවීමෙන් ඔහු අතුරුදන්ව ඇති බව වැඩබලන පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේය.අතුරුදන්ව ඇත්තේ මොණරාගල නුගගහබැද්ද ප්‍රදේශයේ පදිංචිව සිටි 24 හැවිරිදි තරුණයෙකි.", "URL": "https://sinhala.adaderana.lk/news.php?nid=49876", "Category": null, "Parent URL": null}