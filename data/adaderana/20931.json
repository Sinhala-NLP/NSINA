{"Source": "Adaderana", "Timestamp": "December 25, 2011 04:05 pm", "Headline": "දින මුද්‍ර විකෘති කොට සහල් විකුණන්න සූදානම්", "News Content": "අලෙවි කිරීම සඳහා ගබඩාවක සඟවා තිබූ කල් ඉකුත් වූ සහල් තොගයක් මාතලේ නගරයේ තොග ගබඩාවක තිබී සොයා ගෙන තිබේ. මාතලේ දිස්ත්‍රික් ලේකම් කාර්යා‍ලයේ පාරිභෝගික සේවා නිලධාරීන් පිරිසක් ඊයේ රාත්‍රීයේ සිදු කළ වැටලීමක දී මෙම සහල් තොගය සොයා ගෙන ඇති බව සදහන් වේ. එහි කිලෝග්‍රෑම් 10 , කිලෝග්‍රෑම් 25 බරින් යුත් සහල් මිටි තිබූ බව පාරිභෝගික අධිකාරියේ නිලධාරීන් පවසයි. අදාළ සහල් මිටි වල කල් ඉකුත් වීමේ දිනය සහිත මුද්‍රාව විකෘති කර විකිණීම සඳහා ‍සූදානම් කොට තිබූ බව සඳහන්වේ. ඒ අනුව අදාළ තොග ගබඩාවේ හිමිකරුට එරෙහිව නඩු පැවරීමට තටයුතු කරන බව මාතලේ දිස්ත්‍රික් කාර්යාලය ප්‍රකාශ කරයි.", "URL": "https://sinhala.adaderana.lk/news.php?nid=20931", "Category": null, "Parent URL": null}