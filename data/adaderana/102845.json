{"Source": "Adaderana", "Timestamp": "January 22, 2019 05:40 pm", "Headline": "සිමෝනාට අනපේක්ෂිත පරාජයක්", "News Content": "ඔස්ට්‍රේලියා විවෘත ටෙනිස් තරගාවලියේ දී ලොව අංක එකේ ටෙනිස් ක්‍රීඩිකා සිමෝනා හේලප්ට අනපේක්ෂිත පරාජයකට මුහුණ දීමට සිදුවිය. ඒ හත්වතාවක් ඔස්ට්‍රේලියා ටෙනිස් ශූරතාව දිනු අමෙරිකාවේ සෙරීනා විලියම්ස් හමුවෙයි. ඔස්ට්‍රේලියා විවෘත ටෙනිස් තරගාවලියේ අර්ධ අවසන් පූර්ව වටයට සුදුසුකම් ලබා ගැනීමට නම් සෙරීනා හෝ ‍හේලප් 16 දෙනාගේ වටයේ තරගය අනිවාර්යෙන් ජයගත යුතුව තිබුණි. මෙම තරගය දෙදෙනාටම ඉතා තීරණාත්මක වු අතර තරගයේ පුරාවටම ක්‍රීඩිකාවන් දෙදෙනාම යම් පීඩනයකින් ක්‍රීඩ කළ ආකරයක් දැක ගැනීමට හැකි විය. කෙසේවෙතත් තම අත්දැකීම් තුළින් උපරිමයෙන් ප්‍රෙයෝජන ගත් සෙරීනා පළමු වටය ලකුණු 6 ට 1 ක් ලෙස ජය ගත්තේය. සෙරීනාගේ දුර්වල තැන් දෙවන වටයේ දී හොඳින් හඳුනා ගත් හේලප් එම වටයේ දී නොසිතු අභියෝගයක් සෙරීනාට එල්ල කළේය. ඒ අනුව එම වටය ලකුණු 6 ට 4 ක් ලෙස ජය ගත්තේ හේලප් විසින්. මේ නිසාම තරගය ඉතා උණුසුම් වු අතර අර්ධ අවසන් පූර්ව වටයට සුදුසුකම් ලබා ගැනීමට තුන්වන වටයේ ජය දෙදෙනාටම වැදගත් වුණා. එවන් පසුබිමක ආරමභ වු තුන්වන වටයේ මුල සිටම තම ආදිපත්‍ය පැතිරීමට සෙරීනා සමත් වුනේ හේලප්ව අසරන කරමින්. ඒ අනුව තුනවන වටය ලකුණු 6 ට 4 ක් ලෙස ජය ගත් සෙරීන් ඔස්ට්‍රේලියා විවෘත ටෙනිස් තරගාවලියේ අර්ෂ අවසන් පූර්ව වටයේ තම ස්ථානය තහවුරු කරගත්තේය.", "URL": "https://sinhala.adaderana.lk/news.php?nid=102845", "Category": null, "Parent URL": null}