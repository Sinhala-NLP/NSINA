{"Source": "Adaderana", "Timestamp": "May 28, 2012 04:01 pm", "Headline": "සිග්නල් වෙතින් ශ්‍රී ලාංකීය සිනාව සුරැකීමට තවත් යුග මෙහෙවරක්", "News Content": "දශක 5 ක් පුරා දන්ත සෞඛ්‍ය දියුණු කිරීමට පුරෝගාමී වු සිග්නල් වෙතින් ශ්‍රී ලාංකීය සිනාව සුරැකීමට තවත් යුග මෙහෙවරක් ආරම්භ කර ඇත. ශ්‍රී ලංකාවේ ප්‍රමුඛතම දන්තාලේපය වන යුනිලීවර් සමාගමේ සාඩම්බර නිෂ්පාදනයක් වන සිග්නල් දන්ත සෞඛ්‍ය පුරුදු වෙනස් කරමින් සුපිරිසිදු හා නීරෝගිමත් දත් දෙපළක් ඇති කිරීමට පුරෝගාමී වු දන්තාලේපය වී ඇත බව එම සමාගම නිවේදනයක් නිකුත් කරමින් සඳහන් කරයි. දශක 5 ක් පුරා එම යුග මෙහෙවරේ නිරත වු සිග්නල් ඒ වෙනුවෙන් තවදුරටත් කැපවෙමින් ශ්‍රී ලාංකිය සිනාව සුරැකීම සදහා තේමා 3 ක් යටතේ වැඩසටහන් රැසක් ඉදිරි මාස 6 පුරා ක්‍රියාත්මක කිරීමට පියවර ගෙන ඇති බව එම නිවේදනයේ දැක්වේ. ඒවානම් 1. දන්ත සෞඛ්‍ය පුරුදු වර්ධනය කිරීම. 2. මුඛ සෞඛ්‍ය නංවාලීමේ අධ්‍යාපන වැඩසටහන් දිවයිනපුරා සංවිධානය කිරීම. 3. විද්‍යාත්මක පර්යේෂණවලින් තහවුරු කෙරුණු ජාත්‍යන්තර තත්ත්වයේ උසස් දන්තාලේපයක් ජනතාවට ලබාදීම. එම නිවේදනයේ වැඩි දුරටත් මෙසේ දක්වා ඇත. දන්ත සෞඛ්‍ය චර්යා වර්ධනය කිරීම නීරෝගිමත් දත් දෙපළක් ඇති කිරීම සදහා ජනතාවගේ දන්ත සෞඛ්‍ය පුරුදු වර්ධනය කිරීම අත්‍යවශ්‍ය වේ. දිනකට දෙවරක් උදේ හා රාත්‍රියට ෆ්ලෝරයිඞ් සහිත දන්තාලේපයකින් දත් මැදීම වැදගත් වන අතර ඒ අනුව සිග්නල් විසින් දින 21 ක් පුරා \"බ්‍රෂ් ඇන්ඞ් ඩාන්ස් චැලෙන්ජ්\" නම්න් රාත්‍රී කාලයේ දත් මැදීමේ පුරුද්ද ළමුන් හා දෙමාපියන් තුළ වර්ධනය කිරීමේ වැඩසටහන මේ වනවිට ආරම්භ කර ඇත. මෙම වැඩසටහන සිග්නල් විසින් ආරම්භ කරනු ලැබුවේ 2009 වසරේදි ක්‍රියාත්මක කළ රාත්‍රී දත්මැදීමේ පුරුදු වර්ධනය කිරීමේ \"නයිට් ටයිම් බ්‍රෂින්\" වැඩසටහන ලැබු සාර්ථකත්වය නිසායි. මෙම වැඩසටහන 2009 වසරේ ආරම්භ කරන අවස්ථාවේ රාතරීත්ම දත්මැදීමේ චර්යාව 30% ක් වු අතර එම තත්ත්වය මේ වනවිට 40‍% ක් දක්වා වර්ධනය වි ඇත. මෙම චර්යාව තවත් වැඩි කිරීමේ අරමුණෙන් \"බ්‍රෂ් ඇන්ඞ් ඩාන්ස් චැලෙන්ජ්\" ආරම්භ කරන ලදී. මුඛ සෞඛ්‍ය නංවාලීමේ අධ්‍යාපන වැඩසටහන් දිවයිනපුරා සංවිධානය කිරීම.ෆ්ලෝරයිඞ් සහිත දන්තාලේපයකින් දත්මැදීමේ වැදගත්කම පිළිබඳව ජනතාව දැනුවත් කිරීම මෙම තේමාවේ ප්‍රධාන අරමුණයි. ඒ අනුව පාරිභෝගික ජනතාව සහ වෙළද මහතුන්ව දැනුවත් කිරීමේ වැඩසටහනක් මැයි මාසය තුළදී ආරම්භ කෙරෙයි. ජනමාධ්‍ය හා වෙළෙඳපළ හරහා එම දැනුවත් කිරීමේ වැඩසටහන් ක්‍රියාත්මක කිරීමට පියවර ගෙන තිබේ. මීට අමතරව සුවහසක් ජනතාව හොදින් හඳුනන සිග්නල් ආරම්භ කළ සිනා බෝ වේවා, වැඩසටහනද නගරයෙන් නගරයට ගමන් කරමින් නීරෝගිමත් දත් දෙපළක් ඇති කිරීම පිළිබදව ජනතාව දැනුවත් කිරීමට නියමිතයි. නොමිලේ පවත්වන දන්ත සායන, අධ්‍යාපන වැඩමුඵ හා විනෝදාත්මක වැඩසටහන් මගින් ෆ්ලෝරයිඞ් සහිත දන්තාලේපයකින් දත්මැදීමකින් වැදගත්කම පසක්කිරීම, සිනා බෝ වේවා, වැඩසටහන ක්‍රියාත්මක කිරීමේ අරමුණ වේ. උසස් ප්‍රමිතියේ දන්තාලේපයක් ජනතාවට ලබාදීම. දශක 5 ක් පුරා ශ්‍රී ලාංකීය ජනතාවගේ මුඛ සෞඛ්‍ය නංවාලූ සිග්නල් සැමවිට ගුණාත්මක බවින් උසස් ජාත්‍යන්තර පර්යේෂණ මගින් තහවුරු වු දන්තාලේපයක් ජනතාවට ලබා දෙයි. සිග්නල් වෙළෙඳනාමය යටතේ ඉදිරිපත් කර ඇති සියලූම නිෂ්පාදන ලෝක දන්ත වෛද්‍ය සංගමයේ ( FDI ) සහ මුඛ සෞඛ්‍ය පිළිබද පර්යේෂණ කරන ජාත්‍යන්තර සංවිධානයේ (IADR )උපදෙස් හා අධීක්ෂණය අනුව නිෂ්පාදනය කෙරෙයි. එසේම දේශීය දන්ත සෞඛ්‍ය අවශ්‍යතා පිළිබඳව සිදුකළ පර්යේෂණ හා සොයාගැනීමවලට අනුව සිග්නල් දන්තාලේප නිෂ්පාදනය කර බෙදාහරියි. සිග්නල් නිෂ්පාදන සියල්ල ජනතාවගේ මුඛ සෞඛ්‍ය ආරක්ෂා කරන බවට විද්‍යාත්මකව තහවුරු කර තිබේ.” සිග්නල් යනු සාමාන්‍ය දන්තාලේපයක් පමණක් නොව ජනතාවගේ සියලූම දන්ත සෞඛ්‍ය අවශ්‍යතා සපුරාලමින් ශ්‍රී ලංකීය සිනාව සුරුකීමට සියලූම අංශ ඔස්සේ කටයුතු කරන එකම දන්තාලේපය බව සිග්නල් කළමණාකරු මිහිර කුළතුංග මහතා පෙන්වා දෙයි. එම මහතා වැඩි දුරටත් මෙසේ සඳහන් කරයි “වාණිජ පරමාර්ථ වලින් ඔබ්බට ගොස් පසුගිය දශක 5 ක් පුරා විවිධ අයුරින් ජනතාවගේ දන්ත සෞඛ්‍ය පුරුදු වෙනස් කළ සිග්නල්, පොදු ජන හද ස්පන්දනය නොමදව හඳුනාගත් දන්තාලේපය වෙමින් දෛනික ජන ජීවිතයේ නැතිවම බැරි පාරිභෝගික භාණ්ඩයක් බවට පත් වි තිබේ. 1950 දශකයේ දී ශ්‍රී ලංකාවට හදුන්වා දුන් සිග්නල් දන්තාලේපය, 1982 දි ෆ්ලෝරයිඞ් අඩංගු ප්‍රථම දන්තාලේපය ලෙස පාරිභෝගික ජනතාව අතට පත් කෙරිණි. සිග්නල් භාවිතා කරන පාරිභෝගික ජනතාවට හුදු දන්තාලේපයකට අමතරව විවිධ වටිනාකම් එක් කරමින් හා ප්‍රජා සත්කාර සේවා රැසක් ක්‍රියාත්මක කර තැබීම නිසා සිග්නල් වෙත ඓතිහාසික උරුමයක් ගොඩනැගී ඇත”", "URL": "https://sinhala.adaderana.lk/news.php?nid=24580", "Category": null, "Parent URL": null}