{"Source": "Adaderana", "Timestamp": "July 26, 2018 05:59 pm", "Headline": "ETI තැම්පත්කරුවන්ගේ මුදල්වලින් තවත් කොටසක් අගෝස්තු 6 දෙන බවට ලිඛිත පොරොන්දුවක් ලැබිලා", "News Content": "ඊ.ටී.අයි. ෆයිනෑන්ස් ලිමිටඩ් මූල්‍ය ආයතනයේ මුදල් තැන්පත් කළ ගණුදෙනුකරුවන් සතු මුදල්වලින් සියයට 10 ක කොටසක් අගෝස්තු මස 6 වන දින ලබාදෙන බවට පාලන අධිකාරීය ලිඛිතව පොරොන්දු වී ඇති බව නියෝජ්‍ය අමාත්‍ය රංජන් රාමනායක මහතා පවසයි. අද (26) ඊ.ටී.අයි. ෆයිනෑන්ස් ලිමිටඩ් මූල්‍ය ආයතනය මුදල් තැම්පත් කළ ගණුදෙනුකරුවන් හමුවූ අවස්ථාවේදී නියෝජ්‍ය අමාත්‍යවරයා මේ බව ප්‍රකාශ කළේය. මේ වන විට 10% ක් ලැබා දී ඇති බවත් තවත් 10 % ක කොටසක් අගෝස්තු මස 6 වන දින ලබාදෙන බවට පාලන අධිකාරීය ලිඛිතව පොරොන්දු වී ඇති බව නියෝජ්‍ය අමාත්‍යවරයා ප්‍රකාශ කළේය. නඩු මාර්ගයට ගියහොත් ලබාගත හැක්කේ සුළු මුදල් කොටසක් බවත් මේ ප්‍රශ්නය දමා කටවත් පැනයා නොහැකි බවද රංජන් රාමනායක මහතා පැවසීය. ඊ.ටී.අයි. ෆයිනෑන්ස් ලිමිටඩ් මූල්‍ය ආයතනයේ මුදල් තැන්පත් කළ මුදල් දේපළ වශයෙන් නිවාස සංකීර්ණ වශයෙන් හා රත්‍රං වශයෙන් මෙන්ම මුදල් වශයෙන් පවතින බවට තමාට තොරතුරු ලැබී ඇති බව නියෝජ්‍ය අමාත්‍ය රංජන් රාමනායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93267", "Category": null, "Parent URL": null}