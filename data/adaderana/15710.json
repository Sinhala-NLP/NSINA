{"Source": "Adaderana", "Timestamp": "April 26, 2011 10:36 am", "Headline": "ප්‍රධාන අමාත්‍ය සමුළුව 28 සහ 29 දෙදින තුළදී ", "News Content": "මෙවර ප්‍රධාන අමාත්‍ය සමුළුව මෙම මස 28 සහ 29 යන දෙදින තුළ පැවැත්වීමට කටයුතු යොදා තිබේ. 28 වන වරට පවත්වනු ලබන ප්‍රධාන අමාත්‍යවරුන්ගේ සමුළුව ලත්පඳුර,කුකුලේ ගඟ යුද හමුදා නිවාඩු නිකේතනයේදී මෙවර පවත්වනු ලබයි. මෙම සමුළුව සඳහා සියලුම පළාත්වල ප්‍රධාන අමාත්‍යවරුන්, පළාත් අමාත්‍යවරුන් සහ සියලුම අමාත්‍යාංශ ලේකම්වරුන් සහභාගීවීමට නියමිතය. මෙවර සමුළුවේ ප්‍රධාන ආරාධිතයා වශයෙන් ආර්ථික සංවර්ධන අමාත්‍ය බැසිල් රාජපක්ෂ මහතා සහභාගී වනු ඇත.", "URL": "https://sinhala.adaderana.lk/news.php?nid=15710", "Category": null, "Parent URL": null}