{"Source": "Adaderana", "Timestamp": "December 15, 2010 08:42 am", "Headline": "ජාතික ක්‍රීඩා පනත සංශෝධනය කිරීමේ තීරණයක් ", "News Content": "ජාතික ක්‍රීඩා පනත සංශෝධනය කිරීමට අපේක්ෂා කරන බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. 1973 වසරේ දී අනුමත කරන ලද මෙම ක්‍රීඩා පනතේ ඇතැම් වගන්ති වර්තමානයට යෝග්‍ය නොවන බව ඔහු සඳහන් කරයි. විශේෂයෙන්ම ක්‍රීඩා සම්මේලන සදහා වලංගු වසරක කාලය වෙනස් විය යුතු බව ක්‍රීඩා අමාත්‍යවරයා පෙන්වාදෙයි. එමෙන්ම ක්‍රීඩා සංගම් වලට නිලධාරීන් පත් කිරීමේ දී ඔවුන් විසින් සපුරාලිය යුතු සුදුසුකම් පිළිබඳව ද අවධානය යොමු විය යුතු බව මහින්දානන්ද අලුත්ගමගේ මහතා කියා සිටියි. ක්‍රීඩා නිලධාරීන්ගේ උසස් වීම් පිළිබඳව ද කාලීන වශයෙන් වෙනස් විය යුතු බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=12857", "Category": null, "Parent URL": null}