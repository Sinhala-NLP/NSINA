{"Source": "Adaderana", "Timestamp": "September 1, 2019 11:12 am", "Headline": "අද සහ හෙට සුළගේ වේගයේ තරමක වර්ධනයක්", "News Content": "දිවයිනේ ප්‍රදේශ කිහිපයක අද (01) සහ හෙට (02) සුළගේ වේගයේ තරමක වර්ධනයක් ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව පෙන්වා දෙන්නේ උතුරු, උතුරු මැද සහ වයඹ යන පළාත්වල මෙන්ම හම්බන්තොට සහ ත්‍රීකුණාමලය දිස්ත්‍රික්කවලත් හා මධ්‍යම කඳුකරයේ ද සුළගේ වේගය පැයට කිලෝමීටර් 60 දක්වා වර්ධනය විය හැකි බවයි. සෙසු ප්‍රදේශවල සුළගේ වේගය ද විටින් විට පැයට කිලෝමීටර් 40ත් 50ත් දක්වා වැඩි විය හැකි බව කාලගුණ විද්‍යා දෙපාර්තමේන්තුව සදහන් කළේය. මේ අතර හම්බන්තොට සිට පොතුවිල් දක්වා වන මුහුදු ප්‍රදේශයේත් පුත්තලම සිට කන්කසන්තුරය සහ මුලතිව් හරහා ත්‍රීකුණාමලය දක්වා වන මුහුදු ප්‍රදේශයේත් සුළගේ වේගය පැයට කිලෝමීටර් 60 සිට 65 දක්වා ඉහළ යාමේ හැකියාව පවතින බව ද සදහන්. මේ හේතුවෙන් ධීවර හා නාවික ප්‍රජාව ඒ පිළිබද අවදානයෙන් පසුවන ලෙස කාලගුණ විද්‍යා දෙපාර්තමේන්තුව දැනුම් දෙයි.", "URL": "https://sinhala.adaderana.lk/news.php?nid=117985", "Category": null, "Parent URL": null}