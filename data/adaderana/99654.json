{"Source": "Adaderana", "Timestamp": "November 23, 2018 12:20 pm", "Headline": "අද දේශපාලඥයින් දේශපාළුවන් වගේ වැඩ කරනවා", "News Content": "වැරදි දේ දකිමින් බල උන්මාදයෙන් මේ රටේ පරිනතයි කියන දේශපාලඥයින් විසින් දේශපාලුවන් විදිහට ක්‍රියා කරන බව එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා පවසයි. අද(23) පාර්ලිමේන්තු සභා ගර්භයේ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. පසුගියදා අධිකරණය තුළ සත්‍ය ජයගත් ආකාරයට අද දින ව්‍යාවස්ථාදායක තුළ සත්‍ය ජය ගත් බව මන්ත්‍රීවරයා පෙන්වා දෙයි. මේ අතර මේ දේශපාල අර්බුද හමුවේ වර්තමානයේ පීඩා විදින්නේ රටේ පොදු ජනතාව බවත් මේ වන විට විදේශ රටවලින් සම්බාදක පැනවීමේ තත්ත්වයක් හටගෙන ඇති බවත් ඒ මහතා සඳහන් කළේය. එමෙන් වැඩිදුරටත් අදහස් දක්වමින් සජිත් ප්‍රේමදාස මහතා සඳහන් කළේ අනිවාර්යෙන්ම මැතිවරණයකට යා යතු බවත් එහෙත් පවතින අර්බුදය තත්ත්වය තුළ මැතිවරණයකට නොයන බවයි.", "URL": "https://sinhala.adaderana.lk/news.php?nid=99654", "Category": null, "Parent URL": null}