{"Source": "Adaderana", "Timestamp": "November 22, 2018 10:18 pm", "Headline": "කුඹුරු යායකින් මළ සිරුරක් මතු වෙයි", "News Content": "කොළොන්න පොලිස් වසමේ දාපනේ ගරහිංගොඩ කුඹුරුයායක තිබී තිදරුපියෙකුගේ මළ සිරුරක් හමුවී ඇති බව අද දෙරණ වාර්තාකරු පවසයි මෙලෙස මියගොස් ඇති පුද්ගලයා එම ප්‍රදේශයේද පදිංචි 35 හැවිරිදි ගම්හේවගේ සරත් යන අය වන අතර ප්‍රද්ශවාසීන් ඔහුට රුවන් යනුවෙන්ද හඳුන්වනු ලපන බව පොලීසිය සඳහන් කළේය. මෙම පුද්ගලයා වෙනත් නිවසක රැකියාවක් සඳහා කුරුදු තැලීමට ගොස් එන අතරතුරු මෙම මරණය සිදු වී ඇති බව පොලීසිය සැකකරයි. සිද්ධිය සම්බන්ධයෙන් කොළොන්න පොලීසිය සහ ඇඹිලිපිටිය ස්ථානීය අපරාධ පරික්ෂණ ඒකකයෙන් පැමිණ පරික්ෂණ කටයුතු සිදුකරනු ලබයි. මියගිය ස්ථානයේ තිබී රා මුට්ටියක්,පාවහන් යුගලක් සහ ජංගම දුරකථනයක් සොයා ගෙන ඇති අතර ඒවා පොලිස් බාරයට ගෙන තිබේ. මෙම මරණයට හේතුව තවමත් සොයාගෙන නොමැති අතර ඇඹිලිපිටිය හදිසි මරණ පරික්ෂක ආර.එස්.ගුණසේන අදාළ ස්ථානයට පැමිණ පරික්ෂණ කටයුතු සිදුකල අතර පශ්චාත් මරණ පරික්ෂනය සඳහා සිරුර ඇඹිලිපිටිය දිස්ත්‍රික් මහරෝහල වෙත රැගෙන ගිය බව අප වාර්තාකරු පැවසීය.", "URL": "https://sinhala.adaderana.lk/news.php?nid=99617", "Category": null, "Parent URL": null}