{"Source": "Adaderana", "Timestamp": "November 15, 2016 02:57 pm", "Headline": "ආරුගම්බෙන් මුහුදු ගිය දෙන්නෙක් අතුරුදන්", "News Content": "පොතුවිල්, ආරුගම්බේ ප්‍රදේශයෙන් මුහුදු ගිය ධීවරයින් දෙදෙනෙකු අතුරුදන් වීම සම්බන්ධයෙන් පොතුවිල් පොලීසිය විමර්ශන ආරම්භ කර තිබේ.ඊයේ පෙරවරුවේ අදාළ ධීවරයින් මසුන් ඇල්ලීමේ කටයුතු සඳහා පිටත්ව ගොස් ඇති අතර යාත්‍රාව ද සමගින් ඔවුන් අතුරුදන්ව ඇති බවට පොලීසියට තොරතුරු ලැබී ඇත.මෙලෙස අතුරුදන්ව ඇත්තේ 28 සහ 42 හැවිරිදි පොතුවිල් ප්‍රදේශයේ පදිංචිකරුවන් දෙදෙනෙකි.අදාළ ධීවරයින් අතුරුදන් වීම සම්බන්ධයෙන් නාවික හමුදාව ද දැනුවත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=66054", "Category": null, "Parent URL": null}