{"Source": "Adaderana", "Timestamp": "December 6, 2011 04:29 pm", "Headline": "පුංචි ආණ්ඩුව අභියෝගයක් වෙලා", "News Content": "පළාත් පාලන ආයතනවල ආණ්ඩු පක්ෂයේ එක්සත් බව අඛණ්ඩව පවත්වාගෙන යාම අභියෝගයක් බවට පත් වී ඇතැයි ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ආණ්ඩු පක්ෂයේ එක්සත්බව රැක ගැනීම පළාත් පාලන ආයතන ප්‍රධානීන්ගේ වගකීමක් බව අමාත්‍යවරයා සඳහන් කරයි. විපක්ෂයෙන් එල්ල වන චෝදනාවලට හසු නොවන අයුරින් ක්‍රියාකිරීම ද පළාත් පාලන ආයතනයක ආණ්ඩු පක්ෂයේ වගකීමක් බව බැසිල් රාජපක්ෂ අමාත්‍යවරයා පෙන්වා දෙයි. අද(06) අරලියගහ මන්දිරයේ පැවති පළාත් පාලන ජාතික සමුළුව සහ ස්වර්ණ පුරවර සම්මාන ප්‍රදානයට එක්වෙමින් බැසිල් රාජපක්ෂ මහතා මේ අදහස් පළ කළේය. හොඳම පළාත් පාලන ආයතනයට හිමි ස්වර්ණ පුරවර සම්මානය මෙවර මාතර මහ නගර සභාවට හිමිවිය.", "URL": "https://sinhala.adaderana.lk/news.php?nid=20502", "Category": null, "Parent URL": null}