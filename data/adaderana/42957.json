{"Source": "Adaderana", "Timestamp": "May 3, 2014 04:59 pm", "Headline": "කිඹුල් හූනන් ගනුදෙනුව අතේ මාට්ටු", "News Content": "රුපියල් ලක්ෂ 32ට අලෙවි කිරීමට සූදානම් කර තිබු කිඹුල් හූනන් දෙදෙනෙකු සමග සැකකරුවන් දෙදෙනෙකු වනජිවි හදිසි වැටලීම් ඒකකයේ නිලධාරින් විසින් අත්අඩංගුවට ගෙන තිබේ. වනජිවි නිලධාරින්ට ලැබුණු තොරතුරකට අනුව සිදුකළ මෙහෙයුමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මාතර මහේස්ත්‍රාත් අධිකරණයට ඉදිරිපත් කිරිමෙන් අනතුරුව සැකකරුවෙකුට රුපියල් ලක්ෂය බැගින් වු ඇප මත මුදා හැර තිබේ.", "URL": "https://sinhala.adaderana.lk/news.php?nid=42957", "Category": null, "Parent URL": null}