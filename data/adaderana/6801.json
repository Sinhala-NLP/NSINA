{"Source": "Adaderana", "Timestamp": "February 19, 2010 08:35 am", "Headline": "දියේ ගිලී දෙදෙනෙක් මියයයි", "News Content": "ගලේවෙල දේවහූව ජලාශයේ දිය නෑමට ගිය පුද්ගලයන් දෙදෙනෙකු දියේ ගිලී මිය ගොස් තිබේ. ඊයේ පස්වරුවේ මිය ගිය මෙම පුද්ගලයන් අවුරුදු 25 සහ අවුරුදු 15 වයසේ පසුවන බව දේවහූව පොලීසිය පවසයි. ඔවුන් බුලනවැව සහ බේලියකන්ද යන ප්‍රදේශවල පදිංචිකරුවන් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මිය ගිය පුද්ගලයන්ගේ මෘත ශරීර මාතලේ රෝහල් මෘත ශරීරාගාරය තුළ තැන්පත් කර ඇති අතර පශ්චාත් මරණ පරීක්ෂණ අද දිනයේ සිදු කිරීමට නියමිතය. සිද්ධිය සම්බන්ධයෙන් ගලේවෙල පොලීසිය වැඩිදුර පරීක්ෂණ මෙහෙයවයි .", "URL": "https://sinhala.adaderana.lk/news.php?nid=6801", "Category": null, "Parent URL": null}