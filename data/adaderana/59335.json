{"Source": "Adaderana", "Timestamp": "April 20, 2016 08:52 am", "Headline": "අනතුරු 2යි - මරණ 2යි", "News Content": "රත්නපුර, හොලිපිටිය ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.පානදුර දෙසට ධාවනය වූ යතුරුපැදියක්, පැදිකරුට පාලනය කරගත නොහැකිව පෙරළීයාමෙන් අනතුර සිදුව ඇති බව පොලීසිය සඳහන් කරයි.අනතුරෙන් බරපතළ තුවාල ලැබූ යතුරුපැදිකරු රත්නපුර රෝහලට ඇතුළත් කිරීමේදී මියගොස් තිබේ.මියගොස් ඇත්තේ බලංබොඩ, වලේබොඩ ප්‍රදේශයේ පදිංචිව සිටි 21 හැවිරිදි තරුණයෙකි.මෘත ශරීරය රත්නපුර රෝහලේ තැන්පත් කර ඇති අතර පශ්චාත් මරණ පරීක්ෂණය අද(20) දින සිදුකිරීමට නියමිතය.මේ අතර සමන්තුරය, නින්දවූර් ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ.යතුරුපැදි දෙකක් එකිනෙක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ එක් යතුරුපැදිකරුවෙකු නින්දවූර් රෝහලට ඇතුළත් කිරීමේදී මියගොස් තිබේ.මියගොස් ඇත්තේ ආලිම්පාර, මාලේකාඩු මධ්‍යම ප්‍රදේශයේ පදිංචිව සිටි 27 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=59335", "Category": null, "Parent URL": null}