{"Source": "Adaderana", "Timestamp": "November 24, 2012 11:13 am", "Headline": " දක්ෂිණ අධිවේගී මාර්ගයෙන් මාසයකට රු.මි. 83-85ත් අතර උපයනවා", "News Content": "දක්ෂිණ අධිවේගී මාර්ගයෙන් මාසිකව රුපියල් මිලියන 83 - 85 ත් අතර මුදලක් උපයා ගන්නා බව වරාය හා මහා මාර්ග නියෝජ්‍ය අමාත්‍ය නිර්මල කොතලාවල මහතා පවසයි. එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා අද (24) පාර්ලිමේන්තුවේදී විමසු පැනයකට පිළිතුරු වශයෙන් ඔහු මේ බව කියා සිටියේය. දක්ෂිණ දක්ෂිණ අධිවේගී මාර්ගයේ මාසයකට වාහන 2,83,000 ක් පමණ ධාවනය කෙරෙන බවද නියෝජ්‍ය අමාත්‍යවරයා පැවසුවේය. දක්ෂිණ අධිවේගී මාර්ගය වාහන ගමනාගමනයට විවෘත කළ දිනයේ සිට මේ දක්වා කාලය තුළ රුපියල් මිලියන 950ක පමණ මුදලක් උපයා ඇතැයි ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29444", "Category": null, "Parent URL": null}