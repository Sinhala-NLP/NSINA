{"Source": "Adaderana", "Timestamp": "August 26, 2018 10:25 am", "Headline": "ලංකාව ලෝක බලවතුන්ගේ බලපොරයක ගොදුරක් වෙලා ", "News Content": "ජාත්‍යන්තර බලවතුන්ගේ බලපොරයකට අද වනවිට ශ්‍රී ලංකාව ගොදුරු වී ඇතැයි ජාතික නිදහස් පෙරමුණ පවසයි. එහි නායක , පාර්ලිමේන්තු මන්ත්‍රි විමල් වීරවංශ මහතා පිළියන්දල පැවැති ජනහමුවකට එක්වෙමින් මේ බව ප්‍රකාශ කළේය. රටේ ආරක්ෂාවට බලපෑම් එල්ල කළ හැකි ගුවන්තොටුපලවල් සහ වරායවල් ඉන්දියාට ලබා දීම තුළින් තව වරස කිහිපයක් ගත වන විට ශ්‍රී ලංකාව ඉන්දියාවේ කොළනියක් බවට පත් වන බවද මන්ත්‍රිවරයා එහිද පැවසීය. විදෙස් රටවල් ශ්‍රී ලංකාවේ පාලන බලය තම යටතට ගැනිමට උත්සහ කරන්නේ සේද මාවතේ ප්‍රධානතම ස්ථානයක් ලංකාවට හිමිවි ඇති නිසා බවද මන්ත්‍රිවරයා පැවසීය. ජාත්‍යන්තර බලවතුන්ගේ බලපොරයට ශ්‍රී ලංකාව තවදුරටත් ගොදුරු වුවහොත් ලිබියාවට සහ සිරියාවට සිදු දෙය ඉදිරියෙදි මෙරටටත් සිදුවිය හැකි බවද මන්ත්‍රිවරයා එහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95038", "Category": null, "Parent URL": null}