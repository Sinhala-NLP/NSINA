{"Source": "Adaderana", "Timestamp": "November 30, 2015 11:43 am", "Headline": "සරණාගතයා බිමට බස්සවා මාංචු දමයි", "News Content": "නීති විරෝධීව මුහුදු මගින් ඔස්ට්‍රේලියාවට ඇතුළුවීමෙන් පසු නාවුරු රාජ්‍යයේ රැඳවුම් මධ්‍යස්ථානයක සිටි ශ්‍රී ලාංකිකයෙකු සියදිවි හානි කර ගැනීමට උත්සාහ කර තිබේ.අදාළ පුද්ගලයා ගසකට නැග පැය 09ක පමණ කාලයක් සිට ඇති අතර ගසෙන් බිමට පැන දිවිනසා ගන්නා බවට අනතුරු අඟවා ඇති බව වාර්තා වෙයි.අදාළ පුද්ගලයා වසර දෙක හමාරක පමණ කාලයක් රැඳවුම් භාරයේ සිටින ආරන් මයිල්වානගම් නැමැති 30 හැවිරිදි අයෙකි.ඔහු ඔස්ට්‍රේලියාවේ සරණාගතභාවය ඉල්ලා ඉදිරිපත් කළ අයදුම්පතක් ප්‍රතික්ෂේප වීම හේතුවෙන් විරෝධය පළ කිරීම සඳහා ගසට නැග ඇති බව වාර්තා වෙයි.නිළධාරින්ගේ මැදිහත්වීමෙන් අදාළ පුද්ගලයා බිමට බස්සවා ඇති අතර පසුව පොලිසිය විසින් අත්අඩංගුවට ගෙන ඇත.සියදිවි නගා ගැනීමට උත්සාහ දැරීම නාවුරු රාජ්‍ය තුළ වරදක් ලෙස සැලකෙයි.", "URL": "https://sinhala.adaderana.lk/news.php?nid=55412", "Category": null, "Parent URL": null}