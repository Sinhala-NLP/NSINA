{"Source": "Adaderana", "Timestamp": "May 6, 2013 04:55 pm", "Headline": "ඌරන් මැරවීමට ගත් ළමුන් අධිකරණ නියෝගකයින් මව්පියන් භාරයට", "News Content": "තිස්සමහාරාම, බෝගහපැලැස්ස ළමා නිවාසයේ සිටි බාල වයස්කාර පිරිමි ළමුන් 21 දෙනා අධිකරණ නියෝග මත ඔවුන්ගේ මව්පියන් වෙත භාර දී තිබේ. තිස්සමහාරාම මහේස්ත්‍රාත් රුවන්ද සිල්වා මහතාගේ නියෝග මත අද (06) දිනයේ ඔවුන් භාරදෙන ලදී. පසුගියදා මෙම ළමා නිවාසයේ සිටින ළමුන් ලවා මස් පිණිස ඌරන් මැරවීමේ සිද්ධියක් සම්බන්ධයෙන් තිස්සමහාරාම පොලීසිය සහ ජාතික ළමා ආරක්ෂක අධිකාරිය පරීක්ෂණ ආරම්භ කළේය. එම ළමා නිවාසයේ සිටි ළමුන් 80 දෙනෙකු සිටි අතර අධිකරණ නියෝග මත ඉන් ළමුන් 21 දෙනෙකු ජාතික ළමාආරක්ෂක අධිකාරිය භාරයට පත් කෙරුණි. මෙම ළමා නිවාසයේ හිමිකරු සහ බාල වයස්කාර තරුණයෙකු තිස්සමාහාරාම පොලීසිය මගින් අත්අඩංගුවට ගෙන තිස්සමාහාරාම මහේස්ත්‍රාත් අධිකරණයට ඉදිරිපත් කළ අතර පසුව ඔවුන් ඇප මත නිදහස් කෙරිණ.", "URL": "https://sinhala.adaderana.lk/news.php?nid=33860", "Category": null, "Parent URL": null}