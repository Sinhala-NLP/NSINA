{"Source": "Adaderana", "Timestamp": "January 27, 2019 07:27 pm", "Headline": "චෝදනාවට මන්ත්‍රී වෙල්ගමගෙන් ප්‍රතිචාර", "News Content": "තමන් ප්‍රවාහන අමාත්‍යධුරය දරණ සමයේ ලංකා ගමනාගමන මණ්ඩලයේ බස්රථ 18ක් අස්ථානගතවී ඇති බවට එල්ල වන චෝදනා අසත්‍ය බව එක්සත් ජනතා නිදහස් සන්ධාන පාර්ලිමේන්තු මන්ත්‍රි කුමාර වෙල්ගම මහතා පැවසීය. එවැන්නක් සිදුවී ඇත්නම් ඒ සම්බන්ධයෙන් පරීක්ෂා කර තමන්ට එරෙහිව නීතිමය පියවර ගන්නා ලෙසයි මන්ත්‍රීවරයා ඉල්ලා සිටින්නේ. කුමාර වෙල්ගම මහතා ප්‍රවාහන අමාත්‍ය ධුරය දරණ සමයේ, ලංකා ගමනාගමන මණ්ඩලයට නොමිලයේ ලැබුණු බස් රථ 18ක් අස්ථාන ගතවී ඇති බව පොදු ව්‍යාපාර පිළිබඳ කාරක සභාව හෙවත් කෝප් කමිටුවේ වාර්තාවෙන් අනාවරණ වී ඇති බව අද දෙරණ ඊයේ වාර්තා කළේය. අදාළ චෝදනාව සම්බන්ධයෙන් එක්සත් ජනතා නිදහස් සන්ධාන පාර්ලිමේන්තු මන්ත්‍රි කුමාර වෙල්ගම මහතා අද ප්‍රතිචාර දැක්වීය.", "URL": "https://sinhala.adaderana.lk/news.php?nid=103177", "Category": null, "Parent URL": null}