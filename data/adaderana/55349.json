{"Source": "Adaderana", "Timestamp": "November 27, 2015 08:57 am", "Headline": "HNDA ප්‍රහාරය - පොලිසියේ 5ක් ගැන පරීක්ෂණ", "News Content": "HNDA ප්‍රහාරය - පොලිසියේ 5ක් ගැන පරීක්ෂණඋසස් ජාතික ගණකාධිකරණ ඩිප්ලෝමා පාඨමාලා සිසුන්ට උද්ඝෝෂණයක් අතරතුර පහරදීමේ සිද්ධිය සම්බන්ධයෙන් පොලිස් නිලධාරින් 05 දෙනෙකු පිළිබඳ විමර්ශනය කිරීමට පොලිස් කොමිසම මගින් පත් කළ කමිටුව නිර්දේශ කර තිබේ.අදාළ නිර්දේශ පිළිබඳව ඊයේ රැස්වූ පොලිස් කොමිසම දීර්ඝ වශයෙන් සාකච්ඡා කළ බව එහි ලේකම් ආරියදාස කුරේ මහතා සඳහන් කළේය.එම කමිටුවේ නිර්දේශ අනුව පොලිස්පති යටතේ කටයුතු කරන ප්‍රධාන පොලිස් පරික්ෂක සහ ඊට පහල නිලධාරින් කිහිප දෙනෙකු සම්බන්ධයෙන් පොලිස්පති වෙත උපදෙස් ලබාදීමට කටයුතු කර ඇත.නිර්දේශ ඉදිරිපත් වී ඇති ජ්‍යෙෂ්ඨ පොලිස් අධිකාරි වැනි ඉහළ නිලධාරින් සම්බන්ධයෙන් ඉදිරි සාකච්ඡාවාරයේදී අවශ්‍ය තීරණ ගන්නා බව කොමිසමේ ලේකම් ආරියදාස කුරේ මහතා පැවසුවේය.", "URL": "https://sinhala.adaderana.lk/news.php?nid=55349", "Category": null, "Parent URL": null}