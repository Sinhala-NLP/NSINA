{"Source": "Adaderana", "Timestamp": "December 3, 2016 08:38 am", "Headline": " බස් වර්ජනය මගින් නිරූපණය වන්නේ ආණ්ඩු විරෝධයයි", "News Content": "බස් වර්ජනය මගින් නිරූපනය වන්නේ ආණ්ඩුව කෙරෙහි පවතින ජනතා විරෝධය බව විමල් වීරවංශ මන්ත්‍රීවරයා පවසයි.ඔහු පවසන්නේ ජනතාව මෙම වර්ජනය මගින් ලබා දෙන පණිවුඩය නිවැරදිව තේරුම් ගැනීමට ආණ්ඩුව පියවර ගත යුතු බවයි.රිමාන්ඩ් බාරයේ පසුවන තිස්ස අත්තනායක මහතාගේ සුවදුක් බැලීම සඳහා වැලිකඩ බන්ධනාගාරය වෙත පැමිණීමෙන් අනතුරුව මාධ්‍ය වෙත අදහස් දක්වමින් විමල් වීරවංශ මන්ත්‍රීවරයා මේ බව කියා සිටියේය.මේ අතර බස් වර්ජනය සිදු කළේ අසාධාරණ හේතුන් මත බව සජිත් ප්‍රේමදාස අමාත්‍යවරයා පවසයි.ඔහු පවසන්නේ නීති පද්ධතිය ක්‍රමවත්කොට ජනතාවගේ සුභසිද්ධිය වෙනුවෙන් සංශෝධන සිදු කිරීමට එරෙහිව මෙම වර්ජනය ක්‍රියාත්මක කළ බවයි.හම්බන්තොට ප්‍රදේශයේ පැවැති උත්සවයකදී සජිත් ප්‍රේමදාස අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=66666", "Category": null, "Parent URL": null}