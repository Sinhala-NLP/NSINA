{"Source": "Adaderana", "Timestamp": "August 30, 2012 11:40 am", "Headline": "අපරාධ වැලක 4 ක් අල්ලයි", "News Content": "අපරාධ රැසකට සම්බන්ධ සැකකරුවන් සිව් දෙනෙකු ‍ගොඩගම ප්‍රදේශයේ දී අත්අඩංගුවට ගෙන තිබේ. බස්නාහිර පළාත් බුද්ධි කොට්ඨාශයේ නුගේගොඩ ඒකකයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් විසින් කෑගල්ල, අවිස්සාවේල්ල සහ අතුරුගිරිය යන ප්‍රදේශවල සිදුකරන ලද අපරා‍ධ කිහිපයක් පිළිබඳ තොරතුරු අනාවරණය වී ඇතැයි පොලීසිය පවසයි. සැකකරුවන් සම්බන්ධයෙන් අතුරුගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27003", "Category": null, "Parent URL": null}