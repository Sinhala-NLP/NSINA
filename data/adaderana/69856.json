{"Source": "Adaderana", "Timestamp": "February 20, 2017 08:28 am", "Headline": " අතුරුදහන් වූවන් සොයා අදත් මෙහෙයුම්", "News Content": "කළුතර, කටුකුරුන්ද මුහුදු ප්‍රදේශයේ බෝට්ටුවක් පෙරළීමෙන් සිදු වූ අනතුරෙන් අතුරුදන්වූවන් සොයා අද උදෑසන සිට යළි මෙහෙයුම් කටයුතු ආරම්භ කරන බව නාවික හමුදාව පවසයි.ඊයේ රාත්‍රී කාලයේදී මෙහෙයුම් කටයුතු තාවකාලිකව නවතා දැමුණු අතර ඕනෑම අවශ්‍යතාවක් සඳහා නිළධාරින් සූදානම් කර තැබුණූ බව ද නාවික හමුදාව සඳහන් කරයි.බේරුවල ප්‍රදේශයේ දේවස්ථානයක පැවැති ආගමික උත්සවයකට සමගාමිව බේරුවල සිට කළුතර දක්වා ගමන් කළ බෝට්ටු පෙරහැරක එක් බෝට්ටුවක් පෙරළීමෙන් ඊයේ පෙරවරුවේ මෙම අනතුර සිදුවිය. අනතුරින් මියගිය පුද්ගලයින් 11 දෙනෙකුගේ මළ සිරුරු මේ වන විට සොයාගෙන ඇති අතර බේරාගැනුණු තවත් පුද්ගලයින් 32 දෙනෙකු ප්‍රතිකාර සඳහා බේරුවල සහ කළුතර, නාගොඩ යන රෝහල්වල තවදුරටත් ප්‍රතිකාර ලබයි.කෙසේවෙතත් ඔවුන්ගේ තත්ත්වය බරපතළ නොවන බව රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=69856", "Category": null, "Parent URL": null}