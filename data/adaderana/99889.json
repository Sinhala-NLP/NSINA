{"Source": "Adaderana", "Timestamp": "November 27, 2018 05:27 pm", "Headline": "ලංකාගමට ආපු මිනීමරුවෙක්", "News Content": "සිංහරාජ වනාන්තරයේ සැරිසරන මිනීමරු වන අලියා මේ දිනවල ලංකාගම ගම්මානයට ගම් වැදීමෙන් එහි ගෙවතු විනාශ කර ඇති අතර රාත්‍රී කාලයේ අලියාට බියෙන් ගත කිරීමට ලංකාගම ගම්වාසීන්ට සිදුවී ඇත. සිංහරාජ වනාන්තරයේ අලින් දෙදෙනෙකු සිටින අතර ඔවුන් දෙදෙනා වරින් වර සිංහරාජ වනාන්තරයට මායිම්ව පිහිටි ගම්මානවලට සංක්‍රමණය වෙයි. ඒ අනුව මේ දිනවල අලින් දෙදෙනාගේ එක අයකු වන මිනීමරු වන අලියා මේ දිනවල ලංකාගම ගම්මානයට රාත්‍රී කාලයේ සංක්‍රමණය වෙන බව වාර්තා විය. ලංකාගම ගම්වාසීන්ගේ ප්‍රධාන ආදායම් මාර්ගයක් වන කිතුල්,කෙසෙල්,පොල් යන වගාවන් වලට දැඩි ලෙස හානි කරණ බව ගම්වාසීන් පවසති. රාත්‍රී කාලයට ගම්මානයට පැමිණෙන වන අලියා දිවා කාලයේදී ගම්මානය ආශ්‍රිත වනය තුළ සැරිසරන බැවින් ගම්වාසීන්ගේ ජීවනෝපාය මාර්ගයක් වන කිතුල් මැදීමට වනය තුළට යාමට ඇති බිය නිසා කිතුල් මැදීමේ කටයුතු සිදු නතර කිරීමට සිදුවී ඇති බව කිතුල් මදින්නෝ පවසති. අලියාගෙන් සිදුවන වගා හානි වෙනුවට වන්දි මුදලක් ලබා දෙන මෙන් වගකිවයුතු බලධාරීන්ගෙන් ගම්වාසීන් ඉල්ලා සිටිති.", "URL": "https://sinhala.adaderana.lk/news.php?nid=99889", "Category": null, "Parent URL": null}