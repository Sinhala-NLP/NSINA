{"Source": "Adaderana", "Timestamp": "August 20, 2010 11:04 am", "Headline": "උතු‍‍රේ රෝහල්වල ජලභීතිකා එන්නත් හිඟයක්", "News Content": "උතුරු හා උතුරු මැද පළාත්වල ග්‍රාමීය රෝහල්වල ජලභීතිකා රෝගයට ලබාදෙන එන්නත්වල හිඟයක් ඇතැයි වාර්තා වේ. A.R.V සහ I.R.V. යන නම් වලින් හඳුන්වන මෙම එන්නත් ලබාදෙන්නේ පිස්සු බල්ලන් සපා කෑම හේතුවෙනි. පළමු එන්නත ලබාගත් රෝගීන් දෙවන ‍එන්නත ලබාගැනීම සඳහා වැඩි වශයෙන් ග්‍රාමීය රෝහල්වලට පැමිණේ. එම රෝහල්වලට අදාළ එන්නත් ලබාදීම එක් එක් කාර්තු අනුව සිදුකරන අතර එක් කාර්තුවක දී ග්‍රාමීය රෝහල්වලට ලබාදෙන එන්නත් ප්‍රමාණවත් නොවන බව අනාවරණ වී තිබේ. බහුලව පිස්සු බල්ලන් සපාකෑමට ලක්වන ග්‍රාමීය ප්‍රදේශවල රෝහල්වල දැනට ලබාදෙන අදාළ එන්නත් වැඩි වශයෙන් ලබාදෙන ලෙස ජනතාව ඉල්ලා සිටියි.", "URL": "https://sinhala.adaderana.lk/news.php?nid=10337", "Category": null, "Parent URL": null}