{"Source": "Adaderana", "Timestamp": "July 17, 2014 12:51 pm", "Headline": "කඩවත අනතුරින් තාත්තායි දුවයි අවසන් ගමනේ", "News Content": "කඩවත, මාවරමණ්ඩිය ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. පුද්ගලයින් 06 දෙනෙකු රැගත් ත්‍රිරෝද රථයක් ප්‍රතිවිරුද්ධ දෙසින් පැමිණි ලොරියක ගැටීමෙන් අනතුර සිදුව ඇති බව පොලිසිය පැවසුවේය. අනතුරින් බරපතළ තුවාල ලැබූ ත්‍රිරෝද රථයේ රියදුරු ඇතුළු එහි ගමන් ගත් පුද්ගලයින් 6 දෙනා රාගම රෝහලට ඇතුළත් කර ඇත. එහිදී ඉන් දෙදෙනෙකු මියගොස් ඇති බව පොලිසිය පැවසුවේය. මියගොස් ඇත්තේ කඩවත, බියන්වල ප්‍රදේශයේ පදිංචිව සිටි 36 හැවිරිදි පුද්ගලයෙකු සහ ඔහුගේ හත් හැවිරිදි දියණිය බව සඳහන්ය. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කඩවත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44732", "Category": null, "Parent URL": null}