{"Source": "Adaderana", "Timestamp": "July 1, 2014 05:02 pm", "Headline": "වාසනාව සොයද්දී අවාසනාව කඩාපාත්වෙයි", "News Content": "රක්වාන, රජවත්ත ප්‍රදේශයේදී පස් කන්දකට යටවීමෙන් පුද්ගලයෙකු මියගොස් තිබේ. කම්කරුවන් පිරිසක් එම ප්‍රදේශයේ මැණික් පතළක වැඩ කරමින් සිටිය දී පස් කන්දක් කඩා වැටී ඇති බව පොලිසිය පැවසුවේය. පස් කන්ද කඩා වැටීම හේතුවෙන් බරපතළ තුවාල ලැබු පුද්ගලයා රක්වාන රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ 39 හැවිරිදි රජවත්ත ප්‍රදේශයේ පදිංචිව සිටි පුද්ගලයෙකු වන අතර රක්වාන පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44353", "Category": null, "Parent URL": null}