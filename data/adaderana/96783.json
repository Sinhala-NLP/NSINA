{"Source": "Adaderana", "Timestamp": "September 27, 2018 08:39 am", "Headline": "කොල්ලකෑම් රැසකට සම්බන්ධ 2ක් අත්අඩංගුවට", "News Content": "කොල්ලකෑම් ගණනාවකට සම්බන්ධ පුද්ගලයින් දෙදෙනෙකු කොහුවල, පැපිලියාන උද්‍යාන මාවත ප්‍රදේශයේදී අත්අඩංගුවට ගෙන තිබේ. දිවයිනේ විවිධ ප්‍රදේශ වල දී රන් භාණ්ඩ ඇතුළු දේපළ කොල්ලකෑම් ගණනාවක් සම්බන්ධයෙන් අවශ්‍යකර සිටි පුද්ගලයින් දෙදෙනෙකු මෙලෙස අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් සැකකරුවන් සතුව තිබී කොල්ලකෑම් වලට යොදාගත් යතුරුපැදියක් සහ රන් භාණ්ඩ කිහිපයක් ද සොයාගෙන තිබේ. අත්අඩංගුවට ගෙන ඇත්තේ 23 හා 25 හැවිරිදි ඇඹිලිපිටිය ප්‍රදේශයේ පදිංචිකරුවන් දෙදෙනෙකු බව සඳහන්ය. සැකකරුවන් අද(27) නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර කොහුවල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96783", "Category": null, "Parent URL": null}