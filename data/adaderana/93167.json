{"Source": "Adaderana", "Timestamp": "July 25, 2018 10:36 am", "Headline": "පකිස්ථානයේ 11 වන මහ මැතිවරණය ඇරඹෙයි", "News Content": "පකිස්තානයේ එකොළොස්වන මහමැතිවරණය එරට වේලාවෙන් අද(25) පෙරවරු 8ට ආරම්භ වී තිබේ. එහිදී එරට ජාතික සභාවේ ආසන 272ක් සඳහා එහිදී නියෝජිතයින් තෝරා පත් කර ගනු ලබයි. අද පැවැත්වෙන පාකිස්තාන මහමැතිවරණය සඳහා පක්ෂ දහයක් තරඟ වදියි. එහිදී ආසන 342ක් සඳහා නියෝජිතයින් පත්කර ගැනීමට නියමිත අතර මැතිවරණයෙන් ජයග්‍රහණය කිරීමට නම් කිසියම් පක්ෂයක් ආසන 172ක බහුතර බලය හිමිකරගත යුතුයි. ආසන් සංඛ්‍යාවෙන් ආසන 272ක් සඳහා ඍජුවම ඡන්දයෙන් මන්ත්‍රීවරුන් තොරා පත් කර ගැනෙන අතර කාන්තාවන් හා සුළු ජාතීන් නියෝජනය කරමින් සෙසු ආසන 70 සඳහා නියෝජිතයින් පත් කෙරෙනු ඇති. එරට වත්මන් පාලක පක්ෂය වන හිටපු අගමැති නවාස් ෂරීෆ්ගේ සහෝදරයාගේ නායකත්වයෙන් යුතු පාකිස්ථාන් මුස්ලීම් ලීගය පරාජයට පත් කිරීමට හිටපු ක්‍රිකට් ක්‍රීඩක ඉම්රාන් ඛාන්ගේ පාකිස්ථාන් ටෙරීක් - ඉ -ඉන්සාෆ් පක්ෂයට මෙවර හැකිවෙනු ඇති විශේලේෂකයින් පවසයි. එමෙන්ම එරට හිටපු අගමැතිනි බෙනාසීර් භූතොගේ පුතා වන බිලාවල් භූතෝ සර්දාරිද මෙවර මැතිවරණය සඳහා ඉදිරිපත්ව සිටීම විශේෂත්වයක්. මේ අතර මහමැතිවරණ සමය තුල පාකිස්තානයේ ආරක්ෂාව තර කර ඇති අතර ආරක්ෂක අංශ සාමාජිකයින් තුන් ලක්ෂ හැත්තෑ දහකට පිරිසක් ඒ සඳහා යොදවා තිබේ. කෙසේ වෙතත් මේ වන විට ඡන්ද දායකයින් මිලියන 106 ක් ඡන්දය ප්‍රකාශ කිරීම සඳහා ලබා ඇති බව ද විදෙස් මාධ්‍ය පවසයි. එය 2013 වසරේදී යෙදවූ පිරිස මෙන් තුන්ගුණයක් පමණ වන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=93167", "Category": null, "Parent URL": null}