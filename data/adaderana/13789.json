{"Source": "Adaderana", "Timestamp": "January 27, 2011 12:40 pm", "Headline": "පළාත් පාලන මැතිවරණය මාර්තු 17 වනදා", "News Content": "2011 පළාත් පාලන මැතිවරණය මාර්තු මස 17 වන දින පැවැත්වීමට තීරණය කළ බව මැතිවරණ කොමසාරිස් දයානන්ද දිශානායක මහතා පවසයි. පළාත් පාලන මැතිවරණය සඳහා නාමයෝජනා බාරදීම අද(27) දහවල් 12න් අවසන් වූ පසු මැතිවරණ කොමසාරිස්වරයා විසින් මැතිවරණය පවත්වන දිනය මෙසේ නිල වශයෙන් ප්‍රකාශ කර ඇත. දිවයිනේ පළාත් පාලන ආයතන 335 න් 301 ක් සඳහා මහජන නියෝජිතයින් පත්කරගැනීමට මෙම මැතිවරණය පැවැත්වෙන අතර මැතිවරණය පැවැත්වෙන දිනය මැතිවරණ කොමසාරිස්වරයා විසින් මෙසේ ප්‍රකාශයට පත්කර ඇත.", "URL": "https://sinhala.adaderana.lk/news.php?nid=13789", "Category": null, "Parent URL": null}