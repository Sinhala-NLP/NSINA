{"Source": "Adaderana", "Timestamp": "February 26, 2018 04:45 pm", "Headline": "අහිංසක දුප්පත් ජනතාවගේ දුක අහන්න බැරිනම් පරිපාලන සේවයට එන්න එපා", "News Content": "සමාජයේ දුප්පත් අහිංසක මිනිසුන් ඇවිත් කියන තමන්ගේ දුක්ගැනවිලි, ඔවුන්ගේ වේදනා අහගෙන ඉන්න බැරිනම් ප්‍රාදේශීය පරිපාලනය සඳහා එකතුවෙන්න එපා යැයි ස්වදේශ කටයුතු අමාත්‍ය වජිර අබේවර්ධන මහතා පැවසීය. ඉවසීමෙන් කටයුතු කරන්න බැරිනම් මොන සුදුසුකම තිබුණත් ප්‍රාදේශීය පරිපාලනය සඳහා එකතුවෙන්න එපා යැයි පරිපාලන සේවා විභාග සමත්වූ නිලධාරීන්ගෙන් අමාත්‍ය වරයා ඉල්ලා තිබේ. අමාත්‍යවරයා මේ බව කියා සිටියේ අද (26) කොළඹ ස්වදේශ කටයුතු අමාත්‍යාංශ ශ්‍රවණාගාරයේ දී පරිපාලන සේවයේ තුන්වන ශ්‍රේණියේ නිලධාරීන් පිරිසක් සඳහා සහකාර ප්‍රාදේශීය ලේකම් ධූරයන් ලබා දීමේ අවස්ථාවකට එක් වෙමින්ය.", "URL": "https://sinhala.adaderana.lk/news.php?nid=84867", "Category": null, "Parent URL": null}