{"Source": "Adaderana", "Timestamp": "January 19, 2013 09:38 am", "Headline": "පදිකයාට මරු කැන්ඳු ලොරියක් හොයයි", "News Content": "වෙන්නප්පුව ප්‍රදේශයේදී පුද්ගලයෙකු යට කර පලා ගිය බව කියන ලොරියක හිමිකරුවෙකු අත්අඩංගුවට ගැනීම සදහා සහාය වන ලෙස වෙන්නප්පුව පොලීසිය ජනතාවගෙන් ඉල්ලීමක් කරයි. ඊයේ (18) සවස 6.30 ට පමණ මෙම අනතුර සිදුවී ඇතැයි අප වාර්තාකරු පවසයි. මෙම අනතුරින් නාත්තන්ඩිය, ගඩොල්ගොඩවත්ත ලිපිනයේ පදිංචිව සිටි රෝයි ප්‍රනාන්දු (48) යන අය මාරවිල මුලික රෝහලට ඇතුළත් කිරීමෙන් පසුව මිය ගොස් ඇත. අදාළ පුද්ගලයා වෙන්නප්පුව, තැබ්‍රෝනියා මාර්ගය ඉදිරිපිටදී හලාවත - කොළඹ මාර්ගය හරහා ගමන් කරන්නට උත්සහ කර තිබේ. එම අවස්ථාවේදී කොළඹ දෙස සිට හලාවත දෙසට පැමිණ ඇති අංක 34/5546 දරන ලොරියේ පදිකයා ගැටී ඇති අතර අනතුරින් පසුව ලොරිය පලා ගොස් ඇත. තුවාල ලබා සිටි පදිකයා ප්‍රදේශවාසීන් විසින් එම අවස්ථාවේදීම මාරවිල මුලික රෝහල වෙත ඇතුළත් කළත් ඔහු මිය ගොස් තිබේ. වෙන්නප්පුව පොලීසියේ රථවාහන අංශය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=30885", "Category": null, "Parent URL": null}