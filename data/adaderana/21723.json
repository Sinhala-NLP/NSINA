{"Source": "Adaderana", "Timestamp": "January 29, 2012 12:45 pm", "Headline": "පැය 24 ට වැඩිම මාරක රිය අනතුරු වාර්තාවෙයි-අනතුරු 15 ක්-මරණ 17 ක්..!", "News Content": "මෑත කාලයේ දිනකට පොලිස් මූලස්ථානය වෙත වාර්තා වූ වැඩිම මාරක රිය අනතුරු සංඛ්‍යාව ඊයේ (28) දින පෙ.ව6.00 සිට අද(29) දින පෙ.ව 6 දක්වා පැය 24 කාළය තුළ වාර්තාවී ඇති බව පොලිස් මාධ්‍ය ප්‍රකාශක,පොලිස් අධිකාරි අජිත් රෝහණ මහතා පවසයි. මෙසේ මාරක රිය අනතුරු 15 ක් සිදුව ඇති අතර එයින් පුද්ගලයින් 17 ක් මියගොස් තිබේ. පොලිස් මූලස්ථානය විසින් නිකුත් කළ නිවේදනයට අනුව මෙම රිය අනතුරු වාර්තා වී ඇති පොලිස් බල ප‍්‍රදේශ මෙසේය. 01. රුවන්වැල්ල- ලොරියක් සහ යතුරුපැදියක් ගැටීමෙන් වයස අවුරුදු 68 ක් වූ යතුරුපැදිකරු මියගොස් ඇත. 02.රාගම- කාර් රථයක් මාර්ගයෙන් ඉවතට පැන වයස අවුරුදු 62 ක් වූ කාර් රථයේ ගමන් කළ කාන්තාවක් මියගොස් ඇත. 03. වත්තල- ත‍්‍රිරෝද රථයක වයස අවුරුදු 62 ක් වූ පදිකයකු ගැටී මියගොස් ඇත. 04.මීරිගම- වෑන් රථයක පදිකයකු ගැටී පදිකයා මියගොස් ඇත. වයස අනාවරණය වී නැත. 05. මීරිගම- වෑන් රථයක පදිකයකුු ගැටී වයස අයුරුදු 41 ක් වූ පදිකයා මියගොස් ඇත. 06.මීගමුව -බස් රථයක පදිකයකු ගැටී වයස අවුරුදු 52 ක් වූ පදිකයා මියගොස් ඇත. 07.කොච්චිකඬේ- ලොරි රථයක් හා යතුරුපැදියක් ගැටීමෙන් යතුරුපැදිකරු මියගොස් ඇත.වයස අනාවරණය වී නැත. 08. එප්පාවල- යතුරුපැදි දෙකක් එකිනෙකට ගැටීමෙන් වයස අවුරුදු 16 ක් සහ 17 ක් වූ පැදිකරුවන් දෙදෙනො මිය ගොස් ඇත. 09.කුලියාපිටිය-ලොරි රථයක පදිකයකු ගැටීමෙන් වයස අවුරුදු 19 ක් වූ පදිකයා මියගොස් ඇත. 10. කුරුණෑගල -යතුරුපැදියක් මාර්ගයෙන් ඉවතට පැන වයස අවුරුදු 63 ක් වූ යතුරුපැදිකරු මිය ගොස් ඇත. 11.අකුරැස්ස -වෑන් රථයක වයස අවුරුදු 79 ක් වූ පදික කාන්තාවක් ගැටී මියගොස් ඇත. 12.මාතර -බස් රථයක වයස අවුරුදු 70 ක් වූ පදික කාන්තාවක් ගැටී මියගොස් ඇත. 13.අහුංගල්ල- ලොරි රථයක් හා යතුරුපැදියක් ගැටීමෙන් වයස අවුරුදු 27 ක් වූ යතුරුපැදිකරු මියගොස් ඇත. 14.මහියංගනය- ට‍්‍රැක්ටර් රථයක් පෙරළී වයස අයුරුදු 47 ක් වූ රියදුරු මියගොස් ඇත. 15.පයාගල- කාර් රථයක්,පාපැදිකරුවන් දෙදෙනෙකු සහ යතුරුපැදිකරුවකු සමග ගැටී පාපැදිකරුවන් දෙදෙනා මියගොස් යතුරුපැදිකරු තුවාල ලබා ඇත. ඒ අනුව මෙම වර්ෂයට අද දින වන විට මාරක රිය අනතුරු 156 ක් වාර්තා වි ඇති බවත්, මෙම අනතුරු වලට හේතුව රියදුරු/පැදිකරු ගේ අපරික්ෂාව සහ නොසැලකිලිමත්කම, අධික වේගය,බීමත්ව රිය පැදවීම,මාර්ග සංඥා පිළිනොපැදීම,පදිකයින්ගේ වැරදි ක‍්‍රියා, මහන්සිය/තෙහෙට්ටුව/නිදිමත ගතිය ඇතිව රිය පැදවීම බව පොලිස් මූලස්ථානය විසින් නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=21723", "Category": null, "Parent URL": null}