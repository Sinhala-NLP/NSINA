{"Source": "Adaderana", "Timestamp": "February 20, 2017 12:55 pm", "Headline": " ප්‍රධාන පක්ෂ දෙකම යළි බලයට එන්න බැරි තරම් දුර්වලයි", "News Content": "මෙරට ප්‍රධාන ධනපති දේශපාලන පක්ෂ දෙකම යළි බලයට පැමිණිය නොහැකි අයුරින් දුර්වල වී ඇති බව ජනතා විමුක්ති පෙරමුණ පවසයි.එම පක්ෂයේ ප්‍රධාන ලේකම් ටිල්වින් සිල්වා මහතා අකුරැස්ස ප්‍රදේශයේ පැවැති ජන හමුවකදී ප්‍රකාශ කළේ එක්සත් ජාතික පක්ෂයට යළි බලය ලබා ගැනීමට නොහැකි බවයි.මේ අතර බදුල්ල ප්‍රදේශයේ පැවැති උත්සවයකදී අමාත්‍ය නිමල් සිරිපාල ද සිල්වා මහතා ප්‍රකාශ කළේ වෙනත් පක්ෂවලට වාසි සැලසෙන අයුරින් ජාතික ආණ්ඩුව තුළ කටයුතු නොකළ යුතු බවයි. මේ අතර බදුල්ල දිස්ත්‍රික් කාන්තා සම්මේලනයට එක්වෙමින් නියෝජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය ප්‍රකාශ කළේ ශ්‍රී ලංකා නිදහස් පක්ෂය දෙකඩ කිරීමෙන් එක්සත් ජාතික පක්ෂයට වාසි අත්වන බවයි.", "URL": "https://sinhala.adaderana.lk/news.php?nid=69868", "Category": null, "Parent URL": null}