{"Source": "Adaderana", "Timestamp": "March 20, 2016 07:18 pm", "Headline": "කාසියේ වාසිය කොදෙව්වන්ටයි ", "News Content": "20/20 ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගී වන දෙවන තරඟයේ කාසියේ වාසිය බටහිර ඉන්දීය කොදෙව් කණ්ඩායමට හිමි වී තිබේ.ඒ අනුව බටහිර ඉන්දීය කොදෙව් කණ්ඩායම පළමුව පන්දු රැකීමට තීරණය කර ඇත.අද තරඟය බැංගලෝර් හීදී පැවැත්වෙයි. සුපිරි දස දෙනාගේ වටයේ පළමු කාණ්ඩය යටතේ තරග වදින ශ්‍රී ලංකාව සහභාගී වූ පළමු තරගයේ දී ඇෆ්ගනිස්ථාන කණ්ඩායම පරදා ජය හිමිකර ගැනීමට සමත් වුණි.බටහිර ඉන්දීය කොදෙව් කණ්ඩායම ද සහභාගී වු පළමු තරගයෙන් ජය හිමි කර ගත්තේ එංගලන්ත කණ්ඩායම පරාජයට පත් කරමිනි.ඒ අනුව සුපිරි දස දෙනාගේ වටයේ පළමු කාණ්ඩයෙන් පෙරමුණ ගැනීමට කොදෙව් කණ්ඩායම සමත්ව සිටින අතර දෙවන ස්ථානය හිමිව ඇත්තේ ශ්‍රී ලංකා කණ්ඩායමට යි.", "URL": "https://sinhala.adaderana.lk/news.php?nid=58428", "Category": null, "Parent URL": null}