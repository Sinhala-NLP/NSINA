{"Source": "Adaderana", "Timestamp": "September 12, 2014 10:49 am", "Headline": "කලවංචිකුඩි සැරයන් ත්‍රස්ත විමර්ශන අංශයෙන් අල්ලයි", "News Content": "කලවංචිකුඩි පොලීසියේ සේවයේ නියුතු සැරයන්වරයෙකු එල්.ටී.ටී.ඊ සංවිධානය සමග සබඳතා පැවැත්වූ බවට සැකපිට ත්‍රස්ත විමර්ශන අංශය විසින් අත්අඩංගුවට ගෙන තිබේ. හෙතෙම පොලිස් සේවයට බැඳීමට පෙර එම සංවිධානය සමග සබඳතා පවත්වා ඇති බව අනාවරණය වී ඇතැයි පොලිස් මාධ්‍ය ඒකකය පැවසීය. මඩකළපුව, කිරාන්කුලම් ප්‍රදේශයේ පදිංචිකරුවකු වන මොහු කන්දෙයියා ජෙගදීර්ෂ්වරන් නැමැත්තෙකි. 1989 දී ඔහු පොලිස් සේවයට බැඳී ඇති අතර මොහුගේ පුතා ද එල්.ටී.ටී.ඊ සංවිධානයට බැඳී සිටියදී යුද ගැටුම් අතරතුර මියගොස් ඇතැයි පැවසේ.", "URL": "https://sinhala.adaderana.lk/news.php?nid=46011", "Category": null, "Parent URL": null}