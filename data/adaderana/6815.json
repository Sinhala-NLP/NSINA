{"Source": "Adaderana", "Timestamp": "February 19, 2010 05:03 pm", "Headline": "ජවිපෙ කාර්යාලය පොලිසීය සෝදිසි කරයි", "News Content": "පොලිස් නිලධාරීන් කණ්ඩායමක් බත්තරමුල්ල පිහිටි ජනතා විමුක්ති පෙරමුණේ කාර්යාලය සෝදිසි කිරිමට පැමිණි බව එම පක්ෂයේ හිටපු පාර්ලිමේන්තු මන්ත්‍රි අනුර කුමාර දිසානායක මහතා පවසයි. එහෙත් කාර්යාලය සෝදිසි කිරීම සඳහා වන අධිකරණ සෝදිසි වරෙන්තුවක් නොමැති වීම හේතුවෙන් පක්ෂ නියෝජිතයින් ඊට වි‍රුද්ධත්වය පළ කිරීමත් සමග අදාළ පොලිස් නිලධාරීන් පිටව ගිය බව මන්ත්‍රිවරයා කියා සිටියේය. ජනතා විමුක්ති පෙරමුණේ කාර්යාලය සෝදිසි කිරීම සදහා කිසිදු පියවරක් පොලිසිය විසින් නොගත් බව අද දෙරණ කළ විමසීමකදී පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය.", "URL": "https://sinhala.adaderana.lk/news.php?nid=6815", "Category": null, "Parent URL": null}