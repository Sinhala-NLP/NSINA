{"Source": "Adaderana", "Timestamp": "November 21, 2017 09:23 pm", "Headline": " රටක ජාතික කොඩිය පහත් කරලා සළකන්න බෑ-නමුත් සෑම පුරවැසියෙකුටම තමන්ගේ පුද්ගලික මතයක් තියෙනවා", "News Content": "ජාතික ධජය එසවීමට ප්‍රතික්ෂේප කළ උතුරු පළාත් අධ්‍යාපන ඇමතිවරයාගේ මතභේදයට තුඩුදී ඇති ක්‍රියාකලාපය සම්බන්ධවන් සිය මතය පිළිබඳව උතුරු පළාත් ප්‍රධාන අමාත්‍ය සී.වී. විග්නේෂ්වරන් මහතා මාධ්‍යවේදීන් විසින් මතු කරන ලද ප්‍රශ්නයකට පිළිතුරු ලබා දී තිබේ. උතුරු පළාත් මහ ඇමතිවරයා ප්‍රකාශ කළේ රටක ජාතික ධජය පහත් කොට සැලකිය නොහැකි වුවද, සෑම පුරවැසියෙකුටම තමන්ගේම පුද්ගලික මතයට හිමිකම් ඇති බවය. ශ්‍රී ලංකාවේ දෙමළ ජනතාවට ප්‍රජාතන්ත්‍රවාදයේ නිදහස හා නිදහස භුක්ති විඳින්න බැරි බැවින් සිංහල ජනතාවගේ කැමැත්ත දෙමළ ජනයා මතට පැටවීමට නොහැකි බව තවදුරටත් ප්‍රකාශ කළේය. අධ්‍යාපන ඇමැතිවරයාගේ හැඟීම්වලට ගරු කරන බව මහ ඇමතිවරයා ප්‍රකාශ කළත්, ඔහුගේ ක්‍රියාකලාපය හේතුවෙන් ජනතාව තුළ අප්‍රසාදක් දිනෙන් දින වැඩි වෙමින් පවතින බවද ඒ මහතා කියා සිටියේය. එමෙන්ම එය කණගාටුවට කරණක් බවද ඒ මහතා පැවසීය. එමෙන්ම මෙම සිදුවීම සම්බන්ධයෙන් වෙනත් ආකාරයකින් පවසනවා නම් සිංහල ආධිපත්‍ය තුළ ඔවුන්ගේ බලාපොරොත්තු සුන් කර දැමීමක්විය හැකි බවද ඒ මහතා කියා සිටියේය. ඔවුන්ගේ ආගමට අයත් ජනයාට ප්‍රමාණවත් පිළිගැනීමක් නොමැතිව ජාතික කොඩිය සිංහල සහ බුද්ධාගමට අනිසි වැදගත්කමක් ලබාදීමට ඔහු තුළ අකමැත්තක් තිබෙන්නට ඇති බවත්, එනම්, \"අධ්‍යාපන අමාත්‍යවරයාගේ නොසතුට හේතුවක් වන්නේ මෙයයි.\" යැයි විග්නේෂ්වරන් මහතා පවසයි. එමෙන්ම මේ මඟින් ඇමතිවරයාගේ ඍණාත්මක හැඟීම් තේරුම් ගත හැකි බවද ඒ මහතා පැවසීය.", "URL": "https://sinhala.adaderana.lk/news.php?nid=80327", "Category": null, "Parent URL": null}