{"Source": "Adaderana", "Timestamp": "September 7, 2014 10:21 pm", "Headline": " මානප්පෙරුම මහතාට පාදයක් අහිමිවෙයි ", "News Content": "දක්ෂිණ අධිවේගී මාර්ගයේ අද(07) පෙරවරුවේ සිදුවූ රිය අනතුරකින් බරපතළ තුවාල ලැබූ පාර්ලිමේන්තු මන්ත්‍රී අජිත් මානප්පෙරුම මහතාගේ දකුණු පාදයේ දණහිසින් පහළ කොටස කපා ඉවත් කර තිබේ. මන්ත්‍රීවරයාගේ පාදයට එම අනතුරින් දැඩි ලෙස හානි සිදුව තිබූ බව කොළඹ ජාතික රෝහලේ ප්‍රකාශිකාවක පැවසුවේය. අදාළ අනතුරින් පසු මානප්පෙරුම මහතා නාගොඩ රෝහලට ඇතුළත් කළ අතර ඉන් අනතුරුව කොළඹ ජාතික රෝහල වෙත යොමුකර තිබේ. මන්ත්‍රීවරයා ගමන්ගත් ජීප් රථය රියදුරුට පාලනය කර ගැනීමට නොහැකිව ආරක්ෂිත වැටෙහි ගැටීමෙන් අනතුර සිදුව ඇති බව වාර්තා විය. අනතුරෙන් ජීප් රථයේ රියදුරුද තුවාල ලබා ඇති අතර ඔහු ද ප්‍රතිකාර සඳහා නාගොඩ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=45899", "Category": null, "Parent URL": null}