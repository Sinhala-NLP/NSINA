{"Source": "Adaderana", "Timestamp": "March 3, 2013 08:37 am", "Headline": " කෑම කඩ 40,000ක් පරික්ෂා කිරීමේ තීරණයක්", "News Content": "දිවයින පුරා පිහිටි ආහාර අලෙවි කරන ස්ථාන 40,000ක් මෙම වසර තුළ පරික්ෂා කිරීමට බලාපොරොත්තු වන බව සෞඛ්‍ය අමාත්‍යාංශය පවසයි. පසුගිය වසර තුළ පමණක් ආහාර අලෙවි කරන ස්ථාන 25,000ක් පරීක්ෂා කර තිබේ. එහිදී ආහාර අලෙවි කරන ස්ථාන 17,000ක ආහාර ද්‍රව්‍ය පරීක්ෂා කර ඇති අතර ඉන් ස්ථාන තුනෙන් එකක් ඉතා අයහපත් තත්ත්වයේ බවට අනාවරණය වී ඇත. එම ආහාර අලෙවි කරන ස්ථානවලට නඩු පවරා දඩ මුදල් වශයෙන් රුපියල් මිලියන 21ක මුදලක් පසුගිය වසරේ අයකරගෙන ඇති බව සෞඛ්‍ය අමාත්‍යාංශය සඳහන් කළේය. ඒ අනුව මෙම පරීක්ෂා කිරීමේ වැඩපිළිවෙළ මේ වසරේ ද අඛණ්ඩව සිදුකරන බව සෞඛ්‍ය අමාත්‍යාංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=32061", "Category": null, "Parent URL": null}