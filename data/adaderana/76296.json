{"Source": "Adaderana", "Timestamp": "August 14, 2017 04:19 pm", "Headline": "රණවිරු  සත්‍යග්‍රහය 8 වන දිනටත්", "News Content": "රණවිරු අයිතිවාසිකම් සුරැකීමේ ජාතික බලවේගය ආරම්භ කළ සත්‍යග්‍රහය 08 වන දිනටත් අද(13) කොළඹ කොටුව දුම්රිය ස්ථානය ඉදිරිපිටදී පැවැත්වෙයි.විශ්‍රාම වැටුප් කප්පාදුව ඇතුළු ඉල්ලීම් කිහිපයක් මුල්කර ගනිමින් ඔවුන් මෙම සත්‍යග්‍රහය ආරම්භ කර ඇති බව අද දෙරණ වාර්තාකරු සඳහන් කළේය.තම ගැටළු සම්බන්ධයෙන් රජයේ විවිධ පාර්ශවයන් සමඟ සාකච්ඡා පැවැත්වුව ද තවමත් ඒ සඳහා නිසි විසඳුම් ලබා නොදුන් බව ඔවුන් පවසයි.කඩිනමින් තම ගැටළුවලට විසඳුම් ලබා ගැනීම සඳහා ජනාධිපති මෛත්‍රීපාල සිරිසේන මහතා හෝ ජනාධිපති ලේකම්වරයා සමඟ සාකච්ඡාවක් ලබා දෙන ලෙස ඔවුන් ඉල්ලා සිටියි.", "URL": "https://sinhala.adaderana.lk/news.php?nid=76296", "Category": null, "Parent URL": null}