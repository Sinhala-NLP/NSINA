{"Source": "Adaderana", "Timestamp": "January 29, 2013 05:07 pm", "Headline": "රජයේ ඉඩම් අයථා ලෙස පුද්ගලික අංශයට විකුණන්න බෑ", "News Content": "රජය සතු ඉඩම් පෞද්ගලික අංශය වෙත අයථා අයුරින් අළෙවි කිරීම වහාම අත්හිටුවීමට කටයුතු කළ යුතු බව අග්‍රාමාත්‍යවරයා රාජ්‍ය නිලධාරීන්ට උපදෙස් ලබා දී තිබේ. දොළුව ප්‍රාදේශීය ලේකම් කාර්යාලයේ පැවති ප්‍රාදේශීය සම්බන්ධීකරණ කමිටු රැස්වීමේදී අග්‍රාමාත්‍ය දි.මූ ජයරත්න මහතා මෙම අදහස් පළ කොට ඇත. රජයේ ඉඩම් අළෙවි කිරීමට ඇතැම් රාජ්‍ය ආයතන මුල් වී කටයුතු කරන බව සඳහන් කළ අග්‍රාමාත්‍යවරයා මේ පිළිබඳව ජනාධිපතිවරයා දැනුවත් කිරීමට කටයුතු කරන බව ද සඳහන් කළේය. අඩු ආදායම්ලාභින්ට ඉඩම් ලබා නොදී ව්‍යාපාරිකයින්ට රජයේ ඉඩම් ලබා දීම බලවත් අසාධාරණයක් බව අග්‍රාමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=31191", "Category": null, "Parent URL": null}