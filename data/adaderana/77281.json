{"Source": "Adaderana", "Timestamp": "September 8, 2017 10:38 am", "Headline": "තවත් රිය අනතුරක්-6කට තුවාලයි", "News Content": "පස්සර පොලිස් වසමේ නමුණුකුල, තැන්නෙකුඹුර ප්‍රදේශයේ දී ජෙනරේටර් යන්ත්‍රයක් පටවා ගත් ලොරියක් මාර්ගයෙන් ඉවතට පැන පෙරළී ගොස් අනතුරක් සිදුව ඇති බව පොලීසිය පවසයි. මියනකඳවුර දෙසට ධාවනය වු ජෙනරේටර් යන්ත්‍රයක් පටවාගත් ලොරි රථය රියදුරුට වේගය පාලනය කර ගැනීමට නොහැකිව මෙලෙස අනතුරට ලක්ව ඇති බව අනාවරණය වී තිබේ. අනතුරින් ලොරි රථයේ ගමන් කළ පුද්ගලයින් 6 දෙනෙකු තුවාල ලබා ඇති අතර ඉන් දෙදෙනෙකු බදුල්ල රෝහලට ද අනෙක් පුද්ගලයින් සිව් දෙනා පස්සර රෝහලට ද ඇතුළත් කර තිබේ. අනතුර සම්බන්ධයෙන් වැඩිදුර විමර්ශන පස්සර පොලීසිය සිදුකරනු ලබන බව පොලීසිය පවසයි.", "URL": "https://sinhala.adaderana.lk/news.php?nid=77281", "Category": null, "Parent URL": null}