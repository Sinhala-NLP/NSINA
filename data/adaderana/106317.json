{"Source": "Adaderana", "Timestamp": "March 19, 2019 06:32 am", "Headline": "සංචාරය කරන්න ඇවිත් වෙළඳාම් කරපු ඉන්දීය ජාතිකයා මාට්ටු", "News Content": "සංචාරක වීසා මත මෙරටට පැමිණ වෙළඳාමේ යෙදුන ඉන්දීය ජාතික තරුණයෙක් පො‍ළොන්නරුව පොලීසිය විසින් අත්අඩංගුවට ගෙන තිබේ. ඊයේ(18) සවස 1.30 ට පමණ පොළොන්නරුව පොලිස් වසමේ කඳුරුවෙල ‍ප්‍රදේශයේ දී‍ මෙම තරුණයා අත්අඩංගුවට පත්ව ඇත. ‍පොළොන්නරුව පොලිස් ස්ථානයේ නිලධාරීන්ට ලද තොරතුරක් මත වැටලීම සිදු කර ආගමන විගමන නීති උල්ලංඝනය කරමින් සංචාරක වීසා මත මෙරටට පැමිණ වෙළඳාම් කළ මෙම තරුණයා කොටු කර ගෙන ඇත. අත්අඩංගුවට පත් තරුණයා වයස අවුරුදු 20 ක් වු ඉන්දීය ජාතිකයෙක් බව පොලීසිය සඳහන් කරයි. සැකකරු අද (19) පෙළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. පොළොන්නරුව පොලීසිය වැඩිදුර විමර්ශන පවත්වනු ලබයි.", "URL": "https://sinhala.adaderana.lk/news.php?nid=106317", "Category": null, "Parent URL": null}