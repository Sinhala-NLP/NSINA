{"Source": "Adaderana", "Timestamp": "September 9, 2018 09:06 am", "Headline": "තියුණු ආයුධයකින් පහරදී හමුදා සෙබලෙකු ඝාතනය කරයි", "News Content": "පුස්සැල්ලාව, හෙල්බොඩගම ප්‍රදේශයේ දී තියුණු ආයුධයකින් පහරදී යුධ හමුදා සෙබලෙකු ඝාතනය කර තිබේ. අදාළ හමුදා සෙබලා සහ තවත් පුද්ගලයෙකු අතර ඉඩම් ආරවුලක් සම්බන්ධයෙන් ඇති වූ බහින්බස්වීමක් දුරදිග යාම හේතුවෙන් ඝාතනය සිදුව ඇති බව පොලීසිය සඳහන් කළේය. ඝාතනයට ලක්ව ඇත්තේ දිගන යුද හමුදා කඳවුරේ සේවයේ නිරතව සිටි 52 හැවිරිදි ලාන්ස්කෝප්ර වරයෙකි. ඝාතනය සිදුකළ සැකකරු පුස්සැල්ලාව පොලීසිය මඟින් අත්අඩංගුවට ගෙන ඇති අතර ඔහු අද (09) නාවලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=95797", "Category": null, "Parent URL": null}