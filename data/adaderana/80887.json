{"Source": "Adaderana", "Timestamp": "December 2, 2017 09:42 am", "Headline": "සරසවියට වෙඩි ප්‍රහාරයක්-9ක් අවසන් ගමන් යයි-37ට තුවාලයි", "News Content": "විශ්වවිද්‍යාලයකට එල්ල වූ වෙඩි ප්‍රහාරයකින් සිසුන් 09 දෙනෙකු මියගොස් තවත් 37 දෙනෙකු තුවාල ලබා තිබේ. පකිස්ථානයේ - පේෂාවර් නගරයේ පිහිටි විශ්වවිද්‍යාලයකට මෙම ප්‍රහාරය එල්ල වී තිබේ. බුර්කාවකින් මුහුණ වසාගත් පුද්ගලයින් තිදෙනෙකු විශ්වවිද්‍යාලය තුළට ඇතුළු වී ප්‍රහාරය එල්ල කර ඇති බව විදෙස් මාධ්‍ය වාර්තා කළේය. මිලාදුන් නබි උත්සවය වෙනුවෙන් එහි සිසුන් පිරිසක් නිවාඩු ලබා නිවාසවලට ගොස් ඇති අතර විශ්වවිද්‍යාලයේ නේවාසිකාගාරවල සිසුන් 120ක පමණ පිරිසක් රැදී සිට ඇති බව සඳහන්ය. ප්‍රහාරය තලෙයිබාන් සංවිධානය විසින් සිදු කර ඇති බවට මේ වන විට අනාවරණය වී ඇත. ප්‍රහාරකයින්ට පකිස්ථාන පොලීසිය එල්ල කළ ප්‍රහාරයකින් එක් අයෙකු මියගොස් ඇති බව විදෙස් මාධ්‍ය වර්තා කළේය.", "URL": "https://sinhala.adaderana.lk/news.php?nid=80887", "Category": null, "Parent URL": null}