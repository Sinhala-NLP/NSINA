{"Source": "Adaderana", "Timestamp": "October 13, 2013 04:33 pm", "Headline": "20 දක්වා රතු පස්වල උද්ඝෝෂණ බෑ ", "News Content": "වැලිවේරිය සහ මල්වතුහිරිපිටිය යන පොලිස් බල ප්‍රදේශ වල උද්ඝෝෂණ, පෙළපාලි සහ රැස්වීම් තහනම් කරමින් අධිකරණ නියෝගයක් නිකුත් කර තිබේ. ගම්පහ කොට්ඨාසය භාර පොලිස් අධිකාරි විජිත කොමසාරු මහතා සඳහන් කළේ ගම්පහ වැඩබලන අතිරේක මහේස්ත්‍රාත්වරයා විසින් අදාළ නියෝගය ලබා දී ඇති බවය. වැලිවේරිය රතුපස්වල ප්‍රදේශයේ ගම්වාසීන් පිරිසක් අද පෙරවරුවේ විරෝධතා පෙළපාලියක නිරත වීමට සූදානම් විය. එම විරෝධතාව නතර කිරිම සඳහා පොලීසිය විසින් අදාළ තහනම් නියෝගය ලබාගෙන ඇතැයි සඳහන්ය. ඒ අනුව ලබන 20 වන දින දක්වා වැලිවේරිය සහ මල්වතුහිරිපිටිය යන පොලිස් බල ප්‍රදේශවල වාහන පෙළපාලි, උද්ඝෝෂණ, පුද්ගලයින් පස් දෙනෙකුට වැඩි පිරිසකගේ සහභාගීත්වයෙන් පවත්වන රැස්වීම් තහනම් බව පොලීසිය සඳහන් කළේය.", "URL": "https://sinhala.adaderana.lk/news.php?nid=38119", "Category": null, "Parent URL": null}