{"Source": "Adaderana", "Timestamp": "April 3, 2017 09:03 am", "Headline": "දුම් වැටි තොගයක් සමඟ විදේශිකයෙක් අත්අඩංගුවට", "News Content": "නීති විරෝධි ලෙස මෙරටට ගෙන්වන ලද දුම්වැටි තොගයක් සමඟ විදේශිය ජාතිකයෙකු වැලිගම, මිරිස්ස ප්‍රදේශයේදී අත්අඩංගුවට ගෙන තිබේ. පොලීසියට ලද තොරතුරක් මත සිදු කළ සෝදිසියකදී සැකකරු අත්අඩංගුවට ගත් බව පොලිස් මූලස්ථානය සඳහන් කරයි. එහිදී ඔහු සතුව තිබී නිතී විරෝධි දුම්වැටි පැකට් 18ක් පොලිසිය විසින් සොයාගෙන ඇත. අත්අඩංගුවට ගත් සැකකරු 46 හැවිරිදි යුක්‍රේන ජාතිකයෙක් බව සනාථ වී තිබේ. ඔහු අද (03) මාතර මහේස්ත්‍රාත් අධීකරණයට ඉදිරිපත් කිරිමට නියමිත අතර වැලිගම පොලිසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=71656", "Category": null, "Parent URL": null}