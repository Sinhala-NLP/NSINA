{"Source": "Adaderana", "Timestamp": "September 20, 2010 08:32 am", "Headline": "ගයනාව පරදා ලයන්ස් ජය ලබයි", "News Content": "චැම්පියන්ස් ලීග් 20/20 ක්‍රිකට් තරඟාවලියේ තවත් තරඟයකින් ජය ගැනීමට ලයන්ස් කණ්ඩායම සමත් විය. දකුණු අප්‍රිකාවේ ජොහැන්නස්බර්ග්හිදී පැවැති මෙම තරඟයේ ප්‍රථමයෙන් පන්දුවට පහරදුන් ගයනා කණ්ඩායම කඩුලු 09 ක් දැවී ලකුණු 148ක් රැස් කර ගනු ලැබීය. එහිදි ස්ටීවන් ජාකොබ්ස් ලකුණු 34ක් රැස් කර ගැනීමට සමත් විය. පිළිතුරු වශයෙන් ලයන්ස් කණ්ඩායම එක් කඩුල්ලක් පමණක් දැවී එම ඉලක්කය පසු කරනු ලැබීය. රිචඩ් කැමරන් නොදැවී ලකුණු 78ක් සහ අල්වීරෝ පීටර්සන් නොදැවී ලකුණු 57ක් ලයන්ස් කණ්ඩායම වෙනුවෙන් ලබා ගැනීම විශේෂත්වයකි.", "URL": "https://sinhala.adaderana.lk/news.php?nid=10971", "Category": null, "Parent URL": null}