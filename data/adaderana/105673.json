{"Source": "Adaderana", "Timestamp": "March 7, 2019 08:08 pm", "Headline": "අල්ලස් ගත් CID නිලධාරියෙකුට වැඩ වරදියි", "News Content": "අල්ලස් ලබාගැනීමේ චෝදනාවක් සම්බන්ධයෙන් අපරධ පරීක්ෂණ දෙපාර්තමේන්තුවට අනියුක්තව රාජකාරී සිදුකරන නිලධාරියෙක් අල්ලස් කොමිසම මඟින් අත්අඩංගුවට ගෙන තිබේ. රුපියල් 80000කක මුදලක් අල්ලස් ලෙස ලබාගැනීමේ අදාළ නිලධාරීවරයා කැලණිය, ගෝනවල ප්‍රදේශයේදී අල්ලස් කොමිසමේ නිලධාරීන් විසින් අද(07) අත්අඩංගුවට ගෙන ඇති බව වාර්තා වෙයි. මෙම ව්‍යාපාරිකයා භාණ්ඩ මිලදී ගන්නා ආයතනය හා අතරමැදියෙකු ලෙස කටයුතු කළ පුද්ගලයෙක් විසින් සිදුකළ වෙක්පත් වංචාවක් සම්බන්ධයෙන් අදාළ ව්‍යාපාරිකයාට ද නඩු පැවරීමේ හැකියාව ඇති බවට අපරධ පරීක්ෂණ දෙපාර්තමේන්තුවේ නිලධාරීයා විසින් පවසා ඇති බව අල්ලස් කොමිසම විසින් අනාවරණ කර ගෙන ඇත. එම නඩු ගොනු කිරීමට හැකියාව වළක්වාලීම සඳහා අදාළ සැකකරු රුපියල් ලක්ෂයක අල්ලසක් ඉල්ලා ඇති බව අල්ලස් කොමිසම සඳහන් කළේය. එම අල්ලසෙන් රුපියල් 20,000ක් මීට පෙර ලබා ගෙන ඇති සැකකරු ඉතිරි රුපියල් 80,000 මුදල ලබාගන්නා අවස්ථාවේදී අත්අඩංගුවට ගෙන ඇති බව අල්ලස් කොමිස පැවසීය.", "URL": "https://sinhala.adaderana.lk/news.php?nid=105673", "Category": null, "Parent URL": null}