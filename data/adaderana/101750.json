{"Source": "Adaderana", "Timestamp": "January 3, 2019 03:28 pm", "Headline": "තෙල් සංස්ථාවේ වෙඩි තැබීම-අත්අඩංගුවට ගත් පොලිස් නිලධාරියා රිමාන්ඩ්", "News Content": "ඛනිජ තොල් සංස්ථා පරිශ්‍රයේ සිදුවු වෙඩි තැබීමේ සිද්ධියේ නඩුව අද(03) දින කොළඹ ප්‍රධාන මහේස්ත්‍රාත් අධිකරණයේ දී කැඳවනු ලැබීය. ඒ අනුව මෙම සිද්ධියට අදාළව අත්අංඩගුවට පත් වු පොලිස් නිලධාරියා තවදුරටත් රක්ෂිත බන්ධනාගාර ගත කර තිබේ. අද දින නඩුව කැඳවමින් අධිකරණය විසින් කොළඹ අපරාධ කොට්ඨාශයට දැනුම් දී ඇත්තේ මෙම අපරාධය සිදුව ඇති බැවින් විමර්ශන උදෘත ගොනු කර නීතිපතිවරයා වෙත ඉදිරිපත් කර වැඩිදුර උපදෙස් ලබා ගන්නා ලෙසයි. එමෙන්ම අධිකරණය කොළඹ අපරාධ කොට්ඨාශයට වැඩිදුරටත් නියෝග කරනු ලැබුවේ, සිද්ධියේ දී කලහකාරී ලෙස හැසිරුණු අනෙක් පාර්ශවයේ සැකකරුවන් ද කඩිනමින් අත්අංඩංගුවට ගෙන අධිකරණයට ඉදිරිපත් කරන ලෙසයි. නඩුව නැවත ජනවාරි 11 වන දින අධිකරණය හමුවේ කැඳවීමට නියමිතයි.", "URL": "https://sinhala.adaderana.lk/news.php?nid=101750", "Category": null, "Parent URL": null}