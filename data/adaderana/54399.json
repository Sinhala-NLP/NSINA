{"Source": "Adaderana", "Timestamp": "October 12, 2015 04:07 pm", "Headline": "සෞඛ්‍යයට හා අධ්‍යාපනයට අය වැයෙන් මුදල් වැඩි කරනවා", "News Content": "නිදහස් සෞඛ්‍ය හා අධ්‍යාපනය වෙනුවෙන් වෙන් කරන මුදල ලබන අය වැයෙන් තවදුරටත් ඉහළ නංවන බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා පැවසුවේ මේ වන විට ද නිදහස් අධ්‍යාපනය හා සෞඛ්‍ය වෙනුවෙන් රජය වැඩි මුදලක් වෙන් කර ඇති අතර රටේ ජනතාවට හොඳ සෞඛ්‍ය සේවාවක් මෙන්ම දරුවන්ට හොඳ අධ්‍යාපනයක් ලබාදීම නව රජයේ අරමුණ වී ඇති බවයි.අද පෙරවරුවේ මීගමුව මහ රෝහලේ නව ගොඩනැගිලි සංකීර්ණය විවෘත කිරීමේ අවස්ථාවට එක්වෙමින් ජනාධිපතිවරයා මේ බව ප්‍රකාශ කර ඇත.සෞඛ්‍ය අධ්‍යාපනය ඇතුළු සේවාවන්වලදී පළාත් සභාව සහ රජය ලෙස බෙදී වෙන්විය නොහැකි බව අවධාරණය කළ ජනාධිපතිවරයා මුල් රාජ්‍ය ප්‍රතිපත්තිය අනුව සියලු පාර්ශවයන් තම වගකීම ඉටු කළ යුතු බව ද එහිදී අවධාරණය කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=54399", "Category": null, "Parent URL": null}