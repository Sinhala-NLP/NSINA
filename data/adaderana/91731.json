{"Source": "Adaderana", "Timestamp": "June 30, 2018 11:23 am", "Headline": "සංක්‍රමණිකයින් රැගත් බෝට්ටුවක් අනතුරට පත්වී 100 කට අධික පිරිසක් මරුට", "News Content": "ලිබියාවේදී සංක්‍රමණිකයින් රැගත් බෝට්ටුවක් අනතුරට ලක්වීමෙන් 100කට අධික පිරිසක් මියගොස් ඇති බව එක්සත් ජාතීන්ගේ සංක්‍රමණිකයින් පිළිබඳව වන සංවිධානයක් පවසයි. ලිබියාවේ මුහුදු කලාපයේදී අනවසර සංක්‍රමණිකයින් රැගත් බෝට්ටුවක් අනතුරට ලක්ව තිබේ. පසුගියදා සිදු වූ මෙම බෝට්ටු අනතුරින් පුද්ගලයින් 100 කට අධික පිරිසක් මිය යන්නට ඇති බව එක්සත් ජාතීන්ගේ සංක්‍රමණිකයින් පිළිබඳව වන සංවිධානය පවසයි. බෝට්ටු අනතුරෙන් පුද්ගලයින් 14 දෙනෙක් පපමණ දිවි ගලවාගෙන ඇති බව වාර්තා වේ. මේ අතර එම අනතුරෙන් මියගිය බවට සැකකරන අවුරුදු 05 ට අඩු කුඩා දැරියන් තිදෙනෙකුගේ මළ සිරුරු වෙරළට ගොඩ ගසා තිබියදී සොයාගෙන තිබේ. මේ අතර නීතිවිරෝධී අයුරින් මධ්‍යධරණී මුහුදු මාර්ගය ඔස්සේ යුරෝපය බලා යාමට උත්සහකල පුද්ගලයින් 2000 කට අධික පිරිසක් යලි ලිබියාවට රැගෙන ඒමට එරට වෙරළ ආරක්ෂක බලකාය කටයුතු කර තිබිණි. එක්සත් ජාතීන්ගේ සංවිධානය සඳහන් කරන්නේ නීතිවිරෝධී අයුරින් යුරෝපයට පලා ගිය පුද්ගලයින් 10,200 ක් මේ වසර තුලදී යලි ලිබියාවට හරවා එවීමට කටයුතු කර ඇති බවයි. මේ අතර සරණාගතයින් පිලිබඳ විසදුම් සෙවීම සඳහා යුරෝපීය සංගමයේ රටවල් අතර මේ වන විට සාකච්ජාවක්ද බ්‍රසල්ස් හිදී පැවත්වෙමින් තිබේ.", "URL": "https://sinhala.adaderana.lk/news.php?nid=91731", "Category": null, "Parent URL": null}