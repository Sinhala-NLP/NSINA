{"Source": "Adaderana", "Timestamp": "December 20, 2012 04:04 pm", "Headline": "තානාපතිවරු 6 ක් අක්තපත්‍ර භාරදෙති", "News Content": "නව තානාපතිවරුන් 6 දෙනෙකු ජනාධිපති මහින්ද රාජපක්ෂ මහතා වෙත අක්තපත්‍ර භාරදී තිබේ. අද (20) පෙරවරුවේ ජනාධිපති ලේකම් කාර්යාලයේ දී මෙම අක්තපත්‍ර භාරදීම සිදුවූ බව ජනාධිපති මාධ්‍ය අංශය සඳහන් කළේය. ‍බලරුස් ජනරජය, අයර්ලන්තය, ස්විඩනය, මොංගෝලියාව, ඇෆ්ගනිස්ථානය, සහ බර්කිනා ෆාසෝ යන රාජ්‍යයන් සඳහා නව තානාපතිවරුන් හය දෙනෙකු මෙලෙස අක්තපත්‍ර භාරදී ඇත.", "URL": "https://sinhala.adaderana.lk/news.php?nid=30106", "Category": null, "Parent URL": null}