{"Source": "Adaderana", "Timestamp": "January 9, 2018 05:23 pm", "Headline": "බැඳුම්කරය ගැන නීතිය නිසි ලෙස ක්‍රියාත්මක කරන බව ෆොන්සේකා පවසයි", "News Content": "බැඳුම්කර කොමිසමේ වාර්තාව සම්බන්ධයෙන් ඉදිරි නෛතික පියවර සඳහා නිසි ආකාරයෙන් කටයුතු කරන බව ප්‍රාදේශීය සංවර්ධන අමාත්‍ය ෆීල්ඩ් මාෂල් සරත් ෆොන්සේකා මහතා පවසයි. හිඹුටුවැල්ගොඩ පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. මහින්ද රාජපක්ෂ පාලන සමයේ මීට වඩා වංචාවන් සිදුවු බව ද කියා සිටි ෆොන්සේකා මහතා කියා සිටියේ කිසිවිටෙකත් ඒකාබද්ධ විපක්ෂය පවසන කරුණු පිළිබඳ කලබල විය යුතු නොවන බවයි. කෙසේ හෝ 2020 වන විට එක්සත් ජාතික පක්ෂය නව ආණ්ඩුවක් පිහිටුවීමට බලා සිටින බවත් ශ්‍රී ලංකා නිදහස් පක්ෂය ද එම බලාපොරොත්තුවෙන් සිටින බවත් පැවසු අමාත්‍යවරයා වැඩිදුරටත් කියා සිටියේ, අද වන විට විවිධ එකඟතා මධ්‍යයේ සම්මුතිවාදි ආණ්ඩුවක් ගොඩනැගුව ද අනාගතයේ දී දෙපැත්තක සිට ප්‍රජාතින්ත්‍රවාදය ආරක්ෂා කළ හැකි බවයි.", "URL": "https://sinhala.adaderana.lk/news.php?nid=82727", "Category": null, "Parent URL": null}