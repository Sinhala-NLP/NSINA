{"Source": "Adaderana", "Timestamp": "July 6, 2019 03:44 pm", "Headline": "පිරිවෙන් අධ්‍යාපනය ලබන හිමිවරුන්ට 2500ක දීමනාවක් දෙන්න කටයුතු කරනවා-අකිල", "News Content": "පිරිවෙන් අධ්‍යාපනයේ නියැලී සිටින සියලුම භික්ෂුන් වහන්සේට රුපියල් 2500 ක දීමනාවක් ලබා දීමට කටයුතු කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. හොරණ විද්‍යාරත්න විද්‍යාපීඨයේ 90 වන සංවත්සර සැමරුම් උත්සවයට ඊයේ (05) එක් වෙමින් අමාත්‍යවරයා මේ බව සඳහන් කළේය. අධ්‍යාපනය වැලි පීල්ලේ, කළු ලෑල්ලේ සිට අද ටැබ් යන්ත්‍රය දක්වා පැමිණ ඇති බවත් වත්මන් රජය බලයට පැමිණෙන විටත් පාසල්වලින් සියයට 60කට පමණක් විදුලිය තිබු බවත් ඔහු වැඩිදුරටත් පවසා සිටියේය. මේ වන විට සියයට 98%ක පාසල්වලට විදුලිය ලබා දී ඇති බව ඔහු කියා සිටියි. එසේම පාසල් දරුවන් වෙනුවෙන් විශාල වැඩකොටසක් වත්මන් රජය විසින් ඉටු කර ඇති බවත් ඔහු කියා සිටියි.", "URL": "https://sinhala.adaderana.lk/news.php?nid=113512", "Category": null, "Parent URL": null}