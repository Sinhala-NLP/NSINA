{"Source": "Adaderana", "Timestamp": "February 22, 2016 05:11 pm", "Headline": "බංග්ලාදේශයෙන් ගෙනා කුඩු කිලෝ තුනහමාරක් කටුනායකදී අල්ලයි", "News Content": "හෙරොයින් කිලෝග්‍රෑම් 03යි ග්‍රෑම් 400ක් සමග බංග්ලාදේශ ජාතිකයෙකු කටුනායක බණ්ඩාරනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.ඊයේ අළුයම ගුවන් තොටුපළ පොලිස් මත්ද්‍රව්‍ය නාශක කාර්යාංශයේ නිලධාරින් විසින් ඔහු අත්අඩංගුවට ගත් බව පොලිසිය පැවසුවේය.අදාළ පුද්ගලයා බංග්ලාදේශයේ ඩකා නුවර සිට මිහින් ලංකා ගුවන් සේවයට අයත් එම්.ජේ. 508 දරණ ගුවන් යානයෙන් මෙරටට පැමිණ තිබේ.ඔහුගේ ගමන්මළු පරික්ෂා කිරීමේ දී එම හෙරොයින් තොගය සොයාගෙන ඇති අතර එහි වටිනාකම රුපියල් කෝටි දෙකක් පමණ වන බව වාර්තා වෙයි.සැකකරු මිගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රැඳවුම් නියෝග මත වැඩිදුර ප්‍රශ්න කිරීම සඳහා පොලිස් මත්ද්‍රව්‍ය නාශක කාර්යාංශයට අවසර ලබා දී ඇත.", "URL": "https://sinhala.adaderana.lk/news.php?nid=57498", "Category": null, "Parent URL": null}