{"Source": "Adaderana", "Timestamp": "August 3, 2017 01:39 pm", "Headline": " මැතිවරණ අපේක්ෂකයින්ගේ වියදම් සීමා වෙන ලකුණු", "News Content": "මැතිවරණයක දී අපේක්ෂකයෙකුට හා දේශපාලන පක්ෂයන්ට වියදම් කළ හැකි සීමාව සඳහා නීති පැනවීමට අදාළව කෙටුම් පතක් පළාත් පාලන අමාත්‍ය ෆයිසර් මුස්තාෆා අමාත්‍යවරයා වෙත බාර දුන් බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. මෙවැනි කෙටුම්පතක් පිළිබඳ මතවාදය දශක ගණනාවක සිටි පැවති බවත් ඒ අනුව මෙය සම්පාදනය කළ බවත් රෝහණ හෙට්ටිආරච්චි මහතා කියා සිටියේය. මෙවැනි කෙටුම්පතක් සකස් කර දීමෙන් එය කැබිනට් මණ්ඩලයට ඉදිරිපත් කර සම්මත කර ගැනීමෙන් නීතියක් බවට පත් කළ හැකි බවට අමාත්‍යවරයා කියා සිටි බව ද හෙට්ටිආරච්චි මහතා පැවසීය. අද(03) උදෑසන පැෆරල් සංවිධානයේ නියෝජිතයින් අමාත්‍යවරයා මුණ ගැසීමෙන් අනතුරුව අදහස් දක්වමින් ඔහු මේ බව සඳහන් කළේය. කෙසේ වෙතත් ඉදිරි පළාත් පාලන මැතිවරණය කල් දැමීමේ ප්‍රයත්නයක් නොමැති බව පළාත් පාලන අමාත්‍ය ෆයිසර් මුස්තාෆා මහතා පවසයි.", "URL": "https://sinhala.adaderana.lk/news.php?nid=75932", "Category": null, "Parent URL": null}