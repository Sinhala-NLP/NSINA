{"Source": "Adaderana", "Timestamp": "November 6, 2018 04:35 pm", "Headline": "ඝාතනයකට සැකපිට පුද්ගලයින් 2ක් අත්අඩංගුවට", "News Content": "හංවැල්ල, ජල්තර ප්‍රදේශයේ සිදුවූ මනුෂ්‍ය ඝාතනයක් සම්බන්ධයෙන් අවශ්‍යව සිටි පුද්ගලයින් දෙදෙනෙකු අත්අඩංගුවට ගෙන තිබේ. ඊයේ(5) රාත්‍රී සංවිධානාත්මක අපරාධ නිවාරණ කොට්ඨාශයේ නිලධාරීන් පිරිසක් විසින් මොවුන් අත්අඩංගුවට ගෙන ඇති බව පොලීසිය පැවසුවේය. පසුගිය 28 වනදා හංවැල්ල, ජල්තර ප්‍රදේශයේදී 22 හැවිරිදි පුද්ගලයෙකු ඝාතනය කිරීමේ සිද්ධියකට අදාලව සිදුකළ විමර්ශනවලට අනුව එම සැකකරුවන් අත්අඩංගුවට ගෙන ඇති බව සඳහන් වෙයි. ඔවුන් රනාල ප්‍රදේශයේ පදිංචි 19 හා 39 හැවිරිදි වයස්වල පසුවන පුද්ගලයින් දෙදෙනෙකි. සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=98778", "Category": null, "Parent URL": null}