{"Source": "Adaderana", "Timestamp": "May 24, 2016 10:24 am", "Headline": "දුෂ්මන්ත චමීර යළි දිවයිනට කැඳවයි", "News Content": "ආබාධයකට ලක්වීම හේතුවෙන් ශ්‍රී ලංකා කණ්ඩායමේ දකුණතින් වේග පන්දු යවන ක්‍රීඩක දුෂ්මන්ත චමීරට එංගලන්ත තරගාවලියෙන් ඉවත්වීමට සිදුව තිබේ.ඒ අනුව ඔහු වෛද්‍ය ප්‍රතිකාර සඳහා එංගලන්තයේ සිට ශ්‍රී ලංකාවට ගෙන්වා ගැනීමට කටයුතු යොදා ඇති බව ශ්‍රී ලංකා ක්‍රිකට් ආයතනය සඳහන් කළේය.ශ්‍රී ලංකා එංගලන්ත පළමු ටෙස්ට් ක්‍රිකට් තරගයට සහභාගී වූ දුෂ්මන්ත චමීර කඩුලු 3ක් බිඳ හෙළීමට සමත් වුණි.කෙසේවෙතත් ආබාධ තත්ත්වය හේතුවෙන් මාස 4ක කාලයක් ඔහුට විවේක ගැනීමට සිදුවනු ඇති බව වාර්තා වෙයි.ඒ අනුව එංගලන්ත තරග සංචාරය මෙන්ම ඔස්ට්‍රේලියාව සමග මෙරට දී පැවැත්වෙන තරගාවලිය ද දුෂ්මන්ත චමීරට අහිමි වනු ඇත.මේ අතර දුෂ්මන්ත චමීර වෙනුවට එංගලන්ත තරගාවලියට ක්‍රීඩකයෙකු නම් කිරීම පිළිබඳව ක්‍රිකට් තේරීම් කමිටුව රැස්වී තීරණයක් ගැනීමට නියමිත බව ශ්‍රී ලංකා ක්‍රිකට් ආයතනය සඳහන් කළේය.", "URL": "https://sinhala.adaderana.lk/news.php?nid=60443", "Category": null, "Parent URL": null}