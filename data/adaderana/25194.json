{"Source": "Adaderana", "Timestamp": "June 21, 2012 08:26 am", "Headline": "රාජ්‍ය ආයතනවල ඩෙංගු මදුරුවන් බෝවන තැන් සොයා පුළුල් මෙහෙයුමක්", "News Content": "රාජ්‍ය ආයතනවල ඇති ඩෙංගු මදුරුවන් බෝවන ස්ථාන සොයා පුළුල් මෙහෙයුමක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ලබන සිකුරාදා දිනයේ සිට ත්‍රිවිධ හමුදාවේ සහ පොලිසියේ සහයෝගය ඇතිව මෙම මෙහෙයුම ක්‍රියාත්මක කරන බව සෞඛ්‍ය අමාත්‍යාංශය ප්‍රකාශ කරයි. ඩෙංගු මදුරුවන් බෝවන ස්ථාන විශාල ප්‍රමාණයක් රාජ්‍ය ආයතනවල ඇති බවට ලැබුණු තොරතුරුවලට අනුව මෙම පියවර ගෙන ඇත. මෙහිදී සෑම රාජ්‍ය ආයතනයකම පරිසර පරීක්ෂා කිරීමේ කටයුතු සිදුකරන අතර එම ආයතනවල ඇති අපිරිසිදු සියලු ස්ථාන පිරිසිදු කිරීම ද මෙම මෙහෙයුම යටතේ සිදුකිරීමට නියමිතය. කිසියම් රාජ්‍ය ආයතනයක ඩෙංගු මදුරු කීටයින් සිටින බවට තහවුරු වුවහොත් එම ආයතනයේ ප්‍රධානියාට එරෙහිව තරාතිරම නොබලා නඩු පැවරීමට කටයුතු කරන බව ද සෞඛ්‍ය අමාත්‍යාංශ්‍ය ප්‍රකාශ කර ඇත. රාජ්‍ය ආයතනවල ක්‍රියාත්මක කිරීමෙන් අනතුරුව මෙම වැඩපිළිවෙළ පෞද්ගලික ආයතනවල ද ක්‍රියාත්මක කරන බව සෞඛ්‍ය අමාත්‍යාංශය වැඩිදුර‍ටත් සඳහන් කරයි.", "URL": "https://sinhala.adaderana.lk/news.php?nid=25194", "Category": null, "Parent URL": null}