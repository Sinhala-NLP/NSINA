{"Source": "Adaderana", "Timestamp": "September 25, 2017 03:24 pm", "Headline": "පළාත් සභා පනත සම්මත කර ගත් ක්‍රමවේදය ගැටළු සහගතයි", "News Content": "පසුගිය දා පාර්ලිමේන්තුවේදී සම්මත කර ගත් පළාත් සභා සංශෝධන පනත් කෙටුම්පතේ ක්‍රමවේදය ගැටළු සහගත බව ශ්‍රී ලංකා නීතීඥ සංගමයේ සභාපති යූ.ආර්.ද සිල්වා මහතා පවසයි. අද(25) පැවති එම සංගමයේ මාධ්‍ය හමුවකට එක් වෙමින් සභාපතිවරයා මෙම අදහස් පළ කළේය. ස්වාධීනව කටයුතු කරන ආයතන තුනක් වශයෙන් ව්‍යවස්ථාදායකය, විධායක හා අධිකරණය ක්‍රියාකළ යුතු අතර යම් පනතක් සම්මත කර ගැනීමේ දී සිදු කළ යුතු ක්‍රිමවේදයක් තිබෙන බවත් එය යම් දුරකට උල්ලංඝනය වී ඇති බවත් යු.ආර්.ද සිල්වා මහතා වැඩිදුරටත් පවසයි. එම ක්‍රියාපටිපාටිය රජයක් ලෙස අනුගමනය කිරීම නීතියේ ආධිපත්‍යයට යම් බලපෑමක් එල්ල වී ඇති බවත් කිසිවෙකුගේ දේශපාලන න්‍යාය පත්‍රයක් නීතිඥ සංගමයට නැති බවත් මෙය ජනතා වගකීමක් ලෙස සළකා ඉදිරියේ දී කටයුතු කරන බවත් ඔහු කියා සිටියේය. ඒ හේතුවෙන් එය පිළිගැනීමට නොහැකි බවත්, ඒ සම්බන්ධයෙන් ඉදිරියේදී ජනාධිපතිවරයා හා අගමැතිවරයා සමඟ සාකච්ඡා කිරීමට බලාපොරොත්තු වන බවත් යු.ආර්.ද සිල්වා මහතා පැවසීය. කෙසේ වෙතත් ඉදිරියේදී ඕනෑම විටක මේ සම්බන්ධයෙන් නීති උපදෙස් ලබා දීමට බලාපොරොත්තු වන බව ද ඔහු කියා සිටියේය.", "URL": "https://sinhala.adaderana.lk/news.php?nid=77998", "Category": null, "Parent URL": null}