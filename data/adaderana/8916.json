{"Source": "Adaderana", "Timestamp": "June 9, 2010 08:56 pm", "Headline": "ව්‍යවස්ථා සංශෝධනයකට කැබිනට් අනුමැතිය", "News Content": "ආණ්ඩුක්‍රම ව්‍යවස්ථාව සංශෝධනය කිරීම සඳහා කැබිනට් මණ්ඩලයේ අනුමැතිය ලැබී ඇති බව ආර්ථික සංවර්ධන නියෝජ්‍ය ඇමති ලක්ෂ්මන් යාපා අබේවර්ධන මහතා පවසයි. අද සවස පැවති මාධ්‍ය හමුවකට එක්වෙමින් ඇමතිවරයා කියා සිටියේ ඒ සඳහා මූලික කටයුතු මේ වන විටත් සිදුකෙරෙමින් පවතින බවයි. ආණ්ඩුක්‍රම ව්‍යවස්ථා සංශෝධනය අදියර තුනක් යටතේ සිදුකිරීමට නියමිත බව රජය විසින් මීට පෙර අවස්ථාවකදී සඳහන් කර තිබිණි. අද දහවල් පැවති මාධ්‍ය හමුවකට එක්වෙමින් ජාතික නිදහස් පෙරමුණේ නායක,නිවාස,ඉදිකිරීම් ඉංජිනේරු හා පොදුපහසුකම් අමාත්‍ය විමල් වීරවංශ මහතා කියා සිටියේ නව ආණ්ඩුක්‍රම ව්‍යවස්ථා සංශෝධනයක් වෙනුවෙන් සිය පක්ෂයේ යෝජණා මොනවාද යන්න පිළිබඳ මේ වන විටත් ආණ්ඩුවට ඉදිරිපත් කර ඇතිබවයි.", "URL": "https://sinhala.adaderana.lk/news.php?nid=8916", "Category": null, "Parent URL": null}