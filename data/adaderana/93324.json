{"Source": "Adaderana", "Timestamp": "July 28, 2018 06:04 am", "Headline": "දිවයිනේ බොහෝ ප්‍රදේශවලට අද වැසි සහිත කාලගුණයක්", "News Content": "ඌව සහ නැගෙනහිර පළාත් වලත්මුලතිව් දිස්ත්‍රික්කයේත් තැනින් තැන සවස 2.00 න් පමණ පසු වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. මධ්‍යම සහ සබරගමුව පළාත් වල වැසි වාර කිහිපයක්ඇති විය හැකි අතර කළුතර සහ මාතර දිස්ත්‍රික්කවල සිහින් වැසි ඇති විය හැකි බව එම දෙපාර්තමේන්තුව නිකුත් කළ නිවේදනයේ දැක්වෙයි. දකුණු පළාතේ විටින් විට හමන පැ.කි.මී. 40-50 දක්වා තරමක් තද සුළං (Gusty winds) ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාලගුණ විද්‍යා දෙපාර්තමේන්තුව කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=93324", "Category": null, "Parent URL": null}