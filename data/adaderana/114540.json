{"Source": "Adaderana", "Timestamp": "July 19, 2019 11:21 pm", "Headline": "අහිමි කළ දුර්ලභ ජීවිතයක්", "News Content": "විල්පත්තුව ජාතින වන උද්‍යානයට අයත් පුක්කුලම ධීවර වාඩි පිහිටි ස්ථානයට නුදුරින් පිහිටි ස්ථානයක දී දිවියකු මරා වලදමා තිබියදී සොයාගෙන ඇත. මෙසේ මර දමා ඇත්තේ විල්පත්තුව ජාතික වන උද්‍යානයේ සැරිසරිමින් සිටි වයස අවුරුදු 2කට ආසන්න පැන්ටේරා ෆාඩස් කොටියා නැමති වර්ගයට අයත් වඳ වී යාමේ තර්ජනයට ලක්ව ඇති දුර්ලබ දිවියකු බව මුල්ලිකුලම වනජීවි කාර්යාලය පවසා ඇත. විල්පත්තුව ජාතික වන උද්‍යානය අවසන් කේරවලේ කුදිරමලේ මුහුදු සිමාවට අයත් පුක්කුලම ධීවර වාඩි වල පදිංචි ධීවරයින් විසින් විල්පත්තුවේ සැරි සරන වන සතුන් ඝාතනය කරන බවට ලැබුන තොරතුරක් මත මුල්ලිකුලම වන ජීවි නිළධාරින් විසින් දින ගනනාවක් පුරා සෝදීසි මෙහෙයුම් සිදුකරමින් සිටියදී 18 දින සවස දිවියා මරා වල දමා තිබු ස්ථානය සොයාගෙන ඇත. කලකට පෙර කිසියම් කටයුත්තක් සඳහා කැපු වලකට දිවියාගේ සිරුරේ කොටස් උරයක බහා සඟවා උඩින් පස් දමා ඇත. සොයා ගත් දිවියාගේ සිරුරේ කොටස් ඉදිරි පරික්ෂණ සඳහා රුගෙන ගොස් ඇත.", "URL": "https://sinhala.adaderana.lk/news.php?nid=114540", "Category": null, "Parent URL": null}