{"Source": "Adaderana", "Timestamp": "November 27, 2017 04:42 pm", "Headline": " පුංචි ඡන්ද තහනම් නියෝගය 30 කැඳවන්න මෝසමක්", "News Content": "පළාත් පාලන ආයතනවල සීමා නීර්ණය පිළිබඳ ගැසට් නිවේදනය ක්‍රියාත්මක කිරීම අත්හිටුවමින් තහනම් නියෝගයක් නිකුත් කළ නඩුව මෙම මස 30 දින යළි කැඳවන මෙන් නීතිපතිවරයා අභියාචනාධිකරණයෙන් ඉල්ලා තිබේ. නීතිපතිවරයා විසින් අභියාචනාධිකරණයට මෝසමක් ඉදිරිපත් කරමින් මෙම ඉල්ලීම කර තිබේ. ඒ මඟින් සඳහන් කර ඇත්තේ පළාත්පාලන ආයතන 93ක් සඳහා ඡන්දය පැවැත්වීමට සැළසුම් කර ඇති බවත්,එම තහනම් නියෝගය හේතුවෙන් පළාත් පාලන ආයතන රැසක ඡන්දය පැවැත්වීමට නොහැකි බවත්, ඒ මඟින් ඡනතාවගේ ඡන්ද අයිතියට බලපෑමක් වන බවත් පෙන්වා දී තිබේ. පළාත් පාලන ආයතනවල සීමා නිර්ණයට අදාළව විෂයභාර අමාත්‍යවරයා විසින් නිකුත් කර ඇති ගැසට් නිවේදනය දෙසැම්බර් මස 4 දින දක්වා වලක්වාලමින් අභියාචනාධිකරණය තහනම් නියෝගයක් පසුගිය දා නිකුත් කළේය.", "URL": "https://sinhala.adaderana.lk/news.php?nid=80638", "Category": null, "Parent URL": null}