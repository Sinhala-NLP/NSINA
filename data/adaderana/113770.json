{"Source": "Adaderana", "Timestamp": "July 10, 2019 06:37 am", "Headline": "අද හෝකන්දරට වතුර නෑ-කොළඹ තැන් කීපයකට අඩු පීඩනයෙන්", "News Content": "හෝකන්දර ප්‍රදේශයට අද(10) දින පෙරවරු 9.00 සිට පැය 24ක කාලයක් ජල සැපයුම අත්හිටුවන බව ජල සම්පාදන හා ජලාපවහාන මණ්ඩලය පවසයි. එමෙන්ම කොළඹ, දෙහිවල ගල්කිස්ස, කෝට්ටේ, කඩුවෙල මහනගර සභා බල ප්‍රදේශය, මහරගම, බොරලැස්ගමුව කොළොන්නාව නගර සභා බල ප්‍රදේශවලට අදාළ කාලය තුළ අඩුපීඩනයක් යටතේ ජලය සැපයෙනු ඇති බව වාර්තා වෙයි. ජල සම්පාදන හා ජලාපවහන මණ්ඩලය පවසන්නේ අද පෙරවරු 9.00 සිට පැය 24ක කාලයක් කොටිකාවත්ත, මුල්ලේරියාව ප්‍රාදේශීය සභා බල ප්‍රදේශවලට ද අඩුපීඩනයක් යටතේ ජලය සැපයෙන බවයි.", "URL": "https://sinhala.adaderana.lk/news.php?nid=113770", "Category": null, "Parent URL": null}