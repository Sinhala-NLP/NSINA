{"Source": "Adaderana", "Timestamp": "September 8, 2018 10:32 am", "Headline": "සොරාකෑම් රැසකට සම්බන්ධ 5 ක් අත්අඩංගුවට", "News Content": "ගල්කිස්ස ප්‍රදේශයේ නිවෙස් බිද දේපල සොරා ගැනිම් රැසක් සම්බන්ධයෙන් අවශ්‍යව සිටි සැකකරුවන් 05 දෙනෙකු අත්අඩංගුවට ගෙන තිබේ. ගල්කිස්ස නොවිසදුණු අපරාධ විමර්ශන ඒකකයේ නිලධාරින් පිරිසක් විසින් සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව පොලිස් මූලස්ථානය පැවසීය. එහිදී සැකකරුවන් සතුව තිබී ජංගම දුරකතන 04ක්, රූපවාහිනි යන්ත්රග 02ක්, ටැබ් යන්ත්රතයක්, රන්මාල උකස් කරන ලද රිසිට්පත්, යකඩ කඩු 02ක් සහ ප්ලාස්ටික් පිස්තෝලයක් සොයාගෙන තිබේ. සැකකරුවන් රත්මලාන සහ මොරටුව යන ප්‍රදේශවල පදිංචි පුද්ගලයින් පිරිසක් බව සදහන්ය. අත්අඩංගුවට ගත් සැකකරුවන් අද (08) ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=95751", "Category": null, "Parent URL": null}