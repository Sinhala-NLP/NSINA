{"Source": "Adaderana", "Timestamp": "January 29, 2019 09:08 am", "Headline": "අනුන්ට ඇටවු උගුලේ තමන්ම පැටලි මිය ගිය තරුණයෙක්", "News Content": "ඌරගහ, කළුවලගොඩ පාලම අසල ප්‍රදේශයේ දී විදුලිසැර වැදීමෙන් පුද්ගලයෙකු මියගොස් තිබේ. අදාළ පුද්ගලයා විසින් සතුන් දඩයම් කිරීම සඳහා උගුල් ඇටවීමට මාර්ගයේ විදුලි රැහනකින් විදුලිය ලබාගැනීමට උත්සාහ කිරීමේ දී විදුලිසැර වැදී ඇති බව පොලීසිය සඳහන් කළේය. මියගොස් ඇත්තේ දියපිටගල්ලන ප්‍රදේශයේ පදිංචිව සිටි 29 හැවිරිදි එක් දරු පියෙක්. මෘත ශරීරය ඇල්පිටිය රෝහලේ මෘත ශරීරාගාරයේ තබා ඇති අතර ඌරගහ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. අද දෙරණ වාර්තාකරු පැවසුවේ ගෙවි ගිය සතිය ඇතුලත මෙ ආකාරයට විදුලි සැර වැදි තිදෙනෙකු මිය ගොස් ඇති බවයි.", "URL": "https://sinhala.adaderana.lk/news.php?nid=103258", "Category": null, "Parent URL": null}