{"Source": "Adaderana", "Timestamp": "December 18, 2017 10:30 pm", "Headline": "අදිවේගී මාර්ගයට දුම්රියක් කඩා වැටෙයි", "News Content": "අමෙරිකාවේ වොෂිංටන් නුවර දී දුම්රියක් අධිවේගී මාර්ගයකට කඩා වැටීමෙන් සිදුවූ අනතුරකින් පුද්ගලයින් හය දෙනෙකු මියගොස් තිබේ. එහිදී තවත් පුද්ගලයින් සියයකට ආසන්න පිරිසක් තුවාල ලබා රෝහල් ගත කර ඇති බව විදෙස් මාධ්‍ය වාර්තා කළේය. අමෙරිකාවේ සියටෙල් හි සිට පෝට්ලන්ඩ් දක්වා ධාවනය වෙමින් තිබු දුම්රියක් පීලිපැන එම දුම්රියේ මැදිරි කිහිපයක් අධිවේගී මාර්ගයට කඩා වැටී මෙම අනතුර සිදුව තිබේ. එහිදී අධිවේගී මාර්ගයේ ධාවනය වෙමින් තිබූ රථ වාහන කිහිපයකට ද අලාභහානී සිදුවී ඇති බව විදෙස් මාධ්‍ය වාර්තා කළේය. කෙසේවෙතත් මියගිය පුද්ගලයින් සංඛ්‍යාව තවදුරටත් ඉහළ යා හැකි බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81739", "Category": null, "Parent URL": null}