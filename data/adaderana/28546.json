{"Source": "Adaderana", "Timestamp": "October 23, 2012 12:03 pm", "Headline": "බාල තෙල් ගෙනාවාට හිටපු ලේකම්ට නඩු ", "News Content": "ඛනිජ තෙල් අමාත්‍යංශයේ හිටපු‍ ලේකම් ටී. ජයවර්ධන මහතාට එරෙහිව අල්ලස් හෝ දුෂණ විමර්ශන කොමිසම විසින් අද (23) නඩුවක් පවරා තිබේ. ප්‍රමිතියෙන් තොර පෙට්‍රල් ආනයනය කිරීම සම්බන්ධයෙන් කොළඹ මහේස්ත්‍රාත් අධිකරණය හමුවේ‍ මෙම නඩුව පවරා ඇත. එම දූෂණ චෝදනාව සම්බන්ධයෙන් ඛනිජ තෙල් සංස්ථාවේ කළමනාකාරවරයෙකුට ද නඩු පැවරූ බව කොමිෂන් සභාවේ අධ්‍යක්ෂ ජනරාල් ලක්ෂ්මි ජයවික්‍රම මහත්මිය සඳහන් කළාය. 2011 මැයි මස 03 වන දින සිට 2012 අප්‍රේල් මස 28 වන දින දක්වා කාලය තුළ පෙට්‍රල් තොගයක් ආනයනය කිරීමේ ටෙන්ඩරයකට අදාළව සිදුකර ඇති දූෂණ චෝදනා සම්බන්ධයෙන් මෙම නඩුව ගොනු කර ඇති බව සඳහන්ය. අදාළ නඩු විභාගය ලබන ජනවාරි මස 22 වන දින විභාග කිරීමට නියමිතය.", "URL": "https://sinhala.adaderana.lk/news.php?nid=28546", "Category": null, "Parent URL": null}