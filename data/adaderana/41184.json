{"Source": "Adaderana", "Timestamp": "February 17, 2014 03:22 pm", "Headline": "රාගල නිවසට අහසින් වස්තුවක් වැටිලාලු", "News Content": "නුවරඑළිය, රාගල ප්‍රදේශයේ නිවසකට හඳුනා නොගත් ආකාශ වස්තුවක් බවට සැක කෙරෙන ද්‍රව්‍යයක් කඩා වැටී තිබේ. ඊයේ රාත්‍රි 11ට පමණ මෙම හඳුනා නොගත් ආකාශ වස්තුවක් බවට සැක කෙරෙන ද්‍රව්‍යය කඩා වැටී ඇති බව අද දෙරණ වාර්තාකරු සඳහන් කළේය. එම ද්‍රව්‍ය කඩා වැටීමෙන් අනතුරුව අදාළ නිවසේ කොටසක් ගිනි ගෙන ඇති අතර ප්‍රදේශවාසීන් සමග එක්ව ගින්න මැඩ පැවැත්වු බව නිවසේ හිමිකරු පොලිසියට පවසා තිබේ. කෙසේ වෙතත් මින් කිසිවෙකුට අනතුරක් සිදුව නොමැති බව රාගල පොලිසිය පැවසුවේය. මේ සම්බන්ධයෙන් රාගල පොලිසිය, නුවරඑළිය දිස්ත්‍රික් ලේකම් කාර්යාලය සහ නුවරඑළිය ආපදා කළමනාකරණ මධ්‍යස්ථානය එක්ව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=41184", "Category": null, "Parent URL": null}