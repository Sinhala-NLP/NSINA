{"Source": "Adaderana", "Timestamp": "May 29, 2014 12:40 pm", "Headline": "අද ගල් නෑ මල්!", "News Content": "මත්තල ගුවන් තොටුපළ හා හම්බන්තොට වරාය බැලීමට ගොස් එජාප මන්ත්‍රීන් ප්‍රහාරයකට ලක්වුවද අද නොරොච්චෝලේ ලක්විජය ගල් අඟුරු බලාගාරය බැලීමට ගිය අවස්ථාවේදී පොල් සංවර්ධන හා වතු කළමනාකරණ නියෝජ්‍ය ඇමැති වික්ටර් ඇන්ටනි බියන්විල පෙරේරා මහතා ඇතුළු සන්ධාන ප්‍රාදේශීය දේශපාලනඥයින් විසින් ඔවුන් මල්මාලා දමා පිළිගෙන තිබේ. කල්පිටියේදී ඔවුන් එසේ මල්මලා දමා පිළිගත් බව අප වාර්තාකරු පැවසීය. අද නොරොච්චෝලේ විදුලිබලාගාරය නැරඹීමට ගිය ගමනට අජිත් පී. පෙරේරා එරාන් වික්‍රමරත්න, අජිත් මාන්නප්පෙරුම, රුවන් විජයවර්ධන ඇතුළු පිරිසක් අයත්වෙති. කෙසේ වුවද පසුගිය මස 17 වැනිදා මත්තල ගුවන් තොටුපළ හා හම්බන්තොට වරාය නිරීක්ෂණයට ගිය එජාප මන්ත්‍රීන්ට එදින ප්‍රහාරයක් එල්ල වුණි.", "URL": "https://sinhala.adaderana.lk/news.php?nid=43569", "Category": null, "Parent URL": null}