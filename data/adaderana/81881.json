{"Source": "Adaderana", "Timestamp": "December 21, 2017 09:39 am", "Headline": " පස් කන්දක් කඩා වැටී රාත්‍රී තැපැල් දුම්රිය ධාවනයට බාධා", "News Content": "උඩරට දුම්රිය මාර්ගයට පස් කන්දක් කඩා වැටීමෙන් රාත්‍රී තැපැල් දුම්රිය ධාවනයට බාධා එල්ල වී තිබේ. මධ්‍යම කඳුකරයේ බටහිර බෑවම් ප්‍රදේශයට ඊයේ(20) දවස පුරා ඇද හැලුන වර්ෂාවත් සමඟ උඩරට දුම්රිය මාර්ගයේ තලවාකැලේ දුම්රිය ස්ථානයට ආසන්න 115 ½ ස්ථානයේ පස් කන්දක් කඩා වැටිම නිසා දුම්රිය මාර්ගය අවහිර වි ඇත. 20 වන දින රාත්‍රී 11 ට පමණ මෙම ස්ථානයේ පස්කන්ද කඩා වැටිමත් සමඟ කොළඹ සිට බදුල්ල දක්වා ගමන් ගන්නා හා බදුල්ල සිට කොළඹ බලා ධාවනය කරමින් තිබු රාත්‍රී තැපැල් දුම්රිය ධාවනයට බාධා ඇති විය. නොනැවති ඇද හැලුන වර්ෂාව හමුවේ දුම්රිය මාර්ගයට කඩා වැටුන පස් ඉවත් කිරිම දැඩි දුෂ්කර කාර්යක් වි තිබියදි තලවාකැලේ දුම්රිය ස්ථානයේ සේවකයින් හා තලවාකැලේ පොලිස් විශේෂ කාර්ය බලකායේ සෙබලුන් මහත් පරිශ්‍රමයක් දරා පැය කීපයක් ඇතුලතදි පස් ඉවත්කර දුම්රිය ධාවනයට සුදුසු පරිදි මාර්ගය යතා තත්ත්වයට පත් කර ඇත. බදුල්ල සිට කොළඹ දක්වා ධාවනය කරමින් තිබු තැපැල් දුම්රිය තලවාකැලේ දුම්රිය ස්ථානයට ළඟා වන විට පැය දෙකක් පමණ ප්‍රමාද වී තිබු අතර මාර්ගය යතා තත්ත්වයට පත්කරන තුරු තලවාකැලේ දුම්රිය ස්ථානයෙදි තවත් පැයකට වැඩි කාලයක් රැදි සිටිමට සිදු වී තිබේ.", "URL": "https://sinhala.adaderana.lk/news.php?nid=81881", "Category": null, "Parent URL": null}