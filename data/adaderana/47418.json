{"Source": "Adaderana", "Timestamp": "November 16, 2014 12:07 pm", "Headline": "කිරිබත්ගොඩ පොලීසියට එරෙහිව උද්ඝෝෂණ ", "News Content": "කිරිබත්ගොඩ පොලීසියට එරෙහිව ප්‍රදේශවාසීන් පිරිසක් උද්ඝෝෂණයක නිරත වී තිබේ. අද(16) පෙරවරුවේ කිරිබත්ගොඩ පොලිස් ස්ථානය ඉදිරිපිට මෙම උද්ඝෝෂණය පැවැත්වු බව අද දෙරණ වාර්තාකරු සඳහන් කළේය. ප්‍රදේශයේ ක්‍රියාත්මක හෝටලයක් සම්බන්ධයෙන් උද්ගත වී ඇති ගැටලුවකට පොලීසිය නිසි ක්‍රියාමාර්ග ගෙන නොමැති බවට චෝදනා එල්ල කරමින් මෙම උද්ඝෝෂණය පවත්වා ඇති බව සඳහන්ය. කෙසේ වෙතත් උද්ඝෝෂණය පැවැත්වෙන ස්ථානයට පැමිණි අමාත්‍ය මර්වින් සිල්වා මහතා අදාළ ගැටලුවට විසඳුම් ලබාදෙන බවට පොරොන්දු වීමෙන් අනතුරුව උද්ඝෝෂකයින් විසිර ගිය බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=47418", "Category": null, "Parent URL": null}