{"Source": "Adaderana", "Timestamp": "September 3, 2010 02:53 pm", "Headline": "වව්නියාවේ පවුල් 300 ක් නැවත පදිංචි කරයි", "News Content": "වව්නියාව සේමමඩු ප්‍රදේශයේ පවුල් 300ට අයත් සාමාජිකයින් 1000කට ආසන්න පිරිසක් නැවත පදිංචි කර තිබේ. වව්නියාව දිස්ත්‍රික් ලේකම් පී.එස්.එම්. චාල්ස් මහත්මියගේ ප්‍රධානත්වයෙන් මෙම පිරිසට අවශ්‍ය සෙවිලි තහඩු, කෘෂි උපකරණ හා රුපියල් 5000 බැගින් වූ චෙක්පත් ද මෙහිදී ප්‍රදානය කර ඇති බව සඳහන්ය. මීට සමගාමීව අදාළ පිරිසගේ ගැටළු නිරාකරණය කිරීම උදෙසා ජංගම සේවාවක්ද පවත්වා තිබේ. සෞඛ්‍ය අංශයේ ජංගම සේවාවට සහභාගි වූ පිරිසට නොමිලේ ප්‍රතිකාර ලබාදීම ද එහිදී සිදුවූ බව වාර්තා වේ.", "URL": "https://sinhala.adaderana.lk/news.php?nid=10619", "Category": null, "Parent URL": null}