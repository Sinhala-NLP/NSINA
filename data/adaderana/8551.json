{"Source": "Adaderana", "Timestamp": "May 22, 2010 08:22 am", "Headline": "තෙවන වාරිකයත් ලැබෙන ලකුණු", "News Content": "ශ්‍රී ලංකාව 2010 වසරේ දී 6.5% ක ආර්ථික වර්ධන ‍වේගයක් අත්කර ගනු ඇතැයි අපේක්ෂා කරන බව ජාත්‍යන්තර මූල්‍ය අරමුදල පවසයි. මෙර‍ට ආර්ථිකය අපේක්ෂා කළ ආකාරයට වර්ධනය වෙමින් පවතින බව එහි‍ මෙරට නේවාසික නියෝජිත ආචාර්ය බ්‍රයන් ඇට්කින්ග් මහතා ඊයේ කොළඹ මහබැංකු මූලස්ථානයේ පැවති මාධ්‍ය හමුවකදී සඳහන් කළේය. මේ වන විට ශ්‍රී ලංකාව ශක්තිමත් ආර්ථික වර්ධනයක් පෙන්නුම් කරන බව ජාත්‍යන්තර මූල්‍ය අරමුදලේ අදහස වන බව හෙතෙම ප්‍රකාශ කළේය. එබැවින් එම අරමුදල 2009 ජූලි 24 වැනි දින මෙරටට අනුමත කළ අමෙරිකානු ඩොලර් බිලියන 2.6 ක සමීපස්ත ණය පහසුකම යටතේ වන තුන්වන වාරිකය ලබාදීම සඳහා‍ මේ වන විට ඔවුන් මෙරට ආර්ථිකය ඇගයීමට ලක්කරමින් සිටියි. ඒ අනුව තෙවන වාරිකය ලබාදීමට ඇති ඉඩකඩ වැඩි බව ආචාර්ය බ්‍රයන් ඇට්කින්ග් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8551", "Category": null, "Parent URL": null}