{"Source": "Adaderana", "Timestamp": "April 1, 2012 02:27 pm", "Headline": " සුසාන භූමියක් එපා-මාරවිල වැසියෝ කියති", "News Content": "මාරවිල මූදුකටුව ප්‍රදේශයට සුසාන භූමියක් අනවශ්‍ය බව පවසමින් ප්‍රදේශවාසීන් පිරිසක් උද්ඝෝෂණ ව්‍යාපාරයක නිරත වී තිබේ. අද පෙරවරුවේ හලාවත - කොළඹ මාර්ගයේ කටුනේරිය ප්‍රදේශයේ දී මෙම උද්ඝෝෂණය පැවති බව අද දෙරණ වාර්තාකරු සඳහන් කරයි. මාරවිල , මූදුකටුව කණිෂ්ඨ විද්‍යාලය ආසන්නයේ ඉඩමක් මෙලෙස සුසාන භූමියක් සඳහා වෙන්කර ඇති බවට ප්‍රදේශවාසීහු චෝදනා කරති. අදාළ සුසාන භූමිය සඳහා අනුමැතිය ලබාදෙන ලෙස නාත්තණ්ඩිය ප්‍රාදේශීය සභාවෙන් ද ඉල්ලීමක් කර ඇති අතර එහෙත් මෙතෙක් ඊට අනුමැතිය හිමිවී නැත.", "URL": "https://sinhala.adaderana.lk/news.php?nid=23213", "Category": null, "Parent URL": null}