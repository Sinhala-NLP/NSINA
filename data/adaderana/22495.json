{"Source": "Adaderana", "Timestamp": "March 1, 2012 08:42 am", "Headline": "යතුරුපැදියක ගැටී කාන්තාවක් මරුට", "News Content": "කහව , මීටියාගොඩ ප්‍රධාන මාර්ගයේ සිදුවු රිය අනතුරකින් කාන්තාවක ජිවිතක්ෂයට පත්ව තිබේ. කහව දෙස සිට මීටියාගොඩ දෙසට ධාවනය වු යතුරුපැදියක පදික කාන්තාවක සහ ගැහැණු ළමයෙකු ගැටීමෙන් මෙම අනතුර සිදුව ඇති බව පොලිසිය පැවසුවේය. අනතුරින් තුවාල ලැබු කාන්තාව සහ ගැහැණු ළමයා ඇතුළු යතුරු පැදියේ ගමන්ගත් පුද්ගලයින් දෙදෙනා ද බලපිටිය රෝහලට ඇතුළත් කර තිබේ. ඔවුන් වැඩිදුර ප්‍රතිකාර සඳහා කරාපිටිය රෝහලට ඇතුළත් කිරීමෙන් අනතුරුව අදාළ කාන්තාව මියගොස් ඇති බව පොලිසිය සඳහන් කරයි. මියගොස් ඇත්තේ 72 හැවිරිදි කහව ප්‍රදේශයේ පදිංචිකාරියක වන අතර සිද්ධිය සම්බන්ධයෙන් මීටියාගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=22495", "Category": null, "Parent URL": null}