{"Source": "Adaderana", "Timestamp": "March 14, 2014 09:49 am", "Headline": "කිලිනොච්චියෙන් - වත්තලින් මළ සිරුරු 2ක්", "News Content": "කිලිනොච්චිය, පරන්තන් සුරාබදු කාර්යාලය පිටුපස දුම්රිය මාර්ගයේ තිබී නාදුනන පුද්ගලයෙකුගේ මළ සිරුරක් සොයාගෙන තිබේ. මියගිය පුද්ගලයා අවුරුදු 25ක අයෙකු වන අතර ඔහුගේ අනන්‍යතාව පිළිබඳ මෙතෙක් අනාවරණය වී නොමැති බව වාර්තා වේ. මෘත ශරිරය කිලිනොච්චිය රෝහලේ මෘත ශරිරාගාරයේ තැන්පත් කර ඇති බව කිලිනොච්චිය පොලිසිය පැවසීය. මේ අතර වත්තල, පල්ලියවත්ත නාවික හමුදා කදවුර පිටුපස මුහුදු වෙරළේ තිබි මියගිය පුද්ගලයෙකුගේ සිරුරක් සොයාගෙන ඇත. අවුරුදු 45ත් 50ත් පමණ වයසේ පසුවන්නෙකුගේ බවට සැක කෙරෙන මෘත ශරීරය මෙතෙක් හඳුනාගෙන නොමැති බව වත්තල පොලිසිය සඳහන් කළේය.", "URL": "https://sinhala.adaderana.lk/news.php?nid=41794", "Category": null, "Parent URL": null}