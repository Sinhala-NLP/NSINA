{"Source": "Adaderana", "Timestamp": "March 5, 2012 12:13 pm", "Headline": "මයික්‍රොසොෆ්ට් නව්‍ය තාක්ෂණය තුළින් සමාජ සුබසාධනයට නව ජවයක් ", "News Content": "ඡායා රූ-මයික්‍රොසොෆ්ට් ආසියානු කලාපයේ ප‍්‍රකාශන ව්‍යාපෘති කළමනාකාර ලෝරා බේල් මහත්මිය සිය දේශනය පැවත්වූ අවස්ථාව. මයික්‍රොසොෆ්ට් ශ‍්‍රි ලංකා ආයතනය තම දෙවන Connecting with Communities වැඩමුළුව 2012 පෙබරවාරි මස 29 වන දින කොළඹ ටාජ් සමුද්‍රා හෝටලයේදී පැවත්විණි. මෙම වැඩමුළුවට සමාජ සේවා සංගම් නියෝජිතයින්, ශ‍්‍රී ලංකා තොරතුරු හා සන්නිවේදන නියෝජිත ආයතනය(ICTA)සහ තොරතුරු තාක්ෂණ ක්ෂේත‍්‍රයේ නියෝජිතයින් රැසක් සහභාගී විය. මයික්‍රොසොෆ්ට් සමාගමේ සමාජ සේවා වගකීම පිළිබඳ ගෝලීය අරමුණ වන්නේ ලොව සමාජ සේවා සංවිධානයන් හට අඩු පහසුකම්ලාභී ජන ජීවිත හා සම්බන්ධවීමේ හැකියාව වඩාත් සාර්ථක කරගැනීම පිණිස නව්‍යතම තාක්ෂණය බද්ධ කරගැනීමට පහසුකම් සලසාලීමයි. මයික්‍රොසොෆ්ට් සතු නවනතම තාක්ෂණය හරහා සමාජ සේවා සංවිධානයන් හට තම ඉලක්ක වඩාත් පහසුවෙන් සපුරාගන්නේ කෙසේද යන්න පෙන්වාදීම මෙම එක්දින වැඩමුළුවේ පරමාර්ථයවේ. එමෙන්ම මෙම වසරේ වැඩසටහන තුළින් අපේක්ෂා කරනුයේ තාක්ෂණය භාවිතාවෙන් කාර්යක්ෂමතාවය වැඩිකිරීමට පියවර තැබීමයි. දැනටමත් වාණිජ ලොවේ ඉතා සාර්ථක ලෙස ප‍්‍රචලිතවී ඇති Microsoft Lync යන නව මෘදුකාංගය මයික්‍රොසොෆ්ට් තාක්ෂණික විශේෂඥයින් විසින් සහභාගී වූ ප‍්‍රභූ පිරිසට හඳුන්වාදීම මෙම වැඩසටහනේ සුවිශේෂත්වයක් විය . මයික්‍රොසොෆ්ට් ආසියානු කලාපයේ ප‍්‍රකාශන ව්‍යාපෘති කළමණාකරු ලෝරා බේල් වැඩමුළුවට සහභාගී වෙමින් සන්නිවේදන හා ජන සම්බන්ධතා පිළිබඳ මයික්‍රොසොෆ්ට් ආයතනයේ Connecting with Communities හි ප‍්‍රධාන ආරාධිතයා ලෙස පැමිණි ශ‍්‍රී ලංකා තොරතුරු හා සන්නිවේදන නියෝජිත ආයතනයේ(ICTA) රාජ්‍ය අංශය ප‍්‍රතිනිර්මාණය කිරීමේ වැඩසටහන් අධ්‍යක්ෂක වසන්ත දේශප‍්‍රිය මහතා මෙහිදී ප‍්‍රධාන දේශනය පැවත්වීය.", "URL": "https://sinhala.adaderana.lk/news.php?nid=22591", "Category": null, "Parent URL": null}