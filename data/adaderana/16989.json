{"Source": "Adaderana", "Timestamp": "June 24, 2011 08:58 pm", "Headline": "මදුරුවන්ට නවාතැන් දුන් 1525 දෙනෙකුට නඩු වැටෙයි", "News Content": "ජාතික මදුරු මර්දන සතියේ පස්වන දිනය වන අද(24) දිනයේ මදුරුවන් බෝවන පරිශ්‍ර පවත්වාගෙන ගිය පරිශ්‍ර හිමියන් 1525 දෙනෙකුට එරෙහිව නඩු පැවරීමට ද පියවර ගෙන ඇති බව සෞඛ්‍ය අමාත්‍යාංශය පවසයි. ‍ අද දිනය තුළ පරිශ්‍ර 72, 335 ක් පරීක්ෂාවට ලක් කළ බව සෞඛ්‍ය අමාත්‍යාංශය නිවේදනයක් නිකුත් කරමින් සඳහන් කරයි. ‍ එමෙන්ම මදුරු කීටයින් සහිත ස්ථාන 2021 ක් හඳුනාගෙන ඇති බව ද සෞඛ්‍ය අමාත්‍යාංශය නිකුත් කළ නිවේදනයේ වැඩිදුරටත් දැක්වේ. ‍ මදුරුවන් බෝවීමේ අවදානම් සහිත ස්ථාන පවත්වාගෙන ගිය පුද්ගලයින් 36, 590 දෙනෙකුට සති 02 ක් තුළ එම ස්ථාන විනාශ කිරීමට හෝ මදුරුවන් බෝ නොවන ලෙස සකස්කිරීමට පියවර ගන්නා ලෙස තරයේ අවවාද කළ බව ද සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=16989", "Category": null, "Parent URL": null}