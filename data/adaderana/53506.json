{"Source": "Adaderana", "Timestamp": "August 28, 2015 09:05 am", "Headline": "මියන්මාරයට නව තානාපතිවරයෙක්", "News Content": "මියන්මාර ජනරජයේ ශ්‍රී ලංකා තානාපතිවරයා ලෙස කේ.ඩබ්ලිව්.එන්.ඩී කරුණාරත්න මහතා පත් කිරීමට තීරණය කර තිබේ.ශ්‍රී ලංකා ජනරජයේ සහ මියන්මාර ජනරජයේ එකඟතාව මත අදාළ පත් කිරීම සිදු කර ඇති බව වාර්තා වේ. විදේශ කටයුතු අමාත්‍යාංශය සඳහන් කළේ ජනාධිපති මෛත්‍රිපාල සිරිසේන මහතා විසින් නව පත්කිරීම සිදු කර ඇති බවයි.මියන්මාරයේ ශ්‍රී ලංකා තානාපතිවරයා ලෙස 2011 වසරේ සිට කටයුතු කරන්නේ එච්.ආර් පියසිරි මහතාය.", "URL": "https://sinhala.adaderana.lk/news.php?nid=53506", "Category": null, "Parent URL": null}