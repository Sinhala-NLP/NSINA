{"Source": "Adaderana", "Timestamp": "November 18, 2017 12:57 pm", "Headline": "තාක්ෂණික නගරයේ යටිතල පහසුකම් මේ දවස්වල සංවර්ධනය කරනවා", "News Content": "මෙරට ඉදිකිරීමට නියමිත ප්‍රථම තාක්ෂණික නගරයේ යටිතල පහසුකම් සංවර්ධනය කිරීමේ කටයුතු මේ දිනවල සිදු කෙරෙමින් පවතින බව මහ නගර සහ බස්නාහිර සංවර්ධන අමාත්‍යංශය පවසයි. ඒ සඳහා මෙවර අයවැයෙන් රුපියල් මිලියන 100ක මුදලක් වෙන් කර ඇති බව එම අමාත්‍යංශය සඳහන් කළේය. යටිතල පහසුකම් සංවර්ධනය කිරීමේ කටයුතු අවසන්වීමෙන් අනතුරුව විදේශීය අයෝජකයින් තාක්ෂණික නගරයට ගෙන්වා ගැනීම සම්බන්ධයෙන් අවධානය යොමු වනු ඇත. හෝමාගම ප්‍රදේශය ආශ්‍රිතව කොරියානු රජයේ ආධාර යටතේ ඉදිකිරීමට නියමිත මෙරට ප්‍රථම තාක්ෂණික නගරයේ ප්‍රධාන සැළසුම ජනගත කිරීම අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් පසුගියදා සිදු කෙරුණි. තාක්ෂණය හා විද්‍යාව යන ක්ෂේත්‍රයන් සම්බන්ධයෙන් නවෝත්පාදන සිදු කිරිම අදාළ වැඩසටහනේ අරමුණ වී තිබේ.", "URL": "https://sinhala.adaderana.lk/news.php?nid=80102", "Category": null, "Parent URL": null}