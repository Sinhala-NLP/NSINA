{"Source": "Adaderana", "Timestamp": "March 30, 2019 10:09 am", "Headline": "ගිනි රකුසාට ගොදුරු වු අහිංසක පවුලක්", "News Content": "දඹුල්ල පනම්පිටිය මැණික්දෙනයාය ප්‍රදේශයේ නිවසක් ගින්නකට හසුවී සම්පූර්ණයෙන්ම විනාශයට පත්ව නිවැසියන්ට ඇඳි වත පමණක් ඉතිරිවී ඇති දුක්බර පුවතක් වාර්තා විය. මෙම නිවසේ මව සහ පියා කුලී වැඩටත් දරුවන් තිදෙනාත් පාසල් ගොස් ඇති අවස්ථාවක අසල්වැසි ඉඩමක හටගත් ගින්නක් ව්‍යාප්ත වී මෙම නිවස සම්පූර්ණයෙන්ම ගින්නට හසුවී අළු බවට පත්ව තිබේ. දඹුල්ල පන්නම්පිටිය මැණික්දෙනයාය ප්‍රදේශයේ පදිංචි පි .ජි ,සිරිනායක (53) මහතා ඔහුගේ බිරිඳ ආර් .ඩී.සිරියලතා (38) මහත්මියත් හැඬූ කඳුළින් කියා සිටියේ තමන්ගේ දියණියන් දෙදෙනාත් පුතණුවන්ගේ ඇඳි වත පමණක් ඉතිරිව මේ වනවිට කරකියා ගන්නට නොහැකි තත්ත්වයට පත්ව ඇති බවය. මෙ වන විට ඔවුන්ට ඉන්න හිටින්නට තැනක් නොමැතිව අසල්වැසි නිවසක තාවකාලිකව ලැගුම් ගෙන සිටින බව කියති. මෙම දෙපළගේ දියණියන් වූ .පි ජි. සේපාලිකා වයස අවුරුදු දාහතරක දියණියත් හත් හැවිරිදි දිලක්ෂි සෙව්වන්දි දියණියද වැඩිමහල් පුතා තිලංක දිල්ෂාන් මෙවර සාමාන්‍ය පෙළ විභාගයට පෙනී සිට 28 දිනයේ ප්‍රතිඵල බලාපොරොත්තුවෙන් සිටින අයෙකු බව පියා හඬා වැටෙමින් කීවේය. වෙනත් අයෙකුගේ ඉඩමක කුඩා කටුමැටි ගැසූ කුඩා නිවසක මෙම පිරිස කාලයක් තිස්සේ පදිංචිව කුලී වැඩක් කරමින් දරුවන් තිදෙනාද සමඟ ජීවත්ව සිටි සිට ඇත. මේ වන විට මෙම පවුලට ඉන්න හිටින්න තැනක් ඇඳුමක් පැළඳුමක් හෝ අඩුම තරමේ පිඟානක් කෝප්පයක් වත් නොමැති බව ඔහු හඬා වැටෙමින් අප සමග කියන්නට වූහ. මෙම අසරණ පවුලට කුඩාවට හෝ නිවාස ඉදිකර ගැනීමට තරම් ආර්ථික අපහසුකමක් නොමැති අතර කවුරුන් හෝ දානපතියකු සිටීනම් මෙම පවුලට නිවසක් තනා දීමට ඉදිරිපත් විය හැකිය. ඔවුන්ගේ ලිපිනයපි .ජි ,සිරිනායක මැණික්දෙනයාය පන්නම්පිටිය. ඔවුන් සම්බන්ධ කරගැනීමට හැකි දුරකථන අංකය 0781725972.", "URL": "https://sinhala.adaderana.lk/news.php?nid=107019", "Category": null, "Parent URL": null}