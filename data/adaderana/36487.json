{"Source": "Adaderana", "Timestamp": "August 8, 2013 06:58 pm", "Headline": "තවත් මන්ත්‍රීවරයෙක් පක්ෂය හැරයයි", "News Content": "ලංකා කම්කරු කොංග්‍රසය නියෝජනය කරන නුවරඑළිය දිස්ත්‍රීක් පාර්ලිමේන්තු මන්ත්‍රී පී. රාජදුරෙයි මහතා තම පක්ෂයේ සාමාජිකත්වයෙන් ඉල්ලා අස්වීමට තීරණය කළ බව පවසයි. ඊට අදාළ ලියකියවිලි මේවන විටත් සකස්කර ඇති බවත් , ඒවා හෙට දින පක්ෂ මහ ලේකම්වරයාට භාරදීමට කටයුතු කරන බවත් මන්ත්‍රීවරයා අද දෙරණට කියා සිටියේය. තම ‍ඉදිරි දේශපාලන කටයුතු එළඹෙන සති දෙකක කාලය තුළ මාධ්‍ය හමුවක් කැඳවා ප්‍රකාශයට පත්කිරීමට සූදානම් බවද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=36487", "Category": null, "Parent URL": null}