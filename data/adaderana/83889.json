{"Source": "Adaderana", "Timestamp": "February 2, 2018 07:58 am", "Headline": "තාවකාලික හැදුනුම්පත් ලබා ගැනීමට තිබූ කාලය අදින් අවසන්", "News Content": "පළාත් පාලන ආයතන ඡන්ද විමසීමට අදාළව තාවකාලික හැදුනුම්පත් ලබාගැනීම සඳහා ලබාදී තිබූ කාලය අදින් අවසන් වේ. ජාතික හැදුනුම්පත, වලංගු විදේශ ගමන් බලපත්‍රය, රියදුරු බලපත්‍රය, වැඩිහිටි, විශ්‍රාමික සහ ආගමික හැදුනුම්පත මගින් ඡන්දය ප්‍රකාශ කිරීමේ දී අනන්‍යතාව තහවුරු කළ හැකි වේ. එවැනි කිසිදු හැදුනුම්පතක් නොමැති ඡන්ද දායකයින්ට තාවකාලික හැදුනුම්පතක් නිකුත් කිරීමට මැතිවරණ කොමිෂන් සභාව කල් ලබාදී තිබිණි. මේ අතර පළාත් පාලන ආයතන ඡන්ද විමසීමට අදාළව තැපැල් ඡන්දය ප්‍රකාශ කිරීමට නොහැකි වූ පුද්ගලයින් සඳහා අද (02) දිනය තුළ ද අවස්ථාව ලබාදීමට මැතිවරණ කොමිෂන් සභාව පියවර ගෙන තිබේ.", "URL": "https://sinhala.adaderana.lk/news.php?nid=83889", "Category": null, "Parent URL": null}