{"Source": "Adaderana", "Timestamp": "August 7, 2018 11:39 am", "Headline": "නව අගමැති නම් කිරීමට ජනාධිපති සැරසෙයි", "News Content": "හයිටි රාජ්‍යයේ නව අග්‍රාමාත්‍යවරයා නම් කිරීමට ජනාධිපති ජොවෙනෙල් මෙයිසේ කටයුතු කර තිබේ. මෙලෙස නව අග්‍රාමාත්‍යවරයා ලෙසින් පත්වීම් ලබා ගත් ජීන් හෙන්රි සියෙන්ට් ජනාධිපතිවරණයේ අපේක්ෂකයකුද විය. හයිටි රාජ්‍යයේ නව අගමැතිවරයා ලෙසින් ජනාධිපතිවරණ අපේක්ෂක ජීන් හෙන්රි සියෙන්ට් නම් කිරීමට ජනාධිපති ජොවෙනෙල් මෙසේ කටයුතු කළේය. රෙන්මන් අයිටි දේශපාලන සංවිධානය නියෝජනය කරමින් 2016 හයිටි ජනාධිපතිවරණය සදහා ඉදිරිපත් වූ සියෙන්ට්, එරට ජනප්‍රිය දේශපාලන චරිතයක්ද වෙයි. මෙම පත්වීම කර ඇත්තේ ඉල්ලා අස්වූ අගමැති ජැක් ගයි ගැෆොන්ටන්ගෙන් පුරප්පාඩු වූ ධුරය සඳහායි. පසුගිය සමයේ එරට පැවැත්වුණු දැවැන්ත විරෝධතාවක් අතරතුර පුද්ගලයින් සිවුදෙනෙක් මියයාමේ සිදුවීමක් හේතුවෙන් හිටපු අගමැතිවරයාට ධුරයෙන් ඉල්ලා අස්වීමට සිදුවිය. පැවැති විරෝධතාවලදී හයිටි රාජ්‍යයේ අගනුවර ඇති වූ නොසන්සුන් තත්ත්වය හේතුවෙන් එරට සිය තානාපති කාර්යාල වසා දැමීමට රටවල් කිහිපයක් කටයුතු කළ බව වාර්තා වෙයි.", "URL": "https://sinhala.adaderana.lk/news.php?nid=93977", "Category": null, "Parent URL": null}