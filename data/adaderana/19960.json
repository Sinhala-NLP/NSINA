{"Source": "Adaderana", "Timestamp": "November 12, 2011 02:39 pm", "Headline": "බෝවත්තේ රිය අනතුරකින් කතක් මරුට -සිව්දෙනෙකුට තුවාලයි", "News Content": "පන්නල - කුලියාපිටිය ප්‍රධාන මාර්ගයේ බෝවත්ත ප්‍රදේශයේ දී අද(12) අලුයම සිදුවූ රිය අනතුරකින් කාන්තාවක මිය‍ගොස් තවත් සිව්දෙනෙකු තුවාල ලබා තිබේ. පන්නල සිට කුලියාපිටිය දෙසට ධාවනය වූ වෑන් රථයක් මාර්ගයෙන් ඉවතට පැන කොන්ක්‍රීට් බැම්මක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් වෑන් රථයේ රියදුරු, ඔහුගේ බිරිඳ, දරුවන් දෙදෙනා සහ තවත් අයෙකු තුවාල ලබා කුලියාපිටිය රෝහලට ඇතුළත් කර ඇත. එහිදී රියදුරුගේ බිරිඳ මියගොස් ඇති බව සඳහන්ය. ඇය 27 හැවිරිදි වෙරලුගම, වලකුඹුරමුල්ල ප්‍රදේශයේ පදිංචිකාරියක බව පොලිසිය සඳහන් කරයි.", "URL": "https://sinhala.adaderana.lk/news.php?nid=19960", "Category": null, "Parent URL": null}