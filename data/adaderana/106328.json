{"Source": "Adaderana", "Timestamp": "March 19, 2019 09:57 am", "Headline": "ජනාධිපතියි විපක්ෂ නායකයි තීන්දු කරන කෙනාට ජනාධිපතිවරණයේ දී සහය දෙනවා", "News Content": "ජනාධිපති මෛත්‍රීපාල සිරිසේන මහතා සහ විපක්ෂ නායක මහින්ද රාජපක්ෂ මහතා විසින් තීන්දු කරනු ලබන ඕනෑම අපේක්ෂකයෙකු සඳහා ඉදිරි ජනාධිපතිවරණයේ දී සහය පල කරන බව බස්නාහිර පලාත් ප්‍රධාන අමාත්‍ය ඉසුර දේවප්‍රිය මහතා පවසයි. මිනුවන්ගොඩ උඩුගම්පොල ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් ප්‍රධාන අමාත්‍යවරයා මේ බව සඳහන් කළේය. කෙසේ වෙතත් ඉදිරි ජනාධිපතිවරණයේ දී ආණ්ඩු විරෝධී සියලු බලවේග එකට එකතු වන බව පාර්ලිමේන්තු මන්ත්‍රී ප්‍රසන්න රණතුංග මහතා සදහන් කළේය. මේ අතර ඉදිරි ජනාධිපතිවරණය සඳහා අපේක්ෂකයෙකු එක්සත් ජාතික පක්ෂය තුළින්ම තෝරා ගන්නා බව එම පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=106328", "Category": null, "Parent URL": null}