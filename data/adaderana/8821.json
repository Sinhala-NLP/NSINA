{"Source": "Adaderana", "Timestamp": "June 5, 2010 10:12 am", "Headline": "කැන්ඩා ‍යුන් ලංකාවට ", "News Content": "එක්සත් ජාතීන්ගේ කර්මාන්ත සංවර්ධන සංවිධානයේ අධ්‍යක්ෂ ජනරාල් කැන්ඩා ‍යුන් කෙල්ලා ශ්‍රී ලංකාවේ සංචාරයක නිරත වීමට සූදානම් වේ. ලබන 8 වැනිදා සිට 12 වැනිදා දක්වා කාලය තුළ ඔහු මෙරට රැදී සිටීමට නියමිතය. සංචාරය අතරතුර ඔහු ජනාධිපති මහින්ද රාජපක්ෂ මහතා හමුවී සාකච්ඡා කිරීමට ද නියමිත බව එක්සත් ජාතීන්ගේ කර්මාන්ත සංවර්ධන සංවිධානය පවසයි. ඊට අමතරව ඔහු විදේශ අමාත්‍යවරයා, කර්මාන්ත සහ වාණිජ කටයුතු අමාත්‍යවරුන් හමුවීමට නියමිතය. ලබන 9 වැනිදා ශ්‍රී ලංකා ජාතික කර්මාන්ත මණ්ඩලය විසින් සංවිධානය කෙරෙන සම්මන්ත්‍රණයක දී 21 වන සියවසේ කර්මාන්ත සංවර්ධන අභියෝග යන මැයෙන් වන දේශනයක් ද එක්සත් ජාතීන්ගේ කර්මාන්ත සංවර්ධන සංවිධානයේ අධ්‍යක්ෂ ජනරාල්වරයා විසින් පවත්වනු ඇත. ශ්‍රී ලංකාවට අමතරව ඔහු බංග්ලාදේශයේ සහ ජපානයේ ද සංචාරය කිරීමට නියමිතව ඇත.", "URL": "https://sinhala.adaderana.lk/news.php?nid=8821", "Category": null, "Parent URL": null}