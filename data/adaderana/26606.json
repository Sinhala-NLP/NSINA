{"Source": "Adaderana", "Timestamp": "August 15, 2012 12:22 pm", "Headline": "බදුල්ල උද්ඝෝෂණයට තුඩුදුන් අනතුරේ තුවාලකරු මරුට", "News Content": "ඉකුත් 11 වනදා බදුල්ල මහ රෝහල ආසන්නයේ පාර මාරුවීමේ දී කුඩා ලොරියක ගැටී අනතුරට ලක්ව බදුල්ල මහරෝහලේ දැඩිසත්කාර ඒකකයේ ප්‍රතිකාර ලැබූ පුද්ගලයා අද (15) අලුයම මිය ගොස් ඇත. මෙලෙස මිය‍ ගොස් ඇත්තේ 30 හැවිරිදි රන්ජන් බණ්ඩාර තෙන්නකෝන් නැමැති එක් දරු පියෙකි.‍ මෙම අනතුර පිළිබඳ මූලික විමර්ශන සිදු කිරීමකින් තොරව පොලීසිය විසින් අනතුර සිදුකළ වාහනය නිදහස් කළ බව කියමින් හා එම මාර්ගයේ කහ ඉරි නොමැති බවට චෝදනා නඟමින් බදුල්ල මහ රෝහලේ කනිෂ්ඨ සේවකයින් ඉකුත් 12 වනදා රෝහල සංකීර්ණය ඉදිරිපිට මාර්ගය අවහිර වනසේ විරෝධතාවයක නිරත විය. එහිදී උද්ඝෝෂකයින් පලවා හැරීමට පොලීසිය විසින් කඳුලු ගෑස් ප්‍රහාරයක් ද එල්ල කරන ලදී.", "URL": "https://sinhala.adaderana.lk/news.php?nid=26606", "Category": null, "Parent URL": null}