{"Source": "Adaderana", "Timestamp": "August 22, 2016 10:53 am", "Headline": "  ඇතැම් අමාත්‍යවරුන් ගැන කණගාටුයි", "News Content": "රජයේ මුදල් භාවිත කිරීම පිළිබඳව ඇතැම් අමාත්‍යවරු නිසි අවබෝධයකින් තොරව කටයුතු කිරීම කණගාටුවට කරුණක් බව මුදල් අමාත්‍ය රවී කරුණානායක මහතා පවසයි.කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින් මුදල් අමාත්‍යවරයා මේ බව සඳහන් කළේය.මේ අතර නව ආණ්ඩුවක් නිර්මාණය කිරීමට තරම් හිටපු ජනාධිපතිවරයාට ජනතා ප්‍රසාදයක් නොමැති බව නිපුණතා සංවර්ධන හා වෘත්තීය පුහුණූ අමාත්‍ය මහින්ද සමරසිංහ මහතා පවසයි.කළුතර ප්‍රදේශයේ පැවැති ජන හමුවකට එක්වෙමින් මහින්ද සමරසිංහ අමාත්‍යවරයා මේ බව සඳහන් කළේය.මේ අතර මෙරට පවතින නීති සංශෝධනය කළ යුතු බව මහානගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.", "URL": "https://sinhala.adaderana.lk/news.php?nid=63336", "Category": null, "Parent URL": null}