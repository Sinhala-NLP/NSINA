{"Source": "Adaderana", "Timestamp": "January 22, 2012 03:03 pm", "Headline": "රඹුටන් ගෙඩියක් උගුරේ සිරවී කුඩා දරුවෙකු මියයයි", "News Content": "හසලක, හ‍තරේ ඇල, ග‍‍ඟේ යාය ප්‍රදේශයේ දී රඹුටන් ගෙඩියක් උගුරේ සිරවීමෙන් කුඩා දරුවෙකු ජීවිතක්ෂයට පත් වී තිබේ. අවුරුදු දෙකහමාරක් වයසැති මෙම කුඩා දරුවා ඊයේ(21) සවස මෙලෙස ජීවිතක්ෂයට පත්ව ඇති බව හසලක රෝහල ප්‍රකාශ කරයි. රඹුටන් ගෙඩිය උගුරේ සිරවීම හේතුවෙන් දරුවා රෝහල්ගත කරන අවස්ථාව වන විට ද ‍මිය ගොස් සිටි බව වාර්තා වේ. පශ්චාත් මරණ පරීක්ෂණය අද(22) සිදුකර ඇති අතර රඹුටන් ගෙඩිය උගුරේ සිරවීම හේතුවෙන් මෙම මරණය සිදු වී ඇති බවට ඉන් තහවුරු වූ බව රෝහල් ප්‍රකාශකවරයෙකු සදහන් කළේය.", "URL": "https://sinhala.adaderana.lk/news.php?nid=21561", "Category": null, "Parent URL": null}