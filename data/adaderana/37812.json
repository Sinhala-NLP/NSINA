{"Source": "Adaderana", "Timestamp": "September 30, 2013 02:01 pm", "Headline": "සුසාන භූමියේ මා වවුලන් මැරූ 2ක් මාට්ටු", "News Content": "තෙල්දෙණිය, අඹකොටේ පොදු සුසාන භූමියේදී මා වවුලන් අල්ලා ඝාතනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. අඹකොටේ පොලිස් විශේෂ කාර්ය බලකා නිලධාරීන්ට ලද තොරතුරකට අනුව මොවුන් අත්අඩංගුවට ගෙන ඇති බව සඳහන්ය. එහිදී අදාළ පුද්ගලයින් විසින් ඝාතනය කළ මා වවුලන් 16 දෙනෙකු සහ වවුලන් ඇල්ලීම සඳහා භාවිත කරන උපකරණ කිහිපයක් පොලිස් විශේෂ කාර්ය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා තෙල්දෙණිය පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=37812", "Category": null, "Parent URL": null}