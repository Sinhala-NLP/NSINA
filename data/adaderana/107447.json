{"Source": "Adaderana", "Timestamp": "April 5, 2019 01:20 pm", "Headline": "පොලීසියේ තවත් වැඩක්", "News Content": "ජනාධිපති මෛත්‍රීපාල සිරිසේන මහතා සංකල්පයක් මත දිවයින පුරා සංවිධානය කරන මතින් නිදහස් රටක් ජාතික මත්ද්‍රව්‍යය නිවාරණ වැඩසටහනට සමගාමිව වතුකරයේ ජනතාව දැනුවත් කිරීමට පියවර ගැනේ. අන්තරායක ඖෂධ පාලක මණ්ඩලය විසින් විධි නාට්‍යය අනුසාරයෙන් මත් ද්‍රව්‍යය භාවිතයෙන් සිදු වන හානි පිළිබඳව දැනුවත් කිරීමේ වැඩසටහන් අද (05) හැටන් බස් නැවතුම්පොලේදි සිදු කරනු ලබු බව අද දෙරණ වාර්තාකරු පවසයි. සෞඛ්‍යමත් සේවා ස්ථානයක් සදහා මත්ද්‍රව්‍යයෙන් තොර පරිසරයක් යන තේමාව යටතේ මත්ද්‍රව්‍යය යනු කුමක්ද, මත්ද්‍රව්‍ය වල හානි ,මත්ද්‍රව්‍යය සදහා ලංකාවේ පවතින අණපනත්, සේවා ස්ථානයකදි මත්ද්‍රව්‍යය භාවිතා කරන්නන්ගේ ස්වරුපය ,සේවා ස්ථානයක මත්ද්‍රව්‍යය භාවිතයෙන් ඇති ප්‍රතිඵල පුද්ගලයාට බලපාන අයුරු, මත්ද්‍රව්‍යය භාවිතයෙන් ආයතනයට සිදු වන හානි පිළිබඳව මෙම විධි නාට්‍යය මඟින් විදහා දක්වන ලදි. මෙම වැඩසටහනට සමගාමිව මත්ද්‍රව්‍යය නිවාරණය පිලිබදව වතුකරයේ ජනතාව දැනුවත් කිරිම සදහා අත්පත්‍රිකා බෙදා දිමක්ද සිදු කෙරුණි.", "URL": "https://sinhala.adaderana.lk/news.php?nid=107447", "Category": null, "Parent URL": null}