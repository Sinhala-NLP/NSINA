{"Source": "Adaderana", "Timestamp": "December 1, 2016 11:28 am", "Headline": " මුණ්ඩිමුරුප්පු ග්‍රාම නිලධාරී 08 තෙක් රිමාන්ඩ් ", "News Content": "අල්ලස් චෝදනා මත අත්අඩංගුවට ගත් වවුනියාව, මුණ්ඩිමුරුප්පු ග්‍රාම නිලධාරීවරයා ලබන 08 වනදා දක්වා රක්ෂිත බන්ධනාගාර ගත කර තිබේ.වවුනියාව මහේස්ත්‍රත් අධිකරණයට ඉදිරිපත් කිරීමෙන් අනතුරුව ඔහු රක්ෂිත බන්ධනාගාර ගත කර ඇති බව සඳහන්ය.අල්ලස් හෝ දූෂණ චෝදනා විමර්ශන කොමිසමට ලද පැමිණිල්ලක් අනුව සිදුකළ වැටලීමකදී සැකකාර ග්‍රාම නිලධාරීවරයා ඊයේ(30) අත්අඩංගුවට ගනු ලැබීය.රජයේ බලපත්‍ර සහිත ඉඩමක් පැවරීම සඳහා අවශ්‍ය කටයුතු කරදීමට ඔහු විසින් රුපියල් දසදහසක මුදලක් පුද්ගලයෙකුගෙන් අල්ලස් වශයෙන් ඉල්ලා ඇති බව සඳහන්ය.අදාළ අල්ලස් මුදල ලබාගන්නා අවස්ථාවේ සැකකාර ග්‍රාම නිලධාරීවරයා අත්අඩංගුවට ගත් බව අල්ලස් කොමිසමේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=66597", "Category": null, "Parent URL": null}