{"Source": "Adaderana", "Timestamp": "February 8, 2019 06:43 am", "Headline": "ග්‍රාම ශක්ති නැගෙනහිර මෙහෙයම් කමිටුව අද රැස්වෙයි", "News Content": "ජනාධිපති මෛත්‍රීපාල සිරිසේන මහතාගේ මඟපෙන්වීම යටතේ ක්‍රියාත්මක වන “ග්‍රාමශක්ති” ජනතා ව්‍යාපාරයේ නැගෙනහිර පළාත් මෙහෙයුම් කමිටුව, අද(08) ජනපති ප්‍රධානත්වයෙන් මඩකලපුව, මන්මුනෙයි උතුරු ප්‍රාදේශිය ලේකම් කාර්යාලයේ පැවැත්විමට නියමිතව තිබේ. දරිද්‍රතාවයෙන් පිඩා විඳින මඩකලපුව, අම්පාර, ත්‍රිකුණාමලය යන දිස්ත්‍රික්කවල ජනතාවගේ ජීවනෝපාය මාර්ග සංවර්ධනය වෙනුවෙන්, ග්‍රාම ශක්ති ව්‍යාපාරය හරහා ව්‍යාපෘති රැසක් ක්‍රියාත්මක වන අතර, එම ව්‍යාපෘතීන් හි ඉදිරි සැලසුම් සහ ප්‍රගතිය පිළිබඳ අද පැවැත්වෙන මෙහෙයුම් කම්ටුව හමුවේ සාකච්ඡා කිරීමට නියමිත බව ජනාධිපති මාධ්‍ය අංශය සඳහන් කළේය. මේ අතර ග්‍රාම ශක්ති ව්‍යාපාරය ක්‍රියාත්මක වන මඩකලපුව, මන්මුනෙයි, සතුරුකොන්ඩාන් ගම්මානයේ නීරීක්ෂණක නිරත වන ජනාධිපතිවරයා එම ගම්මානයේ කාන්තාවන් ගෘහමුලික්තවය දරන පවුල්වල ජීවනෝපාය සංවර්ධනය වෙනුවෙන් මෙම වැඩසටහන හරහා ක්‍රියාත්මකවන ව්‍යාපෘතීන් හා ගැටළු සොයා බැලීමට නියමිත බව සඳහන්ය.", "URL": "https://sinhala.adaderana.lk/news.php?nid=103881", "Category": null, "Parent URL": null}