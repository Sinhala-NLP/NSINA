{"Source": "Adaderana", "Timestamp": "October 5, 2011 03:12 pm", "Headline": "රත්ගම වැල්ලෙන් කාන්තා මළ සිරුරක්", "News Content": "රත්ගම, පිටිවැල්ල ප්‍රදේශයේ මුහුදු වෙරළේ තිබී කාන්තා මළ සිරුරක් සොයාගෙන තිබේ. රත්ගම පොලිසියට ලැබුණු තොරතුරකට අනුව අද පෙරවරුවේ මෙම මළ සිරුර සොයාගෙන ඇති බව සඳහන්වේ. මරණයට පත්ව ඇත්තේ ගිංතොට ප්‍රදේශයේ පදිංචිව සිටි 31 හැවිරිදි කාන්තාවක් බවට හඳුනාගෙන ඇති බව පොලිසිය පවසයි. ඇය මානසික ආබාධයකින් පෙළුණු තැනැත්තියක බවට‍ අනාවරණය වී තිබේ. රත්ගම පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19161", "Category": null, "Parent URL": null}