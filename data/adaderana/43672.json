{"Source": "Adaderana", "Timestamp": "June 2, 2014 03:00 pm", "Headline": "මන්ත්‍රී ඝාතන සැකකරුවන් රිමාන්ඩ්", "News Content": "පෑලියගොඩ නාගරික මන්ත්‍රී මන්ත්‍රි චාමිල සඳරුවන් මහතා ඝාතනයේ සැකකරුවන් සිව්දෙනා ලබන 16දා තෙක් රිමාන්ඩ් කිරීමට මහර මහේස්ත්‍රාත් දර්ශික විමලරත්න මෙනවිය නියෝග කර තිබේ. පෑලියගොඩ අපරාධ කොට්ඨාසය විසින් මෙම සැකකරුවන් අද අධිකරණයට ඉදිරිපත් කර තිබුණි. වෙඩි තැබීමට සම්බන්ධ බව කියන සැකකරු, යතුරු පැදියෙන් පැමිණි කෙනා හා මීට සහය දැක්වූ බව කියන පුද්ගලයින් දෙදෙනා මෙම ඝාතනය සම්බන්ධයෙන් සැකපිට අත්අඩංගුවේ පසුවේ. පෑලියගොඩ නගර සභාවේ ආණ්ඩු පක්ෂ මන්ත්‍රී චාමිල සඳරුවන් මහතා ස්වකීය මෝටර් රථය තුළ සිටියදී පෑලියගොඩ පොලිස්බල ප්‍රදේශයට අයත් නූන්ගමුගොඩ ප්‍රදේශයේදී පසුගිය 12දා වෙඩිතබා ඝාතනය කර තිබුණි.", "URL": "https://sinhala.adaderana.lk/news.php?nid=43672", "Category": null, "Parent URL": null}