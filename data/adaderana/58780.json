{"Source": "Adaderana", "Timestamp": "March 31, 2016 11:45 am", "Headline": "කැනඩාවේ ගින්නකට ශ්‍රී ලංකිකයෙක් මාට්ටු", "News Content": "කැනඩාවේ අවන්හලකට ගිනි තැබීමේ සිද්ධියක් සම්බන්ධයෙන් සැකපිට ශ්‍රී ලාංකිකයෙකු අත්අඩංගුවට ගෙන තිබේ. ජෙයකුමාර් ශන්මුගනාදන් නමැති අදාළ පුද්ගලයා ශ්‍රී ලංකාවට පැමිණීමට සූදානම්ව සිටියදී ටොරොන්ටෝ හි ගුවන්තොටුපොලකදී අත්අඩංගුවට ගෙන ඇති බව විදෙස් මාධ්‍ය වාර්තා කළේය.2009 වසරේ එරට වුඩ්ස්ටොක් ප්‍රදේශයේ පිහිටි අවන්හලක මෙම ගින්න හටගෙන තිබූ බව සඳහන්ය.සිද්ධිය සම්බන්ධයෙන් 2014 වසරේ දී සැකකරුවන් සිව්දෙනෙකු අත්අඩංගුවට ගෙන තිබු අතර මෙම ශ්‍රී ලාංකිකයා අත්අඩංගුවට ගැනීම සඳහා එරට අධිකරණයක් විසින් වරෙන්තු නිකුත් කර තිබුණි.වුඩ්ස්ටොක් පොලීසිය විසින් අත්අඩංගුවට ගත් සැකකාර ශ්‍රී ලාංකිකයා මේ වන විට රැඳවුම් මධ්‍යස්ථානයක රඳවා ඇති අතර ඔහු ඉදිරි දිනකදී අධිකරණය හමුවට ඉදිරිපත් කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=58780", "Category": null, "Parent URL": null}