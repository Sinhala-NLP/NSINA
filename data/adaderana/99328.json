{"Source": "Adaderana", "Timestamp": "November 16, 2018 05:22 pm", "Headline": "මන්ත්‍රීවරුන්ට තියපු අත කාකි ඇඳුමටත් තියයි", "News Content": "කථානායකවරයාට ආරක්ෂාව ලබා දීම සඳහා පාර්ලිමේන්තුව වෙත පැමිණි පොලිස් නිලධාරීන්ටද අද මිරිස් කුඩු මිශ්‍ර ජල ප්‍රහාරවලට මුහුණ දීමට සිදුවිය. පොලිස් නිලධාරීන් කිහිපදෙන් පාර්ලිමේන්තු රෝහලේ ප්‍රථිකාර ගැනීමට සිදුව ඇති බව වාර්තා වෙයි. අද උදෑසන පාර්ලිමේන්තුව තුළට මන්ත්‍රීවරුන් පිවිසෙන විට ශරීර පරික්ෂාවකට ලක් කර ගත් අතර මෙම මිරිස් කුඩු මිශ්‍ර කළ ජල බෝතල් කෙසේ පැමිණියේද යන්න ගැටලුවකි. මේ අතර පාර්ලිමෙන්තු ගැලරියේ කිසියම් නාඳුන පිරිසක් සිට බවත් එම පිරිස ගෝෂා කරමින් සිටි බව එක්සත් ජනතා නිදහස් සන්ධාන පාර්ලිමේන්තු මන්ත්‍රි සුසිල් ප්‍රේමජයන්ත මහතා සඳහන් කළේය. එහෙත් එක්සත් ජාතික පක්ෂ මන්ත්‍රීවරුන් පවසන්නේ ප්‍රසන්න රණවීර ඇතුළු මන්ත්‍රීවරු පිරිසක් පාර්ලිමේන්තු සභා ගැබේ තිබූ ආසන ආදිය ඔසවා එම පොලිස් නිලධාරීන්ට පහර දෙනු දකින්නට ලැබුණු බවයි.", "URL": "https://sinhala.adaderana.lk/news.php?nid=99328", "Category": null, "Parent URL": null}