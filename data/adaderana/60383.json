{"Source": "Adaderana", "Timestamp": "May 22, 2016 12:30 pm", "Headline": " රෝනු සුළි කුණාටුවෙන් බංග්ලාදේශයට දැඩි හානි", "News Content": "රෝනු සුළි කුණාටුව හේතුවෙන් බංග්ලාදේශයේ පුද්ගලයින් ලක්ෂ පහක පමණ පිරිසක් අවතැන්වී තිබේ.වෙරළබඩ ප්‍රදේශවලට දැඩි බලපෑම් එල්ල වූ සුළි කුණාටුවෙන් මේ වන විට පුද්ගලයින් 24 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කළේය. සුළි කුණාටුවේ බලපෑම මේ වන විට දුර්වල වුව ද එම ප්‍රදේශවල තවදුරටත් අධික වර්ෂාපතනයක් පවතින අතර මේ හේතුවෙන් ජලගැලීම් සහ නායයෑම් විශාල වශයෙන් සිදුව ඇති බව සඳහන්ය.ප්‍රදේශ රැසක විදුලි සැපයුමට ද දැඩි බාධා එල්ල වී ඇති අතර වරායන් කිහිපයක් ද වසා දමා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=60383", "Category": null, "Parent URL": null}