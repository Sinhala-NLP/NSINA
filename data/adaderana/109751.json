{"Source": "Adaderana", "Timestamp": "May 11, 2019 03:15 pm", "Headline": "වගකීමෙන් කියනවා-රට තවම සාමාන්‍ය මට්ටමට ආවේ නෑ", "News Content": "රටේ ආරක්ෂක තත්ත්වය පිළිබඳව ඇතැම් පිරිස් අසත්‍ය ප්‍රචාර ගෙනයමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසා සිටියි. රට සාමාන්‍ය මට්ටමට තවමත් පැමිණ නැති අතර එසේ වූවානම් පාසල් හා රාජ්‍ය ආයතනවල සාමාන්‍ය කටයුතු එපරිද්දෙන් සිදු විය යුතු බවත් ඒ මහතා ප්‍රකාශ කර සිටියේය. නමුත් රට සාමාන්‍ය මට්ටමට පත්කළ යුතු අතර රට තුළ වැරදි මත ප්‍රචාරය කරමින් රට අරාජික තත්ත්වයට පත් කිරීමේ සූදානමක ද ඇතැමුන් පසුවන බව ඒ මහතා ප්‍රකාශ කරයි. ඒ සඳහා ඔවුන් රජය පිළිබඳව වැරදි මතවාද පතුරවමින් සිටිය ද ආණ්ඩුව විසින් ඒ සියල්ල ප්‍රතික්ශේප කරන බව ඔහු සඳහන් කර සිටියි. මන්ත්‍රීවරයා මේ බව සඳහන් කළේ ගාල්ල දක්ෂිණ ලංකා මාධ්‍ය මධ්‍යස්ථානයේ ඊයේ (10) පැවති මාධ්‍ය හමුවකට එක්වෙමිනි.", "URL": "https://sinhala.adaderana.lk/news.php?nid=109751", "Category": null, "Parent URL": null}