{"Source": "Adaderana", "Timestamp": "April 12, 2014 03:48 pm", "Headline": "රජරට සිසුන් අවුරුදු නිවාඩුවටත් සත්‍යග්‍රහයේ!", "News Content": "රජරට විශ්ව විද්‍යාල සිසුන් ආරම්භ කර ඇති සත්‍යග්‍රහය අවුරුදු නිවාඩු සමය තුළ ද ක්‍රියාත්මක කරන බව රජරට විශ්ව විද්‍යාලයීය මහා ශිෂ්‍ය සංගමය පවසයි. නිවේදනයක් නිකුත් කරමින් එම සංගමය පෙන්වා දෙන්නේ සම සෞඛ්‍ය උපාධිය කප්පාදු කිරීමට එරෙහිව පේරාදෙණිය, ගාල්ල සහ කොළඹ කොටුවේ ආරම්භ කර ඇති අඛණ්ඩ සත්‍යග්‍රහ ව්‍යාපාර ද අවුරුදු සමය තුළ ක්‍රියාත්මක කරන බවයි. සිසුන් 27ගේ පංති තහනම ඉවත් කිරිම ඇතුළු ඉල්ලීම් 09ක් මුල් කරගනිමින් රජරට විශ්ව විද්‍යාලයේ සිසු සිසුවියන් ආරම්භ කර ඇති සත්‍යග්‍රහ ව්‍යාපාරයට මේ වන විට දින 124ක් ගතවී තිබේ. අදාළ පංති තහනම පිළිබඳව අභියාචනා භාර දී මාස 07ක් ගතවී ඇතත් මේ සම්බන්ධයෙන් විශ්ව විද්‍යාල පාලනාධිකාරිය මේ වන තෙක් කිසිදු ක්‍රියාමාර්ගයක් ගෙන නොමැති බව රජරට විශ්ව විද්‍යාලයේ මහා ශිෂ්‍ය සංගමය පෙන්වාදෙන්නේය.", "URL": "https://sinhala.adaderana.lk/news.php?nid=42492", "Category": null, "Parent URL": null}