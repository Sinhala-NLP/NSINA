{"Source": "Adaderana", "Timestamp": "June 7, 2011 07:05 am", "Headline": "මූන් දෙවෙනි වරටත් මහ පුටුව ඉල්ලයි", "News Content": "එක්සත් ජාතීන්ගේ සංවිධානයේ මහ ලේකම් බෑන් කී මූන් දෙවෙනි වරටත්\"මහ ලේකම් ධූරය\"සඳහා අයදුම් කර ඇති බව විදෙස් මාධ්‍ය උපුටා දක්වයි. මෙම වසරේ දෙසැම්බර් මාසයෙන් ඔහුගේ නිල කාලය ඉකුත්වීමට නියමිතව ඇති අතර දෙවෙනිවර මහ ලේකම් ධූරය වෙනුවෙන් පෙනී සිටින්නට තමන් තුළ අදහසක් ඇති වග මහ ලේකමවරයා විසින් ඊයේ දිනයේ ලිඛිතව එක්සත් ජාතීන්ගේ ආරක්ෂක මණ්ඩලයටත්,මහා මණ්ඩලයටත් දැනුම් දී තිබේ. ශ්‍රී ලංකාවේ සිදුවීයයි කියනු ලබන යුද අපරාධ සම්බන්ධයෙන් තමන් දිගින් දිගටම සිය අවාධානය යොමු කර ඇතැයි හෙතෙම පෙන්වා දී ඇත. එසේම තමන් විසින් ප්‍රසිද්ධියට පත් කරන ලද ත්‍රිපුද්ගල වාර්තාව සම්බන්ධයෙන් ශ්‍රී ලංකා රජය විසින් මේවන තුරුත් නිල ප්‍රතිචාරයක් ‍දක්වා නැති බවත්,එවැනි ප්‍රතිචාරයක් තමන් දිනෙන් දිනම අපේක්ෂා කරන බවත් එක්සත් ජාතීන්ගේ සංවිධානයේ මහ ලේකම් බෑන් කී මූන් වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=16593", "Category": null, "Parent URL": null}