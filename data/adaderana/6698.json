{"Source": "Adaderana", "Timestamp": "February 15, 2010 08:17 am", "Headline": "ඡන්ද ප්‍රකාශයට අයදුම් කිරීම අදින් අවසන්", "News Content": "මහ මැතිවරණයේ ඡන්දය ප්‍රකාශ කිරීම සඳහා අයදුම් කිරීමට අවතැන් වූ පුද්ගලයින්ට ලබාදී තිබූ කාලය අදින් අවසන් වීමට නියමිතය. පසුගිය කාලය තුළ දී ඔවුන්ගෙන් අයදුම් පත් කැඳවීම සිදුකළ බව මැතිවරණ මහලේකම් කාර්යාලය සඳහන් කළේය. ඡන්ද දායකයින් ලෙස ලියාපදිංචි වී සිටින, පදිංචි ස්ථානයෙන් ‍බැහැරව වෙනත් ස්ථානවල තාවකාලිකව පදිංචි වී සිටින පුද්ගලයින්ට මේ සඳහා ඉල්ලුම් කළ හැකිය. මේ අතර තැපැල් ඡන්ද සඳහා අයදුම්පත් භාරගැනීම හෙට සිට ලබන 22 වැනි දින දක්වා සිදුකරන බව මැතිවරණ මහලේකම් කාර්යාලය පවසයි. එම තැපැල් ඡන්ද අදාළ දෙපාර්තමේන්තු හෝ ආයතන ප්‍රධානියා මාර්ගයෙන් දිස්ත්‍රික් ලේකම්වරයා වෙත යොමු කළ යුතුය. කොළඹ දිස්ත්‍රික්කයේ පමණක් තැපැල් ඡන්ද අයදුම්කරුවන් සිය අයදුම්පත් සහකාර මැතිවරණ කොමසාරිස්වරයා වෙත යොමු කළ යුතු බව ද සඳහන් වේ.", "URL": "https://sinhala.adaderana.lk/news.php?nid=6698", "Category": null, "Parent URL": null}