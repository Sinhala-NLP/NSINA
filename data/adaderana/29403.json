{"Source": "Adaderana", "Timestamp": "November 22, 2012 02:09 pm", "Headline": "කොටුව-කුරුණෑගලට කාර්යාල දුම්රියක්", "News Content": "කොළඹ, කොටුව සහ කුරුණෑගල දුම්රිය ස්ථානය අතර කාර්යාල දුම්රියක් ආරම්භ කිරීමට දුම්රිය දෙපාර්තමේන්තුව තීරණය කර තිබේ. එම දෙපාර්තමේන්තුවේ දුම්රිය ගමනාගමන අධිකාරී එල්.ඒ.එන් රත්නායක මහතා කියා සිටියේ හෙට සිට මෙම නව දුම්රිය ධාවනය කිරීමට කටයුතු කරන බවයි. ඒ අනුව කුරුණෑගල දුම්රිය ස්ථානයෙන් උදෑසන 6 . 25 ට ගමන් ආරම්භ කරන දුම්රිය උදෑසන 8. 38 ට කොළඹ කොටුව දුම්රිය ස්ථානයට ලඟා වීමට නියමිතය. මෙම දුම්රිය පස්වරු 4 . 40 ට කුරුණැගල බලා ධාවනය කරන අතර එය පස්වරු 6 . 45 ට කුරුණෑගල දුම්රිය ස්ථානයට ලඟා වීමට නියමිතව තිබේ. දුම්රිය ගමනාගමන අධිකාරී එල්.ඒ.එන් රත්නායක මහතා කියා සිටියේ රජයේ සහ පෞද්ගලික කාර්යාල සේවකයින්ගේ පහසුව සඳහා මෙම දුම්රිය ධාවනයට කටයුතු යෙදු බවයි.", "URL": "https://sinhala.adaderana.lk/news.php?nid=29403", "Category": null, "Parent URL": null}