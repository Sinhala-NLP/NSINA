{"Source": "Adaderana", "Timestamp": "August 31, 2010 12:41 pm", "Headline": "රංජන්ගේ තර්ජනයට විරුද්ධයි", "News Content": "එ.ජා.ප පාර්ලිමේන්තු මන්ත්‍රී රංජන් රාමනායක මහතා විසින් දෙරණ 360 වැඩසටහනේ නිවේදිකා දිල්කා සමන්මලීට තර්ජනය කිරීමේ සිදුවීම කිසිසේත් අනුමත කළ නොහැකි බව එ.ජා.ප මහ ලේකම් තිස්ස අත්තනායක මහතා පවසයි. පක්ෂයේ මහ ලේකම්වරයා ලෙස තමන් මේ පිළිබඳ රංජන් රාමනායක මහතාගෙන් විමසීමක් කරන බවද අත්තනායක මහතා කියා සිටියේ අද කොළඹ පැවති මාධ්‍ය හමුවකට එක්වෙමිනි. මාධ්‍ය මගින් ජනතා නියෝජිතයෙකු ප්‍රශ්න කරනු ලැබීමේදී මේ සා කලබල වී තර්ජය කරනු ලැබුවේනම් එය කිසිසේත්ම පිළිගත නොහැකි බව ද තිස්ස අත්තනායක මහතා පෙන්වාදුන්නේය. එසේ වුවද මෙවැනි ගැටලුවකදී දෙපාර්ශවය විසින්ම මේ පිළිබඳ ගැඹුරින් කල්පනා කළ යුතු බවත්,මාධ්‍යය විසින් වුවද මාධ්‍ය භාවිතයේ ආචාරධර්මී තලය පිළිබඳ මීට වඩා වැඩි අවධානයක් යොමුකරන්නේනම් වඩා හොඳ බවද මහ ලේකම් වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10546", "Category": null, "Parent URL": null}