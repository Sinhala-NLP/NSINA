{"Source": "Adaderana", "Timestamp": "November 9, 2010 02:54 pm", "Headline": "එන්.ජී.ඕ ලියාපදිංචියට අලුත් මුහුණක්", "News Content": "රාජ්‍ය නොවන සංවිධාන ලියාපදිංචි කිරීමේ දීප ව්‍යාප්ත නව වැඩපිළිවෙළක් ආරම්භ කරන බව ආණ්ඩු පක්ෂ ප්‍රධාන සංවිධායක,අමාත්‍ය දිනේෂ් ගුණවර්ධන මහතා පවසයි. අමාත්‍යවරයා මේ බව කියා සිටියේ අද පාර්ලිමේන්තුවේදී ආණ්ඩු පක්ෂයේම පාර්ලිමේන්තු මන්ත්‍රීවරයෙකු වන රජීව් විජේසිංහ මහතා නඟන ලද ප්‍රශ්නයකට පිළිතුරු දෙමිනි. ඇතැම් රාජ්‍ය නොවන සංවිධාන ජාත්‍යන්තර වශයෙන් රටේ කීර්ති නාමයට හානි වන සේ කටයුතු කරන නිසාත්,ඇතැම් රාජ්‍ය නොවන සංවිධාන වල නියෝජිතයින්ගේ වීසා දීර්ඝ කිරීම පිළිබඳව ගැටලු මතුවීම නිසාත් මෙම වැඩපිළිවෙළ ක්‍රියාවට නංවනන්නට තීරණය කර ඇති බවද ගුණවර්ධන අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=12033", "Category": null, "Parent URL": null}