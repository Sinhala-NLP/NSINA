{"Source": "Adaderana", "Timestamp": "July 13, 2018 10:13 am", "Headline": "අපරාධ රැසකට සම්බන්ධ පුද්ගලයින් 3 ක් රාජාංගණයේදී අත්අඩංගුවට", "News Content": "අපරාධ රැසකට සම්බන්ධ පුද්ගලයින් තිදෙනෙකු රාජාංගණය ප්‍රදේශයේදී අත්අඩංගුවට ගෙන තිබේ. අනුරාධපුර කොට්ඨාශ අපරාධ විමර්ශන අංශයේ නිලධාරින්ට ලද තොරතුරක් මත සිදු කළ වැටලීමකදී අදාල සැකකරුවන් අත්අඩංගුවට ගත් බව පොලීසිය පැවසීය. සැකකරුවන්ගෙන් කළ ප්‍රශ්න කිරිම්වලදී හිදෝගම, තඹුත්තේගම, තලාව සහ ගල්ගමුව යන ප්‍රදේශවල නිවාසවලින් දේපළ සොරා ගැනිම් ආදී අපරාධ රැසක් සම්බන්ධයෙන් කරුණු අනාවරණය වී තිබේ. සැකකරුවන් සතුව තිබූ රන් මාල 04ක් ඇතුළු රන් භාණ්ඩ කිහිපයක් සහ රන් භාණ්ඩ උකස් කර ලබාගත් රිසිට් පතක් ද තම බාරයට ගත් බව පොලීසිය පැවසීය.", "URL": "https://sinhala.adaderana.lk/news.php?nid=92469", "Category": null, "Parent URL": null}