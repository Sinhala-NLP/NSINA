{"Source": "Adaderana", "Timestamp": "March 21, 2018 03:34 pm", "Headline": " ලක්ෂ 100කට ජිවිතය තීරණය වුණ පුංචි සිඟිත්තා සැත්කමට ඉන්දියාවට යයි(ඡායාරූප සහිතයි)", "News Content": "අක්මාවේ රෝගී තත්ත්වයක් හේතුවෙන් මාස තුනක් ඇතුළත ඉන්දියාවේ දී හදිසි සැත්කමක් සිදුකිරීමට අවශ්‍යව සිටි සිවු හැවිරිදි චාමික හසිත හර්ශන දරුවා අද(21) එම සැත්කම සඳහා ඉන්දියාව බලා රැගෙන ගියේය. ඒ සැත්කමට අවශ්‍යවූ රුපියල් ලක්ෂ 100ක මුදල ඉතාමත් කෙටි කලකින් සම්පූර්ණ වීමෙන් අනතුරුවයි. මෙම දරුවන් දෙදෙනාද දරුණු අක්මා අකර්මණයකට ලක්ව සිටින බවට වෛද්‍යකවරුන් සනාථ කළේ ඉන්දියාවේ දී අදාල සැත්කම සිදුකල යුතු බවට නිර්දේශ කරමින්ය. ඒ සඳහා වැය වන රුපියල් ලක්ෂ 100 කට ආසනන් මුදල මෙම මව්පියන්ට සිහිනයක් ව තිබියදි අද දෙරණ සියල්ල පසෙක තබමින් මීට අවැසි වගකිම ඉටු කළේ අප මාධ්‍ය ජාලය වටා රොඳ බැඳි ඔබ සමඟ එක්වයි. ඒ අනුව එම ඉලක්කය සම්පූර්ණවූ පසුබිමක සිව් හැවිරිදි චාමික හසිත හර්ශණ දරුවා සිය අක්මා බද්ධය සඳහා ඔහුගේ මව්පියන් හා ඔහුගේ හය හැවිරිදි සොහොයුරියද සමඟ අද අළුයම කටුනායක බණ්ඩාරනායක ජාත්‍යන්තර ගුවන් තොටුපලින් ඉන්දියාව බලා පිටත් විය.", "URL": "https://sinhala.adaderana.lk/news.php?nid=86068", "Category": null, "Parent URL": null}