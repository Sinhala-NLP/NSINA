{"Source": "Adaderana", "Timestamp": "November 30, 2010 12:54 pm", "Headline": "ශ්‍රී ලංකා ක්‍රීඩකයින්ගේ පසුබැසීම ගැන පූර්ණ පරීක්ෂණයක්", "News Content": "චීනයේ ගුවැන්ෂු නුවර දී පසුගියදා අවසන් වූ 16 වැනි ආසියාතික ක්‍රීඩා උළෙලේ දී ශ්‍රී ලංකා ක්‍රීඩක ක්‍රීඩිකාවන්ගේ පසුබැසීම පිළිබඳ පූර්ණ පරීක්ෂණයක් පවත්වන බව ක්‍රීඩා අමාත්‍ය මහිනාදානන්ද අලුත්ගමගේ මහතා පවසයි. ක්‍රීඩා ඉසව් 22 ක් සඳහා ක්‍රීඩක ක්‍රීඩිකාවන් 104‍ දෙනෙකු මෙවර ආසියාතික ක්‍රීඩා උළෙ‍ලට ශ්‍රී ලංකාවෙන් සහභාගී විය. කෙසේවුවත් එහිදී කිසිදු පදක්කමක් ලබාගැනීමට ශ්‍රී ලංකා ක්‍රීඩක ක්‍රීඩිකාවන්ට හැකිවූයේ නැත. මෙම තත්ත්වය මෙරට ක්‍රීඩා ක්ෂේත්‍රයේ ඇතිවූ ප්‍රබල පසුබෑමක් බවත් මේ සම්බන්ධයෙන් ක්‍රීඩා අමාත්‍යාංශයේ ලියාපදිංචි සියලු ක්‍රීඩා සම්මේලන ප්‍රධානීන් කැඳවා පරීක්ෂණයක් පවත්වන බව ක්‍රීඩා අමාත්‍ය මහින්දානන්ද අලුත්ගමගේ මහතා සඳහන් කරයි.", "URL": "https://sinhala.adaderana.lk/news.php?nid=12505", "Category": null, "Parent URL": null}