{"Source": "Adaderana", "Timestamp": "November 8, 2011 09:02 am", "Headline": "වන අලියෙක් දුම්රියක ගැටෙයි", "News Content": "ගල්ගමුව -දේවගිරිපුර ප්‍රදේශයේ දී දුම්රියක වන අලියෙකු ගැටී තිබේ. අද අලුයම තුනට පමණ මෙය සිදුව ඇති බව වාර්තා වේ. අනතුරින් අලියාට තුවාල සිදුව ඇති බව සඳහන්ය. අලි රංචුවක් දුම්රිය මාර්ගය හරහා ගමන් කරන අවස්ථාවේ දී අනතුර සිදුව ඇත. මෙම අනතුරත් සමඟ අලි රංචු‍වේ සෙසු අලි ගම්වැදී ඇති බව අද දෙරණ වාර්තාකරු පැවසුවේය. මීට ‍කිහිප අවස්ථාවකදීම ගල්ගමුව ප්‍රදේශයේ දී දුම්රියට වන අලින් ගැටීමේ සිදුවීම් කිහිපයක්ම වාර්තා විය.", "URL": "https://sinhala.adaderana.lk/news.php?nid=19854", "Category": null, "Parent URL": null}