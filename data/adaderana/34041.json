{"Source": "Adaderana", "Timestamp": "May 13, 2013 08:05 am", "Headline": "\"බෙදුම්වාදී බලතල සහිතව උතුරේ ඡන්දය එපා\" දැන් දිවයින පුරා", "News Content": "\"බෙදුම්වාදී බලතල සහිතව උතුරේ ඡන්දය එපා\" යන තේමාව යටතේ දිවයින පුරා ජනතාව දැනුවත් කිරීමේ වැඩසටහනක් ක්‍රියාත්මක කිරීමට ජාතික නිදහස් පෙරමුණ තීරණය කර තිබේ. මේ යටතේ පත්‍රිකා දස ලක්ෂයක් බෙදා හැරීමට සැලසුම් කර ඇති බව ජාතික නිදහස් පෙරමුණ සඳහන් කළේය. එහි සමාරම්භය ජාතික නිදහස් පෙරමුණේ නායක අමාත්‍ය විමල් වීරවංශ මහතාගේ ප්‍රධානත්වයෙන් අද (13) පස්වරු 3.00 ට කොළඹ කොටුව දුම්රියපළ ඉදිරිපිට දී සිදුකිරීමට නියමිතය.", "URL": "https://sinhala.adaderana.lk/news.php?nid=34041", "Category": null, "Parent URL": null}