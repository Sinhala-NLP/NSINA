{"Source": "Adaderana", "Timestamp": "August 12, 2019 10:27 am", "Headline": "අඩි 20ක ප්‍රපාතයකට ගිය මෝටර් රථය", "News Content": "බදුල්ල සිට තල්දෙන බලා ගමන් ගනිමින් තිබූ මෝටර් රථයක් බදුල්ල මහියංගණ ප්‍රධාන මාර්ගයේ, එකොළොස් වන කිලෝමීටර කණුව අසළ දී මාර්ගයෙන් ඉවතට ධාවනය වී ඊට අඩි විස්සක් පමණ පහළින් පිහිටි තල්දෙන ඇළ මාර්ගය වෙත පෙරළී ඇත. අනතුරට පත්ව ඇත්තේ මීගහකිවුල තල්දෙන ප්‍රදේශයේ පුද්ගලයෙකුට අයත් මෝටර් රථයකි. අනතුරින් කිසිවෙකුටත් තුවාල සිදු වී නොමැති අතර මෝටර් රථයට දැඩි අලාභ හානි සිදුව ඇත. රියැදුරුට නින්ද යෑමෙන් අනතුර සිදුවන්නට ඇතැයි සැක කෙරේ. අනතුර සිදු වූ ස්ථානයේ ආරක්ෂිත මාර්ග බාධක මෙන්ම සංඥා පුවරු රැසක් තිබියදී ඒ අතරින් මෝටර් රථය ධාවනය වී පහළින් වූ ප්‍රපාතයට පෙරළී ඇත. අනතුර සම්බන්ධයෙන් බදුල්ල පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=116341", "Category": null, "Parent URL": null}