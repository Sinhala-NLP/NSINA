{"Source": "Adaderana", "Timestamp": "April 11, 2017 09:41 am", "Headline": "දුම්රියට පැන එලොව යයි", "News Content": "දිඹුලපතන, කොටගල ප්‍රදේශයේ දී දුම්රියකට පැන පුද්ගලයෙකු සියදිවි හානිකරගෙන තිබේ. කොළඹ සිට බදුල්ල බලා ධාවනය වු උඩරට මැණිකේ දුම්රියට පැන අදාළ පුද්ගලයා සියදිවි හානිකරගෙන ඇති බව පොලීසිය පැවසුවේය. මියගොස් ඇත්තේ කොටගල ප්‍රදේශයේ පදිංචිව සිටි 44 හැවිරිදි අයෙකි. සියදිවි හානිකරගැනීමට හේතුව මෙතෙක් අනාවරණය වී නොමැති අතර දිඹුලපතන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර ගාල්ල, රිච්මන්ඩ් කන්ද දුම්රිය ස්ථානය ආසන්නයේදී දුම්රියේ ගැටී කාන්තාවක් මියගොස් තිබේ. කොළඹ සිට මාතර බලා ධාවනය වූ දුම්රියේ ගැටීමෙන් අදාළ කාන්තාව මියගොස් ඇති බව පොලීසිය සඳහන් කළේය. මියගොස් ඇත්තේ 40 හැවිරිදි කාන්තාවක් වන අතර ඇයගේ අනන්‍යතාව මෙතෙක් හඳුනා ගෙන නොමැති බව පොලීසිය සඳහන් කළේය. මෘත ශරීරය කරාපිටිය රෝහලේ මෘත ශරීරාගාරයේ තැන්පත් කර ඇති අතර ගාල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71961", "Category": null, "Parent URL": null}