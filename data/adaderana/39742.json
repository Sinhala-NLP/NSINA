{"Source": "Adaderana", "Timestamp": "December 20, 2013 06:00 pm", "Headline": "අය වැය තෙවන වර කියවීම වැඩි ඡන්ද 95න් සම්මතයි", "News Content": "අය වැය තෙවන වර කියවීම පාර්ලිමේන්තුවේදී මීට ටික වේලාවකට පෙර වැඩි ඡන්ද 95න් සම්මත විය. අය වැයට පක්ෂව ඡන්ද 155ක් ලැබුණු අතර විපක්ෂ ලැබුණේ ඡන්ද 60කි. එක්සත් ජාතික පක්ෂය, ජනතා විමුක්ති පෙරමුණ හා ද්‍රවිඩ ජාතික සන්ධානය අය වැයට විරුද්ධව ඡන්දය දුන් බව අප වාර්තාකරු පැවසීය. ජනාධිපති මහින්ද රාජපක්ෂ මහතා විසින් මුදල් ඇමතිවරයා ලෙස පසුගිය 21 දා අය වැය ‍ලේඛනය පාර්ලිමේන්තුවට ඉදිරිපත් කරන ලදී. අය වැය දෙවනවර කියවිමේ විවාදය නොවැම්බර් මස 22 දා සිට 29 වෙනිදා දක්වා පැවැත්විණ. ඉකුත් 29 වැනිදා පැවැති අය වැය දෙවනවර කියවීමේ ඡන්ද විමසීමේදී එය වැඩි ඡන්ද 99 කින් සම්මත විය. එවරද එක්සත් ජාතික පක්ෂය,දෙමළ ජාතික සන්ධානය සහ ප්‍රජාතන්ත්‍රවාදි ජාතික සන්ධානය අය වැයට විරුද්ධව ඡන්දය ලබාදෙන ලදී. අය වැය තුන්වන වර කියවිමේ විවාදය හෙවත් කාරක සභා අවස්ථාවේ විවාදය පසුගිය 02 දා ආරම්භ වි දින 16 ක් පුරා පැවති අතර අද එහි අවසන් දිනය වේ.", "URL": "https://sinhala.adaderana.lk/news.php?nid=39742", "Category": null, "Parent URL": null}