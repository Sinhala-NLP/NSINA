{"Source": "Adaderana", "Timestamp": "October 29, 2013 08:42 am", "Headline": "ව්‍යාජ රුපියල් 5000 නෝට්ටුවක් සමඟ අයෙක් දැලේ ", "News Content": "ව්‍යාජ රුපියල් පන්දහසේ මුදල් නෝට්ටුවක් ළඟ තබාගත් පුද්ගලයෙකු පුඩළුඔය ප්‍රදේශයේ දී අත්අඩංගුවට ගෙන තිබේ. ප්‍රදේශයේ රජයේ බැංකුවක මුදල් තැන්පත් කිරීමට ගිය අවස්ථාවේ දී රුපියල් පන්දහසේ ව්‍යාජ මුදල් නෝට්ටුවක් මොහු සතුව තිබී සොයාගත් බව පොලීසිය සඳහන් කරයි. අත්අඩංගුවට ගත් සැකකරු අද (29) දින නාවලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මේ අතර ඊයේ(28) දිනයේදී ද ව්‍යාජ මුදල් නෝට්ටු ජාවාරමක නිරත වු පුද්ගලයින් තිදෙනෙකු මාලබේ ප්‍රදේශයේදී අපරාධ පරීක්ෂණ දෙපාර්තමේන්තුවේ විශේෂ පොලිස් කණ්ඩායමක් විසින් අත්අඩංගුවට ගනු ලැබුණි.", "URL": "https://sinhala.adaderana.lk/news.php?nid=38457", "Category": null, "Parent URL": null}