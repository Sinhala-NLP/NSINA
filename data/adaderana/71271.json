{"Source": "Adaderana", "Timestamp": "March 23, 2017 08:50 pm", "Headline": " 2015 ජිනීවා යෝජනා ක්‍රියාත්මක කරන්න තවත් අවුරුදු 2ක කාලයක්", "News Content": "2015 වර්ෂයේ මානව හිමිකම් කවුන්සිලයට ශ්‍රී ලංකාව සම්බන්ධයෙන් ඉදිරිපත් වූ යෝජනාවේ අඩංගු කරුණු ක්‍රියාත්මක කිරීම සඳහා ශ්‍රී ලංකාවට තවත් වසර දෙකක කාලයක් ලබාදීමට එක්සත් ජාතීන්ගේ මානව හිමිකම් සමුළුවේදී තීරණය කර තිබේ.ඒ සඳහා තව දුරටත් කාලය ලබාදීමේ යෝජනාව ඡන්ද විමසීමකින් තොරව සාමාජික රටවල් 40ක පමණ සම නියෝජනයෙන් ඉදිරිපත්ව එකඟත්වය හිමිවූ බව සඳහන්ය.2015 වර්ෂයේ දී එකඟ වූ යෝජනා ක්‍රියාත්මක කිරීමට ක්‍රියාකාරී සැලැස්මක් සකස් කරන ලෙසත්, මානව හිමිකම් කඩවීම් පිළිබඳ චෝදනා විමර්ශනයට දෙමුහුන් අධිකරණයක අවශ්‍යතාවත් අවධාරණය කරමින් එක්සත් ජාතීන්ගේ මානව හිමිකම් කොමසාරිස් අල් හුසෙයින් කුමරු 34 වන සැසි වාරයේදී පවසනු ලැබිණි.කෙසේ වෙතත් අද දිනයේ ඒ සම්බන්ධයෙන් ඉදිරිපත් වූ කරුණු සලකා බලමින් සමුළුවේ එකඟතාව වී ඇත්තේ තවත් වසර දෙකක කාලයක් ශ්‍රී ලංකාවට ලබාදිය යුතු බවටයි.", "URL": "https://sinhala.adaderana.lk/news.php?nid=71271", "Category": null, "Parent URL": null}