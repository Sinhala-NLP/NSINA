{"Source": "Adaderana", "Timestamp": "June 17, 2011 03:17 pm", "Headline": "ඡන්දයට පෙර දේශපාලන නිදහස තහවුරු වන පරිසරයක් අවශ්‍යයි", "News Content": "පළාත් පාලන මැතිවරණයේ දෙවන අදියර පැවැත්වීමට පෙර යාපනය සහ කි‍ලිනොච්චි දිස්ත්‍රික්කවල ජනතාව‍ගේ සිවිල් හා දේශපාලන නිදහස තහවුරු වන පරිසරයක් නිර්මාණය විය යුතු බව නිදහස් හා සාධාරණ මැතිවරණයක් සඳහා වු ජනතා ව්‍යාපාරය හෙවත් කැෆේ සංවිධානය පවසයි. මැතිවරණය ඉලක්ක කරගනිමින් දෙමළ ජාතික සන්ධානය පවත්වන ලද රැස්වීමකට ප්‍රහාරයක් එල්ල වීම අනුමත කළ නොහැකි බව එම සංවිධානයේ විධායක අධ්‍යක්ෂ කීර්ති තෙන්නකෝන් මහතා ප්‍රකාශ කළේය. එවැනි ප්‍රහාරයන් යාපනය සහ කිලිනොච්චි දිස්ත්‍රික්කවල දේශපාලන නිදහසට බලපෑමක් බව තෙන්නකෝන් මහතා පවසයි. මේ හේතුවෙන් නිදහස් හා සාධාරණ මැතිවරණයක් පැවැත්වීම සඳහා සුදුසු සාමකාමී වටපිටාවක් නිර්මාණය කිරීම සියලු පාර්ශවයන්ගේ වගකීමක් බව කැෆේ සංවිධානය අවධාරණය කරයි.", "URL": "https://sinhala.adaderana.lk/news.php?nid=16822", "Category": null, "Parent URL": null}