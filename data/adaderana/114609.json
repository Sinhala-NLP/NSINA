{"Source": "Adaderana", "Timestamp": "July 20, 2019 09:32 pm", "Headline": "උපද්‍රවකාරී රැකියා ලැයිස්තු ගැසට් පත්‍රයේ නියෝග ප්‍රතිශෝධනයට කැබිනට් අනුමැතිය", "News Content": "1956 අංක 47 දරණ ස්ත්‍රීන්, තරුණ අය සහ ළමයින් සේවයේ යෙදවීමේ පනත යටතේ උපද්‍රවකාරී රැකියා ලැයිස්තු ගැසට් ප්‍රතිශෝධනය කිරීමට අමාත්‍ය මණ්ඩල අනුමැතිය හිමිව තිබේ. 1956 අංක 47 දරණ ස්ත්‍රීන්, තරුණ අය සහ ළමයින් සේවයේ යෙදවීමේ පනත යටතේ 2010 වසරේ පනවන ලද නියෝග මඟින් අවුරුදු 18ට අඩු තරුණ උපද්‍රවකාරීවන්නා වූ සේවා අවස්ථා 51ක් හඳුනා ගෙන ඇත. එහෙත් මේ වන විට සේවය කරන වයපිටාව සැලකිය යුතු අන්දමින් වෙනස් වී ඇති අතර ළමුන් සඳහා උපද්‍රවකාරි විය හැකි සහ ඔවුන්ගේ කායික, මානසික සහ සදාචාරත්මක සංවර්ධනයට බාධා කළ හැකි විවිධ රැකියා අවස්ථා 77ක් හඳුනාගෙන තිබේ. ඒ අනුව 2019 වසරේ යෝජිත උපද්‍රව්‍යකාරී රැකියා නියෝග පාර්ලිමේන්තුවේ අනුමැතියට ඉදිරිපත් කිරීමට සහ එම අනුමැතිය ලද පසු අදාළ නියෝගය රජයේ ගැසට් පත්‍රයේ පළ කිරීම පිණිස, අමාත්‍ය මණ්ඩලයේ නොවන කම්කරු හා වෘත්තීය සමිත් සබඳතා අමාත්‍යවරයාගේ ඉල්ලීම පරිදි ජනාධිපතිවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරන ලදි.", "URL": "https://sinhala.adaderana.lk/news.php?nid=114609", "Category": null, "Parent URL": null}