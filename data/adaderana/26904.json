{"Source": "Adaderana", "Timestamp": "August 26, 2012 05:09 pm", "Headline": "ළමයින් ගැන වැඩිහිටියන් 750 ට පාඩමක්", "News Content": "ළමා සංවර්ධන හා කාන්තා කටයුතු අමාත්‍යාංශයට අයත් දිවයින පුරා සිටින ක්ෂේත්‍ර නිලධාරීන් සඳහා විශේෂ ළමා උපදේශන පුහුණුවක් ලබාදීමට රජය තීරණය කර තිබේ. ළමා සංවර්ධන හා කාන්තා කටයුතු අමාත්‍ය තිස්ස කරලියැද්ද මහතාගේ උපදෙස් පරිදි සමාජ සේවා අමාත්‍යාංශය සමඟ ඒකාබද්ධව මෙම වැඩසටහන ක්‍රියාත්මක කිරීමට නියමිතය. ඒ යටතේ දිවයින පුරා සිටින ක්ෂේත්‍ර නිලධාරීන් 750 දෙනෙකු පුහුණු කිරීමට පියවර ගන්නා බව ළමා සංවර්ධන හා කාන්තා කටයුතු අමාත්‍යාංශය සඳහන් කළේය. එහි පළමු අදියර හෙට (27) කුරුණෑගල දිස්ත්‍රික්කයෙන් ආරම්භ කිරීමට නියමිත අතර මෙහිදී දින 04ක නේවාසික පුහුණුවක් ලබාදීමට සැලසුම් කර තිබේ.", "URL": "https://sinhala.adaderana.lk/news.php?nid=26904", "Category": null, "Parent URL": null}