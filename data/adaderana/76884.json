{"Source": "Adaderana", "Timestamp": "August 30, 2017 10:02 am", "Headline": " අනතුරින් 1ක් මරුට-2කට තුවාල", "News Content": "වව්නියාව, කළුකුන්නම්මඩුව ‍ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.මාර්ගය අසළ නවතා තිබූ උළු පැටවූ ලොරි රථයක පිටුපස මාර්ගයේ ධාවනය වෙමින් තිබූ තවත් ලොරි රථයක් ගැටීමෙන් අනතුර සිදුව ඇති බව පොලීසිය සඳහන් කළේය.එහිදී උළු පැටවූ ලොරි රථය පෙරළී ගොස් ඇති අතර එම රථයේ රියදුරු මියගොස් තිබේ.මියගොස් ඇත්තේ බුලත්සිංහල ප්‍රදේශයේ පදිංචිව සිටි 48 හැවිරිදි අයෙකි.අනෙක් ලොරි රථයේ රියදුරු හා රිය සහයක ද තුවාල ලබා වව්නියාව රෝහලට ඇතුළත් කර තිබේ.අනතුර සම්බන්ධයෙන් ඊරට්ට පෙරියකුලම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76884", "Category": null, "Parent URL": null}