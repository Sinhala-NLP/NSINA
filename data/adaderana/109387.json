{"Source": "Adaderana", "Timestamp": "May 6, 2019 05:06 pm", "Headline": "ඩෙංගු මර්දනයට ආරක්ෂාව හරස් වෙයි", "News Content": "සැම වසරක ම පවත්වනු ලබන ජාතික ඩෙංගු මර්දන සතිය මෙවර දින තුනකට සීමා කිරීමට තිරණය කොට ඇති බව ඩෙංගු මර්දන විශේෂ ඒකකයේ අධ්‍යක්ෂ විශේෂඥ වෛද්‍ය හසිත තිසේරා මහතා පවසයි. අද (06) දින සෞඛ්‍ය අධ්‍යාපන කාර්යංශයේ පැවති මාධ්‍ය හමුවක දී ඒ මහතා මේ බව සඳහන් කළේය. මේ අනුව මෙවර ජාතික ඩෙංගු මර්දන සතිය මැයි මස 8,9 හා 10 යන දිනවල දිස්ත්‍රික් 18ක පැවැත්විමට කටයුතු යොදා ඇත. මෙවර ත්‍රිවිධ හමුදාව,පොලිසිය හා සිවිල් සේවා බලකාය රටේ පවතින තත්ත්වය හේතුවෙන් සහභාගි කර ගැනිමට නොහැකි විම හෙතුවෙන් ඒ සඳහා ක්ෂේත්‍ර සෙඛ්‍ය නිලධාරින්, සර්වෝදය හා රතු කුරුස නිලධාරින් සහයෝගය දක්වනු ලබයි. මෙහි මූලික අරමුණ වන්නේ වැස්සත් සමඟ ඩෙංගු රෝගය පැතිරිමේ අවධානම වළක්වා ගැනිම හා වසංගත තත්ත්වය දුරු කර ගැනීමයි. සතියකට වරක් විනාඩි 30 පමණ කාලයක් තමාගේ අවට පිටාව පිළිබඳව සොයා බැලිමක් සිදු කිරීම තුළින් රෝගය පැතිරි යාමේ අවධානම බොහෝ සෙයින් අඩු කර ගැනීමට හැකි බව විශේෂඥ වෛද්‍ය හසිත තිසේරා මහතා සඳහන් කළේය. වැඩි දුරටත් අදහස් දැක් වු ඒ මහතා පැවසුවේ, පසුගිය වසරට සාපෙක්ෂව මේ වසරේදි ඩෙංගු රෝගියන් ප්‍රමාණය ඉහළ ගොස් ඇති බවයි. විශේෂයෙන් නිරිත දිග මෝසම් වර්ෂාව මැයි මාසයේ මැද වින විට දි සක්‍රිය වන විට ඩෙංගු රෝගය පැතිර යාමේ අවධානමක් ඇතිවෙයි.", "URL": "https://sinhala.adaderana.lk/news.php?nid=109387", "Category": null, "Parent URL": null}