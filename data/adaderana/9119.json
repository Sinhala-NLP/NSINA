{"Source": "Adaderana", "Timestamp": "June 20, 2010 02:24 pm", "Headline": "ඉන්දියාවට බෞද්ධ විශ්ව විද්‍යාලයක් ", "News Content": "ඉන්දියාව තුළ බෞද්ධ විශ්ව විද්‍යාලයක් පිහිටුවීමට කටයුතු තීරණය කරන බව මහාබෝධී සංගමයේ සභාපති බානගල උපතිස්ස හිමියන් පවසයි. ඉන්දියා‍වේ සාංචි ස්තූපය මූලික කොට ගෙන මෙම විශ්ව විද්‍යාලය පිහිටුවීමේ කටයුතු සිදු කරන බව උන්වහන්සේ පෙන්වා දෙයි. කොළඹ දී පැවති බෞද්ධ හා හින්දු ආගමික සමුළුවෙන් අනතුරුව මාධ්‍ය වෙත අදහස් දක්වමින් බානගල උපතිස්ස හිමියන් මෙම අදහස් පළ කළේය. ඉන්දියාව හා ශ්‍රී ලංකාව අතර ආගමික සහයෝගීතාව වර්ධනය කිරීමේ අරමුණින් ඉදිරියේ දී මෙවැනි ආගමික සමුළු පැවැත්වීමට කටයුතු කරන බව උන්වහන්සේ වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9119", "Category": null, "Parent URL": null}