{"Source": "Adaderana", "Timestamp": "March 22, 2016 03:02 pm", "Headline": "විදුලි බිඳ වැටීමේ ජර්මන් වාර්තාව අද ", "News Content": "දිවයින පුරා විදුලිය බිඳ වැටීමේ සිද්ධිය පිළිබඳ සොයා බැලීම සඳහා මෙරටට පැමිණ සිටින ජර්මන් විශේෂඥ කණ්ඩායම අද(22) කොටුගොඩ විදුලි උපපොළේ නිරීක්ෂණ චාරිකාවක නිරත වෙයි.අදාළ පිපිරීමට ලක්වු ට්‍රාන්ස්ෆෝමර් නිෂ්පාදන සමාගමේ නියෝජිතයින් පිරිසක් පසුගියදා මේ පිළිබඳ සොයා බැලීම සඳහා දිවයිනට පැමිණියේය.ඒ අනුව ඔවුන් ඊයේ(21) දිනයේ දී ප්‍රථමයෙන් පිපිරීමට ලක්වු බියගම උපපොළේ නිරීක්ෂණ චාරිකාවකට එක්වුණි.ඔවුන්ගේ නිරීක්ෂණ ඇතුළත් අවසන් වාර්තාව අද පස්වරුවේ විදුලිබල මණ්ඩලයේ සභාපතිවරයා වෙත ලබාදීමට නියමිතය.", "URL": "https://sinhala.adaderana.lk/news.php?nid=58511", "Category": null, "Parent URL": null}