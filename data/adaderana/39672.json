{"Source": "Adaderana", "Timestamp": "December 18, 2013 10:47 am", "Headline": "ජා ඇළ අය වැයත් පරාදයි", "News Content": "ජා ඇළ නගර සභාවේ අය වැය පරාජයට පත්ව තිබේ‍. ජා ඇළ නගර සභාවේ පාලන බලය එක්සත් ජනතා නිදහස් සන්ධානය විසින් හොබවන අතර අද(18) පළමුවර අය වැය විමසීම සඳහා ජා ඇළ නගර සභාවේ සභාපති උපාලි අරඹවත්ත මහතා විසින් සභාවට ඉදිරිපත් කරන ලදී. ඉන් අනතුරුව අය වැය සඳහා ඡන්ද විමසීමේදී අයවැයට විරුද්ධව ඡන්ද 8ක් ලැබුණු අතර අය වැයට පක්ෂය ඡන්ද 1ක් ලැබී තිබේ‍. ජා ඇළ නගර සභාවේ මන්ත්‍රීවරු 9ක් සිටින අතර ආණ්ඩු පක්ෂයේ මන්ත්‍රීවරු 6ක් සහ විපක්ෂව මන්ත්‍රීවරු 3ක් සිටියි. අයවැයට පක්ෂව ඡන්දය ප්‍රකාශ කර ඇත්තේ නගර සභාවේ සභාපති වන උපාලි අරඹවත්ත මහතා පමණක් බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=39672", "Category": null, "Parent URL": null}