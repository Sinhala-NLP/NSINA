{"Source": "Adaderana", "Timestamp": "December 29, 2017 12:45 pm", "Headline": "නායකයින් ගියාට ජනතාව යන්නේ නෑ", "News Content": "විපක්ෂයේ ඇතැම් නායකයන් ආණ්ඩුව සමඟ එක් වූවද ජනාතාව එක්නොව බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මේ බව සඳහන් කළේ ඊයේ(28) රාත්‍රීයේ ගුණසිංහපුර පූර්වාරාම විහාරස්ථානයේ පැවැති ආගමික වැඩසටහනකට එක්වීමෙන් අනතුරුව මාධ්‍ය වෙත අදහස් දක්වමින්. කොළඹ ගුණසිංහපුර පුර්වාරාම විහාරස්ථානයේදී ඊයේ රාත්‍රියේ ධර්ම දේශනාවක් පැවැති අතර ඒ සඳහා හිටපු ජනාධිපති මහින්ද රාජපක්ෂ මහතා ද එක් විය. අනතුරුව මාධ්‍යවේදීන් විසින් අසන ලද පැනයකට පිළිතුරු දෙමින් මහින්ද රාජපක්ෂ මහතා කියා සිටියේ නායකයින් ඇතැම් වාසි සහගත දේ බලාපොරොත්තුව ආණ්ඩුවට එක්වුවත් ජනතාවට එවැනි පටු අරමුණු නොමැති බවයි. අද වන විට බඩු මිල අහස උසට නැග ඇති බවත් ජනතාවට ඉතා පීඩාකාරි තත්ත්වයක් මේ තුළ ඇතිව තිබෙන බවත් මහින්ද රාජපක්ෂ මහතා පැවසීය.", "URL": "https://sinhala.adaderana.lk/news.php?nid=82222", "Category": null, "Parent URL": null}