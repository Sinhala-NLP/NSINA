{"Source": "Adaderana", "Timestamp": "November 6, 2011 09:32 am", "Headline": "කොටුව සිට ගුවන්තොටුපළට සුඛෝපභෝගී දුම්රියක්", "News Content": "‍ කටුනායක ජාත්‍යන්තර ගුවන්තොටුපල පරිශ්‍රයේ සිට කොළඹ කොටුව දක්වා සුඛෝපභෝගි දුම්රිය සේවාවක් ආරම්භ කිරීමට අදාළ මූලික කටයුතු මේ වන විට සිදුකර ඇතැයි දුම්රිය දෙපාර්තමේන්තුව පවසයි. ගුවන්තොටුපළ සමාගම සමඟ ඒකාබද්ධව නව දුම්රිය සේවය පවත්වාගෙන යාමට නියමිත බව සඳහන් වේ. මේ අතර මීගමුවේ සිට කටුනායක ජාත්‍යන්තර ගුවන්තොටුපළ හරහා කොළඹ කොටුව දක්වා විද්‍යුත් දුම්රියක් ආරම්භ කිරීමට ද සැලසුම් කර තිබේ. අදාළ ව්‍යාපෘතිය සඳහා මේ වන විට ශක්‍යතා අධ්‍යයනයන් සිදුකරමින් පවතින බව දුම්රිය දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=19813", "Category": null, "Parent URL": null}