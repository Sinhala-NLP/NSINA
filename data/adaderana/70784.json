{"Source": "Adaderana", "Timestamp": "March 12, 2017 06:35 pm", "Headline": " නාච්චිමලේ නාන්න ගිය 3ක් දිය රකුසාට බිලි ", "News Content": "ඉංගිරිය, නාච්චිමලේ දියනෑමට ගොස් අතුරුදන්වූ තරුණයින් තිදෙනාගේ මළ සිරුරු සොයාගෙන තිබේ. පොලීසිය පැවසුවේ නාච්චිමලය දොළෙහි අද (12) සවස දියනෑමට ගිය තරුණයින් තිදෙනෙකු මෙලෙස දියේ ගිළී අතුරුදන්ව ඇති බවයි. දියේ ගිළී අතුරුදන්වූ තරුණයින් තිදෙනාගේ මළ සිරුරු පොලීසිය සහ ප්‍රදේශවාසීන් එක්ව සොයාගෙන තිබේ. මෙලෙස මියගොස් ඇත්තේ රත්මලාන ප්‍රදේශයේ පදිංචිව සිටි තරුණයින් තිදෙනෙකි. මියගිය තිදෙනා අතර එකම පවුලේ සහෝදරයින් දෙදෙනෙකු ද වන පොලීසිය පැවසුවේය. පශ්චාත් මරණ පරීක්ෂණය හෙට (13) සිදු කිරීමට නියමිත අතර ඉංගිරිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70784", "Category": null, "Parent URL": null}