{"Source": "Adaderana", "Timestamp": "July 6, 2017 11:51 am", "Headline": " ආහාර විසවී සිම්බාබ්වේ ක්‍රීඩකයෙක් රෝහලේ", "News Content": "සූරියවැව මහින්ද රාජපක්‌ෂ ජාත්‍යන්තර ක්‍රිකට්‌ ක්‍රීඩාංගණයේදී අද (06) පැවැත්වෙන ශ්‍රී ලංකා සිම්බාබ්වේ තෙවැනි එක්දින තරඟය ට සහභාගිවීමට සිටි සිම්බාබ්වේ කණ්ඩායමේ පිතිකරුවෙකු වන Ryan Ponsonby Burl නමැති ක්‍රීඩකයා හදිසියේ රෝහල් ගතකර තිබේ. ඊයේ (05) රාත්‍රී 08 ට පමණ නැවතී සිටි හෝටලයේදී ගන්නා ලද ආහාරයක් විසවීමෙන් හම්බන්තොට රෝහලට ඇතුළත් කර ඇති බව අප වාර්තාකරු පවසයි. මේ සම්බන්ධයෙන් හම්බන්තොට මහරෝහලේ රෝහල් අධ්‍යක්ෂක සුමිත් මනතුංග මහතාගෙන් කළ විමසීමකදී ඔහු ප්‍රකාශකර සිටියේ ආහාරයට ගන්නා ලද යමක් නිසා ආසාදිතතාවක් මත අදාළ ක්‍රීඩකයා රෝහල් ගත කළ බව හා රෝගියාගේ තත්ත්වය බරපතළ නොවන බවයි .එමෙන්ම ක්‍රීඩකයා අද (06 ) දින රෝහලෙන් පිටවයාමටද හැකිවෙනු ඇති බවට තමන් විශ්වාසය පළකරන බව රෝහල් අධ්‍යක්ෂකවරයා එහිදී වැඩිදුරටත් ප්‍රකාශ කර සිටියේය .", "URL": "https://sinhala.adaderana.lk/news.php?nid=74937", "Category": null, "Parent URL": null}