{"Source": "Adaderana", "Timestamp": "March 13, 2019 01:29 pm", "Headline": "රුහුණු කුමාරි මෝටර් රථයක ගැටෙයි-පුද්ගලයෙක් මරුට", "News Content": "මාතර, පඹුරණ ප්‍රදේශයේ දුම්රිය හරස් මාර්ගයේදී මෝටර් රථයක් දුම්රියක ගැටීමෙන් එම රථයේ ගමන් කළ පුද්ගලයෙක් ජීවිතක්ෂයට පත්ව ඇති අතර එහි ගමන් ගත් ළමුන් දෙදෙනෙක් බරපතළ තුවාල රෝහල් ගත කර ඇති බව අද දෙරණ වාර්තාකරු පවසයි. ගාල්ලේ සිට කොළඹ දක්වා ධාවනය වූ රුහුණු කුමාරි ශීඝ්‍රගාමී දුම්රියේ ගැටීමෙන් මෙම අනතුර සිදුව ඇති බව වාර්තා වෙයි. අද(13) උදෑසන සිදුවූ මෙම අනතුරින් මෝටර් රථයේ රියදුරු එම ස්ථානයේදීම මියගොස් ඇති අතර එහි ගමන් ගත් ළමුන් දෙදෙනෙක් බරපතළ තුවාල ලබා මාතර රෝහලට ඇතුළත් කර තිබේ. අනාරක්ෂිත දුම්රිය හරස් මාර්ගයක් හරහා මෝටර් රථය ධාවනය කිරීමට යාමේදී මෙම අනතුර සිදු ඇති බව අප වාර්තාකරු පවසයි. සිද්ධිය සම්බන්ධයෙන් වැඩිදුර විමර්ශන මාරත පොලීසිය විසින් සිදු කරයි.", "URL": "https://sinhala.adaderana.lk/news.php?nid=105988", "Category": null, "Parent URL": null}