{"Source": "Adaderana", "Timestamp": "October 22, 2018 10:09 am", "Headline": "තුන්වන වතාවටත් නාලක CIDයට", "News Content": "ත්‍රස්ත විමර්ශන කොට්ඨාසයේ හිටපු නියෝජ්‍ය පොලිස්පති නාලක ද සිල්වා මහතා අපරාධ පරික්ෂණ දෙපාර්තමේන්තුව වෙත පැමිණ තිබේ. ජනාධිපතිවරයා සහ හිටපු ආරක්ෂක ලේකම්වරයා ඝාතන කුමන්ත්‍රණයක් සම්බන්ධයෙන් සිදු කෙරෙන විමර්ශනවලට අදාලව ප්‍රකාශයක් ලබාගැනිම සඳහා පැමිණෙන ලෙස අපරාධ පරික්ෂණ දෙපාර්තමේන්තුව නාලක ද සිල්වා මහතාට දැනුම් දීමක් සිදු කර තිබුණි. ඒ අනුව අද(22) පෙරවරු 09.30ට පමණ ඔහු එම දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය හිටපු නියෝජ්‍ය පොලිස්පති නාලක ද සිල්වා මහතා අපරාධ පරික්ෂණ දෙපාර්තමේන්තුව වෙත අද පෙනී සිටින්නේ තෙවන දිනටයි.", "URL": "https://sinhala.adaderana.lk/news.php?nid=98032", "Category": null, "Parent URL": null}