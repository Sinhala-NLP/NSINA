{"Source": "Adaderana", "Timestamp": "October 27, 2016 05:42 pm", "Headline": "  ඇට මිදුලු බද්ධ කිරීමේ ශල්‍යකර්ම ලංකාවේ ඇරඹීමට යයි", "News Content": "මහරගම අපේක්ෂා රෝහලේ දී පිලිකා රෝගීන් සඳහා ඇට මිදුලු බද්ධ කිරීමේ ශල්‍යකර්ම ආරම්භ කිරීමට සෞඛ්‍ය අමාත්‍යංශය පියවර ගෙන තිබේ.පිළිකා රෝගීන්ගේ ඇට මිදුලු බද්ධ කිරීමේ ශල්‍යකර්ම ලබන දෙසැම්බර් මාසයේදී ආරම්භ කිරීමට නියමිත බව සෞඛ්‍ය අමාත්‍යංශය සඳහන් කළේය.මෙම වැඩපිළිවෙළ සම්බන්ධයෙන් මාධ්‍ය දැනුවත් කිරීමේ වැඩසටහනක් අද(27) සෞඛ්‍ය අධ්‍යාපන කාර්යංශයේදී පැවැත්වුණි.ඇට මිදුලු බද්ධ කිරීමේ ශල්‍යකර්මය ශ්‍රී ලංකාවේ ප්‍රථම වරට සිදුකිරීමට නියමිත අතර මෙතෙක් එවැනි සැත්කම් සිදුකර ඇත්තේ සිංගප්පුරුව හා ඉන්දියාව වැනි රටවලයි.එවැනි ශල්‍යකර්මයක් සඳහා රුපියල් මිලියන 30ත් 40ත් අතර මුදලක් වැය වන බව සෞඛ්‍ය අමාත්‍යංශය පවසයි.දැනට මෙම ශල්‍යකර්මය සිදුකිරීමට මහරගම අපේක්ෂා රෝහලේ රෝගීන් සියයකට අධික පිරිසක් ලියාපදිංචි වී ඇති බව සඳහන්ය.", "URL": "https://sinhala.adaderana.lk/news.php?nid=65454", "Category": null, "Parent URL": null}