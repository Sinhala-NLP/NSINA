{"Source": "Adaderana", "Timestamp": "January 29, 2017 02:01 pm", "Headline": "ඌව පළාතට නව ගුරු පත්වීම් 344ක්", "News Content": "ඌව පළාත් ආණ්ඩුකාර අධිනීතීඥ ඇම්.පී.ජයසිංහ මහතාගේ උපදෙස් පරිදි ඌව පළාතේ පාසල්වල පවතින ගුරු පුරප්පාඩු පිරවීම සඳහා නව පත්වීම් 344ක් ප්‍රදානය කිරීම පසුගියදා සිදුවිය. ඌව පළාත් ප්‍රධාන අමාත්‍ය චාමර සම්පත් දසනායක මහතාගේ ප්‍රධානත්වයෙන් ඌව පළාත් සභා ශ්‍රවනාගාරයේදී මෙය සිදුවිය.ඒ අනුව පළාතේ දුෂ්කර පාසල් රැසකටද නව ගුරුවරුන් පත් කළ අතර ඔවුන්ට දුෂ්කර දීමනා හිමිකමද හිමි විය.මෙම අවස්ථාවට ඌව පළාත් ලේකම් එච්.එම්.සෝමතිලක මහතා, ඌව පළාත් අධ්‍යාපන අධ්‍යක්ෂක ඇතුළු පළාත් සභා නිලධාරීන් රැසක් සහභාගී විය.", "URL": "https://sinhala.adaderana.lk/news.php?nid=68796", "Category": null, "Parent URL": null}