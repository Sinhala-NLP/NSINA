{"Source": "Adaderana", "Timestamp": "March 7, 2015 01:47 pm", "Headline": "ලංකාවට අඛණ්ඩව සහය දෙනවා", "News Content": "ශ්‍රී ලංකාවේ සංවර්ධන කටයුතු සඳහා අඛණ්ඩවම සහය ලබාදීමට ජපානය සුදානම් බව ජපාන විදේශ කටයුතු පිළිබඳ රාජ්‍ය අමාත්‍ය මිනොරු කියුචි මහතා පවසා තිබේ.නිල සංචාරයක් සඳහා ඊයේ(06) මෙරටට පැමිණි ජපන් විදේශ කටයුතු පිළිබඳ රාජ්‍ය අමාත්‍යවරයා අද පෙරවරුවේ ජනාධිපති නිල නිවසේදී ජනාධිපති මෛත්‍රීපාල සිරිසේන මහතා හමුවෙමින් මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය.ජපානය ඉතා ලිහිල් කොන්දේසී යටතේ ණය ලබාදීමට සහ කිසිදු කොන්දේසීයකින් තොරව මෙරටට ආධාර ලබාදීමට කටයුතු කිරිම, ජපන් ජනතාවට ආවේණික කාරුණිකත්වය පිළිබිඹු කරන්නක් බව ජනාධිපතිවරයා එහිදි ප්‍රකාශ කර තිබේ.එමෙන්ම දීර්ඝ කාලයක සිට ශ්‍රී ලංකාවට සංවර්ධන ආධාර ලබාදීමේ ප්‍රමුඛ රටක් වන ජපානය, ජාත්‍යන්තර වේදිකාවලදී ද ශ්‍රී ලංකාවට විශාල සහයෝගයක් ලබාදිම පිළිබඳ ජනාධිපතිවරයා විසින් එහිදි ජපන් රජයට ස්තුතිය පළකළ බව එම මාධ්‍ය අංශය පැවසුවේය.රට තුළ ප්‍රජාතන්ත්‍රවාදය ශක්තිමත් කිරිමට නව රජය ගෙන ඇති පියවර සම්බන්ධයෙන් සිය ප්‍රශංසාව පළකළ ජපන් විදේශ අමාත්‍යවරයා ජනතාව අතර සාමය සහ සංහිදියාව ගොඩනැඟීමේ වැඩකටයුතු වලදී ලබාදිය හැකි සෑම සහයෝගයක්ම ලබාදිමට සුදානම් බව ද ප්‍රකාශ කර තිබේ.", "URL": "https://sinhala.adaderana.lk/news.php?nid=49799", "Category": null, "Parent URL": null}