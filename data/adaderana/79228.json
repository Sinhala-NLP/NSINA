{"Source": "Adaderana", "Timestamp": "October 28, 2017 01:41 pm", "Headline": " “53ක් එක්ක ලිංගිකව හැසිරිලා-30කට HIVබෝ කරලා“ වසර 24ක් හිරේට යයි ", "News Content": "කාන්තාවන් තිස් දෙනෙකුට එච්.අයි.වී ආසාදනය කිරීමේ චෝදනාව යටතේ ඉතාලි ජාතික පුද්ගලයෙකු හට වසර 24ක සිර දඩුවම් නියම වී තිබේ. එලෙස එච්.අයි.වී ආසාදනය වූ අය අතර අතර වයස අවුරුදු 14ක දැරියක් ද වන බව විදෙස් මාධ්‍ය වාර්තා කරයි. එලෙස එච්.අයි.වී වෛරසය ආසාදනය වූ කාන්තාවන් මාර්ගයෙන් කුඩා දරුවකු ඇතුළු තවත් පිරිමි පුද්ගලයින් තිදෙනෙකුට හට ද ඒඩ්ස් ආසාදනය වී ඇති බව වාර්තා වී තිබේ. 33 හැවිරිදි වැලන්ටීනෝ ටැලුටෝ නැමැති සැකකරු හට 2006 වර්ෂයේදී එච්.අයි.වී ආසාදනය වී ඇති අතර ඉන් පසු කාන්තාවන් 53 දෙනෙකු සමඟ අනාරක්ෂිත ලිංගික හැසිරීමෙහි නිරත වී ඇත. වැලන්ටීනෝගේ මව ද ඒ.අයි.වී ආසාදිතයෙකු වී ඇති අතර වැලන්ටීනෝ හට වයස අවුරුදු හතරක් පමණ වන විට ඇය මියගොස් තිබේ.", "URL": "https://sinhala.adaderana.lk/news.php?nid=79228", "Category": null, "Parent URL": null}