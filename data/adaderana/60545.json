{"Source": "Adaderana", "Timestamp": "May 28, 2016 09:59 am", "Headline": "  ගංඟා ජල මට්ටම යළි ඉහළට", "News Content": "ගංඟා බොහොමයක ජල මට්ටම් ඉහළ යමින් පවතින බව ආපදා කළමනාකරණ මධ්‍යස්ථානය පවසයි.එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලපි මහතා පැවසුවේ ඊයේ(27) පස්වරුවේ න පවතින වර්ෂාව හේතුවෙන් මෙම තත්ත්වය හටගෙන ඇති බවයි.මේ පිළිබඳව ගංගා ආශ්‍රීතව සහ කඳුකර ප්‍රදේශ වල ජනතාව දැඩි විමසිල්ලෙන් පසුවිය යුතු බව ප්‍රදීප් කොඩිප්පිලි මහතා අවධාරණය කරයි.මේ අතර අද(28) දිනයේ ද දිවයිනේ බොහෝ ප්‍රදේශ වල වැසි සහිත කාලගුණයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=60545", "Category": null, "Parent URL": null}