{"Source": "Adaderana", "Timestamp": "May 27, 2014 11:36 am", "Headline": "ලංකාවේ ද්‍රවිඩ ජනයා ගැන බලනවා කියා මෝඩි පොරොන්දු වුණා ", "News Content": "ශ්‍රී ලාංකික ද්‍රවිඩ ජනතාවගේ අයිතිවාසිකම් ආරක්ෂා කිරීමට ඉන්දීය අග්‍රාමාත්‍ය නරෙන්ද්‍ර මෝඩි මහතා පොරොන්දු වූ බව එරට රජයේ නව අමාත්‍යවරයෙකු වන පොන් රාධක්‍රිෂ්ණන් මහතා පවසයි. “ශ්‍රී ලාංකික ද්‍රවිඩ ජනතාවගේ ජීවිත මෙන්ම අයිතිවාසිකම් ආරක්ෂා කිරීමට මෝඩි පොරොන්දු වුණා“ යැයි හෙතෙම කියයි. දේශපාලන පක්ෂ කිහිපයකින් එල්ල වූ විරෝධය හමුවේ නරෙන්ද්‍ර මෝඩිගේ දිවුරුමට ශ්‍රී ලංකා ජනපති මහින්ද රාජපක්ෂ මහතාගේ සහභාගිවීම ගැන පැනයකට පිළිතුරු වශයෙන් රාධක්‍රිෂ්ණන් අමාත්‍යවරයා පැවසුවේ ද්‍රවිඩ ජනතාවගේ ගැටලු ගැන රජය අවධානයෙන් සිටින බැවින් බියවීමට අවශ්‍යතාවයක් නැති බවයි.", "URL": "https://sinhala.adaderana.lk/news.php?nid=43506", "Category": null, "Parent URL": null}