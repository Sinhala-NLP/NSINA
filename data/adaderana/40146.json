{"Source": "Adaderana", "Timestamp": "January 6, 2014 09:40 pm", "Headline": "ඉන්දීය ධීවරයින් 143ක් යළි රිමාන්ඩ්", "News Content": "ඡායා රූ - මංගලනාත් ලියනාරච්චි නීති විරෝධි ලෙස ශ්‍රී ලංකා මුහුදු තීරයට ඇතුළුවී මසුන් මැරීමේ චෝදනාව මත ත්‍රීකුණාමලය රිමාන්ඩ් බන්ධනාගාරයේ රඳවා සිටින 143 යුත් ඉන්දිය ධීවරයින් පිරිස අද පෙරවරුවේ (06) නැවත වරක් ත්‍රීකුණාමලය ප්‍රධාන මහෙස්ත්‍රාත් ඊ.සරවණරාජා මහතා වෙත ඉදිරිපත් කළ අතර ඔවුන් සම්බන්ධයෙන් නීතිපති දෙපාර්තමේන්තුවේ උපදෙස් මේ වෙන තෙක් නොලැබී ඇති බැවින් තවදුරටත් එම පිරිස ලබන 20 වන දින දක්වා රක්ෂිත බන්ධනාගාර ගත කරන ලෙස ප්‍රධාන මහේස්ත්‍රාත්වරයා නියෝග කර තිබේ. මෙම ඉන්දිය ධීවරයන් පිරිස අවස්ථා දෙකකදී නාවික හමුදා අත්අඩංගුවට පත්ව ඇති අතර ඔවුන් සතු ධීවර යාත්‍රා 19 ද නාවික හමුදා භාරයේ ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=40146", "Category": null, "Parent URL": null}