{"Source": "Adaderana", "Timestamp": "April 17, 2010 08:22 am", "Headline": "වැඩි ගාස්තු අයකරන බස් වැටලීමට කණ්ඩායම් 4 ක්", "News Content": "නියමිත ගාස්තුවට වඩා ගාස්තු අය කරන පෞද්ගලික බස් වැටලීම සඳහා ජංගම පරීක්ෂණ කණ්ඩායම් 4 ක් යොදවා ඇති බව ජාතික ගමනාගමන කොමිෂන් සභාව පවසයි. උත්සව සමය හේතුවෙන් ඇතැම් පෞද්ගලික බස් රථ මගී ජනතාවගෙන් නියමිත ගාස්තුවට වඩා වැඩියෙන් අය කරන බවට පැමිණිලි ලැබී තිබේ. ඒ හේතුවෙන් දිවයිනම ආවරණය වන පරිදි විශේෂ වැටලීම් කණ්ඩායම් යොදවා ඇති බව ජාතික ගමනා ගමන කොමිසන් සභාවේ ධාවන අධ්‍යක්ෂ එච්.ඩබ්ලිම් විපුලසේන මහතා ප්‍රකාශ කළේය. එම නිලධාරීන් විසින් නියමිත පරිදි මගීන්ට ප්‍රවේශ පත්‍ර ‍ලබා දෙන්නේද යන්න විමසා බලා මගීන්ගෙන් වැඩිපුර මුදල් අය කරන බස් රථ වලට එරෙහිව නීතීමය පියවර ගන්නා බව ද විපුලසේන මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=7842", "Category": null, "Parent URL": null}