{"Source": "Adaderana", "Timestamp": "March 13, 2012 08:23 am", "Headline": "පයාගල ඇතුළු ප්‍රදේශ කිහිපයකට පැය 11 ක් වතුර නෑ", "News Content": "පයාගල, බේරුවල, අලුත්ගම, දර්ගානගරය සහ බෙන්තර යන ප්‍රදේශවලට පැය 11 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. අද උදෑසන 9 සිට රාත්‍රී 8 දක්වා කාලය තුළ මෙම ජල සැපයුම අත්හිටුවනු ඇත. ජලය බෙදාහරින නල පද්ධතියේ සිදුකරනු ලබන හදිසි නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බව ජල සම්පාදන මණ්ඩලය ප්‍රකාශ කරයි. අදාළ කාලය තුළ ජනතාවට සිදුවන අපහසුතාවය මගහරවා ගැනීම සඳහා ජලය එක්රැස් කර තබාගන්නා ලෙස ජල සම්පාදන මණ්ඩලය අදාළ ප්‍රදේශවල ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=22757", "Category": null, "Parent URL": null}