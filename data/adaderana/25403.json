{"Source": "Adaderana", "Timestamp": "June 29, 2012 10:53 am", "Headline": "ගොවි උද්ඝෝෂණයක් නිසා කොළඹ - මඩකළපුව පාර අවහිරයි", "News Content": "තම වගාවන් සඳහා අවශ්‍ය ජලය ලබාදෙන ලෙස ඉල්ලා පොළොන්නරුව ගිරිතලේ ගොවි ජනපද ව්‍යාපාරයේ ගොවීන් උද්ඝෝෂණයක නිරත ව සිටියි. දහසක පමණ ගොවීන් පිරිසක් කොළඹ - මඩකළපුව ප්‍රධාන මාර්ගය අවහිර කරමින් උද්ඝෝණයේ නිරතව සිටින බව අද දෙරණ වාර්තාකරු පවසයි. ඔවුන් මේ වන විට ජයන්තිපුර ප්‍රදේශයේ සිට ගිරිතලේ වැව දක්වා පාගමනින් පැමිණීම ආරම්භ කර තිබේ. මේ අතර මාර්ගය අවහිර වන සේ ක්‍රියාකිරීම වැළැක්වීම සඳහා පොලිසිය විසින් හිඟුරක්ගොඩ මහේස්ත්‍රාත් අධිකරණයෙන් නියෝගයක් ද ලබාගෙන ඇති බව වාර්තා වේ. කොළඹ - මඩකළපුව ප්‍රධාන මාර්ගයේ පැමිණෙන රථවාහන ගිරිතලේ දී විකල්ප මාර්ග වෙත යොමුකෙරෙන බව ද සඳහන්ය.", "URL": "https://sinhala.adaderana.lk/news.php?nid=25403", "Category": null, "Parent URL": null}