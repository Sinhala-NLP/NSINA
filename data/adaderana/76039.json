{"Source": "Adaderana", "Timestamp": "August 7, 2017 08:39 am", "Headline": "මහනුවර ඇසළ පෙරහැරේ අවසන් රන්දෝලි පෙරහැර අද ", "News Content": "මහනුවර වාර්ෂික ඇසළ පෙරහැර මංගල්‍යයේ අවසන් රන්දෝලි පෙරහැර අද(07) රාත්‍රී විථි සංචාරය කරයි. සධාතුක කරඬුව වැඩමකරන මංගල හස්තිරාජයා පාවාඩ සහ අඩුවියන් සහිතව අද පෙරහැරේ ගමන් කිරිම විශේෂත්වයක් වෙයි. ශ්‍රී දළදා මාලිගයේ පෙරහැර මංල්‍යය හෙට(08) දියකැපිමේ චාරිත්‍රයෙන් පසු පැවැත්වෙන දහවල් පෙරහැරෙන් අනතුරුව නිමා විමට නියමිතයි. මේ අතර නිකිනි පුර පසලොස්වක පොහොය යෙදෙන අද දිනයේ මෙරටට අර්ථ චන්ද්‍ර ග්‍රහණයක් දිස්වන බව මහාචාර්ය චන්දන ජයරත්න මහතා ප්‍රකාශ කළේය‍. අද රාත්‍රී 09.20ට ආරම්භ වී හෙට අළුයම 02.21 දක්වා එම චන්ද්‍ර ග්‍රහණය පැවැත්වෙන අතර මෙරට වැසියන්ට අද රාත්‍රී 10.53 සිට රාත්‍රී 11.51 දක්වා කාලය තුළ පියවි ඇසට දැකගත හැකි වෙයි.", "URL": "https://sinhala.adaderana.lk/news.php?nid=76039", "Category": null, "Parent URL": null}