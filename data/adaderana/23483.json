{"Source": "Adaderana", "Timestamp": "April 13, 2012 11:29 am", "Headline": "ඇඹිලිපිටියේ අත්බෝම්බ ප්‍රහාරයක්-10 ට තුවාලයි", "News Content": "ඇඹිලිපිටිය,හල්මිල්ලආර ප්‍රදේශයේදී එල්ල කෙරුණු අත්බෝම්බ ප්‍රහාරයක් හේතුවෙන් 10 දෙනකු තුවාල ලබා ඇතැයි පොලීසිය පවසයි. ඊයේ රාත්‍රීයේ එල්ල වූ මෙම බෝම්බ ප්‍රහාරයෙන් තුවාල ලැබූ 9 දෙනකු ඇඹිලිපිටිය රෝහලට ඇතුළත් කර ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. තුවාල ලැබූවන්ගෙන් 8 දෙනකු පිරිමින් බවත්,දෙදෙනකු ස්ත්‍රීන් බවත්,සිද්ධිය සම්බන්ධයෙන් සැකපිට දෙදෙනකු අත්අඩංගුවට ගෙන ඇති බවත් පොලීසිය පවසයි. අත්අඩංගුවට පත්වූ දෙදෙනාගෙන් එක් අයෙකු හිටපු සිවිල් ආරක්ෂක බලකායේ සේවයේ නියුතු වූවකු බවත්,පුද්ගලික කෝන්තරයක් පිරිමසා ගැනීම සඳහා මෙම ප්‍රහාරය එල්ල කර ඇති බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23483", "Category": null, "Parent URL": null}