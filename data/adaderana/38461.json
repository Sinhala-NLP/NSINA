{"Source": "Adaderana", "Timestamp": "October 29, 2013 10:16 am", "Headline": "එංගලන්තයේදී ශ්‍රී ලාංකිකයෙකු මරලා", "News Content": "එංගලන්තයේ, දකුණු යෝක්ෂෙයර් ප්‍රදේශයේ අවන්හලක සේවය කරමින් සිටි ශ්‍රී ලාංකික තරුණයෙකු ඝාතනය කර තිබේ. තියුණු ආයුධයකින් පහරදී මෙම තරුණයා ඝාතනය කර ඇති බව විදෙස් මාධ්‍ය වාර්තා කරයි. ඝාතනයට ලක්ව ඇත්තේ තවීෂ පීරිස් නැමැති කොළඹ ප්‍රදේශයේ පදිංචිව සිටි විසිපස් හැවිරිදි තරුණයෙකි. ඝාතනය සම්බන්ධයෙන් එරට පොලීසිය විසින් පුද්ගලයින් තිදෙනෙකු අත්අඩංගුවට ගෙන තිබේ. කෙසේ වෙතත් ඝාතනයට හේතුව මෙතෙක් අනාවරණය වී නොමැත. ඝාතනයට ලක් වු තරුණයා පරිගණක මෘදුකාංග ඉංජිනේරු උපාධි පාඨමාලාවක් හැදැරීම සඳහා 2011 වසරේ දී එංගලන්තයට ගොස් ඇති බව සඳහන් වෙයි.", "URL": "https://sinhala.adaderana.lk/news.php?nid=38461", "Category": null, "Parent URL": null}