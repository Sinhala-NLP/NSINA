{"Source": "Adaderana", "Timestamp": "January 5, 2017 03:54 pm", "Headline": " දකුණු අප්‍රිකානුවන් ලකුණු 282කින් ශ්‍රී ලංකාව පරදවයි", "News Content": "ශ්‍රී ලංකා කණ්ඩායම සහ දකුණු අප්‍රිකාණු කණ්ඩායම අතර පැවැත්වෙන තරඟ 03කින් සමන්විත ටෙස්ට් තරඟාවලිය 02කට බිංදුවක් ලෙස ජය ගැනිමට දකුණු අප්‍රිකාණු කණ්ඩායම සමත්ව තිබේ.ඒ මිට ටික වේලාවකට පෙර නිමා වූ දෙවන ටෙස්ට් ක්‍රිකට් තරඟය ලකුණු 282කින් ජය ගැනීමත් සමගයි.තරඟයේ පළමු ඉනිම සඳහා දකුණු අප්‍රිකාව සියලු දෙනා දැවී ලකුණු 392ක් ලබා ගත් අතර ශ්‍රී ලංකා කණ්ඩායමට පළමු ඉනිමේදී සියලු දෙනා දැවී ලබා ගත හැකිවූයේ ලකුණු 110ක් පමණි.දෙවන ඉනිමේදී කඩුලු 07කට ලකුණු 224ක් ලබා සිටියදී ඉනිම අත්හිටුවීමට දකුණු අප්‍රිකාණු කණ්ඩායම පියවර ගත් අතර ජයග්‍රාහණය සඳහා ශ්‍රී ලංකා කණ්ඩායමට ලකූණු 507ක ඉලක්කයක් හිමි වුණි.කෙසේ වෙතත් එම ඉලක්කය හඹා ගිය ශ්‍රී ලංකා කණ්ඩායමට තරඟයේ සිව් වන දිනය වන අද(05) දිනයේ සියලු දෙනා දැවී ලබාගත හැකි වූයේ ලකුණු 224ක් පමණි.ශ්‍රී ලංකා ඉනිම වෙනුවෙන් වැඩිම ලකුණු ලාභියා වූ නායක ඇන්ජලෝ මැතිව්ස් ලකුණු 49ක් ලබා ගත්තේය.", "URL": "https://sinhala.adaderana.lk/news.php?nid=67750", "Category": null, "Parent URL": null}