{"Source": "Adaderana", "Timestamp": "September 9, 2012 03:33 pm", "Headline": "ත්‍රීකුණාමලයේ මනාපවලින් පළමු තැන සී. දණ්ඩාට", "News Content": "නැගෙනහිර පළාත් සභාවේ ත්‍රීකුණාමල දිස්ත්‍රීක් මනාප ප්‍රතිඵලවලට අනුව ද්‍රවිඩ ජාතික සන්ධානයේ සී. දණ්ඩා යුදපානී මනාප 20,850ක් ලබා පළමු ස්ථානය හිමිකර ගෙන තිබේ. එහිදී එක්සත් ජනතා නිදහස් සන්ධානයේ ඒ. ගලප්පත්ති මනාප 14,224ක් ලබා‍ගෙන ඇති අතර එම පක්ෂයේ කේ. ප්‍රේමරත්න මනාප 12,395ක් ලබා ගැනීමට සමත්ව ඇත. එසේම එක්සත් ජාතික පක්ෂයෙන් තරග වැදුණු අයි. මහරොෆ් මනාප 10,034ක්ද මුස්ලිම් කොංග්‍රසයේ ඒ.ආර් මොහොමඩ් මනාප 10,904 ක්ද ලබාගෙන තිබේ. ජාතික නිදහස් පෙරමුණෙන් තරග වැදුණු ජයන්ත විජේසේකර මනාප 7303ක් ලබා ගැනීමට සමත්ව ඇත. මුස්ලිම් කොංග්‍රසයේ එන්. අහමඩ් මනාප 11,401ක් හිමිකර ගැනීමට සමත්ව ඇත.", "URL": "https://sinhala.adaderana.lk/news.php?nid=27258", "Category": null, "Parent URL": null}