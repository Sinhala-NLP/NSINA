{"Source": "Adaderana", "Timestamp": "September 22, 2018 11:08 am", "Headline": "ජනපතිව අතරමං කරන්න බෑ", "News Content": "ආණ්ඩුවේ පවතින අඩුපාඩු සකස් කරගැනීමට ශ්‍රී ලංකා නිදහස් පක්ෂය බලපෑම් කණ්ඩායමක් ලෙස කටයුතු කරන බව අමාත්‍ය විජිත් විජයමුණි සොයිසා මහතා පවසයි. මොණරාගල ප්‍රදේශයේ පැවති ජන හමුවකට එක්වෙමින් අමාත්‍යවරයා මේ බව සඳහන් කළේය. පක්ෂ අතර ගැටුම් ඇති කර ගනිමින් රටක් ගොඩ නැගිමට හැකියාවක් නොමැති බවද අමාත්‍යවරයා පැවසීය. සන්ධාන ආණ්ඩුවෙන් ඉවත් වි ගිය කණ්ඩායම තමන්ටත් ඒ අය සමඟ එකතු වෙන ලෙස පැවසුවද ජනාධිපති මෛත්‍රීපාල සිරිසේන මහතා අතරමංකරමින් කටයුතු කිරිමට කිසිදු හැකියාවක් නොමැති බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96523", "Category": null, "Parent URL": null}