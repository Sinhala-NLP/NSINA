{"Source": "Adaderana", "Timestamp": "November 20, 2013 07:53 am", "Headline": "සමුළුව වෙනුවෙන් වැසූ පාසල් අද ආරම්භ වෙයි", "News Content": "තාවකාලිකව වසා දමා තිබූ කොළඹ ප්‍රදේශයේ පාසල් 34 ක් අද(20) යළි ආරම්භ කරයි. පොදු රාජ්‍ය මණ්ඩලීය රාජ්‍ය නායක සමුළුව වෙනුවෙන් මෙම පාසැල් වසා දැමුණු බව අධ්‍යාපන අමාත්‍යංශය පවසයි. එම සමුළුවේ ආරක්ෂක කටයුතු වෙනුවෙන් පැමිණ සිටින නිලධාරීන්ට නවාතැන් පහසුකම් ලබා දීම සඳහා මෙම පාසැල් යොදාගෙන තිබුණි. ඒ අනුව පාසැල් පසුගිය 06 වැනි දින සිට තාවකාලිකව වසා දැමීමට කටයුතු යොදා තිබුණි. මෙම පාසල් ඊයේ දිනයේ විවෘත කිරීමට නියමිතව තිබුණද රාජකාරී කටයුතු සඳහා පැමිණ සිටි පොලිස් නිලධාරින් සහ සෙසු නිලධාරින් එම පාසල් වලින් ඉවත්වගොස් නොතිබීම හේතුවෙන් පාසල් විවෘත කිරීම අදට කල්දැමුණු බව සඳහන් වෙයි.", "URL": "https://sinhala.adaderana.lk/news.php?nid=38969", "Category": null, "Parent URL": null}