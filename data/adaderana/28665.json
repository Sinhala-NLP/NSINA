{"Source": "Adaderana", "Timestamp": "October 27, 2012 02:31 pm", "Headline": "අනවසරයෙන් දැව ඇද්ද 2 ක් මාට්ටු", "News Content": "නීති විරෝධී ලෙස දැව තොගයක් ප්‍රවාහනය කරමින් සිටි පුද්ගලයින් දෙදෙනෙකු හිඟුරක්ගොඩ පොලීසිය විසින් අත්අඩංගුවට ගෙන තිබේ. ට්‍රැක්‍ටර් රථයකින් අදාළ දැව තොගය ප්‍රවාහනය කරමින් සිටිය දී මොවුන් අත්අඩංගුවට ගත් බව හිඟුරක්ගොඩ පොලීසිය සඳහන් කළේය. හිඟුරක්ගොඩ පොලීසිය ලද තොරතුරකට අනුව සිදු කළ වැ‍ටලීමක දී මොවුන් අත්අඩංගුවට ගෙන ඇත. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත අතර හිඟුරක්ගොඩ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28665", "Category": null, "Parent URL": null}