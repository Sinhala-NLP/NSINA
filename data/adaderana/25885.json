{"Source": "Adaderana", "Timestamp": "July 18, 2012 09:36 pm", "Headline": "සරත් ‍ෙෆාන්සේකා එජාපයට ගැනීමට කැපවෙනවා - සජිත්", "News Content": "සරත් ෆොන්සේකා මහතා සත්‍ය වශයෙන්ම එක්සත් ජාතික පක්ෂයට සම්බන්ධ වන්නේ නම් තමන් බෙහෙවින් සතුටු වන බව එම පක්ෂයේ නියෝජ්‍ය නායක සජිත් ප්‍රේමදාස මහතා පවසයි. ඒ සඳහා තමාගේ පූර්ණ ආශිර්වාදය, පූර්ණ සහ‍යෝගය, පූර්ණ කැපකිරීම ලබාදෙන බවද ඔහු පැවසුවේය. සජිත් ප්‍රේමදාස මහතා කොළඹ අද (18) පැවැති මාධ්‍ය හමුවකදි මේ බව කියා සිටියේය. ෆොන්සේකා මහතා එක්සත් ජාතික පක්ෂයට සම්බන්ධ වන්නේ නම් කොන්දේසි, නීති රිති, රෙගුලාසි දැමීමට අවශ්‍ය නැතැයි ද ඔහු පවසයි. ඒ අනුව ෆොන්සේකා මහතාට එක්සත් ජාතික පක්ෂයට සම්බන්ධවීමට පහසුවෙන්ම මාර්ගය විවෘත කළ යුතු බවත් ඔහුට වැදගත් නිලතල, වගකීම් හා කාර්යය පැවරිය යුතු බවත් සජිත් ප්‍රේමදාස මහතා එම මාධ්‍ය හමුවේදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=25885", "Category": null, "Parent URL": null}