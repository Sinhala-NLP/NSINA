{"Source": "Adaderana", "Timestamp": "January 24, 2018 10:19 am", "Headline": "කෝටියක් වටින කේරළ ගංජා කිලෝ 110ක් නාවික හමුදාව සොයා ගනියි", "News Content": "උතුරු නාවික විධානයට අනුයුක්ත නාවිකයින් පිරිසක් විසින් මරදන්කේනි, තලෙයිඅඩි වෙරළ තීරයට ආසන්න වන ලැහැබක සඟවා තිබූ කේරළ ගංජා කිලෝග්‍රෑම් 110 ක් සොයා ගැනීමට සමත් වු බව නාවික හමුදාව පවසයි. පොලිතීන් ආවරණ 50 ක බහා තිබූ එම කේරළ ගංජා තොගයේ වටිනාකම රුපියල් කෝටියකට අධික වන බව ද නාවික හමුදාව සඳහන් කරයි. එම කේරළ ගංජා තොගය ඉදිරි විමර්ෂණ කටයුතු සඳහා ශ්‍රී ලංකා පොලීසියට බාර දීමට නියමිතව ඇත.", "URL": "https://sinhala.adaderana.lk/news.php?nid=83434", "Category": null, "Parent URL": null}