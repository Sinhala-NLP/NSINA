{"Source": "Adaderana", "Timestamp": "February 22, 2018 09:49 pm", "Headline": "මැදවච්චිය සහ තලෛයිමන්නාරම අතර දුම්රිය ධාවනය තාවකාලිකව නවතී", "News Content": "මැදවච්චිය සහ තලෙයිමන්නාරම අතර දුම්රිය ධාවන කටයුතු දින 4ක් තාවකාලිකව අත්හිටුවන බව ශ්‍රී ලංකා දුම්රිය සේවය සඳහන් කර තිබේ. තලෛයිමන්නාරම් මාර්ගයේ මඩු පාර දුම්රිය ස්ථානය හා මුරුක්කන් දුම්රිය ස්ථානය අතර මාර්ග අලුත් වැඩියාවක් හේතුවෙන් ලබන 26 වැනි දින 9.52 සිට ලබන මාර්තු 02 වැනි දින පස්වරු 2.40 අතර කාලය තුළ දුම්රිය මාර්ගය වසා තැබෙනු ඇති බව ඔවුන් ප්‍රකාශ කර ඇත. මෙම කාලය තුළ මැදවච්චිය - තලෛයිමන්නාරම් තොට අතර හා තලෛයිමන්නාරම් තොට - මැදවච්චිය අතර දුම්රිය මගීන් සඳහා බස් සේවාවක් ක්‍රියාත්මක වන බව සඳහන්ය", "URL": "https://sinhala.adaderana.lk/news.php?nid=84704", "Category": null, "Parent URL": null}