{"Source": "Adaderana", "Timestamp": "February 15, 2011 12:41 pm", "Headline": "මෙක්සිකෝවේ මත්ද්‍රව්‍ය ජාවාරම්කරුවන් අතර වෙඩි හුවමාරුවකින් 18 ක් මරුට ", "News Content": "මෙක්සිකෝවේ ඊසාන දිග ප්‍රදේශයේ දී මත්ද්‍රව්‍ය ජාවාරම්කරුවන් පිරිසක් අතර සිදුවූ වෙඩි හුවමාරුවකින් පුද්ගලයින් 18 දෙනෙකු ජීවිතක්ෂයට පත්ව තිබේ. ගැටුමෙන් මියගිය අය අතරින් බහුතරය ඒ අසල සිටි සාමාන්‍ය වැසියන් බව විදෙස් මාධ්‍ය වාර්තා කරයි. ඔවුන් අතර අසල නිවෙස්වල සිටි පුද්ගලයින් 5 දෙනෙක් සහ ගැටුම ඇතිවන අවස්ථාවේ මාර්ගයේ ධාවනය වූ රථවාහනවල සිටි පුද්ගලයින් 5 දෙනෙකු ද වන බව සඳහන්ය. ගැටුම හේතුවෙන් නගරයේ ‍ගොඩනැගිලි හා රථවාහන විශාල ප්‍ර‍මාණයකට හානි සිදුව ඇත. මෙක්සිකෝවෙන් මත්ද්‍රව්‍ය සම්බන්ධයෙන් වන ගැටුම් බහුලව වාර්තා වන අතර පසුගිය වසර 4 ක කාලය තුළ මෙවැනි ගැටුම් හේතුවෙන් පුද්ගලයින් 34,600 ක් පමණ මියගොස් ඇති බව ද සඳහන්ය.", "URL": "https://sinhala.adaderana.lk/news.php?nid=14228", "Category": null, "Parent URL": null}