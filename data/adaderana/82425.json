{"Source": "Adaderana", "Timestamp": "January 3, 2018 09:07 am", "Headline": "  රාගෙදර මිනිරන් පතලේ සත්‍යග්‍රහය තාවකාලිකව නවතී", "News Content": "මැල්සිරිපුර - රාගෙදර මිනිරන් පතලේ සේවකයන් ආරම්භ කළ සත්‍යග්‍රහය තාවකාලිකව නවතා දැමීමට එම සේවකයින් තීරණය කර තිබේ. ඊයේ පස්වරුවේ කම්කරු කාර්යාල නිලධාරීන් පිරිසක් සමඟ පැවති සාකච්ඡාවකින් අනතුරුව මෙම තීරණය ගත් බව වාර්තා වෙයි. රාගෙදර මිනිරන් පතල වසා දමන බවට බලධාරීන් සිදුකළ ප්‍රකාශයක් සමඟ පතලේ කම්කරුවන් පිරිසක් දින පහක් පුරා සත්‍යග්‍රහ ව්‍යාපාරයක් ආරම්භ කළේය. කෙසේවෙතත් එළඹෙන පෙබරවාරි 15 වනදා වන විට තමන් බලාපොරොත්තු වූ විසඳුම් නොලැබෙන්නේ නම් නැවතත් සත්‍යග්‍රහය ආරම්භ කරන බව එම පතලේ සේවකයින් පවසා ඇත.", "URL": "https://sinhala.adaderana.lk/news.php?nid=82425", "Category": null, "Parent URL": null}