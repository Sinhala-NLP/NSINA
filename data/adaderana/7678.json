{"Source": "Adaderana", "Timestamp": "April 5, 2010 04:54 pm", "Headline": "ද්විත්ව පහරේ තහංචිය ඉවතට ", "News Content": "2011 වසරේ සිට ක්‍රියාත්මක කිරීමට නියමිතව තිබූ දිවිත්ව පහර ත්‍රී රෝද රථ අමතර කොටස් ගෙන්වීමට අදාළ තහනම තාවකාලිකව අත්හිටුවීමට පියවර ගෙන තිබේ. කැබනට් අනුමැතිය ද සහිතව මෙම තීරණය පරිසර හා ස්වභාවික සම්පත් අමාත්‍ය පාඨලී චම්පික රණවක මහතා විසින් ගත් බව පරිසර හා ස්වභාවික සම්පත් අමාත්‍යංශය සඳහන් කරයි. ඒකාබද්ධ ත්‍රීරෝධ රථ රියදුරන්ගේ සංවිධානය විසින් කරන ලද ඉල්ලීමක් සැලකිල්ලට ගෙන මෙම තීරණය ගත් බව පරිසර හා ස්වභාවික සම්පත් අමාත්‍යංශය නිකුත් කළ නිවේදනයක දැක්වේ. මේ අනුව අදාළ අමතර කොටස් 2013 ජනවාරි මස දක්වා ගෙන්වීමට හැකියාව ලැබෙන බවත්,එමගින් ත්‍රී රෝද රථ මගින් යැපෙන ලක්ෂ 30 ක් පමණ ජනතාවකට සහනය සැලසෙන බව සඳහන් වේ.", "URL": "https://sinhala.adaderana.lk/news.php?nid=7678", "Category": null, "Parent URL": null}