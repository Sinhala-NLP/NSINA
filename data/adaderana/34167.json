{"Source": "Adaderana", "Timestamp": "May 17, 2013 11:47 am", "Headline": "අලි ඇතුන් වෙදකම ලියාපදිංචි කෙරෙයි", "News Content": "ඇලි ඇතුන් සඳහා වන වෙදකම ලියාපදිංචි කිරීමට දේශීය වෛද්‍ය අමාත්‍යාංශය තීරණය කර තිබේ. දේශීය වෛද්‍ය අමාත්‍ය සාලින්ද දිසානායක මහතාගේ උපදෙස් පරිදි ආයුර්වේද වෛද්‍ය සභාව මගින් මෙම කටයුතු සිදුකෙරෙන බව සඳහන්ය. අලි ඇතුන් සඳහා වන වෙදකමට පිළිගැනීමක් ලබාදීම, එය ආරක්ෂා කිරීම හා අලි මිනිස් ගැටුම වැළැක්වීම සහය වීම මෙම ක්‍රියාවලිය තුළින් බලාපොරොත්තු වන බව දේශීය වෛද්‍ය අමාත්‍යාංශය පවසයි. ඒ අනුව අද (17) දින අලි ඇතුන් සඳහා වන වෙදකම ලියාපදිංචි කිරීමේ තීරණාත්මක හමුවක් නාවින්න බණ්ඩාරනායක අනුස්මරණ පර්යේෂණ පර්යේෂණ ආයතනයේ දී පැවැත්වීමට අමාත්‍යාංශය කටයුතු යොදා තිබේ.", "URL": "https://sinhala.adaderana.lk/news.php?nid=34167", "Category": null, "Parent URL": null}