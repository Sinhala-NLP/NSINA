{"Source": "Adaderana", "Timestamp": "April 8, 2012 12:55 pm", "Headline": " ගිනි අවි සමග තිදෙනෙක් දැලේ", "News Content": "මහනුවර , අංකුඹුර අලවත්ත ප්‍රදේශයේ දී ගිනි අවි සමඟ සැකකරුවන් තිදෙනෙකු අත්අඩංගුවට ගෙන තිබේ. ඊයේ රාත්‍රී 9.30ට පමණ අංකුඹුර පොලිසියේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන තිබුණි. ඔවුන් සතුව තිබු බෝර 12 ගිනි අවි දෙකක් සහ එම උණ්ඩ 10ක් පොලිස් භාරයට ගෙන ඇති අතර සැකකරුවන් ගමන් කළ ත්‍රීරෝද රථයක් ද සිය භාරයට ගත් බව පොලිසිය පවසයි. සැකකරුවන් කැප්පෙට්ටිපොල රක්ෂිතයේ දඩයමේ ගොස් ඇති බවට අනාවරණය වී තිබේ. ඔවුන් කුරුණෑගල , රීදිගම ප්‍රදේශයේ පදිංචිකරුවන් වන අතර එක් අයෙකු කෘෂිකර්ම දෙපාර්තමේන්තුවේ සේවය කරන්නෙකු බවට තොරතුරු ලැබී ඇති බව වාර්තා වේ. මේ අතර වැලිකන්ද තිච්චේන ගම්මානයේ කැළෑබද ප්‍රදේශයක සඟවා තිබු ජීව අත්බෝම්බ ඇතුළු යුධ උපකරණ කිහිපයක් වැලිකන්ද පොලිසිය විසින් සොයාගෙන තිබේ.", "URL": "https://sinhala.adaderana.lk/news.php?nid=23364", "Category": null, "Parent URL": null}