{"Source": "Adaderana", "Timestamp": "April 10, 2018 05:16 pm", "Headline": " සුරාබදු අපරාධ - සුරාබදු බලපත්‍ර ස්ථාන ආශ්‍රිත අක්‍රමිකතා වළකන්න අධීක්ෂණ වැඩපිළිවෙළක්", "News Content": "උත්සව සමය වෙනුවෙන් සුරාබදු අපරාධ සහ සුරාබදු බලපත්‍ර ස්ථාන ආශ්‍රිතව සිදුවන අක්‍රමිකතා වැලැක්වීම සඳහා විශේෂ අධීක්ෂණ වැඩපිළිවෙළක් ආරම්භ කිරීමට සුරාබදු දෙපාර්තමේන්තුව පියවර ගෙන තිබේ. ඒ අනුව ඊයේ දිනයේ සිට මෙම අධීක්ෂණ වැඩසටහන ක්‍රියාත්මක කර ඇති අතර එය එළඹෙන 15 වන දින දක්වා ක්‍රියාත්මත කෙරෙන බව සඳහන්ය. මෙම අධීක්ෂණ වැඩසටහන යටතේ සුරාබදු බලපත්‍ර ස්ථාන පරීක්ෂා කිරීමටත් මහජන පැමිණිලි හා තොරතුරු මත වැටලීම් කිරීමටත් එම දෙපාර්තමේන්තුව පියවර ගෙන තිබේ. මේ සම්බන්ධයෙන් තොරතුරු 011 2 045 077 දුරකථන අංකයට හෝ 011 2 877 882 යන ෆැක්ස් අංකයට ලබාදෙන ලෙස එම දෙපාර්තමේන්තුව ඉල්ලීමක් කරයි.", "URL": "https://sinhala.adaderana.lk/news.php?nid=87252", "Category": null, "Parent URL": null}