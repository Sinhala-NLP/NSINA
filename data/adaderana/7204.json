{"Source": "Adaderana", "Timestamp": "March 12, 2010 08:15 am", "Headline": "වාහන තදබදය නිසා බිලියන ගණනක් අපතේ", "News Content": "වාහන තදබදය නිසා වසරකට රුපියල් බිලියන 18 ක පමණ මුදලක් අපතේ යන බව පරිසර අමාත්‍ය පාඨලී චම්පික රණවක මහතා පවසයි. සමෘද්ධි සහනාධාරය සඳහා වසරකට වැයවන්නේ රුපියල් බිලියන 12 පමණ මුදලක් බව ඔහු සඳහන් කරයි. ජාතික පා පැදි සංගමය සහ පරිසර අමාත්‍යාංශය ඒකාබද්ධව ක්‍රියාත්මක හරිත ලංකා වැඩසටහන එළි දැක්වීම වෙනුවෙන් ඊයේ පැවති උත්සවයකදී අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=7204", "Category": null, "Parent URL": null}