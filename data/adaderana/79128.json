{"Source": "Adaderana", "Timestamp": "October 25, 2017 03:34 pm", "Headline": "විමල් තවමත් පුනුරුත්තාපනය වෙලා නෑ", "News Content": "ජනතා විමුක්ති පෙරමුණේ සිටි පුනුරුත්තාපනය වී නොමැති පුද්ගලයෙකු බව විමල් වීරවංශ මහතාගේ ප්‍රකාශයන් තුළින් අවධාරණය වන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි. අද(25) පැවති මාධ්‍ය හමුවකදි පසුගිය දා පාර්ලිමේන්තු මන්ත්‍රී විමල් වීරවංශ මහතා විසින් පාර්ලිමේන්තුවට බෝම්බ දැමිය යුතු බවට කළ ප්‍රකාශය සම්බන්ධයෙන් අදහස් දක්වමින් අමාත්‍යවරයා මේ බව කියා සිටියේය. 88 සහ 89 කාල වකවානුව තුළ ජනතා විමුක්ති පෙරමුනේ ත්‍රස්තවාදී ක්‍රියාවලට සම්බන්ධ පුද්ගලයින් ලෙස වර්තමානයේ මෙවැනි කතා සිදු කිරීම පුදුමයක් නොවන බවද අමාත්‍යවරයා මෙහිදී වැඩි දුරටත් සඳහන් කළේය. මොවුන් මෙසේ කටයුතු කරන්නේ නම් උතුරේ ත්‍රස්තවාදී කටයුතුවලට සම්බන්ධ වී අද වන විට සිරගතව සිටින පුද්ගලයන් පුනුරුත්තාපනය වන්නේ කෙසේ දැයි මහ ඇමතිවරයා ප්‍රශ්න කර සිටියේය.", "URL": "https://sinhala.adaderana.lk/news.php?nid=79128", "Category": null, "Parent URL": null}