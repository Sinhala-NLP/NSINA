{"Source": "Adaderana", "Timestamp": "November 2, 2012 07:01 pm", "Headline": "අධිකරණයේ ස්වාධීනත්වය වළදැමීම යනු ඉඩි අමින්ගේ පාලනයට සමකිරීමක්", "News Content": "අධිකරණයේ ස්වාධීනත්වය වළදමමින් පවතින බවත් එය ඉඩි අමීන්ගේ පාලනයට සම කිරීමට යන බවත් එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. අධිකරණයේ ස්වාධීනත්වයට එරෙහිව සිදුවන ඇඟිලි ගැසීම් නතර කළ යුතු බවත් එය නතර කිරීමට පක්ෂයක් ලෙස එක්සත් ජාතික පක්ෂය කැපවන බවත් ඔහු සඳහන් කරයි. පක්ෂ නායක රනිල් වික්‍රමසිංහ මහතාත් කෘත්‍යාධිකාරී මණ්ඩලයත් මේ සම්බන්ධයෙන් ප්‍රකාශයක් නිකුත් කර අධිකරණයේ ස්වාධීනත්වය රැකීමට සියලු අවස්ථාවලදී කැපවන බව මන්ත්‍රීවරයා පවසයි. මෙම කාරණයේදී මාධ්‍ය විසින් එක්සත් ජාතික පක්ෂය සම්බන්ධයෙන් කවර ප්‍රකාශ සිදුකරනු ලැබුව ද සිය පක්ෂය අධිකරණය රැක ගැනීමට පෙරමුණ ගන්නා බවත් තේරීම් කාරක සභාවේදී ඊට එරෙහිවීමට සුදානම් බවත් ඔහු කොළඹදී පැවැති මාධ්‍ය හමුවකදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28841", "Category": null, "Parent URL": null}