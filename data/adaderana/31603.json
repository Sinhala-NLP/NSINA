{"Source": "Adaderana", "Timestamp": "February 13, 2013 04:49 pm", "Headline": "හිටපු ජනපති ඉන්දියාවෙන් සරණාගතභාවය ඉල්ලයි", "News Content": "මාලදිවයින් හිටපු ජනාධිපති මොහොමඩ් නෂීඩ් මහතා ඇතුළු 12 දෙනකු සරණාගත භාවය ඉල්ලා මාලේහි ඉන්දියානු මහ කොමසාරිස් කාර්යාලයට ඇතුළුවී තිබේ. මාලදිවයින් අධිකරණයක් ඉදිරියේ පෙනී සිටින ලෙස පැවති නියෝගයක් කඩකිරීම හේතුවෙන් එකී අධිකරණය විසින් හිටපු ජනාධිපතිවරයාට එරෙහිව වරෙන්තුවක් නිකුත් කිරීමෙන් පසු ඔහු මෙසේ සරණාගතභාවය ඉල්ලා ඉන්දීය මහ කොමසාරිස් කාර්යාලයට ගොස් ඇති බව ඉන්දීය මාධ්‍ය වාර්තා කරයි. මේවන විට හිටපු ජනාධිපතිවරයාට රටින් පිටවයාමට අවස්ථාව ලබානොදෙන ලෙස මාලදිවයින්හි පිහිටි ඉන්දීය තානාපති කාර්යාලය ඉදිරිපිට විශාල පිරිසක් උද්ඝෝෂණයක නිරතවෙති. තානාපති කාර්යාලයේ ආරක්ෂාව වෙනුවෙන් මේවන විට 200ට අධික පොලිස් නිලධාරීන් පිරිසක් සීරුවෙන් තබා ඇති බව මාලෛමලර් වෙබ් අඩවිය උපුටා දක්වයි.", "URL": "https://sinhala.adaderana.lk/news.php?nid=31603", "Category": null, "Parent URL": null}