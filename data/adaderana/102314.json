{"Source": "Adaderana", "Timestamp": "January 14, 2019 12:31 pm", "Headline": "උගුරට හොරා බෙහෙත් බීමේ ආණ්ඩුවේ උත්සහයක්-නාමල්", "News Content": "වර්තමාන ආණ්ඩුවේ අරමුණ බලයේ සිටිම පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා පවසයි. අනුරාධපුරයේ පැවති වැඩසටහනකින් අනතුරුව මාධ්‍ය වෙත අඳහස් දක්වමින් ඒ මහතා මේ බව සඳහන් කළේය. 20 සංශෝධනය මඟින් ජනාධිපති ක්‍රමය අහෝසි කරන්නේ නම් එක්සත් ජාතික පක්ෂය විසින් ජනාධිපති මැතිවරණයක් ඉල්ලා සිටින්නේ ඇයි දැයි පාර්ලිමේන්තු මන්ත්‍රී නාමල් රාජපක්ෂ මහතා ප්‍රශ්න කරයි. මේ තුළින් තේරුම් ගත හැක්කේ ආණ්ඩුව අද උගුරට හොරා බෙහෙත් බීමේ උත්සහයක නියලෙන බව නාමල් රාජපක්ෂ මහතා පෙන්වා දෙයි. ව්‍යවස්ථාවක් ගැන එක්සත් ජාතික පක්ෂ විසින් අද කථා කරනු ලබන්නේ අනාගතයේ පැවැත්වීමට නියමිත මැතිරවණයකදී උතුරු නැගෙනහිර ඡන්ද ලබා ගැනීමට හා පර්ලිමේන්තුවේ දෙමළ ජනතාවගේ ඡන්ද ලබා ගැනීමට බව මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=102314", "Category": null, "Parent URL": null}