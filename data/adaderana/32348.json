{"Source": "Adaderana", "Timestamp": "March 12, 2013 12:53 pm", "Headline": "ලංකාවට එරෙහිව ගතු කියන්නන්ට මෙරටට පය තැබීමට ඉඩනොදෙන්නලු!", "News Content": "ශ්‍රී ලංකාවට එරෙහිව ජගත් මානව හිමිකම් සමුළුවට ගෙන එන යෝජනාව අමෙරිකාවේ හා ඉන්දියාවේ සැලසුමක් බවත් ජිනීවාහිදී ශ්‍රී ලංකාවට එරෙහිව ගතු කියන්නන්ට යළි මෙරටට පැමිණීමට ඉඩ නොතැබිය යුතු බවත් ජානිපෙ දේශපාලන මණ්ඩල සභික පියසිරි විජේනායක මහතා පවසයි. ඔවුන්ගේ සැලසුම මෙරට අගාධයකට ඇද දැමීම බවත් ශ්‍රී ලංකාවේ අභ්‍යන්තර ප්‍රශ්නවලට ඇඟිලි ගැසීමට කිසිවෙකුටත් ඉඩදිය යුතු නැති බවත් අද (12) කොළඹදී මාධ්‍ය හමුවක් පවත්වමින් ඔහු පැවසීය. උතුරේ දෙමළ නිජබිමක් වෙනුවෙන් කසකාරයින් පිරිසක් පෙරමුණ ගෙන ඇති බවද ඊට කිසිසේත් ඉඩ නොදෙන බවද පියසිරි විජේනායක මහතා එහිදී අවධාරණය කළේය. උතුරේ ආරක්ෂක හමුදා කඳවුරු ස්ථානගත කර ඇති ස්ථාන වෙනස් කිරීමට අමෙරිකාවට අයිතියක් නැති බවද ඔහු එම මාධ්‍ය හමුවේදී වැඩිදුරටත් පැවසීය.", "URL": "https://sinhala.adaderana.lk/news.php?nid=32348", "Category": null, "Parent URL": null}