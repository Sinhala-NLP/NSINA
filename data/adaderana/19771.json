{"Source": "Adaderana", "Timestamp": "November 3, 2011 05:02 pm", "Headline": "රාජ්‍ය දේපළ පවරාගැනීමේ පනත ව්‍යාපාරිකයින්ට එරෙහිවූවක් නොවේ", "News Content": "ප්‍රතිලාභ නොලබන ආයතන සතුව පවතින රාජ්‍ය දේපළ රජයට පවරාගැනීමට අදාළ පනත මෙරට ව්‍යාපාරික ප්‍රජාවට එරෙහිව ගෙන එන්නක් නොවන බව කෙහෙළිය රඹුක්වැල්ල අමාත්‍යවරයා පවසයි. මෙම පනත මගින් ර‍ටේ සංවර්ධන ක්‍රියාවලියට සහයක් ලැබෙන බව ඔහු සඳහන් කරයි. පාඩු ලබන ආයතන රජයට පවරා ගැනීම මගින් ඊට අදාළ ව්‍යාපාරවලට අගතියක් සිදුනොවූ බව හෙතෙම කියා සිටියි. මේ සම්බන්ධයෙන් විපක්ෂය එල්ල කරන ‍චෝදනා පදනම් විරහිත බව කෙහෙළිය රඹුක්වැල්ල අමාත්‍යවරයා පවසයි.", "URL": "https://sinhala.adaderana.lk/news.php?nid=19771", "Category": null, "Parent URL": null}