{"Source": "Adaderana", "Timestamp": "March 25, 2013 05:34 pm", "Headline": "උගුරේ ආබාධය කරුණානිධි නිහඬ කරවයි", "News Content": "මෙම වසර අගදී කොළඹ දී පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුව වර්ජනය කරන ලෙස ඩී.එම්.කේ.පක්ෂය ඉන්දීය මධ්‍යම රජයෙන් ඉල්ලීමක් කර තිබේ. අද (25) රැස්වු එම පක්ෂයේ විධායක සභාව විසින් ඊට අදාළ යෝජනාවක් සම්මත කරගෙන ඇති අතර ඉන්දියාව අදාළ සමුළුව වර්ජනය කරන බව වහා ප්‍රකාශ කළ යුතු බව එම යෝජනාවේ දැක්වෙයි. ශ්‍රී ලංකාවට එරෙහිව ජීනිවා හිදි දැඩි තීරණයක් ගැනීම සඳහා මධ්‍යම රජය යොමු කරවීමේ අරමුණින් රජයෙන් ඉවත් වීමෙන් පසු ඩි.එම්.කේ.පක්ෂයේ ඉහළ පෙළේ නිලධාරීන් හමුවු පළමු අවස්ථාව මෙය වේ. එම්.කරුණානිධි, ටී.ආර්.බාලු, කනිමොෂි සහ ස්ටාලින් ඇතුළු ජ්‍යෙෂ්ඨයින් කිහිපදෙනෙකු සහභාගී වු විධායක සභාවේ දී යෝජනා 16ක් සම්මත කරගෙන තිබේ. කරුණානිධි මීට සහභාගී වී ඇති අතර උගුරේ ආබාධයක් හේතුවෙන් ඔහු අදහස් දැක්වීමෙන් වැළකී ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=32736", "Category": null, "Parent URL": null}