{"Source": "Adaderana", "Timestamp": "September 4, 2018 10:03 am", "Headline": "තවත් අභිරහස් මරණයක්", "News Content": "තම නිවසේ සිටියදී අභිරහස් ලෙස මිය ගොස් ඇති පුද්ගලයෙකුගේ මරණය සම්බන්ධයෙන් විමර්ශන කටයුතු සිදු කරන බව පුත්තලම පොලීසිය පවසයි. අද(04) අළුයම 1.00 පුත්තලම පොලිස් වසමේ මුල්ලිපුරම් ප්‍රදේශයේදී මෙම මරණය සිදුවී ඇති බව ඇති බව වාර්තා වෙයි. මරණයට පත්ව ඇත්තේ මුල්ලිපුරම් පදිංචිව සිටි මොහොමඩ් නිශාම් නැමති 62 හැවිරිදි පුද්ගලයෙකි. මෙලෙස මිය ගොස් ඇති පුද්ගලයා වයස අවුරුදු 39 ක් වන තම පුතා සමඟ නිවසේ සිට අති අතර නිවසේ සිටි පුතා විසින් පොලිස් හදිසි ඇමතුම් අංශයට ලබා දී ඇති තොරතුරක් අනුව පොලීසිය විසින් එම නිවසට ගිය අවස්ථාවේදී නිදි යහනේම මිය ගොස් සිටි අයගේ සිරුර හමුවී ඇත. සිරුර තිබූ ස්ථානයේ අසල ගලක් තිබී ඇති අතර කිසියම් අයෙකු තම පියාගේ හිසට ගලකින් පහර දී ඝාතනය කර ඇති බව පුතා විසින් පොලීසියට පවසා ඇත. නමුත් එම ගලේ ලේ පැල්ලම් නොතිබීම නිසා පොලීසිය වැඩිදුර විමර්ශන කටයුතු සිදු කරන විට නිවස ආසන්නයේ ඇති ළිද අසල ලේ පැල්ලම් කීපයක් තිබෙනවා දැක ඇත. ළිද තුළ පිහියක්ද ඇති බවට පොලීසිය විසින් නිරීක්ෂණය කර ඇත. ඒ අනුව ළිද ළගදී මෙම ඝාතනය සිදු කර පසුව නිවසට ගෙනවිත් තබන්නට ඇති බවට විශ්වාස කරන්නේ යැයි පොලීසිය කියයි. මරණය සම්බන්ධයෙන් මිය ගොස් ඇති අයගේ පුතාව සැකපිට පොලීසිය විසින් අත්අඩංගුවට ගෙන ඇත. සිරුර සම්බන්ධයෙන් මහේස්ත්‍රාත් පරීක්ෂණය පැවැත්වීමට නියමිතව ඇති අතර පුත්තලම පොලීසිය වැඩිදුර විමර්ශන සිදු කරයි. (පුත්තලමේ-ජුඩ් සමන්ත)", "URL": "https://sinhala.adaderana.lk/news.php?nid=95507", "Category": null, "Parent URL": null}