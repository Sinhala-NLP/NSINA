{"Source": "Adaderana", "Timestamp": "April 25, 2011 11:33 am", "Headline": "ප්‍රබල එල්.ටී.ටී.ඊ සාමාජිකයෙකුට එරෙහිව අධිචෝදනා ", "News Content": "යුද්ධය පැවති ස‍මයේ කොළඹ සහ තදාසන්න ප්‍රදේශ වල විනාශකාරී ක්‍රියා සිදු කිරීම සඳහා ඔත්තු බැලූ ප්‍රබල එල්.ටී.ටී.ඊ සාමාජිකයෙකුට එරෙහිව කොළඹ මහාධිකරණය හමුවේ අධිචෝදනා පත්‍ර ගොනු කිරීමට තීරණය කර තිබේ. අදාළ සිද්ධිය සම්බන්ධයෙන් පරීක්ෂණ සිදුකරන රහස් පොලිසිය මේ සම්බන්ධයෙන් කොළඹ මහේස්ත්‍රාත් අධිකරණයට දැනුම් දී ඇත. මෙම සැකකරු සම්බන්ධයෙන් සිදු කරන ලද සියලුම පරීක්ෂණ වාර්තා නීතීපතිවරයා වෙත යොමු කර ඇති අතර නීතීපති උපදෙස් මත මෙම සැකකරුට එරෙහිව අධිචෝදනා පත්‍ර ගොනු කිරීමට තීරණය කර තිබේ. අදාළ සැකකරු යුද්ධය පැවති සමයේ එල්.ටී.ටී.ඊ සංවිධානයේ උපදෙස් මත කොළඹට පැමිණ විනාශකාරී ක්‍රියා සිදු කිරීම සඳහා අවශ්‍ය තොරතුරු එල්.ටී.ටී.ඊ සංවිධානයට ලබා දී ඇති බව රහස් පොලිසිය විසින් අධිකරණයට දැනුම් දී ඇත.", "URL": "https://sinhala.adaderana.lk/news.php?nid=15691", "Category": null, "Parent URL": null}