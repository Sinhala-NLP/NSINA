{"Source": "Adaderana", "Timestamp": "December 7, 2011 03:04 pm", "Headline": " සිව් පුද්ගල ඝාතනයේ තවත් සැකකරුවකු මාට්ටු", "News Content": "උඩවලව, පනකඩුව ප්‍රදේශයේ පසුගියදා සිදුවූ සිව් පුද්ගල ඝාතනයට සම්බන්ධ තවත් සැකකරුවෙකු අත්අඩංගුවට ගෙන තිබේ. අත්අඩංගුවට ගත් සැකකරු පනාමුර ප්‍රදේශයේ පදිංචිකරුවෙකු බව පොලිසිය සඳහන් කළේය. සැකකරු අධිකරණයට ඉදිරිපත් කිරීමෙන් අනතුරුව ලබන 19 වැනිදා තෙක් රක්ෂිත බන්ධනාගාර ගත කිරීමට නි‍යෝග කර තිබේ. මීට ඉහත දී අදාළ ඝාතන සම්බන්ධයෙන් සැකකරුවන් සිව් දෙනෙකු අත්අඩංගුවට ගෙන තිබුණි. උඩවලව, පනකඩුව ප්‍රදේශයේ ව්‍යාපාරිකයෙකු , ඔහුගේ බිරිඳ සහ දරුවන් දෙදෙනා ඔවුන්ගේ නිවස තුළ දීම කලකට ඉහතදී ඝාතනය කර තිබුණි.", "URL": "https://sinhala.adaderana.lk/news.php?nid=20523", "Category": null, "Parent URL": null}