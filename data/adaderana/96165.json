{"Source": "Adaderana", "Timestamp": "September 16, 2018 12:06 pm", "Headline": "ජීව අත්බෝම්බ හතරක් එක්ක පුද්ගලයින් 2 ක් අත්අඩංගුවට", "News Content": "ජීව අත්බෝම්බ හතරක් සමග පුද්ගලයින් දෙදෙනෙකු මාවතගම සහ පිටකොටුව යන ප්‍රදේශවල දී අත්අඩංගුවට ගෙන තිබේ. මාවතගම පොලීසියට ලද තොරතුරක් මත පුස්සැල්ල ප්‍රදේශයේ දී ජීව අත්බෝම්බ දෙකක් ළඟ තබාගෙන සිටි පුද්ගලයෙකු අත්අඩංගුවට ගෙන ඇති බව පොලිස් මූලස්ථානය සඳහන් කළේය. සැකකරු 45 හැවිරිදි එම ප්ර්දේශයේම පදිංචිකරුවෙකු වන අතර ඔහු පිලැස්ස මහේස්ත්රාූත් අධිකරණය වෙත ඉදිරිපත් කිරීමට නියමිතය. මේ අතර ජීව අත්බෝම්බ දෙකක් ළඟ තබාගෙන සිටි තවත් පුද්ගලයෙකු පිටකොටුව බැස්ටියන් මාවත ප්‍රදේශයේ දී සංවිධානාත්මක අපරාධ නිවාරණ කොට්ඨාශයේ නිලධාරීන් විසින් අත්අඩංගුවට ගෙන තිබේ. අත්අඩංගුවට ගත් සැකකරු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන 28 වන දින දක්වා රක්ෂිත බන්ධනාගාර ගත කර ඇති බව පොලිසිය පැවසීය.", "URL": "https://sinhala.adaderana.lk/news.php?nid=96165", "Category": null, "Parent URL": null}