{"Source": "Adaderana", "Timestamp": "March 26, 2016 03:05 pm", "Headline": "යාල අංක 5 අද සිට විවෘතයි", "News Content": "යාල අංක 05 කලාපය දෙස් විදෙස් සංචාරකයින් සඳහා අද සිට විවෘත කර තිබේ.තිරසාර සංවර්ධන හා වනජීවි අමාත්‍ය ගාමිණි ජයවික්‍රම පෙරේරා මහතා විසින් එම කලාපය විවෘත කිරීම සිදු කළ බව අද දෙරණ වාර්තාකරු සඳහන් කළේය.යාල වනෝද්‍යානයේ 03,04 සහ 05 කලාප තුළ ඇති මාර්ග සංවර්ධන කටයුතු රුපියල් මිලියන 100ක පමණ වියදමින් මේ වන විට සිදු වෙමින් පවතින බව සඳහන්ය.ඒ අනුව කිලෝමිටර් 120ක පමණ ප්‍රදේශයක් මේ වන විට සංවර්ධනය කර ඇති බව වාර්තා වෙයි.", "URL": "https://sinhala.adaderana.lk/news.php?nid=58629", "Category": null, "Parent URL": null}