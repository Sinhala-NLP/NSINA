{"Source": "Adaderana", "Timestamp": "July 25, 2012 03:38 pm", "Headline": "මිනිස් ජාවාරම මෙහෙය වූ තවත් 2 ක් කොටුවෙයි", "News Content": "ත්‍රිකුණාමලය ප්‍රදේශයේ මිනිස් ජාවාරම මෙහෙය වූ තවත් පුද්ගලයින් දෙදෙනෙකු අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුව විසින් සිදුකරන ලද පරීක්ෂණවලින් හෙළි වූ තොරතුරුවලට අනුව මෙම සැකකරුවන් අත්අඩංගුවට‍ ගත් බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. 39 හැවිරිදි පුද්ගලයින් දෙදෙනෙකු මෙලෙස අත්අඩංගුවට ගෙන තිබේ. මෙම ජාවාරමට සම්බන්ධ ප්‍රධාන සැකකරු වූ දෙමළ ජාතික සන්ධාන පළාත් සභා අපේක්ෂකවරයා මීට පෙර අත්අඩංගුවට ගෙන ඇත. මෙම සැකකරුවන් විසින් රුපියල් ලක්ෂ දෙකේ සිට රුපියල් ලක්ෂ 12 දක්වා මුදල් අයකර පුද්ගලයින් රට යැවීමේ ජාවාරම සිදුකර ඇති බවට තොරතුරු අනාවරණය වී ඇති බව පොලිසිය පවසයි. අත්අඩංගුවට ගත් සැකකරුවන් සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26058", "Category": null, "Parent URL": null}