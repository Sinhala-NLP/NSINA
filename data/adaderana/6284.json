{"Source": "Adaderana", "Timestamp": "January 27, 2010 01:04 pm", "Headline": "මැතිවරණ ප්‍රචණ්ඩ ක්‍රියා 8ක්", "News Content": "ජනාධිපතිවරණය අවසන් වීමෙන් අනතුරුව මේ දක්වා මැතිවරණ ප්‍රචණ්ඩ ක්‍රියා 8ක් වාර්තා වන බව පැෆ්රල් සංවිධානය පවසයි. පහරදීම් 6ක් ඊට අයත් වන බවත්, හම්බන්තොට සහ මඩකලපුව යන ප්‍රදේශවලින් මෙම පහරදීම් වාර්තා වූ බවත් එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසීය. මීට අමතරව තර්ජනය කිරීමේ සිද්ධියක් සහ පිහි ඇනුම් සිද්ධියක් ද වාර්තා වන බවද ඒ මහතා වැඩිදුරටත් සඳහන් කළේය. මේ අතර පශ්චාත් මැතිවරණ ප්‍රචණ්ඩ ක්‍රියා වලින් වැළකි සිටින ලෙස සියලුම දේශපලන පක්ෂ නියෝජිතයින්ගෙන් ඉල්ලා සිටින බව මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා පවසයි.", "URL": "https://sinhala.adaderana.lk/news.php?nid=6284", "Category": null, "Parent URL": null}