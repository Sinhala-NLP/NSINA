{"Source": "Adaderana", "Timestamp": "September 11, 2012 10:35 am", "Headline": "හෙරොයින් ජාවාරම් කළ කතක් දැලේ", "News Content": "හෙරොයින් ජාවාරමක නිරතව සිටි කාන්තාවක් මහනුවර ප්‍රදේශයේ දී අත්අඩංගුවට ගෙන තිබේ. මධ්‍යම පළාත් ත්‍රස්ත විරෝධී පොලිස් කාර්යාංශයට ලද තොරතුරක් මත සිදුකළ වැටලීමක දී අදාළ කාන්තාව අත්අඩංගුවට ගෙන ඇති බව සඳහන්ය. අත්අඩංගුවට ගත් කාන්තාව සතුව තිබී හෙරොයින් ග්‍රෑම් 13ක් සොයා ගත් බව පොලීසිය පැවසීය. සැකකාර කාන්තාව කොළඹ ප්‍රදේශ‍යේ සිට මහනුවරට හෙරොයින් ප්‍රවාහනය සිදුකර ඇති බවට පොලීසිය විසින් තොරතුරු අනාවරණය කරගෙන ඇත. අත්අඩංගුවට ගත් කාන්තාව රඳවා තබා ගැනීමේ නියෝග මත පරීක්ෂණ සිදුකරන බව පොලීසිය සඳහන් කළේය.", "URL": "https://sinhala.adaderana.lk/news.php?nid=27312", "Category": null, "Parent URL": null}