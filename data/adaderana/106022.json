{"Source": "Adaderana", "Timestamp": "March 14, 2019 06:39 am", "Headline": "තැපැල් හා විදුලි සංදේශ නිළධාරීන් වර්ජනය අත්හරියි ", "News Content": "තැපැල් හා විදුලි සංදේශ නිළධාරින්ගේ සංගමය අද (14) දිනයේ දීප ව්‍යාප්තව පැවැත්වීමට සංවිධානය කර තිබූ වෘත්තිය සමිති ක්‍රියාමාර්ගය අත්හැර දැමීමට තීරණය කර ඇත. විෂයභාර අමාත්‍යවරයා සහ තැපැල් වෘත්තීය සමිති අතර පැවැති සාකච්ඡාවකදී මෙම තීරණය ගෙන ඇති බව සඳහන්ය. ඒ අනුව තැපැල් සේවකයින්ගේ ගැටලු සඳහා සති දෙකක් තුළ විසදුම් ලබාදීමට ද අමාත්‍යවරයා ඇතුළු තැපැල් බලධාරීන් මෙහිදී එකඟතාව පල කර ඇත.", "URL": "https://sinhala.adaderana.lk/news.php?nid=106022", "Category": null, "Parent URL": null}