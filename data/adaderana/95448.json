{"Source": "Adaderana", "Timestamp": "September 3, 2018 08:39 am", "Headline": "ජනාධිපති යළි දිවයිනට", "News Content": "නේපාලයේ සංචාරයක නිරත වූ ජනාධිපති මෛත්‍රීපාල සිරිසේන මහතා දිවයිනට පැමිණ තිබේ. ඊයේ (02) රාත්‍රීයේ 10.20ට පමණ ජනාධිපතිවරයා ඇතුළු පිරිස කටුනායක බණ්ඩාරනායක ජාත්‍යන්තර ගුවන්තොටුපල වෙත පැමිණි බව අද දෙරණ වාර්තාකරු සදහන් කළේය. රතු පලස් මතින් ගුවන්තොටුපල අති විශේෂ අමුත්තන්ගේ මැදිරි පරිශ්‍රයට කැඳවාගෙන එනු ලැබූ ජනාධිපති මෛත්‍රිපාල සිරිසේන මහතා පිළිගැනිම සදහා මැති ඇමතිවරුන් විශාල පිරිසක් එක්ව ඇත. ජනාධිපති මෛත්‍රිපාල සිරිසේන මහතා ඇතුළු පිරිසට සෙත් පතා එහිදී සර්ව ආගමික වතාවත් ද සිදු කළ බව අද දෙරණ වාර්තාකරු සදහන් කළේය. නේපාලයේදී සිව්වැනි බිම්ස්ටෙක් සමුළුවට සහභාගී වූ ජනාධිපතිවරයා ඉදිරි වසර සදහා එහි සභාපතීත්වයෙන් පිදුම් ලැබුවාය.", "URL": "https://sinhala.adaderana.lk/news.php?nid=95448", "Category": null, "Parent URL": null}