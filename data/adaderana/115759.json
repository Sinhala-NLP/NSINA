{"Source": "Adaderana", "Timestamp": "August 5, 2019 10:15 am", "Headline": "අනෝමාට-ලකීට රාජ්‍ය අමාත්‍යධූරයක්", "News Content": "නව රාජ්‍ය අමාත්‍යවරු දෙදෙනෙක් අද (05) පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ. ඒ අනුව, අනෝමා ගමගේ මහත්මිය ඛනිජ තෙල් සම්පත් සංවර්ධන රාජ්‍ය අමාත්‍යධූරය හා ලකී ජයවර්ධන මහතාට නගර සැලසුම්, ජල සම්පාදන සහ උසස් අධ්‍යාපන රාජ්‍ය අමාත්‍යධූරය හිමිව ඇත. ජනාධිපති නිල නිවසේ දී මෙම දිවුරුම් දීම සිදුවු බව ජනාධිපති මාධ්‍ය අංශය නිවේදනය කරයි. පසුගිය දා ධූරයෙන් ඉල්ලා අස්වූ මුස්ලිම් අමාත්‍යවරුන්ගේ අමාත්‍යාංශවල වැඩ බලන අමාත්‍යවරුන් ලෙස මොවුන් දෙදෙනා පත් කර තිබුණි. ඒ අනුව, නගර සැලසුම් හා ජලසම්පාදන රාජ්‍ය අමාත්‍ය ලකී ජයවර්ධන මහතා ජනාධිපති මෛත්‍රීපාල සිරිසේන මහතා විසින් පසුගිය ජූනි (10) සිට නගර සැලසුම්, ජලසම්පාදන සහ උසස් අධ්‍යාපන වැඩබලන අමාත්‍යවරයා වශයෙන් පත් කර තිබිණි. ඛනිජ තෙල් සම්පත් සංවර්ධන නියෝජ්‍ය අමාත්‍ය අනෝමා ගමගේ මහත්මිය මහාමාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන වැඩබලන අමාත්‍යවරිය ලෙස ද ජනාධිපතිවරයා විසින් පත්කරනු ලැබීය.", "URL": "https://sinhala.adaderana.lk/news.php?nid=115759", "Category": null, "Parent URL": null}