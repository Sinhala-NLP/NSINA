{"Source": "Adaderana", "Timestamp": "March 14, 2012 08:50 pm", "Headline": "පරිපූරක වෛද්‍ය වෘත්තිකයන්ගේ වර්ජනය අත්හිටුවෙයි", "News Content": "ඉල්ලීම් කිහිපයක් මූලික කරගනිමින් ආරම්භ කරන ලද පරිපූරක වෛද්‍ය වෘත්තිකයන්ගේ වැඩවර්ජනය අත්හිටුවීමට එකී වෘත්තීය සමිති තීරණය කර තිබේ. ඊයේ දිනයේ සිට මෙම වෘත්තීය ක්‍රියාමාර්ගය ක්‍රියාත්මකවීම හේතුවෙන් බොහෝ රෝහල්වල බාහිර රෝගී අංශයෙන් ප්‍රතිකාර ලබාගන්නා රෝගීන් බලවත් අපහසුතාවට පත්වූ බව වාර්තා විය. මේ හේතුවෙන් රජයේ රෝහල්වල බාහිර රෝගී අංශවලින් ප්‍රතිකාර ලබාගැනීමට පැමිණෙන රෝගීන්ට නිර්දේශ කරනු ලබන ඖෂධ වට්ටෝරු සියලුම රාජ්‍ය ඔසුසැල් වලින් නොමිලේ ලබාදීමට සෞඛ්‍ය අමාත්‍යංශය තීරණය කර තිබුණි.", "URL": "https://sinhala.adaderana.lk/news.php?nid=22800", "Category": null, "Parent URL": null}