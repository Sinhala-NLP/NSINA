{"Source": "Adaderana", "Timestamp": "August 23, 2012 08:40 am", "Headline": "නඩු භාණ්ඩ කොහොමද වැවක් ළඟට ගියේ?", "News Content": "විදේශ රටක නිෂ්පාදිත ජීව අත්බෝම්බයක් ළඟ තබාගත් පුද්ගලයෙකු කන්තලේ ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරු සතුව තිබී ටී 56 ජීව උණ්ඩ 29 ක් ද සොයාගත් බව කන්තලේ පොලීසිය සඳහන් කළේය. මේ අතර දඹුල්ල අධිකරණ භූමියට ආසන්නේ පිහිටි වැවක් අසල තිබී බෝර 12 වර්ගයේ පතරොම් තුවක්කුවක් සොයාගෙන ඇත. මෙය දඹුල්ල අධිකරණයේ නඩු භාණ්ඩ කාමරයේ තිබූ තුවක්කුවක් බවට අනාවරණය වී ඇතැයි දඹුල්ල පොලීසිය පවසයි. දඹුල්ල පොලීසිය සහ අපරාධ පරීක්ෂණ දෙපාර්තමේන්තුවේ නිලධාරීන් මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26811", "Category": null, "Parent URL": null}