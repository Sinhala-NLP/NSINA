{"Source": "Adaderana", "Timestamp": "December 5, 2015 12:26 pm", "Headline": "දුෂණ වලට සම්බන්ධ තවත් රාජ්‍ය නිලධාරීන් පිරිසකට වැඩ වරදින ලකුණු! ", "News Content": "දූෂණ වංචාවලට සම්බන්ධ තවත් රාජ්‍ය නිලධාරින් පිරිසකට එරෙහිව ඉදිරියේදී අවශ්‍ය පියවර ගන්නා බව බරපතළ වංචා සෙවිමේ ජනාධිපති විමර්ශණ කොමිසම පවසයි.දැනට සිදු කෙරෙන පරික්ෂණ වලට අදාළව සිදු කළ මූලික විමර්ශනවලදී මෙම රාජ්‍ය නිලධාරින් සම්බන්ධයෙන් තොරතුරු අනාවරණය වී ඇති බව එම කොමිසම සඳහන් කළේය.ඇතැම් රාජ්‍ය නිලධාරින් දෙපාර්තමේන්තුවල සහ අමාත්‍යාංශවල උසස් නිලතල දැරිම හේතුවෙන් දුෂණ වංචා සම්බන්ධයෙන් දැනට සිදු කරන පරික්ෂණයලට බාධා එල්ල වන බව ද විමර්ශන කොමිසම පෙන්වා දෙයි.මිට ප්‍රථම දෙපාර්තමේන්තු සහ අමාත්‍යාංශවලට අදාල නිලධාරින් පිරිසක් එම ධුරවලින් ඉවත් කරන ලෙස බරපතල වංචා සෙවිමේ ජනාධිපති විමර්ශන කොමිසම නිර්දේශ කරනු ලැබුණි.එලෙස වංචාවලට සම්බන්ධ අනෙකුත් නිලධාරින් පිළිබඳව ද නිර්දේශ ඉදිරිපත් කිරිමට බලාපොරොත්තු වන බව විමර්ශන කොමිසම සඳහන් කළේය.", "URL": "https://sinhala.adaderana.lk/news.php?nid=55532", "Category": null, "Parent URL": null}