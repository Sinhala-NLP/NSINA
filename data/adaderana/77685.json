{"Source": "Adaderana", "Timestamp": "September 18, 2017 10:48 am", "Headline": " විදුලි ඉංජිනේරු කාර්යාලයේ ආරක්ෂිත කැමරාව කඩාදාලා", "News Content": "හලාවත විදුලි ඉංජිනේරු කාර්යාලයේ ආරක්ෂාව සඳහා සවි කර තිබූ ආරක්ෂිත කැමරාවක් කඩා බිද දැමීමේ සිද්ධියක් සම්බන්ධයෙන් විමර්ශනයක් ආරම්භ කර ඇති බව හලාවත පොලීසිය පවසයි.17 දින දහවල් කාලයේ මෙම සිද්ධිය සිදුවී ඇත.විදුලි ඉංජිනේරු කාර්යාලයේ ආරක්ෂක රාජකාරි කටයුතුවල නිරතව සිටින බංගදෙණිය - කුලස පදිංචි කනමදිපිල්ලේ සිවශංකර් යන අය විසින් පොලීසියට කර ඇති පැමිණිල්ලකට අනුව මෙම විමර්ශනය ආරම්භ කර තිබේ.17 වැනිදා දහවල් තමන් දිවා ආහාරයට ගොස් නැවත පැමිණ අවශ්‍යතාවයක් සඳහා ආයතනයේ ළිඳ අසළට ගිය විට එහි ආරක්ෂිත කැමරවාක් තිබෙනවා දැක ඒ සම්බන්ධයෙන් සොයා බලන විට කාර්යාලයේ වාහන ගාල් කරන ස්ථානයේ සවි කර තිබූ ආරක්ෂිත කැමරාව කිසියම් අයෙකු විසින් කඩා දමා ඇති බව දුටුවේ යැයි පැමිණිලි කරු පොලීසිය හමුවේ පවසා ඇත.සිද්ධිය සම්බන්ධයෙන් කිසිවෙකුත් අත්අඩංගුවට ගෙන නොමැති අතර හලාවත පොලීසිය වැඩිදුර පරීක්ෂණ පවසයි.", "URL": "https://sinhala.adaderana.lk/news.php?nid=77685", "Category": null, "Parent URL": null}