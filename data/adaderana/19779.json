{"Source": "Adaderana", "Timestamp": "November 4, 2011 10:57 am", "Headline": "තැපැල්පති ගැන වාර්තාව කැබිනට් අනුකාරක සභාවට", "News Content": "තැපැල්පතිවරයා සම්බන්ධයෙන් විමර්ශන සිදුකිරීමට පත්කළ ත්‍රිපුද්ගල කමිටුවේ වාර්තාව කැබිනට් අනුකාරක සභාවට ඉදිරිපත් කර තිබේ. තමාට ලැබුණු අදාළ වාර්තාව සම්බන්ධයෙන් ඉදිරි ක්‍රියාමාර්ග ගැනීමට කැබිනට් අනුකාරක සභාවට ඉදිරිපත් කළ බව තැපැල් සේවා අමාත්‍යාංශ ජීවන් කුමාරතුංග මහතා ප්‍රකාශ කළේය. ඒ අනුව කැබිනට් අනුකාරක සභාව විසින් තැපැල්පතිවරයාට එල්ල වී ඇති චෝදනා සම්බන්ධයෙන් ගත යුතු ඉදිරි ක්‍රියාමාර්ග තීරණය කිරීමට නියමිතය. තැපැල් දෙපාර්තමේන්තුවේ පරිපාලන අක්‍රමිකතා සම්බන්ධයෙන් තැපැල්පතිවරයාට එරෙහිව චෝදනා එල්ල වී තිබුණි. ඔහුට එරෙහිව චෝදනා 26 ක් පිළිබඳ විමර්ශන කමිටුව විසින් පරීක්ෂණ පැවැත්වූ අතර ඉන් 16 ට තැපැල්පතිවරයා වැරදිකරු වී තිබේ.", "URL": "https://sinhala.adaderana.lk/news.php?nid=19779", "Category": null, "Parent URL": null}