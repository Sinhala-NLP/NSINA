{"Source": "Adaderana", "Timestamp": "June 28, 2016 12:18 pm", "Headline": "නවකවද විරෝධී පොරොන්දු නොදුන් සිසුන් 331ට සරසවි තහනම්", "News Content": "අම්පාර,ඔළුවිල් අග්නිදිග විශ්ව විද්‍යාලයේ කළමනාකරණ පිඨයේ දෙවන වසරේ ළමුන් 331 දෙනෙකු විශ්වවිද්‍යාල භුමියෙන් ඉවත් කිරිමට එහි පාලන අධිකාරිය විසින් පියවර ගෙන තිබේ.නවක සිසුන්ට නවකවදය දිම නොකරන බවට අනෙක් පිඨවල සිසුන් පොරොන්දු වි ඇති අතර කළමනාකරණ පිඨයේ දෙවන වසරේ සිසුන් පමණක් එයට එකඟ නොවීම නිසා මෙම පියවර ගත් බව අග්නිදිග විශ්ව විද්‍යාලයේ ශිෂ්‍ය සේවා අධ්‍යක්ෂක අචාර්ය රමේෂ් අබුබකර් මහතා පවසයි.විශ්වවිද්‍යාලයේ පාලන අධිකාරිය විසින් නැවත දැනුම් දෙනතුරු මෙම සිසුන්ට විශ්ව විද්‍යාල භූමියට ඇතුළුවීම තහනම් කර තිබේ. ඔළුවිල් අග්නිදිග විශ්වවිද්‍යාලයේ කළමනාකරණ පිඨයේ දෙවන වසරේ සිංහල මාධ්‍ය සිසුන් 214 ක් ද දෙමළ මාධ්‍ය සිසුන් 97 ක් සහ මුස්ලිම් සිසුන් 20 දෙනෙකුද මෙසේ විශ්ව විද්‍යාල භූමියේ ඉවත් කර තිබේ. කෙසේවෙතත් එම පීඨයේ ශිෂ්‍ය නියෝජිතයෙකු අද ‍ දෙරණට සඳහන් කළේ නවක වද සිද්ධියක් මුල් කරගනිමින් දෙවන වසර සිසුන්ට අසත්‍ය චෝදනා එල්ල කරමින් පාලනාධිකාරිය විසින් මෙලෙස විශ්ව විද්‍යාල භුමිය තහනම් කලාපයක් බවට පත් කර ඇති බවයි.", "URL": "https://sinhala.adaderana.lk/news.php?nid=61575", "Category": null, "Parent URL": null}