{"Source": "Adaderana", "Timestamp": "January 29, 2014 12:35 pm", "Headline": "ජී. එල් සහ කුර්ෂිඩ් අතර සාකච්ඡාවක් ", "News Content": "විදේශ අමාත්‍ය ජී.එල් පීරිස් මහතා සහ ඉන්දීය විදේශ අමාත්‍ය සල්මන් කුර්ෂිඩ් මහතා අතර විශේෂ සාකච්ජාවක් අද(29) පැවැත්වීමට නියමිතව තිබේ. එහිදී ඉන්දීය ශ්‍රී ලංකා ධීවර ගැටලුව සම්බන්ධයෙන් සහ එළඹෙන මාර්තු මාසයේ පැවැත්වීමට නියමිත ජිනීවා සමුළුව සම්බන්ධයෙන් අමාත්‍යවරුන් දෙදෙනා අතර සාකච්ජා පැවැත්වීමට නියමිත බව වාර්තා වෙයි. මීට අමතරව අමාත්‍යවරුන් දෙපල ශ්‍රී ලංකාව සහ ඉන්දියාව සම්බන්ධයෙන් පවතිනි ගැටලු කිහිපයක් ගැන සාකච්ජා කිරිමට නියමිතය. විදේශ අමාත්‍ය ජී.එල් පීරිස් මහතා ඊයේ(29) දිනයේ තෙදින නිල සංචාරයක් සඳහා ඉන්දියාවේ දිල්ලි අගනුවර බලා පිටත්ව ගොස් තිබේ. සංචාරය අතරතුරදී අමාත්‍යවරයා තවත් තානාපතිවරුන් කිහිප දෙනෙකු හමුවී මෙරට ප්‍රතිසංධාන ක්‍රියාවලිය සම්බන්ධයෙන් කරුණු පැහැදිලි කිරීමට බලාපොරොත්තු වන බව ද වාර්තාවෙයි මේ අතර පසුගිය සදුදා චෙන්නාහි දී දෙරටේ ධීවර නියෝජිතයින් අතර පැවති සාකච්ජාවේදී එකඟතාවය පළ කළ කරුණු සම්බන්ධයෙන් පසු විපරමක් සිදුකිරීමට ද මෙහිදී බලාපොරොත්තු වන බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=40733", "Category": null, "Parent URL": null}