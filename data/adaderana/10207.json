{"Source": "Adaderana", "Timestamp": "August 13, 2010 12:04 pm", "Headline": "     වෙබ් අඩවි නිර්මාණයට රාජ්‍ය නිලධාරීන්ට පුහුණුවක්", "News Content": "වෙබ් අඩවි නිර්මාණය ගැන රාජ්‍ය නිලධාරීන්ට පුහුණුවක් වෙබ් අඩවි නිර්මාණය කිරීම සහ පවත්වා ගෙන යෑම පිළිබදව රාජ්‍ය නිලධාරීනට පුහූණුවක් ලබා දීමට ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ (ICTA) අවධානය යොමු වී තිබේ. රාජ්‍ය ආයතනයන්ට වෙබ් අඩවි නිර්මාණය කර දීම සඳහා නියෝජිතායතනය ක්‍රියාත්මක කර තිබෙන ව්‍යාපෘතිය මේ අනුව තව දුරටත් විධිමත් සහ ඵලදායී කිරීමට හැකිවෙතැයි නියෝජිතායතනය පවසයි. එක් රාජ්‍ය ආයතනයකින් නිලධාරීන් දෙදෙනෙකුට එම පුහුණුව ලබා දීමට අපේක්ෂා කෙරේ. රාජ්‍ය අංශය ප්‍රතිනිර්මාණය කිරීමේ වැඩසටහන යටතේ මෙය ක්‍රියාත්මක වන අතර රාජ්‍ය ආයතන සදහා වෙබ් අඩවි තුන්සියයකට ආසන්න ගණනක් මේ වන විට නිර්මාණය කර අවසන් බවද නියෝජිතායතනය වැඩිදුරටත් සදහන් කරයි.", "URL": "https://sinhala.adaderana.lk/news.php?nid=10207", "Category": null, "Parent URL": null}