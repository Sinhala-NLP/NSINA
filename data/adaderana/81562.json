{"Source": "Adaderana", "Timestamp": "December 15, 2017 09:24 pm", "Headline": "හොර දොස්තරලා අල්ලන්න පොලිස් මූලස්ථානයේ සහය පතයි", "News Content": "නීති විරෝධි වෛද්යසවරුන් නීතියේ රැහැනට හසුකර ගැනිම සඳහා පොලිස් මූලස්ථානයේ සහයෝගය ලබාගැනිමට සෞඛ්‍ය අමාත්‍ය රාජිත සේනාරත්න මහතා තීරණය කර තිබේ. දිවයින පුරා ව්‍යාජ වෛද්‍යවරුන් 30,000ක් පමණ සිටින බවට විවිධ අංශ මගින් තොරතුරු වාර්තා වී ඇති බව සෞඛ්‍ය අමාත්‍යංශය සඳහන් කළේය. දැනට දිවයින පුරා පෞද්ගලික වෛද්‍ය සේවා කටයුතුවල වෛද්‍යවරුන් 15,000ක් සේවය කරන අතර ව්‍යාජ වෛද්‍යවරුන් නීතියේ රැහැනට හසුකර ගැනිම සඳහා වෛද්‍යවරුන් පෞද්ගලික වෛද්‍ය සේවා නියාමන සභාවේ ලියාපදිංචි විය යුතු බව අමාත්‍යංශය පෙන්වා දෙයි. ඒ අනුව මෙම වැඩපිළිවෙල සාර්ථක කර ගැනිම සඳහා සහයෝගය ලබා දෙන ලෙස පෞද්ගලික සේවයේ යෙදී සිටින සියළු වෛද්‍යවරුන්ගෙන් රාජිත සේනාරත්න අමාත්‍යවරයා ඉල්ලීමක් කරයි.", "URL": "https://sinhala.adaderana.lk/news.php?nid=81562", "Category": null, "Parent URL": null}