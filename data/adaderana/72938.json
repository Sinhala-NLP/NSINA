{"Source": "Adaderana", "Timestamp": "May 8, 2017 09:20 am", "Headline": " ඉන්දිය ධීවරයින් අත්අඩංගුවට ගැනීම ගැන විශේෂ සාකච්ඡාවක්", "News Content": "ශ්‍රී ලංකා නාවික හමුදාව විසින් ඉන්දිය ධීවරයින් අත්අඩංගුවට ගැනීම සම්බන්ධයෙන් ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මියගේ ප්‍රධානත්වයෙන් අද(8) විශේෂ සාකච්ඡාවක් පැවැත්වීමට නියමිතය.නවදිල්ලියේදී අදාළ සාකච්ඡාව පැවැත්වෙන බව ද හින්දු පුවත්පත උපුටා දක්වමින් ඉන්දීය මාධ්‍ය වාර්තා කර ඇත.මෙම සාකච්ඡාවේදී ඉන්දීය ධීවරයින් මෙරට බලධාරින් විසින් අත්අඩංගුවට ගැනීම සම්බන්ධයෙන් සහ ධිවර බෝට්ටු රාජසන්තක කිරීම සම්බන්ධයෙන් විශේෂ අවධානයක් යොමුවනු ඇති බව වාර්තා වේ.අදාළ සාකච්ඡාව සම්බන්ධයෙන් අදහස් දක්වමින් පුදුචෙරි ප්‍රධාන අමාත්‍ය වී. නාරායන්ස්වාමි පවසා ඇත්තේ ධිවරයින් සහ ධීවර බෝට්ටු නිදහස් කර ගැනීම සඳහා ඉන්දීය විදේශ කටයුතු අමාත්‍යවරියගේ මැදිහත්වීම අපේක්ෂා කරන බවය.", "URL": "https://sinhala.adaderana.lk/news.php?nid=72938", "Category": null, "Parent URL": null}