{"Source": "Adaderana", "Timestamp": "March 7, 2019 10:00 am", "Headline": "මහනුවර රථවාහන සැලැස්ම ආපස්සට හරවන්න දෙන්නේ නෑ", "News Content": "මහනුවර නගරයේ රථවාහන සැලැස්ම කොපමණ විරෝධය කළ ද අත්හිටුවන්නේ නොමැතිබව මධ්‍යම පළාත් ආණ්ඩුකාර මෛත්‍රී ගුණරත්න මහතා පවසයි. මාධ්‍යවේදීහු විසින් රථවාහන සැලැස්ම නිසා මහනුවර නගරයේ පවතින ගැටලුව පිළිබඳව විමසූ අවස්ථාවේ දී ඒ මහතා මේ බව සඳහන් කළේය. මාස එකහමාරක පමණ කාලයක සිට සියලු පාර්ශවයන් සමඟ සාකච්ඡා කොට වාහන ඇතුළත් කිරීම ගමන්කිරීම සැලසුමක් සකස් කළ බවත් එම සැලසුම අනුව තමන්ට ලැබී ඇති වාර්තා සැලකිල්ලට ගත් කළ එම ක්‍රියාවලිය සියයට අනූවක් සාර්ථක බව ආණ්ඩුකාරවරයා සඳහන් කළේය. එහෙත් මධ්‍යම පළාතේ මෙම රථවාහන සැලැස්ම ක්‍රියාත්මක නොකළ කණ්ඩායමක් වසර ගණනාවක් රැඳී සිටින බවත් ඔවුන්ට එය ප්‍රශ්නයක් බවට පත්කරගෙන ඇතැම් පිරිස් යොදවා උද්ඝෝෂණ සිදු කිරීම ටයර් පිලිස්සීම සිදුකරන බවත් එසේ කිසිදු උද්ඝෝෂණ ටයර් පිළිස්සීම් සිදුකළද එම වැඩපිළිවෙළ කිසිදු ආකාරයෙන් තමන් නවත්තන්නේ නැති බව ආණ්ඩුකාරවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=105629", "Category": null, "Parent URL": null}