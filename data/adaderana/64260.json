{"Source": "Adaderana", "Timestamp": "September 19, 2016 11:41 pm", "Headline": " කෝප් කමිටුවේ ස්වාධීනත්වය පිළිබඳ ගැටළු මතුවෙලා", "News Content": "බාහිර පාර්ශවයන් සිදුකරන ප්‍රකාශ මගින් කෝප් කමිටුවේ ස්වාධීනත්වය පිළිබඳ ගැටළු මතුවන බව එහි සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි.මන්ත්‍රීවරයා පෙන්වා දෙන්නේ මහ බැංකුවේ බැදුම්කර වංචාව සම්බන්ධයෙන් කෝප් කමිටුව සිදුකරන පරීක්ෂණ පිළිබඳ ලක්ෂ්මන් කිරිඇල්ල අමාත්‍යවරයා විවිධ ප්‍රකාශ නිකුත් කරන බවයි.අදාළ පරීක්ෂණ සම්බන්ධයෙන් කමිටුව මෙතෙක් අවසන් ප්‍රකාශයක් කර නොමැති තත්ත්වයකදී ලක්ෂ්මන් කිරිඇල්ල අමාත්‍යවරයා ඊට මැදිහත්වීම පිළිගත නොහැකි බව හක්මන, දෙනගම ප්‍රදේශයේ පැවති ජනහමුවක් අමතමින් සුනිල් හඳුන්නෙත්ති මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=64260", "Category": null, "Parent URL": null}