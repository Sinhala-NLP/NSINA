{"Source": "Adaderana", "Timestamp": "February 12, 2013 03:11 pm", "Headline": "ගොඩවායෙන් කැස්බෑ බිත්තර මල්ලක්", "News Content": "අම්බලන්තොට, ගොඩවාය මුහුදු තීරයේ තිබී ඉටි බෑගයක අසුරන ලද කැස්බෑ බිත්තර තොගයක් සොයා ගෙන තිබේ. විශේෂ කාර්යය බලකා අම්බලන්තොට කඳවුරට ලැබුණු තොරතුරකට අනුව එහි නිලධාරීන් කණ්ඩායමක් විසින් මෙම කැස්බෑ බිත්තර තොගය සොයාගෙන ඇති බව සඳහන්ය. කැස්බෑ බිත්තර 40 ක් අඩංගු බෑගයක් මෙලෙස සොයාගෙන තිබේ. සොයාගත් කැස්බෑ බිත්තර කලමැටිය, වනජීවී සංරක්ෂණ කාර්යාලය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=31573", "Category": null, "Parent URL": null}