{"Source": "Adaderana", "Timestamp": "March 24, 2013 04:17 pm", "Headline": "ආසියානු කලාපය විකිරණ අවදානමෙන් ගලවා ගැනීමට මෙහෙයුමක්", "News Content": "ශ්‍රී ලංකාව ඇතුළු අග්නිදිග ආසියානු කලාපීය රටවලට හා ආසියා පැසිෆික් කලාපීය රටවලට පරමාණුක විකිරණ ද්‍රව්‍ය හා රසායනික ද්‍රව්‍ය ඇතුළුවීම වැළැක්වීම සඳහා ඒකාබද්ධ වැඩපිළිවෙළක් ක්‍රියාත්මක කර තිබේ. ලෝක සෞඛ්‍ය සංවිධානයේ මෙහෙයවීම යටතේ මෙම වැඩපිළිවෙළ ක්‍රියාත්මක කර ඇති බව සෞඛ්‍ය අමාත්‍යංශය සඳහන් කළේය. විධිමත් නියාමනයක් නොමැතිවීම හේතුවෙන් පරමාණූක විකිරණ ද්‍රව්‍ය සහිත ආහාර විවිධ රටවල්වලට ඇතුළුවන බවත් එමගින් බොහෝ රටවල ජනතාව සෞඛ්‍ය ගැටලු රැසකට මුහුණ දී සිටින බවත් ලෝක සෞඛ්‍ය සංවිධානය පෙන්වාදෙයි. මෙම තත්ත්වය වළක්වාලීම සඳහා ලෝක සෞඛ්‍ය සංවිධානය අන්තර්ජාතික සෞඛ්‍ය රෙගුලාසි සකස් කර ඇත. ඒ පිළිබඳ ඒකාබද්ධ වැඩපිළිවෙලක් ක්‍රියාත්මක කිරීම සඳහා විශේෂ සාකච්ඡාවක් කොළඹ දී පවත්වා තිබේ. එම අවස්ථාවට ශ්‍රී ලංකාව , ඉන්දියාව , තායිලන්තය, ඉන්දුනීසියාව යන රටවල නියෝජිතයින් සහ ජාත්‍යන්තර සංවිධාන රැසක නියෝජිතයින් සහභාගී වී සිටි බව සෞඛ්‍ය අමාත්‍යංශ්‍ය සඳහන් කළේය.", "URL": "https://sinhala.adaderana.lk/news.php?nid=32700", "Category": null, "Parent URL": null}