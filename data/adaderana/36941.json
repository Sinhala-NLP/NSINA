{"Source": "Adaderana", "Timestamp": "August 27, 2013 09:44 pm", "Headline": "ඉන්දීය ධීවරයින් 35ක් රිමාන්ඩ් ", "News Content": "මෙරට මුහුදු සීමාව උල්ලංඝණය කළ ඉන්දීය ධීවරයින් තිස් පස්දෙනෙකුට ලබන මස 09 වන දින දක්වා රක්ෂිත බන්ධනාගාරගත කරන ලෙස පුත්තලම අතිරේක දිසා විනිසුරු හා මහේස්ත්‍රාත් භාරතී විජේරත්න මහත්මිය නියෝගකර තිබේ. මෙම ධීවරයින් තිස් පස්දෙනා ඇතුළු යාත්‍රා 04ක් නාවික හමුදාව විසින් පසුගිය 26 වන දින කල්පිටිය මුහුදේදී අත්අඩංගුවට ගන්නා ලදී. පසුව මෙම ධීවරයින් පිරිස අධිකරණයට ඉදිරිපත් කිරීම සඳහා නාවික හමුදාව විසින් කල්පිටිය පොලීසියට භාර දෙන ලදී. අනතුරුව මෙම ධීවරයින් පිරිස අද අධිකරණයට ඉදිරිපත් කිරීමෙන් පසු රක්ෂිත බන්ධනාගාරගත කරන ලෙස නියෝග කර තිබේ.", "URL": "https://sinhala.adaderana.lk/news.php?nid=36941", "Category": null, "Parent URL": null}