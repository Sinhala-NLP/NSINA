{"Source": "Adaderana", "Timestamp": "November 25, 2016 10:09 am", "Headline": " බලපත්‍ර නැතුව මත්පැන් ප්‍රවාහනය කරද්දී මාට්ටු ", "News Content": "තිස්සමහාරාම, පොල්ගහපැලෑන ප්‍රදේශයේදී බලපත්‍ර නොමැතිව මත්පැන් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ.පොල්ගහපැලෑන ප්‍රදේශයේ සිදු කළ සෝදිසි මෙහෙයුමකදී අදාළ සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබූ මත්පැන් බෝතල් 119ක් සහ ඒවා ප්‍රවාහනය කළ ත්‍රිරෝද රථය ද පොලීසිය බාරයට ගෙන තිබේ.සැකකරු වීරවිල ප්‍රදේශයේ පදිංචි 33 හැවිරිදි පුද්ගලයෙකි.අත්අඩංගුවට ගත් සැකකරු තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිත අතර තිස්සමහාරාම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66395", "Category": null, "Parent URL": null}