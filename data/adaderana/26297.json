{"Source": "Adaderana", "Timestamp": "August 3, 2012 06:12 pm", "Headline": "ඒ සමාගමෙන් ඉදිරි සතිවල ඩීසල් ගෙන්වන්නේ නෑ", "News Content": "මත භේදයට තුඩුදුන් ඩීසල් තොගය ආනයනය කළ සමාගමෙන් ඉදිරි සතිවලදී ඩීසල් ආනයනය නොකරන බව ඛනිජ තෙල් අමාත්‍ය සුසිල් ප්‍රේම්ජයන්ත් මහතා පවසයි. අදාළ සමාගමෙන් ඉන්ධන මිලදී නොගැනීමට ඛනිජ තෙල් සංස්ථාව පියවර ගැනීමට නියමිත බව ඔහු සඳහන් කරයි . කෙසේ වෙතත් මේ වන විට ඩීසල් භාවිතය හේතුවෙන් කාර්මික දෝෂයන්ට ලක් වු වාහන පිළිබඳ පැමිණිලි 150ක් පමණ ලැබී ඇති බව සුසිල් ප්‍රේම්ජයන්ත් අමාත්‍යවරයා අද දෙරණට කියා සිටියේය. ආන්දෝලනයට තුඩුදුන් ඉන්ධන ගෙන්වීම ඛනිජ තෙල් සංස්ථවේ හිටපු සභාපති හැරී ජයවර්ධන මහතාගේ අනුමැතිය මත සිදුකළ බව සුසිල් ප්‍රේමජයන්ත අමාත්‍යවරයා පසුගියදා සඳහන් කළේය. මේ අතර අද දෙරණට විශේෂ ප්‍රකාශයක් කරමින් ඛනිජ තෙල් සංස්ථාවේ හිටපු සභාපති හැරී ජයවර්ධන මහතා කියා සිටියේ මෙම ගනුදෙනු සියල්ල සුසිල් ප්‍රේම්ජයන්ත් අමාත්‍යවරයාගේ අනුදැනුම මත සිදුකළ බවයි.", "URL": "https://sinhala.adaderana.lk/news.php?nid=26297", "Category": null, "Parent URL": null}