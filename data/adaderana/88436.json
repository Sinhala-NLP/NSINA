{"Source": "Adaderana", "Timestamp": "May 3, 2018 11:11 am", "Headline": "වෙහෙරයායේ අනතුරකින් පුද්ගලයෙකු මරුට", "News Content": "වැල්ලවාය තනමල්විල මාර්ගයේ වෙහෙරයාය ගංගාරාම පිරිවෙන අසළ දී සිදු වූ අනතුරකින් පුද්ගලයකු ජීවිතක්ෂයට පත් වී ඇත. අද (3) අලුයම මෙම අනතුර සිදු වී ඇති අතර යතුරු පැදියක් වෑන් රථයක මුහුණට මුහුණ ගැටීමෙන් මෙම අනතුර සිදු ඇති බව පොලීසිය පවසයි. යතුරු පැදියේ ගමන් ගත් පුද්ගලයා මෙලෙස ජීවිතක්ෂයට පත් වී ඇති අතර ඔහු වැල්ලවාය ආදාවෙලයාය ප්‍රදේශයේ පදිංචි විසිපස් හැවිරිදි පුද්ගලයකු බව වැල්ලවාය පොලීසිය ප්‍රකාශ කළේය. අනතුර සිදු කල වෑන් රථයේ රියදුරු වැල්ලවාය පොලීසිය විසින් අත්අඩංගුවට ගෙන ඇති අතර සැකකරු දික්වැල්ල ප්‍රදේශයේ පදිංචි කරුවෙකු බව සදහන්ය. මියගිය පුද්ගලයාගේ මළ සිරුර වැල්ලවාය රෝහලේ තැන්පත් කර ඇති අතර පශ්චාත් මරන පරීක්ෂණය අද සිදු කිරීමට නියමිතය. වැල්ලවාය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=88436", "Category": null, "Parent URL": null}