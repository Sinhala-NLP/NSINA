{"Source": "Adaderana", "Timestamp": "March 6, 2010 07:51 am", "Headline": "එල්.ටී.ටී.ඊ සහයකයින් 6 දෙනෙක් අත්අඩංගුවට", "News Content": "එල්.ටී.ටී.ඊයට සහය දැක්වූ පුද්ගලයින් 6 දෙනෙක් ජර්මනියේ දී අත්අඩංගුවට ගෙන තිබේ. එරට පොලිසිය විසින් අත්අඩංගුවට ගෙන ඇති මොවුන් අතර ජර්මානු ජාතිකයින් තිදෙනෙකු ද වන බව සඳහන්ය. සෙසු තිදෙනා ශ්‍රී ලාංකිකයින්ය. ජර්මනියේ වාසය කරමින් එල්.ටී.ටී.ඊ සංවිධානයට අරමුදල් එක්රැස් කිරීමේ චෝදනාව මත මොවුන් අත්අඩංගුවට ගෙන ඇත. මොවුන් අතර නායකත්වය ගෙන ඇත්තේ 34 හැවිරිදි වී.එස්. විජිකනේද්‍ර නැමැත්තෙකි. මොවුන් සියලු දෙනා එල්.ටී.ටී.ඊ සංවිධානයේ සාමාජිකයින් ලෙස පෙනී සිටිමින් අරමුදල් එක්රැස් කර ඇති බව අනාවරණය වී තිබේ.", "URL": "https://sinhala.adaderana.lk/news.php?nid=7097", "Category": null, "Parent URL": null}