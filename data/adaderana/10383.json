{"Source": "Adaderana", "Timestamp": "August 23, 2010 07:56 am", "Headline": "පහරදීම ගැන ජනපති සමග සාකච්ඡාව අද ", "News Content": "දේශීය ආදායම් බදු දෙපාර්තමේන්තුවේ මාතර ශාඛාවේ නියෝජ්‍ය කොමසාරිස්වරයාට ප්‍රහාරයක් එල්ල කිරීම සම්බන්ධයෙන් ජනාධිපති මහින්ද රාජපක්ෂ මහතා දෙපාර්තමේන්තු ප්‍රධානීන් සහ වෘත්තීය සමිති නියෝජිතයන් සමග අද සාකච්ඡා කිරීමට නියමිතය. එම සාකච්ඡාව අද පෙරවරුවේ ජනාධිපති ලේකම් කාර්යාලයේදී පවත්වන බව වාර්තා වේ. අදාළ පහරදීමට සම්බන්ධ කිසිවෙකු මෙතෙක් අත් අඩංගුවට නොගැනීමට වි‍රෝධය පළ කරමින් සියලු නිලධාරීන් දැනට ක්ෂේත්‍ර රාජකාරි වලින් බැහැරව සිටියි. සැකකරුවන් වහා අත් අඩංගුවට ගැනීම සහ නිලධාරීන්ගේ ආරක්ෂාව තහවුරු කිරීම ඇතුළු ඉල්ලීම් කිහිපයක් ජනාධිපතිවරයා සමග පවත්වන සාකච්ඡාවේදී ඉල්ලා සිටින බව වෘත්තීය සමිති නියෝජිතයෝ පවසති.", "URL": "https://sinhala.adaderana.lk/news.php?nid=10383", "Category": null, "Parent URL": null}