{"Source": "Adaderana", "Timestamp": "May 24, 2011 06:06 pm", "Headline": "යුරෝපයට යන ගුවන්යානාවල ගමනාන්තය වෙනස්විය හැකියි", "News Content": "යු‍රෝපය වෙත පියාසර කෙරෙන සියලු ගුවන් ගමන් නියමිත කාලසටහන් අනුව ක්‍රියාත්මක වන බව ශ්‍රී ලංකන් එයාර්ලයින්ස් සමාගම නිවේදනය කරයි. එසේ වුවද අයිස්ලන්ත ගිනි කන්දෙන් නිකුත් වන දුම් වලා ‍හේතුවෙන් හදිසි අවස්ථාවන්හි ගමනාන්ත ගුවන්තොටුපළ වෙනස් වීමේ ඉඩකඩක් පවතින බව එම ගුවන් සමාගම පෙන්වාදෙයි. ඒ අනුව ලන්ඩනය , ෆ්‍රැන්ක්ෆර්ට් , පැරීසිය , රෝමය සහ මිලාන් නුවර යන ගමනාන්ත බලා යන ගුවන් මගීන් ගුවන්තොටුපළට පැමිණීමට පැය 6 කට පෙර දුරකතන අංක 1979 ඔස්සේ විමසීමක් කරන ලෙස ශ්‍රී ලංකන් එයාර්ලයින්ස් සමාගම ඉල්ලීමක් කරයි. ගුවන් ගමන් සංශෝධන කටයුතු පිළිබඳ ඕනෑම තොරතුරක් ලබාදීමට තම සේවක මණ්ඩලය සූදානමින් සිටින බවද එම සමාගම වැඩිදුරටත් පවසයි.", "URL": "https://sinhala.adaderana.lk/news.php?nid=16304", "Category": null, "Parent URL": null}