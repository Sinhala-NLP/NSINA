{"Source": "Adaderana", "Timestamp": "June 28, 2019 10:21 pm", "Headline": "සිංහයන්ගේ සිහිනය බොඳ වෙයි-ජය දකුණු අප්‍රිකාවට", "News Content": "ලෝක කුසලාන ක්‍රිකට් තරගාවලියේ ශ්‍රී ලංකාව සහ දකුණු අප්‍රිකාව අතර තරගය කඩුලු 09කින් ජය ගැනීමට දකුණු අප්‍රිකාව සමත් වී ඇත. ලෝක කුසලාන ක්‍රිකට් තරගාවලියේ ශ්‍රී ලංකාව සහ දකුණු අප්‍රිකාව අතර තරගය ඩරන්හැම්හිදී පැවැත්විය. තරගයේ ප්‍රථමයෙන් පන්දුවට පහරදෙනු ලැබුවේ ශ්‍රී ලංකාවයි. කාසියේ වාසිය දිනූ දකුණු අප්‍රිකානු නායක පළමු පන්දුව රැකීමට තීරණය කළේය. ශ්‍රී ලංකා ඉනිම ආරම්භ කරමින් නායක දිමුත් කරුණාරත්න සහ කුසල් ජනිත් පෙරේරා පිටියට පිවිසියත් තරගයේ පළමු පන්දුවේදීම නායක දිමුත් කරුණාරත්න ලකුණු ලබා ගැනීමටත් පෙරද දවා ගැනීමට කාගිසෝ රබාඩා සමත් වුණි. අනතුරුව දෙවන කඩුල්ල සඳහා පිටියේ එක් වු කුසල් ජනිත් සහ අවිශ්ක ප්‍රනාන්දු ලකුණු 67ක සබඳතාවයක් ගොඩනැගූ අතර අවිශ්ක ප්‍රනාන්දු ලකුණු 30ක් රැස් කර ගෙන සිටියදී දෙවන කඩුල්ල ලෙස දැවී ගියේය.", "URL": "https://sinhala.adaderana.lk/news.php?nid=112970", "Category": null, "Parent URL": null}