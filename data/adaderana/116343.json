{"Source": "Adaderana", "Timestamp": "August 12, 2019 10:48 am", "Headline": "අඩි 150ක ප්‍රපාතයකට ගිය ලොරි රථය ජීවිතයක් අහිමි කරයි", "News Content": "හපුතලේ පොලිස් වසමේ අවිස්සාවේල්ල වෙන්කල්අඩි මාර්ගයේ පහළ බ්ලැක්වුඩ් ළමා නිවාසය අසළදී බෙරගල දෙසට ධාවනය වු ලොරි රථයක් මාර්ගයෙන් ඉවතට පැන අඩි 150ක පමණ ප්‍රපාතයකට පෙරළී අනතුරක් සිදුව ඇත. අනතුරින් ලොරි රථයේ රියදුරු හා ගමන්කළ තවත් අයෙක් බරපතළ තුවාල ලබා දියතලාව රෝහලට ඇතුළත් කිරීමෙන් පසු ලොරි රථයේ රියදුරු මියගොස් ඇත. මරණයට පත්ව ඇත්තේ වයස අවුරුදු 36ක් වු අයෙකි. හපුතලේ පොලීසිය සිද්ධිය සම්බන්ධ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116343", "Category": null, "Parent URL": null}