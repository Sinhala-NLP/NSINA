{"Source": "Adaderana", "Timestamp": "April 2, 2012 05:01 pm", "Headline": "යුද හමුදා බස් රියේ ගැටී කතක් මියයයි", "News Content": "තලාව, කිරලෝගම මහා විද්‍යාලය ඉදිරිපිට මාර්ගයේ කහ ඉර මතින් පාර මාරුවීමට ගිය කාන්තාවක් යුද හමුදා බස් රථයක ගැටී මියගොස් තිබේ. අද(02) පෙරවරුවේ සිදුවූ මෙම අනතුරින් මියගොස් ඇත්තේ කුඩා වැව ප්‍රදේශයේ පදිංචිව සිටි 64 හැවිරිදි කාන්තාවක් බව පොලිසිය පැවසීය. බස් රථයේ ගැටී තුවාල ලබාසිටිය දී තලාව රෝහලට ඇතුළත් කිරීමෙන් පසු අදාළ කාන්තාව මියගොස් ඇත. සිද්ධිය සම්බන්ධයෙන් බස් රථයේ රියදුරු අත්අඩංගුවට‍ ගෙන ඇති අතර බස් රථය ද සිය භාරයට ගත් බව එප්පාවල පොලිසිය සඳහන් කරයි.", "URL": "https://sinhala.adaderana.lk/news.php?nid=23240", "Category": null, "Parent URL": null}