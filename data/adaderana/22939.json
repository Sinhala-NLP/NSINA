{"Source": "Adaderana", "Timestamp": "March 21, 2012 08:27 am", "Headline": "බස්නාහිර පළාතේ මදුරු ඝණත්වය ශීඝ්‍රයෙන් ඉහළ යයි", "News Content": "බස්නාහිර පළාතේ ඇතැම් ප්‍රදේශවල මදුරු ඝණත්වය ශීඝ්‍රයෙන් ඉහළ ගොස් ඇති බව සෞඛ්‍ය අමාත්‍යාංශය පවසයි. br> මහරගම, පිළියන්දල, කොළඹ, කැලණිය, සීදූව, කඩුවෙල, මොරටුව යන ප්‍රදේශවල මදුරු ඝණත්වය වැඩි වී ඇති බව එම අමාත්‍යාංශය සඳහන් කරයි. br> මහරගම ප්‍රදේශයේ මදුරු ඝණත්වය 78. 4% ක් ද , පිළියන්දල 75. 7% ක් වැනි ඉහළ අගයන් වාර්තා වන බව සෞඛ්‍ය අමාත්‍යාංශය පවසයි. br> මදුරු මර්දනය සඳහා ජනතාවගේ උනන්දුව හා කැපවීම නොමැතිවීම මදුරු ඝනත්වය ඉහළ යාමට ප්‍රධාන වශයෙන් හේතු වී ඇති බව එම අමාත්‍යාංශය පෙන්වාදෙයි. br> මදුරු ඝනත්වය සැලකිල්ලට ගෙන දිස්ත්‍රික්ක කිහිපයක සෞඛ්‍ය වෛද්‍ය නිලධාරී කොට්ඨාශ 26 ක් අවදානම් කලාප වශයෙන් නම් කර තිබේ. br> කොළඹ, ගම්පහ, කලුතර, කුරුණෑගල, මඩකළපුව, මාතර, කල්මුණේ, කෑගල්ල, පුත්තලම, යන දිස්ත්‍රික්කවල පිහිටි සෞඛ්‍ය වෛද්‍ය නිලධාරී කොට්ඨාශ 26 ක් එලෙස අවදානම් කලාප ලෙස නම් කර ඇති බව සඳහන්ය.", "URL": "https://sinhala.adaderana.lk/news.php?nid=22939", "Category": null, "Parent URL": null}