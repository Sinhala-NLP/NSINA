{"Source": "Adaderana", "Timestamp": "July 20, 2019 11:10 am", "Headline": "රියදුරෙකුගේ නොසැලකිල්ල නිසා ජීවිතයත් මරණයත් අතර සටනක්", "News Content": "කරුවලගස්වැව, තබ්බෝව වෙල් යාය ආසන්නයේදී කෙනෙරක් වාහනය ගැටිමේන් බරපතළ ලෙස තුවාල ලබා අසාධ්‍ය තත්ත්වයේ පසු වන බව පුත්තලම අලි පාලන ඒකකය පවසයි. ඊයේ( 19 ) මධ්‍යම රාත්‍රීයේ මෙ අනතුර සිදුව ඇති බව අද දෙරණ වාර්තාතකරු සඳහන් කළේය. තබ්බෝව වෙල් යාය ආසන්නයේදී පුත්තලම අනුරාධපුර මාර්ගය මාරු වෙමින් සිටි කෙනෙරක් මෙලෙස වාහනක ගැටී ඇති අතර කෙනෙර අනතුරට ලක් කළ රථය අනතුර සිදුකර පලාගොස් ඇති බවත් තවමත් අදාල රථය පිළිබඳව තොරතුරක් නොමැති බව වනජීවි නිලධාරින් පවසයි. වන අලින් නිරන්තරයෙන් මාර්ගය මාරු වන මෙම කලාපයේ රියදුරන් දැනුවත් කරමින් මාර්ග සංඥා මඟින් දැනුවත් කර තිබුණද රියදුරන් මෙය නොසලකමින් වාහන ධාවනය කිරීම හේතුවෙන් මෙම අනතුර සිදුව ඇති බව වාර්තා වෙයි. මේ අතර පසුගිය වසර දෙකකට ආසන්න කාලයක් තුලදී මෙලෙස වාහනවල ගැටී වන අලින් පස් දෙනෙකු පමණ මරණයට පත් ඇති බව වනජීවි නිලධාරින් පවසයි. අදාළ අනතුරට ලක්වු කෙනෙරට ප්‍රථිකාර කිරීම සඳහා වන ජීවි පශු වෛද්‍යවරුන් පැමිණීමට නියමිත බව එම ස්ථානයේ රැදි සිටි වනජීවි නිලළධාරින් පැවසීය.", "URL": "https://sinhala.adaderana.lk/news.php?nid=114557", "Category": null, "Parent URL": null}