{"Source": "Adaderana", "Timestamp": "March 6, 2018 07:43 pm", "Headline": "  වවුනියාව නගර සභාවට මිලියන 3ක් ඕනිලු", "News Content": "වවුනියාව නගර සභාවට පළාත් පාලන මැතිවරණයේදී නියෝජිතයින් 21 දෙනෙකු පත්ව ඇති නිසා ඔවුන්ට අවශ්‍ය පහසුකම් සැලසීම පිණිස රුපියල් මිලියන 3 ක මුදලක් අවශ්‍ය බව වවුනියාව නගර සභාවේ ලේකම් එස්.දයාරන් මහතා පවසයි. මේස,පුටු,විදුලි පංකා ඇතුළු භාණ්ඩ රැසක් මෙන්ම වැසිකිළි,කැසිකිලි පානීය ජල පහසුකම් හා නිල කාමර සැකසීම වැනි කටයුතු වෙණුවෙන් මෙම මුදල් ප්‍රමාණය වැය වන බවද ලේකම්වරයා සදහන් කරයි. මීට පෙර වවුනියාව නගර සභාව සඳහා සභාපතිවරයා ඇතුලුව සභිකයින් දස දෙනෙකු පමණක් පත් වූ බව පෙන්වා දෙන ලේකම්වරයා නව මැතිවරණ ක්‍රමවේදයට අනුව සභාපතිවරයා ඇතුළුව සභිකයින් 21 දෙනෙකු පත්වී සිටින බවද කියා සිටියේය. වවුනියාව නගර සභාවේ රැස්වීම් ශාලාව නවීකරණය කිරීම ඇතුළු තවත් නවීකරණ කටයුතු රැසක් සිදු කිරීමට සිදුව තිබේන බවද ලේකම්වරයා ප්‍රකාශ කළ අතර මේ සඳහා වැයවන මුදල මෙතෙක් ගණන් බලා නොමැති බවද සඳහන් කළේය.", "URL": "https://sinhala.adaderana.lk/news.php?nid=85269", "Category": null, "Parent URL": null}