{"Source": "Adaderana", "Timestamp": "February 24, 2012 10:17 am", "Headline": "රැකියා අවස්ථා වෙනුවෙන් ඉරාකය සමග ගිවිසුමක්", "News Content": "ශ්‍රී ලාංකිකයන්ට ඉරාකයේ රැකියා අවස්ථා ලබාදීම සඳහා ද්වීපාර්ශවික අවබෝධතා ගිවිසුමක් අත්සන් කර තිබේ. විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා සහ ශ්‍රී ලංකා විදේශ සේවා නියුක්ති කාර්යාංශයේ සභාපති අමල් සේනාලංකාධිකාර යන මහත්වරුන් සිදුකළ ඉරාක සංචාරයේ දී එම ගිවිසුම් අත්සන් කර ඇති බව වාර්තා වේ. අමාත්‍යවරයා ඇතුළු නියෝජිත පිරිස ඉරාකයේ කම්කරු හා සමාජ සේවා අමාත්‍ය නසාර් අල් අබා මහතා හමුවු අතර එහිදි හෝටල් සහ ඉදිකිරීම් ක්ෂේත්‍රයේ රැකියා මෙන්ම ඒ ආශ්‍රිත පුහුණු පාඨමාලා සඳහා ශ්‍රී ලාංකිකයන්ට අවස්ථාව ලබාදීම පිළිබඳ සාකච්ඡා වී ඇත. එම සාකච්ඡාවෙන් අනතුරුව ඊට අදාළ ගිවිසුම්වලට අත්සන් තැබූ බව විදේශ සේවා නියුක්ති කාර්යාංශය සඳහන් කරයි.", "URL": "https://sinhala.adaderana.lk/news.php?nid=22360", "Category": null, "Parent URL": null}