{"Source": "Adaderana", "Timestamp": "August 4, 2016 12:49 pm", "Headline": "දුම්කොළ බද්ද සියයට 90ක් කරනවා-වැට් බද්ද සියයට 15 එහෙමම තියනවා", "News Content": "දුම්කොළ බද්ද 90%ක් දක්වා වැඩිකොට එහි වැට් බද්ද 15% එලෙසින්ම තැබීමට කැබිනට් පත්‍රිකාවක් ගෙනා බව සෞඛ්‍ය,පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි.ජනාධිපති මෛත්‍රීපාල සිරිසේන මහතා සහ තමන් සම කැබිනට් පත්‍රිකාවක් ලෙස එය ගෙනවිත් ඇති බව අමාත්‍යවරයා කියා සිටියේ අද(04)2016 මද්‍යසාර පාලනය කිරීම පිළිබඳ ජාතික ප්‍රතිපත්තිය ප්‍රකාශයට පත්කිරීමේ උත්සව අවස්ථාවට එක්වෙමිනි.එහිදී අමාත්‍යවරයා කියා සිටියේ දුම්කොළ බද්ද 90% ක් දක්වා ඉහළ දැමීම,ආර්.ප්‍රේමදාස ජනාධිපතිවරයාගේ යුගයේදී ද සිදුකොට ඇති බවයි.දැනට ඇතැම් ර‍ටවල ක්‍රියාත්මක වන පරිදි දුම්වැටි දවටනයන්හි නම හැරුණු විට සම්පූර්ණයෙන්ම රූපමය අවවාද ඇතුළත් වන පරිදි සකස් කරන ලෙස ඉදිරියේදී නීති ගෙන ඒමට කටයුතු කරන බවම ද ඔහු අවධාරණය කළේය.", "URL": "https://sinhala.adaderana.lk/news.php?nid=62753", "Category": null, "Parent URL": null}