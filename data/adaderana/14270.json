{"Source": "Adaderana", "Timestamp": "February 17, 2011 08:37 am", "Headline": "ශ්‍රී ලංකා ක්‍රිකට් පවුලේ ඥාතීන් දෙදෙනෙක් කළුරිය කරයි", "News Content": "ශ්‍රී ලංකා ක්‍රිකට් කණ්ඩායමේ ක්‍රීඩකයෙකු වන චාමර සිල්වාගේ සහෝදරිය අභාවප්‍රාප්ත වී තිබේ. හදිසි රෝගී තත්ත්වයක් හේතුවෙන් ඇය අද අලුයම අභාවප්‍රාප්ත වී ඇති බව ශ්‍රී ලංකා ක්‍රිකට් ආයතනය සඳහන් කරයි. 33 හැවිරිදි නෙළුම් සිල්වා වන ඇය චාමර සිල්වාගේ වැඩිමහල් සහෝදරියයි. මේ අතර ශ්‍රී ලංකා ක්‍රිකට් කණ්ඩායමේ කළමනාකරු අනුර තෙන්නකෝන් මහතාගේ පියාණන් ද අද අභාවප්‍රාප්ත වී ඇති බව ශ්‍රී ලංකා ක්‍රිකට් ආයතනය කියා සිටියි.", "URL": "https://sinhala.adaderana.lk/news.php?nid=14270", "Category": null, "Parent URL": null}