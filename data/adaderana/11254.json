{"Source": "Adaderana", "Timestamp": "October 3, 2010 09:57 am", "Headline": "කළු ගඟ තාම දරුණුයි-අවධානය නරක නෑ", "News Content": "අද අලුයම වන විට කළු ගඟ හැර සෙසු ගංගා වල ජල මට්ටම ක්‍රමයෙන් අඩු වෙමින් පවතින බව වාරිමාර්ග දෙපාර්තමේන්තුව පවසයි. එම දෙපාර්තමේන්තුව සදහන් කළේ කළු ග‍ඟෙහි ඇල්ලගාව , පුටුපාවුල සහ කළු ග‍ඟෙහි අතු ගංගාවක් වන කුඩා ග‍ඟෙහි මිල්ල කන්ද ජල මිනුම් ස්ථාන වල ජල මට්ටම ඉහළ නගිමින් පවතින බවයි. මිල්ල කන්ද ස්ථානයේ සුළු ගං වතුර මට්ටම ඉක්මවා මීටර 1ක් පමණ වැඩි වී ඇති බව වාරිමාර්ග දෙපාර්තමේන්තුව පවසයි. මීට අමතරව ගිං ග‍ඟෙහි බද්දේගම ජල මිනුම් ස්ථානයේ ජල මට්ටම ද ක්‍රමයෙන් වැඩි වීමක් පෙන්නුම් කරන බව සඳහන්වේ. එසේ වුවද අද දිනය ඇතුළත තවදුරටත් වර්ෂාපතනය ලැබුණහොත් මෙම තත්ත්වය තවදුරටත් ඉහළ යා හැකි බැවින් එම ප්‍රදේශ වල වෙසෙන ජනතාව ඒ පිළිබඳව අවධානයෙන් සිටින ලෙස වාරිමාර්ග දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=11254", "Category": null, "Parent URL": null}