{"Source": "Adaderana", "Timestamp": "April 17, 2017 01:18 pm", "Headline": "රිසෙප් තායිප් ජයගැනීම ගැන විරෝධතාවක්", "News Content": "ජනාධිපති බලතල ඉහළ නැංවීම සඳහා පැවැත්වූ ජන මත විචාරණයෙන් තුර්කි ජනාධිපති රිසෙප් තායිප් අර්ඩොගන් ජයගැනීම සම්බන්ධයෙන් එරට ප්‍රධාන විපක්ෂය විරෝධය පළ කරයි. තුර්කි ජනාධිපතිවරයාට 2029 තෙක් බලයේ රැදී සිටීමට අවශ්‍ය කටයුතු සැළසීමට අදාළව පැවති ජන මත විචාරණයේදී එම යෝජනාවට පක්ෂව සියයට 51.37ක ඡන්ද හිමිව ප්‍රතිශතයක් හිමි විය. ඒ අනුව ඉදිරියේදී තුර්කි පාර්ලිමේන්තු ක්‍රමයද වෙනස්කිරීමට නියමිතය. කෙසේවෙතත් මීට විරෝධය පළ කරමින් එරට ප්‍රධාන විපක්ෂය පවසන්නේ මෙම ඡන්ද ප්‍රතිඵලය පිළිගත නොහැකි බවය. ඡන්ද විමසීමේ කටයුතු මැතිවරණ ක්‍රියාවලිය උල්ලංඝණය කරමින් සිදුවූ බව ඔවුන් පෙන්වාදෙයි.", "URL": "https://sinhala.adaderana.lk/news.php?nid=72148", "Category": null, "Parent URL": null}