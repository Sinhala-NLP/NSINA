{"Source": "Adaderana", "Timestamp": "November 16, 2016 05:07 pm", "Headline": " නීතිපතිගේ මතය දෙස අපට බලා ඉන්න සිදුවෙනවා", "News Content": "බැඳුම්කර සිද්ධිය සම්බන්ධයෙන් නීතිපතිගේ මතය ලැබෙනතුරු ඉවසා සිටීමට සිදුවන බව උසස් අධ්‍යාපන හා මහමාර්ග අමාත්‍ය ලක්ෂ්මන් කිරිඇල්ල මහතා පවසයි.අද (16) කැබිනට් මාධ්‍ය හමුවේදී මාධ්‍යවේදීන් විසින් දිගින් දිගටම මේ සම්බන්ධයෙන් ප්‍රශ්න කළ අතර අමාත්‍යවරයා ද ඊට විටෙක ආවේගයෙන් හා විටෙක සිනාමුසු මුහුණින් පිළිතුරු දුන්නේය.ඔහු කියා සිටියේ බැඳුම්කර සිද්ධිය සම්බන්ධයෙන් කෝප් කමිටුව ලබාදුන් නිර්දේශ පදනම්ව ඉදිරි ක්‍රියාමාර්ග ගැනීමට එම තොරතුරු නීතිපති වෙත යවා ඇති බවයි.නීතිපතිවරයාගේ නිගමනයට අනූව එහි ඉදිරි ක්‍රියාමාර්ගය තීරණය වනු ඇති බවත්, කෝප් කමිටුවෙන් හිටපු මහබැංකු අධිපතිවරයා වරදකරුවෙකු කර නැති බවත්, ඔහු වරදකරු කළ හැක්කේ අධිකරණයට පමණක් බවත්, කෝප් කමිටුවට කළ හැක්කේ නිර්දේශ ඉදිරිපත් කිරීම පමණක් බවත්, හෙතෙම අවධාරණය කළේය.මහින්ද රාජපක්ෂ සමයේ කෝප් වාර්තා 30ක් ඉදිරිපත් වූ නමුත් එකම කෝප් වාර්තාවක්වත් නීතිපතිට යොමු නොකළ බවද හෙතෙම පෙන්වාදුන්නේය.මේ අතර දැනට ඉදිකෙරෙමින් පවතින අධිවේගී මාර්ග 2019 වසර වන විට අවසන් කිරීමට බලාපො‍රොත්තු වන බවද අමාත්‍යවරයා එහිදී කියා සිටියේය.මේ අතර එම මාධ්‍ය හමුවට එක්වූ ජලසම්පාදන හා ජලාපවාහන අමාත්‍ය රවුෆ් හකීම් මහතා ජල ගාස්තු වැඩි කිරීමට ගනු ලැබූ තීරණය හා එකවරම එය අත්හිටුවීමට සිදුවීම ගැන අදහස් පළ කළේය.ඔහු කියා සිටියේ මාධ්‍යවලින් ලැබුණු විවේචනාත්මක කාරණා සලකා ජනාධිපතිවරයා එතරම් විශාල ප්‍රතිශතයකින් ජල ගාස්තු වැඩි කිරීමට නොහැකි බව කියා සිටි බවයි.ඒ අනූව එම තීන්දුව මේවන විට අත්හිටුවා ඇති බවත්, මෙතෙක් පාඩු නොලබා පවත්වාගෙන යන ජලසම්පාදන මණ්ඩලයට ද මෙම ගාස්තු වැඩිවීම නොකළහොත් ලබන වසරේදී රුපියල් බිලියන 9ක පාඩුවක් දැරීමට සිදුවනු ඇති බවත්, හෙතෙම කීවේය.සේවක පඩි වැඩි කිරීම් හා නව ව්‍යාපෘති හේතුවෙන් මෙම පාඩුව දැරීමට සිදුවන බව ඔහු පෙන්වාදුන්නේය.", "URL": "https://sinhala.adaderana.lk/news.php?nid=66093", "Category": null, "Parent URL": null}