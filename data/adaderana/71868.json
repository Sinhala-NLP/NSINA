{"Source": "Adaderana", "Timestamp": "April 8, 2017 10:49 am", "Headline": "කොදෙව්වන්ට කඩුලු 04ක ජයක්", "News Content": "පාකිස්ථානය සමඟ පැවති පළමු එක්දින කිකට් තරඟයෙන් කඩුලු 04ක ජයක් හිමිකරගැනීමට බටහිර ඉන්දීය කොදෙව් කණ්ඩායම සමත්ව තිබේ. තරගයේ කාසියේ වාසිය දිනූ බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදීමේ වාරය පාකිස්ථානයට ලබාදුනි. ඔවුන් නියමිත පන්දුවාර 50 අවසානයේ කඩුලු 05ක් දැවී ලකුණු 308ක් රැස් කළේය. අහමඩ් ශෙෂාඩ් ලකුණු 67යි. මොහොමඩ් හෆීස් ලකුණු 88යි. ෂොයිබ් මලික් ලකුණු 53යි. පන්දු යැවීමේදී ඈෂ්ලි නර්ස් කඩුලු 04ක් බිඳ හෙළුවේය. පිළිතුරු ඉනිම සඳහා පන්දුවට පහරදුන් බටහිර ඉන්දීය කොදෙව් කණ්ඩායම පන්දු වාර 49කදී කඩුලු 06ක් දැවී ලකුණු 309ක් රැස් කරමින් තරඟයේ ජය වාර්තා කළේය. ජේසන් මොහොමඩ් නොදැවී ලකුණු 91යි. කිරාන් පොවෙල් ලකුණූ 61යි.", "URL": "https://sinhala.adaderana.lk/news.php?nid=71868", "Category": null, "Parent URL": null}