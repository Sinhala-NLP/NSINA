{"Source": "Adaderana", "Timestamp": "May 3, 2014 09:10 pm", "Headline": "ලාංකිකයා ඉන්දියාවේදී හිරේ", "News Content": "ව්‍යාජ ගුවන් ගමන් බලපත්‍රයක් සමග ශ්‍රී ලාංකියෙකු දිල්ලි ගුවන් තොටුපළේදී අත්අඩංගුවට ගෙන තිබේ. 24 හැවිරිදි වියේ පසුවන එම සැකකරුගේ ගුවන් ගමන් බලපත්‍රයේ තමිල්නාඩුවේ ලිපිනයක තොරතුරු අඩංගු බව ඉන්දීය ආරක්ෂක අංශ කියයි. වැඩිදුරටත් සොයා බැලීමේදී එය ව්‍යාජ ගුවන් ගමන් බලපත්‍රයක් බවත් ඒ අනූව සැකකරු තමිල්නාඩු ආරක්ෂක බලධාරීන්ට බාරදීමටත් පියවරගෙන තිබේ. සැකකාර තරුණයා තමිල්නාඩුවේ විනිසුරුවරයෙකු වෙත ඉදිරිපත් කළ අවස්ථාවේ ලබන 12 වැනිදා තෙක් රිමාන්ඩ් කිරීමටත් නියෝග කර ඇත. එකී තරුණයා මේවන විට මදුරෙයි බන්ධනාගාරයේ සිටින බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=42958", "Category": null, "Parent URL": null}