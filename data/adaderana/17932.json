{"Source": "Adaderana", "Timestamp": "August 8, 2011 04:30 pm", "Headline": "වන අලින් පලවා හැරීමේ මෙහෙයුමක්", "News Content": "අනුරාධපුරයේ ගම්මාන කිහිපයකට තර්ජනයක්ව සිටින වන අලින් පිරිසක් පලවා හැරීමේ මෙහෙයුමක් මේ දින වල ක්‍රියාත්මක වේ. එම වන අලීන් විල්පත්තු ජාතික වනෝද්‍යානය වෙත යොමු කෙරෙන බව වයඹ වන ජීවී කලාපය භාර සහකාර අධ්‍යක්ෂ ඩබ්ලිව්.එස් වේරගම මහතා පවසයි. මෙහෙයුම සඳහා වනජීවී නිලධාරීන් සියයකට ආසන්න පිරිසක් එක්ව සිටින බව සඳහන්ය. පලවා හරින වන අලින් නැවත ගම් වැදීම වැළැක්වීම සඳහා තාවකාලික විදුලි වැටවල් ඉදිකිරීමට ද නියමිතය. තලාව , ශ්‍රාවස්තිපුර , උලුක්කුලම යන ප්‍රදේශ වල ගම්වැසියන් මෙම වන අලීන් හේතුවෙන් දුෂ්කරතාවට පත්ව සිටියි.", "URL": "https://sinhala.adaderana.lk/news.php?nid=17932", "Category": null, "Parent URL": null}