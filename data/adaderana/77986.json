{"Source": "Adaderana", "Timestamp": "September 25, 2017 12:15 pm", "Headline": "යෝෂිතට රට යන්න අවසරයි!", "News Content": "හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතාට සති දෙකක කාලයක් සඳහා විදෙස් ගතවීමට කොළඹ මහාධිකරණය අවසර ලබාදී තිබේ.නීතිඥවරයෙකු මාර්ගයෙන් මහාධිකරණයට ඉදිරිපත් කළ ඉල්ලීමක් සලකා බැලීමෙන් අනතුරුව මහාධිකරණ විනිසුරු ඒ.ඒ.ආර් හෙයියන්තුඩුව මහතා එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය.මේ අතර රක්ෂිත බන්ධනාගාර ගත කර සිටින වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත්ට ඇප ලබා දෙන ලෙසට කළ ඉල්ලීමක් සම්බන්ධයෙන් කරුණු දක්වන මෙන් නීතිපතිවරයාට කොළඹ මහාධිකරණය දැනුම්දී තිබේ.වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් ගොණුකර තිබූ ඇප ඉල්ලීම සලකා බැලීමෙන් අනතුරුව මහාධිකරණ විනිසුරු ඒ.ඒ.ආර් හෙයියන්තුඩුව මහතා මෙම නියෝගය ලබාදී ඇති බව අද දෙරණ අධිකරණ වාර්තාරු සඳහන්ය.", "URL": "https://sinhala.adaderana.lk/news.php?nid=77986", "Category": null, "Parent URL": null}