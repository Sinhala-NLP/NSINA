{"Source": "Adaderana", "Timestamp": "July 31, 2017 09:16 am", "Headline": "සයිටම් විරෝධි පා ගමන අද සිට", "News Content": "මාළඹේ පෞද්ගලික වෛද්‍ය විද්‍යාලයට විරෝධය පල කරමින් පේරාදෙණිය සිට කොළඹ දක්වා පා ගමනක් අද(31) දිනයේ ආරම්භ කරන බව අන්තර් විශ්වවිද්‍යාල ශිෂ්‍ය බල මණ්ඩලය පවසයි. ඒ අනුව අද උදෑසන පේරාදෙණිය විශ්වවිද්‍යාලයෙන් මෙම පා ගමන ආරම්භ කරන බව අන්තර් විශ්වවිද්‍යාල ශිෂ්‍ය බල මණ්ඩලයේ වැඩ බලන කැඳවුම්කරු සනත් බණ්ඩාර සඳහන් කළේය. දින 05ක් මෙම පා ගමන ක්‍රියාත්මක කෙරෙන අතර ඔවුන් සිකුරාදා දිනයේ කොළඹට ළඟාවිමට නියමිතයි. කොළඹදී ඔවුන් රැලියක් පැවැත්විමට ද සැලසුම් කර තිබේ. මේ සම්බන්ධයෙන් අද දෙරණ සමඟ අදහස් දක්වමින් සනත් බණ්ඩාර මෙම අදහස් පළ කළේය.", "URL": "https://sinhala.adaderana.lk/news.php?nid=75795", "Category": null, "Parent URL": null}