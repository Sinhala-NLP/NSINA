{"Source": "Adaderana", "Timestamp": "July 21, 2012 09:56 am", "Headline": "ගංජා තොගයක් සමග සැකකරුවෙකු කොටුවෙයි", "News Content": "යතුරුපැදියකින් ගංජා ප්‍රවාහනය කරමින් සිටි පුද්ගලයෙකු මුන්දලම, මන්දල්නාඩු ප්‍රදේශයේ දී අත්අඩංගුවට ගෙන තිබේ. සැකකරු සතුව තිබී ගංජා කිලෝග්‍රෑම් 04 ග්‍රෑම් 915 ක ප්‍රමාණයක් සොයා‍ගත් බව පොලිසිය සඳහන් කරයි. සැකකරු සේරුකැලේ ප්‍රදේශයේ පදිංචිකරුවෙකු වන අතර ඔහු විසින් ගංජා ප්‍රවාහනය සඳහා යොදාගත් යතුරුපැදියද පොලිස් භාරයට ගෙන ඇත. සැකකරු සම්බන්ධයෙන් මුන්දලම පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25940", "Category": null, "Parent URL": null}