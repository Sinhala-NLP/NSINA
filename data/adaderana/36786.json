{"Source": "Adaderana", "Timestamp": "August 21, 2013 08:29 am", "Headline": "පොදු රාජ්‍ය මණ්ඩලයීය සමුළුව වර්ජනය කරන්න ", "News Content": "ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය සමුළුව ඉන්දියාව විසින් වර්ජනය කළ යුතු බව එරට ඩී.එම්.කේ පක්ෂය විසින් යළි අවධාරණය කර තිබේ. එරට ලෝක් සභාවේ දී ඩී.එම්.කේ පක්ෂයේ ටී.කේ.එස් ඉලන්ගෝවන් පවසා ඇත්තේ ශ්‍රී ලංකා පාලනය ද්‍රවිඩ ජනතාවට එරෙහිව සිදුකළ මර්දනය හෙලා දැකීම සඳහා ඉන්දීය රජය එම සමුළුව වර්ජනය කළ යුතු බවයි. කැනඩාව අදාළ සමුළුව වර්ජනය කිරීමට මේ වන විටත් තිරණය කර ඇති වාතාවරණයක් තුළ ඉන්දියාව ද ඊට සහභාගි නොවිය යුතු බව ඉලන්ගෝවන් පවසා ඇත. ඉන්දීය අගමැතිවරයා ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය සමුළුවට සහභාගි නොවී සිටීම පමණක් නොව, කිසිදු ඉන්දීය නියෝජිතයෙකු ඊට සහභාගි නොවිය යුතු බව ඔහු එහි දී ප්‍රකාශ කර තිබේ.", "URL": "https://sinhala.adaderana.lk/news.php?nid=36786", "Category": null, "Parent URL": null}