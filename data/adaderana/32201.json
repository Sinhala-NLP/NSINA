{"Source": "Adaderana", "Timestamp": "March 7, 2013 06:24 pm", "Headline": " ගලිගමුවේ විපක්ෂ නායක 18 තෙක් රිමාන්ඩ්", "News Content": "ගලිගමුව ප්‍රාදේශිය සභාවේ විපක්ෂ නායක අනුරසිරි මංචනායක මහතා ලබන 18 වන දින දක්වා රක්ෂිත බන්ධනාගාර ගත කර ති‍බේ. මාවනැල්ල හා කෑගල්ල පොලීසි විසින් ඒකාබද්ධව සිදුකරන පරීක්ෂණයක ප්‍රතිඵලයක් ලෙස ඔහු අත්අඩංගුවට ගෙන අද (07) කෑගල්ල මහේස්ත්‍රාත් විරංජන රණතුංග මහතා හමුවට ඉදිරිපත් කිරීමෙන් අනතුරුව මෙලෙස රක්ෂිත බන්ධනාගාර ගත කර ඇති බව අද දෙරණ වාර්තාකරු පවසයි. ඉකුත් මාර්තු මස 04 වන දින ගලිගමුව-හකහින්න ප්‍රදේශයේදී හමුදා සෙබළියකට ගිනි අවි පෙන්වා මරණ තර්ජන එල්ල කළ බවට ප්‍රාදේශිය සභාවේ විපක්ෂ නායකවරයාට චෝදනා එල්ල වී තිබේ.", "URL": "https://sinhala.adaderana.lk/news.php?nid=32201", "Category": null, "Parent URL": null}