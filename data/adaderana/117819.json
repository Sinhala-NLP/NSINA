{"Source": "Adaderana", "Timestamp": "August 30, 2019 07:16 am", "Headline": "අනුරාධපුරයේ වෙළඳසැලක ගින්නක්", "News Content": "අනුරාධපුර පොලිස් වසමේ අනුරාධපුර නගරයේ පිහිටි ඉන්ධන පිරවුම්හලක් අසල තිබූ කෘෂි රාසාවන ද්‍රව්‍ය අලෙවි සැලක හදිසි ගින්නක් හටගෙන තිබේ. ඊයේ(29) සවස 3.00ට පමණ මෙම ගින්න හටගත් බව පොලීසිය පවසයි. අනුරාධපුර පොලීසියට ලද තොරතුරක් මත වහාම ක්‍රියාත්මකවූ පොලිස් නිලධාරීන් සහ අනුරාධපුර ගිනි නිවන ඒකකයේ නිලධාරීන්ගේ සහාය ඇතිව ගින්න මැඩ පවත්වා ඇති බව වාර්තා වෙයි. ගින්නට හේතුව මෙතෙක් අනාවරණය කර ගෙන නොමැති අතර ගින්න හේතුවෙන් ජීවිත හානි හෝ දේපල හානි කිසිවක් සිදුව නොමැති බව පොලීසිය සඳහන් කළේය. සිද්ධිය සබන්ධයෙන් වැඩිදුර විමර්ශන අනුරාධපුර පොලීසිය විසින් සිදු කරයි.", "URL": "https://sinhala.adaderana.lk/news.php?nid=117819", "Category": null, "Parent URL": null}