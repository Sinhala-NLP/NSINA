{"Source": "Adaderana", "Timestamp": "July 2, 2017 11:00 am", "Headline": "  උමාඔය ගැන සොයන්න කැබිනට් අනු කමිටුව හෙට ක්ෂේත්‍ර අධ්‍යයනයක යෙදෙයි", "News Content": "උමාඔය ව්‍යාපෘතිය සම්බන්ධයෙන් සොයා බැලීමට පත් කළ කැබිනට් අනු කමිටුව හෙට (3)දිනයේ උමා ඔය ව්‍යාපෘතිය පිළිබද ක්ෂේත්‍ර අධ්‍යයනයක් සිදුකිරීමට නියමිතව තිබේ. උමාඔය ව්‍යාපෘතිය හේතුවෙන් බණ්ඩාරවෙල නගරය ගිලා බැසීමේ අවදානම මෙන්ම ඒ ආශ්‍රි ප්‍රදේශවල පවතින ජල ගැටළුව සම්බන්ධයෙන් සොයා බැලීම සඳහා ජනාධිපති මෛත්‍රීපාල සිරිසේන මහතා විසින් කැබිනට් අනු කමිටුවක් පත් කරනු ලැබීය.අමාත්‍යරුන් වන මහින්ද අමරවීර, පාඨලි චම්පික රණවක, විජිත් විජයමුණි ද සොයිසා මෙම කමිටුවට පත් කර තිබේ.ඔවුන් හෙට දිනයේ බණ්ඩාරවෙල නගරයට ගොස් උමාඔය ව්‍යාපෘතිය පිළිබද කරුණු අධ්‍යයනය කිරීමට නියමිත බව වාර්තා වේ. උමාඔය ව්‍යාපෘතිය හේතුවෙන් සිදුවන පාරිසරික හානිය සහ එමගින් පීඩාවට පත් ජනතාවට සහන සැලසීමේ වැඩපිළිවෙළ පිළිබදව මෙහිදි දීර්ඝ වශයෙන් සොයා බැලෙනු ඇත. විශේෂයෙන් ජාත්‍යන්තර විශේෂඥයින්ගේ සහය ඇතිව උමාඔය ව්‍යාපෘතිය ඉදිරියට ගෙන යාම පිළිබදව මෙහිදි අවධානය යොමු කිරීමට නියමිතව තිබේ.", "URL": "https://sinhala.adaderana.lk/news.php?nid=74783", "Category": null, "Parent URL": null}