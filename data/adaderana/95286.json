{"Source": "Adaderana", "Timestamp": "August 31, 2018 10:37 am", "Headline": "වහලය කඩා වැටී පුද්ගලයින් 10කට තුවාල", "News Content": "අමෙරිකාවේ ගොඩනැඟිල්ලක වහලය කඩා වැටීමෙන් පුද්ගලයින් දස දෙනෙක් තුවාල ලබා තිබේ. අනතුරට හේතුව මෙතෙක් හඳුනා ගෙන නැහැ. තුවාලකරුවන් කඩිනමින් රෝහල්ගත කිරීමට බලධාරීන් කළ නමුත් සුන්බුන් අතර සිරවී සිටි තවත් පුද්ගලයින් දෙදෙනෙක් මුදාගැනීමට දැඩි වෙහෙසක් දැරීමට බලධාරීන්ට සිදුව තිබුණි. මෙම සිදුවීම වාර්තාවීමත් සමඟ එහි පැමිණි සහන සේවකයන්, සුන්බුන් අතර සිරවී සිටි පිරිස මුදාගෙන රෝහල් ගත කිරීමට කළ අතර ඔවුන්ගේ සෞඛ්‍ය තත්ත්වය තරමක් බරපතළ බවද චිකාගෝ නගරයෙන් ලැබෙන වාර්තාවල සඳහන් වෙයි. පිපිරීමට හේතුව මෙතෙක් හඳුනාගෙන නැති මුත්, ගෑස් කාන්දුවක් ඊට හේතුවන්නට ඇති බවට විශ්වාසය පළ කරයි. චිකාගෝ නගරයේ පිහිටි පැරැණිතම ජල පිරිපහදු සංකීර්ණයක් වන මෙහි මෙහෙයුම් 1922දී ආරම්භ කෙරී ඇති අතර ඉන් කුක් ප්‍රදේශයේ මිලියන එකකට අධික ජනතාවක් සදහා පානීය ජලය බෙදා හරින බවද වාර්තා වෙයි.", "URL": "https://sinhala.adaderana.lk/news.php?nid=95286", "Category": null, "Parent URL": null}