{"Source": "Adaderana", "Timestamp": "June 3, 2017 09:43 pm", "Headline": "වනජීවී මූලස්ථානය සොරා කෑ 2ක් අල්ලයි ", "News Content": "යාල වනෝද්‍යානයේ වනජීවී මූලස්ථානයේ කාර්යාලය බිද එහි තිබූ කැමරාවක් සහ ටිකට්පත් නිකුත් කරන ට්‍රේලර් යන්ත්‍රයක් සොරා ගැනීමේ සිද්ධියට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේතංගල්ල අපරාධ කොට්ඨාසය සිදු කළ වැටලිමකදී තිස්සමහාරාම යෝධකණ්ඩිය ප්‍රදේශයේදී අදාළ සැකකරුවන් දෙදෙනා අත්අඩංගුවට ගත් බව පොලීසිය පැවසුවේය.එහිදී එම කාර්යාලයේ තිබී සොරාගන්නා ලද කැමරාව ඔවුන් සතුව තිබී පොලීසිය විසින් සොයාගෙන තිබේ.සැකකරුවන් යෝධකණ්ඩිය, බොරැල්ල ප්‍රදේශයේ පදිංචි 25 හැවිරිදි සහ 32 හැවිරිදි පුද්ගලයින් දෙදෙනෙකි.ඔවුන් අද තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිත අතර තිස්සමහාරාම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73877", "Category": null, "Parent URL": null}