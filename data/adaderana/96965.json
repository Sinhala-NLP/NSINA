{"Source": "Adaderana", "Timestamp": "September 30, 2018 09:21 pm", "Headline": "ගාලු කොළඹ මහා මාර්ගය වැල්ලෙන් වැසෙයි", "News Content": "කහව අකුරළ ප්‍රදේශයට පසුගිය දා පෙරවරුවේ හදිසියේ මුහුද ගොඩ ගැලීම නිසා ගාලු කොළඹ මහා මාර්ගය සම්පූර්ණයෙන්ම පාහේ මුහුදු ජලයෙන් මුහුදු වැල්ලෙන් යට වී තිබු බව වාර්තා වේ. අකුරළ සුධීරාරාම විහාරස්ථානය අසල හා කහව ජාතික තරුණ සේවා සභාවේ පුහුණු මධ්‍යස්ථානය ඉදිරිපිටට මුහුදු රළ සමඟ ගොඩට ගැසූ වැලි වලින් ගාලු පාර සම්පූර්ණයෙන්ම පිරී පැවතුණ බව අද දෙරණ වාර්තාකරු පවසයි. මෙසේ මුහුදු වැල්ලෙන් මාර්ගය පිරී යෑම නිසා ගාලු - කොළඔ මාර්ගයේ වාහන ගමනාගමනයටද බාධාවක් වි ඇත. සුළු වේලාවක් වාහන ගමනාගමනය සම්පූර්ණනේම පාහේ ඇන හිට තිබූ බවද ප්‍රදේශවාසීන් ප්‍රකාශ කළේය. ඊයේ (29) පෙරවරුවේ මාර්ග සංවර්ධන අධිකාරියේ සේවක පිරිසක් විසින් මාර්ගයේ වැලි ඉවත් කර ඇත.", "URL": "https://sinhala.adaderana.lk/news.php?nid=96965", "Category": null, "Parent URL": null}