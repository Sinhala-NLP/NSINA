{"Source": "Adaderana", "Timestamp": "October 25, 2016 11:09 am", "Headline": "  ආවා - ගැන විශේෂ විමර්ශනයක්", "News Content": "“ආවා“ නමැති සංවිධානය මගින් යාපනය ප්‍රදේශයේ බෙදාහැර ඇති බව කියන පත්‍රිකා සම්බන්ධයෙන් උතුරේ ආරක්ෂක අංශ විශේෂ විමර්ශනයක් ආරම්භ කර තිබේ.යාපනය, චුන්නාකම් ප්‍රදේශයේ දී පොලිස් නිලධාරීන් දෙදෙනෙකුට පහරදීමේ සිද්ධිය “ආවා“ නමැති සංවිධානය විසින් සිදුකර ඇති බවට අදාළ පත්‍රිකාවේ සඳහන්ය.අදාළ පත්‍රිකාව යාපනය නගරය පුරාම බෙදාහැර ඇති බව වාර්තා වේ.අදාළ පහරදීම තම සංවිධානය විසින් සිදුකළ බවට එම ප්‍රතිකාවේ සඳහන්ව ඇති අතර එහි පහළ කෙළවරේ “ආවා“ කල්ලිය යන නාමය සඳහන් කර ඇති බව ආරක්ෂ අංශ සඳහන් කළේය.මොවුන් යාපනය විශ්වවිද්‍යාලය අසල දී අදාළ පත්‍රිකා බෙදාහැර ඇති බව ද වාර්තා වේ.මේ සම්බන්ධයෙන් පොලීසියට ලද පැමිණිල්ලක් මත පුළුල් විමර්ශන ආරම්භ කර ඇති බව යාපනයේ උසස් පොලිස් නිලධාරියෙකු අද දෙරණට සඳහන් කළේය.", "URL": "https://sinhala.adaderana.lk/news.php?nid=65384", "Category": null, "Parent URL": null}