{"Source": "Adaderana", "Timestamp": "May 6, 2013 10:20 am", "Headline": "කෝටි 8ක් විදුලි ජනක යන්ත්‍ර 2ට හිලව් කරන්නේ කෙසේ ද?", "News Content": "ශ්‍රී ලංකා ක්‍රිකට් ආයතනය විසින් ලංකා විදුලිබල මණ්ඩලයට ගෙවිය යුතු රුපියල් කෝටි 08 ක මුදලක් ගෙවීම පැහැර හැරීම සම්බන්ධයෙන් තොරතුරු අනාවරණය කරන ලෙස ලංකා විදුලි සේවක සංගමය බලධාරීන්ගෙන් ඉල්ලීමක් කරයි. අදාළ ගාස්තුව වෙනුවට ක්‍රිකට් ආයතනය මගින් විදුලි ජනක යන්ත්‍ර 02ක් ලංකා විදුලි බල මණ්ඩලයට පිරිනමා ඇති බව එම සංගමයේ ප්‍රධාන ලේකම් රංජන් ජයලාල් මහතා ප්‍රකාශ කළේය. මුදල් වෙනුවට අදාළ යන්ත්‍රසූත්‍ර ලබාදීමේ ගැටලු සහගත ක්‍රමවේදය සහ එම ජනක යන්ත්‍ර දෙක පවතින ස්ථානය පිළිබදව පිළිබඳ කරුණු අනාවරණය කළ යුතු බව ඔහු අවධාරණය කරයි. මෙලෙස අය විය යුතු මුදල වෙනුවට විදුලි ජනක යන්ත්‍ර 2ක් ලබාදී එය පියවීමට ගත් ක්‍රියාමාර්ගය පිළිගත නොහැකි බව ලංකා විදුලි සේවක සංගමය වැඩිදුරටත් කියයි.", "URL": "https://sinhala.adaderana.lk/news.php?nid=33846", "Category": null, "Parent URL": null}