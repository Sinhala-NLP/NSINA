{"Source": "Adaderana", "Timestamp": "February 18, 2016 03:12 pm", "Headline": "20/20  ශ්‍රී ලංකා සංචිතය නම් කරයි", "News Content": "අයි.සී.සී. ලෝක කුසලාන පන්දුවාර 20/20 තරගාවලියට සහ ආසියානු කුසලාන තරගාවලියට සහභාගී වන ශ්‍රී ලංකා සංචිතය නම් කර තිබේ.එම තරගාවලි දෙකේදී කණ්ඩායමේ නායකත්වය ලසිත් මාලිංගට හිමිව ඇති අතර උපනායකත්වය ඇන්ජලෝ මැතිව්ස්ට හිමිව ඇති බව ශ්‍රී ලංකා ක්‍රිකට් ආයතනය සඳහන් කළේය.15 දෙනෙකුගෙන් සමන්විත සංචිතයට දිනේෂ් චන්දිමාල්, තිලකරත්න ඩිල්ෂාන්, නිරෝෂන් දික්වැල්ල, ෂෙහාන් ජයසූරිය, මිලින්ද සිරිවර්ධන, දසුන් ශානක, චාමර කපුගෙදර, නුවන් කුලසේකර, දුෂ්මන්ත චමීර, තිසර පෙරේරා, සචිත්‍ර සේනානායක, රංගන හේරත් සහ ජෙෆ්රි වැන්ඩර්සේ නම් කර තිබේ.ආසියානු කුසලාන තරගාවලිය ලබන 24 වැනිදා ආරම්භ වන අතර අයි.සී.සී. ලෝක කුසලාන පන්දුවාර 20/20 තරගාවලිය මාර්තු මස 8 වැනිදා ආරම්භ වීමට නියමිතව ඇත.", "URL": "https://sinhala.adaderana.lk/news.php?nid=57342", "Category": null, "Parent URL": null}