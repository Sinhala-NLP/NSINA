{"Source": "Adaderana", "Timestamp": "September 1, 2013 05:59 pm", "Headline": "ඔලුවිල් වරාය ජනපති විවෘත කරයි", "News Content": "අම්පාර, ඔලුවිල් වරාය ජනාධිපති මහින්ද රාජපක්ෂ මහතා විසින් විවෘත කර තිබේ. අද පස්වරුවේ ජනාධිපතිවරයා විසින් වරාය විවෘත කිරීම සිදුකළ බව ජනාධිපති මාධ්‍ය අංශය සඳහන් කළේය. ඩෙන්මාර්ක් රජයේ ආධාර මත මෙම වරායේ සංවර්ධන කටයුතු 2008 වසරේදී ආරම්භ කෙරුණි. ඒ සඳහා වැයකර ඇති මුදල රුපියල් මිලියන 7000කි. වරායේ දියකඩනයේ මුළු දිග මීටර් 1475 ක් වන අතර ගැඹුර මීටර් 8 කින් යුක්ත වේ. මේ අතර ජනාධිපති මහින්ද රාජපක්ෂ මහතා විසින් අද පෙරවරුවේ ප්‍රතිසංස්කරණය කරන ලද වාකරේ, පනිංච්චන්කර්නි පාළම විවෘත කර තිබෙනවා. මෙම පාළම දිගින් මීටර් 133 ක් වන අතර පාලම දෙපසින් සපත්තු පාලම් දෙකක් ද ඉදිකර තිබීම විශේෂත්වයකි. මේ අතර සුනාමි ව්‍යසනයෙන් හානියට පත් වු වාකරේ රෝමානු කතෝලික දේවස්ථානය පිළිසකර කර ජනතාවට පවරාදීම අද පෙරවරුවේ ජනාධිපති මහින්ද රාජපක්ෂ මහතා විසින් සිදුකර ඇත.", "URL": "https://sinhala.adaderana.lk/news.php?nid=37078", "Category": null, "Parent URL": null}