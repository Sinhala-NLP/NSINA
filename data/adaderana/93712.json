{"Source": "Adaderana", "Timestamp": "August 2, 2018 09:51 pm", "Headline": "අම්පාරේ සුළි සුළඟක් නිසා නිවාස 100 කට හානි", "News Content": "අම්පාර නගර සීමාවේ නවගම්පුර ගම්මානය හරහා හමා ගිය සුළි සුළඟක් නිසා නිවසා සියයකට ආසන්න ප්‍රමාණයක් හානි වී ඇති බව අම්පාර දිසාපති තුසිත.පි.වනිගසිංහ මහතා පවසයි. අද(02) සවස පහට පමණ අධික වර්ෂාව සමඟ සුළං තත්ත්වය ඇතිව තිබෙන බව වාර්තා වෙයි.‍ සුළි සුළඟින් නිවාසවල සේම උළු, තහඩු , ඇස්බැස්ටෝ, වහලවලට සෙවිලි කළ නිවාසවල වහල සුළඟින් මීටර් ගනනාවක් දුරට විසිවී ගොස් තිබු අතර ඇතැම් නිවාස වල වහලය පිටින්ම ගැලවී ගොස් තිබු බව ජනතාව පවසයි. ගස් කඩා වැටීම නිසා අභ්‍යන්තර මාර්ග අවහිර වි ඇති අතර අම්පාර නගර සභාව සහ අම්පාර පොලීසිය, අම්පාර දිසාපති කාර්යාලය මැදිහත්ව ඒවා ඉවත් කිරීමට කටයුතු කරමින් සිටියි. ගස් කඩා වැටීම නිසා විදුලි රැහැන් වලට හානි සිදුවිම නිසා නවගම්පුර ගම්මානයට විදුලිය බිද වැටී අති බව ප්‍රදේශවාසීන් සඳහන් කළේය. හානි විදුලි රැහැන් මාර්ග යළි යථා තත්ත්වයට පත් කිරීමට විදුලි බල මණ්ඩලය කටයුත් කරමින් සිටින අතර විපතට පත් අයට සහන සැළසීමට කටයුතු කරන බව අම්පාර දිසාපති තුසිත.පී.වනිගසිංහ මහතා පැවසීය.", "URL": "https://sinhala.adaderana.lk/news.php?nid=93712", "Category": null, "Parent URL": null}