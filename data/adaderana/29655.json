{"Source": "Adaderana", "Timestamp": "December 2, 2012 02:04 pm", "Headline": "නිදි පැදුරේදීම මරලා", "News Content": "අරලගංවිල, රත්මල්කණ්ඩිය ප්‍රදේශයේ නිවසකට ඇතුළු වු පුද්ගලයෙකු එහි නිදා සිටි අයෙකු තියුණු ආයුධයකින් පහරදී අද (02) අලුයම ඝාතනය කර තිබේ. මෙලෙස මියගොස් ඇත්තේ 35 හැවිරිදි වියේ පසුවු එම ප්‍රදේශයේම පදිංචිකරුවෙකි. මළ සිරුර දෙහිඅත්තකණ්ඩිය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදුකිරීමට නියමිතය. සැකකරු අත්අඩංගුවට ගැනීම සඳහා අරලගංවිල පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=29655", "Category": null, "Parent URL": null}