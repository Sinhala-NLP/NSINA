{"Source": "Adaderana", "Timestamp": "March 13, 2017 04:30 pm", "Headline": "උතුරු පළාතට නව ගුරු පත්වීම් ", "News Content": "උතුරු පළාත් උපාධිධාරීන් 549 දෙනෙකුට සහ අධ්‍යාපන විද්‍යාපීඨ ගුරු සිසුන් 480 දෙනෙකුට අද(13) ස්ථීර ගුරු පත්වීම් ප්‍රදානය කර තිබේ.පළාත් අධ්‍යාපන අමාත්‍ය ටී.කුරුකුලරාජා මහතාගේ ප්‍රධානත්වයෙන් යාපනය හින්දු කාන්තා විද්‍යාලයීය ශ්‍රවණාගාරයේදී පත්වීම් ප්‍රදානය සිදු කෙරුණි.උතුරු පළාතේ අධ්‍යාපනය සංවර්ධනය කිරීම සහ උපාධිධාරින්ට රැකියා ලබාදීම යටතේ මෙම පත්වීම් ලබාදී තිබේ.එම අවස්ථාවට එක්වෙමින් අදහස් දැක්වූ උතුරු පළාත් අධ්‍යාපන අමාත්‍ය ටී. කුරුකුලරාජා මහතා ප්‍රකාශ කර ඇත්තේ දරුවන්ගේ අධ්‍යාපනය ඉහළ නැංවීම සඳහා සියලු ගුරුවරුන් තම සේවාව නොපිරිහෙලා ඉටු කළ යුතු බවය.", "URL": "https://sinhala.adaderana.lk/news.php?nid=70836", "Category": null, "Parent URL": null}