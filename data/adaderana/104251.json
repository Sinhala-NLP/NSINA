{"Source": "Adaderana", "Timestamp": "February 13, 2019 05:46 pm", "Headline": "හලාවත  ගුරු විරෝධයක්", "News Content": "හලාවත ප්‍රදේශයේ ගුරුවරුන් අද(13) දහවල් හලාවත නගරයේදී විරෝධතාවයක නිරත විය. සිසුවෙකුට දඬුවම් කළ බව කියන ගුරුවරියකට අධිකරණය විසින් සිර දඩුවම් නියම කිරීම හෙලා දකිමින් මෙම විරෝධතාවය පැවැත්වුණි. හලාවත ප්‍රදේශයේ බාලිකා විද්‍යාලයක සේවය කරන කන්‍යා සොයුරියන් සහ මුස්ලිම් පාසල් වල සේවය කරන ගුරුවරියන්ද විරෝධතාවයට එක්ව සිටි බව අප වාර්තාකරු පැවසීය. පැයකට ආසන්න කාලයක් පැවති මෙම විරෝධතාවය ලංකා ගුරු සේවා සංගමය විසින් සංවිධානය කර තිබේ.", "URL": "https://sinhala.adaderana.lk/news.php?nid=104251", "Category": null, "Parent URL": null}