{"Source": "Adaderana", "Timestamp": "January 24, 2016 10:18 am", "Headline": "රාජකාරියට බාධාකරලා අමාරුවේ වැටෙයි", "News Content": "පොලිස් රාජකාරියට බාධා කිරිමේ සිද්ධියක් සම්බන්ධයෙන් පුද්ගලයින් දෙදෙනෙකු කඩවත පොලීසිය විසින් අත්අඩංගුවට ගෙන තිබේ.ඊයේ රාත්‍රී කඩවත ගෝනහේන පොලිස් විශේෂ කාර්ය බලකා කඳවුර අසළදී මොවුන් අත්අඩංගුවට ගෙන ඇති බව සඳහන්ය.ත්‍රී රෝද රථයක් කඳවුර අසළින් හැරවිමට උත්සහ දරා ඇති අතර එහි රාජකාරියේ නිරතව සිටි පොලිස් කොස්තාපල්වරුන් දෙදෙනෙකු ප්‍රකාශ කර ඇත්තේ එම ස්ථානයෙන් ත්‍රි රෝද රථය හැරවිය නොහැකි බවයි.එහිදී ත්‍රිරෝද රථයේ පැමිණි පුද්ගලයෙකු එක් පොලිස් නිලධාරියෙකුට පහරදී ඔහු සතු ගිනි අවිය උදුරාගැනිමට තැත් කර ඇති බවත් එය වැලැක්විමට පැමිණි අනෙක් පොලිස් නිලධාරියාට ත්‍රීරෝද රථ රියදුරු පහරදී ඇති බවත් පොලිසිය සඳහන් කර තිබේ.පසුව එම ස්ථානයට පැමිණි පොලිස් විශේෂ කාර්ය බලකා නිලධාරින් පිරිසක් විසින් ත්‍රි රෝද රථයේ පැමිණි පුද්ගලයින් දෙදෙනා අත්අඩංගුවට ගෙන ඇත.පහරකෑමට ලක්වූ පොලිස් කොස්තාපල්වරයා ප්‍රතිකාර සඳහා රාගම රෝහලට ඇතුළත් කර ඇති බව සඳහන්ය.සැකකරුවන් දෙදෙනා එම අවස්ථාවේදී බීමතින් සිටි බවට තොරතුරු ලැබී ඇති අතර ඒ අනුව ඔවුන් වෛද්‍ය පරික්ෂණයක් සඳහා රාගම රෝහලට ඇතුළත් කර තිබේ.ඉන් එක් අයෙකු නාවික හමුදාවේ සුළු නිලධාරියෙකු බවට ද අනාවරණය වී ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=56595", "Category": null, "Parent URL": null}