{"Source": "Adaderana", "Timestamp": "September 25, 2012 10:48 pm", "Headline": "පොලීසියේ ඉලක්කයෙන් රන් මාල හොරෙක් මාට්ටු", "News Content": "මඩකළපුව පොලීසියේ නිලධාරීන් කණ්ඩායමක් විසින් පුද්ගලයෙකු සැකපිට අත්අඩංගුවට ගෙන ප‍්‍රශ්න කිරීමේ දී අදාළ සැකකරු විසින් සිදු කරන ලද බව කියන රන් භාණ්ඩ මංකොල්ලකෑම් කිහිපයක් පිළිබඳ අනාවරණය වී ඇත. ඒ අනුව 2012.04.12 වන දින සිදු කර ඇති රන් භාණ්ඩ හා මුදල් සොරකම් කිරීම, 2012.05.15 වන දින කාන්තාවකගේ ගෙල බැඳි රන් මාලයක් කොල්ලකෑම, 2012.06.08 වන දින රු.150000/- ක් වටිනා රන් මාලයක් කොල්ලකෑම, 2012.09.21 වන දින රු.55000/- ක් වටිනා රන් මාලයක් කොල්ලකෑම යන අපරාධවලට මෙම සැකකරු සම්බන්ධ බව පොලීසිය පවසයි. මෙලෙස අත්අඩංගුවට පත්වී ඇත්තේ රෙමීෂ් පුරම්, චෙන්කල් අඩි ප‍්‍රදේශයේ පදිංචිකරුවෙකි. මංකොල්ල කෑ රන් භාණ්ඩවල කොටසක් ද සොයා ගෙන ඇතැයි පොලීසිය පැවසීය. සැකකරු ලබන පළමු වනදා දක්වා රක්‍ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=27745", "Category": null, "Parent URL": null}