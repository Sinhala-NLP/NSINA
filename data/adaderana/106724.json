{"Source": "Adaderana", "Timestamp": "March 25, 2019 03:27 pm", "Headline": "මහඌව බස් රථ අනතුරෙන් 3කට දිවි අහිමි වෙයි-ගම් වැසියන් පාරට", "News Content": "රාගල මහනුවර ප්‍රධාන මාර්ගයේ මහඌව කොවිල අසල මහා වංගුවෙන් පහලට බස් රථයක් පෙරළීමෙන් සිදු වු අනතුරෙන් මේ වන විට තිදෙනෙකු ජිවිතක්ෂයට පත්ව ඇත. ඊයේ (24) රාත්‍රී 07.00ට පමන මෙම අනතුරු සිදු විය. අම්පාර ප්‍රදේශයේ සිට නුවරඑළිය දක්වා සංචාරය සඳහා පැමිනි පිරිසක් ආපසු යමින් සිටියෙදි මෙසේ අනතුරට පත්ව ඇති අතර එම අවස්තාවේ බස් රථයේ හැට තුන් දෙනෙකු ගමන් කොට තිබේ. ඉන් තුවාල ලැබු පනස් නව දෙනෙකු මේ වන විට නුවරඑළිය මහා රෝහලේ ප්‍රතිකාර ලබමින් සිටියි. එහි කාන්තාවන් විසිහතර දෙනෙකු සහා පිරිමින් තිස් පස් දෙනෙකු සිටින බව රෝහල් ආරංචි මාර්ග සදහන් කරයි. වයස අවුරුදු තිහක් වු ඩබ්.පි.සුභාෂ් සුමිර යන අය වලපනේ රෝහලට රැගෙන යනවිටත් මියගොස් සිටි අතර අනෙකුත් සියළුම රෝගින් නුවරඑළිය හා රෝහලට මාරු කොට යැවිමට පියවර ගෙන තිබුනි. නුවරඑලිය මහා රෝහලේ සිට අසාධ්‍ය තත්ත්වයෙන් මහනුවර රෝහලට පිටත් කරන ලද වයස අවරුදු දහායක් වු එල් .ජි හිරුෂිකා යන දැරියද මියගොස් ඇති අතර නුවරඑලිය මහා රොහලේ ප්‍රතිකාර ලබමින් සිටි වයස අවුරුදු තිස් අටක ගැබිනි මාතාවක් වු යු ජි.පුස්පලතාද මිය ගිය පිරිස අතර වේ. පසුගිය වසරක පමන කාලය තුල මෙම ප්‍රදේශයේ මේවැනිම බස් රථ අනතුරු ගනනාවක් සිදුව ඇති අතර බළධාරින් මේ පිලිබදව අවධානය යොමු නොකරන බව පවසමින් ප්‍රදේශවාසින් අද (25) දහවල් පැය දෙකක පමන කාලයක් ප්‍රධාන මාර්ගය අවහිරි කරමින් උද්ඝොෂණයක නිරත විය . උද්ඝොෂණය කළ ස්ථානයට පැමිනි වලපනේ කොට්ඨාශය භාර සහාකාර පොලිස් අධිකාරි අනුරුද්ද බන්ඩාරනායක හා මාර්ග සංවර්ධන අධිකාරියේ රිකිල්ලගස්කඩ විධායක ඉංජිනෙරු ප්‍රසාද් බද්ද්‍රජි යන මහත්වරුන් උද්ඝොෂකයින් හමුයේ සතියක් ඇතුලත මෙම අනාරක්ෂිත ස්ථානය පිලිසකර කර දෙන බවට වු පොරොන්දුව මත ජනතාව විසිර ගොස් ඇත. මෙම අනතුර සම්බන්ධයෙන් වලපනේ වැඩ බලන මුලස්ථාන පොලිස් ස්ථානාධිපති ප්‍රදාන පොලස් පරික්ෂක ඊ.එම්.අයි.බි.විජේරත්න මහතාගේ උපදෙස් පරිදි වලපනේ රථවහාන පොලිසිය මගින් වැඩිදුර පරික්ෂණ පවත්වනු ලබයි.", "URL": "https://sinhala.adaderana.lk/news.php?nid=106724", "Category": null, "Parent URL": null}