{"Source": "Adaderana", "Timestamp": "December 4, 2015 11:34 am", "Headline": "අන්තරේ මවුපියන්ගේ දුෂ්කරතාව දකියි", "News Content": "ජාතික හැඳුනුම්පත් නොමැති සිසුන්ගේ නිල ඇඳුම් වවුචර් ලබා ගැනීම සඳහා මවුපියන්ට පාසලට ඒමට සිදුවීමෙන් ඔවුන් අපහසුතාවන්ට පත්වන බව අන්තර් විශ්වවිද්‍යාල ශිෂ්‍ය බලමණ්ඩලය කියයි.එහි කැඳවුම්කරු ලහිරු වීරසේකර මහතා අද පැවැති මාධ්‍ය හමුවකදී පැවසුවේ එම වවුචර් වලට අත්සන් කිරීමට මවුපියන්ට පැමිණීමට සිදුවීමෙන් ඔවුන්ගේ දෛනික කටයුතුවලට ද එය බාධාවක් බවයි.එසේම පාසල් දෙක තුනක ළමුන් සිටින මවුපියන්ට මෙය වඩාත් ගැටලුවක් බවත්, ඇතැම් විට මවුපියන්ගේ පෝළීම් ද පාසල් අසළ දැකීමට හැකි බවත්, හෙතෙම කීවේය.වවුචර් වැඩපිළිවෙළ නිසා ගුරුවරුන්ට ද ආකෘති පත්‍ර 7ක් පිරවීමට සිදුව ඇති බවත්, එය සිසුන්ට ඉගැන්වීම් කටයුතු අතපසු වන තත්ත්වයක් බවත්, ලහිරු වීරසේකර මහතා පැවසීය.", "URL": "https://sinhala.adaderana.lk/news.php?nid=55510", "Category": null, "Parent URL": null}