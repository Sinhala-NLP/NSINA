{"Source": "Adaderana", "Timestamp": "March 9, 2017 12:09 pm", "Headline": " සාපෙ ප්‍රතිඵල මාර්තු 28 එයි", "News Content": "2016 වසරේ අධ්‍යයන පොදු සහතික පත්‍ර සාමාන්‍ය පෙල විභාගයේ ප්‍රතිඵල මේ මස 28 වනදා නිකුත් කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අමාත්‍යවරයා සඳහන් කළේ 2017 ශිෂ්‍යත්ව විභාගයේ ප්‍රතිඵල ඔක්තෝබර් මස පස් වනදා නිකුත් කරන බවයි. රාජගිරියේ පැවති උත්සවයකට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මේ බව ප්‍රකාශ කළේය. එමෙන්ම අගෝස්තු මස 08 වනදා සිට සැප්තැම්බර් මස දෙවනදා දක්වා පැවැත්වෙන මෙවර අධ්‍යයන පොදු සහතික පත්‍ර උසස් පෙල විභාගයේ ප්‍රතිඵල දෙසැම්බර් මස 27 වනදා නිකුත් කරන බව අමාත්‍යවරයා එහිදී කියා සිටියේය.", "URL": "https://sinhala.adaderana.lk/news.php?nid=70620", "Category": null, "Parent URL": null}