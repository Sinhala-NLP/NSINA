{"Source": "Adaderana", "Timestamp": "January 28, 2011 01:15 pm", "Headline": "කළුතර විදුලි පාරිභෝගික ගැටලු විසඳීමට ජංගම සේවාවක්", "News Content": "කළුතර විදුලි ඉංජිනේරු බලප්‍රදේශයේ විදුලි පාරිභෝගික ජනතාවගේ ගැටලු විසඳීම සඳහා ජංගම සේවාවක් හෙට(29) දිනයේ ක්‍රියාත්මක කරන බව විදුලිබල අමාත්‍යාංශය පවසයි. විදුලිබල අමාත්‍ය පාඨලී චම්පික රණවක මහතාගේ ප්‍රධානත්වයෙන් මතුගම ප්‍රාදේශීය සභා ශ්‍රවණාගාරයේ දී හෙට පෙරවරු 9 සිට පස්වරු 3 දක්වා මෙම ජංගම සේවය ක්‍රියාත්මක කිරීමට නියමිතය. මෙහිදී පාරිභෝගික ජනතාව මුහුද දෙන බිල්පත් ගැටලු, විදුලි මීටර දෝෂ, විදුලි බිල වැඩිවීම වැනි ගැටලු සම්බන්ධයෙන් විසඳුම් ලබාදීමට බලාපොරොත්තු වන බව විදුලිබල අමාත්‍යාංශය පවසයි. එමෙන්ම මෙම ජංගම සේවයේ දී නව විදුලි සම්බන්ධතා ලබාගැනීමට අපේක්ෂා කරන පුද්ගලයින්හට ඊට අදාළ කටයුතු සිදුකර ගැනීමේ පහසුකම් ද සලසා දී තිබේ.", "URL": "https://sinhala.adaderana.lk/news.php?nid=13812", "Category": null, "Parent URL": null}