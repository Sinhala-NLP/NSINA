{"Source": "Adaderana", "Timestamp": "February 15, 2011 01:30 pm", "Headline": "ගංවතුරෙන් පීඩාවට පත්වූවන්ට\"මෝර්ටීන්\"සහනාධාර", "News Content": "ඡායාරූප විස්තරය- ගංවතුරෙන් විපතට පත් වූවන්ට සැපයෙන මෝර්ටීන් සහනාධාරයන්, ආපදා කළමනාකරණ අමාත්‍ය, මහින්ද අමරවීර මැතිතුමාට රෙකිට් බෙන්කීසර් ලංකා සමාගමේ අලෙවි අධ්‍යක්ෂ, සින්ක්ලෙයාර් කෲෂ් මහතා විසින් භාරදුන් අවස්ථාව. ඡායාරුපයෙහි දකුණු පසින් සිටින්නේ, එම සමාගමේ භාණ්ඩ සමූහ කළමනාකාරිණී, සුරංගී ප‍්‍රනාන්දු මෙනෙවිය හා භාණ්ඩ සමූහ කළමනාකාරිණී, ෂමීනා පල්ලි මහත්මියයි. ශ‍්‍රී ලංකාවේ අංක හිමි ගෘහස්ථ කෘමිනාශක වෙළඳ නාමය වන, මෝර්ටීන්, ගංවතුරෙන් විපතටපත් නැගෙනහිර හා දකුණු පළාත්වල පදිංචි පවුල්වලට සහයෝගය දැක්වීමක් ලෙසින්, තම මොර්ටීන් කොයිල් නිෂ්පාදන තොගයක් ආපදා කළමනාකරණ අමාත්‍ය, මහින්ද අමරවීර මැතිතුමා වෙත කොළඹ පිහිටි එම අමාත්‍යංශයේදි පසුගියදා පිරිනමන ලදී. රුපියල් 500,000ක වටිනාකමකින් යුත් මෙම මෝර්ටීන් කොයිල්, ආපදා කළමනාකරණ අමාත්‍යංශයේ ගංවතුරෙන් විපතට පත් නැගෙනහිර හා දකුණු පළාත්වල ජනතාවට සහනාධාර සැපයීමේ වැඩසටහන යටතේ, බෙදා හැරීමට නියමිත ය. මෙයට අමතරව, තවත් මෝර්ටීන් මඳුරු කොයිල් තොගයක්(Save the Children) අරමුදල තුළින් ද, නැගෙනහිර පලාතේ ගංවතුරෙන් අවතැන්වූවන්ට බෙදා හැරීමක් සිදුකෙරුණි. ගංවතුරෙන් විපතටපත් ශී‍්‍ර ලාංකිකයන්ට උපකාරකිරීමට තම සමාගම ඉදිරිපත්වීම සම්බන්ධයෙන් තම අදහස් දැක්වූ රෙකිට් බෙන්කීසර් සමාගමේ කළමනාකාර අධ්‍යක්ෂ, රහුල් මුර්ගයි මහතා පැවසුවේ,\"මෝර්ටීන්, සැමවිටම දිවයින පුරාම විවිධාකාර දැනුවත්කිරීමේ වැඩසටහන් මගින් මෙරටින් මදුරුවන් සහමුලින්ම තුරන්කිරීමට කි‍්‍රයා කරන සමාගමක්. ගංවතුරෙන් විපතටපත් පළාත්වල පවුල්වලට දැක්වූ මෙම සහයෝගයත්, අප සමාගම විසින් සිදු කරන එම ජන උපකාරක වැඩසටහන් හී එක් අංගයක්.\"යන්නය. ශ‍්‍රී ලංකාවේ ගංවතුරෙන් විපතට පත් පවුල්වලට සහන සැලසීමට මෝර්ටින් දියත් කළ මෙම වැඩසටහන සම්බන්ධයෙන් රෙකිට් බෙන්කීසර් සමාගමේ භාණ්ඩ සමූහ කළමනාකාරිනි, සුරංගී ප‍්‍රනාන්දු මෙනෙවිය පැවසුවේ\"මහා වැස්සකින් පසුව ඇතිවූ මෙම විශාල ගංවතුරකින් පසුව විපතට පත්වූවන්ට මෝර්ටීන් නිෂ්පාදන සැපයීමේ ප‍්‍රබල වැදගත්කමක් තිබෙන බව හා එවැන්නකින් පසුව, විපතට පත්වූවන්ගේ පවුල් අතර පැතිරී යන විවිධ වසංගත හා රෝගීවීම්වලින් වැළකීමට, මදුරුවන් සහමුලින් ම තුරන් කළ යුතු\" බවය.රෙකිට් බෙන්කීසර් සමාගමේ සෙසු අලෙවි නිෂ්පාදන අතර, ඩෙටෝල්, හාර්පික්, ලයිසෝල්, එයාර්වික්, වීට්, ස්ටෙ‍්‍රප්සිල්, කාර්ඩිනල් හා කෝල්මන්ස් වෙති.", "URL": "https://sinhala.adaderana.lk/news.php?nid=14230", "Category": null, "Parent URL": null}