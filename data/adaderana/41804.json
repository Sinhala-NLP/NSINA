{"Source": "Adaderana", "Timestamp": "March 14, 2014 03:48 pm", "Headline": "චීනයේ දෙපිරිසක් ගැටී 6ක් මරුට", "News Content": "චීනයේ හුනාන් පළාතේ දෙපිරිසක් අතර හටගත් ගැටුමකින් පුද්ගලයින් හය දෙනෙකු ජීවිතක්ෂයට පත්ව තිබේ. එම පළාතේ චැංෂා නුවර වෙළෙඳුන් දෙපිරිසක් අතර ඇති වු බහින්බස්වීමක් දුරදිග යාම හේතුවෙන් මෙම ගැටුම හටගෙන ඇති බව විදෙස් මාධ්‍ය වාර්තා කරන්නේය. එහිදී එක් පුද්ගලයෙකු විසින් තියුණු ආයුධයකින් පහරදී පුද්ගලයින් පස් දෙනෙකු ඝාතනය කර ඇත. පහරකෑ පුද්ගලයින්ගෙන් තිදෙනෙකු එම ස්ථානයේම මියගොස් ඇති අතර තවත් දෙදෙනෙකු රෝහලට ඇතුළත් කිරීමෙන් අනතුරුව මියගොස් ඇති බව විදෙස් මාධ්‍ය වාර්තා කරන්නේය. පසුව ගැටුම සමථයකට පත් කිරීම සඳහා එම ස්ථානයට ගිය පොලිස් නිලධාරීන් විසින් සිදුකළ වෙඩි තැබීමකදී අපරාධකරු ද මියගොස් තිබේ. මෙම මස මුලදී චීනයේ යුන්නාන් පළාතේ සිදුවු මෙවැනිම ගැටුමකින් පුද්ගලයින් 29 දෙනෙකු ජීවිතක්ෂයට පත් වු අතර 140කට අධික පිරිසක් තුවාල ලැබූහ.", "URL": "https://sinhala.adaderana.lk/news.php?nid=41804", "Category": null, "Parent URL": null}