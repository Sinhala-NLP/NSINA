{"Source": "Adaderana", "Timestamp": "January 6, 2011 04:34 pm", "Headline": "වගාකරුවන්ගෙන් එළවළු මිලදී ගෙන බෙදාහැරීම් කරන්නැයි හමුදාවට උපදෙස්", "News Content": "දිවයිනේ සියලු හමුදා කඳවුරු ආශ්‍රිතව ඇති වගා බිම්වලින් එළවළු මිලදී ගෙන ඒවා අනෙක් ප්‍රදේශවලට බෙදාහැරීමේ කටයුතු සිදුකිරීමට ශ්‍රි ලංකා යුද හමුදාවට උපදෙස් ලැබී තිබේ. ඒ අනුව හමුදා කඳවුරු ආශ්‍රිත වගා බිම් වෙත ගොස් වගාකරුවන්ගෙන් ඍජුව එළවළු මිලදී ගෙන ඒවා නගර බද ප්‍රදේශ කරා ගෙන යෑමේ කටයුතු සඳහා යුද හමුදාව මැදිහත් වනු ඇති බව යුද හමුදා මාධ්‍ය අංශය පැවසීය. එළවළු මිල ඉහළ යෑම පාලනය කිරීම සඳහා රජය මෙම උපදෙස් ලබාදී ඇති බව සඳහන්ය. මේ යට‍තේ අතරමැදියන්ගේ ගසා කෑමට ලක් නොවී තම භාණ්ඩ සාධාරණ මිලට අලෙවි කිරීමේ අවස්ථාව ද ගොවි ජනතාවට හිමිවනු ඇත.", "URL": "https://sinhala.adaderana.lk/news.php?nid=13315", "Category": null, "Parent URL": null}