{"Source": "Adaderana", "Timestamp": "October 3, 2017 09:05 am", "Headline": "   නිධන් හෑරූ 6ක් අල්ලයි", "News Content": "කිරිදිවැල, මයිලවලාන ප්‍රදේශයේ නිධන් වස්තු ලබාගැනීමේ අරමුණින් කැණීම් සිදුකළ කාන්තාවන් දෙදෙනෙකු ඇතුළු පුද්ගලයින් 06 දෙනෙකු පොලීසිය විසින් අත්අඩංගුවට ගෙන තිබේ. කිරිදිවැල පොලීසියට ලද තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය.අත්අඩංගුවට ගත් පුද්ගලයින් සතුව තිබී කැණීම් උපකරණ, පූජා භාණ්ඩ සහ වතුර මෝටරයක් ද පොලීසිය බාරයට ගෙන තිබේ.අත්අඩංගුවට ගත් සැකකරුවන් හා සැකකාරියන් කිරිදිවැල, ගම්පහ, මුදුන්ගොඩ යන ප්‍රදේශවල පදිංචිකරුවන් බව පොලීසිය සඳහන් කළේය.ඔවුන් අද දින පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78288", "Category": null, "Parent URL": null}