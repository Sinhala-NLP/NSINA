{"Source": "Adaderana", "Timestamp": "November 28, 2013 12:36 pm", "Headline": "අය වැය පැරදුණාට රතිඥ්ඥා දැමුවයි කියා සභාපති මට තැලුවා ", "News Content": "පෑලියගොඩ නගර සභාවේ හිටපු සභාපති නිහාල් ආනන්ද මහතා තමාට පහරදුන් බව ඔහුගේ අසල්වාසියෙකු වන මොහාන් නලින්ද මහතා පවසයි. ඔහු පවසන්නේ ඊයේ(27) රාත්‍රී නිවසට පැමිණි පිරිසක් තමාට පහරදුන් බවයි. නගර සභා අයවැය පරාජයට පත්වීම හේතුවෙන් රතිඥ්ඥා දැල්වු බව පවසමින් මෙම පහර දීම සිදු කළ බව මොහාන් නලින්ද මහතා පවසයි. පෑලියගොඩ නගර සභා අයවැය ජන්ද විමසීම ඊයේ(27) පැවති අතර එහි දී හයට තුනක් ලෙස වැඩි ජන්දයෙන් අයවැය පරාජයට පත් වුණි. දෙවන වරටත් නගර සභා අයවැය පරාජයට පත්වීම හේතුවෙන් නිහාල් ආනන්ද මහතාට සභාපති ධූරය අහිමි වී තිබේ. කෙසේ වෙතත් තමාට එල්ල වන චෝදනා ප්‍රතික්ෂේප කරන බව නිහාල් ආනන්ද මහතා සඳහන් කරයි.", "URL": "https://sinhala.adaderana.lk/news.php?nid=39164", "Category": null, "Parent URL": null}