{"Source": "Adaderana", "Timestamp": "April 6, 2013 07:34 am", "Headline": "එක් කෝටි තිස් ලක්ෂයක රත්‍රන් හා තවත් විදෙස් මුදල් පන්නන්න ගිය ජපනා දැලේ", "News Content": "රුපියල් එක් කෝටි තිස් ලක්ෂයක පමණ වටිනාකමකින් යුතු ස්වර්ණාභරණ තොගයක් සහ විදේශ මුදල් තොගයක් සමග රටින් පිටවීමට උත්සාහ දැරූ ජපන් ජාතිකයෙකු අත්අඩංගුවට ගෙන තිබේ. ඊයේ රාත්‍රීයේ මෙම පුද්ගලයා සමග රේගුව භාරයට ගනු ලැබූ විදෙස් මුදල් තොගයෙන් මේවන විට ගණනය කර ඇති මුදල්වල වටිනාකම ශ්‍රී ලංකා මුදලින් රු. ලක්ෂ 30 ක් පමණ වන බව රේගුවේ මාධ්‍ය ප්‍රධ්‍ය ප්‍රකාශක, රේගු අධිකාරී ලෙස්ලි ගාමිණී මහතා පවසයි. සැකකරු සම්බන්ධයෙන් වැඩිදුර විමර්ශන සිදුකෙරෙන බව මාධ්‍ය ප්‍රකාශකවරයා අද දෙරණට කියා සිටියේය.", "URL": "https://sinhala.adaderana.lk/news.php?nid=33042", "Category": null, "Parent URL": null}