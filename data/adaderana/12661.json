{"Source": "Adaderana", "Timestamp": "December 7, 2010 09:56 am", "Headline": "පැරණි භූගත ජල නල පද්ධති අලුත්වැඩියා කිරීමේ වැඩපිළිවෙළක්", "News Content": "දිවයිනේ පැරණි භූගත ජල නල පද්ධති අලුත්වැඩියා කිරීමේ වැඩපිළිවෙළක් ජාතික ජල සම්පාදන හා ජලපවාහන මණ්ඩලය ආරම්භ කර තිබේ. දැනට කොළඹ නගරයේ පමණක් පැරණි ජල නල පද්ධති කිලෝමීටර 200ට අධික ප්‍රමාණයක් ඇති බව වාර්තා වේ. එම ජල නල පද්ධති අලුත්වැඩියා කිරීමෙන් අපතේ යන ජලය සැලකිය යුතු ප්‍රමාණයක් වළක්වා ගැනීමට හැකි බව ජාතික ජල සම්පාදන හා ජලපවාහන මණ්ඩලයේ සභාපති කරු‍ණාසේන හෙට්ටිආරච්චි මහතා පවසයි. කොළඹ නරගයට අමතරව ගාල්ල හා මහනුවර ප්‍රදේශ‍ වල පැරණි භූගත ජල නල පද්ධති අලුත්වැඩියා කිරීමට ද නියමිතය.", "URL": "https://sinhala.adaderana.lk/news.php?nid=12661", "Category": null, "Parent URL": null}