{"Source": "Adaderana", "Timestamp": "October 26, 2010 03:10 pm", "Headline": "කංසා තොගයක් සමග දෙදෙනෙක් කොටුවෙයි", "News Content": "මහනුවර ප්‍රදේශයේ කංසා අලෙවියේ නිරත වු පුද්ගලයින් දෙදෙනෙකු අලවතුගොඩ පොලිසිය මගින් අත්අඩංගුවට‍ ගෙන තිබේ. එක් සැකකරුවෙකු පළමුව කටුගස්තොට නගරයේදී අත්අඩංගුවට ගෙන ඇත. අත්අඩංගුවට ගන්නා අවස්ථාවේ ඔහු සතුව කංසා කිලෝග්‍රෑම් 01 ක් තිබී ඇති අතර වැඩිදුර ප්‍රශ්න කිරීම් වලදී මෙම ජාවාරමට සම්බන්ධ තවත් පුද්ගලයෙකු මහනුවර බස්නැවතුම්පළ ආසන්නයේ දී අත්අඩංගුවට ගත් බව අලවතුගොඩ පොලිසිය පවසයි. ඔහු සිදුකළ අනාවරණයකට අනුව තවත් කංසා කිලෝග්‍රෑම් 16ක් වෙහෙරයාය අලුත්වෙල ප්‍රදේශයේ ‍නිවසක තිබී සොයා ගැනීමට හැකි වී තිබේ. සැකකරුවන් දෙදෙනා අද(26) මහනුවර මහේස්ත්‍රාත් අධිකරණය වෙත ඉදිරිපත් කරන බව අලවතුගොඩ පොලිසිය පැවසීය.", "URL": "https://sinhala.adaderana.lk/news.php?nid=11752", "Category": null, "Parent URL": null}