{"Source": "Adaderana", "Timestamp": "June 12, 2017 10:04 am", "Headline": " පිළියන්දල වෙඩි තැබීම-  අත්අඩංගුවට ගත් සැකකරු රිමාන්ඩ්", "News Content": "පිළියන්දල ප්‍රදේශයේදී මත්ද්‍රව්‍ය වැටලීමක් සඳහා සහභාගී වූ පොලිස් නිලධාරියෙකු සහ දැරියක් ඝාතනය කර තවත් පුද්ගලයින් කිහිප දෙනෙකුට තුවාල සිදු කිරීමේ සිද්ධිය සම්බන්ධයෙන් ඊයේ(11) අත්අඩංගුවට ගත් සැකකරු රක්ෂිත බන්ධනාගාර ගත කර තිබේ.කැකිරාව බස් නැවතුම්පොළ අසලදී මිරිහාන විශේෂ අපරාධ ඒකකය විසින් සැකකරු අත්අඩංගුවට ගෙන කැස්බෑව මහේස්ත්‍රාත් අධිකරණයට ඉදිරිපත් කර තිබුණි.ඒ අනුව ඔහු ලබන16 වනදින දක්වා රක්ෂිත බන්ධනාගාර ගත කර තිබේ.එදින හඳුනාගැනීමේ පෙරට්ටුවක් සඳහා ද සැකකරු ඉදිරිපත් කරන බව පොලීසිය පැවසුවේය.", "URL": "https://sinhala.adaderana.lk/news.php?nid=74139", "Category": null, "Parent URL": null}