{"Source": "Adaderana", "Timestamp": "December 1, 2016 11:39 am", "Headline": " ධීවරයින්ටත් ටැබ් පරිගණක දෙන්න යයි", "News Content": "ධීවරයින් සඳහා ටැබ් පරිගණක ලබාදීමේ වැඩපිළිවෙළක් ක්‍රියාත්මක කිරීමට ධීවර හා ජලජ සම්පත් සංවර්ධන අමාත්‍යංශය තීරණය කර තිබේ. 2017 වර්ෂයේ සිට මෙම වැඩපිළිවෙළ ක්‍රියාත්මක කරන බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා සඳහන් කළේය.ඒ සඳහා රුපියල් මිලියන 183ක මුදලක් වෙන් කර තිබේ.ජාත්‍යන්තර නීති රීති අනුව ධීවර කර්මාන්තය සිදු කිරීම සඳහා ධීවරයින් හට දත්ත එක්රැස් කරගැනීමේ පහසුව උදෙසා මෙම ටැබ් පරිගණක ලබාදීමට තීරණය කර ඇති බව අමාත්‍යවරයා පෙන්වා දෙයි.ටැබ් පරිගණක භාවිතය තුළින් අල්ලගන්නා ලද මසුන් පිළිබඳ දත්ත ගබඩා කර තබාගැනීම සඳහා ධීවර ප්‍රජාව දැනුවත් කිරීමට වැඩමුළු සංවිධානය කිරීමට ද ධීවර හා ජලජ සම්පත් සංවර්ධන අමාත්‍යංශය සැළසුම් කර තිබේ.", "URL": "https://sinhala.adaderana.lk/news.php?nid=66598", "Category": null, "Parent URL": null}