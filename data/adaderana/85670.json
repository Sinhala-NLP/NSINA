{"Source": "Adaderana", "Timestamp": "March 14, 2018 12:46 pm", "Headline": "පළාත් සභා ඡන්දය අලුත් ක්‍රමය ඔස්සේ තියනවානම් විශ්ලේෂණයක් කළ යුතුයි", "News Content": "ඉදිරි පළාත් සභා මැතිවරණය නව මැතිවරණ ක්‍රමය යටතේ පවත්වන්නේ නම් එම ක්‍රමයේ ප්‍රායෝගික භාවිතයන් පිළිබඳ විශ්ලේෂණයක් සිදු කරන ලෙස මැතිවරණය නිරීක්ෂණ සංවිධාන ඉල්ලීමක් කරයි. මේ වන විට සබරගමුව, උතුරු මැද සහ නැගෙනහිර යන පළාත් සභා විසුරුවා හැර ඇති අතර මෙම වසරේ ඔක්තෝබර් මාසයේදී වයඹ, මධ්‍යම සහ උතුර යන පළාත් සභාවල නිල කාලය අවසන් වීමට නියමිතය. මීට අමතරව ලබන වසරේදී දකුණ සහ බස්නාහිර යන පළාත් සභාවල නිල කාලය අවසන් වෙයි. කෙසේ වෙතත් මෙම පළාත් සභා මැතිවරණ කඩිනමින් පවත්වන ලෙසද මැතිවරණ නිරීක්ෂණ සංවිධාන ඉල්ලීමක් කරයි.", "URL": "https://sinhala.adaderana.lk/news.php?nid=85670", "Category": null, "Parent URL": null}