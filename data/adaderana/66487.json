{"Source": "Adaderana", "Timestamp": "November 28, 2016 11:41 am", "Headline": "බැඳුම්කර සිද්ධියේ වංචනිකයින් ඉදිරියේදී අත්අඩංගුවට ගන්නවා", "News Content": "මහ බැංකු බැඳුම්කර වංචාවට සම්බන්ධ පුද්ගලයින්ගෙන් රජයට අයවිය යුතු මුදල අනිවාර්යෙන්ම ලබාගත යුතු බව ජාතික සංවාඳ පිළිබඳ අමාත්‍ය මනෝ ගනේෂන් මහතා පවසයි.අමාත්‍යවරයා සඳහන් කළේ එම සිද්ධියට සම්බන්ධ පුද්ගලයින් අනිවාර්යෙන්ම ඉදිරියේදී අත්අඩංගුවට ගන්නා බවයි.ගාල්ල ප්‍රදේශයේ පැවැති උත්සවයකින් අනතුරුව මාධ්‍ය වෙත අදහස් දක්වමින් මනෝ ගනේෂන් මහතා මෙම අදහස් පළ කළේය.මේ අතර සමෘද්ධි ලාභින් සඳහා පවතින ගැටළු නිරකරණය කිරීමේ අරමුණින් නව පනතක් ඉදිරියේදී හඳුන්වාදීමට කටයුතු කරන බව ස්වදේශ කටයුතු අමාත්‍ය වජිර අබේවර්ධන මහතා පවසයි.අදාළ පනත කැබිනට් මණ්ඩලය තුළ මේ වන විටත් සම්මත වී ඇති බව අමාත්‍යවරයා සඳහන් කළේය.ගාල්ල ප්‍රදේශයේ පැවැති උත්සවයකට එක්වෙමින් වජිර අබේවර්ධන අමාත්‍යවරයා මෙම අදහස් පළ කළේය.එමෙන්ම ලබන වසරේ මාර්තු මස 01 වැනිදා වන විට ශ්‍රී ලංකා නිදහස් පක්ෂයට සාමාජිකයින් ලක්ෂ 40ක් බඳවා ගැනීමට කටයුතු කරන බව එහි මහ ලේකම් දුමින්ද දිසානායක මහතා පවසයි.මහනුවර ප්‍රදේශයේ පැවැති නිදහස් පක්ෂ සාමාජික ප්‍රවර්ධන වැඩසටහනකට එක්වෙමින් මහ ලේකම්වරයා මේ බව සඳහන් කළේය.", "URL": "https://sinhala.adaderana.lk/news.php?nid=66487", "Category": null, "Parent URL": null}