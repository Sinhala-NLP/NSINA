{"Source": "Adaderana", "Timestamp": "April 25, 2013 08:07 am", "Headline": "සඳකඩ පහන විකිණෙයි", "News Content": "ශ්‍රී ලංකාවෙන් ගෙන යන ලද බව කියන මතභේදයට තුඩුදුන් සඳකඩ පහන බ්‍රිතාන්‍යයේ දී පවුම් පන්ලක්ෂ පනස් තුන්දහස් දෙසිය පනහක මුදලකට අලෙවි වී තිබේ. පසුගිය 23 වන දින මෙම සඳකඩ පහන වෙන්දේසි වූ බව විදෙස් මාධ්‍ය වාර්තා කරයි. 1950 වසරේ දී තේ වැවිලිකරුවෙකු විසින් අනුරාධපුර යුගයට අයත් බව කියන මෙම සඳකඩ පහන බ්‍රිතාන්‍යයට ගෙන ගොස් ඇති බව වාර්තා වේ. අදාළ සඳකඩ පහන පවුම් ලක්ෂ 3 ට අලෙවි කිරීමට වෙන්දේසි සමාගම විසින් සැලසුම් කර තිබුන ද එය පවුම් ලක්ෂ 5 ට අධික මුදලකට අලෙවි වීම විශේෂත්වයකි. අමෙරිකානු ජාතිකයෙකු විසින් මෙම සඳකඩ පහන මිලදී ගෙන ඇති අතර දළ වශයෙන් එහි වටිනාකම රුපියල් කෝටි 10 ක් පමණ වී තිබේ. ‍ කෙසේ වෙතත් මෙම සඳකඩ පහන ශ්‍රී ලංකාවෙන් රැගෙන ගිය පෞරාණික සඳකඩ පහනක් බවට කිසිදු සාක්ෂියක් නොමැති බව පුරාවිද්‍යා දෙපාර්තමේන්තුව සඳහන් කළේය. එය ආකෘතියක් පමණක් බව ද පුරාවිද්‍යා දෙපාර්තමේන්තුව මීට පෙර ප්‍රකාශ කර තිබිණි.", "URL": "https://sinhala.adaderana.lk/news.php?nid=33561", "Category": null, "Parent URL": null}