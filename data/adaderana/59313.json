{"Source": "Adaderana", "Timestamp": "April 19, 2016 01:56 pm", "Headline": "ඇෆ්ගනිස්ථානයට මරාගෙන මැරෙන බෝම්බ ප්‍රහාරයක් ", "News Content": "ඇෆ්ගනිස්ථානයේ කාබුල් අගනුවර මරාගෙන මැරෙන බෝම්බ ප්‍රහාරයක් සිදුව තිබේ.මෝටර් රථයක ඇටවු බෝම්බ එහි රියදුරු විසින් මෙලෙස පුපුරවා හැර ඇති බව විදෙස් මාධ්‍ය වාර්තා කළේය. එරට ආරක්ෂක අමාත්‍යංශය ආසන්නයේ දී මෙම ප්‍රහාරය සිදුව ඇති අතර ආරක්ෂක ප්‍රධානීන් එහි ඉලක්කය වන්නට ඇති බවට ඇෆ්ගනිස්ථාන බලධාරින් සැක පළ කරයි.ප්‍රහාරය සඳහා තවත් කිහිපදෙනෙකු පැමිණ ඇති බව එරට ආරක්ෂක අංශ විශ්වාසය පළ කරයි.අදාළ ප්‍රහාරය හෙළා දකිමින් ඇෆ්ගනිස්ථාන ජනාධිපති අෂ්රෆ් ඝානී ප්‍රකාශ කර ඇත්තේ ප්‍රහාරයෙන් පුද්ගලයින් විශාල පිරිසක් තුවාල ලබා හෝ මියගොස් ඇති බව වාර්තා වී ඇති බවයි.", "URL": "https://sinhala.adaderana.lk/news.php?nid=59313", "Category": null, "Parent URL": null}