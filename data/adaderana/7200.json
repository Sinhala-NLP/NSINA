{"Source": "Adaderana", "Timestamp": "March 11, 2010 02:57 pm", "Headline": "පවුල් නීතිය අලුත් කිරීමේ වාර්තාව නිකුත් කෙරේ", "News Content": "පවුල් නීතිය සම්බන්ධයෙන් අවශ්‍ය ප්‍රතිසංස්කරණ සොයාබලා වාර්තාවක් සකස් කිරීමට පත්කළ කමිටුව මගින් සිය අවසන් වාර්තාව නිකුත් කර තිබේ. මෙම කමිටුව මගින් පවුල් නීතිය, සාමාන්‍ය නීතිය හා පවුල් සබඳතා සම්බන්ධයෙන් මෙහිදී දීර්ඝ වශයෙන් සලකා බලා ඇති බව සඳහන් වේ. ඒ අනුව මෙම වාර්තාවට අවශ්‍ය නීති සං‍ශෝධන ගණනාවක්ම ඉදිරිපත් කර ඇති බව එම කමිටුවේ සභාපති මහාචාර්ය සාවිත්‍රි ගුණසේකර මහත්මිය පවසයි. අධිකරණ හා නීති ප්‍රතිසංස්කරණ අමාත්‍ය මිලින්ද මොරගොඩ මහතාගේ උපදෙස් පරිදි මෙම වාර්තාව සකස් කර ඇති අතර වාර්තාවේ ඇති යෝජනා කඩිනමින් ක්‍රියාත්මක කරන බව අමාත්‍යවරයා කියා සිටියේය", "URL": "https://sinhala.adaderana.lk/news.php?nid=7200", "Category": null, "Parent URL": null}