{"Source": "Adaderana", "Timestamp": "October 14, 2010 11:07 am", "Headline": "පොදු රද මඩුලු සමාප්ති උළෙල වෙනුවෙන් ජනපති ඉන්දියා යයි", "News Content": "19 වැනි පොදු රාජ්‍ය මණ්ඩලයීය තරගාවලියේ සමාප්ති උළෙලේ විශේෂ ආරාධිත අමුත්තෙකු ලෙස සහභාගී වීම සඳහා ජනාධිපති මහින්ද රාජපක්ෂ මහතා ඉන්දියා බලා පිටත්ව ගොස් ඇත. ජනාධිපතිවරයා අද(14) පෙරවරුවේ ඉන්දියාවේ නවදිල්ලි නුවර බලා පිටත්ව ගොස් ඇති බව වාර්තා වේ. මීට සමගාමීව ජනාධිපතිවරයා ඉන්දීය අගමැති ආචාර්ය මන්මෝහන් සිං මහතා හමුවීමට ද නියමිතව තිබේ. විදේශ කටයුතු අමාත්‍ය මහාචාර්ය ජී.එල්.පිරිස් මහතා එම සංචාරය සඳහා එක්ව සිටින බව සඳහන්ය.", "URL": "https://sinhala.adaderana.lk/news.php?nid=11485", "Category": null, "Parent URL": null}