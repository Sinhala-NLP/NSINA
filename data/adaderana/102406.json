{"Source": "Adaderana", "Timestamp": "January 16, 2019 07:06 am", "Headline": "වරාය නගරයේ මුහුද ගොඩකිරිම අවසන්", "News Content": "කොළඹ වරාය නගරය ඉදිරිකිරිම සඳහා වන මුහුද ගොඩකිරිමේ කටයුතු මේ වන විට සම්පූර්ණයෙන්ම අවසන් කර ඇති බව මහානගර හා බස්නාහිර සංවර්ධන අමාත්‍යාංශය පවසයි. කොළඹ වරාය නගරයේ ගොඩනැඟිලි සහ අනෙකුත් ඉදිකිරිම් කටයුතු ආරම්භ කිරිම ඉදිරියේදී සිදු කිරිමට නියමිත බව එම අමාත්‍යාංශය සඳහන් කළේය. ගොඩකිරිම් අවසන් කර ඇති කොළඹ වරාය නගරයේ නිරික්ෂණය කිරිමේ චාරිකාවක් අද(16) දිනයේ සිදු කෙරෙයි. අමාත්‍ය පාඨලී චම්පික රණවක මහතාගේ ප්‍රධානත්වයෙන් චීන තානාපති සහ පෝර්සිටි පුද්ගලික සමාගමේ කළමනාකරණ අධ්‍යක්ෂවරයා ඇතුළු පිරිසක් මේ සඳහා එක්වන බව වාර්තා වෙයි. වරාය නගරය සඳහා ගොඩකරන ලද භූමි ප්‍රමාණය හෙක්ටයාර් 269ක් පමණ වන බව සඳහන් වෙයි. කොළඹ වරාය නගරය සමඟ කොළඹ - කටුනායක අධිවේගී මාර්ගය සහ ඉදිකිරිමට නියමිත සැහැල්ලු දුම්රිය පද්ධතිය සම්බන්ධ කෙරෙන බව මහානගර හා බස්නාහිර සංවර්ධන අමාත්‍යශය සඳහන් කළේය.", "URL": "https://sinhala.adaderana.lk/news.php?nid=102406", "Category": null, "Parent URL": null}