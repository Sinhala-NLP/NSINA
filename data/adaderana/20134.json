{"Source": "Adaderana", "Timestamp": "November 20, 2011 08:34 pm", "Headline": "ජ,පුරේ ශිෂ්‍ය සංගම් කාර්යාලයට සීල්", "News Content": "ශී‍්‍ර ජයවර්ධනපුර විශ්වවිද්‍යාලයේ මහා ශිෂ්‍ය සංගම් කාර්යාලය මේ වන විට හදිසියේ සීල් තබා ඇති බවට අන්තර් විශ්ව විද්‍යාල ශිෂ්‍ය බලමණ්ඩලය පවසයි. ශිෂ්‍ය සංගම් කාර්යාලය යට ආපනශාලා බිත්තියේ සවිකර තිබූ සියලූම විරුසිසු ඡායාරූප විනාශ කර දමන ලෙස විශ්ව විද්‍යාලයේ ආරක්ෂක අංශවලට උපදෙස් ලබාදී ඇති බවත්,මේවන විට ඉතා ආවේග සහගත අයුරින් එකී කටයුතු සිදුකරෙන බවත් අන්තර් විශ්ව විද්‍යාල ශිෂ්‍යබල මණ්ඩලය නිකුත් කළ නිවේදනයක දැක්වේ. එසේම විශ්වවිද්‍යාලය තුළ ඉදිකර තිබෙන විරු සිසු ස්මාරකය රාති‍්‍රයේ දී කඩා බිඳ දැමීමේ උත්සාහයක් පවතින බව ද එහි සඳහන් වේ. ජයවර්ධනපුර සරසවියෙන් අත්බෝම්බ කිහිපයක් සොයාගත් බවට ප‍්‍රවෘත්තියක් නිර්මාණය කර ජනමාධ්‍ය වෙත මුදාහැරීමට ආණ්ඩුව විසින් පසුගියදා කටයුතු කළ බවත්,එහිදී තමන් විසින් අනතුරු ඇඟවු පරිදිම එකී ප‍්‍රවෘත්තිය නිර්මාණය කර දින දෙකක් ඇතුළත එවැනි පුවත් නිර්මාණය කිරීමේ අරමුණ කුමක්ද යන්න මෙවැනි ක්‍රියාකාරකම් තුළින් හෙළිදරව් වන බවත් අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු සංජීව බණ්ඩාරගේ අත්සනින් යුතුව නිකුත් කළ නිවේදනයේ වැඩිදුරටත් කියැවෙයි.", "URL": "https://sinhala.adaderana.lk/news.php?nid=20134", "Category": null, "Parent URL": null}