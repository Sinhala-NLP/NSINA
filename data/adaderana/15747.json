{"Source": "Adaderana", "Timestamp": "April 28, 2011 08:23 am", "Headline": "දරුස්මාන් වාර්තාව ගැන ජී.එල් හා විදේශ තානාපතිවරු අතර සාකච්ඡාවක්", "News Content": "ප්‍රසිද්ධියට පත් කළ මතභේදාත්මක දරුස්මාන් වාර්තාව සම්බන්ධයෙන් ගත යුතු ඉදිරි පියවර පිළිබඳ විශේෂ සාකච්ඡාවක් විදේශ කටයුතු අමාත්‍ය මහාචාර්ය ජී.එල්.පීරිස් මහතා සහ විදේශ තානාපතිවරුන් අතර අද(28) පැවැත්වීමට නියමිතව තිබේ. විශේෂයෙන් මෙම සාකච්ඡාවේදී ප්‍රසිද්ධ කළ අදාළ වර්තාව සම්බන්ධයෙන් රජයේ ස්ථාවරය කුමක් ද යන්න විදේශ තානාපතිවරුන් දැනුවත් කිරීමට නියමිත බව විදේශ කටයුතු අමාත්‍යාංශය සඳහන් කරනු ලැබීය. ඒකපාර්ශික වශයෙන් නිකුත් කර ඇති අදාළ වාර්තාව කිසිසේත් පිළිනොගන්නා බව ශ්‍රී ලංකා රජය යළි යළිත් අවධාරණය කර සිටියි. රාජතාන්ත්‍රික වශයෙන් ඒ සඳහා ගත යුතු ක්‍රියාමාර්ග පිළිබඳව විදේශ කටයුතු අමාත්‍ය මහාචාර්ය ජී.එල්.පීරිස් මහතා අද පැවැත්වෙන සාකච්ඡාවේ දී මෙරට සිටින විදේශ තානාපතිවරුන් දැනුවත් කරනු ඇත.", "URL": "https://sinhala.adaderana.lk/news.php?nid=15747", "Category": null, "Parent URL": null}