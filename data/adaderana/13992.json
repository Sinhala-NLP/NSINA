{"Source": "Adaderana", "Timestamp": "February 5, 2011 10:08 am", "Headline": "දැයට කිරුළ කණ්ඩායම් ක්‍රීඩා තරග අද ඇරඹෙයි", "News Content": "දැයට කිරුළ ප්‍රදර්ශනය වෙනුවෙන් සංවිධාන කළ කණ්ඩායම් ක්‍රීඩා තරග අද(05) බුත්තල දැයට කිරුළ ප්‍රදර්ශන භූමියේ දී ආරම්භ වේ. ඒ අනුව වොලිබෝල්, නෙට්බෝල් හා කබඩි තරග අද ආරම්භ වන බව ක්‍රීඩා අමාත්‍යාංශය පවසයි. පළාත් නවයක් තුළ පවත්වනු ලැබූ විවෘත වොලිබෝල් තරගාවලියේ අවසන් වටයේ තරග සහ පාසැල් ක්‍රීඩක ක්‍රීඩිකාවන් අතර සංවිධාන කළ පාසල් වොලිබෝල් තරග අද පස්වරු 2 ට ආරම්භ වීමට නියමිතය. මේ අතර පළාත් මට්ටමින් පැවැත්වූ නෙට්බෝල් සහ කබඩි පිරිමි හා කාන්තා තරගාවලියේ අවසන් වටයේ තරග ද අද පස්වරු 3 සිට දැයට කිරුළ ප්‍රදර්ශන භූමියේ දී පැවැත්වෙන බව ක්‍රීඩා අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=13992", "Category": null, "Parent URL": null}