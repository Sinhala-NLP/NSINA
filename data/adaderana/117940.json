{"Source": "Adaderana", "Timestamp": "August 31, 2019 03:33 pm", "Headline": "ස්පාඤ්ඤ පා පැදි සවාරියේ තවත් අදියරක් අවසන්", "News Content": "ස්පාඤ්ඤ පා පැදි සවාරියේ 7වන අදියර ඊයේ අවසන් වුණි. එම අදියර ජය ගත්තේ ස්පාඤ්ඤයේ ඇලෙජන්ඩෝ වැලවර්ඩ් විසින්. ස්පාඤ්ඤ පාපැදි සවාරියේ 7 වන අදියරයේ සමස්ත දුර ප්‍රමාණය කිලෝමීටර් 183ක්. එම දුර ප්‍රමාණය පැය 4යි මිනිත්තු 34යි තත්පර 11කින් අවසන් කළ ස්පාඤ්ඤයේ ඇලෙජන්ඩෝ වැලවර්ඩ් පළමු ස්ථානය දිනා ගත්තේය. ස්ලෝවැකියාවේ ප්‍රීමෝස් රොග්ලික් එම අදියරය දෙවැන්නා ලෙස අවසන් කළේය. තුන්වන ස්ථානය දිනා ගැනීමට කොළොම්බියාවේ මිගෙල් ඒන්ජල් ලෝපෙස් සමත් වුණි. අදියර 21කින් සමන්විත ස්පාඤ්ඤ පාපැදි සවාරියේ අදියර 7ක් අවසන් වන විට සමස්ත පාපැදි සවාරියේ පෙරමුණ හිමි කර ගැනීමට කොළොම්බියාවේ මිගෙල් ඒන්ජල් ලෝපෙස් සමත් වී ඇත. ඒ අනුව කිලෝමීටර් 167කින් සමන්විත ස්පාඤ්ඤ පාපැදි සවාරියේ 8 වන අදියර අද පැවැත්වීමට නියමිතයි.", "URL": "https://sinhala.adaderana.lk/news.php?nid=117940", "Category": null, "Parent URL": null}