{"Source": "Adaderana", "Timestamp": "March 23, 2014 09:06 am", "Headline": "මීළඟ ධීවර සාකච්ඡා අනිද්දා පැවැත්වෙයි", "News Content": "ඉන්දු ශ්‍රී ලංකා ධීවර ගැටලු සම්බන්ධයෙන් දෙරට අතර මීළඟ සාකච්ඡාව අනිද්දා(25) මෙරට දී පැවැත්වීමට සියලු කටයුතු සූදානම් කර ඇති බව ධීවර හා ජලජ සම්පත් සංවර්ධන අමාත්‍යාංශය පවසයි. මීට පෙර පැවැත්වීමට නියමිතව තිබු එම සාකච්ඡාව අවලංගු කෙරුණු අතර මීළඟ සාකච්ඡාව සඳහා ඉන්දීය නියෝජිතයින්ගේ පැමිණීම තහවුරු කර තිබේ‍. මේ අතර පසුගියදා අත්අඩංගුවට ගැණුනු ඉන්දීය ධීවරයින් 74 දෙනා නිදහස් කරන්නේ නම් පමණක් සාකච්ඡාවලට සහභාගි වන බව තමිල්නාඩු මහ ඇමතිනිය ප්‍රකාශ කර ඇති බව ඉන්දීය මාධ්‍ය වාර්තා කර තිබුණි.", "URL": "https://sinhala.adaderana.lk/news.php?nid=41999", "Category": null, "Parent URL": null}