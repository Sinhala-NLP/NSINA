{"Source": "Adaderana", "Timestamp": "January 5, 2013 10:08 am", "Headline": "මුහුදේ වැටුණු තරුණයා වෙරළට ගොඩගසයි", "News Content": "පසුගියදා කල්පිටිය, පල්ලිය අසළ දූපතේ දී බෝට්ටු අනතුරකින් අතුරුදන් වූ පුද්ගලයාගේ මළසිරුර සොයාගෙන තිබේ. උච්චමනිය මුහුදු වෙරළට ගොඩගසා තිබිය දී මෙම පුද්ගලයාගේ මළ සිරුර සොයාගෙන ඇති බව පොලීසිය පවසයි. මියගොස් ඇත්තේ බත්තලංගුණ්ඩුව ප්‍රදේශයේ පදිංචිව සිටි 29 හැවිරිදි තරුණයෙකි. මෙම මරණය දියේ ගිළී සිදුවූ මරණයක් බවට පශ්චාත් මරණ පරීක්ෂණයේ දී අනාවරණයවී ඇති බව පොලීසිය පවසයි.", "URL": "https://sinhala.adaderana.lk/news.php?nid=30507", "Category": null, "Parent URL": null}