{"Source": "Adaderana", "Timestamp": "May 15, 2014 04:06 pm", "Headline": "ලොකු ලූනු මිලදී ගැනීම ක්‍රමවත් කරන්නැයි ජනපතිගෙන් ජෝස්ටන්ට උපදෙස්", "News Content": "දේශීය ගොවින්ගෙන් ලොකු ලූනූ මිලදී ගැනීම සඳහා ක්‍රමවත් වැඩපිළිවෙළක් සකස් කරන ලෙස ජනාධිපති මහින්ද රාජපක්ෂ මහතා උපදෙස් ලබාදී තිබේ. සමූපකාර හා අභ්‍යන්තර වෙළද කටයුතු අමාත්‍ය ජොන්ස්ටන් ප්‍රනාන්දු මහතා වෙත ජනාධිපතිවරයා මෙම උපදෙස් ලබාදුන් බව ජනාධිපති මාධ්‍ය අංශය සඳහන් කළේය. වසර පුරාම ලොකු ලූනූ වෙළදපළට සැපයෙන ලෙස අවාරයේ ලොකු ලූනූ වගාව මොණරාගල හම්බන්තොට ඇතුළු දිස්ත්‍රික්ක කිහිපයක ව්‍යාප්ත කිරීමේ වැඩපිළිවෙළක් කෘෂිකර්ම අමාත්‍යංශය විසින් ආරම්භ කර ඇත. අදාළ වැඩපිළිවෙළේ ප්‍රගතිය සොයාබැලීම සඳහා ජනාධිපති මහින්ද රාජපක්ෂ මහතා අද පෙරවරුවේ තිස්සමහාරාම මහසෙන්පුර ලොකු ලූනූ ගොවිපළේ නිරික්ෂණ චාරිකාවකට එක්ව තිබේ. එහිදී ජනාධිපතිවරයා විසින් ජොන්ස්ටන් ප්‍රනාන්දු අමාත්‍යවරයා වෙත මෙම උපදෙස් ලබාදුන් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=43222", "Category": null, "Parent URL": null}