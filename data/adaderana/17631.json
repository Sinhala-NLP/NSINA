{"Source": "Adaderana", "Timestamp": "July 25, 2011 08:45 pm", "Headline": "හොර දුම්වැටි තිත්පොළක් වටලයි-එක් අයෙක් අත්අඩංගුවේ", "News Content": "හක්මන,පල්ලේවෙල ප්‍රදේශයේ නිවසක පවත්වාගෙන ගිය නීති විරෝධී දුම්වැටි නිෂ්පාදන කම්හලක් වැටලීමට හක්මන පොලීසිය සමත් වී තිබේ. අද පස්වරුවේ කළ මෙම වැටලීමෙන් එක් පුද්ගලයෙකු අත්අඩංගුවට ගැනීමට හැකි වූ බව හක්මන පොලීසිය පවසයි. නිවසේ කාමරයක් තුළ අත්යන්ත්‍ර ආධාරයෙන් මෙම දුම්වැටි නිෂ්පාදනය කර ඇති බවත්,දුම්වැටි 2000 ක පමණ ප්‍රමාණයක් සමග අදාළ අත්යන්ත්‍ර 2 ක්ද පොලිස් භාරයට ගෙන ඇති බවත් සඳහන් වේ. අත්අඩංගුවට ගනු ලැබූ පුද්ගලයා මාතර මහේස්ත්‍රාත් අධිකරණයට ඉදිරිපත් කිරීමට නියමිත අතර හක්මන පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17631", "Category": null, "Parent URL": null}