{"Source": "Adaderana", "Timestamp": "November 29, 2016 02:24 pm", "Headline": " කරුණා අම්මාන් 07 තෙක් රිමාන්ඩ් ", "News Content": "අත්අඩංගුවට ගත් හිටපු අමාත්‍ය විනයාගමූර්ති මුරලිදරන් නොහොත් කරුණා අම්මාන් රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ.රජයේ වාහනයක් අවභාවිත කිරීමේ චෝදනාවකට කරුණා අම්මාන් අද(29) පෙරවරුවේ පොලිස් මූල්‍ය අපරාධ විමර්ශන කොට්ඨාසය විසින් අත්අඩංගුවට ගනු ලැබීය.අධිකරණය හමුවේ පොලිස් මූල්‍ය අපරාධ විමර්ශන කොට්ඨාශය සඳහන් කළේ ජනාධිපති ලේකම් කාර්යාලය මගින් හිටපු අමාත්‍යවරයාට ලබාදුන් රුපියල් කෝටි 9කට අධික වටිනාකමින් යුතු වෙඩි නොවදින රථයක් ඔහු විසින් සාවද්‍ය ආකාරයට පරිහරණය කර ඇති බවයි. එය පොදු දේපල පනතේ යටතේ දඞුවම් ලැබිය හැකි වරදක් බව කියා සිටි මූල්‍ය අපරාධ කොට්ඨාසය ඒ අනුව සැකකරු රක්ෂිත බන්ධනාගාර ගත කරන ලෙස අධිකරණයෙන් ඉල්ලා සිටියේය. කෙසේවෙතත් එම ඉල්ලීමට විරෝධය පළ කර ඇති කරුණාඅම්මාන් වෙනුවෙන් පෙනී සිටි නීතීඥවරුන් අදාළ වාහනය බාරගන්නා ලෙස ජනාධිපති ලේකම් කාර්යාලයට ලිඛිතව දන්වා තිබුණි.", "URL": "https://sinhala.adaderana.lk/news.php?nid=66542", "Category": null, "Parent URL": null}