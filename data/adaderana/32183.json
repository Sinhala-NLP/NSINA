{"Source": "Adaderana", "Timestamp": "March 7, 2013 10:35 am", "Headline": "තලවිල දේව මංගල්‍යයට වීශේෂ දුම්රිය කිහිපයක්", "News Content": "තලවිල, ශාන්ත ආනා දේවස්ථානයේ වාර්ෂික දේව මංගල්‍යය සඳහා සහභාගී වන බැතිමතුන් වෙනුවෙන් විශේෂ දුම්රිය කිහිපයක් ධාවනය කරවීමට දුම්රිය දෙපාර්තමේන්තුව තීරණය කර තිබේ. එළඹෙන 9 වැනිදා සිට 11 වැනිදා දක්වා මෙම විශේෂ දුම්රිය ධාවනය කෙරෙන බව දුම්රිය දෙපාර්තමේන්තුව පවසයි. කොළඹ කොටුව සහ පලාවි දුම්රිය ස්ථාන අතර මෙම දුම්රිය ධාවනය කිරීමට නියමිතය. ඒ අනුව 9 වැනි දින සිට 11 වැනි දින දක්වා කොටුව දුම්රිය ස්ථානයෙන් දුම්රිය ගමන්වාර දෙකක්, මරදාන දුම්රිය ස්ථානයෙන් එක් ගමන්වාරයක්, සිදු කෙරෙන බව සඳහන්ය.", "URL": "https://sinhala.adaderana.lk/news.php?nid=32183", "Category": null, "Parent URL": null}