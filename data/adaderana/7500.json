{"Source": "Adaderana", "Timestamp": "March 25, 2010 01:43 pm", "Headline": "මාධ්‍යවේදියාගේ පෙත්සමට අවසර", "News Content": "අත්අඩංගුවේ පසුවන මාධ්‍යවේදී රුවන් වීරකෝන් තමා නිදහස් කරන ලෙස ගොනු කළ මූලික අයිතිවාසිකම් පෙත්සම විභාග කිරීමට ‍ ශ්‍රේෂ්ඨාධිකරණය අද අවසර ලබා දී තිෙබ්. ඒ අනුව අදාළ පෙත්සම ලබන ජූලි 7 වැනිදා විභාග කිරීමට නියමිතව ඇත. ශිරානි තිලකවර්ධන ප්‍රමුඛ ත්‍රිපුද්ගල විනිසුරු මඩුල්ල අදාළ මූලික අයිතිවාසිකම් පෙත්සම සලකා බැලීමෙන් අනතුරුව ත්‍රස්ත මර්දන කාර්යාංශයට නියෝග කළේ මීට එරෙහිව විරෝධතා ඇත්නම් එදිනට පෙර ගොනු කරන ලෙසයි. ජෙනරාල් සරත් ෆොන්සේකා මහතා සමග එක්ව රජය පෙරලීමට කුමන්ත්‍රණය කළේ යැයි චෝදනා කරමින් තම සේවාදායකයා අත්අඩංගුවට ගෙන රඳවාගෙන සිටින බව පෙත්සම්කරු වෙනුවෙන් පෙනී සිටි නීතීඥවරු ‍ ශ්‍රේෂ්ඨාධිකරණය හමුවේ කරුණු දක්වමින් කියා සිටියහ. පෙත්සම්කරු වෙනුවෙන් පෙනී සිටි නීතීඥවරුන්ගේ ඉල්ලීම පරිදි පෙත්සම්කාර රුවන් වීරකෝන් මහතා හමුවීමට ඔහුගේ ළඟම ඥාතීන්ට සහ නීතීඥවරුන්ට අවස්ථාව ලබාදෙන ලෙස කරුණු සලකා බැලූ ශ්‍රේෂ්ඨාධිකරණ විනිසුරු මඩුල්ල නීතිපතිවරයාට නියෝග කරන ලදී.", "URL": "https://sinhala.adaderana.lk/news.php?nid=7500", "Category": null, "Parent URL": null}