{"Source": "Adaderana", "Timestamp": "February 22, 2014 05:04 pm", "Headline": "ගුරුවරුන් තම දරුවන් සේ සිසුන්ට සැලකීම වැදගත්", "News Content": "මව්පියන් මීට වඩා තම දරුවන් පිළිබඳ සැලකිලිමත් විය යුතු බව ජනාධිපති මහින්ද රාජපක්ෂ මහතා පවසයි. පාසැල් ගුරුවරුන්ද, ශිෂ්‍යයින් තමාගේම දරුවන් සේ සලකා කටයුතු කළ යුතු බව ජනාධිපතිවරයා සඳහන් කරයි. කුලියාපිටිය මහින්දෝදය මහ විද්‍යාලයේ තාක්ෂණික විද්‍යාගාරය විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මේ බව පැවසීය. මෙහිදී වැඩිදුරටත් අදහස් දැක්වු ජනාධිපතිවරයා සඳහන් කළේ ගුරු ශිෂ්‍ය සබඳතාවට එහා ගිය සැලකිල්ලක් ගුරුවරුන් දරුවන් කෙරෙහි දැක්විය යුතු බවයි.", "URL": "https://sinhala.adaderana.lk/news.php?nid=41306", "Category": null, "Parent URL": null}