{"Source": "Adaderana", "Timestamp": "September 19, 2012 03:16 pm", "Headline": "බොන්න වතුර නැතුව දුක් විඳින ඈයෝ", "News Content": "පානීය ජලය නොමැතිකමින් වැල්ලවාය, හඳපානාගල, පුබුදුවැව ගම්වාසීන් දැඩි දුෂ්කරතාවට පත්ව තිබේ. වැල්ලවාය ජලසම්පත් මණ්ඩලය මඟින් ලබාදෙන පිරිසිදු ජලය තමන්ට ද ලබා දෙන ලෙස ඔවුන් ඉල්ලා සිටියි. ගම්මානයේ සිටින පවුල් 180 ක පිරිස මේ වන විට පානීය ජල අවශ්‍යතාව සපුරාගන්නේ හඳපානාගල වැවෙන් බව ගම්වාසීන් පවසයි. මාළු, කොක්කු වැනි සතුන් මැරීමෙන් එම වැවේ ජලය අපිරිසිදු වී ඇති බව ගම්වාසීන් පෙන්වාදෙයි. මේ සම්බන්ධයෙන් බලධාරීන් අවස්ථා කිහිපයක දීම දැනුවත් කළ ද මෙතෙක් තමන්ට කිසිදු විසඳුමක් ලබා දී නොමැති බව ඔවුන් පවසයි.", "URL": "https://sinhala.adaderana.lk/news.php?nid=27557", "Category": null, "Parent URL": null}