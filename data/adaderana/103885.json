{"Source": "Adaderana", "Timestamp": "February 8, 2019 08:56 am", "Headline": "ජාඇල දීත් කොකේන් සමඟ විදේශිකයන් 2ක් අත්අඩංගුවට", "News Content": "බස්නාහිර උතුර පොලිස් අපරාධ කොට්ඨාසය මඟින් කොකේන් ග්‍රෑම් 90ක් සමඟ විදේශකයින් දෙදෙනෙකු අත්අඩංගුවට ගෙන තිබේ. බස්නාහිර උතුර පොලිස් අපරාධ කොට්ඨාෂය මඟින් ඊයේ(07) පස්වරුවේ කඳාන දුම්රිය ස්ථානය අසල සිදුකළ වැටලීමකදී කොකේන් ග්‍රෑම් 90 මිලි ග්‍රෑම් 90ක් සමඟ විදේශිකයින් දෙදෙනෙකු මෙලෙස අත්අඩංගුවට ගෙන තිබෙනවා. එම කොකේන්වල වටිනාකම රුපියල් ලක්ෂ 25කට අධික බව පොලීසිය සඳහන් කළේය. අත්අඩංගුවට ගත් විදේශිකයින් දෙදෙනා ඉතාලි සහ ඊශ්‍රයිල් ජාතිකයින් වන අතර මොවුන් දෙදෙනා සංචාරක වීසා මත මෙරට රැඳී සිටිමින් මෙම ජාවාරමේ සිදුකර තිබේ. ඔවුන් දෙදෙනා අද(08) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර සීදූව ලියනගේමුල්ල,ග්‍රාමෝදය මාවතේ නිවසකට පැමිණ ගිණි අවියක් පෙන්වා නිවැසියන්ට තර්ජනයකිරීම හේතුවෙන් ජාඇල සහ ගම්පහ ප්‍රෙද්ශයේ පුද්ගලයින් දෙදෙනෙකු සීදුව පොලිසිය විසින් අත්අඩංගුවට ගෙන තිබේ. මෙලෙස අත්අඩංගුවට ගත් පුද්ගලයින් දෙදෙනා ව්‍යාපිරිකයින් බව පොලීසිය සඳහන් කළේය. මුදල් ආරවුලක් මත මෙම තර්ජනය කිරීම සිදු කර ඇති බව පොලීසිය පවසයි. අත්අඩංගුවට ගත් පුද්ගලයින් සමඟ ඉතාලියේ නිෂ්පාදිත මැගසින් වර්ගගේ පිස්තෝලයක්,ජීව උණ්ඩ 19ක්,උණ්ඩ රඳවනයක් සහ ඔවුන් වෑන් රථය පොලිස් භාරයට ගෙන තිබේ.", "URL": "https://sinhala.adaderana.lk/news.php?nid=103885", "Category": null, "Parent URL": null}