{"Source": "Adaderana", "Timestamp": "November 3, 2018 12:27 pm", "Headline": "පාර්ලිමේන්තුව වටලන්න සුදානමක්", "News Content": "ලබන 07වනදා පාර්ලිමේන්තුව කැඳවීමට කටයුතු නොකලහොත් ජනතාව සමඟ එක්ව තමන්ට පාර්ලිමේන්තුව අත්පත් කරගැනීමට සිදුවන බව එක්සත් ජාතික පක්ෂ පාර්ලිමේන්තු මන්ත්‍රී අජිත් පී පෙරේරා මහතා පවසයි. අරලියගහ මන්දිරයේ ඊයේ (02) පැවති මාධ්‍ය හමුවකට එක් වෙමින් මන්ත්‍රීවරයා මේ බව සඳහන් කළේය. ශ්‍රි ලංකා පොදු ජන පෙරමුණේ කිසිදු මන්ත්‍රිවරයෙක් ඇමති ධුරයක් මෙතෙක් ලබා ගෙන නොමැති අතර වෙනත් පක්ෂ වලින් පැමිණේන මන්ත්‍රීවරුන්ට පමණක් මෙම අමාත්‍ය ධූර ලබා දීමේ යම් කිසි කුමන්ත්‍රණයක් තිබෙන බවද මන්ත්‍රීවරයා එහිදි පැවසීය. ව්‍යවස්ථාවට පිටින් ගොස් සිදු කරණ මෙම ක්‍රියාවලියට එරේහිව ජනතාව ඉදිරියෙදි ක්‍රියා කරන බවද මන්ත්‍රීවරයා එහිදි පැවසීය. ජනතාව සමඟ එක්ව පාර්ලිමේන්තුව අත්පත් කරගැනීමේදි යම් කිසි වැරැද්දක් සිදුවුවහොත් එයට පාර්ලිමේන්තුව කල් දමන සියලු දෙනා වග කිව යුතු බවද මන්ත්‍රීවරයා පැවසීය.", "URL": "https://sinhala.adaderana.lk/news.php?nid=98630", "Category": null, "Parent URL": null}