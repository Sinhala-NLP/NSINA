{"Source": "Adaderana", "Timestamp": "September 10, 2011 12:55 pm", "Headline": "පුංචි ඡන්දයට අදාළව සිද්ධීන් 11 ක් ", "News Content": "නීතියට පටහැනිව සිදුකරන මැතිවරණ ප්‍රචාරක කටයුතු සෑම ප්‍රදේශයකින්ම වාර්තා වන බව පැෆ්රල් සංවිධානය පවසයි. කෙසේවෙතත් පළාත් පාලන ඡන්ද විමසීමට අදාළව ප්‍රබල ගණයේ ප්‍රචණ්ඩ ක්‍රියා වාර්තා නොවන බව එහි විධායක අධ්‍යක්ෂ රෝහණ හෙට්ටිආරච්චි මහතා පැවසුවේය. පළාත් පාලන මැතිවරණයට අදාළව මේ වනවිට පැෆ්රල් සංවිධානයට සිද්ධීන් 11 ක් වාර්තා වී ඇති බව අද දෙරණ වෙත අදහස් දක්වමින් ඒ මහතා සඳහන් කළේය. ඒ අතර නුවර සහ රත්නපුර ප්‍රදේශවලින් පහරදීමේ සිද්ධි 02 ක් වාර්තා වී ඇති බව ද හෙතෙම පෙන්වාදුන්නේය. එමෙන්ම පත්වීම්, මාරුකිරීම් පිළිබඳව, රාජ්‍ය බලය භාවිත කිරීම පිළිබඳව සිදුවීම් කිහිපයක් වාර්තා වී ඇති බව රෝහණ හෙට්ටිආරච්චි මහතා ප්‍රකාශ කළේය. කිසියම් වූ විනයක් සහිතව නීතිරීතිවලට ගරු කරමින් සිය ප්‍රචාරණ කටයුතු කරගෙන යන ලෙස ඒ මහතා සියලුම දේශපාලන පක්ෂ වෙතින් ඉල්ලීමක් කළේය.", "URL": "https://sinhala.adaderana.lk/news.php?nid=18633", "Category": null, "Parent URL": null}