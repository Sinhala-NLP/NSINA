{"Source": "Adaderana", "Timestamp": "June 8, 2010 08:54 am", "Headline": "හදිසි පිපිරීමකින් දෙදෙනෙක් මියයති", "News Content": "චාවකච්චේරි, තනන්කිලප්පු, සුන්ඩිකුලම් කෝවිල අසල ඉඩමක් එළිපෙහෙළි කරමින් සිටියදී සිදුවූ පිපිරීමකින් පුද්ගලයින් ‍දෙදෙනකු ජීවිතක්ෂයට පත්ව තිබේ. ඊ‍ෙය් පස්වරුවේ සිදුවූ මෙම පිපිරීමෙන් තවත් පුද්ගලයින් තිදෙනකු තුවාල ලබා ඇති බව පොලිසිය පවසයි. ගම්වාසීන් 30 දෙනෙකු පමණ එක්ව නැවත පදිංචිය සඳහා අදාළ ඉඩම එළිපෙහෙළි කරමින් සිටි බව සඳහන්ය. එළිපෙහෙළි කිරීමෙන් අනතුරුව අපද්‍රව්‍ය ගිනිතැබී‍මේ දී අදාළ පිපිරීම සිදුව ඇති බව පොලිසිය සඳහන් කරයි. පිපිරීමෙන් ජීවිතක්ෂයට පත්ව ඇත්තේ තනන්කලප්පු ප්‍රදේශයේ පදිංචි 29 හැවිරිදි හා 37 හැවිරිදි පුද්ගලයින් දෙදෙනෙකි.", "URL": "https://sinhala.adaderana.lk/news.php?nid=8881", "Category": null, "Parent URL": null}