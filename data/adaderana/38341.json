{"Source": "Adaderana", "Timestamp": "October 24, 2013 08:07 am", "Headline": "ධර්මපාල විද්‍යාලයේ විදුහල්පතිට පහරදුන් 4ක් අත්අඩංගුවට ", "News Content": "කොට්ටාව ධර්මපාල විද්‍යාලයේ විදුහල්පතිවරයා ඇතුළු ගුරුවරුන්ට පහරදුන් බව කියන පුද්ගලයින් සිව් දෙනෙකු පොලීසිය විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක ‍ජ්‍යේෂ්ඨ පොලිස් අධිකාරී අජිත් රෝහන මහතා සඳහන් කළේ ඊයේ(23) රාත්‍රී මොවුන් අත්අඩංගුවට ගත් බවයි. සැකකරුවන් අද(24) දිනයේ හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. ඊයේ(23) දහවල් කොට්ටාව ධර්මපාල විද්‍යාලයට පැමිණි පුද්ගලයින් සිව් දෙනෙකු විදුහල්පතිවරයා ඇතුළු ගුරුවරුන් සිව්දෙනෙකුට පහර දී තුවාල සිදු කරන ලදී. ඔවුන් තවදුරටත් හෝමාගම රෝහලේ ප්‍රතිකාර ලබමින් සිටින බව පොලීසිය සඳහන් කරයි.", "URL": "https://sinhala.adaderana.lk/news.php?nid=38341", "Category": null, "Parent URL": null}