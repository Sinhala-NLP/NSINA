{"Source": "Adaderana", "Timestamp": "December 31, 2010 04:32 pm", "Headline": "2011 වසර ආර්ථික සංවර්ධන ගමනේ තීරණාත්මක සංධිස්ථානයක්", "News Content": "2011 වසර මෙරට ආර්ථික සංවර්ධන ගමන් ම‍‍ගේ තීරණාත්මක සංධිස්ථානයක් බවට පත් වනු ඇතැයි ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. යුද්ධයෙන් පසු ආර්ථික සංවර්ධනය සඳහා පූර්ණ වශයෙන් අවධානය යොමු කිරීමේ හැකියාව දැන් උදාවී ඇති බව අමාත්‍යවරයා පෙන්වා දෙයි. ඒ සඳහා අවශ්‍ය දේශපාලන ස්ථාවරත්වය දැන් ගොඩනැඟී ඇති බව ද බැසිල් රාජපක්ෂ මහතා සඳහන් කරයි. දේශීය මෙන්ම විදේශීය ආයෝජකයින් ද මෙරට ආයෝජන සඳහා උනන්දුවක් දක්වන බැවින් ආර්ථිකයේ සියලු අංශවල උත්තේජනයක් සිදුවෙමින් තිබෙන බව අමාත්‍යවරයා සඳහන් කළේය. 2010 වසරේදී ද රජය අපේක්ෂා කළ ආර්ථික ඉලක්ක රැසකට ළඟා වීමට හැකිවූ බව බැසිල් රාජපක්ෂ අමාත්‍යවරයා වැඩිදුරටත් පවසයි.", "URL": "https://sinhala.adaderana.lk/news.php?nid=13185", "Category": null, "Parent URL": null}