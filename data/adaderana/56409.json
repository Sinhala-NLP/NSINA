{"Source": "Adaderana", "Timestamp": "January 17, 2016 10:54 am", "Headline": "වාසනාව සෙවූ කත ඇතුළු 6ක් දැලේ!", "News Content": "බකමූන, යාය 29 ප්‍රදේශයේ ඉඩමක පුරාවස්තු කැණීම් කටයුතු සිදුකරමින් සිටි කාන්තාවක ඇතුළු පුද්ගලයින් හය දෙනෙකු අත්අඩංගුවට ගෙන තිබේ. බකමූන පොලීසියේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තාවෙයි. එහිදි කැණීම් කටයුතු සඳහා යොදාගත් උපකරණ සහ පූජා භාණ්ඩ කිහිපයක් පොලීසිය භාරයට ගෙන තිබේ. සැකකරුවන් ගන්දර, දඹුල්ල සහ අත්තනකඩවල යන ප්‍රදේශවල පදිංචිකරුවන් වන අතර ඔවුන් හිඟරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=56409", "Category": null, "Parent URL": null}