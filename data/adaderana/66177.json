{"Source": "Adaderana", "Timestamp": "November 19, 2016 10:59 am", "Headline": "කළුතරත් ප්‍රදේශ රැසකට ජල කප්පාදුවක්", "News Content": "කළුතර, කෙත්හේන ජල පවිත්‍රගාරය සඳහා සැපයෙන විදුලිය අත්හිටුවීම හේතුවෙන් එම ජල පවිත්‍රාගාරයෙන් ජලය සැපයෙන ප්‍රදේශ සඳහා ලබන අඟහරුවාදා දිනයේ දී පැය 12ක කාලයක් ජලය සැපයීම අත්හිටුවීමට සිදුවන බව ජාතික ජල සම්පාදන හා ජලපවාහන මණ්ඩලය පවසයි.උදෑසන 8.00 සිට රාත්‍රී 8.00 දක්වා පැය 12ක කාලයක් මෙලෙස ජල සැපයුම අත්හිටුවන බව එම මණ්ඩලය සඳහන් කළේය.ඒ අනුව වාද්දූව, පොතුපිටිය, වස්කඩුව, කළුතර - උතුර සහ දකුණ, කටුකුරුන්ද, නාගොඩ, බෙන්තොට, පයාගල, මග්ගොන, බේරුවල, කළුවාමෝදර, මොරගොල්ල, දර්ගා නගරය, අලුත්ගම, බෝඹුවල සහ පිලමීනාවත්ත යන ප්‍රදේශවලට මෙලෙස ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=66177", "Category": null, "Parent URL": null}