{"Source": "Adaderana", "Timestamp": "May 31, 2018 04:05 pm", "Headline": "වැවක ඕලු  ගෙඩි සොයන ලඳුන්", "News Content": "වර්ෂාවෙන් කැඩි ගිය කනුකැටිය උඩත්තව වැවේ ඕලු ගෙඩි සොයාන කාන්තාවන් පිරිසක් අද දෙරණ අපට හමුවිය. කැඩි ගිය උඩත්තව වැව සේම අනිකුත් වැව් පිටි තුළද ඕලු ගෙඩි සොයා ඉහළ ආදායමක් සපයා ගන්නා බව මෙම කාන්තාවන් පවසයි. ඕලු ගෙඩි හොඳ ආදායමක් බවත් මෙම ඕලු ගෙඩි කඩා ගෙන ඉන් පසු නිවෙස් වෙත රැගෙන ගොස් ඔවුන් සකසන ක්‍රමවේදයන් යටතේ සකස් කර ඕලු ඇට ලෙස සකසා වියළා කිලෝව රුපියල් 380 ක තරම් මිලකට වෙළද සැල් වෙත ලබා දෙන බව මොවුන් පවසයි. මෙම කාන්තාවන් පවසන්නේ ඕලු ඇට බත් ලෙස ආහාරයට ගැනිමට හැකි බවයි . ඕලු බත් දියවැඩියාව, අධික රුධිර පිඩනය, ඇතුළු බෝනොවන රෝග රැසක් මර්ධනය කර ගත හැකි සුවිශේෂ ඹෟෂධයක් බව මෙම කාන්තාවන් පවසයි. මෙම කාන්තාවන් පවසන්නේ අතිතයේ සිටම තම ආදි මුතුන් මිත්තන් මෙම ඕලු බත් රසට අනුභව කර ඇති බවට පැරණි පිරිස් පවසන බවයි.", "URL": "https://sinhala.adaderana.lk/news.php?nid=90136", "Category": null, "Parent URL": null}