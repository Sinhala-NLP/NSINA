{"Source": "Adaderana", "Timestamp": "October 14, 2017 09:01 am", "Headline": " කප්පම් ගන්න ගිය 3ක් අල්ලයි ", "News Content": "කප්පම් ලබාගැනීමට උත්සාහ කළ පුද්ගලයෙකු කොට්ටාව, මාකුඹුර ප්‍රදේශයේදී අත්අඩංගුවට ගෙන තිබේ.සැකකරු විසින් පන්නිපිටිය, මාකුඹුර ප්‍රදේශයේ පුද්ගලයෙකු හට දුරකථනය ඔස්සේ තර්ජනය කර මුදල් ලබාගැනීමට උත්සාහ කර ඇති බව පොලීසිය පැවසුවේය.අත්අඩංගුවට ගෙන ඇත්තේ පන්නිපිටිය, බොරැල්ල පාර ප්‍රදේශයේ පදිංචි 40 හැවිරිදි පුද්ගලයෙකි.මේ අතර කුරුණෑගල නගරයේදී පුද්ගලයෙකු පැහැරගෙන ගොස් තුන්ලක්ෂ 80,000ක කප්පම් මුදලක් ලබාගැනීමට තැත් කළ පුද්ගලයින් දෙදෙනෙකු අත්අඩංගුවට ගෙන තිබේ.අත්අඩංගුවට ගෙන ඇත්තේ පොල්පිතිගම ප්‍රදේශයේ පදිංචි 27 හා 28 හැවිරිදි පුද්ගලයින් දෙදෙනෙකි.", "URL": "https://sinhala.adaderana.lk/news.php?nid=78682", "Category": null, "Parent URL": null}