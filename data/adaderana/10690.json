{"Source": "Adaderana", "Timestamp": "September 7, 2010 09:22 am", "Headline": "කැඩූ නිවාස වෙනුවට අලුත් නිවාස ලැබෙයි", "News Content": "කඩා ඉවත් කරන ලද කොම්පඤ්ඤ වීදීයේ නිවාස හිමියන්ට විකල්ප නිවාස ලබා දීමට කටයුතු යොදා ඇතැයි නාගරික සංවර්ධන අධිකාරිය ශ්‍රේෂ්ඨාධිකරණයට දැනුම් දී තිබේ. අදාළ නිවාස අහිමි වූවන් ඉදිරිපත් කළ මූලික අයිතිවාසිකම් පෙත්සමක් කැඳවූ අවස්ථාවේ දී නාගරික සංවර්ධන අධිකාරිය වෙනුවෙන් පෙනී සිටි නීතීඥවරයා මේ බව ප්‍රකාශ කළේය. නිවාස අහිමි වූ නිවාස හිමියන් 17 දෙනෙකු වෙනුවෙන් දෙමටගොඩ ප්‍රදේශයේ විකල්ප නිවාස ලබා දීමට පියවර ගන්නා බව නීතීඥවරයා ශ්‍රේෂ්ඨාධිකරණයට දැනුම් ‍දෙනු ලැබීය. නාගරික සංවර්ධන අධිකාරියේ සභාපතිවරයා නිවාස අහිමි වූ පුද්ගලයින් සමඟ සාකච්ඡා කිරීමට ද තීරණය කර තිබේ. ඒ අනුව පෙත්සම නොවැම්බර් මස 15 වැනිදා කැඳවීමට නියම කළ ශ්‍රේෂ්ඨාධිකරණය එදිනට මෙම නඩුව සමථයකට පත් කිරීමට ඇති ඉඩකඩ දැනුම් දෙන මෙන් පෙත්සම්කාර හා වගඋත්තරකාර පාර්ශවයේ නීතීඥවරුන්ට දැනුම් දෙනු ලැබීය.", "URL": "https://sinhala.adaderana.lk/news.php?nid=10690", "Category": null, "Parent URL": null}