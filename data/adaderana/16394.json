{"Source": "Adaderana", "Timestamp": "May 29, 2011 09:35 am", "Headline": "නාදුනන තුවක්කුකරුවෙකුට තවත් බිල්ලක්", "News Content": "හම්බන්තොට , බඳගිරිය ප්‍රදේශයේ දී වෙඩි තබා පුද්ගලයෙකු ඝාතනය කර තිබේ. ඊයේ රාත්‍රීයේ මෙම ඝාතනය සිදු වී ඇති බව හම්බන්තොට පොලිසිය ප්‍රකාශ කරයි. යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් මෙම වෙඩි තැබීම සිදු කර පළාගොස් තිබේ. වෙඩිවැදීමෙන් මිය ගොස් ඇත්තේ බඳගිරිය ප්‍රදේශයේ පදිංචි 50 හැවිරිදි පුද්ගලයෙකි. වෙඩි තැබීම සිදු කළ පුද්ගලයින් අත්අඩංගුවට ගැනීම සඳහා හම්බන්තොට පොලිසිය විසින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=16394", "Category": null, "Parent URL": null}