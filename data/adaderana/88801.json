{"Source": "Adaderana", "Timestamp": "May 9, 2018 05:18 pm", "Headline": "බැලුම්ගල ඩෝසර් දාලා විනාශ කරපු කිසිවෙකුට මගේ අමාත්‍යාංශයේ ඉඩක් නෑ", "News Content": "පුරාවිද්‍යාත්මක වටිනාකමකින් යුත් , එළාර රජුගේ විජිතපුර ආරක්ෂක බලකොටුවට අයත් පරිවාර බලකොටුවක් වන බැලුම්ගල නැමති ස්ථානය පසුගියදා ඩෝසර් කර විනාශ කිරිමේ සිද්ධියට සම්බන්ධ සිය අමාත්‍යංශයේ නිලධාරින්ට එරෙහිව පියවර ගෙන ඇති බව විෂය භාර අමාත්‍ය සජිත් ප්‍රේමදාස මහතා පවසයි. අද(09) කොළඹ දි මාධ්‍ය වෙත අදහස් දක්වමින් ඒ මහතා මේ බව සඳහන් කළා. නිවාස සංවර්ධන අධිකාරියේ නිලධාරීන් කිහිප දෙනෙකු අතින් අඩුපාඩු සිදුව ඇති බව ද මෙහිදී අමාත්‍යවරයා සඳහන් කළේය. ඒ සම්බන්ධයෙන් අමාත්‍යාංශයක් ලෙස ගත හැකි උපරිම ක්‍රියාමාර්ග ගන්නා බවත් එම නිලධාරීන්ට දඬුවම් නිතීයානූකූලව ලබා දීමට කටයුතු කරන බවත් අමාත්‍යවරයා මෙහිදී වැඩිදුරටත් පැවසීය. පැහැදිලි ලෙසම මෙම සිදුවීමට සම්බන්ධ කිසිවෙකුටත් මින් ඉදිරියට අමාත්‍යාංශයේ සේවය කළ නොහැකි බවත් පැවසු අමාත්‍යවරයා, පුද්ගලිකව ඇතැමුන් චෝදනා කර සිටින්නේ, තම චරිතය ඝාතනය කිරීමට බවත් කියා සිටියේය.", "URL": "https://sinhala.adaderana.lk/news.php?nid=88801", "Category": null, "Parent URL": null}