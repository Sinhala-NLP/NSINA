{"Source": "Adaderana", "Timestamp": "August 23, 2010 07:47 am", "Headline": "එජාපයේ ගැටලු ගැන තවදුරටත් සාකච්ඡා", "News Content": "එක්සත් ජාතික පක්ෂ ප්‍රතිසන්ධාන පිළිබඳ පක්ෂ ජ්‍යෙෂ්ඨයන් අතර විශේෂ සාකච්ඡාවක් ඊයේ පස්වරුවේ පැවැත්විණි. විපක්ෂ නායක රනිල් වික්‍රමසිංහ මහතාගේ ප්‍රධානත්වයෙන් පැවති එම සාකච්ඡාවට නියෝජ්‍ය නායක කරු ජයසුරිය, පක්ෂ මහලේකම් තිස්ස අත්තනායක, පාර්ලිමේන්තු මන්ත්‍රීවරුන් වන සජිත් ප්‍රේමදාස, රවී කරුණානායක, ජෝෂප් මයිකල් පෙරේරා යන මහත්වරුන් ඇතුළු නියෝජිත පිරිසක් සහභාගී වී තිබේ. ඊයේ පැවති සාකච්ඡා වලදී ද ඇතැම් කරුණු සම්බන්ධයෙන් එකඟතා වලට පැමිණි බව පාර්ලිමේන්තු මන්ත්‍රී ජෝෂප් මයිකල් පෙරේරා මහතා සඳහන් කළේය. නොවිසඳුණු ගැටලු කිහිපයක් සම්බන්ධයෙන් ඉදිරියේදී තව දුරටත් සාකච්ඡා කිරීමට අදාළ නියෝජිතයන් එකඟ වී තිබේ. කෙසේ වුවද අදාළ සාකච්ඡා මේ සතිය වන විට අවසන් කිරීමට අපේක්ෂා කරන බව එක්සත් ජාතික පක්ෂ මහ‍ලේකම් තිස්ස අත්තනායක මහතා මීට පෙර සඳහන් කළේය.", "URL": "https://sinhala.adaderana.lk/news.php?nid=10381", "Category": null, "Parent URL": null}