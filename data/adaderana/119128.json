{"Source": "Adaderana", "Timestamp": "September 15, 2019 08:34 am", "Headline": "සෞදි අරාබිය ඛනිජ තෙල් හා ගෑස් නිෂ්පාදනය හරි අඩකින් කප්පාදු කරයි", "News Content": "ඊයේ දිනයේ සෞදි අරාබියේ තෙල් පිරිපහදු මධ්‍යස්ථාන දෙකකට එල්ල වූ ඩ්‍රෝන ප්‍රහාර හේතුවෙන් එරට තෙල් නිෂ්පාදනය වෙත සැළකිය යුතු බලපෑමක් වී එල්ල වී ඇත. ඒ හේතුවෙන් එරට දෛනික බොරතෙල් නිෂ්පාදනයෙන් අඩක් පමණ කප්පාදු කිරීමට සෞදි රජය පියවර ගෙන ඇති බව සඳහන්. ඛනිජ තෙල් සහ ගෑස් නිෂ්පාදනය කප්පාදු කිරීමට සෞදි අරාබිය පියවර ගෙන ඇත. ඊයේ දිනයේ සෞදි අරාබියේ 'අරම්කො'(Aramco) රාජ්‍ය ඛනිජ තෙල් ව්‍යාපාරයට අයත් පිරිපහදු මධ්‍යස්ථාන දෙකකට නියමුවන් නොමැති යානා (ඩ්‍රෝන) යොදා ගනිමින් ප්‍රහාරයක් එල්ල කරනු ලැබීමෙන් අනතුරුව ඔවුන් එම තීරණය ගෙන ඇති බව සඳහන්. ඩ්‍රෝන ප්‍රහාර හේතුවෙන් දෛනික බොරතෙල් නිෂ්පාදනය බැරල් මිලියන 5.7 කින් කප්පාදු කිරීමට සිදුවූ බව සෞදි බලශක්ති අමාත්‍ය අබ්දුලාසීස් බින් සල්මාන් (Abdulaziz bin Salman) පවසා තිබුණි. එය එරට දෛනික බොරතෙල් නිෂ්පාදනයෙන් අඩක් පමණ වන බවද විදෙස් වාර්තා පවසයි. ප්‍රහාරයට ඉලක්ක වුණේ 'අබ්කයික්' (Abqaiq) ප්‍රදේශයේ පිහිටි 'අරම්කො'(Aramco) රාජ්‍ය ඛනිජ තෙල් ව්‍යාපාරයට අයත් විශාලතම පිරිපහදු මධ්‍යස්ථානය සහ කුරේෂ්(Khurais) ඛනිජ තෙල් නිධියයි. එම ප්‍රහාර සඳහා නියමුවන් නොමැති යානා දහයක් යොදාගත් බව ඉරානයේ සහයෝගය ලබන යේමනයේ 'හූති'(Houthi group) කැරලිකරුවන්ගේ ප්‍රකාශකයෙක් කියා සිටියේය. කෙසේ වෙතත් අමෙරිකානු රාජ්‍ය ලේකම් මයික් පොම්පෙයෝ පවසන්නේ ප්‍රහාර පිටුපස ඔවුන් සිටින බවට කිසිදු පිළිගත හැකි සාක්ෂියක් නොමැති බවයි. ඒ සම්බන්ධයෙන ඔහු ඉරානයට චෝදනා එල්ල කරයි. කුරේෂ්(Khurais) තෙල් මධ්‍යස්ථානය සෞදි අරාබියේ විශාලත්වය ඇති දෙවැනි ස්ථානය හිමිකර ගන්නා ඛනිජ තෙල් නිධියයි. අබ්කයික්' (Abqaiq) තෙල් මධ්‍යස්ථානය දිනකට තෙල් බැරල් හැත්තෑ ලක්‍ෂයක් පිරිපහදු කරන බව සඳහන්. බොර තෙල් නැව්ගත කිරීම සඳහා අවශ්‍ය සුරක්‍ෂිත තත්වයට පිරිපහදු කිරීම අතින් ලෝකයේ විශාලතම සමාගම තමන් බව 'අරම්කො'(Aramco) රාජ්‍ය ඛනිජ තෙල් ව්‍යාපාරය පවසයි. මරාගෙන මැරෙන ප්‍රහාරකයන් කණ්ඩායමක් 2006 වසරේ දී, අබ්කයික්' (Abqaiq) තෙල් මධ්‍යස්ථානයට ප්‍රහාරයක් එල්ල කිරීමේ ප්‍රයත්නයක නිරත වූ අතර, එය ව්‍යවර්ථ කර දැමීමට සෞදි ආරක්ෂක හමුදා සමත් වුණි. සෞදි අරාබියේ සල්මන් රජතුමාගේ පුත් ඔටුන්න හිමි මොහොමඩ් බින් සල්මන් කුමරු ඛනිජතෙල් මත රටේ ආර්ථික රඳා පැවැත්ම අඩු කිරීම සඳහා ප්‍රතිසංස්කරණ වැඩපිළිවෙලක් පෙරට ගෙන යමින් සිටියි. මෙම ප්‍රහාර දෙක එල්ල කෙරුණේ එම ප්‍රතිසංස්කරණවල කොටසක් වශයෙන් 'සමාගම් සුරක්ෂිතභාවය'ට අදාළ ලියකියැවිලි ප්‍රකාශයට පත් කිරීම සඳහා 'අරම්කො'(Aramco) රාජ්‍ය ඛනිජ තෙල් ව්‍යාපාරය පියවර ගනිමින් සිටියදීයි.", "URL": "https://sinhala.adaderana.lk/news.php?nid=119128", "Category": null, "Parent URL": null}