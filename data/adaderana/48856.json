{"Source": "Adaderana", "Timestamp": "January 22, 2015 09:14 am", "Headline": "මිණිපුරේ තරුණයා ගිනි අවියක් සමග මාට්ටු", "News Content": "බලපත්‍ර නොමැතිව ගිනිඅවියක් ළඟ තබාගෙන සිටි තරුණයෙකු රත්නපුර, ගලිවලේ, ලුණුවැල්ලපාර ප්‍රදේශයේ දී අත්අඩංගුවට ගෙන තිබේ. රත්නපුර පොලිසියට ලද තොරතුරක් මත සිදුකළ සෝදිසියක දී මොහු අත්අඩංගුවට ගත් බව පොලිසිය පැවසුවේය. සැකකරු ලුණුවැල්ලපාර ප්‍රදේශයේ පදිංචි 29 හැවිරිදි අයෙකි. සැකකරු රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් රත්නපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=48856", "Category": null, "Parent URL": null}