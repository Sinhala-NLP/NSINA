{"Source": "Adaderana", "Timestamp": "March 1, 2014 09:39 pm", "Headline": "බංග්ලාදේශය ඇෆ්ගනිස්ථානයට පරදී", "News Content": "ආසියානු කුසලාන ක්‍රිකට් තරඟාවලියේ බංග්ලාදේශයට එරෙහිව පැවැති තරඟයෙන් ලකුණු 32ක විශිෂ්ට ජයක් ලබා ගැනීමට ඇෆ්ගනිස්ථාන් කණ්ඩායම අද සමත් විය. මෙම තරඟයේ පළමුව පන්දුවට පහරදුන් ඇෆ්ගනිස්ථානය කඩුලු 6ට ලකුණු 254 ක් රැස් කළ අතර පිළිතුරු වශයෙන් බංග්ලාදේශයට පන්දුවාර 47.5ක් අවසානයේ සියලුදෙනා දැවී ලබාගත හැකි වූයේ ලකුණු 222ක් පමණි. ඒ අනූව මෙම තරඟාවලියේ බංග්ලාදේශය මුහුණ දුන් දෙවැනි තරඟය ද පරාජයට පත් වූ අතර ඇෆ්ගනිස්ථානය පළමු ජය වාර්තා කිරීමට සමත් විය. මෙම තරඟාවලියේ ඉන්දීය කණ්ඩායම හා පකිස්ථානු කණ්ඩායම අතර තීරණාත්මක තරඟයක් හෙට පැවැත්වෙයි. ශ්‍රී ලංකාව මෙම තරඟාවලියේ අවසන් තරඟයට සුදුසුකම් ලබා ගැනීමට ප්‍රමාණවත් දක්ෂතා දක්වා ඇති අතර ඔවුන්ට ඇෆ්ගනිස්ථාන කණ්ඩායම හා බංග්ලාදේශ කණ්ඩායම සමඟ තවත් තරඟ 2ට සහභාගි වීමට නියමිතව ඇත.", "URL": "https://sinhala.adaderana.lk/news.php?nid=41476", "Category": null, "Parent URL": null}