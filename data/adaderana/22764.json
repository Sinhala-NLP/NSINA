{"Source": "Adaderana", "Timestamp": "March 13, 2012 11:27 am", "Headline": "බැක්ටීරියා ආසාදනයෙන් මියගියේ දරුවන් තිදෙනෙකු පමණයි", "News Content": "ගාල්ල, මහමෝදර රෝහලේ විශේෂිත ළදරු ඒකකයේ ප්‍රතිකාර ලැබූ දරුවන් අතරින් තිදෙනෙකු පමණක් බැක්ටීරියා ආසාදන හේතුවෙන් මියගොස් ඇති බව අනාවරණය වී තිබේ. ඒ සම්බන්ධයෙන් සොයා බැලීම සඳහා පත් කළ කමිටුවේ වාර්තාව අද මාධ්‍ය වෙත ඉදිරිපත් කරමින් සෞඛ්‍ය අමාත්‍යාංශයේ ලේකම් වෛද්‍ය රවීන්ද්‍ර රුබේරූ මහතා මේ බව සදහන් කළේය. පසුගිය කාල සීමාව තුළ අදාළ ළදරු ඒකකයේ සිටි දරුවන් 13 දෙනෙකු මියගොස් ඇති බව එම වාර්තාව මගින් හෙළි වී තිබේ. එහෙත් ඉන් දරුවන් දසදෙනෙකුගේ මරණවලට හේතුව වී ඇත්තේ ඔවුන් නොමේරූ ළදරුවන් ලෙස උපත ලැබීම බව රුබේරූ මහතා සඳහන් කළේය.", "URL": "https://sinhala.adaderana.lk/news.php?nid=22764", "Category": null, "Parent URL": null}