{"Source": "Adaderana", "Timestamp": "August 11, 2019 11:08 am", "Headline": "යතුරුපැදි ධාවන සංදර්ශනයකට එක් වු පුටින්", "News Content": "රුසියානු ජනාධිපති ව්ලැදිමීර් පුටින් යතුරුපැදි ධාවන සංදර්ශනයකට එක් වී ඇත. ඒ රුසියාවට අයත් ක්‍රිමියානු අර්ධද්වීපයේදීයි. රුසියානු යතුරුපැදි සමාජයක් විසින් ක්‍රිමියානු අර්ධද්වීපයේදී යතුරුපැදි ධාවන සංදර්ශනයක් සංවිධාන කර තිබුණි. එරට ජනාධිපති ව්ලැදිමීර් පුටින්ද එම සංදර්ශනයට සහභාගි වී සිටීම විශේෂත්වයකි. සංදර්ශනයේ අවස්ථා කිහිපයක් රුසියානු රජයේ මාධ්‍ය මෙලෙස වාර්තා කර තිබුණි. සංදර්ශනයෙන් අනතුරුව යතුරුපැදි සමාජයේ සාමාජිකයන් සමඟ සුහද කතාබහක නිරත වීමටත් ජනාධිපතිවරයා අමතක කළේ නැත. ජනාධිපතිවරයා මෙලෙස යතුරුපැදි සංදර්ශනයකට එක්වී සිටියේ රජයට එරෙහිව මොස්කව් අගනුවර ඇතුළු නගර රැසක විරෝධතා පැවැත්වෙන පසුබිමකයි. වර්ෂ අටක් වැනි කාලයක් තුළ එරට පැවැත්වෙන දැවැන්තම දේශපාලන විරෝධතාව එය බවද විදෙස් වාර්තාවල දැක්වෙයි. කෙසේ නමුත් ජනාධිපති පුටින් හෝ ක්‍රෙම්ලිනය මෙම විරෝධතා සම්බන්දයෙන් මෙතෙක් කිසිදු ප්‍රකාශයක් සිදුකර නැත.", "URL": "https://sinhala.adaderana.lk/news.php?nid=116277", "Category": null, "Parent URL": null}