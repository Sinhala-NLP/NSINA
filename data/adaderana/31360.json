{"Source": "Adaderana", "Timestamp": "February 5, 2013 11:05 am", "Headline": "ගෙල බැඳි රන් දම කොල්ල කෑ අයෙක් මාට්ටු", "News Content": "කාන්තාවකගේ ගෙල බැඳි රන්මාලයක් කොල්ලකෑම සම්බන්ධයෙන් පුද්ගලයෙකු ඇඹිලිපිටිය පොලීසිය විසින් අත්අඩංගුවට ගෙන තිබේ. ඇඹිලිපිටිය ප්‍රධාන මාර්ගයේ ගමන් කරමින් සිටි කාන්තාවකගේ රන් මාලයක් කොල්ලකෑම සම්බන්ධයෙන් ලැබුණු පැමිණිල්ලකට අනුව සිදුකළ විමර්ශනයක දී සැකකරු අත්අඩංගුවට ගැනීමට හැකිව ඇති බව සඳහන්ය. ගිලීමලේ ප්‍රදේශයේ පදිංචි 22 හැවිරිදි පුද්ගලයෙකු මෙලෙස අත්අඩංගුවට ගෙන තිබේ. අත්අඩංගුවට ගත් සැකකරු අද (05) ඇඹිලිපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31360", "Category": null, "Parent URL": null}