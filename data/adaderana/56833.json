{"Source": "Adaderana", "Timestamp": "February 1, 2016 12:42 pm", "Headline": "නව ව්‍යවස්ථාවට මල්වතු මහනාහිමි අදහස් එක්කරයි ", "News Content": "නව ආණ්ඩුක්‍රම ව්‍යවස්ථාව සඳහා මල්වතු මහනාහිමි අතිපූජ්‍ය තිබ්බටුවාවේ ශ්‍රී සුමංගල නාහිමියන්ගේ අදහස් ලබා ගැනිම අද(01) සිදු කෙරුණි.අද පෙරවරුවේ ආණ්ඩුක්‍රම ව්‍යවස්ථා ප්‍රතිසංස්කරණය පිළිබඳ මහජන අදහස් ලබා ගැනිමේ කමිටු සභාපති අධිනීතිඥ ලාල් විජේනායක මහතා ඇතුලු පිරිසක් මහනුවර මල්වතු විහාරයේදී උන්වහන්සේ බැහැදැක මේ පිළිබඳ සාකච්ඡා කළ බව අද දෙරණ වාර්තාකරු සඳහන් කළේය.ශාසනයට වගකිව යුත්තෙක් නොමැතිවීම පිළිබඳ මල්වතු මහනාහිමියන් ආණ්ඩුක්‍රම ව්‍යවස්ථා ප්‍රතිසංස්කරණය පිළිබඳ මහජන අදහස් ලබා ගැනිමේ කමිටුවේ අවධානයට යොමුකර තිබේ.මනාප ක්‍රමයේ දූර්වලතා සහ එය මහජනයාට හිතකර නොවන මැති ඇමතිවරුන්ට පමණක් හිතකර වන ක්‍රමයක් බව තිබ්බටුවාවේ ශ්‍රී සුමංගල නාහිමියන් එහිදී පෙන්වා දී ඇත.", "URL": "https://sinhala.adaderana.lk/news.php?nid=56833", "Category": null, "Parent URL": null}