{"Source": "Adaderana", "Timestamp": "June 7, 2018 11:54 am", "Headline": "අලියෙකු පහරදීමෙන් පුද්ගලයකු මරුදකියි", "News Content": "කොස්ලන්ද අලුත්වෙල, මව්ආර කොටසේ උණකන්ද කැළෑ ප්‍රදේශයේදී වන අලියෙකු පහරදී හේන් ගොවියෙක් මිය ගොස් ඇති බව කොස්ලන්ද පොලීසිය පවසයි. මෙලෙස මියගොස් ඇත්තේ එම්.මුනිදාස නැමති 60 හැවිරිදි පුද්ගලයෙක්ය. පසුගිය 5 වනදා රාත්‍රී හේනට ගොස් නැවත නොපැමිණිම නිසා සොයා බැලීමේදි ඊයේ (06) රාත්‍රී ඔහුගේ මෘත දේහය උණකන්ද වනයේ තිබි හමුවු බව පොලීසිය සඳහන් කරයි. මරණකරු ඇඹිලිපිටියේ පිදංචි කරුවෙක් වන අතර මෙම ප්‍රදේශයේ වාඩියක නැවති හේන් වගාවේ නියැලී ඇතැයි විමර්ශන වලදී අනාවරනය වී තිබේ. මෘත දේහය පශ්චාත් මරණ පරීක්ෂණය (07) දා වැල්ලවාය දිසා රෝහලට රැගෙන ගිය බවද පොලිසිය සඳහන් කරයි. බණ්ඩාරවෙල පොලිස් අධිකාරී සුදත් මාසිංහ මහතාගේ උපදෙස් මත කොස්ලන්ද පොලිස් ස්ථානාධිපති පොලිස් පරීක්ෂක එම් .එස්. දයාසිරි මහතාගේ මෙහෙයවීමෙන් කොස්ලන්ද පොලීසිය වැඩිදුර විමර්ශණ සිදුකරයි.", "URL": "https://sinhala.adaderana.lk/news.php?nid=90506", "Category": null, "Parent URL": null}