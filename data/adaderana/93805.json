{"Source": "Adaderana", "Timestamp": "August 4, 2018 01:22 pm", "Headline": "හෙලිකොප්ටර් යානක් අනතුරට ලක්වී පුද්ගලයින් 18 ක් මරුට", "News Content": "රුසියාවේ ක්‍රැස්නොයාර්ස්ක් ප්‍රදේශයේදී හෙලිකොප්ටර් යානක් අනතුරට ලක්විමෙන් පුද්ගලයින් 18 දෙනෙකු මියගොස් තිබේ. යානය ගොඩබස්වන අවස්ථාවේදී අනතුර සිදුව ඇති බව විදෙස් මාධ්‍ය වාර්තා කළේය. මියගිය අය අතර හෙලිකොප්ටර් යානයේ කාර්යය මණ්ඩලයේ තිදෙනෙකු සහ මගීන් 15 දෙනෙකු වන බව සඳහන්ය. අනතුරට හේතුව මෙතෙක් අනාවරණය වී නොමැති අතර රුසියානු බලධාරින් සිද්ධිය සම්බන්ධයෙන් විමර්ශන ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=93805", "Category": null, "Parent URL": null}