{"Source": "Adaderana", "Timestamp": "April 19, 2013 11:12 pm", "Headline": "චෝදනා පදනම් විරහිතයි", "News Content": "මෑතකදී සිදුවුණු විදුලි ගාස්තු සංශෝධනය ස්ථීර ලෙසම සිදුකළ දෙයක් නොවන බව මහජන උපයෝගීතා කොමිසම පවසයි. එය ඇතැම් විට ඉදිරි මාස 6 ක පමණ කාලයකින් වෙනස්වීමට ඉඩ ඇති බව මහජන උපයෝගිතා කොමිසමේ සභාපති ජනාධිපති නීතිඥ ජයතිස්ස ද කොස්තා මහතා කියා සිටියි. තම නිර්දේශ ඉදිරිපත් කිරීම්වලට අදාළව එල්ලවන චෝදනා පදනම් විරහිත බව හෙතෙම සඳහන් කරයි. මහජන අදහස් විමසා බලන ලද්දේ විදුලි බිල ඉහළ නැංවීමට කටයුතු කළ යුතුද නැද්ද යන්න නොවන බවත්, එය ජනමත විමසුමක් නොවන බවත් ඔහු පෙන්වා දුන්නේය. කරනු ලැබුවේ විදුලි බල මණ්ඩලයේ වියදම් කපා හැරීමට අදාළව යෝජනා කැඳවා එය සලකා බැලීම පමණක් බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33405", "Category": null, "Parent URL": null}