{"Source": "Adaderana", "Timestamp": "August 22, 2016 01:04 pm", "Headline": " 65වන සම්මේලනයට යනවාද? තීරණය අදයි", "News Content": "ශ්‍රී ලංකා නිදහස් පක්ෂ සම්මේලනයට සහභාගී වන්නේ ද නැද්ද යන්න සම්බන්ධයෙන් ඒකාබද්ධ විපක්ෂ කණ්ඩායමේ තීරණය අද(22) පස්වරුවේ ප්‍රකාශයට පත් කිරීමට නියමිතව තිබේ.ඒකාබද්ධ විපක්ෂ මන්ත්‍රී කණ්ඩායම අද පස්වරුවේ රැස්වී ඒ පිළිබඳ තීරණය කරන බව පාර්ලිමේන්තු මන්ත්‍රී රාංජිත් ද සොයියා මහතා ප්‍රකාශ කළේය.මේ අතර ශ්‍රී ලංකා නිදහස් පක්ෂය දෙකඩ කිරීමේ වගකීම පක්ෂ නායකත්වය භාරගත යුතු බව හිටපු අමාත්‍ය මහාචාර්ය ජී.එල් පීරිස් මහතා ප්‍රකාශ කළේ කැස්බෑව ප්‍රදේශයේ පැවැති ජන හමුවකදීයි. කුමන බාධක පැමිණිය ද ශ්‍රී ලංකා නිදහස් පාක්ෂිකයින් වෙනුවෙන් පෙනී සිටින බව පාර්ලිමේන්තු මන්ත්‍රී දිලුම් අමුණුගම මහතා පවසයි.මේ අතර සම්මුතිවාදී ආණ්ඩුවක් නිර්මාණය කිරීමට කිසිඳු ශ්‍රී ලංකා නිදහස් පක්ෂ මන්ත්‍රීවරයෙකු විරෝධය පළ නොකළ බව ලක්ෂ්මන් යාපා අබේවර්ධන මහතා අකුරුස්ස ප්‍රදේශයේ පැවැති ජන හමුවකදී ප්‍රකාශ කළේය.", "URL": "https://sinhala.adaderana.lk/news.php?nid=63340", "Category": null, "Parent URL": null}