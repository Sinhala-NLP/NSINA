{"Source": "Adaderana", "Timestamp": "April 21, 2014 10:12 am", "Headline": "බස් රථයක් අනතුරකට පත් වී සිසුන් 3ක් රෝහලේ ", "News Content": "මකුළුඇල්ල සිට බණ්ඩාරවෙළ දක්වා පාසල් සිසුන් ප්‍රවාහනය කරමින් තිබු බස් රථයක් අනතුරට ලක්වීමෙන් සිසුන් තිදෙනෙකු තුවාල ලබා තිබේ. අද(21) උදෑසන 07.00 ට බණ්ඩාරවෙල මධ්‍ය මහා විද්‍යාලය අසළ දී අනතුර සිදුව ඇති බව පොලිසිය පැවසුවේය. අදාළ බස් රථය තවත් පුද්ගලික බස් රථයක සහ මෝටර් රථයක ගැටීමෙන් අනතුර සිදුව තිබේ. අනතුරෙන් කාන්තාවක ද තුවාල ලබා ඇති අතර තුවාල ලැබූවන් බණ්ඩාරවෙල සහ දියතලාව රෝහල් වෙත ඇතුළත් කර තිබේ.", "URL": "https://sinhala.adaderana.lk/news.php?nid=42687", "Category": null, "Parent URL": null}