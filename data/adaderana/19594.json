{"Source": "Adaderana", "Timestamp": "October 26, 2011 09:43 am", "Headline": " මෙරට රැකියා නියෝජිතයින්ගේ ගැරිල්ල නිසා කුවෙට් යන අය වහල්ලු වෙලා", "News Content": "මෙරට කාන්තාවන් ගෘහ සේවිකාවන් ලෙස කුවෙට් දේශයට සැපයීමේ දී මෙරට සිටින රැකියා නියෝජිතයින් කුවේට් හාම්පුතුන්ගෙන් අධික මුදලක් අය කරන බවට කුවෙට් හි විදේශ රැකියා නියෝජිතයින්ගේ සුබ සාධන සංගමය පවසයි. මේ හේතුවෙන් මෙරට ගෘහ සේවිකාවන් කුවෙට් හාම්පුතුන් විසින් වහල් සේවයේ යොදවා ඇති බව ඔවුන් පෙන්වා දෙයි. කුවෙටි හාම්පුතුන් විසින් ශ්‍රී ලාංකික ගෘහ සේවිකාවක් සඳහා ඩිනාර් 550ත් 600ත් අතර මුදලක් ගෙවන අතර එම මුදල වසර 15ක කාලයක පටන් මේ වන විටත් ක්‍රියාත්මක බව එම සංගමය සඳහන් කරයි. ගෘහ සේවිකාවන් කිහිපදෙනෙකු සේවය කළ යුතු ස්ථානවල ඇතැම් විට එක් ගෘහ සේවිකාවක පමණක් සේවයේ ‍යොදවා ඇති බව කුවේට්හි විදේශ රැකියා නියෝජිතයින්ගේ සුබ සාධන සංගමය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19594", "Category": null, "Parent URL": null}