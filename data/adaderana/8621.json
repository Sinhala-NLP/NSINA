{"Source": "Adaderana", "Timestamp": "May 25, 2010 04:37 pm", "Headline": "මුළු මුදල ලබාදීමට ඉරාන‍ රජයේ එකඟතාවය", "News Content": "සපුගස්කන්ද තෙල් පිරිපහදුව පුළුල් කිරීම සඳහා අවශ්‍ය කරන සම්පූර්ණ මුදල ලබාදීමට ඉරාන‍ රජය කැමැත්ත පළ කර තිබේ. ඒ අනුව ඉරාන රජය අමෙරිකානු ඩොලර් බිලියන 1 .5 මුදලක් ලබාදීමට කැමැත්ත පළ කර ඇති බව ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා සඳහන් කළේය. ඉරාන ජනාධිපති මොහොඩ් අහමඩිනිජාඩ් මහතා ශ්‍රි ලංකාවේ සංචාරයක නිරත වු අවස්ථාවේදී සපුගස්කන්ද තෙල් පිරිපහදුව පුළුල් කිරීමට අදාළ ගිවිසුම් වලට අත්සන් තැබුණි.", "URL": "https://sinhala.adaderana.lk/news.php?nid=8621", "Category": null, "Parent URL": null}