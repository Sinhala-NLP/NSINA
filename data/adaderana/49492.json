{"Source": "Adaderana", "Timestamp": "February 21, 2015 11:35 am", "Headline": "මධ්‍යම සංකෘතික අරමුදල දෙරණ 24x7 නාලිකාව සමඟ අත්වැල් බැඳගනියි ", "News Content": "මධ්‍යම සංකෘතික අරමුදල අද දෙරණ 24x7 නාලිකාව සමඟ ඇත්වැල් බැඳගැනීමට තීරණය කර තිබේ.ඒ අනුව ඉදිරියේදී අද දෙරණ 24x7 නාලිකාව දිනපතා පැයක කාල සීමාවක් මධ්‍යම සංකෘතික අරමුදල වෙනු‍වෙන් වෙන් කිරීමට තීරණය කර ඇත.එහිදී මධ්‍යම සංකෘතික අරමුදල විසින් දියත් කරන ලද ලෝක උරුමයන් පිළිබඳ වැඩසටහන් මෙන්ම සංකෘතිය පිළිබඳ වැඩසටහන් දිනපතා පැයක පමණ කාලයක් විකාශය කෙරෙයි.ඒ පිළිබඳව මධ්‍යම සංකෘතික අරමුදල වෙනුවෙන් එහි අධ්‍යක්ෂක ජනරාල් ජ්‍යේෂ්ඨ පුරා විද්‍යාඥ මහාචාර්යය ගාමිණි අධිකාරි මහතා අද දෙරණ සමඟ පහත පරිදි අදහස් දැක්විය.\"සංකෘතිය කියන්නේ රටක ඇති හෘද වස්තුව වගෙයි. මේක නැතු වුණොත් සියල්ල නැති වෙලා යනවා. ඒ නිසා මේ සිද්ධවන සිදුවීම් ක්‍රියාදාමයන් පිළිබඳව රටත් ලෝකයත් දැන ගැනීමට අපට අවකාශයත් තිබුණේ නෑ. ඒ සඳහා අද දෙරණ 24x7 නාලිකාව සමඟ අප අත්වැල් බැඳගත්තා. මේ හේතුවෙන් මධ්‍යම සංකෘතික අරමුදලේ පමණක් නොව සමස්ථ අමාත්‍යාංශයේම ඇති සංකෘතිය පිළිබඳව අපට ලෝකයටම දැන් කියන්න පුළුවන්.ඇත්තටම දෙරණ තමන්ගේ නියම රාජකාරිය ඉටුකළා කියා හිතෙනවා මේ කරන ලද කාර්යය බාර්යය අනුව. \"", "URL": "https://sinhala.adaderana.lk/news.php?nid=49492", "Category": null, "Parent URL": null}