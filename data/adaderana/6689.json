{"Source": "Adaderana", "Timestamp": "February 14, 2010 12:32 pm", "Headline": "පොරොන්දු ඉටුකරන්නැයි කරුණානිධි පවසයි", "News Content": "ශ්‍රී ලංකා ජනාධිපති මහින්ද රාජපක්ෂ මහතා පසුගිය ජනාධිපතිවරණ සමයේදී ද්‍රවිඩ ජනතාවට පොරොන්දු වූ පරිදි බලය විමධ්‍යගත කිරීම පිළිබඳ යෝජනාව ක්‍රියාත්මක කිරීමට අසමත් වුවහොත් හෝ ප්‍රමාද වුවහොත් ඒ පිළිබඳ නිහඬ පිළිවෙතක් අනුගමනය නොකරන බව ද්‍රවිඩ මුන්නේත්‍ර කසාගම් පක්ෂයේ සභාපති, ප්‍රධාන අමාත්‍ය කරුණානිධි මහතා නිවේදනයක් නිකුත්කරමින් සඳහන් කරයි. එසේම ඒ සම්බන්ධව ගනු ලබන තීරණය සාධාරණ හා ප්‍රජාතන්ත්‍රවාදී විය යුතු බව ද කරුණානිධි මහතා වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=6689", "Category": null, "Parent URL": null}