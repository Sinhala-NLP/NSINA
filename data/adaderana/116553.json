{"Source": "Adaderana", "Timestamp": "August 14, 2019 10:06 pm", "Headline": "ආගමික උත්සවයකට ගිය පිරිසකට වල් අලි ප්‍රහාරයක්", "News Content": "මහකුඹුක්කඩවල ප්‍රදේශයේ ධර්ම දේශනාවක පැවති නිවසකට ගොස් ආපසු නිවෙස් වෙත එමින් සිටි පිරිසක් රැගත් ලොරි රථයකට ඊයේ (13) රාත්‍රියේ වල් අලි රංචුවක් මාර්ගයට පැන ලොරි රථයට පහර දිමේන් දෙදෙනකුට සුළු තුවාල සිදු වී ඇත. අදාල පිරිස ලොරි රථයෙන් ආපසු මහකුඹුක්ඩවල වැව් බැම්ම මතින් ඔවුන්ගේ නිවෙස් වෙත පැමිනෙමින් සිටියදී ඒ ආසන්නයේ තල් ගස් වල තල් ගෙඩි කමින් සිටි වල් අලි 10 ක පමන රැළක් එකවර ලොරිය හරස් කර ඇති බව සිද්දියට මුහුණ දුන් පිරිස් පවසයි. එහිදි ලොරි රථයේ ඉදිරිපසට පහර දිමේන් ඉදිපිට විදුරුව සම්පුර්ණයෙන් බිදි ගොස් එයින් රියදුරා හා තවත් අයකු තුවාල ලබා තිබේ . මේ සමගම බීතියට පත් ලොරි රථයේ පිටුපස සිටි දසදෙනෙකුට ආසන්න පිරිස මහ හඩින් කෑගැසිමත් සමඟ කුලප්පු වු අලි රංචුව මාර්ගයෙන් ඉවතට පැන කෑලැවට පලා ගිය බව සිද්දියට මුහුන දුන් පිරිස් පවසති . කෙසේ නමුත් සිද්දියට මුහුන දුන් පිරිස් පවසා සිටියේ තල් කමින් සිටි අලි රංචුවට අමතරව තවත් අලි 30 කට ආසන්න සංඛ්‍යාවක් ආසන්න යේ රැදි සිටි බවට දැන ගන්නට ලැබුන බවයි . මේ වන විට විශාල අලි රෑනක් කුඹුක්කඩවල ඇතුළු ප්‍රදේශ ගනනාවක නිරන්තරයෙන් සැරිසැරිමත් සමග ජන ජීවිතයට බාධා එල්ල වී තිබේ . දැනට සතිකයට පෙර ආසන්නයේ වල්පාළුව ගම්මානයේ දෙදරු පියකුද වල් අලින් පහර දී මරා දමා තිබුනේ නිවසේ සිට තම ඉඩම පිටුපසට ගමන් කරමින් සිටියදීය .", "URL": "https://sinhala.adaderana.lk/news.php?nid=116553", "Category": null, "Parent URL": null}