{"Source": "Adaderana", "Timestamp": "December 9, 2017 08:34 pm", "Headline": "රට සල්ලි ගෙනියන්න හදපු සුද්දෙකුට වැඩ වරදියි", "News Content": "විදෙස් මුදල් තොගයක් මෙරටින් රැගෙන යාමට උත්සාහ කළ විදේශිකයෙකු කටුනායක බණ්ඩාරනායක ජාත්‍යන්තර ගුවන් තොටුපලේ දි අත්අඩංගුවට ගෙන තිබේ. සිංගප්පූරුව බලා යාමට පැමිණි චීන ජාතිකයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය. ඔහු සතුව තිබී සිංගප්පූරූ ඩොලර් නෝට්ටු ලක්ෂයක ප්‍රමාණයක් රේගු නිලධාරීන් භාරයට ගෙන තිබේ. ඒවායේ වටිනාකම රුපියල් එක් කෝටි පහලොස් ලක්ෂ 45,130ක් වන බවයි සුනිල් ජයරත්න මහතා සඳහන් කළේය. සිද්ධිය සම්බන්ධයෙන් ශ්‍රී ලංකා රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81270", "Category": null, "Parent URL": null}