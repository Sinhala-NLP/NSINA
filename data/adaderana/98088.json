{"Source": "Adaderana", "Timestamp": "October 23, 2018 09:42 am", "Headline": "තවත් පළාත් සභාවක  ධූර කාලය හෙටින් අවසන් ", "News Content": "යුධ ගැටුම්වලින් අනතුරුව පළමු වරට පිහිටවු උතුරු පළාත් සභාවේ ධූර කාලය හෙට (24) මධ්‍යම රාත්‍රීයෙන් අවසන් වීමට නියමිතව බව පළාත් ආණ්ඩුකාර කාර්යාලය පවසයි. උතුරු පළාත් සභාවේ පළමු මැතිවරණය 2013 සැප්තැම්බර් 21 වැනිදා පැවැත්වුණ අතර පළාත් සභාවේ පළමු සභාවාරය යාපනය කයිතඩි පළාත් සභා සංකීර්ණයේදී 2013 ඔක්තෝම්බර් මස 25 වැනිදා පැවැත්විණ. උතුරු පළාත් සභාවේ සභික ධූර 38 ක් පවතින අතර පළමු මැතිවරණයේදී දෙමළ ජාතික සන්ධානය වෙනුවෙන් ආසන 30 ක් හිමිවු අතර,එක්සත් ජනතා නිදහස් සන්ධානය වෙනුවෙන් ආසන 7 ක් හා ශ්‍රී ලංකා මුස්ලිම් කොංග්‍රසය වෙනුවෙන් එක් ආසනයක් එහිදි හිමිවිණ. පළාත් සභාවේ පළමු ප්‍රධාන අමාත්‍යවරයා ලෙස හිටපු ශේෂ්ඨාධිකරණ විනිසුරු සි.වි.විග්නේශ්වරන් මහතා පත්වු අතර පළාත් සභා මැතිවරණයේදී දෙමළ ජාතික සන්ධානය සියයට 78 ක ජන්ද ප්‍රතිශතයක් හිමිකර ගනු ලැබීය. පළාත් සභාවේ ධූර කාලය නිමා වීමෙන් අනතුරුව පළාත් සභාවේ බලය වර්තමාන පළාත් ආණ්ඩුකාර රෙජි‍නෝල්ඩ් කුරේ මහතා වෙනුවෙන් පැවරෙන බවද පළාත් ආණ්ඩුකාර කාර්යාල සඳන් කළේය.", "URL": "https://sinhala.adaderana.lk/news.php?nid=98088", "Category": null, "Parent URL": null}