{"Source": "Adaderana", "Timestamp": "November 17, 2010 11:47 am", "Headline": "රියදුරුට නින්ද ගිහින් වෑන්රියට මග වැරදිලා-පස් දෙනෙකුට තුවාලයි", "News Content": "අක්කරෙයිපත්තු‍ව සිට ගම්පොල බලා ධාවනය වූ වෑන් රථයක් මහනුවර - මහියංගණ මාර්ගයේ එනමල්තොට ප්‍රදේශයේ දී ප්‍රපාතයකට පෙරළී ගොස් තිබේ. එම සිද්ධියෙන් වෑන් රථයේ ගමන් ගත් පස් දෙනෙකු තුවාල ලබා ඇති බව උඩුදුම්බර පොලිසිය සඳහන් කරයි. උඩුදුම්බර රෝහලට ඇතුළත් කෙරුනු එම පිරිස අතරින් බරපතල තත්ත්වයේ පසු වූ එක් ‍අයෙකු මහනුවර මහරෝහල වෙත යොමු කර තිබේ. අද අලුයම 4.30ට පමණ මෙම අනතුර සිදු වී ඇත්තේ රියදුරුට නින්ද යාම හේතුවෙන් බවට සැක කළ හැකි බව උඩුදුම්බර පොලිසිය පවසයි.", "URL": "https://sinhala.adaderana.lk/news.php?nid=12211", "Category": null, "Parent URL": null}