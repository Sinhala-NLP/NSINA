{"Source": "Adaderana", "Timestamp": "June 20, 2017 12:52 pm", "Headline": "තිස්සට විදෙස් ගතවීමට පනවා තිබූ නියෝගය තාවකාලිකව අත්හිටුවයි", "News Content": "හිටපු පාර්ලිමේන්තු මන්ත්‍රී තිස්ස අත්තනායක මහතාට විදෙස් ගතවීම වළක්වාලමින් පනවා තිබු නියෝගය තාවකාලිකව අත්හිටුවීමට කොළඹ මහාධිකරණය තීරණය කර තිබේ.ඒ අනුව මෙම මස 23 වන දින සිට ලබන මස 12 වන දින දක්වා කාලය තුළ ඔහුට විදෙස් ගත විමට අවසර ලබාදීමට කොළඹ මහාධිකරණ විනිසුරු විකුම්කළුආරච්චි මහතා නියෝග කළ බව අද දෙරණ අධිකරණ වාර්තාකරු සඳහන් කළේය.ඔස්ට්‍රේලියාවේ උසස් අධ්‍යාපනය ලබන තම දියණිය බැලීම සඳහා යාමට අවසර ලබාදෙන ලෙසට අධිකරණයෙන් සිදුකළ ඉල්ලීමක් සලකා බැලීමෙන් අනතුරුව කොළඹ මහාධිකරණ විනිසුරුවරයා මෙම නියෝගය ලබා දී තිබේ. ඒ අනුව තිස්ස අත්තනායක මහතාට විදේශ ගත වීම වළක්වාලමින් සහ අධිකරණය විසින් පනවා ඇති තහනම් නියෝගය එම කාලය තුළ තාවකාලිකව ඉවත් කළ බව ආගමන විගමන පාලකවරයාට දැනුම්දෙන ලෙස ද කොළඹ මහාධිකරණ විනිසුරු විකුම් කළුආරච්චි මහතා මහාධිකරණ රෙජිස්ටාර්වරියට දැනුම් දී ඇති බව සඳහන්වේ.", "URL": "https://sinhala.adaderana.lk/news.php?nid=74387", "Category": null, "Parent URL": null}