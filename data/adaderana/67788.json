{"Source": "Adaderana", "Timestamp": "January 6, 2017 05:03 pm", "Headline": " මැට් රෙන්ෂෝ තරගයෙන් ඉවත් කරයි", "News Content": "ඔස්ට්‍රේලියාව සහ පකිස්ථානය අතර පැවැත්වෙන දෙවන ටෙස්ට් ක්‍රිකට් තරගයේ අවස්ථා දෙකකදී පන්දුව හිසේ වැදීම හේතුවෙන් ඔස්ට්‍රේලියානු කණ්ඩායමේ ආරම්භක පිතිකරු මැට් රෙන්ෂෝ තරගයෙන් ඉවත් කර තිබේ.තරගයේ පළමු දිනයේ ඔහු පන්දුවට පහර දෙමින් සිටින අවස්ථාවේදී මොහොමඩ් අමීර්ගේ පන්දුවක් හිස් ආවරණයේ වැදී රෙන්ෂෝ පීඩාවට පත් වූ බව වාර්තා වෙයි.ඔස්ට්‍රේලියානු කණ්ඩායමේ වෛද්‍යවරයා එහිදී ප්‍රතිකාර කිරීමෙන් පසු ඔහු නැවතත් ක්‍රීඩා කර තිබේ.තරගයේ තුන්වන දිනය වූ ඊයේ(05) හිස් ආවරණයක් පැළඳ පන්දු රකිමින් සිටින අවස්ථාවේ නැවතත් මැට් රෙන්ෂෝගේ හිසට පන්දු පහරක් එල්ල වී ඇති බව වාර්තා වෙයි.අනතුරුව ඔහුට හිසේ ආබාධයක් හටගෙන ඇති අතර මේ හේතුවෙන් ඔහු තරගයෙන් ඉවත් කිරීමට පියවර ගෙන තිබේ.තම සිව් වන ටෙස්ට් තරගයට සහභාගී වන රෙන්ෂෝ එම තරඟයේදී සිය මංගල ශතකය වාර්තා කරමින් ලකුණු 184ක් ලබා ගැනීමට සමත් වුණි.", "URL": "https://sinhala.adaderana.lk/news.php?nid=67788", "Category": null, "Parent URL": null}