{"Source": "Adaderana", "Timestamp": "July 28, 2017 03:34 pm", "Headline": "වරාය සේවකයින්ගේ ගැටළුවලට විසඳුම් හිමිවීම සතුටට කරුණක් ", "News Content": "වරාය සේවකයින්ගේ ගැටළු බොහෝමයකට විසඳුම් හිමිවීම හේතුවෙන් ඔවුන් ඉතාමත් සතුටුදායක මට්ටමක සිටින බව ශ්‍රී ලංකා නිදහස් සේවක සංගමයේ ප්‍රධාන ලේකම් ආරියදාස පතිරණ මහතා පවසයි. අද(28) දහවල් පැවති මාධ්‍ය හමුවකට එක් වෙමින් ඔහු මේ අදහස් පළ කළේය. කොළඹ වරායේ සිදුවන ක්‍රියාවලියම හම්බන්තොට වරායේ ද සිදුවන බව පැවසු ලේකම්වරයා වැඩි දුරටත් කියා සිටියේ වාහන ප්‍රතිනැව් ගත කිරීමේ ව්‍යාපෘතිය හම්බන්තොට වරායට ගෙන යන ලද්දේ හම්බන්තොට වරායට නැව් එන බව පෙන්වීමට බවයි. මෙහිදී අදහස් දැක්වු ශ්‍රී ලංකා නිදහස් සේවක සංගමයේ වරාය ශාඛාවේ සභාපති කපිල රාජපක්ෂ මහතා කියා සිටියේ, කොළඹ වරායේ සේවකයන්ගේ වරප්‍රසාද සියල්ල ලබා දීමට නම් ණය බරින් පීඩිත හම්බන්තොට වරාය සුබවාදීව සංවර්ධනයට අත දිය යුතු බවයි.", "URL": "https://sinhala.adaderana.lk/news.php?nid=75721", "Category": null, "Parent URL": null}