{"Source": "Adaderana", "Timestamp": "June 13, 2011 10:52 am", "Headline": "හොර මත්පැන් ජාවාරමක් ගෙනගිය චීන ජාතිකයෙක් කොටුවෙයි", "News Content": "නීති විරෝධී මත්පැන් ජාවාරමක් පවත්වාගෙන ගිය චීන ජාතිකයෙකු අත්අඩංගුවට ගෙන තිබේ. පුස්සැල්ලාව ප්‍රදේශයේ පවත්වාගෙන ගිය මෙම මත්පැන් ජාවාරම පිළිබඳ පොලිසියට ලැබුණු තොරතුරක් මත ඊයේ(12) විශේෂ වැටලීමක් සිදුකරනු ලැබීය. එහිදී මත්පැන් පෙරීමට ගන්නා උපකරණ තොගයක් සහ මත්පැන් තොගයක් ද පොලිස් භාරයට ගෙන තිබේ. සැකකරු අද(13) ගම්පොල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16729", "Category": null, "Parent URL": null}