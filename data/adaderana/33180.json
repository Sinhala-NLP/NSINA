{"Source": "Adaderana", "Timestamp": "April 11, 2013 09:07 am", "Headline": "නල දරු උපත හඳුන්වා දුන් පුරෝගාමියා සමුගනියි", "News Content": "ලොවට නල දරු උපත් හඳුන්වා දීමේ පුරෝගාමියා වූ මහාචාර්ය රොබට් එඩ්වර්ඩ්ස් මහතා අභාප්ප්‍රාප්ත වී තිබේ. 87 වන වියේ පසුවු ඔහු කාලයක සිට රෝගී තත්ත්වයෙන් පසුවූ බව විදෙස් මාධ්‍ය වාර්තා කළේය. මහාචාර්ය රොබට් එඩ්වර්ඩ්ස්ගේ මඟ පෙන්වීම යටතේ පළමු නල දරු උපත 1978 වසරේ බ්‍රිතාන්‍යයේදී සිදුකෙරිණි. මේ වන විට ලොව පුරා මිලියන 5 ක් පමණ නල දරු උපත් සිදුව ඇති බව විදෙස් මාධ්‍ය වාර්තා කරයි. 2011 වසරේ දී රොබට් එඩ්වර්ඩ්ස් නයිට් පදවියෙන් ද පිදුම් ලැබීය.", "URL": "https://sinhala.adaderana.lk/news.php?nid=33180", "Category": null, "Parent URL": null}