{"Source": "Adaderana", "Timestamp": "February 20, 2019 07:17 pm", "Headline": "රත්තරංගේ දුරකථන ඇමතුමේ දී රංජන්ට කියවුණ දේ", "News Content": "කොකේන් මත්ද්‍රව්‍ය භාවිත කරන කැබිනට් අමාත්‍යවරුන් සිටින බවට රාජ්‍ය අමාත්‍ය රන්ජන් රාමනායක මහතා කළ ප්‍රකාශය මේ දිනවල දේශපාලන තලයේ ආනදෝලනාත්මක කතාබහක් නිර්මාණය කර අවසන්. එම ප්‍රකාශය සම්බන්ධයෙන් විමර්ශනය කිරීම සඳහා එක්සත් ජාතික පක්ෂය සිව්පුද්ගල කමිටුවක් ද පත් කර තිබේ. කොකේන් මත්ද්‍රව්‍ය භාවිත කරන කැබිනට් අමාත්‍යවරුන් සිටින බවට රාජ්‍ය අමාත්‍ය රන්ජන් රාමනායක මහතා සිදු කළ ප්‍රකාශය සම්බන්ධයෙන් විමර්ශනය කිරීම සඳහා එක්සත් ජාතික පක්ෂය විසින් පත් කළ සිව්පුද්ගල කමිටුවේ ප්‍රධානත්වය දරන්නේ අමාත්‍ය ලක්ෂ්මන් කිරිඇල්ල මහතායී. මුදල් රාජ්‍ය අමාත්‍ය ඉරාන් වික්‍රමරත්න,පාර්ලිමේන්තු මන්ත්‍රී මහාචාර්ය ආශු මාරසිංහ සහ එක්සත් ජාතික පක්ෂ කෘත්‍යාධිකාරී මණ්ඩල සාමාජික නීතිඥ නිශ්ශංක නානායකාර යන මහත්වරුන් කමිටුවේ සෙසු සාමාජිකයින් වෙයි. මේ අතර අද පාර්ලිමේන්තුවේදී මේ පිළිබඳ අදහස් පළවුනා. මෙන්ම තවත් මාධ්‍ය හමු කිහිපයකදීම රන්ජන් රාමනායක මහතාගේ ප්‍රකාශය පිළිබඳව අදහස් පළ වුණා. මේ අතර දකුණු පළාත් සභා මන්ත්‍රි ක්‍රිෂාන්ත පුෂ්පකුමාර මහතා අද රාජ්‍ය අමාත්‍ය රංජන් රාමනායක මහතා දුරකථනය ඔස්සේ සම්බන්ධ කර ගනිමින් කොකේන් පිළිබඳ ඔහු කළ ප්‍රකාශය ගැන විමසා සිටියේය. එහිදී ඇති වු දුරකථන සංවාදය පහලින් දැක්වෙයි. සනත් - ගාල්ල ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - මම දකුණු පළාත් සභා මන්ත්‍රි රත්තරං ඉතිං ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - ගරු ඇමතිතුමා ඉන්නවාද ඔව් ඉන්නවා පොඩ්ඩක් ඉන්න දෙනකම් රාජ්‍ය අමාත්‍ය රංජන් රාමනායක - හලෝ... ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - ගරු ඇමතිතුමා මම රත්තරං රාජ්‍ය අමාත්‍ය රංජන් රාමනායක -ආ කොහොමද කොහොමද ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - කොහොමද කොහොමද මේ දවස්වල වීරයා වෙලා ඉන්නේ.. රාජ්‍ය අමාත්‍ය රංජන් රාමනායක - අනේ නැහැ අනේ දන්න දේ තමයි කියලා තියෙන්නේ සත්‍ය වාර්තා තමා තියෙන්නේ ඉතිං. මොනා කරන්නද පක්ෂයෙනුයි හැමතැනින්ම ගහනවා ඉතිං වට කරලා ඒකට ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - හැබැයි මෙහෙමයි ඇත්ත වුණොත් ගොඩ රාජ්‍ය අමාත්‍ය රංජන් රාමනායක - නෑ කොල්ලෝ ඇත්ත තමයි ඉතිං.මම කථා කළේ ඉතිං මන්ත්‍රිතුමා තියෙන දරු පරපුරයි මේ සේරම පුරුදු වෙලා මේක නැති නාස්ති වෙලානේ තියෙන්නේ. ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - ඔව් රාජ්‍ය අමාත්‍ය රංජන් රාමනායක - කුඩු හබ් එකක් වෙලා ඒක බොරුවක් නෙමෙයිනේ ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - ඔව් රාජ්‍ය අමාත්‍ය රංජන් රාමනායක - දැන් ජාත්‍යන්තර පාසල්වල 25% - 30% ක් විතර පුරුදු වෙලා. පාර්ලිමේන්තුවේත් බොහෝ අය ඉන්නවා ඉතිං පක්ෂ විපක්ෂ බේදයකින් තොරව කිහිපදෙනෙක්ම අහුවෙලා මේ මත් උවදුරට අහුවෙලා ඉන්නවා.කොකේන් ද ස්ටිකර් ද කුඩු ද ගංජ ද අශීස් ද මර්ජුවානා ද? ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - මම නම් කියන්නේ ඇමතිතුමා මුන් එක එකා එල්ලලා දෙන්න ඕන එහෙම නම් ඉතිං රාජ්‍ය අමාත්‍ය රංජන් රාමනායක - ඔව් අනේ ඉතිං මොනා කරන්නද. කට්ටියම එකතු වෙලා මට විනය පරීක්ෂණ තියලා අයින් කරලා මාව පක්ෂයෙනුත් අයින් කරලා ඇමති ධූරය නැති කරලා ඔහොමනේ ඉතිං පණිවිඩකාරයාට වෙඩි තැබිමනේ ලංකාවේ කරන්නේ ඉතිං,කියපු එකාට ගහනවා මිසක් කිව්වේ මොකක්ද කියලා හොයන්නේ නැහැනේ ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - මං දැක්කා කිරිඇල්ල ඇමතිතුමාව මොකක්ද කමිටුවකට පත් කරලා තියෙනවා. මං කිව්වා හොරාගේ අම්මාගෙන් පේන අහනවා වගේ වැඩක්ද දන්නේ නැහැ මේක කියලා රාජ්‍ය අමාත්‍ය රංජන් රාමනායක - හැබැයි මිනිහා නම් බොන්නේ නැහැ මිනිහාගේ වයස අනුව මිනිහා නම් බොන්නේ නැහැ. නමුත් අපේ අයත් ඉන්නවා ඒ පැත්තේ අයයි දේශප්‍රේමි ගොඩක් අය මේකෙදිත් ගහලා තමයි එන්නේ ඇතුළට. එතන ගහපු එම්.එස්.ඩී අයවත් කියපු අයවත් අස්කරලා තිබුණා.වේත්‍රධාරීත් දන්නවා වැඩේ. කාර් පාර්ක් එකේ ගහනවා ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - මාර ඛේදජනක සිද්ධියක්නේ මේක රාජ්‍ය අමාත්‍ය රංජන් රාමනායක - ගංජා මිටියක් ගහනවා වගේ නෙමෙයි මේක හෙන මිලයිනේ ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - කොකේන් ගණන් නේ රාජ්‍ය අමාත්‍ය රංජන් රාමනායක - කොකේන් ගණන් නේ හෙන ගණන්. ලතීෆ් මහත්තයා මොනිටර් කරන් ඉවරයි කවුද දෙන්නේ කියලා ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - ආ මේගොල්ලන්ට ගෙනත් දෙන කට්ටිය. ඒ කියන්නේ පාර්ලිමේන්තුව ඇතුලට මුන් ගෙනත් දෙනවාද? රාජ්‍ය අමාත්‍ය රංජන් රාමනායක - නැහැ නැහැ. මේක මේ පැකට් එකක දාලා ඇවිල්ලා අර ක්‍රෙඩිට් කාඩ් එකින්නේ මේක මේ වෙන් කරන්නේ. ටස් ගාලා නහයට තියලා අදිනවා.ඇද්දට පස්සේ ඉතිං සොඳුරු ලෝකයක කියලා ඉතිං ඒගොල්ලෝ කියන්නේ.ආත්ම ශක්තියකුත් එනවාලු අල්ලලා දෙන්න පුළුවන් වැඩේ තියෙන්නේ දවල් තුනයිලු ඇඟේ DNA වලින් ගන්න පුළුවන් එකෙක්වත් බ්ලඩ් රිපෝට් දෙන්නේ නැහැනේ. කෑගැහුවට කවුරුත් බ්ලඩ් චෙක් කරනවාට කැමති නැහැ ක්‍රිෂාන්ත පුෂ්පකුමාර - දකුණු පළාත් සභා මන්ත්‍රි - මුන්ට පේන්නත් එක්ක ඉස්සෙල්ලා ගිහිල්ලා ඔබතුමා දෙන්න තියෙන්නේ බ්ලඩ් එකක්.ඔන්න මම නම් දුන්නා කියලා රාජ්‍ය අමාත්‍ය රංජන් රාමනායක - මම කිව්වා මම ඕන වෙලාවක දෙන්න කැමතියි කියලා. ආවට ගියාට කියන්නේ නැහැ .බී වාර්තා නිර්දේශිත කොපි නඩු වාර්තා සේරම ස්ටඩී කරලා කියන්නේ. ඕකේ ඕකේ..", "URL": "https://sinhala.adaderana.lk/news.php?nid=104711", "Category": null, "Parent URL": null}