{"Source": "Adaderana", "Timestamp": "June 6, 2016 10:24 am", "Headline": "ලක්ෂ 36ක වල්ලපට්ටා සමග 1ක් කොටු", "News Content": "නීතිවිරෝධී ලෙස මෙරටින් රැගෙන යාමට උත්සහ කළ රුපියල් ලක්ෂ 36ක් පමණ වටිනා වල්ලාපට්ටා ශාක කොටස් තොගයක් ගුවන් තොටුපොළ රේගු භාරයට ගෙන තිබේ.අද(06) අළුයම 01.45ට පමණ සැක සහිත පුද්ගලයෙකු පිළිබඳ කටුනායක ගුවන් තොටුපොළ ආරක්ෂක නිලධාරියෙකු විසින් කළ දැනුම්දීමකට අනුව සිදු කළ සෝදිසියකදී අදාළ ශාක කොටස් තොඟය සොයාගත් බව රේගු මාධ්‍ය අංශය සඳහන් කළේය.වල්ලාපට්ටා ශාක කොටස් කිලෝග්‍රෑම් 18ක් පමණ එහිදී සොයාගෙන ඇති අතර සැකකරු එම ශාක කොටස් කටාර් රාජ්‍යය වෙත රැගෙනයාමට උත්සහ දරා තිබේ.එම වල්ලාපට්ටා ශාක කොටස් තොඟය රාජසන්තක කර ඇති අතර සැකකරුට රුපියල් ලක්ෂයක දඩයක් නියම කර ඇති බව ගුවන් තොටුපොළ රේගුව සඳහන් කළේය.", "URL": "https://sinhala.adaderana.lk/news.php?nid=60825", "Category": null, "Parent URL": null}