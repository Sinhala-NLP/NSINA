{"Source": "Adaderana", "Timestamp": "December 6, 2017 10:09 am", "Headline": "මායිම් බිත්තියට මුල් වී අවසන් ගමන් යයි", "News Content": "සමන්තුරය ප්‍රදේශයේදී දෙපිරිසක් අතර ඇති වූ ආරවුලක් දුරදිග යාමෙන් එක් පුද්ගලයෙකු මියගොස් තිබේ. මායිම් බිත්තියක් මුල් කර ගනිමින් මෙම ගැටුම හටගෙන ඇති අතර එහිදී සිදුවූ පහර දීමකින් තුවාල ලැබූ අදාළ පුද්ගලයා සමන්තුරය රෝහලට ඇතුළත් කිරීමෙන් අනතුරුව මියගොස් ඇති බව පොලිසිය පැවසුවේය. මියගොස් ඇත්තේ 60 හැවිරිදි අයෙකි. ඝාතනය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන ඇති අතර තවත් සැකකරුවෙකු ප්‍රදේශයෙන් පලාගොස් ඇති බව සඳහන්ය. සිද්ධිය සම්බන්ධයෙන් සමන්තුරය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81113", "Category": null, "Parent URL": null}