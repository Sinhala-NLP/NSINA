{"Source": "Adaderana", "Timestamp": "May 23, 2012 08:27 am", "Headline": "කොල්ලකෑම් රැසකට සම්බන්ධ නාවික හමුදා භටයෙකු අත්අඩංගුවට ", "News Content": "ත්‍රිකුණාමලය ප්‍රදේශයේ කොල්ලකෑම් හා සොරකම් ගණනාවකට සම්බන්ධ නාවික හමුදා භටයෙකු පොලිසිය විසින් අත්අඩංගුවට ගෙන තිබේ. පසුගියදා යතුරු පැදියකින් පැමිණි පුද්ගලයෙකු කාන්තාවකගේ අත්බෑගය කොල්ලකා පළාගිය බවට පොලිසියට පැමිණිල්ලක් ලැබී තිබූ බව සඳහන්ය. කොල්ලකරු පැමිණි යතුරුපැදියේ අංකය ඔස්සේ සිදු කළ පරීක්ෂණවලින් අනාවරණ වූයේ එහි අයිතිකරු ත්‍රිකුණාමල තිස්ස නාවික තටාංගණයේ නාවික සෙබළෙකු බවය. සැකකරු පිළිබඳ දැනුම් දීමෙන් අනතුරු අදාළ සැකකරු නාවික හමුදා නිලධාරීන් විසින් පොලිසියට භාර දී ඇත. සැකකරුගෙන් සිදු කළ ප්‍රශ්න කිරීම් වල දී ඔහු විසින් සොරකම් කරන ලද මුදල් හා පෙර අපරාධවලට ‍අදාළ ජංගම දුරකථන 5 ක් පොලිසිය සොයා ගෙන තිබේ.", "URL": "https://sinhala.adaderana.lk/news.php?nid=24450", "Category": null, "Parent URL": null}