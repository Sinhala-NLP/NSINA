{"Source": "Adaderana", "Timestamp": "July 2, 2018 01:33 pm", "Headline": "නායයෑමේ අධි අවදානම් සහිත කලාප 284ක ජනතාව යළි පදිංචියට", "News Content": "නායයෑමේ අධි අවදානම් සහිත කලාප 284ක ජනතාව නැවත පදිංචි කිරීමේ කටයුතු ආරම්භ කර ඇති බව ජාතික ගොඩනැගිලි පර්යේෂණ ආයතනය පවසයි. පසුගියදා ඇති වූ ආපදා තත්ත්වයෙන් බලපෑම් එල්ල වූ දිස්ත්‍රික්ක 10කින් මෙම කලාප හදුනාගෙන ඇති බව එම ආයතනය සඳහන් කළේය. ප්‍රදේශිය ලේකම්වරුන් විසින් අධි අවදානම් කලාපවල ජිවත්වන ජනතාව නැවත පදිංචි කිරීම සඳහා අවශ්‍යවන ඉඩම් සම්බන්ධයෙන් ජාතික ගොඩනැගිලි පර්යේෂණ ආයතනයට දැනුම්දීමෙන් පසු එහි නිළධාරීන් විසින් එම ඉඩම් පරික්ෂා කිරීමේ කටයුතු සිදු කරනු ලබයි. අනතුරුව සකස් කරනු ලබන ලේඛනය ආපදා සහන සේවා මධ්‍යස්ථානය වෙත යොමු කෙරෙන බව ජාතික ගොඩනැගිලි පර්යේෂණ ආයතනය සඳහන් කළේය. ආපදා සහන සේවා මධ්‍යස්ථානය මඟින් ජනතාව නැවත පදිංචි කිරීමේ කටයුතු සිදු කරන් අතර එහිදී අවශ්‍ය නිවාස ඉදිකරදීම සඳහා රුපියල් මිලියන 1.2ක පමණ මුදලක් ඇස්තමේන්තු කරන බව සඳහන්ය.", "URL": "https://sinhala.adaderana.lk/news.php?nid=91842", "Category": null, "Parent URL": null}