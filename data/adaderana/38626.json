{"Source": "Adaderana", "Timestamp": "November 5, 2013 01:19 pm", "Headline": "චණ්ඩි පාට්දැමූ පුංචි ආණ්ඩුවේ සන්ධාන මන්ත්‍රීවරියට ඇප", "News Content": "කොට්ටාව,මාකුඹුර ප්‍රදේශයේ ගොඩනැඟිලි ද්‍රව්‍ය අලෙවිසැලකට හා වාහන 3ට පහරදී අලාභ හානි සිදුකළ බව කියන එක්සත් ජනතා නිදහස් සන්ධානයේ හෝමාගම ප්‍රාදේශීය සභා මන්ත්‍රීනී නීලකාන්ති සමරවික්‍රම මහත්මිය අද අධිකරණයට බාරවී තිබේ. ඇය අද (05) දිනයේ හෝමාගම මහේස්ත්‍රාත් අධිකරණයට ඉදිරිපත්වීමෙන් පසු රු.25,000 ක මුදල් ඇපයක් හා රු.ලක්ෂයක ශරීර ඇපයක් මත නිදහස් කරලීමට අධිකරණය විසින් නියෝග කර ඇති බව අද දෙරණ වාර්තාකරු පවසයි. සැකකාර ප්‍රාදේශීය සභා මන්ත්‍රීවරිය හා ඇගේ දියණිය ඊයේ දිනයේ කොට්ටාව,මාකුඹුර ප්‍රදේශයේ ගොඩනැඟිලි ද්‍රව්‍ය අලෙවිසැලකට හා වාහන 3ට පහරදී අලාභ හානි සිදුකළ බවට එකී හිමිකරුවන් විසින් පොලීසියට පැමිණිලි කර තිබුණි.", "URL": "https://sinhala.adaderana.lk/news.php?nid=38626", "Category": null, "Parent URL": null}