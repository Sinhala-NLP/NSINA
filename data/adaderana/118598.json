{"Source": "Adaderana", "Timestamp": "September 8, 2019 04:34 pm", "Headline": "නීති විරෝධීව මසුන් මැරූ 5ක් අත්අඩංගුවට", "News Content": "නීති විරෝධී ධීවර කටයුතුවල නිරත වෙමින් සිටි පුද්ගලයින් පස් දෙනෙකු නාවික හමුදාව විසින් අත්අඩංගුවට ගෙන තිබේ. කෝකිලායි ආශ්‍රිත මුහුදු ප්‍රදේශයේ දී මොවුන් අත්අඩංගුවටගත් බව නාවික හමුදාව සදහන් කළේය. එහිදී ඩිංගි යාත්‍රාවක් සහ ධීවර ආම්පන්න තොගයක් ද නාවිකහමුදාව භාරයට ගෙන ඇත. අත්අඩංගුවට ගත් පුද්ගලයින් පුල්මුඩේ ප්‍රදේශයේ පදිංචිකරුවන් බවට හදුනාගෙන ඇති අතර ඔවුන් මුලතිව් සහකාර ධීවර පරික්ෂක කාර්යාලය වෙත භාරදුන් බව නාවික හමුදාව සදහන් කළේය.", "URL": "https://sinhala.adaderana.lk/news.php?nid=118598", "Category": null, "Parent URL": null}