{"Source": "Adaderana", "Timestamp": "July 12, 2013 06:58 am", "Headline": "බසය පාරෙන් ඉවතට - දෙදෙනෙක් මරුට - 17 ට තුවාලයි", "News Content": "කොළඹ සිට මඩකළපුව බලා ධාවනය වූ බස් රථයක් මනම්පිටිය කොටලීය ප්‍රදේශයේදී අනතුරට ලක්වීමෙන් පුද්ගලයින් දෙදෙනකු ජීවිතක්ෂයට පත්ව තවත් 17 දෙනකු තුවාල ලබා තිබේ. අද (12) අළුයම අදාළ බස් රථය මාර්ගයෙන් ඉවතට පැනීම නිසා මෙම අනතුර සිදුව ඇති බවත්, තුවාල ලැබූවන් පොළොන්නරුව මහ රෝහලට ඇතුළත් කර ඇති බවත් පොලීසිය පවසයි. තුවාල ලැබූවන්ගෙන් දෙදෙනකුගේ තත්ත්වය බරපතළ බව රෝහල් ආරංචි මාර්ග පවසයි. කොළඹ පැවති වැඩමුළුවකට සහභාගීවූ සමෘද්ධි නිලධාරීන් පිරිසක් රැගත් බස් රථයක් මෙසේ අනතුරට ලක්ව ඇති බව සඳහන්ය.", "URL": "https://sinhala.adaderana.lk/news.php?nid=35704", "Category": null, "Parent URL": null}