{"Source": "Adaderana", "Timestamp": "July 29, 2013 02:59 pm", "Headline": "වතු අධිකාරී ඝාතනය - අතකොටාත් හඳුනා ගනී", "News Content": "දැරණියගල නූරී වතුයායේ අධිකාරී නිහාල් සෙනෙවිරත්න මහතාගේ ඝාතනය සම්බන්ධයෙන් රිමාන්ඩ් කර සිටි සැකකරුවන් 21 දෙනාගෙන් අත‍කොටා ඇතුළු 9 දෙනෙකු අද (29) අධිකරණයේ පැවැති හඳුනා ගැනීමේ පෙරට්ටුවේදී හඳුනා‍ගෙන තිබේ. ඉතිරි සැකකරුවන් හෙටත්, අනිද්දාත් අධිකරණයට ඉදිරිපත් කරන ලෙස අවිස්සාවේල්ල මහේස්ත්‍රාත් ධනුෂ්ක‍ සෙනෙවිරත්න මහතා නියෝග කළ බව අද දෙරණ වාර්තාකරු පැවසීය. එසේම සියලූම සැකකරුවන් කුරුවිට බන්ධනාගාරයේ රඳවා තබන ලෙසටද මහේස්ත්‍රාත්වරයා නියෝග කර ඇත. දැරණියගල , නූරිවතුයායේ අධිකාරීවරයා කිසියම් පිරිසක් පසුගිය 05 වැනිදා පහරදී කපා කොටා ඝාතනය කර තිබුණි. එදින උදෑසන 9.30 ට පමණ නිහාල් පෙරේරා නමැති වතු අධිකාරිවරයා මාර්ගයේ ගමන් කරමින් සිටියදී කැබ් රථයකින් පැමිණි පිරිසක් මෙම මැර ප්‍රහාරය එල්ල කර ඇති බව පරීක්ෂණවලින් හෙළි විය.", "URL": "https://sinhala.adaderana.lk/news.php?nid=36196", "Category": null, "Parent URL": null}