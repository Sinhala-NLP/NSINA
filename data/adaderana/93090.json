{"Source": "Adaderana", "Timestamp": "July 23, 2018 09:19 pm", "Headline": "නීති විරෝධීව ඊශ්‍රාලයේ සිටින ශ්‍රී ලාංකික ශ්‍රමිකයන්ට රතු නිවේදනයක්", "News Content": "නීති විරෝධී ලෙස ඊශ්‍රාලයේ රැදී සිටින ශ්‍රී ලංකේය ශ්‍රමිකයින්ට මෙරටට පැමිණීම සඳහා සැප්තැම්බර් පළමුවැනිදා දක්වා පොදු සමා කාලයක් ලබාදී තිබේ. එම කාලය ඇතුළත දී ලංකාවට නොපැමිණෙන ශ්‍රමිකයින් සම්බන්ධයෙන් ඉදිරියේදී දැඩි නීතිමය පියවර ගන්නා බව ද විදුලි සංදේශ, ඩිජිටල් යටිතල පහසුකම් හා විදේශ රැකියා නියෝජ්‍ය අමාත්‍ය මනුෂ නානායක්කාර මහතා පැවසීය. මේ වන විට ඊශ්‍රාලයේ නීති විරෝධී ලෙස රැදී සිටින ශ්‍රමිකයින්ගේ දෙමාපියන් සහ භාරකරුවන් විදේශ සේවා නියුක්ති කාර්යාංශයට ගෙන්වා දැනුවත් කිරීමේ අවස්ථාවට එක්වෙමින් නියෝජ්‍ය ඇමැතිවරයා මේ බව පැවසුවේය. එරට කෘෂි ක්ෂේත්‍රයේ රැකියා අවස්ථාවන් මෙරටට ලැබි තිබුනද මේ වන විට ඒ සියල්ල නතර වී ඇති බව සහ එයට හේතු වි ඇත්තේ රැකියා පන්සියයකට මෙරටින් ගිය ශ්‍රමිකයන්ගෙන් එකසිය පනහක් ආසන්න සංඛ්‍යාවක් නැවත ලංකාටව නොපැමිණිම බව නියෝජ්‍ය අමාත්‍යවරයා පැවසීය. රැකියා සඳහා ඊශ්‍රායලයට ගොස් නියමිත දිනයට නැවත පැමිනි සියළුම පුද්ගලයන්ව නැවතත් ඒ රටට ගෙන්වා ගැනීමට ඊශ්‍රායල් රජය එකඟවී ඇති බවද ඒ මහතා ප්‍රකාශ කළේය. සැප්තැම්බර් පළමුවෙනිදට පෙර නීති විරෝධී ලෙස ඊශ්‍රාලයේ රැදී සිටින ශ්‍රී ලංකේය ශ්‍රමිකයින්ට මෙරටට නොපැමිණියහොත් ඔවුන්ට එරෙහිව නඩු පැවරීම් සිදු වන අතර මෙම ශ්‍රමිකයන් කෙදිනක හෝ නැවත මෙරටට පැමිනි දවසක ගුවන්තොටුපලේ දී අත්අඩංගුවට ගන්නා ආකාරයට නීතිමට කටයුතු සිදු කිරිමට පියවර ගන්නා බවද නියෝජ්‍ය අමාත්‍යවරයා අවදාරණය කළේය. එම පුද්ගලයන් රතු වරෙන්තුකරුවන් ලෙස උසාවියේ නම් කර ඒ වාර්තාව ආගමන විගමන දෙපාර්තමේන්තුවට ලබා දීමට කටයුතු කරණ බවද එ් මහතා පැවසීය.", "URL": "https://sinhala.adaderana.lk/news.php?nid=93090", "Category": null, "Parent URL": null}