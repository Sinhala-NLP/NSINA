{"Source": "Adaderana", "Timestamp": "January 6, 2011 08:29 pm", "Headline": "ප්‍රදේශ කිහිපයක පළාත් පාලන ආයතන අද විසුරුවන්නේ නෑ", "News Content": "පළාත් පාලන ආයතන අද(06) මධ්‍යම රාත්‍රියේ විසුරුවා හරින බව පළාත් පාලන හා පළාත් සභා අමාත්‍ය ඒ. එල්. එම්. අතාවුල්ලා මහතා පවසයි ‍ ඒ අනුව හෙට(07) දිනයේ සිට විශේෂ නිලධාරියෙකු යටතට පළාත් පාලන ආයතන පත්කරන බව ඔහු සඳහන් කරයි. ‍ අද පස්වරුවේ කොළඹ දී පැවති මාධ්‍ය හමුවකට එක්වෙමින් අමාත්‍යවරයා මෙම අදහස් පළ කළේය. ‍ සියලු මහ නගර සභා සහ ලෝක කුසලාන ක්‍රිකට් තරගාවලිය පැවැත්වෙන ප්‍රදේශවල පළාත් පාලන ආයතන කිහිපයක් අද දිනයේ විසුරුවා හැරීම සිදු නොකරන බව එහිදී අමාත්‍යවරයා වැඩිදුරටත් ප්‍රකාශ ක‍ළේය. ‍ කොළඹ, කොළොන්නාව, කෝට්ටේ, දෙහිවල -ගල්කිස්ස, මහනුවර, කුණ්ඩසාලේ, හම්බන්තොට මහ නගර සභා හා සූරියවැව ප්‍රාදේශීය සභාව අද දිනයේ විසුරුවා නොහරින බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13319", "Category": null, "Parent URL": null}