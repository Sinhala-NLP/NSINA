{"Source": "Adaderana", "Timestamp": "February 6, 2017 02:01 pm", "Headline": " විමල්ගේ ඇප අයදුම්පත ගැන කරුණු දැක්වීමට නොතීසි", "News Content": "රක්ෂිත බන්ධනාගාර ගත කර සිටින පාර්ලිමේන්තු මන්ත්‍රී විමල් වීරවංශ මහතා ඉදිරිපත් කළ ඇප අයදුම්පත සම්බන්ධයෙන් කරුණු දැක්වීම සඳහා කොළඹ මහාධිකරණය විසින් නීතිපතිවරයා සහ පොලිස් මූල්‍ය අපරාධ විමර්ශන කොට්ඨාශයේ ස්ථානාධිපතිවරයා වෙත නොතීසි නිකුත් කර තිබේ.ලබන 13 වැනිදා ඊට අදාළ කරුණු දක්වන ලෙස කොළඹ මහාධිකරණ විනිසුරු විකුම් කළුආරච්චි මහතා නියෝග කළ බව අද දෙරණ අධිකරණ වාර්තාකරු සඳහන් කළේය.රජයේ වාහන අවභාවිත කිරීමෙන් රුපියල් කෝටි 9කට අධික පාඩුවක් සිදුකළ බවට චෝදනා මත පාර්ලිමේන්තු මන්ත්‍රී විමල් වීරවංශ මහතා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=69208", "Category": null, "Parent URL": null}