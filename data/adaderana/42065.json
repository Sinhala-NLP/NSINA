{"Source": "Adaderana", "Timestamp": "March 26, 2014 07:17 am", "Headline": " දුලාංජලීට සල්ලි දුන්නු කෙනාගේ ගෙදරින් තවත් හොර නෝට්ටු මාට්ටු", "News Content": "හිටපු ජනාධිපතිවරයෙකු වු ආර්.ප්‍රේමදාස මහතාගේ දියණිය වන දුලාංජලී ජයකොඩි මහත්මියට ව්‍යාජ මුදල් නෝට්ටු ලබා දුන් පුද්ගලයාගේ නිවසේ තිබී තවත් ව්‍යාජ මුදල් නෝට්ටු තොගයක් සොයාගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා කියා සිටියේ දුලාංජලී ජයකොඩි මහත්මියගෙන් ද අපරාධ පරීක්ෂණ දෙපාර්තමේන්තුව තවදුරටත් ප්‍රශ්න කරමින් සිටින බවයි. කොළඹ, කුරුදුවත්ත ප්‍රදේශයේ පෞද්ගලික බැංකුවක දුලාංජලී ජයකොඩි මහත්මිය විසින් රුපියල් ලක්ෂ 20ක මුදලක් ඊයේ පස්වරුවේ තැන්පත් කිරීමට උත්සාහ කර තිබුණි. මෙසේ තැන්පත් කෙරුණු රුපියල් පන්දහසේ නෝට්ටු 400 ම ව්‍යාජ ඒවා බවට හඳුනා ගැනුණි. කෙසේ වෙතත් පොලීසිය විසින් සිදුකළ ප්‍රශ්න කිරීමේදී එකී මුදල් ලබාදුන් බව කියන පුද්ගලයාද හෙළිදරව්වීමෙන් අනතුරුව එකී සැකකරුද අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=42065", "Category": null, "Parent URL": null}