{"Source": "Adaderana", "Timestamp": "January 18, 2012 10:35 pm", "Headline": "  වේගයෙන් පැමිණි ටිපර් රථය එක් අයෙකුට මරු කැඳවයි-6 ට තුවාලයි", "News Content": "අනුරාධපුර,විලච්චිය ප්‍රධාන මාර්ගයේ අලිවංගුව ප්‍රදේශයේ සිදුවූ රිය අනතුරකින් පුද්ගලයකු ජීවිතක්ෂයට පත්වී තවත් 6 දෙනකු තුවාල ලබා තිබේ. කැබ් රථයක්,ලෝඩර් රථයක්,හා ටිපර් රථයක් එකිනෙකට ගැටීමෙන් මෙම අනතුර සිදුව ඇති බව අද දෙරණ වාර්තාකරු පවසයි. යම් කාර්මික දෝෂයක් හේතුවෙන් මාර්ගය අයිනේ නවතා ලෝඩර් රථයක් යථා තත්ත්වයට පත්කරමින් සිටියදී ඒ අසල කැබ් රථයක්ද නවතා තිබී ඇතැයිද,පසුව අධික වේගයෙන් ධාවනය වූ ටිපර් රථය පළමුවෙන්ම කැබ් රථයේ වැදී පසුව කැබ් රථයද සමග වීසි වී ලෝඩර් රථයේද ගැටී ඇතැයි කියැවෙයි. කෙසේ වෙතත් මෙම අනතුරින් තුවාල ලැබූවන් පළමුව විලච්චිය රෝහලට ඇතුළත් කොට පසුව අනුරාධපුර රෝහලට මාරුකර යවා ඇතැයි රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=21482", "Category": null, "Parent URL": null}