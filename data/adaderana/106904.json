{"Source": "Adaderana", "Timestamp": "March 28, 2019 03:11 pm", "Headline": "කසකස්ථානයේ හෙලිකොප්ටර් යානයක් කඩා වැටී 13ක් ජීවිතක්ෂයට", "News Content": "කසකස්ථානයේ හමුදා හෙලිකොප්ටර් යානයක් කඩා වැටීමෙන් පුද්ගලයින් 13 දෙනෙකු ජීවිතක්ෂයට පත්ව ඇති බව වාර්තා වෙයි. උස්බෙකිස්ථාන දේශ සීමාව ආසන්න ප්‍රදේශයේදී හමුදා පුහුණුවක් අතරතුර අදාළ යානය කඩා වැටී ඇති අතර එහි සිටි සියලු හමුදා සාමාජිකයින් අනතුරින් මියගොස් ඇති බව විදෙස් මාධ්‍ය වාර්තා කළේය. අනතුරට හේතුව මෙතෙක් අනාවරණය වී නොමැති බව සඳහන් අතර සිද්ධිය පිළිබඳ විශේෂ විමර්ශනයක් සිදුකරන ලෙස කසකස්ථාන ජනාධිපතිවරයා එරට ආරක්ෂක අංශ වෙත උපදෙස් ලබා දී ඇත.", "URL": "https://sinhala.adaderana.lk/news.php?nid=106904", "Category": null, "Parent URL": null}