{"Source": "Adaderana", "Timestamp": "December 29, 2010 10:31 am", "Headline": "සෝමාලියානු මුහුදු කොල්ල ග්‍රහණයේ තිබූ නැවකට නිදහස ", "News Content": "මාස 7කට වැඩි කාලයක් සෝමාලියානු මුහුදු කොල්ලකරුවන්ගේ ග්‍රහණයේ පැවති නෞකාවක් නිදහස් කර තිබේ. අමෙරිකානු ඩොලර් මිලියන 5. 5ක කප්පම් මුදලක් ලබා දීමෙන් පසු මෙම නෞකාව මුදා හැර ඇති බව විදෙස් වාර්තා පවසයි. රසායන ද්‍රව්‍ය සහිත නෞකාවක් මෙලෙස සෝමාලියානු ‍කොල්ලකරුවන්ගේ ග්‍රහණයට නතු වන විට එහි කාර්යය මණ්ඩලය 23 දෙනෙකු සිට ඇත. ඉන් වැඩි පිරිස ඉන්දීය ජාතිකයින් බව සඳහන්ය. ඊට අමතරව බංග්ලාදේශ සහ යුක්‍රේන ජාතිකයින් ද නෞකාවේ සේවය කළ බව වාර්තා වේ. සෝමාලියානු මුහුදු කොල්ලකරුවන්ගේ ග්‍රහණයේ මේ වන විට නෞකා 25ක් පවතින අතර ප්‍රාණ ඇපකරුවන් ලෙස 587 දෙනෙකු රඳවා ගෙන සිටියි.", "URL": "https://sinhala.adaderana.lk/news.php?nid=13135", "Category": null, "Parent URL": null}