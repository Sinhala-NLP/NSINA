{"Source": "Adaderana", "Timestamp": "September 29, 2015 10:58 am", "Headline": "කොක්මාදූව පිටවීමේ පර්යන්තය යටවෙයි", "News Content": "දක්ෂිණ අධිවේගී මාර්ගයේ කොක්මාදූව පිටවීමේ පර්යන්තය ආසන්න ප්‍රදේශය ජලයෙන් යටවී තිබේ.මේ හේතුවෙන් අද පෙරවරු 06 සිට වැලිගම - ඉමදූව ප්‍රධාන මාර්ගයේ ගමනාගමනය ඇනහිට ඇති බව පොලිසිය පැවසුවේය.එමෙන්ම වැලිගම, ඉමදූව ප්‍රධාන මාර්ගයට පස් කන්දක් සහ විදුලි කණුවක් කඩා වැටී ඇති බවට වාර්තා වේ.විකල්ප භාවිත කරන ලෙස එම මාර්ගයේ ගමන් ගන්නා රථ වාහන රියදුරන්ගෙන් පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=54149", "Category": null, "Parent URL": null}