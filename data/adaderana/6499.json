{"Source": "Adaderana", "Timestamp": "February 5, 2010 04:11 pm", "Headline": "හකීම්ගේ උපකාරය අවශ්‍ය නෑ", "News Content": "ආණ්ඩුව ඉදිරි මැතිවරණ සදහා රවුෆ් හකීම් මහතා‍ගේ උපකාරය බලාපොරොත්තු නොවන බව රිෂාද් බදුයුදීන් අමාත්‍යවරයා පවසයි. රවුෆ් හකීම් මහතා ආණ්ඩුවට ද්‍රෝහීව කටයුතු කළ අයෙකු බව අමාත්‍යවරයා පවසයි. රජයේ අමාත්‍යවරයෙකු ලෙස කටයුතු කළ හෙතෙම ඔහුගේ පක්ෂයේ තවත් මන්ත්‍රිවරු පිරිසක් සමග තීරණාත්මක අය වැය ඡන්ද වීමසීමක් ආසන්නයේදී රජයට විරුද්ධව කටයුතු කළ බව රිෂාද් බදුයුදීන් අමාත්‍යවරයා පෙන්වාදෙයි. අමාත්‍යවරයා තවදුරටත් පෙන්වා‍ දෙන්නේ රවුෆ් හකීම් මහතාගේ පක්ෂයට පැහැදිලි ඡන්ද පදනමක් නොමැති බව පසුගිය ජනාධිපතිවරණයෙන් අනාවරණය වු බවයි.", "URL": "https://sinhala.adaderana.lk/news.php?nid=6499", "Category": null, "Parent URL": null}