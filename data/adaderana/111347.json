{"Source": "Adaderana", "Timestamp": "June 5, 2019 08:06 am", "Headline": "කැලණිය සරසවියේ ශාස්ත්‍ර පීඨය හෙට සිට යළි ඇරඹෙයි", "News Content": "කැලණිය විශ්වවිද්‍යාලයේ සමාජීය විද්‍යා සහ මානව ශාස්ත්‍ර පීඨවල අධ්‍යයන කටයුතු හෙට(06) සිට යළි ආරම්භ කිරීමට විශ්වවිද්‍යාල පාලනාධිකාරීය තීරණය කර තිබේ. ආරක්ෂක වැඩපිළිවෙලට අනුකූලව කටයුතු කිරීමට අදාළ පීඨවල ශිෂ්‍ය නියෝජිතයින් එකඟතාව පල කිරීම නිසා එම පීඨවල අධ්‍යයන කටයුතු ආරම්භ කිරිමට තීරණය කළ බවයි එම විශ්වවිද්‍යාලයේ සන්නිවේදන හා මාධ්‍ය ඒකකයේ අධ්‍යක්ෂ ජ්‍යෙෂ්ඨ කථිකාචාර්ය විජයානන්ද රූපසිංහ මහතා පැවසුවේය. ඒ අනුව එම පීඨවල නේවාසිකාගාර සිසුන්ට අද නේවාසිකාගාර වෙත වාර්තා කළ යුතුය. විශ්වවිද්‍යාලයේ ක්‍රියාත්මක කර ඇති විශේෂ ආරක්ෂක වැඩපිළිවෙලට එරෙහිව සිසුන් පිරිසක් කටයුතු කිරිම හේතුවෙන් වෛද්‍ය පීඨය හැර සෙසු සියලුම පීඨ යළි දැනුම් දෙන තුරු තාවකාලිකව වසා දැමීමට විශ්වවිද්‍යාලයීය පාලනාධිකාරිය පසුගිය 30 වනදා තීරණය කර තිබුණි.", "URL": "https://sinhala.adaderana.lk/news.php?nid=111347", "Category": null, "Parent URL": null}