{"Source": "Adaderana", "Timestamp": "March 28, 2014 09:09 am", "Headline": "මෙරට අත්අඩංගුවේ සිටින සියලුම ඉන්දීය ධීවරයින් නිදහස් කරන්න  ", "News Content": "මෙරට අත්අඩංගුවේ පසුවන සියලු ඉන්දිය ධිවරයින් නිදහස් කරන ලෙස ජනාධිපති මහින්ද රාජපක්ෂ මහතා අදාළ අංශ වෙත උපදෙස් ලබා දී තිබේ. ඉන්දියාව සමඟ පවතින සුහදත්වය වර්ධනය කරගැනීමේ අරමුණින් මෙම තීරණය ගෙන ඇති බව ජනාධිපති මාධ්‍ය අංශය සඳහන් කළේය. එක්සත් ජාතීන්ගේ සංවිධානයේ මානව හිමිකම් කවුන්සිලයේ ඊයේ(27) පැවති ඡන්ද විමසීමේදි ඉන්දියාව ඡන්දය ලබාදීමෙන් වැළකී සිටින ලදී.", "URL": "https://sinhala.adaderana.lk/news.php?nid=42134", "Category": null, "Parent URL": null}