{"Source": "Adaderana", "Timestamp": "May 25, 2010 04:47 pm", "Headline": "ගාස්තුව ඉහළ නැංවීම කල්යයි", "News Content": "බස්නාහිර පළාත් පෞද්ගලික බස් රථවල ලොග් පත්‍ර සඳහා වන ගාස්තුව ඉහළ නැංවීම බස්නාහිර පළාත් මාර්ගස්ථ මගී ප්‍රවාහන අධිකාරිය කල් දමා තිබේ. ජූලි පළමු වැනිදා සිට අදාළ ගාස්තුව රුපියල් 500‍ සිට රැපියල් 1000 දක්වා ඉහළ නැංවීමට යෝජනා වී තිබු බව එම අධිකාරියේ සභාපති පියසේන දිසානායක මහතා පැවසුවේය. එහෙත් ඒ පිළිබඳ බස් හිමියන්ගේ සංගම් සමඟ සාකච්ඡා කර අවසන් විසඳුමකට එළඹීම සඳහා තීරණය කළ බව දිසානායක මහතා පවසයි. කෙසේ වෙතත් එවැනි ගාස්තු ඉහළ නැංවීමක් සිදුවුවහොත් බස් ගාස්තු පිළිබඳ ජාතික ප්‍රතිපත්තිය යටතේ එම සංශෝධනය ද ඇතුළත් කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසුවේය. ඒ අනුව අවසානයේ මගී ජනතාවට එහි ප්‍රතිවිපාක අත්විඳීමට සිදුවන බව විජේරත්න මහතා සඳහන් කරයි.", "URL": "https://sinhala.adaderana.lk/news.php?nid=8622", "Category": null, "Parent URL": null}