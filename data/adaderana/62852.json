{"Source": "Adaderana", "Timestamp": "August 7, 2016 05:46 pm", "Headline": " තහනම් දැල් දැමූ 7ක් දැලේ", "News Content": "තහනම් දැල් භාවිත කරමින් ධීවර කටයුතුවල නිරතව සිටි මෙරට ධීවරයින් 07 දෙනෙකු කුච්චවේලි, කුඹුරුපිඩ්ඩි ප්‍රදේශයේදී අත්අඩංගුවට ගෙන තිබේ.නිලාවේලි ශ්‍රී ලංකා නාවික නෞකා විජයබා ආයතනයේ නාවික හමුදා නිලධාරීන් පිරිසක් විසින් ඔවුන් අත්අඩංගුවට ගෙන ඇති බව නාවික හමුදා මාධ්‍ය අංශය සඳහන් කළේය.අදාළ ධීවරයින් සමග ඔවුන් පැමිණි යාත්‍රාව සහ තහනම් දැල් එහිදී නාවික හමුදාව භාරයට ගෙන තිබේ.අත්අඩංගුවට ගත් ධීවරයින් 07 දෙනා ඉදිරි විමර්ශන සඳහා නාවික හමුදා විසින් කුච්චවේලි පොලීසිය වෙත භාර දී ඇති බව සඳහන්ය.", "URL": "https://sinhala.adaderana.lk/news.php?nid=62852", "Category": null, "Parent URL": null}