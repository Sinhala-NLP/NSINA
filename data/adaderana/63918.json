{"Source": "Adaderana", "Timestamp": "September 8, 2016 11:19 am", "Headline": "මිනිස් ජාවාරමේ කප්පිත්තෙක් දැලේ", "News Content": "ජාත්‍යන්තර වශයෙන් ක්‍රියාත්මක වූ මිනිස් ජාවාරමක ප්‍රධානියෙකු ඉන්දීයාවේදී අත්අඩංගුවට ගෙන තිබේ.ශ්‍රී ලංකාව ඇතුළු රටවල් කිහිපයක කාන්තාවන්ගෙන් මුදල් ලබාගෙන ඔවුන් ගල්ෆ් කලාපයේ රටවල රැකියා සඳහා යොමු කිරීමේ නීති විරෝධී ජාවාරමක් මෙහෙයවූ 52 හැවිරිදි පුද්ගලයෙකු මෙලෙස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.අත්අඩංගුවට ගන්නා අවස්ථාවේ සැකකරු විසින් එලෙස රැකියාවන් සඳහා යොමු කිරීම සඳහා රඳවාගෙන සිටි කාන්තාවන් 26 දෙනෙකු ඉන්දීය පොලීසිය විසින් මුදාගෙන ඇත.මෙම ජාවාරම සඳහා සහය දැක්වූ අදාළ පුද්ගලයාගේ බිරිඳ ද පොලීසිය විසින් අත්අඩංගුවට ගෙන ඇති බව සඳහන්ය. සැකකරු 2011 වසරේ සිට ශ්‍රී ලංකාව, ඉන්දියාව, නේපාලය, ඇතුළු රටවල් ආශ්‍රිතව මෙම මිනිස් ජාවාරම සිදුකර ඇති බවට ඉන්දීය පොලීසිය සිදුකළ විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=63918", "Category": null, "Parent URL": null}