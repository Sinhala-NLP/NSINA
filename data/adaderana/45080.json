{"Source": "Adaderana", "Timestamp": "August 2, 2014 03:39 pm", "Headline": "කච්චතිව් සත්‍යග්‍රහය කල්යයි ", "News Content": "රාමේෂ්වරම් ධිවරයින් පිරිසක් කච්චතිව් දුපතේ සිදු කිරිමට ගිය සත්‍යග්‍රහය නවතා දමා තිබේ. මෙරට අත්අඩංගුවේ පසුවන ඉන්දිය ධිවරයින් නිදහස් කරන ලෙස ඉල්ලමින් රාමේෂ්වරම් ධිවරයින් පිරිසක් අද(02) කච්චතිව් දුපතේ සත්‍යග්‍රහයක නිරත වීමට සැලසුම් කර තිබුණි. කෙසේ වෙතත් අදාළ සත්‍යග්‍රහය දින 10කින් කල්දමා ඇති බව ඉන්දිය මාධ්‍ය වාර්තා කළේය. ඉන්දිය මධ්‍යම රජයේ අමාත්‍ය පොන්රාජ ක්‍රිෂ්ණන් මහතා විසින් ධිවර ගැටලුව විසඳන බවට ලබාදුන් පොරොන්දුවකට අනුව මොවුන්ගේ ලංකාගමනය කල් දමා තිබේ. අද උදෑසන රාමේෂ්වරම් ධිවරයින් මෙරටට පැමිණීමට නියමිතව තිබු අතර මේ සම්බන්ධයෙන් අදහස් දක්වමින් නාවික හමුදාව ප්‍රකාශ කළේ නීති විරෝධි ලෙස ශ්‍රි ලංකා මුහුද උල්ලංඝණය කරන ඕනෑම පුද්ගලයෙකු අත්අඩංගුවට ගෙන නිතිය ක්‍රියාත්මක කරන බවයි.", "URL": "https://sinhala.adaderana.lk/news.php?nid=45080", "Category": null, "Parent URL": null}