{"Source": "Adaderana", "Timestamp": "July 15, 2019 10:26 pm", "Headline": "පොලීසිය හසුරවන්නේ අගමැති-බදියුදීන් ආරක්ෂා කරන්නෙත් අගමැති", "News Content": "මේ වන විට ඉතිහාසයේ කවරදාකවත් සිද නොවු පරිදි පොලීසිය දේශපාලනීකරණය වී ඇති බව පාර්ලිමේන්තු මන්ත්‍රී පුජ්‍ය අතුරලියේ රතන හිමියන් ප්‍රකාශ කරයි අද (15)සවස හලාවත - කබැල්ලෑවල පිරිවෙන් විහාරයේ පැවති මාධ්‍ය හමුවකදී උන්වහන්සේ මෙම අදහස් පල කළේය. පොලිස් දෙපාර්තමේන්තුව සම්පූර්ණයෙන්ම එක්සත් ජාතික පක්ෂය හා රනිල් වික්‍රමසිංහ අග්‍රාමාත්‍යවරයාගෙ වුවමනාවට වැඩ කටයුතු සිදු කරන බව උන්වහන්සේ එහිදී පැවසීය. පොලීසිය අද හසුරුවනු ලබන්නේ අග්‍රාමාත්‍යවරයා විසින් බවත් රිෂාඩ් ඇමතිවරයා පිළිබඳ දුන් තීන්දුව ඊට නිදසුනක් බවත් වැඩිදුරටත් ඒ හිමියන් ප්‍රකාශ කරයි. ඉදිරි මැතිවරණයකදී රනිල් වික්‍රමසිංහ මහතා ප්‍රමුඛ එජාපය පරාජය කර පොලීසිය ස්වාධීන කළ යුතු බවත් රතන හිමියන් පවසා සිටියි.", "URL": "https://sinhala.adaderana.lk/news.php?nid=114216", "Category": null, "Parent URL": null}