{"Source": "Adaderana", "Timestamp": "June 20, 2018 07:37 pm", "Headline": "ගෝඨාභයට දැන් 69යි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතාගේ 69 වන ජන්මදිනය නිමිත්තෙන් මහා සංඝරත්නය විෂයෙහි දානමය පිංකමක් අද(20) දහවල් පැවැත්වුණේ නුගේගොඩ මිරිහානේ පිහිටි ඒ මහතාගේ නිවසේදීය. මෙම සංඝගත දක්ෂිණාවට ත්‍රෛනිකායික මහා සංඝරත්නය නියෝජනය කරමින් භික්ෂූන්වහන්සේ වැඩම කර සිටියේය. හිටපු ජනාධිපති මහින්ද රාජපක්ෂ, චමල් රාජපක්ෂ සහ බැසිල් රාජපක්ෂ යන මහත්වරුන් මෙන්ම ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් හා ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ 16 දෙනා අතර සිටින දයාසිරි ජයසේකර, තිලංග සුමතිපාල සහ ඩබ්.ඩී.ජේ.සෙනෙවිරත්න යන මන්ත්‍රීවරුන් ද මෙම අවස්ථාවට සහභාගිවුණි. මෙහිදී අස්ගිරි පාර්ශ්වයේ අනුනායක පූජ්‍ය වේඩරුවේ උපාලි හිමියන් විසින් අනුශාසනාවක් සිදු කරනු ලැබුවේය.", "URL": "https://sinhala.adaderana.lk/news.php?nid=91215", "Category": null, "Parent URL": null}