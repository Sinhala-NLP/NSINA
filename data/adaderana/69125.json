{"Source": "Adaderana", "Timestamp": "February 4, 2017 01:42 pm", "Headline": "   ගාල්ලට ලක්ෂ 450ක නිවාස ආධාර", "News Content": "ජනාධිපතිගේ සංකල්පයකට අනුව ලංකා ඛනිජතෙල් නීතිගත සංස්ථාවේ සමාජ සුභසාධන සේවාවක් ලෙස ගාලු දිස්ක්‍රික් අඩු ආදයම්ලාභී පවුල් සඳහා නිවාස අලුත් වැඩියා කිරීමේ වැඩසටහනක් ආරම්භ කර තිබේ.එක් නිවසකට රුපියල් ලක්ෂයක් බැගින් රුපියල් ලක්ෂ 450ක් වැය කර නිවාස 450ක් අලුත්වැඩියා කිරීම සිදු කිරීම මේ වැඩපිළිවෙළේ අරමුණයි.එහි පළමු අදියර ලෙස ලක්ෂ 200ක් පමණ බෙන්තර - ඇල්පිටිය - බලපිටිය - බද්දේගම - අම්බලන්ගොඩ - අක්මීමණ සහ රත්ගම යන ආසනවල නිවාස 200ක් අලුත් වැඩියා කිරීම සඳහා රුපයල් ලක්ෂයක චෙක්පත් ලබාදීම ඛනිජතෙල් සම්පත් සංවර්ධන අමාත්‍ය චන්දිම වීරක්කොඩි මහතාගේ ප්‍රධානත්වයෙන් පැවැත්විණි.එහිදී අදහස් දැක්වූ ඒ මහතා,\" අපි නම් කැමතියි තොරතුරු දැනගැනීමේ පනත ක්‍රියාත්මක කිරීම පිළිබඳව. රටක විපක්ෂය හැම දේටම විරුද්ධව විය යුතු නෑ. එදා යුද්ධය කාලේ විවිධ පුද්ලගයන් විවිධ කථා පැවසුවා. මෙහෙම යනකොට වර්තමාන විපක්ෂයත් ඒ තත්වයට පත්වේවි. ශ්‍රී ලංකා නිදහස් පක්ෂයේ ප්‍රතිපත්ති රටේ බහුතර ජනතාවගේ අදහස් හා ගැළපෙන ප්‍රතිපත්ති තිබෙන්නේ. කලෙන් කාලෙට විවිධ පුද්ගයින් එනවා. කවුරු නායකයා උනත් අපි ඉන්නේ ශ්‍රී ලංකා නිදහස් පක්ෂයේමයි.\"", "URL": "https://sinhala.adaderana.lk/news.php?nid=69125", "Category": null, "Parent URL": null}