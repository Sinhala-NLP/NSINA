{"Source": "Adaderana", "Timestamp": "November 17, 2018 06:59 pm", "Headline": "කථානායකට අත්තන ඇට කැවිලද?", "News Content": "ආණ්ඩුවට එරෙහිව විශ්වාසභංග යෝජනාවක් ඉදිරියටත් ගෙන එන්නේ නම් ජනාධිපතිවරයා එක්සත් ජාතික පක්ෂයට ඒ සම්බන්ධයෙන් කොන්දේසි තුනක් පනවා ඇතැයි බුද්ධ ශාසන හා ආගමික කටයුතු අමාත්‍ය උදය ගම්මන්පිල මහතා පවසයි. අද (17) පැවති ආණ්ඩු පක්ෂයේ මාධ්‍ය හමුවට එක් වෙමින් ඒ මහතා මේබව සඳහන් කළේය. එහිද අදහස් දැක්වු ආයෝජන ප්‍රවර්ධන හා ජාත්‍යන්තර වෙළඳ අමාත්‍ය බන්දුල ගුණවර්ධන මහතා පැවසුවේ අසම්මත ආකාරයට විශ්වාසභංගය සම්මත කර ගත් ආකාරයටම ඉදිරියේදි ෆෙඩරල් ව්‍යවස්ථාවත් එක්සත් ජාතික පක්ෂය ඒ ආකාරයටම සම්මත කර ගනු ඇති බවයි. එමෙන්ම නිවාස හා සමාජ සුබසාධන අමාත්‍ය විමල් වීරවංශ මහතා පැවසුවේ කථානායකවරයා පවසන පරිදි ආණ්ඩුවක්, අගමැතිවරයෙක් අමාත්‍ය මන්ඩලයක් නැත්නම් එක්සත් ජාතික පක්ෂ විසින් විශ්වාසභංගයක් ගෙන එන්නේ කාට විරුද්ධව ද යනුවෙන්ය. කථානායකවරයා මෙලෙස හැසිරෙන ආකාරයෙන් අනුව ඔහුට අත්තන ඇට කැවිලද යන්න සිතෙන බවද අමාත්‍යවරයා එහිදි පැවසීය. වැඩිදුරටත් අදස්දැක්වු අමාත්‍යවරයා පැවසුවේ මේ දිනවල එක්සත් ජාතික පක්ෂයේ මන්ත්‍රීවරුන් හැසිරෙන්නේ මද කිපුණු අලි මෙන් බවයි.", "URL": "https://sinhala.adaderana.lk/news.php?nid=99372", "Category": null, "Parent URL": null}