{"Source": "Adaderana", "Timestamp": "August 3, 2018 03:58 pm", "Headline": "කහ ඉර මතින් වේගයෙන් දිව ගිය පාසල් සිසුවා වෑන් රථයේ ගැටෙයි-CCTVදර්ශන සහිතයි", "News Content": "මැදගම ආදර්ශ විද්‍යාලය අසල දී සිදුවු රිය අනතුරකින් පාසල් ශිෂ්‍යයෙකු තුවාල ලබා උඩුගම මුලික රෝහලට ඇතුළත් කර තිබේ. තම පියා දැකීමත් සමඟ මාර්ගය දෙපස නොබැලු දරුවා කහ ඉර මතින් ඉතා වේගයෙන් දිව යෑමට උත්සහ ගන්නා විට මොරවක දෙස සිට නෙළුව දෙසට ධාවනය වු වෑන් රථයක් ගැටී ඇත. අනතුරින් තුවාල ලැබූ පාසල් සිසුවා ප්‍රදේශවාසීන් එක්ව නෙළුව මුලික රෝහලට ඇතුළත් කර ඇත. පසුව වැඩිදුර ප්‍රතිකාර සඳහා උඩුගම මූලික රෝහල වෙත ඇතුළත් කර තිබේ. වෑන් රථයේ පිරිස විදේශ ගත වීමට සිටින පුද්ගලයෙකු කැටුව දෙනියායේ සිට කටුනායක ගුවන් තොටුපළ දක්වා රැගෙන යෑමේ දී මෙම අනතුර සිදුවී ඇත. අනතුර සම්බන්ධයෙන් නෙළුව පොලීසිය පරීක්ෂණ පවත්වයි. එම අනතුර පාසල ඉදිරිපිට වෙළඳ සැළක සවි කර තිබූ සීසීටීවී කැමරක සටහන් වී තිබුණි. ප්‍රදේශවාසීන් පවසා සිටින්නේ, පාසල ආසන්නයේ පාසලක් ඉදිරියෙන් ඇති බව අඟවන සංඥා පුවරු සවිකර නොමැති නිසා මෙවැනි රිය අනතුරු සිදුවන බවයි. ප්‍රදේශයේ ළමුන් 73 දෙනෙකුගෙන් ආරම්භ කළ මෙම මැදගම ආදර්ශ විද්‍යාලයේ දැනට ළමුන් 700 ක් පමණ ඉගෙනුම ලබන අතර සීඝ්‍රයෙන් දියුණු වෙමින් පවතින පාසලකි.", "URL": "https://sinhala.adaderana.lk/news.php?nid=93753", "Category": null, "Parent URL": null}