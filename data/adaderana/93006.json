{"Source": "Adaderana", "Timestamp": "July 22, 2018 08:43 am", "Headline": "සැමියා විසින් තියුණු ආයුධයකින් පහරදී  බිරිඳ ඝාතනය කරලා", "News Content": "පුද්ගලයෙකු තියුණු ආයුධයකින් පහරදී සිය බිරිඳ ඝාතනය කර තිබේ. බෙලිඅත්ත, නාකුළුගමුව ප්‍රදේශයේ දී ඝාතනය සිදුව ඇති බව පොලීසිය පැවසීය. සැමියා සහ බිරිඳ අතර කලක සිට පැවති ආරවුලක් දුරදිග යාමෙන් ඝාතනය සිදුව තිබේ. සිද්ධියෙන් මියගොස් ඇත්තේ නාකුළුගමුව ප්‍රදේශයේ පදිංචිව සිටි 59 හැවිරිදි කාන්තාවකි. ඝාතනයට සම්බන්ධ සැකකරු ප්‍රදේශයෙන් පළාගොස් ඇති බව බෙලිඅත්ත පොලීසිය පැවසීය.", "URL": "https://sinhala.adaderana.lk/news.php?nid=93006", "Category": null, "Parent URL": null}