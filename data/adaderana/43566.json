{"Source": "Adaderana", "Timestamp": "May 29, 2014 11:17 am", "Headline": "සම්බන්ධන් ජයලලිතාට ලියයි - හමුවෙන්න වේලාවක් ඉල්ලයි", "News Content": "දෙමළ ජාතික සන්ධානයේ නායක ආර්. සම්බන්ධන් මහතා තමිල්නාඩු ප්‍රධාන අමාත්‍ය ජයලලිතා ජයරාම්ට ලිපියක් යොමු කර තිබේ. ශ්‍රී ලංකාවේ දෙමළ ජනතාවගේ ගැටළු සම්බන්ධයෙන් සාකච්ඡා කිරීම සඳහා අවස්ථාවක් ලබාදෙන ලෙස ඉල්ලමින් අදාළ ලිපිය යොමු කර ඇති බව වාර්තා වේ. තම සංවිධානයේ නියෝජිත පිරිසක් තමිල්නාඩුවේ සංචාරය කිරීමට තීරණය කර ඇති අතර ඒ සඳහා නිශ්චිත දිනයක් ලබාදෙන ලෙස අදාළ ලිපිය මගින් ආර් සම්බන්ධන් මහතා ඉල්ලා ඇත. ශ්‍රී ලංකාවේ දෙමළ ජනතාවගේ ගැටළු සම්බන්ධයෙන් ඉන්දීය අග්‍රාමාත්‍ය නරෙන්ද්‍ර මෝඩි මහතා දැනුවත් කිරීමට තම පක්ෂය මේ වන විටත් පියවර ගෙන ඇති අතර තමිල්නාඩු ප්‍රාන්ත ප්‍රධාන ඇමතිවරිය වශයෙන් ඒ සම්බන්ධයෙන් අගමැතිවරයාට බලපෑම් සිදුකරන ලෙසද ආර්. සම්බන්ධන් මහතා ජයලලිතා ජයරාම්ට යොමුකළ ලිපියේ සඳහන්ය . ඉන්දීය මහ මැතිවරණයේ දී තමිල්නාඩු ප්‍රාන්තයෙන් ලබාගත් ජයග්‍රහණය වෙනුවෙන් ජයලලිතා ජයරාම්ට දෙමළ ජාතික සන්ධානයේ නායක ආර්.සම්බන්ධන් මහතා අදාළ ලිපිය මගින් සුබපැතුම් එක්කර ඇත.", "URL": "https://sinhala.adaderana.lk/news.php?nid=43566", "Category": null, "Parent URL": null}