{"Source": "Adaderana", "Timestamp": "September 18, 2012 12:45 pm", "Headline": "මාතලේ හා දඹුල්ලේ රෝගීන් අසරණ වෙයි", "News Content": "මාතලේ සහ දඹුල්ල රෝහල්වල රෝගී සත්කාරක කටයුතු මේ වන විට අඩාල වී තිබේ. ඊට හේතු වී ඇත්තේ කණිෂ්ඨ කාර්යය මණ්ඩලය විරෝධතා ව්‍යාපාරයක් ආරම්භ කිරීමයි. රෝහලේ පවිත්‍රතා කටයුතු කණිෂ්ඨ කාර්යය මණ්ඩලය වෙත පැවරීමට විරෝධය පළ කරමින් මෙලෙස මොවුන් විරෝධතා ක්‍රියාමාර්ගයක නිරත වේ. ඒ අනුව හදිසි ප්‍රතිකාර ඒකක කටයුතු අඩාල වී ඇති අතර රෝගීන් භාරගැනීමේ කටයුතු සහ පවිත්‍රතා කටයුතු මේ වන විට අඩපණ වී ඇති බව සඳහන්ය. මේ අතර රෝහල් සේවකයින් දෙදෙනෙක් රෝහල් භූමිය තුළ උපවාසයක් ආරම්භ කර ඇතැයි ද වාර්තා වේ.", "URL": "https://sinhala.adaderana.lk/news.php?nid=27518", "Category": null, "Parent URL": null}