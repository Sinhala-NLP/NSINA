{"Source": "Adaderana", "Timestamp": "October 10, 2016 07:49 am", "Headline": " අඟුණුකොළපැලැස්සේ ආරවුලකින් 2ක් මරුට-2ක් රෝහලේ", "News Content": "අඟුණුකොළපැලැස්ස ප්‍රදේශයේදී පුද්ගලයින් දෙදෙනෙකු ඝාතනය කර තිබේ.ඊයේ(09) රාත්‍රීයේ නිවසකට කඩා වැදුණු පිරිසක් විසින් මෙම ඝාතනය සිදු කර ඇති බව පොලීසිය පවසයි.එනම් අඟුණුකොළපැලැස්ස, මුරවැසිහේන ප්‍රදේශයේ නිවසකට ඊයේ රාත්‍රීයේ කඩා වැදුණු අදාළ පිරිස එම නිවැසියන්ට පහරදීම සිදු කර තිබේ.එහිදී එකම පවුලේ මව පියා සහ පුතුන් දෙදෙනාට මැර පිරිස විසින් තියුණු ආයුධවලින් පහරදී ඇති බව පොලීසිය පැවසුවේය.පහරකෑමෙන් 60 හැවිරිදි පියා සහ 25 හැවිරිදි ඔහුගේ පුතා මියගොස් ඇති බව පොලීසිය පවසයි.බරපතළ තුවාල ලැබූ 52 හැවිරිදි මව සහ 28 හැවිරිදි පුතෙකු තංගල්ල රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=64875", "Category": null, "Parent URL": null}