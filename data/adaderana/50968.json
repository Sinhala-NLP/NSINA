{"Source": "Adaderana", "Timestamp": "April 28, 2015 07:31 pm", "Headline": " 19  දෙවන වර කියවීම සම්මතයි - රීති ප්‍රශ්නයකින් සභාව විනාඩි 15ට කල්තබයි", "News Content": "19 වැනි සංශෝධනය දෙවන වර කියවීම වැඩි ඡන්ද 214කින් පාර්ලිමේන්තුවේදී සම්මත විය.ඊට පක්ෂව ඡන්ද 215ක් ලැබුණු අතර විපක්ෂව ලැබුණේ සරත් වීරසේකර මන්ත්‍රීවරයාගේ ඡන්දය පමණි.එක් මන්ත්‍රීවරයෙකු ඡන්දය දීමෙන් වැළකී සිටි අතර මන්ත්‍රීවරුන් 7 දෙනෙකු ඒ වන විට සභාවට පැමිණ සිටියේ නැත.සංශෝධන පිළිගත් නිසා පක්ෂ බව එහිදී ජාතික නිදහස් පෙරමුණේ පාර්ලිමේන්තු මන්ත්‍රී විමල් වීරවංශ මහතා පමණක් කියා සිටියේය.නාමිකව මන්ත්‍රීවරුන්ගෙන් ඡන්දය විමසූ බැවින් සෙසු මන්ත්‍රීහූ සිංහලෙන් හා ඉංග්‍රීසියෙන් යෝජනාවට පක්ෂ බව කියා සිටියහ.නොපැමිණි මන්ත්‍රීවරුන් බවට පත්වූයේ කෙහෙළිය රඹුක්වැල්ල, ප්‍රේමලාල් ජයසේකර, සුසන්ත පුංචි නිලමේ, ජගත් බාලසූරිය, එල්ලාවල මේධානන්ද හිමි, ජානක බණ්ඩාර හා බැසිල් රාජපක්ෂ යන අය වේ.පනතේ කාරක සභා අවස්ථාව ආරම්භ කිරීමත් සමග පාර්ලිමේන්තු මන්ත්‍රී දිනේෂ් ගුණවර්ධන මහතා විසින් රීති ප්‍රශ්නයක් මතු කරමින් සියලු සංශෝධන මන්ත්‍රීවරුන් වෙත ලැබී නැතැයි පැවසීමත් සමග ඇති වූ නොසන්සුතාවය හේතුවෙන් පාර්ලිමේන්තුව විනාඩි 15ට කථානායකවරයා විසින් කල්තැබීය.", "URL": "https://sinhala.adaderana.lk/news.php?nid=50968", "Category": null, "Parent URL": null}