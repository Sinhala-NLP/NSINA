{"Source": "Adaderana", "Timestamp": "January 2, 2013 08:20 am", "Headline": "දියේ ගිලී අයෙක් මරුට", "News Content": "තිරප්පනේ ප‍්‍රදේශයේ දිය නෑමට ගිය පුද්ගලයෙක් දියේ ගිලී මියගොස් තිබේ. ඊයේ (01) පස්වරුවේ තිරප්පනේ, ඥානික්කුලම පාලම අසල මොහු දියනාමින් සිටිය දී දියේ ගිලී ඇති බව පොලීසිය පැවසුවේය. අදාළ පුද්ගලයා පුද්ගලික කොන්ත‍්‍රාත් සමාගමක සේවය කරන තවත් හිතවත් සේවකයින් තිදෙනෙකු සමග දියනෑමට ගොස් ඇති බව පොලීසිය සඳහන් කරයි. මියගොස් ඇත්තේ 22 හැවිරිදි මාවරල ප‍්‍රදේශයේ පදිංචිකරුවෙකි. මේ අතර දංකොටුව ප‍්‍රදේශයේ දී මාඔයේ දිය නෑමට ගිය තවත් පුද්ගලයින් දෙදෙනෙකු දියේ ගිලී මිය ගොස් තිබේ. 46 හැවිරිදි සහ 58 හැවිරිදි පුද්ගලයින් දෙදෙනෙකු මෙලෙස මිය ගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=30432", "Category": null, "Parent URL": null}