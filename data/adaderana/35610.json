{"Source": "Adaderana", "Timestamp": "July 9, 2013 07:32 am", "Headline": " දුම්රිය අදත් නෑ", "News Content": "දුම්රිය වෘත්තීය සමිති කිහිපයක් විසින් ආරම්භ කර ඇති වැඩ වර්ජනය අද දිනයේත් ක්‍රියාත්මක කෙරෙයි. දුම්රිය ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා කියා සිටියේ අද මධ්‍යම රාත්‍රිය දක්වා වර්ජනය ක්‍රියාත්මක වන බවයි. දුම්රිය වර්ජනය පෙරේදා මධ්‍යම රාත්‍රියේ සිට ක්‍රියාත්මක වන අතර මේ හේතුවෙන් ඊයේ දිනයේ දුම්රිය මගීන් දැඩි දුෂ්කරතාවට පත්වු බව වාර්තා දිවයිනේ නන්දෙසින් වාර්තා විය. කෙසේ වෙතත් තම ඉල්ලීම් සඳහා විසඳුම් නොලැබුණහොත් ගන්නා ඉදිරි ක්‍රියාමාර්ග පිළිබඳ අද පෙරවරුවේ පැවැත්වෙන සාකච්ඡාවදී තීරණය කරන බව ජානක ප්‍රනාන්දු මහතා වැඩිදුරටත් කියා සිටියේය. එසේම අද දෙරණ කළ විමසීමකදී කොටුව දුම්රිය පාලක මැදිරිය පැවසුවේ අද උදෑසන කිසිදු දුම්රියක් ධාවනය නොවන බවයි.", "URL": "https://sinhala.adaderana.lk/news.php?nid=35610", "Category": null, "Parent URL": null}