{"Source": "Adaderana", "Timestamp": "September 1, 2018 08:45 pm", "Headline": "ගලහ සිදුවීමට සම්බන්ධ සැකකරුවන් 7ක් අත්අඩංගුවට", "News Content": "පසුගිය දා ගලහ රෝහලට ඇතුළත් කළ කුඩා දරුවෙකු මිය යෑමේ සිදුවීමක් මුල් කර ගනිමින් රෝහල් භූමියේ නොසන්සුන් තත්ත්වයක් ඇතිවූ අතර එම සිදුවීමට අදාළව රාජ්‍ය දේපලවලට අනර්ථය සිදුකිරීමට සම්බන්ධ සැකකරුවන් 7 දෙනෙකු පොලීසිය විසින් අත්අඩංගුවට ගෙන තිබේ. මීට සුළු වේලාවකට පෙර මෙම පිරිස අත්අඩංගුවට ගත් බව පොලීස් මාධ්‍ය ප්‍රකාශක කාර්යාල සඳහන් කරයි. ගලහ පොලිස් ස්ථානයේ නිලධාරීන් විසින් මොවුන් අත්අඩංගුවට ගෙන තිබේ. ගලහ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=95386", "Category": null, "Parent URL": null}