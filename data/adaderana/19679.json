{"Source": "Adaderana", "Timestamp": "October 30, 2011 04:15 pm", "Headline": "ඉන්ධන මිල ඉහළ දැම්මාට ජ.වි.පෙ විරෝධය", "News Content": "ඉන්ධන මිල ඉහළ දැමීම හෙළාදකින බව ජනතා විමුක්ති පෙරමුණ පවසයි. සෙසු අත්‍යාවශ්‍ය පාරිභෝගික භා‍ණ්ඩ වල මිල ද සාමාන්‍ය ජනතාවට දරාගත නොහැකි ආකාරයෙන් ඉහළ ගොස් ඇති බව එම පක්ෂය සඳහන් කරයි. 2012 අයවැය ලේඛනය ඉදිරිපත් කිරීමට පෙර සිටම මත්පැන් , දුම්වැටි ‍වැනි මහජන විරෝධයක් එල්ල නොවන භාණ්ඩ වල මිල වැඩි කිරීමේ රැල්ල අත්‍යාවශ්‍ය භාණ්ඩ වල මිල වැඩි කිරීම දක්වා දියත් වෙමින් පවතින බව ජනතා විමුක්ති පෙරමුණ පෙන්වා දෙයි. ඉදිරියේ දී විදුලි ගාස්තු ද ඉහළ දැමීමට ආණ්ඩුව කටයුතු කරමින් සිටින බව එම පක්ෂය අවධාරණය කරයි.", "URL": "https://sinhala.adaderana.lk/news.php?nid=19679", "Category": null, "Parent URL": null}