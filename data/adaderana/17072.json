{"Source": "Adaderana", "Timestamp": "June 29, 2011 08:44 am", "Headline": "උසස් පෙළ උත්තර පත්‍ර ඇගයීමේ අර්බුදයක් නෑ", "News Content": "දරුවන්ගේ ජීවිත බිල්ලට දී කටයුතු කිරීමට කිසිදු පාර්ශවයකට ඉඩ නොතබන බව අධ්‍යාපන ඇමති බන්දුල ගුණවර්ධන මහතා පවසයි. උසස් පෙළ උත්තර පත්‍ර ඇගයීම් අර්බුදයට ලක් කර දරුවන්ගේ ජීවිත නිසරු කිරීමට ඇතැම් කණ්ඩායම් සූදානමින් සිටින බව ඔහු සඳහන් කරයි. එහෙත් උසස් පෙළ උත්තර පත්‍ර ඇගයීම් කටයුතු කිසිදු ලෙසකින් අඩාල නොවන බව හෙතෙම පෙන්වා දෙයි.. උසස් පෙළ උත්තර පත්‍ර ඇගයීම සඳහා අවශ්‍ය වන්නේ ගුරුවරුන් තිස් දහසක් පමණ වන අතර දැනටමත් ගුරුවන් හතළිස් පන් දහසක පිරිසක් ඒ සඳහා කැමැත්ත ප්‍රකාශ කර ඇති බව බන්දුල ගුණවර්ධන අමාත්‍යවරයා පවසයි. බද්දේගම ක්‍රිස්තුදේව බාලිකා විද්‍යාලයේ වාර්ෂික ත්‍යාග ප්‍රදානෝත්සවයට සහභාගී වෙමින් ඔහු මේ බව කියා සිටියේය.", "URL": "https://sinhala.adaderana.lk/news.php?nid=17072", "Category": null, "Parent URL": null}