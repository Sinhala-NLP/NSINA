{"Source": "Adaderana", "Timestamp": "October 8, 2015 12:09 pm", "Headline": "කොටදෙණියාව සිසුවාගේ පැමිණිල්ල ගැන විභාගයක්", "News Content": "සේයා දැරියගේ ඝාතනය සම්බන්ධයෙන් අත්අඩංගුවට ගෙන නිදහස් කරනු ලැබූ 17 හැවිරිදි පාසල් සිසුවා සම්බන්ධයෙන් ලැබූණු පැමිණිල්ල විභාග කිරිම සඳහා පාර්ශව කිහිපයක් අද දිනයේ මානව හිමිකම් කොමිසම වෙත කැඳවා තිබේ.ඒ අනුව අදාළ සිසුවා, ඔහුගේ මව, කොටදෙණියාව ප්‍රදේශය භාර සහකාර පොලිස් අධිකාරීවරයා, කොටදෙණියාව පොලිස් ස්ථානාධිපතිවරයා සහ දැරිය ඝාතනය සම්බන්ධයෙන් අත්අඩංගුවට ගෙන නිදහස් කරනු ලැබූ අනෙක් පුද්ගලයා අද දිනයේ මානව හිමිකම් කොමිසමට පැමිණි බව අද දෙරණ වාර්තාකරු පැවසුවේය.ඔවුන් උදෑසන 10.30ට පමණ කොමිෂන් සභාව වෙත පැමිණ ඇති අතර මේ වන විටත් සිද්ධියට අදාළ විමර්ශන කටයුතු සිදුකෙරෙමින් පවතින බව මානව හිමිකම් කොමිසම සඳහන් කළේය.", "URL": "https://sinhala.adaderana.lk/news.php?nid=54319", "Category": null, "Parent URL": null}