{"Source": "Adaderana", "Timestamp": "December 11, 2013 03:08 pm", "Headline": "විසඳුමක් ඕනෑ - ඒත් අප එතරම් මෝඩයින් නෙවෙයි", "News Content": "ප්‍රතිසන්ධානය හා යුද අපරාධ පිළිබඳ එල්ලවන චෝදනාවන්ට ආමන්ත්‍රණය කෙරෙන දේශපාලන විසඳුමක් ක්‍රියාත්මක නොවුණහොත් ජාත්‍යන්තර මැදිහත්වීමක් සිදුවිය හැකි බව ගරු මැල්කම් කාදිනල් අගරදගුරු හිමිපාණන් පවසයි. එවැනි ජාත්‍යන්තර මැදිහත්වීමකට තමන් එකඟ නොවන බවත්, එවැනි මැදිහත්වීමක් සඳහා වන ඉඩකඩ අප විසින් අසුරා දැමිය යුතු බවත් හිමිපාණන් පෙන්වා දෙයි. රජය හා ප්‍රධාන ද්‍රවිඩ දේශපාලන පක්ෂ නම්‍යශීලිව ප්‍රතිසන්ධාන වැඩපිළිවෙලකට යා යුතු බව අගරදගුරු හිමියන් කියා සිටියේ අද (11) කොළඹ පැවති මාධ්‍ය හමුකදීය. කළ යුත්තේ කුමක්ද යන්න විදෙස් රටවල් විසින් අපට පැවසිය යුතු නැති බවත්, අප එතරම් මෝඩයින් නොවන බවත් ගරු මැල්කම් කාදිනල් අගරදගුරු හිමිපාණන් එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=39501", "Category": null, "Parent URL": null}