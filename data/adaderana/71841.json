{"Source": "Adaderana", "Timestamp": "April 7, 2017 01:55 pm", "Headline": "දුම්කොළ වගාව හෙක්ටයාර 300න් අඩුවෙලා", "News Content": "දුම්කොළ වගාව අවම කිරීමට රජය විසින් ගත් ප්‍රතිපත්තිමය තීරණයෙන් පසු දුම්කොළ වගා කරන බිම් හෙක්ටයාර 300කින් පමණ අඩු වී ඇති බව සෞඛ්‍ය අමාත්‍යංශය පවසයි.සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් පැවැති දුම්කොළ වගා කළ රටවල් විකල්ප වගා ක්‍රම ක්‍රියාත්මක කිරීම පිළිබඳව මෙරට ගොවි ජනතාව දැනුවත් කිරීමේ රැස්වීමකදී ඒ පිළිබඳව අනාවරණය වී තිබේ.දුම්කොළ වගාව අවම කරමින් ගොවි ජනතාව සෝයා, කෙසෙල් සහ ගම්මිරිස් වැනි වගාවන් කෙරෙහි යොමු කිරීමට අමාත්‍යවරයා එම රැස්වීමේදී තීරණය කළ බව එම අමාත්‍යංශය සඳහන් කළේය.ඒ සඳහා සෞඛ්‍ය අමාත්‍යංශය හා කෘෂිකර්ම අමාත්‍යාංශය ඒකාබද්ධව සැලැස්මක් සකස් කිරීමටද කටයුතු කරන බව අමාත්‍යවරයා එහිදී ප්‍රකාශ කර ඇත.", "URL": "https://sinhala.adaderana.lk/news.php?nid=71841", "Category": null, "Parent URL": null}