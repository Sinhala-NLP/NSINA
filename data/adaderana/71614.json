{"Source": "Adaderana", "Timestamp": "April 1, 2017 09:52 pm", "Headline": "මහනුවර ජාතික කෞතුකාගාරය 3දා ජනතා අයිතියට ", "News Content": "සංරක්ෂණමය අළුත්වැඩියා කටයුතු සිදුකරන ලද මහනුවර ජාතික කෞතුකාගාරය ලබන 03 දා නැවත ජනතා අයිතියට පත් කිරීමට නියමිතව තිබේ. වාස්තු විද්‍යාත්මක ලක්ෂණවලට කිසිඳු හානියක් නොවන ආකාරයෙන් එහි සංරක්ෂණමය අළුත්වැඩියා කටයුතු සිදුකර ඇති බව ජාතික කෞතුකාගාර දෙපාර්තමේන්තුව සඳහන් කළේය. මහනුවර ජාතික කෞතුකාගාරයේ අළුත්වැඩියා කටයුතු 2015 වර්ෂයේ දී ආරම්භ කළ අතර එහි විශාලතම ප්‍රතිසංස්කරණයක් සිදුකළ පළමු අවස්ථාව මෙය වෙයි. ජාතික කෞතුකාගාර දෙපාර්තමේන්තුවේ සහ පුරාවිද්‍යා දෙපාර්තමේන්තුවේ අධීක්ෂණය යටතේ ගොඩනැඟිලි දෙපාර්තමේන්තුවේ මධ්‍යම පළාත් කාර්යාලය විසින් මෙහි සංරක්ෂණමය අළුත්වැඩියාව සඳහා දායකත්වය ලබාදී තිබේ.", "URL": "https://sinhala.adaderana.lk/news.php?nid=71614", "Category": null, "Parent URL": null}