{"Source": "Adaderana", "Timestamp": "July 30, 2015 04:38 pm", "Headline": "කුඩු රේණු දැලේ", "News Content": "වැලිකඩ අවට ප්‍රදේශවලට මත්කුඩු බෙදාහරින බවට චෝදනා එල්ලවී ඇති ප්‍රධාන පෙළේ ජාවාරම්කාරියක වන 'කුඩු රේණු'හෙවත් බූදාගොඩ සුධර්මා ජයතිලක අද (30) අත්අඩංගුවට ගෙන තිබේ.වැලිකඩ පොලිස් ස්ථානාධිපති සුදත් අස්මඬල මහතාගේ ප්‍රධානත්වයෙන් යුතු පොලිස් කණ්ඩායමක් විසින් අද පෙරවරුවේ සිදුකළ වැටලීමකදී වැලිකඩ, ඔබේසේකරපුර ප්‍රදේශයේදී ඇය අත්අඩංගුවට ගත් බව පොලීසිය පවසයි.46 හැවිරිදි ඇය අත්අඩංගුවට පත්වන විට මත්කුඩු ග්‍රෑම් 3යි මිලි ග්‍රෑම් 500 ක්ද ඇය සන්තකයේ තිබී හමුවී ඇතැයි සඳහන්ය.සැකකාරිය අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52953", "Category": null, "Parent URL": null}