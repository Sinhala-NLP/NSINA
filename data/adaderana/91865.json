{"Source": "Adaderana", "Timestamp": "July 2, 2018 07:28 pm", "Headline": "16 කණ්ඩායම හා ඒකාබද්ධයේ මන්ත්‍රී කණ්ඩායම ප්‍රථම වරට රැස්වෙයි ", "News Content": "ආණ්ඩුවෙන් ඉවත් වු ශ්‍රි ලංකා නිදහස් පක්ෂ 16 දෙනාගේ කණ්ඩායම ප්‍රථම වරට එකාබද්ධ විපක්ෂ පර්ලිමේන්තු මන්ත්‍රීවරුන් ද සමඟ අද(02) හිටපු ජනාධිපති මහින්ද රාජපක්ෂ මහතා හමුවී සාකච්ඡාවක් මේ වන විට පැවැත්වෙයි. හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් විජේරාමයේ පිහිටි නිවසේදී අදාළ සාකච්ඡාව පැවැත්වෙන බව සඳහන්ය. එකාබද්ධ විපක්ෂය නියෝජනය කරන සියලු පක්ෂ නායකයින් ඇතුළු පර්ලිමේන්තු මන්ත්‍රීවරුන් ඊට සහභාගි වූ අතර පසුගියදා ආණ්ඩුවෙන් ඉවත් වූ 16 දෙනාගේ කණ්ඩායමේ විදේශගතව සිටින මන්ත්‍රීවරුන් හැර අනෙකුත් මන්ත්‍රීවරුන් මෙම සකච්ඡාවට එක්ව සිටියේය. දෙපාර්ශවය මින් ඉදිරියට පාර්ලිමේන්තුවේදීත් ඉන් පිටදීත් එකම කණ්ඩායමක් ලෙස කටයුතු කළ යුතු ආකාරය පිළිබඳ මෙහිදි සාකච්ඡා කර ඇති අතර ප්‍රථම වරට හෙට එකාබද්ධ විපක්ෂය ලෙස හිටපු ජනාධිපති මහින්ද රාජපක්ෂ මහතා සමඟ හෙට(03) පාර්ලිමේන්තු කණ්ඩායම් සාකච්ඡාව පැවැත්වීමටද නියමිතයි.", "URL": "https://sinhala.adaderana.lk/news.php?nid=91865", "Category": null, "Parent URL": null}