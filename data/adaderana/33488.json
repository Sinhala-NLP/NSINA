{"Source": "Adaderana", "Timestamp": "April 23, 2013 08:05 am", "Headline": "පාර හැදූ අය ගල් රෝලට යටවෙයි", "News Content": "ලුණුගම්වෙහෙර, තණමල්විල - සුරියවැව මාර්ගයේ අලුත්වැඩියා කටයුතුවල නිරතව සිටි සේවකයෙකු ගල් රෝලකට යටවීමෙන් මියගොස් තිබේ. මාර්ගයේ අලුත්වැඩියා කටයුතු සඳහා යොදවා තිබු ගල්රෝලකට මොහු යටවී ඇති බව පොලීසිය පැවසුවේය. මෙලෙස සිද්ධියෙන් මියගොස් ඇත්තේ 21 හැවිරිදි දඹුල්ල ප්‍රදේශයේ පදිංචි තරුණයෙකි. අනතුර සම්බන්ධයෙන් ගල් රෝලේ රියදුරු අත්අඩංගුවට ගෙන ඇති අතර ඔහු අද (23) තිස්සමහාරාම මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර වැල්ලවත්ත දුම්රිය ස්ථානය ආසන්නයේ දී දුම්රියක ගැටීමෙන් පුද්ගලයෙකු මියගොස් තිබේ. කළුතර සිට මරදාන දක්වා ධාවනය වු දුම්රියක මොහු ගැටී ඇති බව පොලීසිය පැවසුවේය. මළසිරුර කළුබෝවිල රෝහලේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=33488", "Category": null, "Parent URL": null}