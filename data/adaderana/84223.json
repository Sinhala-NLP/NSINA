{"Source": "Adaderana", "Timestamp": "February 11, 2018 02:36 pm", "Headline": " කඩුවෙල මහ නගර සභාවේ බලය ශ්‍රී  ලංකා පොදු ජන පෙරමුණට", "News Content": "කොළඹ දිස්ත්‍රික්කයේ කඩුවෙල මහ නගර සභාවේ බලය තහවුරු කරගැනීමට ශ්‍රී ලංකා පොදු ජන පෙරමුණ සමත්ව තිබේ. ඔවුන් ඡන්ද 71,016ක් ලබාගනිමින් මන්ත්‍රී ආසන 26ක් හිමිකරගෙන ඇති අතර එක්සත් ජාතික පක්ෂය ඡන්ද 31,429ක් ලබාගනිමින් දෙවන ස්ථානයට පත්ව ඇත්තේ මන්ත්‍රී ආසන 11ක් හිමිකරගනිමිනි. ඡන්ද 15,549ක් ලබාගත් එක්සත් ජනතා නිදහස් සන්ධානයට සහ ඡන්ද 15,071ක් ලබාගත් ජනතා විමුක්ති පෙරමුණට කඩුවෙල මහ නගර සභාවේ ආසන 05 බැඟින් හිමිව තිබේ. කොලොන්නාව නගර සභාවේ ඡන්ද ප්‍රතිඵලයට අනුව එක්සත් ජාතික පක්ෂය එහි බලය තහවුරු කරගෙන ඇත්තේ ඡන්ද 15,271ක් ලබාගනිමිනි. ඒ අනුව ඔවුන්ට මන්ත්‍රී ආසන 11ක් හිමිව තිබේ. දෙවන ස්ථානයට පත් වූ ශ්‍රී ලංකා පොදු ජන පෙරමුණ ඡන්ද 8486ක් ලබාගෙන ඇති අතර ඔවුන්ට මන්ත්‍රී ආසන 05ක් හිමිව තිබේ. ඡන්ද 4781ක් ලබාගත් එක්සත් ජනතා නිදහස් සන්ධානයට මන්ත්‍රී ආසන 03ක් සහ ඡන්ද 1806ක් ලබාගත් ජනතා විමුක්ති පෙරමුණට එක් මන්ත්‍රී ආසනයක් හිමි වුණි. වත්තල - මාබෝල නගර සභාවද එක්සත් ජාතික පක්ෂය ජයග්‍රහණය කර තිබේ. ඔවුන් ඡන්ද 8767ක් ලබාගෙන ඇති අතර ඒ අනුව ඔවුන් ට මන්ත්‍රී ආසන 10ක් හිමිව ඇති බව සඳහන්ය. ඡන්ද 4389ක් ලබාගත් ශ්‍රී ලංකා පොදු ජන පෙරමුණට ආසන 05ක් , ඡන්ද 1302ක් ලබාගත් ශ්‍රී ලංකා නිදහස් පක්ෂයට ආසන 01ක් සහ ඡන්ද 683ක් ලබාගත් ජනතා විමුක්ති පෙරමුණට වත්තල - මාබෝල නගර සභාවේ එක් ආසනයක් හිමිව තිබේ.", "URL": "https://sinhala.adaderana.lk/news.php?nid=84223", "Category": null, "Parent URL": null}