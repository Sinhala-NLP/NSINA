{"Source": "Adaderana", "Timestamp": "July 11, 2010 08:08 am", "Headline": "නිධන් හොරු 12 ක් කොටුවෙති", "News Content": "පොළොන්නරුව සෝමාවතිය රක්ෂිත වනාන්තරයේ නිධන් වස්තු හාරමින් සිටි පුද්ගලයින් ‍12 දෙනෙකු අත්අඩංගුවට ගෙන තිබේ. පොළොන්නරුව සිංහරාජගම පොලිස් මුරපොළේ නිලධාරීන් පිරිසක් සිදුකළ වැටලීමක දී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. ඔවුන් ළඟ තිබී නිධන් වස්තු හැරීම සඳහා යොදා ගන්නා උපකරණ ද පොලිසිය භාරයට ගෙන ඇත. මෙසේ අත්අංඩගුවට ගෙන ඇත්තේ සිරිපුර සහ කදුරුවෙල යන ප්‍රදේශ වල පදිංචිකරුවන් බව පොලිසිය පවසයි. අත්අඩංගුවට ගත් සැකකරුවන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9524", "Category": null, "Parent URL": null}