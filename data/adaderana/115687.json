{"Source": "Adaderana", "Timestamp": "August 4, 2019 09:36 am", "Headline": "එක ගෙදර කෙහෙවලු අල්ලගන්නවානම් එකෙක්ගෙවත් නම කියන්න ලේසි නෑ", "News Content": "එක්සත් ජාතික පක්ෂය, ශ්‍රී ලංකා පොදුජන පෙරමුණ හා ශ්‍රී ලංකා නිදහස් පක්ෂය තුළ අද වන විට ඉදිරි ජනාධිපතිවරණ අපේක්ෂකත්වය සම්බන්ධයෙන් අර්බුද රැසක් නිර්මාණය වී ඇතැයි ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා පවසයි. බදුල්ල ප්‍රදේශයේ පැවති ජන හමුවකට එක්වෙමින් ඒ මහතා මේ බව සඳහන් කළේය. ජනාධිපතිවරණ සමයන්හිදී ඒ සඳහා කාලය ළං වු විට අපේක්ෂකයා වෙනුවෙන් ප්‍රචාරක කටයුතු ආරම්භ කරන නමුත් තවමත් ප්‍රධාන දේශපාලන පක්ෂවල දේශපාලන අපේක්ෂකයා ඉදිරිපත් කරගත නොහැකි තත්ත්වයක් උදා වී ඇති බව ඒ මහතා පවසයි. \"එක්කෙනෙක්නම් කාගෙත් බලාපොරොත්තුව නම කියන එක එච්චර අමාරුකමක් නෑ. හැබැයි නායකත්වයට පොරයක් ඇවිල්ලා. එක ගෙදර කෙහෙවලු පටලාගන්නවානම් එකෙකුට එකෙක් පහර දෙනවානම් ඇනකොටා ගන්නවානම් එකෙක්ගෙවත් නම් කියන්න ලේසි පහසු නෑ\"යනුවෙන් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=115687", "Category": null, "Parent URL": null}