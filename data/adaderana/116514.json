{"Source": "Adaderana", "Timestamp": "August 14, 2019 01:16 pm", "Headline": "හොංකොං ගුවන් තොටුපලේ මෙහෙයුම් යලි ආරඹයි", "News Content": "හොංකොං ගුවන් තොටුපලේ මෙහෙයුම් කටයුතු යලි ආරම්භ කර ඇත. රාජ්‍ය විරෝධී උද්ඝෝෂකයින් ගුවන් තොටුපල පරිශ්‍රයට ඇතුළු වීම හේතුවෙන් එහි මෙහෙයුම් කටයුතු අත්හිටුවීමට ගුවන් තොටුපල බලධාරීන් පියවර ගෙන තිබේ. හොංකොං ගුවන් තොටුපල පරිශ්‍රයේ සිටි විරෝධතාකරුවන් සහ එරට පොලිසිය අතර ඊයේ (13) රාත්‍රී ගැටුමක් හටගත් අතර ඉන් අනතුරුව ඔවුන් ගුවන් තොටුපල පරිශ්‍රයෙන් පිටව ගොස් ඇති බව සදහන්. මේ හේතුවෙන් එහි මෙහෙයුම් කටයුතු යලි ආරම්භ කිරීමට බලධාරීන් පියවර ගෙන ඇති බව විදෙස් මාධ්‍ය වාර්තා කළේය. මෙහෙයුම් කටයුතු ආරම්භ කළද ගුවන් ගමන් කටයුතු ප්‍රමාද වී ධාවනය වන බව වාර්තා වේ. හොංකොං ගුවන් තොටුපල තුලට පැමිණීම වලක්වාලමින් විරෝධතාකරුවන්ට වාරණ නියෝගයක් පනවා තිබුණ ද ඔවුන් ඊට ඇතුළු වීම හේතුවෙන් ගුවන් තොටුපල මෙහෙයුම් කටයුතුවලට බාධා එල්ල විය.", "URL": "https://sinhala.adaderana.lk/news.php?nid=116514", "Category": null, "Parent URL": null}