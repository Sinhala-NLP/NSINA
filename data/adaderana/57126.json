{"Source": "Adaderana", "Timestamp": "February 11, 2016 10:33 am", "Headline": "අලි පහරින් එළොව යයි", "News Content": "අම්බලන්තොට, අක්කර 20 ප්‍රදේශයේදී වල් අලියෙකු පහරදීමෙන් පුද්ගලයෙකු මියගොස් තිබේ.ගවයින් බැලීම සඳහා යමින් සිටි පුද්ගලයෙකු මෙලෙස වල් අලි ප්‍රහාරයට ලක්ව ඇති බව පොලීසිය පවසයි.මියගොස් ඇත්තේ අක්කර 20, ඇලකණ්ඩිය ප්‍රදේශයේ පදිංචිව සිටි 38 හැවිරිදි අයෙකි.මළ සිරුර අම්බලන්තොට රෝහලේ තැන්පත් කර ඇති අතර පශ්චාත් මරණ පරීක්ෂණය අද(11) දින සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=57126", "Category": null, "Parent URL": null}