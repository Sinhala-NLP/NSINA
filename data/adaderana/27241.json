{"Source": "Adaderana", "Timestamp": "September 9, 2012 07:22 am", "Headline": "සන්ධානය අනුරාධපුරයත් අල්ලයි", "News Content": "අනුරාධපුර දිස්ත්‍රික්කයේ මැතිවරණ කොට්ඨාස සියල්ලෙහිම ජය අත්කර ගත්තේ එක්සත් ජනතා නිදහස් සන්ධානය යි.. මැදවච්චිය මැතිවරණ කොට්ඨාසයේ එක්සත් ජනතා නිදහස් සන්ධානය ඡන්ද 27,288ක් ලබාගත් අතර එක්සත් ජාතික පක්ෂය ඡන්ද 11,856ක් ලබාගන්නා ලදී. ජනතා විමුක්ති පෙරමුණ ලබාගත් ඡන්ද සංඛ්‍යාව වුයේ 1661කි. අනුරාධපුර නැගෙනහිර මැතිවරණ කොට්ඨාසයේ ජය තහවුරු කරගත් සන්ධානය ඡන්ද 31,099ක් ලබාගනු ලැබිණි. එක්සත් ජාතික පක්ෂය එහිදී ඡන්ද 18,726ක් ලබාගත් අතර ජනතා විමුක්ති පෙරමුණ ඡන්ද 2759ක් ලබාගැනීමට සමත්විය. ඡන්ද 31,520ක් ලබාගනිමින් අනුරාධපුර බටහිර මැතිවරණ කොට්ඨාසයේ ජය හිමිකරගත්තේ ද සන්ධානය යි. ඡන්ද 19,624ක් ලැබු එක්සත් ජාතික පක්ෂයට 37.01% ප්‍රතිශතයක් හිමිවිය. ජනතා විමුක්ති පෙරමුණ ඡන්ද 1429යි.. කලාවැව මැතිවරණ කොට්ඨාසයේ 61.22% ඡන්ද ප්‍රතිශතයක් ලැබූ සන්ධානය හිමිකරගත් මුළු ඡන්ද සංඛ්‍යාව වුයේ 43,408කි. එක්සත් ජාතික පක්ෂය ඡන්ද 25,372ක් ලබාගන්නා ලදී. ජනතා විමුක්ති පෙරමුණ ලැබු ඡන්ද සංඛ්‍යාව වුයේ 1,913කි. මිහින්තලය මැතිවරණ කොට්ඨාසයේ සන්ධානය 65.2 ක ප්‍රතිශතයක් වාර්තා කරමින් ඡන්ද 22923ක් ලබාගන්නා ලදී. එක්සත් ජාතික පක්ෂය ඡන්ද 10936ක්ද,ජනතා විමුක්ති පෙරමුණ ඡන්ද 853ක්ද ලබාගනු ලැබිණි. එක්සත් ජනතා නිදහස් සන්ධානය කැකිරාව මැතිවරණ කොට්ඨාසයේ දී ඡන්ද 29,847ක් ලබාගන්නා විට එක්සත් ජාතික පක්ෂය ලබාගත්තේ ඡන්ද 15,457ක් පමණි. ජනතා විමුක්ති පෙරමුණ ඡන්ද 751ක් ලබාගැනීමට සමත්විය. අනුරාධපුර ‍හොරොව්පතාන මැතිවරණ කොට්ඨාශයේ එක්සත් ජනතා නිදහස් සන්ධානය ලබාගත් ඡන්ද සංඛ්‍යාව 27,911කි. එක්සත් ජාතික පක්ෂය ඡන්ද 14,167ක් ලබාගත් අතර ජනතා විමුක්ති පෙරමුණ ඡන්ද 1,094 ක් ලබා ගෙන තිබේ.", "URL": "https://sinhala.adaderana.lk/news.php?nid=27241", "Category": null, "Parent URL": null}