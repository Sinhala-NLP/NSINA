{"Source": "Adaderana", "Timestamp": "September 10, 2012 11:37 am", "Headline": "කිඹුලා දරුවා ගෙන ගියේ කොහාටද?", "News Content": "නිල්වලා ගඟේ දියනාමින් සිටිය දී කිඹුලෙකු විසින් ඩැහැගෙන ගිය බවට සැකකෙරෙන 12 හැවිරිදි සිසුවාගේ සිරුර මෙතෙක් සොයාගෙන නොමැති බව පොලීසිය පවසයි. ඊයේ (09) පස්වරුවේ නිල්වලා ගඟේ අනාරක්ෂිත තොටුපලකින් දිය නාමින් සිටිය දී අදාළ සිසුවා කිඹුලෙකු විසින් ඩැහැගෙන ගොස් තිබෙනවා. අකුරුස්ස, පරදූව ප්‍රදේශයේ පදිංචිව සිටි එම සිසුවා සොයා මෙහෙයුම් ක්‍රියාත්මක කරන බව අකුරුස්ස පොලීසිය සඳහන් කළේය. මේ අතර යටියන්තොට, තණකොළවත්ත ප්‍රදේශයේ දී කැලණි ගගේ පාවෙමින් තිබූ මළ සිරුරක් හමුවී ඇති අතර දේහය පිළිබඳ අනන්‍යතාව මෙතෙක් අනාවරණය වී නොමැති බව පොලීසිය පවසයි. සැකකටයුතු එම මරණය සම්බන්ධයෙන් ම‍හේස්ත්‍රාත් පරීක්ෂණ ආරම්භ කර ඇති අතර මෘත ශරීරය කරවනැල්ල රෝහලේ තැන්පත් කර ඇති බව යටියන්තොට පොලීසිය සඳහන් කළේය.", "URL": "https://sinhala.adaderana.lk/news.php?nid=27284", "Category": null, "Parent URL": null}