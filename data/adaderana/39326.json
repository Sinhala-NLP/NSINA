{"Source": "Adaderana", "Timestamp": "December 4, 2013 05:34 pm", "Headline": "හොර පාරෙන් එන්න එපා - ආවොත් සමාවක් නෑ", "News Content": "නීත්‍යානුකුල නොවන අයුරින් ඔස්ට්‍රේලියාවට පැමිණෙන ඕනෑම පුද්ගලයෙකුට මීට පෙර නොවු විරු ආකාරයෙන් දැඩි ක්‍රියාමාර්ග ගන්නා බව ඔස්ට්‍රේලියානු රජය පවසයි. ඔස්ට්‍රේලියානු ආගමන හා දේශසීමා ආරක්ෂණ අමාත්‍ය ස්කොට් මොරිසන් මහතා නිවේදනයක් නිකුත් කරමින් මේ බව පවසා ඇත. වර්තමානයේ නිති විරෝධී ලෙස ඔස්ට්‍රේලියාවට පැමිණෙන පුද්ගලයින්ට පමණක් නොව ජුලි මස 19 වන දිනට පෙර නිති විරෝධී ලෙස ඔස්ට්‍රේලියාවට පැමිණි සංක්‍රමණිකයින්ට ද මෙය වලංගු වන බව අමාත්‍යවරයා එමගින් පෙන්වාදෙයි. නීති විරෝධී ලෙස බෝට්ටු මගින් ඔස්ට්‍රේලියාවට පැමිණෙන කිසිදු සංක්‍රමණිකයෙකුට කිසිවිටෙකත් ඔස්ට්‍රේලියාව තුළ ස්ථීර රැකවරණ ලබා නොදෙන බව ද අමාත්‍යවරයා පවසා ඇත. නීති විරෝධී ලෙස පැමිණෙන සංක්‍රමනිකයින්ට වීසා ලබා නොදෙන අතර ඔවුන් පැපුවානිව්ගිනියාවට හෝ නාවුරු යන දුපත් වලට පිටත්කර හරින බව ද ඔස්ට්‍රේලියානු ආගමන හා දේශසීමා ආරක්ෂණ අමාත්‍ය ස්කොට් මොරිසන් මහතා සඳහන් කරයි. කෙසේ වෙතත් ජාවාරම්කරුවන්ට නොරැවටෙන ලෙස ද ස්කොට් මොරිසන් මහතා වැඩිදුරටත් ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=39326", "Category": null, "Parent URL": null}