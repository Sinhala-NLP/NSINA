{"Source": "Adaderana", "Timestamp": "September 25, 2018 04:22 pm", "Headline": "පොලීසියේ තවත් වැටලීමක්", "News Content": "භාවිතයෙන් ඉවත් කරන බැටරි උපද්‍රවකාරි අපද්‍රව්‍ය කළමණාකරණය සඳහා බලපත්‍රයක් නොමැතිව ගෘහස්ථව සිදුකරමින් තිබු ස්ථානක් කොටහෙර පොලීසිය මඟින් වටලා ප්‍රධාන සැකකරු සමඟ ලොරි රථයක් සහ බැටරි අපද්‍රව්‍ය තොගයක් අත්අඩංගුවට ගෙන තිබේ. කොටවෙහෙර මාලබැදියාව ප්‍රදේශයේ ගම්මානයක් මැද සිදුකරමින් තිබු මෙම නිති විරෝධි බැටරි කඩා ඊයම් ලබා ගැනිමේ ජාවාරම වසර කිපයක සිට සිදුකරමින් පැවති බව පැවසෙයි. කාන්තාවන් දස දෙනෙකු පමණ දෛනික කුලියට ගෙන පිට පලාත්වලින් රුගෙන එන බැටරි ගලවා එහි තිබෙන ඊයම් ලබා ගැනිමට අවශ්‍ය කටයුතු මෙම කාන්තාවන් යොදවා සිදුකරමින් පැවති ආකාරයද දැක ගත හැකි විණි. එසේම එම කාන්තාවන් දැඩි අනාරක්ෂීත තත්වයට පත් කරමින් මෙම කර්මාන්තය සිදුකරමින් තිබු බව වැටලිමට එක්වු කොටවෙහෙර පොලීසිය පවසයි. අදාල ජාවාරම්කරු විසින් මෙම නිති විරෝධි බැටරි කැඩිමේ කටයුත්ත විශාල ජනතාවක් වාසය කරන ගම්මානයක් මැද පවත්වාගෙන යමින් තිබු අතර මේ ස්ථානයට යාබදව ඇති කුඹුරු යායට වැසි ලැබිමෙන් පසුව මෙම උපද්‍රවකාරි අපද්‍රව්‍ය ගලා යාමට ඉඩ කඩ තිබෙන බව පොලීසිය පවසයි. එසේම ශ්‍රී ලංකා පාරිසරික පනත යටතේ කිසිම පුද්ගලයකුට බලපත්‍රයක් සහ පාරිසරික ආරක්ෂණ බලපත්‍රයක් නොමැතිව මෙම කර්මාන්තයේ නිරත විය නොහැකි අතර බැටරිවලින් ඊයම් ලබා ගැනිම සහ උණු කිරිමට බලපත්‍රයක් ලබා ගැනිම අනිවාර්ය බව 1980 අංක 47 දරණ ජාතික පාරිසරික පනතේ අංක 1533 16 -2008 ජනවාරි 25 දින නිකුත් කල ගැසට් නිවේදනයේ සඳහන් වෙයි. අත්අඩංගුවට ගත් සැකකරු පොලිස් ඇප මත මුදා හැර තිබු අතර 25 දින නිකවැරටිය අධිකරණයට ඉදිරිපත් විමට නියෝග නිකුත් කර තිබුණි. වැටලිම සඳහා නිකවැරටිය සහකාර පොලිස් අධිකාරි සමරකොන් බංඩා මහතා ගේ උපදෙස් මත කොටවෙහෙර පොලිස්ථානාධිපති ප්‍රධාන පොලිස් පරික්ෂක අතුල ශාමන් කරුණාපාල මහතාගේ මෙහෙය විමෙන් අපරාධ අංශයේ ස්ථානාධිපති ආර් .එම්.හේරත් බංඩා මහතා සමඟ පොලිස් සැරයන්වරුන් වන 19626 විජේකොන් , 32405 සේනාරත්න පොලිස් කොස්ථාපල් වරුන් වන 34571 නිහාල් 90086 සමන්තිලක යන නිලධාරින් වැටලිමට එක්ව තිබුණි.", "URL": "https://sinhala.adaderana.lk/news.php?nid=96689", "Category": null, "Parent URL": null}