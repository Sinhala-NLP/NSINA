{"Source": "Adaderana", "Timestamp": "March 29, 2011 10:19 pm", "Headline": "විදුහල්පතිට එරෙහිව මව්පියන් පාරට බසියි-විදුහල්පති පොලීසියේ", "News Content": "දැදිගම-මහ පල්ලේගම ප්‍රදේශයේ මහා විද්‍යාලයක විදුහල්පතිවරයා දැදිගම පොලීසියේ රඳවා තබාගෙන ඇතැයි අද දෙරණ වාර්තාකරු පවසයි. විදුහල්පතිවරයාගේ අත්තනෝමතික හා නොමනා ක්‍රියාවන් නිසා කළකිරුණු ප්‍රදේශයේ ජනතාව ඔහුට එරෙහිව ඔහුගේ නිවස වැටලීම නිසා විදුහල්පතිවරයාගේ ආරක්ෂාව ගැන සිතා මේ අයුරින් පොලීසියේ රඳවා තබා ඇති බව සඳහන්වේ. ඊයේ දිනයේ පාසලේ සිසුවෙකුට කරන ලද නොමනා පහරදීමක් හේතුවෙන් සිත්තැවුලට පත් සිසුවා අද(29)එල්ලී සියදිවි හානි කරගෙන තිබීම හේතුවෙන් ප්‍රදේශයේ කෝප වූ ජනයා විදුහල්පතිවරයාට එරෙහිව කලහකාරී ලෙස හැසිරෙන බවත්,මේ වන විට විදුහල්පතිවරයාගේ නිවසට පොලිස් ආරක්ෂාව ලබාදී ඇති බවත් අප වාර්තාකරු කියා සිටියි. අප කළ විමසුමකදී දැදිගම පොලීසියේ ජ්‍යෙෂ්ඨ නිලධාරියෙක් කියා සිටියේ අදාළ විදුහල්පතිවරයා මේ වන විට පොලිස් අත්අඩංගුවේ පසුවන බවයි.", "URL": "https://sinhala.adaderana.lk/news.php?nid=15156", "Category": null, "Parent URL": null}