{"Source": "Adaderana", "Timestamp": "February 7, 2017 09:46 pm", "Headline": "ද්‍රවිඩ බසට පරිවර්තනය කළ නීති වෙළුම ජනාධිපතිට පිළිගන්වයි", "News Content": "ශ්‍රී ලංකාවේ ප්‍රථම වරට ද්‍රවිඩ භාෂාවට පරිවර්තනය කළ නීති අණපනත් ඇතුළත් නීති වෙළුම ජනාධිපති මෛත්‍රීපාල සිරිසේන මහතා වෙත පිළිගන්වා තිබේ. අධිකරණ අමාත්‍ය විජේදාස රාජපක්ෂ මහතා විසින් ජනාධිපති කාර්යාලයේ දී ජනාධිපතිවරයා වෙත එය පිළිගැන්වු බව ජනාධිපති මාධ්‍ය අංශය සඳහන් කළේය.මේ අතර මේ වසරේ දී ශ්‍රී ලංකාවේ පැවැත්වීමට නියමිත එක්සත් ජාතීන්ගේ 14 වන ජාත්‍යන්තර වෙසක් සැමරුම සහ ලෝක බෞද්ධ සමුළුව වෙනුවෙන් නිර්මාණය කළ වෙබ් අඩවිය ජනාධිපති මෛත්‍රීපාල සිරිසේන මහතා විසින් විවෘත කර තිබේ.“ සමාජ සාධාරණත්වය සහ තිරසර ලෝක සාමය සඳහා බෞද්ධ ඉගැන්වීම“ යන තේමාව යටතේ මැයි මස 12 වැනිදා සිට 14වැනිදා දක්වා ජාත්‍යන්තර වෙසක් උළෙල මෙරට දී පැවැත්වීමට නියමිතය. ඒ පිළිබද සියලු තොරතුරු unvesak2017.org වෙබ් අඩවියට පිවිසීමෙන් ලබාගත හැකි බවය ජනාධිපති පවසයිග", "URL": "https://sinhala.adaderana.lk/news.php?nid=69287", "Category": null, "Parent URL": null}