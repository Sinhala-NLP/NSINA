{"Source": "Adaderana", "Timestamp": "August 12, 2015 09:25 am", "Headline": "දෙන්නෙක් මඟ මරුට බිලි", "News Content": "තිරුක්කෝවිල් ප්‍රදේශයේ සිදුවූ රිය අනතුරකින් 42 හැවිරිදි පුද්ගලයෙකු මියගොස් තිබේ.පොතුවිල් මාර්ගයේ සිරිවල්ලිපුරම් හංදිය අසළදී යතුරුපැදියක් මාර්ගයේ ගමන් කළ ගවයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පැදිකරු තිරුක්කෝවිල් රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා අක්කරෙයිපත්තුව රෝහලට මාරුකර යවා ඇති අතර එහිදී ඔහු මියගොස් ඇති බව සඳහන්ය.මේ අතර මීගමුව ප්‍රදේශයේ පිටිපන මාර්ගය අසළදී පමුණගම දෙස සිට මීගමුව දෙසට ධාවනය වූ ලොරි රථයක් මාර්ගය හරහා ගමන් කළ කාන්තාවකගේ ගැටීමෙන් අනතුරක් සිදුව ඇත.අනතුරින් බරපතළ තුවාල ලැබූ අදාළ කාන්තාව මීගමුව දිසා රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය.මියගොස් ඇත්තේ 55 හැවිරිදි කාන්තාවකි.මෘත දේහය පිළිබඳ පශ්චාත් මරණ පරීක්ෂණය අද සිදුකිරීමට නියමිත අතර අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=53190", "Category": null, "Parent URL": null}