{"Source": "Adaderana", "Timestamp": "May 27, 2017 02:20 pm", "Headline": "ජල ගැටළු මේ අංකයට කියන්න ", "News Content": "හදිසි ආපදා තත්ත්වයෙන් හානියට පත්ව ඇති ජලනල පද්ධති සහ පානීය ජල ගැටළු සම්බන්ධයෙන් දැනුම්දීම සඳහා විශේෂ මෙහෙයුම් කමිටුවක් පත් කර තිබේ.අමාත්‍යංශ අතිරේක ලේකම්වරයාගේ ප්‍රධානත්වයෙන් මෙම මෙහෙයුම් කමිටුව පත් කර ඇති බව නගර සැලසුම් හා ජල සම්පාදන අමාත්‍යංශය සඳහන් කළේය.එවැනි බිඳවැටීම් පිළිබඳව 077 77 24 360 යන දුරකථන අංකය මඟින් ජල සම්පාදන අමාත්‍යංශයේ අතිරේක ලේකම් පාලිත විරසිංහ මහතා දැනුවත් කළ හැකි වෙයි.තවද 0777 891 332 යන දුරකථන අංකය ඇමතීමෙන් සහකාර සාමාන්‍ය අධිකාරී එෆ්.එෆ් දේවරාජ් මහතා සහ 071 453 22 22 යන දුරකථන අංකය ඇමතීමෙන් ජ්‍යේෂ්ඨ සහකාර ලේකම් ප්‍රදීප් ලක්ෂාන් මහතා දැනුවත් කළ හැකි බව ජල සම්පාදන අමාත්‍යංශය සඳහන් කළේය.මේ අතර පවතින ආපදා තත්ත්වය හේතුවෙන් මාතර, තංගල්ල සහ ඉංගිරිය - රත්නපුර මාර්ගයේ ඇතැම් ස්ථානවල ජලනල පද්ධතියට හානි සිදුව ඇති බවද ජල සම්පාදන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=73628", "Category": null, "Parent URL": null}