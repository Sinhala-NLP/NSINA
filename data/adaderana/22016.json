{"Source": "Adaderana", "Timestamp": "February 10, 2012 04:03 pm", "Headline": "සිසුවාගේ මරණය සම්බන්ධව පුහුණුකරුවන් දෙදෙනෙකු අත්අඩංගුවට", "News Content": "බොක්සිං පුහුණුවීම් අතර තුර එල්ල වු පහරදීමකින් රෝගාතුර වූ සිසුවෙකු මියයාමේ සිද්ධිය සම්බන්ධයෙන් බොක්සිං පුහුණුකරුවන් දෙදෙනෙකු අත්අඩංගුවට ගෙන තිබේ. ඔවුන් හෝමා‍ගම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදාහැර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පැවසුවේය. පන්නිපිටිය ප්‍රදේශයේ ප්‍රසිද්ධ පාසලක ඉකුත් පස්වැනිදා බොක්සිං පුහුණුවීමක නිරතව සිටිය දී රෝගාතුර වීමෙන් අදාළ සිසුවා හෝමාගම රෝහලට ඇතුළත් කර තිබුණි. වැඩිදුර ප්‍රතිකාර සඳහා සිසුවා කොළඹ ජාතික රෝහල වෙත මාරූ කර යවා තිබුණු අතර එහි ප්‍රතිකාර ලබමින් සිටිය දී අද(10) අලුයම සිසුවා මියගොස් ඇති බව පොලිසිය පැවසීය.", "URL": "https://sinhala.adaderana.lk/news.php?nid=22016", "Category": null, "Parent URL": null}