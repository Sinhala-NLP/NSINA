{"Source": "Adaderana", "Timestamp": "September 9, 2016 02:08 pm", "Headline": "වැලිමඩ අනතුරකින් 4ට තුවාලයි", "News Content": "වැලිමඩ, යල්පත්වෙල ප්‍රදේශයේ සිදුවූ රිය අනතුරකින් පුද්ගලයින් සිව්දෙනෙකු තුවාල ලබා රෝහල්ගත කර තිබේ.මාතලේ සිට කතරගම බලා ධාවනය වූ ත්‍රිරෝද රථයක් සහ දියතලාව සිට නුවරඑළිය ධාවනය වූ නාවික හමුදා බස් රථයක් එකිනෙක ගැටීමෙන් මෙම අනතුර සිදුව ඇති බව වැලිමඩ පොලිසිය පැවසුවේය.අනතුරින් ත්‍රිරෝද රථයේ ගමන් කළ පුද්ගලයින් සිව් දෙනෙකු තුවාල ලබා ඇති අතර ඔවුන් ප්‍රතිකාර සඳහා වැලිමඩ මූලික රෝහලට ඇතුළත් කර ඇති බව සඳහන්ය.ත්‍රිරෝද රථයේ රියදුරුට, එය පාලනය කර ගැනීමට නොහැකිවීමෙන් මෙම අනතුර සිදුව ඇති බව වැලිමඩ පොලිසිය සඳහන් කළේය.", "URL": "https://sinhala.adaderana.lk/news.php?nid=63943", "Category": null, "Parent URL": null}