{"Source": "Adaderana", "Timestamp": "November 1, 2014 03:33 pm", "Headline": "ස්ටැලන්බර්ග් වතුයාය නායයෑමේ අවදානමක් ", "News Content": "මහනුවර, පුපුරැස්ස කඳලාව ස්ටැලන්බර්ග් වතුයාය නායයෑමේ අවදානමකට ලක්ව ඇති බව වාර්තා වෙයි. ඒ හේතුවෙන් ස්ටැලන්බර්ග් වතුයායේ ජනතාව ආරක්ෂාකාරී ස්ථානයකට යොමු කර තිබේ. පවුල් 17 ක නිවැසියන් 63 දෙනෙකු මේ වන විට ස්ටැලන්බර්ග් දෙමළ විද්‍යාලයේ රඳවා ඇති බව වාර්තා වෙයි. එම ජනතාවට අවශ්‍ය පහසුකම් දොලුව ප්‍රාදේශීය සභාව විසින් ලබාදෙන බව සඳහන් වෙයි.", "URL": "https://sinhala.adaderana.lk/news.php?nid=47106", "Category": null, "Parent URL": null}