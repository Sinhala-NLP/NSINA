{"Source": "Adaderana", "Timestamp": "June 7, 2016 02:00 pm", "Headline": " ග්‍රැහැම් ෆෝඩ් කණස්සල්ලෙන්", "News Content": "ශ්‍රී ලංකා කණ්ඩායමේ වේග පන්දු යැවීමේ බලඇණිය පිළිබඳ ශ්‍රී ලංකා පුහුණුකරු ග්‍රැහැම් ෆෝඩ් සිය කණස්සල්ල පළ කර තිබේ.එංගලන්ත සංචාරය අතර තුර පළමු පෙළ වේග පන්දු යවන්නන් ආබාධයන්ට ලක්වීම මීට හේතුව බව ඔහු සඳහන් කර ඇත.එමෙන්ම දක්ෂ වේග පන්දු යවන්නෙකු වන ශමින්ද එරංගගේ පන්දු යැවීමේ ඉරියව් සම්බන්ධයෙන් මතු වී ඇති ගැටළුකාරී තත්ත්වය ද මීට හේතු වී ඇති බව ඔහු ප්‍රකාශ කර තිබේ.මෙම තත්ත්වය හමුවේ ශ්‍රී ලංකා කණ්ඩායමේ අනාගත වේග පන්දු බලඇණිය පිළිබඳව ගැටළුකාරී තත්ත්වයක් මතුවන බව ද ඔහු සඳහන් කළේය. කෙසේවෙතත් ශ්‍රී ලංකා 19න් පහළ කණ්ඩායමේ දක්ෂ වේග පන්දු යවන්නන් සිටින අතර ඔවුන් අනාගතය සඳහා සුදානම් කළ යුතු බව ෆෝඩ් පවසා ඇත.", "URL": "https://sinhala.adaderana.lk/news.php?nid=60869", "Category": null, "Parent URL": null}