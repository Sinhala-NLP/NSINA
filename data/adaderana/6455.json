{"Source": "Adaderana", "Timestamp": "February 4, 2010 08:24 am", "Headline": "රණවිරු සේවාවට නව සභාපතිනියක්", "News Content": "රණවිරු සේවා අධිකාරියේ නව සභාපති ලෙස පත්මා වෑත්තෑව මහත්මිය පත් කර තිබේ. ජනාධිපති මහින්ද රාජපක්ෂ මහතා විසින් මෙම පත්කිරීම සිදුකර ඇති බව රණවිරු සේවා අධිකාරිය නිකුත් කළ නිවේදනයක සදහන් වෙයි. පත්මා වෑත්තෑව මහත්මිය මීට පෙර රණවිරු සේවා අධිකාරියේ උප සභාපතිනිය ලෙසත්, වැඩබලන සභාපතිනිය ලෙසත් කටයුතු කළේය. ජාතික ළමා රක්ෂණ අධිකාරියේ සභාපතිනිය ලෙස කලක් කටයුතු කළ වෑත්තෑව මහත්මිය කොළඹ විශාඛා, මහනුවර උසස් බාලිකා සහ අලව්ව මධ්‍ය මහා විද්‍යාලය ඇතුළු දිවයිනේ පාසල් කිහිපයක ගුරුවරියක් ලෙස කටයුතු කර තිබේ. පත්මා වෑත්තෑව මහත්මිය ප්‍රවීණ ගායන ශිල්පී බන්දුල විජේවීරගේ භාර්යාවය.", "URL": "https://sinhala.adaderana.lk/news.php?nid=6455", "Category": null, "Parent URL": null}