{"Source": "Adaderana", "Timestamp": "October 24, 2015 06:15 pm", "Headline": "දූෂණයට සහ දරිද්‍රතාවයට ජාත්‍යන්තර විසදුම්!", "News Content": "අන්තර් ජාතික ප්‍රජාව සමගින් දුෂණය. දරිද්‍රතාවය වැනි ගැටළුවලට එරෙහිව ගත හැකි සියලු ක්‍රියාමාර්ග ගන්නා බව ජනාධිපති මෛත්‍රිපාල සිරිසේන මහතා පවසයි.අද පෙරවරුවේ එක්සත් ජාතීන්ගේ සංවිධානයේ 70 වන සංවත්සරය සැමරිම සඳහා කොළඹ එම සංවිධාන මුලස්ථානයේ පැවැති උත්සවයට සභාගිවෙමින් ජනාධිපතිවරයා මේ බව සඳහන් කළේය.මෙරටේ ජනාධිපතිවරයා ලෙස මෙම සංවත්සරයට සහභාගිවිම තමන් ලද භාග්‍යක් මෙන්ම ගෞරවයක් බව ජනාධිපතිවරයා මෙහිදී සඳහන් කර සිටියේය. මේ අතර නවින තාක්ෂණය සමග රුපියල් සතවලට වැඩි වටිනාකමක් හිමිවී ඇති බව ජනාධිපති මෛත්‍රිපාල සිරිසේන මහතා පවසයි.ශ්‍රී ලංකා පදනම් ආයතනයේ පැවැති “ ගුරු දෙව් සිය වසක සුනිල් ශාන්ත“ සැමරුම් සම්මන්ත්‍රණයට එක්වෙමින් ජනාධිපතිවරයා මෙම අදහස් පල කර සිටියේය.සුනිල් ශාන්තයන් වැන්නන්ගේ චරිතය ඇසුරෙන් නව පරපුරට දිය හැකි ආදර්ශය අති මහත් බව ද ජනාධිපතිවරයා මෙහිදී සදහන් කර තිබේ.මේ අතර සුනිල් ශාන්තයන්ගේ නිර්මාණ සහ ජිවන තොරතුරු ඇතුළත් වෙබ් අඩවිය අන්තර් ජාලයට මුදාහැරිම ද ජනාධිපති මෛත්‍රීපාල සිරිසේන මහතා අතින් සිදු වූ බව ජනාධිපති මාධ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=54652", "Category": null, "Parent URL": null}