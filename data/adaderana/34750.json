{"Source": "Adaderana", "Timestamp": "June 8, 2013 09:14 pm", "Headline": "අක්මීමන පොලීසියේ 5 වැඩ තහනම්", "News Content": "අක්මීමන පොලිස් ස්ථානයට අනුයුක්තව සේවය කළ පොලිස් සැරයන්වරුන් තිදෙනෙකුගේ හා කොස්තාපල්වරුන් දෙදෙනෙකුගේ වැඩ තහනම් කර තිබේ. නීති විරෝධි මත්පැන් ජාවාරමක් සම්බන්ධයෙන් චෝදනා ලබා සිටි කාන්තාවකට අධිකරණය විසින් නියම කළ වරෙන්තුවක් නිසි පරිදි ක්‍රියාත්මක නොකිරීම ඔවුන්ට එරෙහි චෝදනාවය. ඒ අනුව ඊයේ සිට බලපැවැත්වෙන පරිදි අදාළ නිලධාරීන්ගේ වැඩ තහනම ක්‍රියාත්මක කර ඇත.", "URL": "https://sinhala.adaderana.lk/news.php?nid=34750", "Category": null, "Parent URL": null}