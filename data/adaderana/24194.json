{"Source": "Adaderana", "Timestamp": "May 12, 2012 02:24 pm", "Headline": "රියදුරුට නින්ද ගොස් බසය මාර්ගයෙන් ඉවත‍ට - 16 ට තුවාලයි", "News Content": "අනුරාධපුර - පුත්තලම මාර්ගයේ 6 කණුව ප්‍රදේශයේ දී බස්රථයක් අනතුරට ලක්වීමෙන් පුද්ගලයින් 16 දෙනෙකු තුවාල ලබා තිබේ. වැල්ලම්පිටිය ප්‍රදේශයේ සිට අනුරාධපුරය දක්වා විනෝද චාරිකාවක යමින් සිටි පුද්ගලයින් පිරිසක් රැගත් බස්රථයක් මෙලෙස අනතුරට ලක්ව ඇති බව පොලිසිය පවසයි. රියදුරුට නින්ද යාම හේතුවෙන් බස්රථය මාර්ගයෙන් ඉවත‍ට පැන විදුලි රැහැන් කණුවක ගැටීමෙන් අනතුර සිදුව ඇත. අනතුරින් තුවාල ලැබූ පුද්ගලයින් පුත්තලම රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බව පොලිසිය සඳහන් කරයි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=24194", "Category": null, "Parent URL": null}