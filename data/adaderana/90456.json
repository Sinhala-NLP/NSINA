{"Source": "Adaderana", "Timestamp": "June 6, 2018 04:31 pm", "Headline": "රජය වෙනස් කරන්න යකෙක් එක්ක හෝ එකතු වෙන්න ඒකාබද්ධය සුදානම්", "News Content": "මැතිවරණයක් නොතියන්නේ නම් පාර්ලිමේන්තුවේ සංයුතිය වෙනස් කිරීම තුළින් පවතින කෘර පාලනය ඉවත් කිරීමට ඒකාබද්ධ විපක්ෂය‍ ‍ඕනෑම දෙයක් සිදුකිරීමට සුදානම් බව පාර්ලිමේන්තු මන්ත්‍රී සී.බී රත්නායක මහතා පවසයි. අද(06) කෙළඹ පැවති මාධ්‍ය හමුවකට එක්වෙමින් මන්ත්‍රීවරයා කියා සිටියේ යකෙකු සමඟ හෝ ඒ වෙනුවෙන් ඉදිරියට යෑමට සුදානම් බවයි. ඊයේ(05) පැවති නියෝජ්‍ය කථානයකවරයෙකු පත් කිරීමේ ඡන්දයේදී, ජනතා විමුක්ති පෙරමුණ හා දෙමළ ජාතික සංධානය ඡන්දය භාවිතා කිරීමෙන් වැලකී සිටියේ එක්සත් ජාතික පක්ෂයේ අවශ්‍යතාවයට මත බව ද මන්ත්‍රීවරයා මෙහිදී සඳහන් කළේය. මෙම කරුණු හේතුකොට ගෙන ඊයේ දිනයේදී ඒකාබද්ධ විපක්ෂයේ පසු පෙළ මන්ත්‍රීවරුන් ඡන්දය ලබා නොදුන් බවත් එම සිදුවීම එකාබද්ධ විපක්ෂයේ බේදීමක් නොවන බවත් මන්‍ත්‍රීවරයා මෙහිදී වැඩිදුරටත් පැවසීය. ජාතික ආණණ්ඩුවෙන් ඉවත් කර ගෙන ශ්‍රී ලංකා නිදහස් පක්ෂය බේරා ගැනීමට කටයුතු කරන ලෙසට එම පක්ෂයේ නව මහලේකම්වරයා ගෙන් ඉල්ලීමක් කරන බවද මන්ත්‍රීවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=90456", "Category": null, "Parent URL": null}