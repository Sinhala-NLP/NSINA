{"Source": "Adaderana", "Timestamp": "March 13, 2013 02:09 pm", "Headline": " අනුරාධපුර දුම්රිය ස්ථානය ආසන්නයෙන් මළ සිරුරක්", "News Content": "අනුරාධපුර දුම්රිය ස්ථානය ආසන්නයේ තිබී ඝාතනය කර ඇති බවට සැක කෙරෙන වයෝවෘද්ධ කාන්තාවකගේ මළ සිරුරක් පොලිසිය විසින් සොයාගෙන තිබේ. අනුරාධපුර දුම්රිය ස්ථානාධිපති නිල නිවස පිටුපස ගෙවත්තේ තිබී අද පෙරවරුවේ අදාළ මළ සිරුර සොයාගත් බව අනුරාධපුර පොලිසිය පවසයි. ඊයේ රාත්‍රී අදාළ කාන්තාව ගෙල සිර කර ඝාතනය කර ඇති බවට සැක කරන බව පොලිසිය කියා සිටියි. අවුරුදු 60 ක පමණ වයසේ පසු වන කාන්තාවක මෙලෙස ඝාතනයට ලක්ව ඇති අතර අදාළ කාන්තාවගේ අනන්‍යතාව මෙතෙක් තහවුරු වී නොමැති බව පොලිසිය සඳහන් කරයි. සිද්ධිය සම්බන්ධයෙන් අනුරාධපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32385", "Category": null, "Parent URL": null}