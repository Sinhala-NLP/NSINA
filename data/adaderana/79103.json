{"Source": "Adaderana", "Timestamp": "October 24, 2017 08:51 pm", "Headline": " ව්‍යවස්ථා සංශෝධනය ගැන දෙමළ ජාතික සන්ධානයෙන් තීරණයක්", "News Content": "නව ව්‍යවස්ථා සංශෝධනය සම්බන්ධයෙන් මහානායක හිමිවරු සමඟ සාකච්ඡා කිරීමට දෙමළ ජාතික සන්ධානය තීරණය කර තිබේ. දෙමළ ජාතික සන්ධානයේ මධ්‍යම කාරක සභා නියෝජිතයින් පිරිසක් ඉතා ඉක්මනින් ත්‍රෛයිනිකායික මහානායක හිමිවරුන් මුණ ගැසී සාකච්ඡා කිරීමට අද පැවති සාකච්ඡාවකදී එකඟතාවකට පැමිණ ඇති බව සඳහන්ය. මේ සම්බන්ධයෙන් අදහස් දක්වමින් දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා පවසා ඇත්තේ මහා නායක හිමිවරුන් විසින් සිදු කරන ලද ප්‍රකාශ සම්බන්ධයෙන් රජයේ විවිධ පාර්ශවයන් විවිධ අදහස් පළ කරමින් සිටින බවයි. ඒ හේතුවෙන් මෙහි ඇති සත්‍යතාව දැන ගැනීම සඳහා මහානායක හිමිවරුන් මුණ ගැසිය යුතු බව සුමන්තිරන් මන්ත්‍රීවරයා ප්‍රකාශ කර ඇත.", "URL": "https://sinhala.adaderana.lk/news.php?nid=79103", "Category": null, "Parent URL": null}