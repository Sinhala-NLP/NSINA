{"Source": "Adaderana", "Timestamp": "September 8, 2019 11:32 am", "Headline": "විශේෂ බලකායේ රෙජිමේන්තු අධිපති ධූරය යුද්ධ හමුදාධිපතිට", "News Content": "යුදබිමේ මෙහෙයුම්වලදී දැක්වූ දක්‍ෂතාවයමත අනෙකුත් රෙජිමේන්තු අතරින් හොඳම රෙජිමේන්තුව ලෙස පිළිගැනීමට ලක්වූ විශේෂ බලකායේ රෙජිමේන්තු අධිපති ධූරය භාරගැනීම සඳහා අද (07) දින උදෑසන නාවුල පිහිටි විශේෂ බලකා රෙජිමේන්තු මූලස්ථාන වෙත සපැමිණි යුද්ධ හමුදාධිපති ලුතිනන් ජෙනරාල් ශවේන්ද්‍රසිල්වා උණුසුම් අයුරින් පිළිගනු ලැබීය. රෙජිමේන්තු මූලස්ථානය වෙත සපැමිණි යුද්ධ හමුදාධිපතිවරයා, විශේෂ බලකායේ මධ්‍යස්ථාන සේනාවිධායක කර්නල් චන්දිමාල් පීරිස්විසින් උණුසුම් අයුරින් පිළිගැනීමෙන් අනතුරුව ප්‍රධාන දොරටුව අභියසදී හමුදා සම්ප්‍රදායානුකූල කඳවුරු සම්මාන මුරයක් පිරිනැමීය. ඉන් අනතුරුව, විශේෂ බලකායේ ජ්‍යෙෂ්ඨ නිලධාරීන් වන වන්නි ආරක්‍ෂක සේනා මූලස්ථානයේ බ්‍රිගේඩියර් ප්‍රධාන මාණ්ඩලික නිලධාරී බ්‍රිගේඩියර් හරින්ද්‍ර රණසිංහ සහ යුද්ධ හමුදා මූලස්ථානයේ බ්‍රිගේඩියර්ඩි.ජි.එස්. සෙනෙරත් යාපා විසින් යුද්ධ හමුදාධිපතිවරයාව උණුසුම් අයුරින් පිළිගැනීමෙන් අනතුරුව විශේෂ බලකා භටපිරිස්ගෙන් සැඳුම්ලත් වර්ණවත් සම්මාන ආචාර පෙළපාලියේ ගෞරවාචාරය පිරිනැමීම සඳහා ප්‍රධාන පීඨිකාව වෙත කැටුවයන ලදී. සම්මාන ආචාරපෙළපාලියේ ගෞරවාචාරය යුද්ධ හමුදාධිපතිවරයා වෙත පිරිනැමීමෙන් අනතුරුව පෙළපාලියේ අණදෙන නිලධාරී විසින් හමුදා සම්ප්‍රදායානුකූලව සම්මාන ආචාර පෙළපාලිය නිරීක්‍ෂණයකිරීම සඳහා යුද්ධ හමුදාධිපතිවරයාට ආරාධනා කරන ලදී. නව රෙජිමේන්තු අධිපතිතුමන් සියකාර්යාලයේදී, ආගමික වතාවත් මධ්‍යයේ සංකේතාත්මක නිල ලේඛණයකට අත්සන් තබමින් එම ධූරයේරාජකාරී භාරගැනීමෙන් අනතුරුව භටපිරිස් ඇමතීය. මෙම අවස්ථාව සංකේතවත් කරමින් සමුහඡායාරූපයකට ද එතුමන් එක්විය. ඉන් අනතුරුව පැවැති සියලුනිල තේපැන්සංග්‍රහයකට එක්වූ ලුතිනන් ජෙනරාල් ශවේන්ද්‍ර සිල්වා එම අවස්ථාවට සහභාගිවූසියලුදෙනා සමඟ සුහදව අදහස් හුවමාරු කරගත්හ.", "URL": "https://sinhala.adaderana.lk/news.php?nid=118576", "Category": null, "Parent URL": null}