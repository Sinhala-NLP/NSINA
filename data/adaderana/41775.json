{"Source": "Adaderana", "Timestamp": "March 13, 2014 03:26 pm", "Headline": "මහනුවර - තෙල්දෙණියේ බසයක ගංජා ගාස්තුවකුත් - රියදුරුයි සහයකයි දැලේ", "News Content": "මගී ප්‍රවාහන කටයුතු සිදු කරන අතරේ බස් රථය තුළ ගංජා අලෙවි කිරීමේ නිරත වු රියදුරෙකු සහ සහායකයෙකු මැණික්හින්න පොලීසිය විසින් අත්අඩංගුවට ගෙන තිබේ. මහනුවර සිට තෙල්දෙණිය දක්වා ධාවනය වන අදාළ පෞද්ගලික බස් රථයේ දෛනික ගමන් වාර වලදී සැකකරුවන් විසින් මෙලෙස ගංජා අලෙවි කර ඇති බව වාර්තා වේ. සැකකරුවන් පාසල් ළමුන් සහ රාජ්‍ය නිලධාරින් ඉලක්ක කරගනිමින් ඉතා සූක්ෂම අයුරින් මෙම ජාවාරම සිදුකර ඇති බව විමර්ශන වලදී අනාවරණය වී ඇත. අත්අඩංගුවට ගන්නා අවස්ථවේ සැකකරුවන් සතුව තිබී ගංජා මිලිග්‍රෑම් 3800ක් ද සොයාගෙන ඇති බව සඳහන්ය. මැණික්හින්න පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41775", "Category": null, "Parent URL": null}