{"Source": "Adaderana", "Timestamp": "May 10, 2015 08:53 am", "Headline": "ගසක් මාර්ගය හරස් කරයි - එක් අයෙක් මරුට ", "News Content": "නව නුවර මාර්ගයේ මාලබේ පිට්ටුගල ප්‍රදේශයේ දී මාර්ගයට ගසක් කඩා වැටීමෙන් සිදුවු අනතුරෙන් එක් පුද්ගලයෙකු ජීවිතක්ෂයට පත්ව තිබේ.පොලිස් මාධ්‍ය ප්‍රකාශක කාර්යාලය සඳහන් කළේ අද පෙරවරු 8.30ට පමණ මාර ගසක් මාර්ගය හරහා කඩා වැටීමෙන් මෙම අනතුර සිදුව ඇති බවයි.එහිදි යතුරුපැදි දෙකක් ත්‍රිරෝද රථයක් සහ කුඩා වර්ගයේ ලොරි රථයක් ගසට යටවී ඇති බව සඳහන්ය. අනතුරට ලක්වු යතුරුපැදියක සිටි පුද්ගලයෙකු බරපතල තුවාල ලබා තලංගම රෝහලට ඇතුළත් කර ඇති අතර එහිදී ඔහු ජීවිතක්ෂයට පත්ව ඇති බව පොලීසිය සඳහන් කළේය.මියගොස් ඇත්තේ 54 හැවිරිදි මාලබේ ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=51222", "Category": null, "Parent URL": null}