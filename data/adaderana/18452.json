{"Source": "Adaderana", "Timestamp": "September 1, 2011 01:21 pm", "Headline": "වන අලි සංගණනයේ අවසන් වාර්තාව හෙට නිකුත් වෙයි", "News Content": "වන අලි සංගණනය පිළිබඳ අවසන් වාර්තාව හෙට(02) දිනයේ නිකුත් කරන බව වනජීවී දෙපාර්තමේන්තුව පවසයි. පසුගිය මස සිදුකළ වන අලි සංගණනයේ සංක්ෂිප්ත වාර්තාව මේ වන විට සකස් කර ඇති බව වනජීවී දෙපාර්තමේන්තුවේ අධ්‍යක්ෂ එච්.ඩී.රත්නායක මහතා ප්‍රකාශ කළේය. බත්තරමුල්ල, වනජීවී සංරක්ෂණ දෙපාර්තමේන්තුවේ ප්‍රධාන කාර්යාලයේදී මෙම වාර්තාව ප්‍රකාශයට පත්කරන බව ඒ පිළිබඳ පැහැදිලි කළ එච්.ඩී.රත්නායක මහතා කියා සිටියේය. එහිදී සමීක්ෂණය මගින් ලබාගත් වන අලි සම්බන්ධ සංඛ්‍යාත්මක අගයන් ප්‍රකාශයට පත්කිරීමට කටයුතු සූදානම් කර ඇති බව ද ඔහු පෙන්වාදුන්නේය. එමෙන්ම ඒ සම්බන්ධව ජනාධිපතිවරයා වෙත බාරදීමට නියමිත සවිස්තරාත්මක වාර්තාව ද මේ වනවිට සකස් කරමින් පවතින බව හෙතෙම සඳහන් කළේය.", "URL": "https://sinhala.adaderana.lk/news.php?nid=18452", "Category": null, "Parent URL": null}