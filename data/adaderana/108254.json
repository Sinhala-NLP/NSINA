{"Source": "Adaderana", "Timestamp": "April 19, 2019 07:08 pm", "Headline": " 'රාවණා-1' ජාත්‍යන්තර අභ්‍යාවකාශ මධ්‍යස්ථානයට ඇතුළු වෙයි", "News Content": "ශ්‍රී ලාංකික ඉංජිනේරුවරුන් දෙදෙනකු නිර්මාණය කළ 'රාවණා -1' චන්ද්‍රිකාව අද ජාත්‍යන්තර අභ්‍යාවකාශ මධ්‍යස්ථානයට ඇතුළු විය. ඒ පෘථිවියෙන් නික්මී පැය 36 කට පසුවයි. ශ්‍රී ලාංකික ඉංජිනේරුවරුන් දෙදෙනකු නිර්මාණය කළ රාවන වන් චන්ද්‍රිකාව රැගත් රොකට්ටුව ඊයේ(18) අමෙරිකාවේ වර්ජිනියා ප්‍රාන්තයේ නැගෙනහිර වෙරළ භූමියේ පිහිටි නාසා ආයතන මධ්‍යස්ථානයෙන් ජාත්‍යන්තර අභ්‍යාවකාෂ මධ්‍යස්ථානය කරා ගමන් ආරම්භ කළේය. අද ශ්‍රී ලංකා වේලාවෙන් පස්වරු3.00 ට පමණ ජාත්‍යන්තර අභ්‍යාවකාශ මධ්‍යස්ථානයෙන් පෘථිවිය දෙසට පිහිටා ඇති මොඩුලයට සිග්නස් භාණ්ඩ ප්‍රවාහන යානය සමඟ සම්බන්ධ වීම සිදුකෙරුණි. අභ්‍යවකාශ යානය මෙලෙස ජාත්‍යන්තර අභ්‍යවකාශ මධ්‍යස්ථානය සමඟ සම්බන්ධ වූයේ පෘථිවියේන නික්මී පැය 36 ක කාලයක්ගම්න කිරීමෙන් පසුවයි. නාසා ආයතනය පවසන්නේ, එම අවස්ථාවේදී සිග්නස් භාණ්ඩ ප්‍රවාහන අභ්‍යාවකාශ යානය ඉන්දීය සාගරයේ දකුණු ප්‍රදේශයේ සිංගප්පුරුව ආසන්නයේ පිහිටා තිබු බවයි. සිග්නස් භාණ්ඩ ප්‍රවාහන අභ්‍යාවකාශ යානය ජුලි මස 23 දක්වා ජාත්‍යන්තර අභ්‍යාවකාශ මධ්‍යස්ථානයේ රැදි සිටිමට නියමිතයි. මෙලෙස ජාත්‍යන්තර අභවකාශ මධ්‍යස්ථානය වෙත රැගෙන ගිය රාවනා වන් චන්ද්‍රිකාව ජුනි මස මුල් සතියේදී එම මධ්‍යස්ථානයේ සිට කක්ෂගත කෙරෙනු ඇති.", "URL": "https://sinhala.adaderana.lk/news.php?nid=108254", "Category": null, "Parent URL": null}