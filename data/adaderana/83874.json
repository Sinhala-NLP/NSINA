{"Source": "Adaderana", "Timestamp": "February 1, 2018 04:22 pm", "Headline": "බැඳුම්කර  වාර්තා විවාදයට ඕන තරම් දින යොදා ගන්න පුළුවන් ", "News Content": "බැඳුම්කර සහ බරපතල වංචා දූෂණ කොමිෂන් සභා වාර්තා පිළිබද පාර්ලිමේන්තු විවාදය සඳහා සියලු පක්ෂ නායකයින්ගේ එකගතාව පරිදි අවශ්‍ය තරම් ඉදිරි දින යොදාගැනීමේ බාධාවක් නොමැති බව කථානායක කාර්යාලය පවසයි. බහුතර පක්ෂ නායකයින්ගේ එකගතාව මත එම පාර්ලිමේන්තු විවාදය ලබන 06 වනදා පැවැත්වීමට තීරණය කෙරිණි. කෙසේවෙතත් එදින විවාදය සම්පූර්ණයෙන් පවත්වා අවසන් බවට ඉන් අදහස් නොවන අතර පක්ෂ නායකයින්ගේ එකගතාව මත ඒ සඳහා අවශ්‍ය තරම් ඉදිරි දින යොදාගැනීමේ හැකියාව පවතින බව කථානායක කාර්යාලය පෙන්වාදෙයි. ඒ අනුව ලබන 06 වනදා බැඳුම්කර සහ බරපතල වංචා දූෂණ කොමිෂන් සභා වාර්තා පිළිබද පාර්ලිමේන්තු විවාදය පැවැත්වීමෙන් පසු පක්ෂ නායකයින්ගේ එකඟතාව පරිදි ඒ පිළිබඳව තීරණය කළ හැකි බව කථානායක කාර්යාලය නිකුත් කළ නිවේදනයක සඳහන්ය .", "URL": "https://sinhala.adaderana.lk/news.php?nid=83874", "Category": null, "Parent URL": null}