{"Source": "Adaderana", "Timestamp": "July 26, 2012 04:13 pm", "Headline": "ලග්ගල පොලිස් ස්ථානාධීපති සේවයෙන් පහකරයි", "News Content": "ලග්ගල පොලිස් ස්ථානාධිපතිවරයා සේවයෙන් පහකර තිබේ. ඔහුට එරෙහිව එල්ල වී ඇති චෝදනා කිහිපයක් සැලකිල්ලට ගනිමින් පොලිස්පතිවරයා විසින් අදාළ ස්ථානාධිපතිවරයා සේවයෙන් පහකර ඇති බව පොලිස් මාධ්‍ය ප්‍රකාශක කාර්යාලය පවසයි. පසුගිය මහ මැතිවරණයේ දී ලග්ගල පොලිස් ස්ථානයේ නිලධාරීන්ගේ තැපැල් ඡන්ද අයදුම්පත්‍ර තේරීම් භාර නිලධාරීවරයා වෙත නොයැවීම සම්බන්ධයෙන් ඔහුට එරෙහිව චෝදනා එල්ල වී තිබිණි. එමෙන්ම රිය අනතුරක් නිසි ලෙස විමර්ශනය නොකිරීම හා වරෙන්තුවක් සම්බන්ධයෙන් ක්‍රියා නොකිරීම පිළිබඳ ද ඔහුට එරෙහිව චෝදනා එල්ල වී වැරදිකරු බවට පත්ව ඇති බව පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=26090", "Category": null, "Parent URL": null}