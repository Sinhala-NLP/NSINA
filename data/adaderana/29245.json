{"Source": "Adaderana", "Timestamp": "November 16, 2012 06:04 pm", "Headline": "දුම්රියක් පීලි පැනීමෙන් උඩරට මාර්ගයේ දුම්රිය ධාවනයට බාධා", "News Content": "උඩරට දුම්රිය මාර්ගයේ ඉහළ කෝට්ටේ දුම්රිය ස්ථානය ආසන්නයේදී දුම්රියක් පීලි පැනීම හේතුවෙන් එම මාර්ගයේ දුම්රිය ධාවනයට බාධා සිදුව තිබේ. කොළඹ සිට මහනුවර බලා ධාවනය වන නගරාන්තර සීඝ්‍රගාමි දුම්රිය අද (16) සවස එසේ පීලි පැන ඇතැයි දුම්රිය පාලක මැදිරිය පවසයි. මේවන විට අදාළ ස්ථානයට කාර්මික ‍ශිල්පීන් යවා ඇති අතර කඩිනමින් එය පිළිසකර කර උඩරට මාර්ගයේ දුමිරිය ධාවන කටයුතු සාමාන්‍ය පරිදි කරගෙන යාමට පියවර ගන්නා බව ද දුම්රිය පාලක මැදිරිය කියයි.", "URL": "https://sinhala.adaderana.lk/news.php?nid=29245", "Category": null, "Parent URL": null}