{"Source": "Adaderana", "Timestamp": "September 5, 2017 09:22 am", "Headline": " හාල් මැස්සන් සඳහා පනවා තිබූ උපරිම සිල්ලර මිල ඉවතට", "News Content": "ආනයනික හාල් මැස්සන් සඳහා පනවා තිබු උපරිම සිල්ලර මිල ඉවත් කර තිබේ.පාරිභෝගික කටයුතු පිළිබද අධිකාරිය සඳහන් කළේ ඩුබායි සහ තායිලන්තයේ සිට ආනයනය කරන හාල් මැස්සන් සඳහා පනවා තිබු උපරිම සිල්ලර මිල මෙලෙස ඉවත් කිරීමට පියවර ගත් බවයි.එම රටවල හාල්මැස්සන් මිල ඉහළ යාම හේතුවෙන් මෙම පියවර ගත් බව පාරිභෝගික කටයුතු පිළිබඳ අධිකාරිය සඳහන් කළේය.පසුගිය ජනවාරි මස 27 වන දින සිට ක්‍රියාත්මක වන පරිදි ඩුබායි සිට තායිලන්තයේ සිට ආනයනය කරන හාල් මැස්සන් සඳහා උපරිම සිල්ලර මිලක් ප්‍රකාශයට පත්කර තිබුණි.තායිලන්ත හාල් මැස්සන් කිලෝග්‍රෑම් එකක් සඳහා රුපියල් 490ක උපරිම සිල්ලර මිලක් ද ඩුබායි හාල්මැස්සන් කිලෝවක් සඳහා රුපියල් 405ක උපරිම සිල්ලර මිලක් ද නියම කර තිබු අතර අගෝස්තු මස 30 වන දින සිට එම උපරිම සිල්ලර මිල ඉවත් කර ඇති බව පාරිභෝගික කටයුතු පිළිබඳ අධිකාරිය සඳහන් කළේය.", "URL": "https://sinhala.adaderana.lk/news.php?nid=77134", "Category": null, "Parent URL": null}