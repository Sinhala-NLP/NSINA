{"Source": "Adaderana", "Timestamp": "April 9, 2018 03:53 pm", "Headline": "තේ දළු කඩපු වතුකම්කරුවන්ට බඹරු විදලා", "News Content": "තේ දළු නෙලමින් සිටි වතු කම්කරුවන් පිරිසකට එල්ල වු බඹර ප්‍රහාරයෙන් තුවාල ලැබු වතු කම්කරු කාන්තාවන් දස දෙනෙකු අද (09) බගවන්තලාව ප්‍රාදේශීය රෝහල වෙත ඇතුළත් කර බව බගවන්තලාව පොලිසීය පවසයි. බගවන්තලාව පොලිස් වසමට අයත් බොගවාන වතුයායේ තේ දළු නෙලමින් සිටි වතු කම්කරුවන් පිරිසකට උදැසන 09.00 ට පමණ මෙම ප්‍රහාරය එල්ල වී ඇත. තේ පදුරක් මත බැද තිබු විශාල බඹර කුඩුවක් තේ දළු නෙලමින් සිටි වතු කම්කරු කාන්තාවකගේ පයට පැගිමෙන් බඹරුන් ඇවිස්සි මෙම ප්‍රහාරය එල්ල වී තිබේ. තේ වතු යායවල්වල බඹරුන් විශාල වශයෙනි කුඩු බැද තිබිම නිසා තේ දළු නෙළන වතු කම්රුවන් නිතර නිතර මෙවැනි බඹර ප්‍රහාරයන්ට ලක් වන බව වතු කම්කරුවන් පවසයි.", "URL": "https://sinhala.adaderana.lk/news.php?nid=87180", "Category": null, "Parent URL": null}