{"Source": "Adaderana", "Timestamp": "November 6, 2012 09:38 am", "Headline": "දකුණේ අපරාධ රැසකට සම්බන්ධ තවත් 2ක් ගිනි අවි සමග දැලේ", "News Content": "දකුණු පළාතේ ඝාතන කිහිපයක් සම්බන්ධයෙන් අවශ්‍යව සිටි සැකකරුවෙකු අත්අඩංගුවට ගැනීමෙන් පසු කළ ප්‍රශ්න කිරීමේදී එම අපරාධවලට යොදා ගත් ගිනි අවි කිහිපයක් සමග තවත් පුද්ගලයින් දෙදෙනෙකු ත්‍රස්ත විමර්ශන අංශය විසින් අත්අඩංගුවට ගෙන තිබේ. පුද්ගල ඝාතන හා දේපළ කොල්ලකෑම් කිහිපයක් සම්බන්ධයෙන් අවශ්‍යව සිටි සැකකරුවෙකු විදේශයකට පලාගොස් සිටියදී නැවත පැමිණෙනවාත් සමග කටුනායක ගුවන් තොටුපළේදී පසුගියදා අත්අඩංගුවට ගෙන තිබුණා. මොහු අම්බලන්ගොඩ, කොස්ගොඩ ප්‍රදේශයේ වසර කිහිපයක් තිස්සේ සිදුවු මනුෂ්‍ය ඝාතන හා රන් භාණ්ඩ සොරකම් කිරීමේ අපරාධ රැසකට සම්බන්ධව සිටි අයෙකු බව පොලීසිය පවසයි. සැකකරුගෙන් දීර්ඝ වශයෙන් ප්‍රශ්න කිරීමේදී මීට සම්බන්ධ තවත් පුද්ගලයින් දෙදෙනෙකු අත්අඩංගුවට ගෙන ඇති අතර ඔවුන් ළඟ තිබී ස්වයංක්‍රීය ගිනි අවි 2ක්, 3.8 වර්ගයේ ගිනි අවි 3ක්ද සොයාගෙන ඇතැයි පොලීසිය සඳහන් කරයි.", "URL": "https://sinhala.adaderana.lk/news.php?nid=28942", "Category": null, "Parent URL": null}