{"Source": "Adaderana", "Timestamp": "February 5, 2016 02:22 pm", "Headline": " කුමාර් ගුණරත්නම් තවදුරටත් රක්ෂිත බන්ධනාගාරයට", "News Content": "පෙරටුගාමි සමාජවාදි පක්ෂයේ දේශපාලන මණ්ඩල සභික කුමාර් ගුණරත්නම් මහතා තවදුරටත් රක්ෂිත බන්ධනාගාර ගත කර තිබේ.කෑගල්ල මහේස්ත්‍රාත් අධිකරණයට ඉදිරිපත් කළ කුමාර් ගුණරත්නම් මහතා ලබන 15 වන දින දක්වා රක්ෂිත බන්ධනාගාර ගත කිරිමට වැඩබලන මහේස්ත්‍රාත් මාලනී ජයවර්ධන මහත්මිය නියෝග කර ඇති බව අද දෙරණ වාර්තාකරු පැවසුවේය.ආගමන විගමන නීති උල්ලංඝණය කිරිමේ චෝදනාමත පසුගිය නොවැම්බර් මස 04 වන දින ඔහු කෑගල්ල ප්‍රදේශයේදී අත්අඩංගුවට ගෙන රක්ෂිත බන්ධනාගාර ගත කෙරුණි.කුමාර් ගුණරත්නම් මහතා රක්ෂිත බන්ධනාගාර ගත කර අදට දින 93ක් ගත වන බව සඳහන්ය.", "URL": "https://sinhala.adaderana.lk/news.php?nid=56940", "Category": null, "Parent URL": null}