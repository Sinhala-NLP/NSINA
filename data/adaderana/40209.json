{"Source": "Adaderana", "Timestamp": "January 9, 2014 09:39 am", "Headline": "දිවි මකුළුවන් සමඟ ජර්මන් ජාතිකයා දැලේ ", "News Content": "බලපත්‍ර නොමැතිව දිවි මකුළුවන් සන්තකයේ තබාගෙන සිටි ජර්මන් ජාතිකයෙකු බලංගොඩ ප්‍රදේශයේ දි අත්අඩංගුවට ගෙන තිබේ. බලංගොඩ කිරිමැටිඔය ප්‍රදේශයේ දි වනජීවි ආරක්ෂක නිලධාරින් විසින් මෙම විදේශිකයා අත්අඩංගුවට ගෙන ඇති බව සඳහන් වෙයි. ඔහු ළඟ තිබි දිවි මකුළුවන් දෙදෙනෙකු ‍සොයාගෙන තිබේ. අත්අඩංගුවට ගත් ජර්මන් ජාතිකයා සම්බන්ධයෙන් බලංගොඩ පොලීසිය වැඩිදුර පරීක්ෂණ සිදු කරන අතර ඔහු අද(09) බලංගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40209", "Category": null, "Parent URL": null}