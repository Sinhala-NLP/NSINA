{"Source": "Adaderana", "Timestamp": "November 18, 2010 04:45 pm", "Headline": "හෙට දුම්රිය ගමනේ වෙනසක් නෑ", "News Content": "හෙට(19) දිනය තුළ දුම්රිය ගමනාගමනය සාමාන්‍ය පරිදි සිදුවන බව ශ්‍රී ලංකා දුම්රිය‍ සේවය පවසයි. ජනාධිපති දෙවන පදවි ප්‍රාප්ති උළෙලට සමගාමීව කොළඹ ප්‍රදේශයේ මාර්ග වසා දැමීම හේතුවෙන් දුම්රිය ගමනාගමනය සීමා නොකරන බව දුම්රිය වාණිජ අධිකාරී විජය සමරසිංහ මහතා සඳහන් කළේය. මේ අතර හෙට මධ්‍යම රාත්‍රියේ සිට ලබන 22 වැනිදා දක්වා විශේෂ දුම්රිය සේවා ක්‍රියාත්මක කරන බව ඔහු ප්‍රකාශ කරයි. නිදහස සුබ සංස්කෘතියක පෙර දැක්ම ප්‍රදර්ශනය වෙනුවෙන් මෙම වි‍ශේෂ දුම්රිය සේවා ක්‍රියාත්මක වන බව විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=12244", "Category": null, "Parent URL": null}