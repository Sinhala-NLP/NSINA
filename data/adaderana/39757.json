{"Source": "Adaderana", "Timestamp": "December 21, 2013 11:01 am", "Headline": "ලාංකික ධීවරයින් 59ක් තවදුරටත් රිමාන්ඩ්", "News Content": "ඉන්දීය මුහුදු සීමා උල්ලංඝණය කිරීම හේතුවෙන් අත්අඩංගුවට ගත් ශ්‍රී ලාංකික ධීවරයින් පිරිසක් තවදුරටත් රක්ෂිත බන්ධනාගාර ගත කිරීමට ඉන්දීය අධිකරණයක් නියෝග කර තිබේ. ඒ අනුව ශ්‍රී ලාංකික ධීවරයින් 59 දෙනෙකු ජනවාරි මස 03 වන දින දක්වා රක්ෂිත බන්ධනාගාර ගත කිරීමට නියෝග කර ඇත. රාමනාදපුරම් අධිකරණයේ ප්‍රධාන මහේස්ත්‍රාත් එන්.ධර්මන් විසින් මෙම නියෝගය ලබා දී ඇති බව ඉන්දීය මාධ්‍ය වාර්තා කළේය. නීති විරෝධී ලෙස ධීවර කටයුතුවල නිරතවීම හේතුවෙන් පසුගිය සැප්තැම්බර් සහ නොවැම්බර් අතර කාලය තුළ දී මෙම ධීවරයින් 59 දෙනෙකු අත්අඩංගුවට ගෙන තිබේ. ඔවුන් මේවන විට චෙන්නායි, පුසායි හි පිහිටි බන්ධනාගාරයක රඳවා තබා ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=39757", "Category": null, "Parent URL": null}