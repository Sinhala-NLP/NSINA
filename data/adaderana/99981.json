{"Source": "Adaderana", "Timestamp": "November 29, 2018 10:11 am", "Headline": "O/Lවලට රැඳවුවන් 12 ක් වාඩිවෙයි", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා රැඳවුවන් 12 දෙනෙකු පෙනී සිටීමට නියමිත බව බන්ධනගාර දෙපාර්තමේන්තුව පවසා සිටියි. ඒ අනුව වැලිකඩ බන්ධනාගාරයෙන් රැඳවුවන් 11ක් සහ කොළඹ මැගසින් බන්ධනාගාරයෙන් එක් රැඳවුවෙක්ද මෙවර සාමාන්‍ය පෙළ විභාගය සඳහා පෙනී සිටීමට නියමිතය. මැගසින් බන්ධනාගාරයෙන් මෙම විභාගය සඳහා පෙනීසිටීමට සූදානම්ව සිටින රැඳවියා දමිළ මාධ්‍යයෙන් විභාගයට පෙනී සිටීමට නියමිතව ඇත. මෙලෙස විභාගය අයඳුම්කරන ලද බන්ධනාගාර රැඳවූවන් වෙනුවෙන් විශේෂ විභාග මධ්‍යස්ථානයක් කොළඹ මැගසින් බන්ධනාගාරය තුළ ස්තාපිත කිරීමට විභාග දෙපාර්තමේන්තුව සැළසුම් කර ඇති බව බන්ධනගාර දෙපාර්තමේන්තුව ප්‍රකාශ කළේය.", "URL": "https://sinhala.adaderana.lk/news.php?nid=99981", "Category": null, "Parent URL": null}