{"Source": "Adaderana", "Timestamp": "February 19, 2017 09:18 am", "Headline": "ගල් අඟුරු ආනයනය අත්හිටුවයි", "News Content": "උතුරු කොරියාවෙන් ගල් අඟුරු ආනයනය කිරීම චීනය විසින් අත්හිටුවා තිබේ.උතුරු කොරියාව විසින් සිදුකරන න්‍යෂ්ටික මිසයිල අත්හදා බැලීම්වලට විරෝධය පළ කරමින් මෙම තහනම සිදුකර ඇති බව චීන මාධ්‍ය වාර්තා උපුටා දක්වමින් විදෙස් මාධ්‍ය වාර්තා කළේය.ඒ අනුව අදාළ තහනම මෙම වසර අවසන් වන තුරු පවතිනු ඇත. පසුගිය සතියේ උතුරු කොරියාවෙන් නැව්ගත කළ ඩොලර් මිලියනක් පමණ වටිනා ගල් අඟුරු තොගයක් චීනය විසින් ප්‍රතික්ෂේප කර තිබේ.උතුරු කොරියාවේ ප්‍රධානතම ආදායම් මාර්ගය වන්නේ ගල් අඟුරු අපනයනය යි.", "URL": "https://sinhala.adaderana.lk/news.php?nid=69808", "Category": null, "Parent URL": null}