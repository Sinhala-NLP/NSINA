{"Source": "Adaderana", "Timestamp": "October 24, 2015 09:30 am", "Headline": " ජගත් සංවිධානය  අද 70 සමරයි", "News Content": "එක්සත් ජාතින්ගේ සංවිධානයේ 70 වන සංවත්සරය සහ සාමාජික රටක් වශයෙන් ශ්‍රී ලංකාවේ 60 වන සංවත්සර සැමරුම අදට යෙදී තිබේ.මේ නිමිත්තෙන් කොළඹ දි විශේෂ උත්සවයක් පැවැත්විමට නියමිතය.අවර් යූ එන්, අපේ යු.එන්, ඒන්ගල් යූ.එන් යන තේමාව යටතේ සැමරුම් උත්සවය සංවිධානය කර තිබේ.1945 වසරේ ඔක්තෝබර් 24 වනදා එක්සත් ජාතින්ගේ සංවිධානය පිහිටුවිමෙන් දස වසරකට පසු ශ්‍රි ලංකාව එම සංවිධානයේ සාමාජිකත්වය ලබාගත්තේය.ඒ 1955 වසරේ දෙසැම්බර් මස 14 වන දිනය.එතැන් සිට එක්සත් ජාතීන්ගේ සංවිධානය සහ ශ්‍රී ලංකාව ප්‍රතිපත්ති සකස් කිරිමට සහ ඒවා ක්‍රියාත්මක කිරිමට මෙරට ආර්ථික සමාජයිය සහ සංස්කෘතික දියුණුව වෙනුවෙනුත් අන්තර් ක්‍රියාකාරිත්වයෙන් යුතුව කටයුතු කරමින් සිටියි.එක්සත් ජාතින්ගේ සංවිධානයේ විවිධ මට්ටම් වල සහ අනුබද්ධ ආයතනවල තනතුරු දරමින් ශ්‍රී ලාංකිකයින් කටයුතු කරමින් සිටින අතර එක්සත් ජාතින්ගේ සංවිධානයේ සාම සාධක කටයුතු සඳහා ලබා දෙන දායකත්වය අනුව ශ්‍රී ලංකාව 16 වන ස්ථානයට පත්ව සිටියි.", "URL": "https://sinhala.adaderana.lk/news.php?nid=54643", "Category": null, "Parent URL": null}