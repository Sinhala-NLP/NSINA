{"Source": "Adaderana", "Timestamp": "April 23, 2018 01:44 pm", "Headline": "වන සතුන්ට සිදුකරන ක්‍රියා සම්බන්ධයෙන් වනජීවී දෙපාර්තමේන්තුවෙන් විශේෂ මෙහෙයුමක්", "News Content": "වන සතුන් දඩයම් කිරීම සඳහා උගුල් ඇටවීම, වෙඩි තැබීම් ආදී ක්‍රියා සිදුකරන පුද්ගලයින් අත්අඩංගුවට ගැනීම සඳහා වනජීවී දෙපාර්තමේන්තුව මඟින් විශේෂ මෙහෙයුමක් ක්‍රියාත්මක කර තිබේ. එවැනි ක්‍රියා සිදුකරන පාර්ශව පිළිබඳ වනජීවී දෙපාර්තමේන්තුවට තොරතුරු රැසක් ලැබී ඇති බව එහි අධ්‍යක්ෂ ජනරාල් එම්.ජී.පී සූරියබණ්ඩාර මහතා සඳහන් කළේය. එවැනි මෙහෙයුම් ක්‍රියාත්මක කිරීම සඳහා විශේෂ කණ්ඩායමක් පුහුණු කර ඇති බව ද අධ්‍යක්ෂ ජනරාල්වරයා සඳහන් කරයි. මිනිසුන් විසින් අලින් ඇතුළු වනසතුන් ඝාතනය කිරීම සඳහා උපක්‍රම යෙදීම ඉහළ ගොස් ඇති අතර මේ සම්බන්ධයෙන් ජනතාව දැනුම්වත් කිරීමට පියවර ගැනීමට ද වනජීවී දෙපාර්තමේන්තුව සැළසුම් කර තිබේ.", "URL": "https://sinhala.adaderana.lk/news.php?nid=87878", "Category": null, "Parent URL": null}