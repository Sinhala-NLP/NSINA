{"Source": "Adaderana", "Timestamp": "May 10, 2018 04:04 pm", "Headline": "වැස්ස නිසා නාවලපිටිය නගරය ජලයෙන් යටවෙයි-ජන ජිවිතයට බාධා", "News Content": "නාවලපිටිය ප්‍රදේශයට දිනපතා ඇඳ හැලෙන වර්ෂාවත් සමඟම නාවලපිටිය නගරයේ කොටසක් වැසි ජලයෙන් යට විම නිසා ජන ජිවිතයට මෙන්ම රථ වාහන ගමනා ගමනයට දැඩි බලපැමක් එල්ල වි තිබේ. නාවලපිටිය නගරයේ ප්‍රධාන තැපැල් කාර්යයාලයේ සිට මිටර් දෙසියයක් පමණ මහනුවර දෙසට ප්‍රධාන මාර්ගය අඩි 3 ක් දක්වා ඉහළට වැසි ජලය පිරිම නිසා මාර්ගය දෙපස තිබෙන වෙලදසැල්වලට ජලය කාන්දු වන බවත් එම අවස්ථාවල මාර්ගය හරහා කිසිවෙකුටත් ගමන් කිරිමට පවා නොහැකි තත්ත්වයක් උද්ගත වී ඇති බව නාවලපිටිය නගරවාසින් පවසයි. වැසි ජලය ප්‍රධාන මාර්ගයේ පිරි තිබිම හේතුවෙන් එම මාර්ගයේ ගමනා ගමන කටයුතුවලටද දැඩි බලපැම් එල්ල විම හේතුවෙන් විකල්ප මාර්ග ඔස්සේ රථවාහන ධාවනය කිරිමට ද නාවලපිටිය පොලීසියට සිදු වි ඇත. මෙම ගැටලුකාරි තත්ත්වය මාස කිහිපයක සිට පවතින බවත් මේ පිළිබඳව අදාල බලධාරින්ට කොතෙක් දැනුවත් කල ද ඉන් මෙතෙක් කිසිදු ප්‍රතිචාරයක් බලධාරින් විසින් දක්වා නොමැති බව ද පිඩාවට පත් නාවලපිටිය ප්‍රදේශවාසින් පවසයි. වැසි ජලය ගලාබසින කාණු පද්ධති හරස් කර නාවලපිටිය නගරයේ ස්ථාන කිහිපයකම ඉදිකිරිම් ගණනාවක් සිදු කර ඇති නිසා නාවලපිටිය නගරය මෙසේ ජලයෙන් යට වන බව ප්‍රදේශවාසීන් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=88861", "Category": null, "Parent URL": null}