{"Source": "Adaderana", "Timestamp": "February 12, 2019 09:41 am", "Headline": "ශ්‍රී ලංකා-‍දකුණු අප්‍රිකා පළමු තරගයේ ජය දකුණු අප්‍රිකාවට", "News Content": "සංචාරක ශ්‍රී ලංකා කාන්තා කණ්ඩායම සහ දකුණු අප්‍රිකා කාන්තා කණ්ඩායම අතර පැවති පළමු එක්දින තරගය ලකුණු 7කින් ජය ගැනීමට දකුණු අප්‍රිකා කාන්තා පිල ඊයේ සමත් වුණි. තරගයට වර්ෂාවෙන් බාධා එල්ල වීම නිසා තරගය පන්දුවාර 48කට සීමා විය. ප්‍රතමයෙන් පන්දුවට පහර දුන් දකුණු අප්‍රිකා කන්ඩායම නියමිත පන්දුවාර 48 තුළදි කඩුළු 7ක් දැවි ලකුණු 225ක් රැස් කළේය. ඇන්ඩ්‍රි ස්ටේන් ලකුණු 75යි. ලකුණු 226ක ඉලක්කයක් හඹා යෑමට පිටියට පිවිසි ශ්‍රී ලංකා කාන්තා පිලට නියමිත පන්දුවාර 48 තුළදී කඩුළු 9ක් දැවි රැස් කරගත හැකි වුයේ ලකුණු 218ක් පමණයි ශෂිකලා සිරිවර්ධන ලකුණු 49ක් රැස් කළ අතර ප්‍රසාදනි වීරක්කොඩි ලකුණු 47ක් රැස් කළේය නිලක්ෂි ද සිල්වා නොදැවි ලකුණු 39යි.", "URL": "https://sinhala.adaderana.lk/news.php?nid=104131", "Category": null, "Parent URL": null}