{"Source": "Adaderana", "Timestamp": "November 15, 2017 11:22 pm", "Headline": "බල්ලන් එක්ක එක්ව එකට ආහාර ගන්නා කාන්තාවක්", "News Content": "සුනඛයන් පස් දෙනෙකු සමග එක්ව ආහාර ගන්නා කාන්තාවක් අද දෙරණ අපට අද (15) අරණායක හොරේවල නගරයේදී දක්නට ලැබුණි.සුනඛයන් පස් දෙනෙකු සමග ඇය පරිප්පු සමග පාන් අනුභව කරමින් සිටියේ හොරේවල නගරයේ මා ඔය ආසන්නයේ ඇති ආපන ශාලාවක එලිමහනේය. ඇය මානසික ව්‍යාකූලතාවයකින් පසු වන කාන්තාවක් බව ඒ ආසන්නයේ සිටි ව්‍යපාරිකයින් මෙන්ම ඇය නිතර දෙවෙලේ දැක හුරු පුරුදු කිහිප දෙනෙකු පැවසිය. අරණායක අසුපිණි ඇල්ල මාර්ගයේ දෙයියන්වල ප්‍රදේශයේ පදිංචිකාරියක් බව කියන මේ කාන්තාව සිනා මුසු මුහුණින් යුතුව බල්ලන්ට තමන් කන පාන් කැල්ලෙන්ම කන්ට දී එය නැවත තමන් විසින්ද ආහාරය ලෙස ගන්නා අන්දම අපට දැක ගත හැකි විය. කෙසේ වෙතත් මෙවැනි සුළු මානසික රෝගී තත්වයන් සඳහා ප්‍රතිකාර ලබා දිය හැකි බැවින් ඒ සඳහා ඇයව යොමු කිරීමට කිසිවකුට හෝ හැකියාවක් ඇති නම් එය පිනක් බව එතැන සිටි බොහෝ පිරිසක් පැවැසීය.", "URL": "https://sinhala.adaderana.lk/news.php?nid=79980", "Category": null, "Parent URL": null}