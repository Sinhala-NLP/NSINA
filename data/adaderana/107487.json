{"Source": "Adaderana", "Timestamp": "April 6, 2019 07:37 am", "Headline": "බෝයිං ගුවන් යානා නිෂ්පාදනය පහළට", "News Content": "බෝයිං සමාගම ගුවන් යානා නිෂ්පාදනය පහළ දැමීමට පියවර ගෙන ඇත. ඉතියෝපියාවේදී සහ ඉන්දුනීසියාවේදී බෝයිං ගුවන් යානා දෙකක් කඩා වැටිමත් සමඟ මෙම පියවර ගෙන ඇති බව සඳහන්ය. බෝයිං සමාගම මඟින් මසකට ගුවන් යානා 52ක් නිෂ්පාදනය කෙරුණු අතර මේ වන විට එම සංඛ්‍යාව 42ක් දක්වා පහත බැස ඇති බවයි වාර්තා වෙයි. එම සමාගමේ විධායක අධ්‍යක්ෂ ඩෙනිස් මොයිලන් බර්ග් නිවේදනයක් නිකුත් කරමින් පවසන්නේ ඉතියෝපියානු ගුවන් යානය කඩා වැටීම සිද්ධි දාමයක ප්‍රතිඵලයක් ලෙස සිදු වූ බවය. එහි වගකීම තම සමාගම භාරගැනීමට සූදානම් බව හෙතෙම ප්‍රකාශ කර ඇත. ගුවන් යානා වල නව මෘදුකාංගය සම්බන්ධයෙන් ගුවන් නියමුවන් දැනුවත් කර ඒ පිළිබඳ පුහුණුවක් ලබාදීමට ද පියවර ගන්නා බව බෝයිං සමාගමේ විධායක අධ්‍යක්ෂවරයා පවසා සිටියි.", "URL": "https://sinhala.adaderana.lk/news.php?nid=107487", "Category": null, "Parent URL": null}