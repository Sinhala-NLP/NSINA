{"Source": "Adaderana", "Timestamp": "August 20, 2019 03:31 pm", "Headline": "දහම් පාසල් අවසන් විභාග ප්‍රතිඵල නිකුත් වෙයි", "News Content": "2018 වසර දහම් පාසල් අවසන් විභාග ප්‍රතිඵල නිකුත් කර ඇතැයි විභාග කොමසාරිස් ජනරාල්වරයා පවසයි. මේ වන විට විභාග ප්‍රතිඵල විභාග දෙපාර්තමේන්තු නිල වෙබ් අඩවියට නිකුත් කර ඇතැයි විභාග කොමසාරිස් ජනරාල් බී.සනත් පූජිත මහතා ප්‍රකාශ කරයි. පසුගිය 2019 මාර්තු මස 16 හා 17 යන දෙදින තුළ දහම් පාසල් අවසාන විභාගය පැවැත් විය. මෙවර විභාගය සඳහා අයඳුම්කරුවන් 125,642 ක් අයඳුම් කර තිබේ. ඒ අතුරින් අයඳුම්කරුවන් 77,643 දෙනෙක් විභාගයට පෙනී සිට ඇත. අයඳුම්කරුවන් 35,421 මෙවර විභාගය සමත් වී ඇති අතර, ඌණ සමත් සංඛ්‍යාව 15,237 ක් බවද විභාග දෙපාර්තමේන්තුව පෙන්වා දෙයි. දිවයින පුරා විභාග මධ්‍යස්ථාන 868 ක පැවති විභාගය උත්තර පත්‍ර ඇඟයීම් කටයුතු මධ්‍යස්ථාන 47 ක දී සිදු කරනු ලැබීය. විභාග ප්‍රතිඵලයන් www.doenets.lk වෙබ් අඩවියෙන් ලබා ගත හැකියි.", "URL": "https://sinhala.adaderana.lk/news.php?nid=117019", "Category": null, "Parent URL": null}