{"Source": "Adaderana", "Timestamp": "July 9, 2010 06:16 pm", "Headline": "අයවැය සම්මතයි", "News Content": "2010 වසරේ ඉදිරි කාලය සඳහා රජය ඉදිරිපත් කළ අයවැය දෙවන වර කියවීමේ ඡන්ද විමසීම වැඩි ඡන්ද 63 කින් අද පාර්ලිමේන්තුවේ දී මීට ස්වල්ප මොහොතකට පෙර සම්මත විය. අයවැයට පක්ෂව ඡන්ද 138 ක් ලැබුණු අතර විපක්ෂව හිමිවුණු ඡන්ද සංඛ්‍යාව 75කි. මන්ත්‍රීවරුන් 11 දෙනෙකු ඡන්ද විමසන අවස්ථාවේ දී සභා ගර්භයේ සිටියේ නැති අතර අයවැයට පක්ෂව එක්සත් ජාතික පක්ෂයේ පාර්ලිමේන්තු මන්ත්‍රී අබ්දුල් කාදර් මන්ත්‍රීවරයා ඡන්දය ප්‍රකාශ කිරීම විශේෂත්වයක් විය.", "URL": "https://sinhala.adaderana.lk/news.php?nid=9505", "Category": null, "Parent URL": null}