{"Source": "Adaderana", "Timestamp": "December 3, 2011 08:33 am", "Headline": "රන්මාල කොල්ලකෑම් සම්බන්ධව දෙදෙනෙක් අත්අඩංගුවට", "News Content": "රන්මාල කොල්ලකෑමේ සිද්ධීන් කිහිපයක් සම්බන්ධයෙන් අවශ්‍යව සිටි සැකකරුවන් දෙදෙනෙකු මීගමුව ප්‍රදේශයේ දී අත්අඩංගුවට ගෙන තිබේ. අදාළ සැකකරුවන් මීගමුව ප්‍රදේශය තුළ යතුරුපැදිවලින් ගමන් කරමින් මාර්ගයේ ගමන් කරන කාන්තාවන්ගේ රන්මාල කොල්ලකෑම් සිදුකර ඇති බව පොලිසිය පවසයි. මීගමුව කොට්ඨාශ අපරාධ විමර්ශන අංශයේ නිලධාරින් විසින් අත්අඩංගුවට ගත් සැකකරුවන් සතුව තිබී කොල්ලකන ලද ආභරණ කිහිපයක් ද සොයාගෙන ඇත. අත්අඩංගුවට ගත් සැකකරුවන් තම්මිට සහ හුණුමුල්ල යන ප්‍රදේශවල පදිංචිකරුවන් බව පොලිසිය පවසයි. සැකකරුවන් අද(03) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20428", "Category": null, "Parent URL": null}