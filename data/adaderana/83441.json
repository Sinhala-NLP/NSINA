{"Source": "Adaderana", "Timestamp": "January 24, 2018 10:59 am", "Headline": " මාමා එක්ක ඉස්කෝලේ යන්න ගිහින් අවසන් ගමන් ගියපු පුංචි කේසනා", "News Content": "යාපනය, පුන්කුඩිතිව් මහා විද්‍යාලය මාවත ප්‍රදේශයේ අද(24) උදෑසන සිදුවූ රිය අනතුරකින් වයස අවුරුදු නමයක පාසල් දැරියක ජීවිතක්ෂයට පත්ව ඇති බව යාපනය කයිට්ස් පොලීසිය පවසයි. කයිට්ස් පොලීසිය පැවසූවේ යාපනය පුන්කුඩිතිව් මහා විද්‍යාලයේ අධ්‍යාපනය ලද වයස අවුරුදු නමයක් වූ තිරුලන්ගන් කේසනා නමැති දැරියක අනතුරින් අදාළ ස්ථානයේදීම ජීවිතක්ෂයට පත්ව ඇති බවයි. දැරිය සිය මාමා සමඟ යතුරුපැදියක් පාසල වෙත ගමන් කිරීමේදී නාවික හමුදාවට අයත් යුධ ටැංකියක ගැටී අනතුර සිදුව ඇති බවද ‍පොලීසිය පැවසීය. අනතුරින් දැරියගේ මාමාද තුවාල ලබා යාපනය රෝහලට ඇතුළත් කොට ඇති බවද පොලීසිය සඳහන් කළේය. සිද්ධිය සම්බන්ධයෙන් කයිට්ස් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=83441", "Category": null, "Parent URL": null}