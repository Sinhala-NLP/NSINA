{"Source": "Adaderana", "Timestamp": "February 12, 2019 09:02 pm", "Headline": "හිටපු මීගමු ආසන සංවිධායක රොයිස් කණගාටුවෙන්", "News Content": "කාවින්ද ජයවර්ධන මන්ත්‍රීවරයාගේ අවශ්‍යතාවය මත, කරුණු විමසීමකින් තොරවම තමාව මීගමුව සංවිධායක ධුරයෙන් ඉවත්කිරීම පිළිබඳව කණගාටු වන බව එක්සත් ජාතික පක්ෂ හිටපු මීගමු ආසන සංවිධායක රොයිස් ප්‍රනාන්දු මහතා පවසයි. ඊයේ(11) දිනයේ කාවින්ද ජයවර්ධන මහතා එක්සත් ජාතික පක්ෂයේ නව මීගමු ආසන සංවිධායකවරයා ලෙස පත්කිරීමට විරෝධය පළ කරමින් ඔහු මේ බව සඳහන් කළේය. එක්සත් ජාතික පක්ෂයේ නව මීගමු ආසන සංවිධායකවරයා ලෙස කාවින්ද ජයවර්ධන මහතා තේරී පත්වීමෙන් අනතුරුව ඊයේ මාධ්‍ය වෙත මෙලෙස අදහස් පළ කළේය. මේ අතර කාවින්ද ජයවර්ධන මන්ත්‍රීවරයාට විරෝධය පළ කරමින් මීගමු නගර මැද අද දැවැන්ත උද්ඝෝෂණයක්ද සංවිධානය කර තිබුණි.", "URL": "https://sinhala.adaderana.lk/news.php?nid=104188", "Category": null, "Parent URL": null}