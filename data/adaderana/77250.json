{"Source": "Adaderana", "Timestamp": "September 7, 2017 03:01 pm", "Headline": "අර්මා අමෙරිකාව කළඹයි", "News Content": "කැරීබියන් දූපත් හා අමෙරිකාවේ ෆ්ලොරීඩා ප්‍රාන්තයට බලපා ඇති “අර්මා“ සුළි කුණාටුවෙන් පුද්ගලයන් මිලියන 49කපමණ පිරිසකට බලපෑම් එල්ල වී තිබේ. සුළි කුණාටුවෙන් මේ වන විට පුද්ගලයින් 09 දෙනෙකු මියගොස් ඇති අතර මරණ සංඛ්‍යාව තවදුරටත් ඉහළ යා හැකි බව විදෙස් මාධ්‍ය වාර්තා කළේය. අත්ලාන්තික් සාගර කලාපයට බල පෑ දරුණුතම සුළි කුණාටුව මෙය ලෙස සැළකේ. කැරීබියන් දූපත්හි නිවාස හා දේපළ රැසක් විනාශ වී ඇති අතර විදුලි සැපයුම ද ප්‍රදේශ රැසක ඇණ හිට ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=77250", "Category": null, "Parent URL": null}