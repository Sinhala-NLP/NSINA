{"Source": "Adaderana", "Timestamp": "March 27, 2010 08:31 am", "Headline": "\"මිහිකත හෝරාව\" අද", "News Content": "හරිතාගාර වායු විමෝචනය අඩුකිරීම පිළිබඳව ලෝක නායකයින්ගේ අවධානය යොමු කිරීමේ අරමුණින් මිහිකත හෝරාවක් අද පැවැත්වේ. ශ්‍රී ලංකාව ද මෙම ‍මිහිකත හෝරාවට සම්බන්ධ වන බව පරිසර හා ස්වභාවික සම්පත් අමාත්‍යාංශය පවසයි. ඒ අනුව අද රාත්‍රී 8 සිට 9 දක්වා මිහිකත ‍හෝරාව පැවැත්වෙන බව සඳහන්ය. මෙම හෝරාව තුළ හරිතාගාර වායු විමෝචනයේ ශීඝ්‍රතාව අඩුකිරීම පිළිබඳව විවිධ වැඩසටහන් ක්‍රියාත්මක කිරීමට නියමිතය. මිහිකත හෝරාව තුළ දිවයිනේ සියලුම රාජ්‍ය ආයතනවල විදුලි පහන් නිවා දමා ඊට දායක වන ලෙස චක්‍රලේඛයක් අදාළ ආයතන වෙත නිකුත් කර ඇති බව පරිසර හා ස්වභාවික සම්පත් අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=7524", "Category": null, "Parent URL": null}