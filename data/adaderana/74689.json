{"Source": "Adaderana", "Timestamp": "June 29, 2017 01:48 pm", "Headline": " ඊශ‍්‍රායල් රජයෙන් ලැබෙන රැකියා ආරක්ෂා කිරීමේ වගකීම ශ්‍රමිකයින් සතුයි", "News Content": "ඊශ‍්‍රායල් රජයෙන් ශ්‍රී ලංකාවට ලැබෙන රැකියා ආරක්ෂා කිරීමේ වගකීම එරට රැකියාවල නිරත ශ්‍රී ලාංකික ශ්‍රමිකයින් සතුව පවතින බව විදේශ රැකියා අමාත්‍ය තලතා අතුකෝරාල මහත්මිය පවසයි.ඊශ‍්‍රායලයේ රැකියා සඳහා යන ශ්‍රී ලාංකික ශ්‍රමිකයින් සිය සේවා කාලසීමාව ඉක්මවීමෙන් පසු නීති විරෝධීව එරට රැදී සිටීම හේතුවෙන් ඊශ‍්‍රායලයේ කෘෂි අංශයේ රැකියා අවස්ථාවන් අහිමිවීමේ තර්ජනයක් ඇති බව අමාත්‍යවරිය පෙන්වා දෙයි.මේ හේතුවෙන් නීති විරෝධීව එරට රැදී සිටින ශ්‍රමිකයින් සම්බන්ධයෙන් නීතිමය ක්‍රියාමාර්ග ගැනීමට නියමිත බව තලතා අතුකෝරාල මහත්මිය සඳහන් කළේය.ඊශ‍්‍රායලයේ රැකියා සඳහා යන ශ්‍රමිකයින් 38 දෙනෙකු සඳහා ගුවන් ටිකට් පත් පිරිනැමීමේ අවස්ථාවකට සහභාගී වෙමින් විදේශ රැකියා අමාත්‍යවරිය මෙම අදහස් පල කර තිබේ.", "URL": "https://sinhala.adaderana.lk/news.php?nid=74689", "Category": null, "Parent URL": null}