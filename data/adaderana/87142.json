{"Source": "Adaderana", "Timestamp": "April 8, 2018 10:34 pm", "Headline": " බිබිලේ පන්සලක මෙට්ටයෙන් ටී 56 උණ්ඩ තොගයක් මතුවෙයි", "News Content": "මොනරාගල බිබිල පොලිස් බල ප්‍රදේශයේ කතවේගල්ල මාලිගාතැන්න විහාරස්ථානයේ ආවාස ගෙයි මෙට්ටයක් උඩ තිබී ටී පනස් හය උණ්ඩ තිහක් බිබිල පොලීසිය විසින් සොයාගෙන ඇත. මෙම විහාරස්ථානයේ ආවාසගෙය මාසයකට ආසන්න කාලයක් තිස්සේ වසා තිබී ඇති බව පොලීසිය පවසයි. විහාරස්ථානයේ ස්වාමීන් වහන්සේ ලා නොමැති කමින් මෙම විහාරස්ථානය වසා දමා ඇති අතර පොලීසියට ලද තොරතුරක් අනුව මෙම උණ්ඩ සොයාගෙන ඇත. කිසියම් අපරාධයක් සඳහා මෙම ස්ථානයේ සැලසුමක් සකස් කර ඇති බවට පොලීසිය සැකපල කරන අතර මීට සම්බන්ධ සැකකරුවන් සොයා මොනරාගල කොට්ඨාස භාර පොලිස් අධිකාරී සුජිත් වෙදමුල්ල මහතාගේ උපදෙස් මත සහකාර පොලිස් අධිකාරී ජයන්ත රත්නායක මහතාගේ ප්‍රධානත්වයෙන් විශේෂ විමර්ශනයක් ආරම්භ කර ඇති බව බිබිල පොලීසිය පවසයි.", "URL": "https://sinhala.adaderana.lk/news.php?nid=87142", "Category": null, "Parent URL": null}