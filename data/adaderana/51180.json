{"Source": "Adaderana", "Timestamp": "May 8, 2015 09:57 am", "Headline": "ශ්‍රී ලාංකික ධීවරයින් 17ක් මියන්මාරයෙන් නිදහස්", "News Content": "මියන්මාරයේ අත්අඩංගුවේ පසුවු ශ්‍රී ලාංකික ධීවරයින් 17 දෙනෙකු මුදාහැර තිබේ.මුහුදු සීමාව උල්ලංඝණය කිරීමේ චෝදනාව මත පසුගිය ඔක්තෝම්බර් මාසයේදී අදාළ ධීවරයින් පිරිස එරට බලධාරින්ගේ අත්අඩංගුවට පත්වුණි.ශ්‍රී ලංකා රජය මියන්මාර ජනාධිපති තෙන් සෙන් මහතාගෙන් කළ ඉල්ලීමකට අනුව අපරාධ අධිකරණය මඟින් ඔවුන් නිදහස් කිරීමට තීරණය කර ඇත.ඒ අනුව අදාළ ධීවරයින් පිරිස ඔවුන් ගමන් කළ යාත්‍රා 03 ඉදිරි දින කිහිපය තුළ මෙරටට ගෙන්වා ගැනීමට පියවර ගන්නා බව විදේශ කටයුතු අමාත්‍යංශය පැවසීය.ඒ පිළිබඳ කටයුතු කඩිනම් කිරීමට විදේශ අමාත්‍ය මංගල සමරවිර මහතා විසින් මියන්මාරයේ ශ්‍රී ලංකා තනාපති නිලධාරීන්ට උපදෙස් ලබාදී ඇත.", "URL": "https://sinhala.adaderana.lk/news.php?nid=51180", "Category": null, "Parent URL": null}