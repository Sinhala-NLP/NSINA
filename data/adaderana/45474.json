{"Source": "Adaderana", "Timestamp": "August 20, 2014 10:25 am", "Headline": "හෙලෝ  රැහැන් කැපූවන්ට මාංචු ", "News Content": "මාවතගම -රඹුක්කන මාර්ගයේ පිටකන්දවත්ත ප්‍රදේශයේදි දුරකථන රැහැන් කපමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. මාවතගම පොලිසියේ රාත්‍රි ජංගම සංචාර රාජකාරියේ නිරතව සිටි නිලධාරින්ට ලැබුණු තොරතුරකට අනුව මොවුන් අත්අඩංගුවට ගෙන ඇති බව සඳහන් වෙයි. එහිදී ඔවුන් සතුව තිබි කපන ලද දුරකථන රැහැන් මීටර් 18ක පමණ ප්‍රමාණයක් සහ මෝටර් රථයක් පොලිසිය බාරයට ගෙන තිබේ. සැකකරුවන්ගෙන් සිදු කරන ලද වැඩිදුර ප්‍රශ්න කිරිම් වලදි ඔවුන් මාවතගම,කෑගල්ල, රඹුක්කන,දැදිගම,පොල්ගහවෙල හා මාවනැල්ල යන ප්‍රදේශවල මෙවැනි අපරාධ 80 ක් පමණ සිදුකර ඇති බවට තොරතුරු අනාවරණය වි ඇති බව පොලිසිය පැවසුවේය. සැකකරුවන් මොළගොඩ, කෑගල්ල ප්‍රදේශයේ පදිංචිකරුවන් වන අතර ඔවුන් පිලැස්ස මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=45474", "Category": null, "Parent URL": null}