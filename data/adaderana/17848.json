{"Source": "Adaderana", "Timestamp": "August 4, 2011 03:08 pm", "Headline": "පරීක්ෂණය නිමවනතුරු පෙට්‍රල් ‍තොගයේ වෙනසක් කරන්නේ නෑ", "News Content": "ආන්දෝලනයට තුඩු දුන් පෙට්‍රල් තොගය සම්බන්ධයෙන් ත්‍රිපුද්ගල කමිටුව පවත්වන පරීක්ෂණය අවසන්වනතුරු එම පෙට්‍රල් ‍තොගය කිසිදු වෙනස්කමකට භාජනය නොකර එලෙසම පවතින බව ලංකා ඛණිජ තෙල් තොග ගබඩා පර්යන්ත සමාගම පවසයි. එම පෙට්‍රල් තොගය අලුත් පෙට්‍රල් සමග ‍මිශ්‍ර කර බෙදාහැරීමට කිසිදු පියවරක් ගෙන නොමැති බව එම සමාගමේ සභාපති එම්.ආර්.ඩබ්ලිව්. ද සොයිසා මහතා ප්‍රකාශ කළේය. අදාළ පෙට්‍රල් සාමාන්‍ය පෙට්‍රල් සමග මිශ්‍ර කර බෙදා හැර ඇති බව එක්සත් ජාතික පක්ෂයේ පාර්ලිමේන්තු මන්ත්‍රී දයාසිරි ජයසේකර මහතා ප්‍රවෘත්ති සාකච්ඡාවක් පවත්වමින් ඊයේ(03) සඳහන් කළේය. දැනට නිකුත් කරන ඉන්ධන නිසි රසායනාගාර පරීක්ෂණවලින් අනතුරුව බෙදාහැරීමට පියවර ගෙන ඇති බව දයාසිරි ජයසේකර මන්ත්‍රීවරයා‍ගේ එම ප්‍රකාශය අසත්‍යයක් බව සඳහන් කළ සභාපතිවරයා පවසයි.", "URL": "https://sinhala.adaderana.lk/news.php?nid=17848", "Category": null, "Parent URL": null}