{"Source": "Adaderana", "Timestamp": "June 10, 2010 10:09 am", "Headline": "කෘෂි ඵලදායිතාවය ඉහළ නැංවීමට වැඩ පිළිවෙළක් ", "News Content": "කෘෂි නිෂ්පාදනවල ඵලදායිතාවය ඉහළ නැංවීම සඳහා විශේෂ වැඩ පිළිවෙළක් ක්‍රියාත්මක කරන බව කෘෂි කර්ම අමාත්‍ය මහින්ද යාපා අබේවර්ධන මහතා පවසයි. මෙම වසර තුළ අපි වවමු - රට නගමු දේශීය ආහාර නිෂ්පාදන දිරි ගැන්වීමේ වැඩ සටහන සඳහා මෙම වසර තුළ රුපියල් මිලියන 420 ක මුදලක් වෙන්කර ඇති බව අමාත්‍යවරයා සඳහන් කරයි. ඊට අමතරව ග්‍රාමීය ජනතාවගේ ජීවන තත්ත්වය සහ ආර්ථික තත්ත්වය ඉහළ නැංවීමේ අරමුණින් විශේෂ වැඩ සටහන් ක්‍රියාත්මක කරන බව කෘෂි කර්ම අමාත්‍යවරයා පවසයි. කෘෂි කර්ම නිෂ්පාදන වල ඵලදායීතාවය නැංවීම එහි එක් අරමුණක් වන අතර ඒ සඳහා දේශගුණික කලාපයන්ට සහ පාංශු තත්ත්වයන්ට උචිත බීජ වර්ග හඳුන්වා දීම, පොහොර සහ කෘමි නාශක ලබාදීම ආදී ක්‍රමවේදයන් අනුගමනය කරන බව කෘෂි කර්ම අමාත්‍ය මහින්ද යාපා අබේවර්ධන මහතා කියා සිටියි.", "URL": "https://sinhala.adaderana.lk/news.php?nid=8926", "Category": null, "Parent URL": null}