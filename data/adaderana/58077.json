{"Source": "Adaderana", "Timestamp": "March 11, 2016 09:08 am", "Headline": " ජනපතිගෙන් ශෝක ප්‍රකාශයක් ", "News Content": "අස්ගිරි පාර්ශවයේ මහනායක රාජකීය පණ්ඩිත අති පූජ්‍ය ගලගම ශ්‍රී අත්තදස්සී මහනාහිමියන් වහන්සේගේ අපවත්වීම ශ්‍රී ලාංකික ජනතාවට මෙන්ම ලෝකවාසී බෞද්ධ ජනතාවට සිදුවු බලවත් පාඩුවක් බව ජනාධිපති මෛත්‍රීපාල සිරිසේන මහතා පවසයි.උන්වහන්සේගේ අපවත්වීම පිළිබඳ ශෝක පණිවිඩයක් නිකුත් කරන ජනාධිපතිවරයා පෙන්වා දෙන්නේ මහනාහිමියන් බුද්ධ භාෂිතය අනුව සංඝ ශාසනය ශෝබමාන කළ සංඝ පීතෘවරයෙකු බවයි.තමන් කරා පැමිණෙන සියල්ලන් කෙරෙහි මෙත්සිත් පෙරටුකොට දයාබරව ආමන්ත්‍රණය කිරීමේ මහඟු ගුණයෙන් හෙබි මහනාහිමියන් කිසිවිටකත් නිහතමානි පැවැත්මෙන් බැහැර නොවු බව ජනාධිපතිවරයා පෙන්වා දී තිබේ.අපවත් වී වදාළ මහනාහිමියන් වහන්සේට අමාමහ නිවන්සුව අත්වේවා යැයි ද ජනාධිපතිවරයා ප්‍රාර්තනා කර ඇත.මේ අතර අපවත් වී වදාළ අතිපූජ්‍ය ගලගම ශ්‍රී අත්තදස්සී මහනාහිමියන්ගේ දේහය පිළිබඳ අදාහන පූජෝත්සවය සිදුකෙරෙන ලබන ඉරිදා පූර්ණ රාජ්‍ය ගෞරව සහිතව පැවැත්වෙන අතර එදින ජාතික ශෝක දිනයක් ලෙස ප්‍රකාශයට පත් කර තිබේ.එදිනට සියලු රාජ්‍ය ආයතනවල ජාතික කොඩිය අඩකුඹු කිරීමට කටයුතු කරන ලෙස රජයේ සියලු ආයතනවලින් ඉල්ලීමක් ද කර තිබේ.", "URL": "https://sinhala.adaderana.lk/news.php?nid=58077", "Category": null, "Parent URL": null}