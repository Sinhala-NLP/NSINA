{"Source": "Adaderana", "Timestamp": "August 2, 2019 06:46 am", "Headline": "දෙවන පාසල් නිවාඩු කාලය දික් වු පාසල් මෙන්න", "News Content": "5 ශ්‍රේණිය ශිෂ්‍යත්ව විභාගයේ ඇගයීම් කටයුතු පාසල් 39 ක දී සිදු කිරීමට නියමිතව ඇති බව විභාග දෙපාර්තමේන්තුව නිවේදනය කරයි. ඒ අනුව 2019 අගෝස්තු 15 වන දින සිට අගෝස්තු 20 වන දින දක්වා ඇගයීම් මණ්ඩල 436 ක් යටතේ ගුරුවරුන් 6976 කගේ සහභාගීත්වයෙන් සිදු වෙනු ඇත. මේ අතර, 2019 අ.පො.ස උසස් පෙළ විභාගයේ පිළිතුරු පත්‍ර ඇගයීමේ කටයුතු අදියර තුනක් යටතේ ආරම්භ කිරීමටනියමිත අතරඑහි පළමු අදියරේ කටයුතු 2019 අගෝස්තු මස 28 වන දින සිට සැප්තැම්බර් 13 දක්වා ඇගයිම් මණ්ඩල 498 ක දී ගුරුවරුන් 8466 කගේ සහභාගීත්වයෙන් සිදු වෙනු ඇත. පිළිතුරු පත්‍ර අගයීමේ පළමු අදියරය පැවැත්වෙන කාලය තුළ සම්පුර්ණයෙන් වසනු ලබන පාසල් සංඛ්‍යාව 12ක් වන අතර අඩක් වසන පාසල් සංඛ්‍යාව 26කි. පිළිතුරු පත්‍ර අගයීමේ පළමු අදියරය පැවැත්වෙන කාලය තුළ සම්පුර්ණයෙන් වසනු ලබන පාසල් මෙම වසරේ තෙවන වාරය සඳහා 2019 සැප්තැම්බර් 16 වන දින නැවත ආරම්භ වීමට නියමිතය. 2019 අ.පො.ස. උසස් පෙළ විභාගයේ පළමු අදියරෙහි ඇගයිම් කටයුතු සහ 5 ශ්‍රේණිය ශිෂ්‍යත්ව විභාගයේ ඇගයීම් කටයුතු සඳහා යොදා ගනු ලබන පාසල් ලේඛනය පහතින් දැක්වෙයි. Annex 1 by Prageeth Karunasinghe on Scribd Annex 2 by Prageeth Karunasinghe on Scribd", "URL": "https://sinhala.adaderana.lk/news.php?nid=115547", "Category": null, "Parent URL": null}