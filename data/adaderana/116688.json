{"Source": "Adaderana", "Timestamp": "August 16, 2019 11:25 am", "Headline": "ශ්‍රීලනිපය වැටෙන නැඟිටින පක්ෂයක්-ඉසුර", "News Content": "කිසිදු දේශපාලන පක්ෂයකට ශ්‍රී ලංකා නිදහස් පක්ෂය නොමැතිව ඉදිරි ජනාධිපතිවරණයේ දී ජනාධිපතිවරයෙකු පත් කර ගත නොහැකි බව බස්නාහිර පළාත් හිටපු ප්‍රධාන අමාත්‍ය ඉසුර දේවප්‍රිය මහතා පවසයි. මාරවිලදී පැවති ජනහමුවක් අමතමින් ඒ මහතා මේ බව කියා සිටියේය. ශ්‍රී ලංකා නිදහස් පක්ෂය යනු ප්‍රබලතම දේශපාලන පක්ෂයක් බවත් එහි අභිමානය තවමත් රැකගෙන සිටින බව ඉසුර දේවප්‍රිය මහතා ප්‍රකාශ කළේය. ශ්‍රී ලංකා නිදහස් පක්ෂය විටෙක නැඟිටින විටෙක වැටෙන පක්ෂයක් බවත් නමුත් කිසිදා ඉවත් කළ හැකි පක්ෂයක් නොවන බවත් ඒ මහතා කියා සිටියේය. එක්සත් ජාතික පක්ෂයෙන් සිදු කළේ රට මංකොල්ල කෑම හා විනාශ කිරීම බව පැවසු ඒ මහතා එජාපයෙන් විනාශ වෙන රට හැමදාම ගොඩනැඟුවේ ශ්‍රීලනිපයෙන් බව ද ඉසුර දේවප්‍රිය මහතා අවධාරණය කළේය.", "URL": "https://sinhala.adaderana.lk/news.php?nid=116688", "Category": null, "Parent URL": null}