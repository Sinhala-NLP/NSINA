{"Source": "Adaderana", "Timestamp": "August 30, 2016 02:36 pm", "Headline": "දඹුල්ල තරඟයෙන්  ලක්ෂ 46ක ආදායමක්", "News Content": "දඹුල්ල ක්‍රිකට් ක්‍රීඩාංගණයේ පසුගිය 28 පැවැති ශ්‍රී ලංකා - ඔස්ට්‍රේලියා එක්දින තරඟයේ ප්‍රවේශ පත්‍ර අලෙවියෙන් රුපියල් මිලියන 4.6ක ආදායමක් ලැබූ බව එම ක්‍රී‍ඩාංගණය බාර නිලධාරි හා කළමනාකාර සුජීව ගොඩලියද්ද මහතා පවසයි.එම තරගය නැරඹීම සඳහා 50,000ක පමණ විශාල ජනතාවක් පැමිණියද ඒ පිරිසගෙන් 20,000ක් සදහා ක්‍රීඩ‍ාංගණයේ පහසුකම් තිබුණි.එහිදී බොහෝ දෙනකුට තරඟය නැරඹීම සඳහා අවස්ථාව අහිමි වීම නිසා ඇතැමුන් ආරක්ෂක අංශවලට පාලනය කර ගැනීමට නොහැකිව ක්‍රීඩාංගණයට ඇතුළු වූ බවද හෙතෙම පැවසිය.හෙට පැවැත්වන තරගය සඳහා ද ප්‍රවේශ පත්‍ර සීයට අනුපහක් විකිණී අවසන් බවද ඒ මහතා කීවේය.මෙවර පැවති සෑම තරඟයක් සඳහාම විශාල ආදායමක් ශ්‍රී ලංකා ක්‍රිකට් ආයතනයට ලබාගැනීමට හැකි වුයේ ප්‍රවේශ පත්‍ර අන්තර්ජාලය ඔස්සේ මුදල් ගෙවා ලබාගැනීමට පහසුකම් සපයාදීම නිසා බවද පැවසීය.", "URL": "https://sinhala.adaderana.lk/news.php?nid=63607", "Category": null, "Parent URL": null}