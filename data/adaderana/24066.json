{"Source": "Adaderana", "Timestamp": "May 7, 2012 08:44 am", "Headline": "දේශපාලන සිරකරුවන් ගැන සාධාරණ පියවරක් ගත යුතුයි", "News Content": "එල්.ටී.ටී.ඊ රැඳවියන් සහ සෙසු දේශපාලන සිරකරුවන් සම්බන්ධයෙන් සාධාරණ පියවරක් ශ්‍රී ලංකා රජය විසින් ගත යුතු බව යුරෝපීය සංගමයේ පාර්ලිමේන්තු නියෝජිත ජීන් ලැම්බර්ට් පවසයි. ශ්‍රී ලංකා රජය එම රැඳවියන්ට එරෙහිව කඩිනමින් නීතීමය පියවර ගැනීම හෝ නිදහස් කර හැරීම කළ යුතු බව ජාත්‍යන්තර මාධ්‍යයක් සමඟ ඇය ප්‍රකාශ කර ඇත. ශ්‍රී ලංකාවේ සිදුකළ සංචාරයේ දී තාවකාලික කඳවුරුවල රැඳී සිටින අවතැන්වූවන් කෙරෙහි ද තම අවධානය යොමු වූ බව ඇය කියා සිටියි. ඔවුන් ද තම ගම්බිම්වල පදිංචි කරවීමට අදාළ අංශ පියවර ගත යුතු බව යුරෝපීය සංගමයේ පාර්ලිමේන්තු නියෝජිතවරිය පෙන්වාදෙයි.", "URL": "https://sinhala.adaderana.lk/news.php?nid=24066", "Category": null, "Parent URL": null}