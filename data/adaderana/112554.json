{"Source": "Adaderana", "Timestamp": "June 22, 2019 05:19 pm", "Headline": "මහජන ගැටලු විසඳීමට කැපවීම ක්ෂේත්‍ර නිලධාරීන්ගේ වගකීමක්", "News Content": "මහජන ගැටලු විසඳීමට කැපවීමෙන් කටයුතු කිරීම ක්ෂේත්‍ර නිලධාරීන්ගේ වගකීම බව ජනාධිපති මෛත්‍රිපාල සිරිසේන මහතා පවසයි. ක්ෂේත්‍ර නිලධාරීන්ට වඩා පුළුල් මහජන සේවාවක නිරත වීමට අවස්ථාව සළසා දෙමින් ඔවුන්ගේ පහසුකම් ඉහළ නැංවීමට රජය පියවර ගෙන ඇති බව ජනාධිපතිවරයා පවසයි. පොළොන්නරුව නිශ්ශංකමල්ලපුර ප්‍රදේශයේ ඉදිකළ නිලසෙවණ කාර්යාලය විවෘත කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය. පොළොන්නරුව දිස්ත්‍රික්කයේ සියලු ප්‍රාදේශීය ලේකම් කොට්ඨාශ ආවරණය වන පරිදි ඉදිකළ නිළසෙවණ කාර්යාල 180ක් සහ දුම්රිය නිළ නිවාස සංකීර්ණ දෙකක් ජනාධිපතිවරයා විසින් මෙහිදි ජනතා අයිතියට පත් කළ බව ජනාධිපති මාධ්‍ය අංශය සඳහන් කලේය.", "URL": "https://sinhala.adaderana.lk/news.php?nid=112554", "Category": null, "Parent URL": null}