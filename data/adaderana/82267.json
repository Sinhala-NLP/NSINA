{"Source": "Adaderana", "Timestamp": "December 30, 2017 04:35 pm", "Headline": "ඡන්ද පැමිණිලි 53ක් ලැබිලා", "News Content": "පළාත් පාලන ඡන්ද විමසීමට අදාළව මේ වන විට පැමිණිලි 53ක් ලැබී ඇති බව පොලීසිය පවසයි. ඒ අතර මැතිවරණ පැමිණිලි 36ක් සහ මැතිවරණ නීති උල්ලංඝණය කිරීම් සම්බන්ධයෙටන් පැමිණිලි 17ක් වන බව සඳහන්ය. මැතිවරණ නීති උල්ලංඝණය කිරීම් සම්බන්ධයෙන් ඊයේ දිනය තුළදී පැමිණිලි 02ක් ලැබුණු බව පොලිස් මූලස්ථානය සඳහන් කළේය. පෝස්ටර්,බැනර් හා ධඡ ප්‍රදර්ශනය කරමින් වාහන ධාවනය කිරීම, ශබ්ද විකාශන යන්ත්‍ර සවිකර වාහන ධාවනය කිරීම, ඡන්ද පෝස්ටර් ඇලවීම හා ළඟ තබා ගැනීම සහ නීති විරෝධී පෙළපාළි සම්බන්ධයෙන් අදාළ පැමිණි ලැබී ඇති බව සඳහන්ය. අදාළ පැමිණිලි සම්බන්ධයෙන් මේ වන විට පුද්ගලයින් 44 දෙනෙකු අත්අඩංගුවට ගෙන ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=82267", "Category": null, "Parent URL": null}