{"Source": "Adaderana", "Timestamp": "April 5, 2013 03:42 pm", "Headline": "වෑන් රියක් පැහැරගත් දෙදෙනෙක්ට වැඩ වරදිති", "News Content": "වෑන් රථයක් පැහැරගත් පුද්ගලයන් දෙදෙනෙකු රුවන්වැල්ල, කරවනැල්ල ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ නිලධාරීන් කණ්ඩායමකට ලැබුණු තොරතුරකට අනුව සිදුකළ විමර්ශනයක දී සැකකරුවන් අත්අඩංගුවට ගෙන ඇති බව සඳහන්ය. ඔවුන් විසින් පැහැරගන්නා ලද වෑන් රථය විශේෂ කාර්යය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා රුවන්වැල්ල පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=33034", "Category": null, "Parent URL": null}