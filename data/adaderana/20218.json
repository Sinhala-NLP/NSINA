{"Source": "Adaderana", "Timestamp": "November 24, 2011 08:04 am", "Headline": "මත්පැන් බැරලයක් පිපිරී සිව්දෙනෙක් රෝහලේ", "News Content": "නීතී වීරෝධී ලෙස මත්පැන් පෙරමින් සිටි පුද්ගලයින් සිව්දෙනෙකු රෝහල්ගත කර ඇති බව තඹුත්තේගම‍ පොලිසිය පවසයි. තඹුත්තේගම, සිරිමාපුර වෙල්යායක මොවුන් මත්පැන් පෙරමින් සිට ඇති අතර එහි දී මත්පැන් බැරලයක් පිපිරීමෙන් පිළිස්සුම් තුවාල ලබා ඇති බව වාර්තා වේ. බරපතල පිළිස්සුම් තුවාල ලැබූ පුද්ගලයින් සිව්දෙනා තඹුත්තේගම රෝහලට ඇතුළත් කිරීමෙන් අනතුරුව ඉන් දෙදෙනෙකු වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරුකර යවා තිබේ. තඹුත්තේගම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20218", "Category": null, "Parent URL": null}