{"Source": "Adaderana", "Timestamp": "May 1, 2015 06:10 pm", "Headline": "යාන්තම් බැසිල් රාජපක්ෂ  අල්ලගත්තා", "News Content": "රාජපක්ෂ පිල රටේ අරාජිකත්වයක් නිර්මාණය කරමින් යළි බලය ලබා ගැනීමට තැත් කරන බව ජවිපෙ නායක අනුර කුමාර දිසානායක මහතා පවසයි.මහින්ද සමග නැඟිටිමු කියන අය මහින්දත් එක්කම දැන් වැටී සිටින බව හෙතෙම පෙන්වාදෙයි.රාජපක්ෂ පාලනය ලෝකය හමුවේ රට හුදෙකලා කළ බවත්, රාජපක්ෂ ඒකාධිපතියෙක් වුණේ ඡන්දය තියා නොව ව්‍යවස්ථාව හරහා බවත්, ‍ඔහු කියයි.මෛත්‍රී පිල කල්පනා කරන්නේ රාජපක්ෂ පිල දුර්වල කිරීමට රනිල් වික්‍රමසිංහ මහතා කල්පනා කරන්නේ ව්‍යවස්ථා සංශෝධනය හරහා බලය අත්පත් කර ගැනීම බවද මන්ත්‍රීවරයා පෙන්වාදෙයි.එහෙත් ජනතා විමුක්ති පෙරමුණ සැමවිටම කටයුතු කරන්නේ රටත් ජනතාවත් වෙනුවෙන් යැයි ඔහු පවසයි.දූෂණ වංචා ගැන කතා කරද්දී “යාන්තම් බැසිල් රාජපක්ෂ එනකුට අල්ලගත්තා” යැයිද දිවිනැඟුම දෙපාර්තමේන්තුවේ මුදල් ඔහු අත්තනෝමතික ලෙස වියදම් කළ බවද මන්ත්‍රීවරයා කියයි.18 වැනි පනත සම්මත කරන විට, කැසිනෝ පනත සම්මත කරන විට, ශිරාණි බණ්ඩාරනායක නෙරපා හරින විට, රාජපක්ෂ ආණ්ඩුවේ පාර්ලිමේන්තු මන්ත්‍රීවරුන් පූස් පැටවුන් වගේ එදා සිටි බව මන්ත්‍රීවරයා බී.ආර්.සී පිටියේදී දැන් පැවැත්වෙන ජවිපෙ මැයි දින රැළිය අමතමිනි.", "URL": "https://sinhala.adaderana.lk/news.php?nid=51049", "Category": null, "Parent URL": null}