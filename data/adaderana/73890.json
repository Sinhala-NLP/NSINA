{"Source": "Adaderana", "Timestamp": "June 4, 2017 11:29 am", "Headline": " ඉදිරි සංවර්ධන ව්‍යාපෘතිවලදී පරිසර හානිය අවම කරනවා", "News Content": "ඉදිරි සංවර්ධන ව්‍යාපෘති ක්‍රියාත්මක කිරීමේ දී පරිසර හානිය අවම කිරීමට කටයුතු කරන බව පාර්ලිමේන්තු මන්ත්‍රී අජිත් මාන්නප්පෙරුම මහතා පවසයි.ගනේමුල්ල ගුවන් පාළම නිරීක්ෂණ චාරිකාවකට එක්වෙමින් ඔහු ප්‍රකාශ කළේ පසුගිය රජය සමයේ අවිධිමත් ලෙස සංවර්ධන ව්‍යාපෘති ක්‍රියාත්මක කර ඇති බවයි. මේ අතර අවතැන් වූ ප්‍රදේශවල ළමුන් සම්බන්ධයෙන් සොයා බැලීමට අවශ්‍ය ක්‍රියාමාර්ග ගෙන ඇති බව ජාතික ළමාරක්ෂක අධිකාරිය පවසයි.එහි සභාපතිනි නීතීඥ මරිනි ද ලිවේරා මහත්මිය ප්‍රකාශ කළේ ප්‍රාදේශීය මට්ටමෙන් ඒ සඳහා නිලධාරීන් යොදවා ඇති බවයි. මේ අතර විපක්ෂ නායක ආර් .සම්බන්ධන් මහතා ගංවතුරෙන් විපතට පත් වු දකුණේ ජනතාව පිළිබද සොයා බැලීම සඳහා අද ගාල්ල ප්‍රදේශයේ සංචාරයක නිරත වෙයි. ඊයේ රත්නපුර ප්‍රදේශයට ගිය විපක්ෂ නායකවරයා විපතට පත්වූවන්ට සහනාධාර බෙදාදීමට ද එක් වු බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=73890", "Category": null, "Parent URL": null}