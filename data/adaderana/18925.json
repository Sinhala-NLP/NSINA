{"Source": "Adaderana", "Timestamp": "September 23, 2011 10:11 pm", "Headline": "ජනතා සිත් තුළ ඉතිරි වූ අපැහැදීම් ඉවත්කිරීමට මුල්තැනක් ", "News Content": "යුද්ධය නිමාවට පත්වූ ශ්‍රී ලංකාව සංවර්ධනය කරා ගෙනයන ගමනේදී ජාත්‍යන්තර සහය අපේක්ෂා කරන බව එක්සත් ජාතීන්ගේ සංවිධානයේ 66 වන සැසිවාරය අමතමින් ජනාධිපති මහින්ද රාජපක්ෂ මහතා සඳහන් කර තිබේ. ආර්ථික සංවර්ධනය මෙන්ම රටේ ජනතාවගේ සිත් තුළ සහ මනසෙහි ශේෂව පවතින අපැහැදීම් ඉවත් කිරීමට කටයුතු කිරීම සඳහා ද ප්‍රමුඛත්වය ලබාදෙන බව ජනාධිපතිවරයා ප්‍රකාශ කර ඇත. එමෙන්ම ත්‍රස්තවාදීන් විසින් විනාශ කරන ලද උතුරු පළාතේ යටිතල පහසුකම් සංවර්ධනය සඳහා අද වනවිට ආරක්ෂක අංශ ද සම්බන්ධ වී සිටින බව හෙතෙම පෙන්වා දී තිබේ. ශ්‍රී ලංකා වේලාවෙන් පස්වරු 8 .30 ට පමණ ජනාධිපති මහින්ද රාජපක්ෂ මහතා එක්සත් ජාතීන්ගේ සංවිධානයේ 66 වන සැසිවාරය ඇමතීම ආරම්භ කරනු ලැබීය.", "URL": "https://sinhala.adaderana.lk/news.php?nid=18925", "Category": null, "Parent URL": null}