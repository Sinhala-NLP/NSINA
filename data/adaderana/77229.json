{"Source": "Adaderana", "Timestamp": "September 7, 2017 10:00 am", "Headline": "කුකුලේගඟ වාන් දොරටු විවෘත කරයි", "News Content": "අධික වැසි සහිත තත්ත්වය හේතුවෙන් කුකුලේ ගඟ ජලාශයේ වාන් දොරටු විවෘත කර තිබේ. ආපදා කළමනාකරණ මධ්‍යස්ථානය ප්‍රකාශ කළේ මේ හේතුවෙන් අඟලවත්ත, වලල්ලාවිට, පාලින්ද නුවර, ඉංගිරිය සහ බදුරලිය යන ප්‍රදේශවල ජනතාව ජල ගැලීම් තත්ත්වයන් පිළිබඳ විමසිල්ලෙන් පසුවිය යුතු බවයි. මේ අතර ඉදිරි පැය 24ක කාලය තුළ දිවයිනේ ප්‍රදේශ රැසකට මිලිමීටර් 150ක පමණ වර්ෂාපතනයක් පැවතිය හැකි බව කාලගුණ විද්‍යා දෙපාර්තමේන්තුව ප්‍රකාශ කළේය. මේ හේතුවෙන් නායයෑම් පිළිබඳ අවධානයෙන් පසුවිය යුතු බව ආපදා කළමනාකරණ මධ්‍යස්ථානය පවසයි. ඇහැලියගොඩ ප්‍රාදේශීය ලේකම් කොට්ඨාශයට අයත් කරදන, කලටුවාව බටරහිර, මාකොට, දෙයියගල, විලේගොඩ, බෝපත්ත, අත්ගඟුල, මහහර, තලවිටිය සහ අරපොල යන ප්‍රදේශවලද අයගම ප්‍රාදේශීය ලේකම් කොට්ඨාශයට අයත් නමුණුතැන්න, ගංගොඩකන්ද, සිංහලගොඩ, ගලතුර, අවිච්චිකන්ද, ගවරගිරිය, දුම්බරමනාන, උඩුගල, කොලඹෑව, උමංගෙදර ප්‍රදේශ ද කොටපොල සහ පිටබැද්දර යන ප්‍රදේශවල නායයෑමේ අවදානම් මතුවිය හැකි බව අනාවරණය කරයි.", "URL": "https://sinhala.adaderana.lk/news.php?nid=77229", "Category": null, "Parent URL": null}