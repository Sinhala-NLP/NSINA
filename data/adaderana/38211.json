{"Source": "Adaderana", "Timestamp": "October 18, 2013 12:52 pm", "Headline": "දියවන්නාවට වැටී තරුණයෙන් ජීවිතක්ෂයට පත්වෙයි ", "News Content": "මෝටර් රථයක් දියවන්නා ඔයට වැටී එහි ගමන් කළ 21 හැවිරිදි තරුණයෙකු මියගොස් තිබේ. අද(18) අළුයම 2.20ට පමණ කිඹුලාවල දෙස සිට දිවයන්නා ඔය මාර්ගයේ ගමන් කරමින් සිටියදී අනතුර සිදුව ඇති බව පොලීසිය පවසයි. අනතුරෙන් මියගොස් ඇත්තේ බම්බලපිටිය, බගතලේ පාර ප්‍රදේශයේ පදිංචිව සිටි අයෙකි. මෝටර් රථයේ රියදුරු දිවි බේරාගෙන තිබේ. මේ අතර සමන්තුරේ, නින්දවූර්, අට්ටපලම් ප්‍රදේශයේ හෝටලයක පිහිනුම් තටාකයක දියේ ගිලී දරුවෙකු මිය ගොස් තිබෙනවා. ඊයේ(17) දහවල් සිදුවූ අනතුරෙන් මියගොස් ඇත්තේ අක්කරෙයිපත්තු ප්‍රදේශයේ පදිංචිව සිටි වයස අවුරුදු 10ක ළමයෙකු බව පොලිසිය සඳහන්කරයි.", "URL": "https://sinhala.adaderana.lk/news.php?nid=38211", "Category": null, "Parent URL": null}