{"Source": "Adaderana", "Timestamp": "April 26, 2018 01:23 pm", "Headline": " වවුනියාවේ රිය අනතුරකින් පාසල් දැරියක් ඇතුළු දෙදෙනෙකුට තුවාල", "News Content": "වවුනියාව,සූසෙයිපිල්ලයාර්කුලම,ගණදෙවි කෝවිල අසළ අද(26) උදැසන සිදුවු රිය අනතුරකින් පාසල් දැරියක් ඇතුළු දෙදෙනෙකු තුවාල ලබා ඇති බව වවුනියාව පොලිසිය පවසයි. පොලිසිය පැවසූවේ ලොරි රථයක් යතුරුපැදියක ගැටීමෙන් අනතුර සිදුව ඇති අතර, අනතුරින් යතුරුපැදියේ ගමන්ගත් මවක් හා දියණියක් තුවාල ලබා ඇති බවයි. දැරිය පාසල් වෙත රැගෙන යමින් තිබු යතුරුපැදියක් එලෙස අනතුරට ලක්ව ඇති අතර, අනතුරින් තුවාල ලැබූවන් වවුනියාව රෝහලට ඇතුළත් කොට ඇති බවද පොලිසිය පැවසීය. අනතුර සම්බන්ධයෙන් ලොරි රථයේ රියදුරු අත්අඩංගුවට ගත් බවද පොලිසි සඳහන් කළේය. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=88064", "Category": null, "Parent URL": null}