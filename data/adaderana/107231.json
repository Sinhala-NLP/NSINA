{"Source": "Adaderana", "Timestamp": "April 2, 2019 04:34 pm", "Headline": "ඇවිස්සුණු බඹර වදය නිසා පාසලක් වැසෙයි", "News Content": "මාවනැල්ල - බැද්දවල ප්‍රාථමික විද්‍යාලයේ ගොඩනැගිල්ලක වහලයක ඇති බඹර වදයක් ඇවිස්සීම හේතුවෙන් අද (02) එම පාසල වසා දමා ඇත. ඒ සම්බන්ධයෙන් බිඟු සම්පත සුරැකීමේ සංවිධානය දැනුවත් කළ ද මෙතෙක් ඔවුන් නොපැමිණි බව අද දෙරණ වාර්තාකරු සඳහන් කළේය. මාවනැල්ල - බැද්දවල ප්‍රාථමික විද්‍යාලයේ ගොඩනැගිල්ලක ඇති බඹර වදයක් ඊයේ (01) දිනයේ ඇවිස්සීම හේතුවෙන් පාසලේ අධ්‍යාපනය කටයුතු වලට බාධා එල්ල වී තිබේ. පසුව අදත් මෙම බඹර කූඩුව ඇවිස්සීම හේතුවෙන් පාසල වසා දැමීමට පියවරගෙන ඇති බව අද දෙරණ වාර්තාකරු සඳහන් කළේය. ඒ සම්බන්ධයෙන් බඹර කූඩුව ඉවත් කිරීමට බිගු සම්පත සුරැකීමේ සංවිධානය දැනුවත් කළද ඔවුන් මෙතෙක් පැමිණ නොමැති බව වාර්තා වන්නේය.", "URL": "https://sinhala.adaderana.lk/news.php?nid=107231", "Category": null, "Parent URL": null}