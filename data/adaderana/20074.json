{"Source": "Adaderana", "Timestamp": "November 18, 2011 08:59 am", "Headline": " පවරා ගත්තේ පනතේ සඳහන් වූ ව්‍යාපාර පමණයි", "News Content": "ඌන කාර්ය සාධන ව්‍යාපාර සහ ඌන උපයෝජිත වත්කම් පනත යටතේ එහි සඳහන් නොවන වෙනත් ව්‍යාපාර පවරා ගැනීමේ කිසිදු අදහසක් රජයට නොමැති බව ජනාධිපති කාර්යාලය පවසයි. පනතේ අඩංගු ව්‍යාපාර සහ දේපළවලට පමණක් එහි විධිවිධාන සීමා වන බව ජනාධිපති කාර්යාලය නිවේදනයක් නිකුත් කරමින් සඳහන් කරයි. මෙම පනත යටතේ තවත් ව්‍යාපාර සහ දේපළ පවරා ගැනීමට රජය උත්සාහ කරන බවට පළවන වාර්තා අසත්‍ය බව එම නිවේදනයේ දැක්වෙයි. එවැනි වාර්තා, ශ්‍රී ලංකාවේ සහ විදේශයන්හි ආයෝජකයන් අතර අවිනිශ්චිතා හා සැක සංකා ඇතිකිරීමට හේතුවන බව එමගින් වැඩිදුරටත් දක්වා ඇත.", "URL": "https://sinhala.adaderana.lk/news.php?nid=20074", "Category": null, "Parent URL": null}