{"Source": "Adaderana", "Timestamp": "February 19, 2015 08:20 am", "Headline": "වෙලේ සුදාගේ සඟයින් අල්ලන්න රතු නිවේදන ගන්නවා", "News Content": "සමන්ත කුමාර හෙවත් වෙලේ සුදා සමග මෙරට මත්ද්‍රව්‍ය ජාවාරමට සම්බන්ධ විදේශීකයින් අත්අඩංගුවට ගැනීම සඳහා ජාත්‍යන්තර පොලිසියේ සහය ලබා ගැනීමට අපරාධ පරීක්ෂණ දෙපාර්තමේන්තුව තීරණය කර තිබේ.පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ ඒ සඳහා අධිකරණ නියෝගයක් ලබා ගැනීමට බලාපොරොත්තු වන බවයි.පසුගිය දා කැළණිය ප්‍රදේශයේදී මත් ද්‍රව්‍ය ආනයනය කිරීමට යොදාගත් ට්‍රැක්ටර් හමුවීමත් සමඟ මෙරට මත්ද්‍රව්‍ය ජාවාරමට සම්බන්ධ විදේශිකයින් කිහිපදෙනෙකු පිළිබඳ තොරතුරු අනාවරණය වී ඇත.ඔවුන් අත්අඩංගුවට ගැනීම සඳහා ජාත්‍යන්තර පොලිසිය ලවා රතු නිවේදන නිකුත් කිරීමට බලාපොරොත්තු වන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=49449", "Category": null, "Parent URL": null}