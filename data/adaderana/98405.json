{"Source": "Adaderana", "Timestamp": "October 29, 2018 01:25 pm", "Headline": "මෝටාර් උණ්ඩ තොගයක් පොළොන්නරුවෙන් මතු වෙයි", "News Content": "පොළොන්නරුව-වැලිකන්ද මහවැලිතැන්න සිංහපුර ප්‍රදේශයේ කැලෑවක සඟවා තිබී පැරණි මෝටාර් උණ්ඩ තොගයක් අද(29) වෙනිදා පොලීසියට ලද තොරතුරකට අනුව සොයාගෙන ඇත. මෙම මෝටාර් උණ්ඩ පොලිතින් පොහොර මල්ලක දමා සඟවා තිබූ බව අද දෙරණ කළ විමසීමක දී වැලිකන්ද පොලීසිය සඳහන් කරයි. මෙම උණ්ඩ නිෂ්ක්‍රීය කිරීමට අරලගංවිල විශේෂ කාර්ය බලකායට බාර දීමට නියමිතව ඇති බව ද පොලීසිය පවසයි. ඒ සඳහා අවශ්‍ය අධිකරණමය කටයුතු මේ වන විට සිදු කර ඇති බව ද පොලීසිය සඳහන් කරයි. මෙම මෝටාර් උණ්ඩ ඉතා පැරණි තත්ත්වයේ පවතින බැවින් යුද සමයේ ගෙන එන්නට ඇති බවට සැක කරන බව ද පොලීසිය පවසයි.", "URL": "https://sinhala.adaderana.lk/news.php?nid=98405", "Category": null, "Parent URL": null}