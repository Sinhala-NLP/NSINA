{"Source": "Adaderana", "Timestamp": "May 31, 2015 03:33 pm", "Headline": "රියදුරුට නින්ද ගිහින් කතක් මරුට - 9ක් රෝහලේ ", "News Content": "කුරුණෑගල, මහව උඩුවේරිය ප්‍රදේශයේදී වෑන් රථයක් අනතුරට ලක්විමෙන් කාන්තාවක මිය‍ගොස් තවත් 09 දෙනෙකු තුවාල ලබා තිබේ.වෑන් රථය මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලිසිය පැවසුවේය. අනතුරෙන් මියගොස් ඇත්තේ 60 හැවිරිදි කාන්තාවකි. තුවාල ලැබු තවත් කාන්තාවක ඇතුළු පුද්ගලයින් 09 දෙනෙකු ප්‍රතිකාර සඳහා කුරුණෑගල රෝහලට ඇතුළත් කර තිබේ. වෑන් රථයේ රියදුරුට නින්ද යාම හේතුවෙන් අනතුර සිදුව ඇති බවට සිදුකළ මූලික විමර්ශන වලදී අනාවරණය වී ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=51692", "Category": null, "Parent URL": null}