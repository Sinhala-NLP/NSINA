{"Source": "Adaderana", "Timestamp": "August 19, 2018 04:11 pm", "Headline": "මත් උවදුර පිටුදැකීම සඳහා නියමු ව්‍යාපෘතියක්", "News Content": "ශ්‍රී ලංකා පොලිසිය, මත්ද්‍රව්‍ය නිවරාණ ජනාධිපති කාර්යය සාධන බලකාය සමග එක්ව මත් උවදුර පිටුදැකිම සඳහා නියමු ව්‍යාපෘතියක් ආරම්භ කර තිබේ. ගම්පහ, මීගමුව සහ කැළණිය යන පොලිස් කොට්ඨාස අයත් බස්නාහිර පළාත උතුර නියෝජ්‍ය පොලිස්පති දිසාව තුළ ක්‍රියාත්මක එම නියමු ව්‍යාපෘතිය පොලිස්පති පූජිත් ජයසුන්දර මහතාගේ ප්‍රධානත්වයෙන් අද ආරම්භ වූ බව පොලිස් මූලස්ථානය සදහන් කළේය. මත්ද්‍රව්‍ය හා නීතිවිරෝධි මද්‍යසාර පිළිබදව මෙන්ම මත්ද්‍රව්‍යවලට ඇබ්බැහි වූ පුද්ගලයින් පිළිබඳ තොරතුරු ලබාගැනිම අරමුණු කර ගනිමින් එම පොලිස් කොට්ඨාස තුනට අදාලව නව දුරකතන අංක තුනක් හදුන්වාදිම සහ වෙබ් අඩවියක් එළිදැක්වීම ද මෙහිදි සිදුකර තිබේ. ඒ අනුව 0713680001 අංකයෙන් මීගමුව පොලිස් කොට්ඨාසයේත්, 0713210001 අංකයෙන් ගම්පහ කොට්ඨාසයේත්, 0713580001 අංකයෙන් කැළණිය කොට්ඨාසයේත් තොරතුරු ලබාදිය හැකි බව පොලිස් මූලස්ථානය සදහන් කළේය.", "URL": "https://sinhala.adaderana.lk/news.php?nid=94682", "Category": null, "Parent URL": null}