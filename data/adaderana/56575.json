{"Source": "Adaderana", "Timestamp": "January 23, 2016 01:19 pm", "Headline": "19 වන සංශෝධනයට යුරෝපා සංගමයෙන් පැසසුම්", "News Content": "19 වන ආණ්ඩුක්‍රම ව්‍යවස්ථා සංශෝධනය ඇතුළු ක්ෂේත්‍ර රැසකින් ශ්‍රී ලංකාව පසුගිය කාලයේදී අත්පත් කරගෙන ඇති ප්‍රගතිය සම්බන්ධයෙන් සතුටට පත්වන බව යුරෝපා සංගමය පවසයි.බලහත්කාරයෙන් අතුරුදන් කිරිම හා මාධ්‍ය නිදහස සම්බන්ධයෙන් ද ශ්‍රී ලංකා රජය ප්‍රගතියක් පෙන්නුම් කර ඇති බව ද එම සංගමය සඳහන් කර තිබේ.මෙරට නියෝජිත කණ්ඩායමක් හා යුරෝපා සංගමයේ පාලනය, නීතියේ අධිපත්‍යය හා මානව හිමිකම් සම්බන්ධයෙන් වූ ක්‍රියාකාරි කමිටුව අතර පැවැත්වෙන පළමු සාකච්ඡාව පසුගිය දා කොළඹදී පැවැත් වුණි.අදාළ සාකච්ඡාවෙන් අනතුරුව විදේශ කටයුතු අමාත්‍යාංශය සහ යුරෝපා සංගමය ඒකාබද්ධ නිවේදනයක් නිකුත් කරමින් මේ බව සඳහන් කර තිබේ.එක්සත් ජාතින්ගේ මානව හිමිකම් කවුන්සිලයේදී සැප්තැම්බර් මාසයේ ශ්‍රීලංකාව සම්බන්ධයෙන් සම්මත වූ යෝජනාව පූර්ණ ලෙස ක්‍රියාත්මක කිරිමට ප්‍රමුඛතාව ලබාදිය යුතු බවට හදුනාගෙන ඇති බව ද අදාළ ඒකාබද්ධ නිවේදනයේ සඳහන්ය.සංහිදියාව සහ වගවිම සම්බන්ධයෙන් දේශිය යාන්ත්‍රණයක් සකස් කිරිමේදී පවතින සාකච්ඡා හා එම යෝජනාව පූර්ණ වශයෙන් ක්‍රියාත්මක කිරිමට ප්‍රමුඛතාව ලබාදිමේ වැදගත්කම ද දෙපාර්ශවය විසින්ම හදුනාගෙන තිබේ.", "URL": "https://sinhala.adaderana.lk/news.php?nid=56575", "Category": null, "Parent URL": null}