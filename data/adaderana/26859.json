{"Source": "Adaderana", "Timestamp": "August 24, 2012 04:20 pm", "Headline": "තැපැල් ඡන්දදායකයින්ට උපදෙසක්", "News Content": "තම සේවා ස්ථානයේ දීම තැපැල් ඡන්ද සලකුණු කල හැක්කේ ප්‍රකාශයට පත්කර ඇති ලබන 27 හා 28 යන දිනවල පමණක් බව මැතිවරණ මහලේකම් කාර්යාලය පවසයි. එම දින දෙකෙහි යම් පුද්ගලයෙකුට තැපැල් ජන්ද සලකුණු කිරීම කල නොහැකි වුවහොත් අදාළ ඡන්ද දායකයා රැකියාව කරන දිස්ත්‍රික්කයෙහි මැතිවරණ කාර්යාලය වෙත ගොස් ඡන්දය සලකුණු කිරීම සිදුකල හැකි බව මැතිවරණ කාර්යාලය පවසා සිටියි. කොළඹ දිස්ත්‍රික්කයේ ඡන්ද හිමියන්ගේ තැපැල් ඡන්ද පත්‍රිකා රාජගිරිය මැතිවරණ මහලේකම් කාර්යාලය වෙත යැවෙන බව සඳහන්ය. එවැනි අවස්ථාවක ඡන්ද දායකයාට රාජගිරියේ පිහිටි මැතිවරණ කාර්යාලය වෙත ගොස් ඡන්දය ප්‍රකාශ කළ හැකි බව මැතිවරණ මහලේකම් කාර්යාලය නිවේදනය කරයි.", "URL": "https://sinhala.adaderana.lk/news.php?nid=26859", "Category": null, "Parent URL": null}