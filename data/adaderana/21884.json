{"Source": "Adaderana", "Timestamp": "February 5, 2012 09:51 am", "Headline": " නලයකට වූ හානියෙන් රත්මලානට ජලය නෑ", "News Content": "රත්මලාන ප්‍රදේශයේ දී අද අලුයම ජලපවාහන නලයකට හානි සිදුව තිබේ. මේ හේතුවෙන් දෙහිවල ප්‍රධාන සැපයුම් මධ්‍යස්ථානයෙන් ජලය සපයන ප්‍රදේශ කිහිපයක් වෙත ජල සැපයුම අඩාල වී ඇති බව වාර්තාවේ. ඒ අනුව දෙහිවල,ගල්කිස්ස,රත්මලාන ආදී ප්‍රදේශ ගණනාවකට මේවන විට ජය සැපයීම අඩාලවී තිබේ. මේ පිළිබඳ කළ විමසීමක දී ජාතික ජලසම්පාදන හා ජලාපවහන මණ්ඩලයේ නිලධාරියෙකු කියා සිටියේ තවත් පැය භාගයක් පමණ ඇතුළත ජල සැපයුම යථා තත්ත්වයට පත්කළ හැකි බවයි. අදාළ නලයට හානි සිදුව ඇත්තේ අද අලුයම 4.30 ට පමණ බව ද එම නිලධාරියා සඳහන් කළේය.", "URL": "https://sinhala.adaderana.lk/news.php?nid=21884", "Category": null, "Parent URL": null}