{"Source": "Adaderana", "Timestamp": "April 14, 2012 01:44 pm", "Headline": "මගී ප්‍රවාහන කටයුතු සඳහා බස්වල අඩුවක් නෑ", "News Content": "කිසිදු අපහසුතාවයකින් තොරව අවුරුදු සමයේ මගී ප්‍රවාහන කටයුතු සඳහා ප්‍රමාණවත් පරිදි පෞද්ගලික බස් රථ යොදවා ඇතැයි ජාතික ගමනාගමන කොමිසන් සභාව පවසයි. අද සහ ‍ඉදිරි දින කිහිපය තුළ මගී ප්‍රවාහන කටයුතු සම්බන්ධයෙන් ජනතාව අනිසි බියක් ඇති කර ‍නොගත යුතු බව එම කොමිසමේ සභාපති රොෂාන් ගුණවර්ධන මහතා සඳහන් කළේය. දිවයිනේ සෑම පළාතකම සහ දිස්ත්‍රික්කයකම මෙම බස් රථ සේවා ක්‍රියාත්මක වන බව ඒ මහතා පෙන්වාදුන්නේය. මෙම අන්තර් පළාත් බස් සේවාව අප්‍රේල් මස 22 වන දින වනතුරු ලබාදීමට සූදානම් බව ද රොෂාන් ගුණවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=23505", "Category": null, "Parent URL": null}