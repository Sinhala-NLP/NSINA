{"Source": "Adaderana", "Timestamp": "December 9, 2011 05:07 pm", "Headline": "වැටලීම්වලින් පාරිභෝගික අධිකාරියට කෝටි 10 ට වැඩි දඩ මුදලක්", "News Content": "2011 වසරේ ජනවාරි මස පළමු වැනි දින සිට මේ දක්වා සිදුකළ වැටලීම්වලින් පාරිභෝගික අධිකාරිය රුපියල් කෝටි 10 ට අධික මුදලක් දඩ මුදල් වශයෙන් අය කරගෙන තිබේ. මේ වසරේ ජනවාරි සිට දෙසැම්බර් මස 08 වැනි දින දක්වා කාලය තුළ වැටලීම් 32,257ක් සිදුකර ඇති බව පාරිභෝගික අධිකාරිය සඳහන් කරයි. මේ අතර ඉදිරි උත්සව සමයේ දී වැටලීම් සංඛ්‍යාව වැඩිකරන ලෙසට සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා පාරිභෝගික අධිකාරියට උපදෙස් ලබාදී තිබේ. ඊට අමතරව වෙළෙඳ මාෆියාවන්ට හා කූට වෙළෙඳුන්ට එරෙහිව උපරිමයෙන් නීතිය ක්‍රියාත්මක කරන ලෙසට ද අමාත්‍යවරයා පාරිභෝගික අධිකාරියට උපදෙස් දී තිබුණි.", "URL": "https://sinhala.adaderana.lk/news.php?nid=20576", "Category": null, "Parent URL": null}