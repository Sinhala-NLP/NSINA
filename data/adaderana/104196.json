{"Source": "Adaderana", "Timestamp": "February 13, 2019 06:50 am", "Headline": "සද්ධන්ත ජීවිතයක් අහිමි කළ පුද්ගලයෙක් සැකපිට අත්අඩංගුවට", "News Content": "විදුලිය සැර වැදීමෙන් වන අලියෙකු ඝාතනය වීමට සැකපිට පුද්ගලයෙක් සාලියවැව පොලීසිය විසින් අත්අඩංගුවට ගෙන ඇත. පොලිසීය විසින් අත්අඩංගුවට ගෙන ඇත්තේ නීලබැම්ම ව්‍යාපාරයේ ගස්ලබුවාඩිය ගම්මානයේ පදිංචිව සිටි 42 හැවිරිදි පුද්ගලයෙකි. සැකකරු විදුලිය බල්බයක් දැල්වීම සඳහා තමන්ගේ කුඹුරට විදුලි රැහැනැක් ඇද තිබූ බවත්,එම රැහැනේ අනාරක්ෂිත ස්ථානයක පැටලීමෙන් වන අලියා මිය ගොස් ඇති බවත් පොලීසිය පවසයි. වන අලියා මිය ගොස් සිටින අයුරු දැක ඇති අයෙකු පසුගිය 12 වැනිදා පොලීසියට දැනුම් දී තිබේ. ඉන් අනතුරුව පොලීසිය විසින් සිදු කරන ලද විමර්ශනයකින් පසුව විදුලි රැහැන ඇද තිබූ ගොවියාව අත්අඩංගුවට ගැනීම සිදු කර ඇත. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. සාලියවැව පොලීසිය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=104196", "Category": null, "Parent URL": null}