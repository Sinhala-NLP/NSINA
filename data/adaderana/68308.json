{"Source": "Adaderana", "Timestamp": "January 19, 2017 04:32 pm", "Headline": " දේශ්පාණ්ඩේ මෙරට සංචාරයක", "News Content": "ඉන්දීය නාවික හමුදාවේ යුද නෞකා නිෂ්පාදන හා අත්පත් කරගැනීම පිළිබඳ පාලක වයිස් අද්මිරාල් ඩී.එම්.දේශ්පාණ්ඩේ මහතා මෙරට නාවික හමුදා මූලස්ථානයේ සංචාරයක නිරතවී තිබේ.නාවික හමුදා මූලස්ථානයට පැමිණි ඒ මහතා ඉතා උණුසුම් අයුරින් පිළිගත් බව නාවික හමුදා මාධ්‍ය අංශය සඳහන් කළේය.ඉන්දීය නාවික හමුදාවේ යුද නෞකා නිෂ්පාදන හා අත්පත් කරගැනීම පිළිබද පාලක වයිස් අද්මිරාල් ඩී.එම්.දේශ්පාණ්ඩේ මහතා එහිදී නාවික හමුදාපති වයිස් අද්මිරාල් රවින්ද්‍ර විජේගුණරත්න මහතා මුණගැසී ද්වී පාර්ශ්වික සාකච්ඡාවක නිරතවී තිබේ. ද්වී පාර්ශ්වීය වශයෙන් වැදගත් කරුණු රැසක් පිළිබඳව එහිදී අවධානය යොමු කර ඇති අතර දෙරටේ හමුදාවන් අතර පවතින මිත්‍රත්වය තවදුරටත් වර්ධනය කරගැනීම සම්බන්ධයෙන් දීර්ඝ වශයෙන් සාකච්ඡා කර ඇති බව සඳහන්ය.", "URL": "https://sinhala.adaderana.lk/news.php?nid=68308", "Category": null, "Parent URL": null}