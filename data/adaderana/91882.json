{"Source": "Adaderana", "Timestamp": "July 3, 2018 07:21 am", "Headline": "වසරේ ගත වු කාලය තුළ පුද්ගලයින් 42ක් අල්ලස් අරන් වරදකරුවන් වෙලා", "News Content": "මේ වසරේ ගත වූ කාලය තුළ අල්ලස් ලබා ගැනීමේ සිද්ධීන් සම්බන්ධයෙන් පුද්ගලයින් හතලිස් දෙනෙකු අධිකරණය හමුවේ වරදකරුවන් බවට පත් කර ඇති බව අල්ලස් හෝ දූෂණ චෝදනා විමර්ශන කොමිෂන් සභාව පවසයි. එහි අධ්‍යක්ෂ ජනරාල් ජනාධිපති නීතීඥ සරත් ජයමාන්න මහතා සඳහන් කළේ, පසුගිය වසර තුළ පමණක් අල්ලස් ලබා ගැනීමේ සිද්ධීන් සම්බන්ධයෙන් පුද්ගලයින් 57 දෙනෙකු වරදකරුවන් බවට පත් කර ඇති බවයි. අල්ලස් හා දූෂණය වැළැක්වීමේ ජාතික ක්‍රියාකාරී සැලැස්ම සඳහා අදහස් හා යෝජනා ලබාගැනීම වෙනුවෙන් ඊයේ(02) පස්වරුවේ පැවති සාකච්ඡාවකට එක්වෙමින් සරත් ජයමාන්න මහතා මෙම අදහස් පල ක‍ළේය. එම අවස්ථාවට එක්වූ අල්ලස් හෝ දූෂණ චෝදනා විමර්ශන කොමිෂන් සභාවේ කොමසාරිස් නෙවිල් ගුරුගේ මහතා ද එහිදී අදහස් පල කළේය.", "URL": "https://sinhala.adaderana.lk/news.php?nid=91882", "Category": null, "Parent URL": null}