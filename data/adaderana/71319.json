{"Source": "Adaderana", "Timestamp": "March 25, 2017 09:53 am", "Headline": " අනතුරින් කත මරු දකියි", "News Content": "කොළඹ - නුවර ප්‍රධාන මාර්ගයේ තෝලංගමුව කන්ද ප්‍රදේශයේදී සිදු වූ රිය අනතුරකින් කාන්තාවක මියගොස් තිබේ. යතුරුපැදියක් පෞද්ගලික බස් රථයක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු සහ පසුපසු ගමන් ගත් කාන්තාව වරකාපොළ රෝහලට ඇතුළත් කර ඇති අතර එහිදී එම කාන්තාව මියගොස් තිබේ. මියගොස් ඇත්තේ ඉහළ නෙලගල, තුංතොට ප්‍රදේශයේ පදිංචිව සිටි 45 හැවිරිදි කාන්තාවකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වරකාපොල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71319", "Category": null, "Parent URL": null}