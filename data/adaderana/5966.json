{"Source": "Adaderana", "Timestamp": "January 7, 2010 12:22 am", "Headline": "Effie - 2009 ", "News Content": "Effie - 2009 සම්මාන උලෙළේදී ජනශක්ති රක්ෂණ සමාගම ‘ආයතනික කීර්තිය / වෘත්තීය සේවා’ අංශය සඳහා ලෝකඩ පදක්කමක් දිනා ගත්තේය. ඒ සමඟ Effie සම්මානයක් දිනාගත් එකම රක්ෂණ සමාගම බවට ජනශක්ති රක්ෂණ සමාගම පත්විය. ජනශක්ති රක්ෂණ සමාගමේ විකුණුම් හා අලෙවි සාමාන්‍යාධිකාරී රවි ලියනගේ මහතා ඒ පිළිබඳ මෙසේ පැවසීය. අපේ 15 වැනි සංවත්සර වසරේදී ලද මේ ජයග්‍රාහී ධාරාව වෙනුවෙන් ඉතා අභිමානයටත් ඒ වගේම සතුටටත් පත්වෙනවා. අප විසින් දේශීය වශයෙන් සහ ජාත්‍යන්තරව දිනාගත් අනෙකුත් සියලු සම්මාන ද සමඟින් මෙම අවස්ථාව අප දකින්නේ ඉතා පැහැදිලි ලෙස ශ්‍රී ලංකා ජනතාව නැවත වතාවක් අප කෙරෙහි තම අනුමැතිය දැක්වීමක් ලෙසයි.” මීට අමතරව ජනශක්ති රක්ෂණ සමාගම පසුගියදා පැවැති ශ්‍රී ලංකා ජාතික වාණිජ මණ්ඩලය මඟින් සංවිධානය කරන ලද 2009 ජාතික ව්‍යාපාර විශිෂ්ටතා සම්මාන උලෙළේදී නොකඩවා දෙවන වසර සඳහා ද රක්ෂණ කාණ්ඩය සඳහා රිදී සම්මානයෙන් පිදුම් ලැබීය.", "URL": "https://sinhala.adaderana.lk/news.php?nid=5966", "Category": null, "Parent URL": null}