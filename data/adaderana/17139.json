{"Source": "Adaderana", "Timestamp": "July 2, 2011 10:16 am", "Headline": "වාහනවලින් බඩු සොරකම් කළ අයෙක් කොටුවෙයි", "News Content": "වාහනවලින් සූක්ෂම ලෙස දේපළ ‍සොරකම් කළ පුද්ගලයෙකු බම්බලපිටිය ප්‍රදේශයේ දී අත්අඩංගුවට ගෙන තිබේ. සැකකරු විසින් සාප්පු සංකීර්ණ ඉදිරිපිට නවතා තිබෙන වාහනවල දොරවල් විවෘත කර ඒවායේ තිබෙන දේපළ සොරකම් කර ඇති බව බම්බලපිටිය පොලිසිය පවසයි. අත්අඩංගුවට ගත් සැකකරු ළඟ තිබී සොරකම් කරන ලද ලැප්ටොප් 12ක්, ඩිජිටල් කැමරා 03ක්, රන්මාලයක්, ජංගම දුරකථන 08 ක්, ඩොන්ගලයක් සහ පෙන් ඩ්‍රයිව් 11 ක් සොයාගෙන ඇති බව සඳහන්ය. මහනුවර, කටුගස්තොට ප්‍රදේශයේ පදිංචි 28 හැවිරිදි පුද්ගලයෙකු මෙලෙස අත්අඩංගුවට ගෙන ඇති අතර ඔහු අද(02) කොටුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17139", "Category": null, "Parent URL": null}