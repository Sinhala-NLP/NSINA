{"Source": "Adaderana", "Timestamp": "January 4, 2012 08:14 am", "Headline": "දරුවන්ගේ රැකවරණයට එරෙහි අභියෝග දිනෙන් දින වැඩියි", "News Content": "රටේ දරුවන්ගේ අපේක්ෂාවන් යථාර්ථයක් බවට පත් කර ගැනීම සඳහා වෙන් වෙන්ව මෙන්ම සාමූහිකව ද ක්‍රියා කළ යුතු බව ජාතික ළමා ආරක්ෂණ අධිකාරියේ සභාපති නීතීඥ අනෝමා දිසානායක මහත්මිය පවසයි. ළමයින්ගේ අයිතිවාසිකම් ‍ආරක්ෂා කිරීම සෑම වැඩිහිටියෙකුගේම සමාජ වගකීමක් බව ඇය පෙන්වාදෙයි. අදට යෙදෙන ළමා හිංසනයට එරෙහි ජාතික දින‍යේ දී ඒ සඳහා සියලු දෙනා අධිෂ්ඨාන කර ගත යුතු බව ඇය සඳහන් කරයි. ආරක්ෂාව තහවුරු කිරීම දැඩි අභියෝගකාරී කටයුත්තක් බව අනෝමා දිසානායක මහත්මිය පවසයි. සමාජයේ වෙනස්වීම් සමඟ පවුලෙන් පමණක් නොවන සෙසු සමාජ සංස්ථාවලින් ද දරුවන්ගේ රැකවරණය සම්බන්ධයෙන් විවිධාකාර අභියෝග දිනෙන් දින ඉහළ යමින් පවතින බව අනෝමා දිසානායක මහත්මිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21138", "Category": null, "Parent URL": null}