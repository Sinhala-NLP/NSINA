{"Source": "Adaderana", "Timestamp": "June 28, 2018 01:20 pm", "Headline": "යේමනයට එල්ල වූ ගුවන් ප්‍රහාරයකින් සිවිල් පුද්ගලයින් 7 ක් මරුට", "News Content": "යේමනයේ බටහිර වෙරළබඩ, හියුඩෙයිඩා ප්‍රදේශයට එල්ල කළ ගුවන් ප්‍රහාරයකින් යේමන සිවිල් වැසියන් හත් දෙනෙකු මියගොස් තිබේ. සෞදි ගුවන් හමුදාව විසින් අදාළ ප්‍රහාරය එල්ල කර ඇති අතර එමගින් තවත් පුද්ගලයින් සිව් දෙනෙකු ද තුවාල ලබා ඇති බව විදෙස් මාධ්‍ය සඳහන් කළේය. මේ අතර යේමන හමුදාව විසින් හියුඩෙයිඩා ප්‍රදේශයේ සෞදි සටන්කාමීන් රැදී සිටි මූලස්ථානයකට ප්‍රති ප්‍රහාර එල්ල කර ඇති බව ද සඳහන්ය. එමෙන්ම යේමනයේ අල් රබාසා, අල් හවාක් හා අල් බූගා යන ප්‍රදේශවලට ද සෞදි ගුවන් හමුදාව ප්‍රහාර එල්ල කර ඇති අතර එහිදී කිසිවෙකුට හෝ අනතුරක් සිදුවීම පිළිබඳ වාර්තා වී නොමැති බව ද විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=91635", "Category": null, "Parent URL": null}