{"Source": "Adaderana", "Timestamp": "January 9, 2017 08:00 am", "Headline": "නව ව්‍යවස්ථාව ගැන TNA මන්ත්‍රීවරු කතා කරයි", "News Content": "විපක්ෂ නායක ආර්. සම්බන්ධන් මහතාගේ ප්‍රධානත්වයෙන් විපක්ෂ නායක කාර්යාලයේදී දෙමළ ජාතික සන්ධානයේ පාර්ලිමේන්තු මන්ත්‍රීවරුන් සාකච්ඡාවක් පවත්වා තිබේ.නව වසරේ සැලසුම් පිළිබඳව සහ නව ආණ්ඩුක්‍රම ව්‍යවස්ථාව සම්බන්ධයෙන් මෙහිදී සාකච්ඡා සිදු කළ බව වාර්තා වෙයි.නව ආණ්ඩුක්‍රම ව්‍යවස්ථාව තුළින් උතුරු නැගෙනහිර පළාත් සඳහා බලතල ලබා ගැීම සම්බන්ධයෙන් එහිදී සාකච්ඡා කර තිබේ.එම සන්ධානයේ පාර්ලිමේන්තු මන්ත්‍රී ශිවශක්ති ආනන්දන් මහතා සඳහන් කළේ නව ආණ්ඩුක්‍රම ව්‍යවස්ථාව තුළින් දෙමළ ජනතාවවට හිමිවන අයිතිවාසිකම්, රජය හරහා දෙමළ ජනතාවගේ ඉල්ලීම් ලබා ගැනීම හා වර්තමාන දේශපාලන තත්ත්වය සම්බන්ධයෙන් එහිදී සාකච්ඡා සිදු කළ බවයි.සාකච්ඡාව සඳහා ඉලංගෙයි තමිල් අරසු කච්චි පක්ෂයේ නායක මාවෙයි සේනාධිරාජා, ප්ලොට් සංවිධානයේ නායක ධර්මලිංගම් සිද්ධාර්ථන් යන මහත්වරුන් ඇතුළු දෙමළ ජාතික සන්ධානයේ පාර්ලිමෙන්තු මන්ත්‍රිවරුන් සහභාගී වී තිබේ.", "URL": "https://sinhala.adaderana.lk/news.php?nid=67873", "Category": null, "Parent URL": null}