{"Source": "Adaderana", "Timestamp": "April 16, 2016 01:06 pm", "Headline": "අවුරුදු සමයේ 938ක් ජාතික රෝහලට", "News Content": "අලුත් අවුරුදු උත්සව සමයේ විවිධ අනතුරුවලට ලක් වූ පුද්ගලයින් 938 දෙනෙකු ප්‍රතිකාර සඳහා ජාතික රෝහලට ඇතුළත් කර තිබේ.ජාතික රෝහලේ පුහුණු කිරිමේ හෙද නිලධාරිණී පුෂ්පා රම්‍යානි ද සොයිසා මෙනවිය සඳහන් කළේ පසුගිය 12 වනදා සිට අද(16) දිනය දක්වා කාලය තුළ මෙම පිරිස රෝහල් ගත කර ඇති බවයි.කෙසේ වෙතත් පසුගිය වසරට සාපේක්ෂව අනතුරුවල යම් අඩුවීමක් දක්නට ලැබෙන බව පුෂ්පා රම්‍යානි ද සොයිසා මෙනවිය කියා සිටියි.මේ අතර හම්බේගමුව, ලහිනගල ප්‍රදේශයේ සිදු වූ රිය අනතුරකින් ද 48 හැවිරිදි පුද්ගලයෙකු මියගොස් ඇති බව පොලීසිය පවසයි.යතුරුපැදියක් මාර්ගය හරහා ගමන් කළ ගවයෙකුගේ ගැටීමෙන් අනතුර සිදුව ඇති බව සඳහන්ය.මියගොස් ඇත්තේ හම්බේගමුව, අළුත්වැව පාර ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=59206", "Category": null, "Parent URL": null}