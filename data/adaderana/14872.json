{"Source": "Adaderana", "Timestamp": "March 16, 2011 09:56 am", "Headline": "යතුරුපැදිය ලොරියේ ගැටෙයි-එක් අයෙකු මරුට", "News Content": "බණ්ඩාරවෙල - වැලිමඩ මාර්ගයේ දිගනතැන්න ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ලොරි රථයක් සහ යතුරු පැදියක් ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ යතුරු පැදිකරු බණ්ඩාරවෙල රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. යතුරුපැදියේ ගමන් ගත් තව‍ත් අයෙකු ද තුවාල ලබා ඇති අතර ඔහු මේ වන විට දියතලාව රෝහලේ ප්‍රතිකාර ලබන බව සඳහන්වේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(16) බණ්ඩාරවෙල මහේස්ත්‍රාත් අධිකරණය හමුවට‍ ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=14872", "Category": null, "Parent URL": null}