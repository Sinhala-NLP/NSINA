{"Source": "Adaderana", "Timestamp": "October 29, 2015 10:07 am", "Headline": "උපේක්ෂාත් ජනපති කොමිසමට කැඳවයි", "News Content": "හිටපු පාර්ලිමේන්තු මන්ත්‍රී උපේක්ෂා ස්වර්ණමාලි මහත්මිය ජනාධිපති පරීක්ෂණ කොමිසම වෙත පැමිණ තිබේ.අද පෙරවරුවේ ඇය එම කොමිසම වෙත පැමිණි බව බරපතල වංචා දූෂණ විමර්ශන ජනාධිපති කොමිසමේ ලේකම් ලැසිල් ද සිල්වා මහතා සඳහන් කළේය. ශ්‍රී ලංකන් කේටරින් ආයතනයේ සිදුවූ බව කියන අක්‍රමිකතාවක් සම්බන්ධයෙන් උපේක්ෂා ස්වර්ණමාලි මහත්මියගෙන් ප්‍රකාශයක් ලබාගැනීම සඳහා මෙලෙස අද දිනයේ ඇය කොමිසම වෙත කැඳවා ඇති බව සඳහන්ය.මේ අතර ගායන ශිල්පී බන්දුල විජේවීර මහතා ද බරපතළ වංචා විමර්ශන ජනාධිපති කොමිසම වෙත මේ වන විට පැමිණ සිටින බව ලැසිල් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=54744", "Category": null, "Parent URL": null}