{"Source": "Adaderana", "Timestamp": "July 6, 2012 08:42 am", "Headline": "ආර්ජන්ටිනාවේ හිටපු හමුදා නායකයින් දෙදෙනෙකුට සිර දඬුවම්", "News Content": "ආර්ජන්ටිනාවේ හිටපු හමුදා නායකයින් දෙදෙනෙකුට සිර දඬුවම් නියම කර තිබේ. ජෝර්ජ් විඩෙලා සහ රේනල්‍‍ඩෝ බිග්නන් යන පුද්ගලයින්ට මෙම දඬුවම් හිමිව ඇති අතර අයර්ස්ට වසර 50 ක සිර දඬුවමක් සහ බිග්නන්ට වසර 15 ක සිරදඩුවමක් නියම වූ බව විදෙස් වාර්තා සඳහන් කරයි. හමුදා නීතිය යටතේ 1976 සහ 1983 වසරවලදී සිදුකළ අපරාධ සම්බන්ධයෙන් ඔවුන් වරදකරුවන් වී ඇත. මව්පියන් සිර අඩස්සියේ රඳවා ගනිමින් ළමුන් 400 දෙනෙකු පමණ ඔවුන්ගෙන් වෙන්කර තැබීම සම්බන්ධයෙන් සැකකරුවන්ට එරෙහිව චෝදනා එල්ල වී තිබුණි. 2011 වසරේ පෙබරවාරි මාසයේ දී මේ සම්බන්ධ නඩු විභාගය ආරම්භ වූ අතර හිටපු හමුදා සහ පොලිස් නිලධාරීන් 11 දෙනෙකුට ද ‍චෝදනා එල්ල වී තිබේ.", "URL": "https://sinhala.adaderana.lk/news.php?nid=25552", "Category": null, "Parent URL": null}