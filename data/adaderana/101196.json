{"Source": "Adaderana", "Timestamp": "December 23, 2018 05:07 pm", "Headline": "වතුර වලක සැඟවී ගිය තරුණ ජීවිතයක්", "News Content": "අද(23) දහවල් කොස්ලන්ද පොලිස් වසමේ උඩදියළුම ප්‍රදේශයේදී විදේශිකයින් දෙදෙනෙකු හා මාර්ග උපදේශකවරයෙකු සමග සංචාරයක නිරතව සිටි එම මාර්ග උපදේශකවරයාගේ සහෝදරයෙකු සෙල්ෆි ඡායා රූපයක් ලබා ගැනීමට උත්සහා කිරීමේදී පය ලිස්සා උඩදියලුමේ (දියලුම ඇල්ලට ඉහලින් පිහිටි ස්ථානයක) ඇති වතුර පිරුණු වලකට වැටී අතුරුදහන්ව ඇත. අතුරුදහන් වූ අය වයස අවුරුදු 29ක්වූ පස්සර පාර, ඇල්ල,කැටවනපතන ලිපිනයේ පදිංචි ඩබ්ලිව්.ඒ.ගයාන් වීරසිංහ යන අය වෙයි. අතුරුදහන් වූ අය සොයා පොලීසිය, ප්‍රදේශවාසින් සමඟ මෙහෙයුම් දියත් කර ඇත. කොස්ලන්ද පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101196", "Category": null, "Parent URL": null}