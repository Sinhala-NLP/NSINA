{"Source": "Adaderana", "Timestamp": "February 10, 2019 09:27 am", "Headline": "බහින්බස් වීමක් දුරදිග යාමෙන් පුද්ගලයෙකු මරුට", "News Content": "වැලිපැන්න ලිහිණියාව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. පුද්ගලයින් දෙදෙනෙකු අතර ඇති වූ බහින්බස්වීමක් දුරදිග යාම හේතුවෙන් එක් පුද්ගලයෙකු විසින් තවත් පුද්ගලයෙකුට තියුණු ආයුධයකින් පහරදී ඇති බව පොලීසිය සඳහන් කළේය. පහරකෑමෙන් බරපතල තුවාල ලැබු පුද්ගලයා මීගහතැන්න රෝහලට ඇතුළත් කිරීමේ දී මියගොස් තිබේ. ඝාතනයට ලක්ව ඇත්තේ ලිහිණියාව ප්‍රදේශයේ පදිංචිව සිටි 29 හැවිරිදි අයෙක්. ඝාතනය සිදුකළ සැකකරු ප්‍රදේශයෙන් පළාගොස් ඇති අතර වැලිපැන්න පොලීසිය ඔහු අත්අඩංගුවට ගැනීම සඳහා විමර්ශන ආරම්භ කර ඇත.", "URL": "https://sinhala.adaderana.lk/news.php?nid=104006", "Category": null, "Parent URL": null}