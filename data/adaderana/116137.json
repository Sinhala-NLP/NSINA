{"Source": "Adaderana", "Timestamp": "August 9, 2019 09:58 am", "Headline": "කොළඹ කුණු ඉවත් කිරීම ඇරඹෙයි", "News Content": "තැනින් තැන ගොඩගැසී ඇති කොළඹ නගරයේ කසළ ඉවත් කිරීමේ කටයුතු මේ වන විට ආරම්භ කර ඇත. කොළඹ කැලිකසළ කෙරවලපිටිය අංගනයට බැහැර කිරීම අත්හිටුවීමත් සමඟ පසුගිය සඳුදා දිනයේ සිට කොළඹ නගර සීමාව තුළ මාර්ග දෙපස කසළ ගොඩගැසී තිබුණි. මේ හේතුවෙන් ජනතාව දැඩි ලෙස දුෂ්කරතාවට පත්ව සිටි අතර ප්‍රෙද්ශයපුරා දුරුඝන්ධයක්ද පැතිර ගියේය. මේ අතර කොළඹ මහනගර සභාවේ නාගරික කොමසාරිස් පාලිත නානායක්කාර මහතා පැවසුවේ කොළඹ කසළ ඊයේ දිනයේ සිටි පුත්තලම අරුවක්කාලු කසළ අංගනයට රැගෙන යාමට තීරණය කළ බවයි. ඒ අනුව කොළඹ නගරයේ ගොඩගැසී ඇති කසළ ඉවත් කිරීමේ කටයුතු මේවන විට ආරම්භ වී ඇත.", "URL": "https://sinhala.adaderana.lk/news.php?nid=116137", "Category": null, "Parent URL": null}