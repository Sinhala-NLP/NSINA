{"Source": "Adaderana", "Timestamp": "April 18, 2019 08:44 pm", "Headline": "රාජ්‍ය බැංකු ගිණුමක් භාවිතා කරමින් සිදු කළ වංචාවක් ගැන පොලිස් පරීක්ෂණ අරඹයි", "News Content": "හලාවත ප්‍රධාන පෙලේ රාජ්‍ය බැංකුවක ගිණුමක් භාවිතා කරමින් ආයථා ලෙස භාණ්ඩ ලබාගත් පුද්ගලයෙකු සම්බන්ධයෙන් හලාවත පොලීසිය විශේෂ පරීක්ෂණයක් ආරම්භ කර ඇත. හලාවත වට්ටක්කල්ලිය ග්‍රාමයේ පදිංචි මෙම පුද්ගලයා පෞද්ගලික ගිණුම භාවිතා කරමින් මෙලෙස භාණ්ඩ ලබා ගෙන තිබේ. දින තුනක් අදාළ පුද්ගලයා මේ ජාවාරම සිදුකර ඇති අතර, එහිදී රුපියල් දෙලක්ෂ පහළොස් දාහසක මුදලක භාණ්ඩ ලබා ගෙන තිබේ. ජාවාරම්කරු මේ සඳහා ව්‍යාජ කාඩ් පතක් භාවිතා කර ඇති අතර අයිතිකරු සතුව ඒ වනවිටත් බැංකුවෙන් ලබා දෙන ලද මුල් බැංකු කාර්ඩ් පත තිබී ඇත. මේ වන විට බැංකුව විසින් අදාල මුල් කාර්ඩ් පත්‍රය ලබාගෙන තිබේ. මේ ගිණුම් හිමියා විසින් මිට ඉහතදී බැංකු ගිණුම් වාර්තා දැක්වෙන එස් .එම්.එස්. කෙටි පණිවිඩ සේවාව ලබා දෙන ලෙස ඉල්ලුම් කර ඇතත් බැංකුව එය ප්‍රතික්ෂේප කර ඇත. මේ පිළිබඳ කල විමසීමේදී අදාල බැංකුවේ කළමනාකරු ප්‍රකාශ කලේ මේ පිළිබඳ විධිමත් පරීක්ෂණයක් පවත්වන බවයි. අයිතිකරු සතුව මුල් කාර්ඩ් පත්‍රය තිබියදී මෙලෙස මුදල් ලබා ගැනීම හේතුවෙන් ගිණුම් හිමියන් දැඩි අවධානයෙන් සිටිය යුතු බවද අදාළ බැංකු කළමනාකරු පවසයි. මේ ජාවාරම්කරු ATM යන්ත්‍ර භාවිතා කරමින් මුදල් ලබා ගැනීමට නොගොස් පෞද්ගලික ආයතන වෙත ගොස භාණ්ඩ ලබා ගෙන තිබීම විශේෂ වෙයි. මෙවැනි පැමිණිල්ලක් ලැබුණු ප්‍රථම අවස්ථාව මෙය බව හලාවත මුලස්ථාන ප්‍රධාන පොලිස් පරීක්ෂක වසන්ත හේරත් මහතා පැවසීය. අදාළ ආයතනවල සී.සී.ටීවී කැමරා දත්ත ඔත්සේ හලාවත පොලීසිය මේ පිළිබද පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=108195", "Category": null, "Parent URL": null}