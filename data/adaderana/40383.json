{"Source": "Adaderana", "Timestamp": "January 16, 2014 09:17 am", "Headline": "නාම යෝජනා භාරගන්නා දිනයන් නියමකරයි ", "News Content": "බස්නාහිර සහ දකුණු පළාත් සභා මැතිවරණයට අදාළ නාම යෝජනා භාර ගන්නා දින මැතිවරණ මහ ලේකම් කාර්යාලය විසින් ප්‍රකාශයට පත්කර තිබේ. ඒ අනුව ජනවාරි මස 30 වන දින සිට පෙබරවාරි මස 06 වන දින දක්වා නාම යෝජනා භාර ගැනිම සිදුවන බව මැතිවරණ කොමසාරිස් මහින්ද දේශප්‍රිය මහතා සඳහන් කළේය. ඊට අදාළ ගැසට් නිවේදනය අද(16) දිනයේ නිකුත් කර තිබේ. බස්නාහිර සහ දකුණු පළාත් සභා ඡන්ද විමසීම පැවැත්වෙන දිනය පෙබරවාරි මස 06 වන දින දහවල් 12.00 න් පසු මැතිවරණ කොමසාරිස්වරයා විසින් ප්‍රකාශයට පත් කරනු ඇත.", "URL": "https://sinhala.adaderana.lk/news.php?nid=40383", "Category": null, "Parent URL": null}