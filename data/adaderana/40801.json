{"Source": "Adaderana", "Timestamp": "February 1, 2014 09:03 am", "Headline": "දුම්රිය සේවකයින් රතු එළිදල්වයි", "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කරගනිමින් වෘත්තීය සමිති ක්‍රියාමාර්ගයක නිරත වීමට දුම්රිය ශ්‍රේණිගත වෘත්තීය සමිති එකතුව තීරණය කර තිබේ. එහි කැඳවුම්කරු ජානක ප්‍රනාන්දු මහතා සඳහන් කළේ සිය ගැටලුවලට විසඳුම් ලබාදීමට දුම්රිය බලධාරීන්ට සතියක කාලයක් ලබාදෙන බවයි. බලධාරීන් ගැටලුවලට විසඳුම් ලබාදීමට අපොහොසත් වුවහොත් ලබන සතිය තුළ පැය 24ක සංකේත වැඩ වර්ජනයක නිරත වන බව ජානක ප්‍රනාන්දු මහතා ප්‍රකාශ කළේය.", "URL": "https://sinhala.adaderana.lk/news.php?nid=40801", "Category": null, "Parent URL": null}