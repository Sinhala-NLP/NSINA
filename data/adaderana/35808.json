{"Source": "Adaderana", "Timestamp": "July 16, 2013 07:55 am", "Headline": "ඩෙංගු මරණ සංඛ්‍යාව පහල බසියි", "News Content": "මේ වසර තුළ 55%න් පමණ ඩෙංගු මරණ සංඛ්‍යාව පහළ බැස ඇති බව සෞඛ්‍ය අමාත්‍ය මෛත්‍රිපාල සිරිසේන මහතා පවසයි. පසුගිය වසරේ ජුලි මාසය වන විට ඩෙංගු රෝගීන් 115 දෙනෙකු පමණ මියගොස් තිබු අතර මේ වසරේ ජුලි මාසය වන විට එම සංඛ්‍යාව 51 දක්වා අඩු වී ඇති බව අමාත්‍යවරයා පෙන්වා දුන්නේය. මීගමුව මූලික රෝහලේ ඉදිකළ ඩෙංගු හා ඩෙංගු රක්තපාතික සායනික කලමනාකරණ මධ්‍යස්ථානය විවෘත කිරීමේ අවස්ථාවට එක්වෙමින් අමාත්‍ය මෛත්‍රීපාල සිරිසේන මහතා මේ බව ප්‍රකාශ කළේය. ඩෙංගු රෝගය සම්පූර්ණයෙන් මර්දනය කළ කිසිඳු රටක් නොමැති බව එහිදි වැඩිදුරටත් අදහස් දැක්වු අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=35808", "Category": null, "Parent URL": null}