{"Source": "Adaderana", "Timestamp": "February 9, 2013 09:39 am", "Headline": "මහලු කත විදුලිසැර වැදී නසියි", "News Content": "උඩුපුස්සැල්ලාව, තේ වතු යායකදී, විදුලි සැර වැදීමෙන් කාන්තාවක් මියගොස් තිබේ. දර කැඩීමට ගිය කාන්තාවකට මෙලෙස විදුලිසැර වැදී ඇති බව පොලීසිය පවසයි. විදුලි රැහැන් ඇද තිබූ කුළුණක් කඩා වැටී තිබී ඇති අතර එය ගැටීමෙන් ඇයට විදුලිසැර වැදී ඇති බව සඳහන්ය. ජීවිතක්ෂයට පත්ව ඇත්තේ වයස අවුරුදු 81ක් වූ ගාල්ල, කපුවත්ත ප‍්‍රදේශයේ පදිංචි කාන්තාවකි. මෘත ශරීරය වැලිමඩ රෝහලේ තැන්පත් කර ඇති අතර පශ්චාත් මරණ පරීක්ෂණය අද (09) පැවැත්වීමට නියමිතය.", "URL": "https://sinhala.adaderana.lk/news.php?nid=31472", "Category": null, "Parent URL": null}