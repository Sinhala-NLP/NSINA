{"Source": "Adaderana", "Timestamp": "January 29, 2018 03:57 pm", "Headline": "ප්‍රසිද්ධ කළේ ඇත්ත වාර්තාව නෙවෙයි කියලා ගම්මන්පිලට සැකයි ", "News Content": "ජනාධිපති ලේකම් කාර්යාලය විසින් බරපතළ වංචා පිළිබඳ කොමිෂන් සභා වාර්තාව ලෙස ප්‍රසිද්ධ කර ඇත්තේ සැබෑ වාර්තාව නොවන බවට මෙන්ම මෙය දේශපාලන උවමනාවෙන් යලි සකසන ලද වාර්තාවක් බවට සාධාරණ සැකයක් තිබෙන බව පිවිතුරු හෙළ උරුමය පවසයි. අද(29) කොළඹ පැවති මාධ්‍ය හමුවකට එක්වෙමින් එහි නායක උදය ගම්මන්පිල මහතා මේ බව සඳහන් කළේය. මෙහිදි වැඩිදුරටත් අදහස් දැක්වු ගම්මන්පිල මහතා මෙසේ ද කියා සිටියේය. “ජනාධිපති කොමිසමේ සාමාජිකයින් පස්දෙනාගෙන් හතරදෙනෙකුම පලපුරුදු විනිසුරුවරුන්. විනිසුරුවන් නිගමනයකට එළැඹෙන ක්රෙම වේදයක් අපි නඩු තීන්දු වල දැක තිබෙනවා. සාමාන්යුයෙන් ඕනෑම නඩු තීන්දුවක මෙන්ම බැඳුම්කර වාර්තාවේත් තමන්ගේ නිගමනයට එළැඹීමට හේතු දක්වනවා. එහි දී නිගමනයට අදාළ සාක්ෂි උපුටා දැක්වීම සිදුකෙරෙනවා . උදාහරණයක් වශයෙන් බැඳුම්කර වාර්තාවේ සිය නිගමනයන්ට එළැඹෙන විට ඒ සදහා පාදක කරගත්ත කාරනා මොනවද කියන එක අදාල තැන්වලින් උපුටා දක්වමින් තමයි ඒ නිගමන වලට එළැඹෙන්නේ. නමුත් මේ විමර්ශන 34න් එකකවත් අදාළ නිගමනයට එළැඹීමට බල පෑ හේතු දක්වා නෑ. අපි දන්නවා උගත් නඩුකාර වරුන් කවදාකවත් සාක්ෂි නොමැතිව නිගසනයන් වලට නිර්දේශවලට නියෝග වලට එළඹෙන්නේ නෑ. අන්න ඒ නිසා තමයි අපි සාධාරණ සැකයක් ඇතිකරගන්නේ මේ තිබෙන්නේ විනිසුරු වරුන් අත්සන් කර බාරදුන් වාර්තාව නොවෙයි ජනාධිපති ලේකම් කාර්යාලයේදී යලි සකසන ලද වාර්තාවක් කියලා. අපේ ආණ්ඩුක්රලම ව්ය වස්ථාවේ 35 (1) වගන්තියේ කියනවා යම් තැනැත්තෙකු ශ්රීප ලංකා ජන රජයේ ජනාධිපතිවරයා ලෙස ධූරය දරන අවස්ථාවකදී ඔහු විසින් පෞද්ගලික තත්වයෙහි ලා හෝ නිල තත්වයේ ලා හෝ කරන ලද හෝ නොකර හරින ලද කිසිවක් සම්බන්දයෙන් ඔහුට විරුද්ධව කිසිම සිවිල් හෝ අපරාධ නඩු කටයුත්තක් පැවරීම හෝ පවත්වාගෙන යාම හෝ නොකල යුත්තේය. මහින්ද රාජපක්ෂ මැතිතුමන් ජනාධිපතිධූරය දැරූ පසුගිය ජනාධිපතිවරණ සමයේ ස්වාධීන රූපවාහිනියේ මහින්ද රාජපක්ෂ මැතිතුමා වෙනුවෙන් විකාශනය කළ දැන්වීම් සඳහා මුදල් නොගෙවීමට නිලධාරීන්ට අනුබල දුන්නා කියන දූෂණ චෝදනාව සහ දූෂණයට අනුබල දුන්නා කියන චෝදනාව යටතේ නඩු පැවරීමට ආණ්ඩුක්ර ම ව්‍යවස්ථාව යටතේ ඉඩක් නෑ. 35 (1) වගන්තියෙන් ඒ අවස්ථාව අහුරා තිබෙනවා. නවයපන්තියේ සමාජඅධ්යේයණය විශය ඉගෙන ගත් දරුවන් පවා මේ ජනාධිපති මුක්තිය කියන එක දන්නවා. නවය පන්තියේ සිසුන් දන්න දේ මේ උගත් විනිසුරුතුමන්ලා නොදන්නවා කියලා කාටවත් හිතන්නට බෑ. ඒ නිසා මේක මේ උගත් විනිසුරුවන් විසින් සැකසූ වාර්ථාව නොවෙයි දේශපාලන වුවමනාවක් මත ජනාධිපති ලේකම් කාර්යාලය විසින් සකසන ලද වාර්තාවක් කියන සැකය එන්නේ ඒ නිසයි. “", "URL": "https://sinhala.adaderana.lk/news.php?nid=83753", "Category": null, "Parent URL": null}