{"Source": "Adaderana", "Timestamp": "January 3, 2015 04:16 pm", "Headline": "බිළිඳු මළ  සිරුරක් ළිඳකින් මතුවෙයි ", "News Content": "හලාවත, දංකොටුව, මැදකටුකෙන්ද ප්‍රදේශයේ ළිඳක තිබී බිළිඳු මළ සිරුරක් සොයාගෙන තිබේ. ප්‍රදේශවාසීන්ගෙන් ලද තොරතුරක් මත අද පෙරවරුවේ පොලීසිය විසින් මළසිරුර සොයාගෙන ඇති බව වාර්තා වෙයි. ප්‍රදේශයේ අතහැර දමන ලද ළිඳක තිබී සොයාගෙන ඇති මෙම බිළිඳු මළ සිරුර මේ වනවිට හලාවත රෝහලේ තැන්පත් කර තිබේ. සිද්ධිය සම්බන්ධයෙන් දංකොටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=48441", "Category": null, "Parent URL": null}