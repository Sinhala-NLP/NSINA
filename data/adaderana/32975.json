{"Source": "Adaderana", "Timestamp": "April 3, 2013 03:40 pm", "Headline": "ශරීර සුවතා වැඩසටහන් අනිවාර්යයි", "News Content": "ලබන පාසල්වාරයේ සිට සෑම පාසලකම ශරීර සුවතා වැඩසටහන් කිරීම අනිවාර්යය බව අධ්‍යාපන අමාත්‍ය බන්දුල ගුණවර්ධන මහතා පවසයි. ඊට අදාළ උපදෙස් චක්‍රෙල්ඛයක් මාර්ගයෙන් විදුහල්පතිවරුන් වෙත භාර දෙන බව අමාත්‍යවරයා පවසයි. ඒ අනුව සෑම පාසලකම උදෑසන ආගමික වතාවත් සිදු කිරීමෙන් අනතුරුව විනාඩි 10 ක කාලයක් ශරීර සුවතා වැඩසටහන් ක්‍රියාත්මක කළ යුතු බව අමාත්‍යවරයා පවසයි. බන්දුල ගුණවර්ධන අමාත්‍යවරවයා මෙම අදහස් පළකළේ හංවැල්ල රාජසිංහ මහා විද්‍යාලයේ පැවති උත්සවයකට සහභාගී වෙමිනි.", "URL": "https://sinhala.adaderana.lk/news.php?nid=32975", "Category": null, "Parent URL": null}