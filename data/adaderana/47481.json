{"Source": "Adaderana", "Timestamp": "November 19, 2014 03:06 pm", "Headline": "මාකස් ප්‍රනාන්දු මාවත අවහිරයි ", "News Content": "කොළඹ ජාතික කෞතුකාගාරය ඉදිරිපිට ගසක් කඩා වැටීම හේතුවෙන් රථවාහන තදබදයක් හටගෙන ඇති බව වාර්තා වෙයි. අද(19) පස්වරු 01.30 ට පමණ මාකස් ප්‍රනාන්දු මාවතේ පිහිටි ගසක් කඩා වැටී ඇති බව පොලිසිය පැවසුවේය. මේ හේතුවෙන් නෙළුම් පොකුණ ආශ්‍රිත මාර්ග වල රථවාහන තදබදයක් පවතින බව වාර්තා වෙයි. කෙසේ වෙතත් එම ගස ඉවත් කිරීමේ කටයුතු මේ වනවිට ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කර සිටියේය.", "URL": "https://sinhala.adaderana.lk/news.php?nid=47481", "Category": null, "Parent URL": null}