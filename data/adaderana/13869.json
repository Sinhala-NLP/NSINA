{"Source": "Adaderana", "Timestamp": "January 31, 2011 09:09 am", "Headline": "මෙරට ධීවරයින් දෙදෙනෙක් මුහුදු කොල්ලකරුවන්ගෙන් නිදහස ලබයි", "News Content": "සෝමාලියානු මුහුදු කොල්ලකරුවන්ගේ ග්‍රහණයට නතුව සිටි ශ්‍රී ලාංකික ධීවරයින් දෙදෙනෙකු එම කොල්ලකරුවන් විසින් මුදාහැර ඇති බව ආරංචි මාර්ග සඳහන් කරයි. එසේ නිදහස ලද ධීවරයින් දෙදෙනා නැවත ශ්‍රී ලංකාවට එවීමට කටයුතු කරන බව කෙන්යාවේ ශ්‍රී ලංකා මහ කොමසාරිස් ජයන්ත දිසානායක මහතා පවසයි. ශ්‍රී ලංකාවේ දකුණු මුහුදු තීරයෙහි බේරුවල ධීවර වරායෙන් \"ලක්මාල් 1\"නැමති යාත්‍රාවෙන් මුහුදු ගමන ආරම්භ කළ මෙම ධීවරයින් දෙදෙනා පසුගිය වසරේ නොවැම්බර් 20 වන දින සෝමාලියානු මුහුදු කොල්ලකරුවන්ගේ ග්‍රහණයට හසුව ඇත. මෙම ශ්‍රී ලාංකික ධීවරයින් දෙදෙනා නිදහස් කිරීම සඳහා සෝමාලියානු මුහුදු කොල්ලකරුවන් විසින් කිසිදු කප්පම් මුදලක් ඉල්ලා නොමැති බව ද ධීවර දෙපාර්තමේන්තු ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=13869", "Category": null, "Parent URL": null}