{"Source": "Adaderana", "Timestamp": "January 30, 2013 08:12 am", "Headline": "ඝාතන සැකකරුවෙක් අත්අඩංගුවට", "News Content": "නොච්චියාගම, ප‍්‍රදේශයේ දී සිදුවූ පුද්ගල ඝාතනයක් සම්බන්ධයෙන් සැකකරුවෙකු අත්අඩංගුවට ගෙන තිබේ. නොච්චියාගම, රාජාංගනය ප‍්‍රදේශයේ පදිංචිකරුවෙකු පසුගිය 14 වනදා මෙලෙස ඝාතනයට ලක්ව තිබිණි. මේ පිළිබඳ පරීක්ෂණ පැවැත්වූ පොලීසිය ඝාතනය සිදුකළ බවට සැකකෙරෙන නොච්චියාගම ප‍්‍රදේශයේ පදිංචි 30 හැවිරිදි පුද්ගලයෙකු අත්අඩංගුවට ගෙන තිබේ. අපරාධය සිදුකළ ටී 56 ගිනි අවිය සහ උණ්ඩ 22 ක් ද පොලීසිය භාරයට ගෙන ඇති බව සඳහන්ය. අපරාධය සිදුකිරීම සඳහා පැමිණි යතුරුපැදිය ද පොලීසිය විසින් සිය භාරයට ගෙන තිබේ. සැකකරුගෙන් සිදුකළ ප‍්‍රශ්න කිරිම්වල දී ඝාතනයට අනුබල දුන් තවත් සැකකරුවන් දෙදෙනෙකු අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=31198", "Category": null, "Parent URL": null}