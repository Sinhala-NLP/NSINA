{"Source": "Adaderana", "Timestamp": "September 6, 2012 06:55 am", "Headline": "සංගක්කාර සියැට් සම්මාන ත්‍රිත්වයකින් පිදුම් ලබයි", "News Content": "ශ්‍රී ලංකා ක්‍රිකට් ආයතනය විසින් සංවිධානය කරන ලද \"සියැට් ශ්‍රී ලංකා ක්‍රිකට් සම්මාන උළෙලේදී\"සම්මාන තුනක් දිනාගැනීමට කුමාර් සංගක්කාර සමත්වී තිබේ. ඊයේ රාත්‍රීයේ බත්තරමුල්ල\"වෝටර්ස් ඒජ්\"හි මෙම සම්මාන උළෙල පැවැත්විණි. ඒ අනුව මෙම සම්මාන උළෙලේදී වසරේ ක්‍රිකට් ක්‍රීඩක ලෙසත්,වසරේ සියැට් ජනප්‍රිය ක්‍රිකට් ක්‍රීඩක ලෙසත්,වසරේ ටෙස්ට් පිතිකරු ලෙසත් සම්මානයට පාත්‍රවූයේ කුමාර්ය. මීට අමතරව වසරේ ටෙස්ට් පන්දු යවන්නා ලෙස රංගන හේරත්ද,එක්දින පන්දු යවන්නා ලෙස ලසිත් මාලිංගද,වසරේ එක්දින පිතිකරු ලෙස මහේල ජයවර්ධනද,වසරේ දක්ෂතම තුන් ඉරියව් ක්‍රීඩක ලෙස ටී.එම් ඩිල්ෂාන්ද සම්මාන ලැබූහ. එසේම වසරේ නැගී එන ක්‍රීඩකයා ලෙස සම්මානයට පාත්‍ර වූයේ දිනේෂ් චන්දිමාල්ය.", "URL": "https://sinhala.adaderana.lk/news.php?nid=27169", "Category": null, "Parent URL": null}