{"Source": "Adaderana", "Timestamp": "December 26, 2011 01:27 pm", "Headline": " කාසියේ වාසිය ශ්‍රී ලංකාවටයි-ප්‍රථමයෙන් පන්දුවට පහරදෙයි", "News Content": "සංචාරක ශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර දෙවන ටෙස්ට් ක්‍රිකට් තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්විය. ඒ අනුව ප්‍රථමයෙන් පන්දුවට පහරදෙන්නට ශ්‍රී ලංකා කණ්ඩායමේ නායක ටී.එම් ඩිල්ෂාන් විසින් තීරණය කරන ලදී. දිනේශ් චන්දිමාල් සහභාගීවන දකුණු අප්‍රිකාවේ ඩර්බන් හීදී පැවැත්වෙන පළමු අන්තර් ජාතික ටෙස්ට් තරගය වන්නේද මෙම තරගයයි. ශ්‍රී ලංකා කණ්ඩායම පසුගිය තරග වාර කිහිපයේ දී ලැබූ අමිහිරි පරාජයන් සමඟ අද තරගයට ප්‍රවිශ්ට වේ. ජයග්‍රාහී මාවතකට අවතීර්ණවීමට ශ්‍රී ලංකා කණ්ඩායමේ පිතිකරු අංශය ශක්තිමත් කර ගැනීම වඩා වැදගත් බව ක්‍රිකට් විචාරකයින් පවසයි. දෙරට අතර පසුගිය දා පැවති පළමු ටෙස්ට් ක්‍රිකට් තරගයෙන් ඉනිමකින් හා ලකුණු 81 න් දකුණු අප්‍රිකානු කණ්ඩායම ජය ලබාගත්තේය.", "URL": "https://sinhala.adaderana.lk/news.php?nid=20949", "Category": null, "Parent URL": null}