{"Source": "Adaderana", "Timestamp": "April 4, 2019 08:40 am", "Headline": "රිය අනතුරකින් පදික කතක් ජිවිතක්ෂයට", "News Content": "වරකාපොල පොලිස් වසමේ කුරුණෑගල-අඹේපුස්ස ප්‍රධාන මාර්ගයේ සිදුවූ රිය අනතුරකින් කාන්තාවක් මිය ගොස් තිබේ. ඊයේ(03) සවස 3.00 පමණ මෙම අනතුර සිදු ඇති බව පොලීසිය පවසයි. කුරුණෑගල දෙසට ධාවන වූ මෝටර් රථයක් කුරුණෑගල-අඹේපුස්ස ප්‍රධාන මාර්ගයේ පුද්ගලික අගැළුම් කර්මාන්ත ශාලවක් ඉදිරිපිට ඇති පදික මාරුව මතින් ගමන්කළ පදික කාන්තාවකගේ ගැටී මෙම අනතුර සිදුව ඇති බව වාර්තා වෙයි. අදාළ අනතුරින් තුවාල ලැබූ පදික කාන්තාව බරපතළ තුවාල ලබා වරකාපොල රෝහලට ඇතුළත් කිරීමේදී මිය ගොස් තිබේ. මෙලෙස මිය ගොස් ඇත්තේ රෝෂිනි පුෂ්පකුමාරි නැමති 35 හැවිරිදි කාන්තාවකි. මිය ගිය කාන්තාවගේ මෘත ශරීරය වරකාපොල රෝහලේ තබා තිබේ. අදාළ අනතුර සිදු කර මෝටර් රථයේ රියදුරු අත්අඩංගුවට ගෙන ඇති අතර වරකාපොල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107337", "Category": null, "Parent URL": null}