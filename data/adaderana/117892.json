{"Source": "Adaderana", "Timestamp": "August 30, 2019 07:44 pm", "Headline": "රනිල් ජාතිවාදීන්ට කප්පම් දීලා-රතන හිමි", "News Content": "ආණ්ඩුවට මුවා වූ දේශාපනඥයින් විසින් මුහුදු මහා විහාරයට අයත් භූමිය ආක්‍රමණය කරමින් සිටින බව පූජ්‍ය අතුරලියේ රතන හිමියන් පවසයි. උන්වහන්සේ මේ බව සඳහන් කළේ අද(30) එහි නිරීක්ෂණය කිරීමෙන් අනතුරුව මාධ්‍ය වෙත අදහස් දක්වමින්ය. එහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් මේ බව පැවසීය. “මේක පුරාවිද්‍ය රක්ෂිතයක්. අක්කර 14ට සීමාවෙලා. ඉඩම් නැත්තම් ඉඩම්වල පදිංචි වුණාට විරුද්ධ නෑ. පුරාවිද්‍යා භූමි බලහත්කාරයෙන් ආක්‍රමණය කරලා. බුදුපිළිම හා සඳකඩ පහන් කඩන්න දෙන්න බෑ දේශපාලන හයියෙන් ආක්‍රමණය. සුද්දන්ටත් බුදුසසුන ආරක්ෂා කරන බවට පිළිගන්න වුණා. කළු සුද්දන්ට පිළිගන්න බෑ රනිල් ජාතිවාදීන්ට කප්පම් දීලා“ මුහුදු මහා විහාරය සම්බන්ධයෙන් පවතින ගැටලු සම්බන්ධයෙන් සොයාබැලීමට පූජ්‍ය අතුරලියේ රතන හිමියන් අද එම විහාරස්ථානට වැඩම කළේය. එහිදී උන්වහන්සේ විහාරස්ථානයට අයිති භූමිය නිරීක්ෂණ කළේය. අනතුරුව රතන හිමියන් සමග පොතුවිල් පොලීසියට වැඩම කළ මුහුදු මහා විහාරයේ විහාරාධිපති හිමියන් වත්මන් තත්ත්වය පිළිබඳව පැමිණිල්ලක් ගොණු කළේය.", "URL": "https://sinhala.adaderana.lk/news.php?nid=117892", "Category": null, "Parent URL": null}