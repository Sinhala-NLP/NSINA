{"Source": "Adaderana", "Timestamp": "May 24, 2013 05:09 pm", "Headline": "ධීවරයින් යළි ආ බව ඉන්දියාව කියයි", "News Content": "මෙරට බන්ධනාගාර ගතව සිට නිදහස ලැබු ඉන්දීය ධීවරයින් 26 දෙනෙකු අද (24) උදෑසන එරටට පැමිණි බව ඉන්දීය මාධ්‍ය වාර්තා කරයි. ශ්‍රී ලංකා නාවික හමුදාව විසින් අදාළ ධීවරයින් පිරිස සහ ඔවුන් පැමිණි යාත්‍රා ඊයේ රාත්‍රී ඉන්දීය වෙරළ ආරක්ෂක අංශ වෙත භාරදී තිබේ. මෙරට මුහුදු සීමාව උල්ලංඝණය කිරීමේ චෝදනා මත පසුගියදා අදාළ ධීවරයින් පිරිස නාවික හමුදා අත්අඩංගුවට පත්ව තිබුණි. ඔවුන් අවස්ථා කිහිපයකදි අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කරන ලෙස නියෝග කෙරුණු අතර පසුගිය 22 වැනිදා එම ධීවර පිරිස නිදහස් කරන ලෙසට අධිකරණය නියෝග කර ඇත.", "URL": "https://sinhala.adaderana.lk/news.php?nid=34355", "Category": null, "Parent URL": null}