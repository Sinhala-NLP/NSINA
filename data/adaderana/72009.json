{"Source": "Adaderana", "Timestamp": "April 12, 2017 11:29 am", "Headline": "කටාන ප්‍රදේශයේ අනතුරකින් පාපැදිකරු මරු දකියි", "News Content": "මීගමුව ,මීරිගම මාර්ගයේ, කටාන ප්‍රදේශයේදී සිදුවූ රිය අනතුරකින් පාපැදිකරුවෙකු මියගොස් තිබේ. පදික මාරුව හරහා පා පැදිකරු ගමන් කිරීමේදී යතුරු පැදියක ගැටීමෙන් අනතුරක් සිදුව ඇති බව පොලීසිය පැවසුවේය. අනතුරින් බරපතල තුවාල ලැබූ පා පැදිකරු මීගමුව රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා ඇති අතර එහිදී ඔහු මියගොස් තිබේ. මියගොස් ඇත්තේ තිඹිරිගස්කට්ටුව ප්‍රදේශයේ පදිංචිව සිටි 80 හැවිරිදි අයෙකි. අනතුර සම්බන්ධයෙන් කටාන පොලීසිය වැඩිදුර විමර්ශන අරම්භ කර තිබේ.", "URL": "https://sinhala.adaderana.lk/news.php?nid=72009", "Category": null, "Parent URL": null}