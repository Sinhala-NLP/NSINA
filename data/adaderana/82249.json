{"Source": "Adaderana", "Timestamp": "December 30, 2017 11:40 am", "Headline": "සල්ලි වංචා කළාට වසර 13,275ක සිර දඬුවම්", "News Content": "මුදල් වංචා කළ පුද්ගලයෙකු හට තායිලන්ත අධිකරණයක් විසින් වසර 13,275ක සිර දඬුවම් නියම කර තිබේ. අදාළ පුද්ගලයා විසින් ඉහළ මූල්‍ය ප්‍රතිලාභ ලබාදෙන බව පවසමින් පුද්ගලයින් විශාල පිරිසක් ආයෝජනය සඳහා පොලඹවාගෙන ඇති බව විදෙස් මාධ්‍ය සඳහන් කළේය. ආයෝජකයින් 40,000ක් පමණ අදාළ පුද්ගලයා විසින් ආරම්භ කළ යෝජනා ක්‍රමයක් වෙනුවෙන් ඩොලර් මිලියන 160ක මුදලක් ආයෝජනය කර ඇති බව සඳහන්ය. පුඩිට් කිටීත්රජඩිලොක් නැමැති 34 හැවිරිදි සැකකරු, විසින් අදාළ වැරදි පිළිගැනීම හේතුවෙන් දඬුවම වසර 6637ක් හා මාස 06 කට සීමා කර තිබේ. මීට අමතරව සැකකරු සතු ආයතන දෙකක් සඳහා ඩොලර් මිලියන 20ක දඩ නියම කර ඇති අතර ඔහු වෙන්වෙන් ආයෝජනය කළ පුද්ගලයින් 2653 සඳහා සියයට 7.5ක පොලියක් යටතේ ඩොලර් මිලියන 17ක මුදලක් ගෙවීමට ද නියම වී තිබේ.", "URL": "https://sinhala.adaderana.lk/news.php?nid=82249", "Category": null, "Parent URL": null}