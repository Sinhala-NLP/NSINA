{"Source": "Adaderana", "Timestamp": "July 6, 2016 04:05 pm", "Headline": "  හීලෑ අලි සංචිතයක් ඇති කරන්න යයි", "News Content": "හීලෑ අලි සංචිතයක් ඇති කර සත්වෝද්‍යාන දෙපාර්තමේන්තුවේ ඒකකයක් ලෙස පවත්වාගෙන යාමට රජය තීරණය කර තිබේ. ඒ සඳහා වනජීවී අමාත්‍ය ගාමිණී ජයවික්‍රම පෙරේරා මහතා විසින් ඉදිරිපත් කළ යෝජනාවකට අමාත්‍ය මණ්ඩල අනුමැතිය හිමිව ඇති බව සඳහන්ය.ඒ අනුව උඩවලව ඇත් අතුරු සෙවණෙන් සහ පින්නවල අලි අනාථාගාරයෙන් ලබාගන්නා ලද අලි ඇතුන් සහ ඇතින්නියන් උපරිම වශයෙන් 35 දෙනෙකුගෙන් සමන්විත හීලෑ අලි සංචිතයක් පවත්වාගෙන යාම සඳහා තීරණය කර තිබේ.පෙරහැර ඇතුළු සංස්කෘතික කටයුතු සඳහා අලි ඇතුන් ප්‍රමාණවත් නොවීම හේතුවෙන් මෙවැනි හීලෑ අලි සංචිතයක් පවත්වාගෙන යාමේ අවශ්‍යතාව පවතින බව වනජීවී අමාත්‍ය ගාමිණී ජයවික්‍රම පෙරේරා මහතා ප්‍රකාශ කර ඇත.ඒ අනුව සත්වෝද්‍යාන දෙපාර්තමේන්තුව යටතේ මෙම හීලෑ අලි ඇතුන් පුහුණු කර පෙරහැර කටයුතුවලට ලබාදීමේ වැඩපිළිවෙළක් ක්‍රියාත්මක කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=61843", "Category": null, "Parent URL": null}