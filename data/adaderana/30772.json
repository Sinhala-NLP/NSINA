{"Source": "Adaderana", "Timestamp": "January 15, 2013 09:10 am", "Headline": "හොර රට සල්ලි ළඟ තබා ගත් විදේශිකයෙක් මාට්ටු", "News Content": "ව්‍යාජ විදෙස් මුදල් ළඟ තබාගත් රුසියානු ජාතිකයෙක් මීගමුව, ඒත්තුකාල ප්‍රදේශයේ දී අත්අඩංගුවට ගෙන තිබේ. ප්‍රදේශයේ සංචාරක හෝටලයක රැඳී සිටිය දී ඒත්තුකාල පොලිස් මුරපොලේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් රුසියානු ජාතිකයා සතුව තිබී ව්‍යාජ අමෙරිකානු ඩොලර් පනහේ නෝට්ටු හතක් සොයාගෙන තිබේ. සැකකරු අද (15) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30772", "Category": null, "Parent URL": null}