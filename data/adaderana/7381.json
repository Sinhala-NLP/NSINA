{"Source": "Adaderana", "Timestamp": "March 19, 2010 01:07 pm", "Headline": "දකුණු අධිවේගී මාර්ගයේ වැඩ වර්ජනයක්", "News Content": "දක්ෂිණ අධිවේගී මාර්ගයේ සේවක පිරිසක් අද වැඩ වර්ජනයක් ආරම්භ කර තිබේ. එම මාර්ගයේ කුරුඳුගහහැතැප්ම සිට දොඩංගොඩ දක්වා‍ ප්‍රදේශයේ සේවයේ නියුතු සේවකයන් 400 ක පමණ පිරිසක් වර්ජනයට එක් ව ඇති බව සඳහන්ය. සේවක අර්ථසාධක අරමුදල් සඳහා වැටුපෙන් මුදල් අයකර ගත්තද ඒ සම්බන්ධයෙන් කිසිඳු ලියවිල්ලක් ඉදිරිපත් නොකිරීම වර්ජනයට හේතුව වී තිබේ. බලධාරීන් මේ සම්බන්ධයෙන් විසඳුමක් ලබා නොදෙන්නේ නම් වැඩ වර්ජනය අඛණ්ඩව ක්‍රියාත්මක කරන බව සේවකයන් සඳහන් කළේය.", "URL": "https://sinhala.adaderana.lk/news.php?nid=7381", "Category": null, "Parent URL": null}