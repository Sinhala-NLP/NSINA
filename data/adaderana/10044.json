{"Source": "Adaderana", "Timestamp": "August 5, 2010 12:34 pm", "Headline": "ප්‍රභා-දිගම්බරම් ආණ්ඩුවට එක්වෙයි", "News Content": "විපක්ෂයේ මන්ත්‍රීවරුන් වන ප්‍රභා ගනේෂන් සහ පී.දිගම්බරම් යන මහත්වරුන් මීට ස්වල්ප මොහොතකට පෙර ආණ්ඩු පක්ෂයට එක්වූ බව සඳහන් වේ. අරලිය ගහ මන්දිරයේදී ජනාධිපති මහින්ද රාජපක්ෂ මහතා සමග පැවැත්වූ සාකච්ඡාවකින් අනතුරුව මොවුන් දෙදෙනා ආණ්ඩු පක්ෂයට එක් වූහ. එක්සත් ජාතික කම්කරු පක්ෂයේ නායක පී.දිගම්බරම් මහතා පසුගිය මහ මැතිවරණයෙන් එක්සත් ජාතික පක්ෂ ලැයිස්තුවෙන් තරග කොට පාර්ලිමේන්තුවට තේරීපත්විය. ප්‍රජාතන්ත්‍රවාදී ජාතික පෙරමුණේ නායක මනෝ ගනේෂන් මහතාගේ සොයුරා වන ප්‍රභා ගනේෂන් මහතාද කොළඹ දිස්ත්‍රීක්කයෙන් එක්සත් ජාතික පක්ෂයෙන් තරග කොට පාර්ලිමේන්තුවට තේරීපත් වූ අයෙකි.", "URL": "https://sinhala.adaderana.lk/news.php?nid=10044", "Category": null, "Parent URL": null}