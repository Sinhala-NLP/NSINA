{"Source": "Adaderana", "Timestamp": "November 6, 2017 05:28 pm", "Headline": "පොලිසිය වටලපු බව නොදත් ග්‍රාමසේවක දිගටම පස් හාරයි- නිදන් හෑරුව ග්‍රාම සේවකට වෙච්ච දේ", "News Content": "නාරම්මල මී වැව ප්‍රදේශයේ පුරාවස්තු සෙවීමේ අරමුණින් කැණීමක් සිදුකළ ග්‍රාම නිලධාරී වරයකු අත්අඩංගුවට ගෙන ඇත. නාරම්මල පොලිසිය පැවැසුවේ ග්‍රාම නිලධාරී වරයා සමග තවත් සැකකරුවෙකු අත්අඩංගුවට ගත් බවයි.මෙසේ අත්අඩංගුවට ගැනුනේ පැන්තැනිගොඩ වසම ස්ථීරව බාර හා අදාල කැණීම වූ මීවැව වසමේ තාවකාලික වැඩ ආවරණය කළ ග්‍රාම නිලධාරී වරයා ය. 119 හදිසි ඇමතුම් සේවාව ඔස්සේ ලද තොරතුරකට අනුව වහා එහි ගිය පොලිසියට පාරලවත්ත පුරාණ විහාරය අසළ බිම්කඩක අඩි 6ක පමණ විෂ්කම්බයකින් යුතු කැණීමක් සිදුකර ඇති බව දක්නට ලැබී ඇත.අඩි 7ක් පමණ ගැඹුරට හාරා තිබූ එය පසුව කලුගලක් අසළින් දොනාවක ආකාරයෙන් අඩි දෙකකට ආසන්නව කැනීම් කර තිබූ බව දක්නට ලැබූ බව පොලිසිය පවසයි. පොලිසිය එහි යනවිටත් අත්අඩංගුවට ගත් අනෙක් සැකකරු හාරන පස් එළියට ගැනීමේ ක්‍රියාවලියේ සැකකාර ග්‍රාමසේවකවරයා නියැළී සිට ඇත. සැකකරුවන් හා අත්අඩගුවට ගත් කුලුගෙඩි, උදලු, යවුල්, අලවංගු ආදී උපකරණද සහිතව අධිකරණයට ඉදිරිපත්කිරීමට නියමිතව අත. නාරම්මල පොලිස්ථානාධිපති ප්‍රධාන පොලිස් පරීක්ෂක නාමල් පෙරේරා මහතාගේ උපදෙස් මත උප පොලිස් පරික‍්ෂක අතාවුද මහතා ඇතුලු පිරිසක් සැකකරුවන් අත්අඩංගුවට ගෙන තිබූ අතර ඉදිරි පරීක‍ෂණද මෙහෙයවයි.", "URL": "https://sinhala.adaderana.lk/news.php?nid=79578", "Category": null, "Parent URL": null}