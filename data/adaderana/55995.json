{"Source": "Adaderana", "Timestamp": "December 28, 2015 03:49 pm", "Headline": "ජල සේවකයෝ අද රාත්‍රීයේදීත්  වර්ජනයේ නියැළෙති", "News Content": "අද රාත්‍රියේදීද ජල සම්පාදන සේවකයින් වර්ජනයේ නියැළෙන බව ජල සම්පාදන වෘත්තීය සමිති ඒකාබද්ධ සන්ධානය පවසයි.ඒ අනුව අද පස්වරු 5.00 සිට රාත්‍රී සේවා මුර වලින් මෙලෙස සේවයෙන් ඉවත් වී සිටිනු ඇති බව එම වෘත්තීය සමිතියේ කැඳවුම්කරු උපාලි රත්නායක මහතා පැවසුවේය.තමන් ආරම්භ කරන ලද වෘත්තීය ක්‍රියාමාර්ගයන්හී අරමුණ ජල සැපයමු අඩාල කිරීමක් නොවන බවත්, මෙමගින් මහජනතාවට සිදුවන අපහසුතාවයන්හි වගකීම ජල සම්පාදන මණ්ඩලයේ සභාපතිවරයා විසින් භාරගත යුතු බවත් එම වෘත්තීය සමිතියේ ඒ මහතා කියා සිටියේය.පසුගිය සති අන්තයේ පවත්වන ලද වර්ජනය ඉතා සාර්ථක වූ බවත්, බිඳ වැටීම්, අලුත්වැඩියා කටයුතු නොකීරිම මෙන් ප්‍රශ්න ගණනාවක් ‍එමගින් උත්ගත වූ බවත් ඒ මහතා සඳහන් කළේය.හෙට දිනයේදී තමන්ගේ ගැටලුව සාකච්ඡා කිරීම සඳහා විෂයභාර ඇමතිතුමා විසින් වේලාවක් ලබාදී ඇති බවත්,නමුත් ඒ සම්බන්ධයෙන් තමන්ට කිසිදු විශ්වාසයක් නොමැති බවත්, කෙසේ වෙතත් අදාළ සාකච්ඡාව සඳහා තමන් ඇතුළු පිරිස සහභාගී වන බවද හෙතෙම පෙන්වා දුන්නේය.2015 වසරේ ජල සම්පාදන සේවකයින්ට ලැබීමට නියමිත ප්‍රසාද දීමනාව කප්පාදු කිරීමට එරෙහිව අදාළ සේවකයින් අද දිනයේදී වරුවක කාලයක් වර්ජනයේ නියැලුණි.", "URL": "https://sinhala.adaderana.lk/news.php?nid=55995", "Category": null, "Parent URL": null}