{"Source": "Adaderana", "Timestamp": "September 22, 2017 11:22 am", "Headline": "අනියම් සබඳතාවක්  නිසා කාන්තාවක් මරුදකී", "News Content": "ඌරගස්මංහන්දිය, කොරකීන ප්‍රදේශයේදී පුද්ගලයෙකු විසින් තියුණූ ආයුධයකින් පහරදී කාන්තාවක් ඝාතනය කර තවත් කාන්තාවකට තුවාල සිදු කර තිබේ. අනියම් සබඳතාවක් මත ඇති වූ අමනාපයක් හේතුවෙන් එම ඝාතනය සිදුව ඇති බව පොලීසිය පැවසුවේය. සැකකරු විසින් ඝාතනයට ලක් වූ කාන්තාවගේ නිවසට පැමිණ ඇයට කඩුවකින් පහරදී ඇති අතර එහිදී ඇය බේරාගැනිමට පැමිණි කාන්තාවගේ මවට ද සැකකරු විසින් පහරදී තිබේ. පහරකැමෙන් බරපතල තුවාල ලැබූ 39 හැවිරිදි කාන්තාව මියගොස් ඇති අතර ඔහුගේ මව තුවාල ලබා ඇති බව වාර්තාවේ. ඝාතනය සිදුකර සැකකරු ප්‍රදේශයෙන් පලාගොස් ඇති අතර ඔහු අත්අඩංගුවට ගනීම සඳහා ඌරගස්මංහන්දිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77878", "Category": null, "Parent URL": null}