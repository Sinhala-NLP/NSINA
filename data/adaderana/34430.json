{"Source": "Adaderana", "Timestamp": "May 27, 2013 03:13 pm", "Headline": "දුම්රිය ගොඩනැගිල්ල දරුවන්ට පිහිටවෙයි", "News Content": "හැටන් බොස්කෝ විද්‍යාලයේ ප්‍රාථමික අංශය පාසල අසළ පිහිටි දුම්රිය ස්ථානයේ ගොඩනැගිල්ලක අද (27) සිට පවත්වාගෙන යාමට පියවර ගෙන තිබේ. එම විද්‍යාලයේ ප්‍රාථමික අංශයේ ගොඩනැගිල්ලට පස් කන්දක් කඩා වැටීම හේතුවෙන් පසුගිය 17 වැනි දා සිට එහි අධ්‍යයන කටයුතු ඇනහිට තිබුණි. බොස්කෝ විද්‍යාලයේ ප්‍රාථමික අංශයේ සිසුන් 400 ක් පමණ ඉගෙනුම ලබන බව වාර්තා වේ. මාස කිහිපයක කාලයක් සඳහා පමණක් ප්‍රවාහන අමාත්‍යංශය විසින් අදාළ ගොඩනැගිල්ල ලබා දී ඇත.", "URL": "https://sinhala.adaderana.lk/news.php?nid=34430", "Category": null, "Parent URL": null}