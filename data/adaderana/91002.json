{"Source": "Adaderana", "Timestamp": "June 17, 2018 08:48 am", "Headline": "ATM කාඩ්වලින් සල්ලි කොල්ල කෑ 2ක් මාට්ටු", "News Content": "ඒ.ටී.එම් යන්ත්‍ර වලින් මුදල් වංචා කළ පුද්ගලයින් දෙදෙනෙකු මීගමුව, කුරණ ප්‍රදේශයේදී අත්අඩංගුවට ගෙන තිබේ. සැකකරුවන් විසින් මීගමුව හා ජාඇල යන ප්‍රදේශ වල ඒ.ටී.එම් යන්ත්‍ර කිහිපයකින් රුපියල් අසූලක්ෂ 78,000ක මුදලක් වංචා කර ඇති බව පොලීසිය සඳහන් කළේය. මීගමුව පොලිස් ස්ථානයේ නිළධාරීන් විසින් සිදුකළ දීර්ඝ විමර්ශනයකින් අනතුරුව ඔවුන් අත්අඩංගුවට ගෙන ඇති අතර වංචා කළ මුදල් වලින් ලබාගත් යතුරුපැදියක්ද පොලීසිය බාරයට ගෙන තිබේ. අත්අඩංගුවට ගෙන ඇත්තේ මීගමුව ප්‍රදේශයේ පදිංචි 26 හැවිරිදි තරුණයින් දෙදෙනෙකු වන අතර ඔවුන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=91002", "Category": null, "Parent URL": null}