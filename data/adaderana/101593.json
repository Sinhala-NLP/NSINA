{"Source": "Adaderana", "Timestamp": "December 31, 2018 04:51 pm", "Headline": "ඉබ්බෝ කඩපු හොරෙක්-CCTV දර්ශන ​සහිතයි", "News Content": "හලාවත පොලිස් වසමට අයත් කුමාරකට්ටුව හා මණ්ඩලාන ප්‍රදේශවල පිහිටි වෙළද සැල් තුනකට අද(31) අළුයම් කාලයේදී ඇතුළු වූ පුද්ගලයෙකු එම වෙළදසැල් තුළ තිබු මුදල් සොරා ගෙන යාමක් සම්බන්ධයෙන් හලාවත පොලීසිය පරීක්ෂණ ආරම්භ කර තිබේ. මේ සොරා වෙළඳසැල්වල තිබු ඉබි යතුරු කඩා වෙළද සැල් තුළට ඇතුලත් වී ඇති බවට මේ වන විට අනාවරණය වී තිබේ. මොහු මිට පෙරද මේ ප්‍රදේශයේ හා පල්ලම , ආඩිගම ඇතුළු ප්‍රදේශ කිපයකද වෙළඳසැල් කඩා මුදල් සොරා ගෙන ගොස් ඇති බව මේ වන විට තහවුරු වී ඇත. අද අළුයම තුනෙන් පසු මොහු ප්‍රදේශයේ සැරි සරණ අයුරු හා වෙළඳසැල්වල ඉබි යතුරු කඩා වෙළදසැල් තුළට ඇතුළු වන අයුරු ප්‍රදේශයේ හා එම වෙළදසැල් වල සී.සී.ටීවී කැමරා පද්ධති කීපයකම සටහන්ව තිබේ. මේ සොරා පාපැදියකින් පැමිණෙන බවට මේ වන විට තොරතුරු ලැබී ඇති අතර මොහු වැඩි වශයෙන් වෙළඳ සැල් බිඳ ඇත්තේ අළුයම් දෙකෙන් පසුව බවටද මේ වන විට තොරතුරු තහවුරු වී තිබේ. හලාවත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=101593", "Category": null, "Parent URL": null}