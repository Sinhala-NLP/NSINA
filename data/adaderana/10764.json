{"Source": "Adaderana", "Timestamp": "September 10, 2010 11:03 am", "Headline": "රට ගොඩ නගන මහා ඉතුරුම් චාරිකාව ", "News Content": "ජාතික ඉතිරි කිරීමේ බැංකුව, නවෝදයේ අරුණලු සමගින් යන නව ගමනේ ආරම්භය ජාතික ඉතිරි කිරීමේ බැංකුවේ සභාපති ප්‍රදීප් කාරියවසම්, සාමාන්‍යාධිකාරී හා ප්‍රධාන විධායක එච් .එම්. හෙන්නායක බණ්ඩාර යන මහත්වරුන්ගේ ප්‍රධානත්වයෙන් NSB මූලස්ථානයේදී බ්‍රහස්පතින්දා(09) පෙරවරුවේ යෙදුණු සුබ මොහොතින් සිදුවිය. ජාතික ඉතිරිකිරීමේ බැංකුවේ ශාඛා 169 ආවරණය වන පරිදි මෙම මහා ඉතුරුම් චාරිකාව සංවිධානය කොට ඇත. මෙම ඉතුරුම් චාරිකාව දෙසැම්බර් 23 වැනිදා දක්වා ගමන් කරමින් මේ රටේ ජනතාව වෙත වඩාත් සජීවීව ඉතුරුම් පණිවිඩය ගෙනයාමට කටයුතු කරමින් සූදානම් කර ඇති බවත්, ශ්‍රී ලංකාවේ එතෙක් මෙතෙක් දක්නට ලැබුණු විශාලතම කැටය මේ සඳහා නිර්මාණය කළේ ශ්‍රී ලාංකික ජනතාව තුළ ඇති සකසුරුවම සහ ඉතිරි කිරීම පිළිබඳ හැඟීමට නව අරුතක් එක් කිරීමේ අරමුණින් බවත්, ජාතික ඉතුරු කිරීමේ බැංකුවේ සාමාන්‍යාධිකාරී හා ප්‍රධාන විධායක එච්. එම්. හෙන්නායක මහතා පවසයි. මෙම අවස්ථාවට ජාතික ඉතිරිකිරීමේ බැංකුවේ ක්‍රියාකාරී අධ්‍යක්ෂ දේශබන්ධු සුමනදාස අබේගුණවර්ධන මහතා ඇතුළු අධ්‍යක්ෂ මණ්ඩලය, ජ්‍යෙෂ්ඨ නියෝජ්‍ය සාමාන්‍යාධීකාරී ධම්මික පෙරේරා මහතා ඇතුළු නියෝජ්‍ය සාමාන්‍යාධිකාරීවරු සහ නිලධාරීන් සහ කාර්යය මණ්ඩලය සහභාගි වේ.", "URL": "https://sinhala.adaderana.lk/news.php?nid=10764", "Category": null, "Parent URL": null}