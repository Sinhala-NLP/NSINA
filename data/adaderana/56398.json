{"Source": "Adaderana", "Timestamp": "January 16, 2016 03:49 pm", "Headline": "නිල්වලා ගඟට තෙල් කාන්දු වෙයි - ජල සැපයුම් අත්හිටුවයි", "News Content": "කත්දූව,බලකාවල සහ නාදුගල යන ජල මූලාශවලින් පිරිපහදුව සඳහා ජලය ලබා ගැනිම තාවකාලිකව අත්හිටවූ බව ජාතික ජල සම්පාදන හා ජලාපවාහන මණ්ඩලය ප්‍රකාශකර තිබේ.එම මණ්ඩලයේ දකුණු පළාත් නියෝජ්‍ය සාමාන්‍යාධිකාරි ජයන්ත පතිරණ මහතා ප්‍රකාශ කළේ අකුරැස්ස නගරයේ ඉන්ධන පිරිවුම්හලක සිදු වූ ඉන්ධන කාන්දුවක් හේතුවෙන් මෙම පියවර ගෙන ඇති බවයි.අද(16) පෙරවරුවේ සිදුවු මෙම ඉන්ධන කාන්දුවිම හේතුවෙන් නිල්වළා ගඟට ඉන්ධන මිශ්‍ර වී ඇති බවයි වාර්තා වී තිබේ.මේ හේතුවෙන් ජල පිරිපහදුව සඳහා ජලය ලබාගන්නා කත්දූව,බලකාවල සහ නාදුගල යන මූලාශවලින් ජලය ලබා ගැනිම තාවකාලිකව නතර කළ බව ජයන්ත පතිරණ මහතා වැඩිදුරටත් ප්‍රකාශකර ඇත.ජලය පිරිපහදු කිරිමේ කටයුතු මේ වනවිට තාවකාලිකව නරත කර ඇති බැවින් දෙවුන්දර,මිරිස්ස,දික්වැල්ල,කෝට්ටගොඩ, කුඩාවැල්ල,කැකණදුර,මාලිම්බඩ සහ මාතර යන ප්‍රදේශවල ජනතාව ජලය අරපිරිමැස්මෙන් භාවිත කරන ලෙස ජයන්ත පතිරණ මහතා එම ප්‍රදේශවල ජනතාවට දැනුම් දී තිබේ.", "URL": "https://sinhala.adaderana.lk/news.php?nid=56398", "Category": null, "Parent URL": null}