{"Source": "Adaderana", "Timestamp": "August 8, 2018 06:14 am", "Headline": "අදත් සුළඟේ වේගය වැඩි විය හැකියි", "News Content": "අද (08) දිවයින හරහා සහ දිවයින අවට මුහුදු ප්‍රදේශවල සහ විශේෂයෙන් දිවයිනට වයඹ සහ ගිනි කොණ දෙසින් වන මුහුදු ප්‍රදේශවවල සුළගේ වවේගය වැඩිවීමේ හැකියාව තවදුරටත් පවතී. මධ්‍යම කඳුකර ප්‍රදේශවලත් ඌව, සබරගමුව, උතුරු, උතුරු මැද, දකුණු, නැගෙනහිර සහ වයඹ පළාත්වලත් විටින් විට හමන පැ.කි.මී. 50 දක්වා තරමක් තද සුළං (Gusty winds) ඇතිවිය හැක. ගාල්ල සහ මාතර දිස්ත්‍රික්කවල විටින් විට වැසි ඇතිවේ. සබරගමුව, මධ්‍යම, බස්නාහිර සහ වයඹ පළාත්වල වැසි වාර කිහිපයක් ඇතිවේ. සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මි.මී. 50 ක පමණ තරමක් තද වැසිද ඇති විය හැකි බවත් කාළගුණ විද්‍යා දෙපාර්තමේන්තුව කළ නිවේදනයේ සඳහන් විය.", "URL": "https://sinhala.adaderana.lk/news.php?nid=94024", "Category": null, "Parent URL": null}