{"Source": "Adaderana", "Timestamp": "December 29, 2016 08:39 am", "Headline": "   කිරිපිටි මිල වැඩි කරන්න පාරිභෝගික අධිකාරියේ අනුමැතියක් නෑ?", "News Content": "ආනයනික කිරිපිටිවල මිල වැඩි කිරීම සඳහා අනුමැතිය ලබානොදීමට පාරිභෝගික කටයුතු පිළිබඳ අධිකාරිය තීරණය කර තිබේ.ප්‍රධාන පෙළේ කිරිපිටි සමාගම් කිහිපයක් ආනයනික කිරිපිටිවල මිල වැඩි කිරීමට පාරිභෝගික කටයුතු පිළිබඳ අධිකාරියෙන් ඉල්ලීමක් කර තිබුණි.කිරිපිටි කිලෝ ග්‍රෑමයක් රුපියල් 100ත් 117ත් අතර මිලක් යටතේද, ග්‍රෑම් 400ක් රුපියල් 40ත් 46ත් අතර මිලක් යටතේද වැඩි කිරීමට එම සමාගම් අවසර ඉල්ලා තිබූ බව පාරිභෝගික කටයුතු පිළිබඳ අධිකාරිය සඳහන් කළේය.කෙසේවෙතත් කිරිපිටි සඳහා බලපාන විවිධ මිල සංඝටකවල වර්තමාන තත්ත්වය පිළිබඳ සලකා බලා අදාළ මිල වැඩි කිරීම අවශ්‍ය නොවන බව පාරිභෝගික කටයුතු පිළිබඳ අධිකාරිය හඳුනාගෙන තිබේ.ඒ අනුව ආනයනික කිරිපිටිවල මිල වැඩි කිරීම සඳහා කිසිසේත්ම අනුමැතිය ලබාදිය නොහැකි බව පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතා පවසයි.පාරිභෝගික කටයුතු පිළිබඳ අධිකාරිය විසින් ආනයනික කිරිපිටි සඳහා උපරිම සිල්ලර මිලක් නියම කර ඇති අතර ඒ අනුව කිලෝ ග්‍රෑම් එකක් රුපියල් 810කට සහ ග්‍රෑම් 400 රුපියල් 325ක උපරිම සිල්ලර මිලකට අලෙවි කළ යුතු වෙයි.", "URL": "https://sinhala.adaderana.lk/news.php?nid=67456", "Category": null, "Parent URL": null}