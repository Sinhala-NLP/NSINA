{"Source": "Adaderana", "Timestamp": "February 22, 2019 03:33 pm", "Headline": "කෝටි 08 ක මත්ද්‍රව්‍ය තොගයක් සමඟ පුද්ගලයෙක් මාට්ටු", "News Content": "රුපියල් කෝටි 08 ක වටිනාකමින් යුතු හෙරොයින් සහ හෂීස් මත්ද්‍රව්‍ය තොගයක් සමඟ පුද්ගලයෙකු මීගමුව පෝරුතොට ප්‍රදේශයේදී අත්අඩංගුවට ගෙන තිබේ. මත්ද්‍රව්‍ය තොගය මෝටර් ර‍ථයකින් ප්‍රවාහනය කරමින් සිටිය‍දී මීගමුව, කොට්ඨාශ අපරාධ විමර්ශණ ඒකකය මඟින් අදාළ පුද්ගලයා අත්අඩංගුවට ගෙන ඇති බව සඳහන්ය. අදාළ මෝටර් ර‍ථයේ තිබී හෙරොයින් කිලෝග්‍රෑම් 4යි ග්‍රෑම් 865 ක් සහ හෂීස් කිලෝග්‍රෑම් 3යි ග්‍රෑම් 814 ක් පොලිසිය බාරයට ගෙන තිබේ. අත්අඩංගුවට ගත් සැකකරු 29 හැවිරිදි අයෙකු වන අතර ඔහු මත්ද්‍රව්‍ය බෙදාහරින්නෙකු ලෙස කටයුතු කර ඇති බවට සිදු කළ මූලික විමර්ශනවලදී අනාවරණය වී ඇති බවයි පොලීසිය පැවසීය. සැකකරු මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104832", "Category": null, "Parent URL": null}