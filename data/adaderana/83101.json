{"Source": "Adaderana", "Timestamp": "January 17, 2018 10:55 am", "Headline": " LTTE සංවිධානයේ ලකුණු යොදා සුබ පැතු 2ක් රිමාන්ඩ් ", "News Content": "තහනම් සංවිධානයක් වන එල්.ටී.ටී.ඊ යෙහි නිල ලාංඡනය හා එහි නායකයා ලෙස කටයුතු කළ වේලුපිල්ලේ ප්‍රභාකරන්ගේ රුව සහිතව සකස් කළ අලුත් අවුරුදු සුබ පැතුම්පත් විවිධ පුද්ගලයින්ට සමාජ ඡාලා වෙබ් අඩවි හරහා යවන ලද පුද්ගලයින් දෙදෙනෙකුට ජනවාරි මස 24 වන දා තෙක් රක්ෂිත බන්ධනාගත කර තිබේ. කොළඹ අතිරේක මහේස්ත්‍රාත්වරිය වන සමුද්‍රා ලක්මාලි ජයසිංහ මහත්මිය විසින් මෙම නියෝගය ලබා දී ඇත. රත්නපුර ජ්‍යේෂ්ඨ පොලිස් අධිකාරී බුද්ධික සිරිවර්ධන මහතා විසින් කරන ලද පැමිණිල්ලක් අනුව ත්‍රස්ත විමර්ශන ඒකකය විසින් දිනේෂ් කුමාර් හා විජේකුමාර් විගිල්ෂන් යන මෙම තරුණයින් දෙදෙනා මෙලෙස අත්අඩංගුවට ගෙන තිබුණි. ඔවුන්ට එරෙහි පරීක්ෂ මෙතෙක් අවසන් වී නොමැති බවට ත්‍රස්ත විමර්ශන ඒකකය මඟින් කළ ඉල්ලීම අනුව අතිරේක මහේස්ත්‍රාත්වරිය මෙම තීන්දුව ගනු ලැබීය.", "URL": "https://sinhala.adaderana.lk/news.php?nid=83101", "Category": null, "Parent URL": null}