{"Source": "Adaderana", "Timestamp": "January 11, 2018 07:56 am", "Headline": "ගංජා එක්ක පොලීසියට මාට්ටු වූ 17 සැකකරු  සියදිවි නසා ගනියි", "News Content": "පිටකොටුව පොලිස් ස්ථානයේ සිරමැදිරිය තුළදී 17 හැවිරිදි සැකකරුවෙකු සියදිවි හානිකරගෙන තිබේ. පොලිසිය පැවසුවේ පිටකොටුව බැස්ටියන් මාවත ප්‍රදේශයේදී ගංජා තොගයක් සමඟ සැකකරු ඊයේ (10) රාත්‍රී අත්අඩංගුවට ගෙන ඇති බවයි. සැකකරු හපුතලේ, කිරිමානගම ප්‍රදේශයේ පදිංචිව සිටි අයෙකු වේ. ඔහු තම ඇඳුම් උපයෝගි කර ගනිමින් ගෙල සිරකරගෙන ඇති බව වාර්තා වේ. මේ වන විට මෘත දේහය ජාතික රෝහලේ තැන්පත් කර තිබේ. මරණය සම්බන්ධයෙන් සහකාර පොලිස් අධිකාරිවරයෙකුගේ උපදෙස් මත විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=82791", "Category": null, "Parent URL": null}