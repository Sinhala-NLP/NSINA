{"Source": "Adaderana", "Timestamp": "November 9, 2012 10:24 am", "Headline": "කන්ටේනරයක් පෙරළී පුද්ගලයෙක් යටවෙයි - ගාලුපාරේ රථවාහන ධාවනයට බාධා", "News Content": "ගාලු පාරේ අම්බලන්ගොඩ හා හික්කඩුව අතර කහව ප්‍රදේශයේදී කන්ටේනරයක් පෙරළීම හේතුවෙන් ඊට යටවී පුද්ගලයෙකු ‍මියගොස් ඇති අතර මේ නිසා වාහන තදබදයක් ද හටගෙන තිබේ. කන්ටේනර් රථයේ රියදුරුට එහි වේගය පාලනය කර ගැනීමට නොහැකිවීමෙන් මෙම අනතුර සිදුව ඇතැයි පොලීසිය පවසයි. අනතුරින් රියදුරා සහ සහයකයා ද තුවාල ලබා ගාල්ල කරාපිටිය රෝහලට ඇතුළත් කර තිබේ. අද (09) පෙරවරු 8.30ට පමණ මෙම අනතුර සිදුව ඇත.", "URL": "https://sinhala.adaderana.lk/news.php?nid=29040", "Category": null, "Parent URL": null}