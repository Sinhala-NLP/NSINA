{"Source": "Adaderana", "Timestamp": "April 18, 2012 08:25 am", "Headline": " රෝයල් චැලේන්ජර්ස්ට ජය ", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ රෝයල් චැලෙන්ජර්ස් කණ්ඩායම සහ පූනේ වොරියස් කණ්ඩායම අතර තරගය කඩුලු 6කින් ජය ගැනීමට රෝයල් චැලෙන්ජර්ස් කණ්ඩායම සමත්විය. තරගයේ කාසියේ වාසිය දිනා ගත් පූනේ වොරියස් කණ්ඩායම ප්‍රථමයෙන් පන්දුවට පහර දීමට තීරණය කරන ලදී. ඒ අනුව ඔවුන් නියමිත පන්දුවාර 20 අවසානයේ දී කඩුලු 6ක් දැවී ලකුණු 182ක් ලබා ගන්නා ලදී. එහිදී රොබින් උත්තප්පා ලකුණු 69ක් ද ජෙසී රයිඩර් ලකුණූ 34ක් ද රැස් කළහ. පිළිතුරු ඉනිම ක්‍රීඩා කළ රෝයල් චැලෙන්ජර්ස් කණ්ඩායම නියමිත පන්දුවාර 20 අවසානයේ දී කඩුලු 4ක් දැවී ජයග්‍රාහී ඉලක්කය පසු කර ගියේය. එහිදී ක්‍රිස් ගේල් ලකුණු 81ක් ද ඒ.බී ඩිවිලියස් නොදැවී ලකුණු 33ක් ද ලබා ගත්හ.", "URL": "https://sinhala.adaderana.lk/news.php?nid=23596", "Category": null, "Parent URL": null}