{"Source": "Adaderana", "Timestamp": "July 18, 2013 11:34 am", "Headline": "ජනශක්ති ISO 9001:2008 සහතිකයෙන් පිදුම් ලබයි", "News Content": "2013 ජූලි 3 ලංකාවේ ප‍්‍රමුඛතම රක්‍ෂණ සමාගමක් වන ජනශක්ති රක්‍ෂණ සමාගම ගුණාත්මක සේවාවක් සැපයීමේ නායකත්වය යළිත් තහවුරු කිරීමට සමත් විය. රක්‍ෂණ සේවාවන්හී ගුණාත්මක බව වර්ධනය කිරීම සඳහා සමාගමේ අඛණ්ඩ කැපවීම ඇගයීමට ලක් කරමින් ISO සහතිකයෙන් පිදුම් ලැබූ ලංකාවේ ප‍්‍රථම රක්‍ෂණ සමාගම බවට පත් වීමට ජනශක්ති රක්‍ෂණ සමාගමට හැකි විය. ගුණාත්මක භාවය වර්ධනය කර ගැනීමේ ක‍්‍රියාවලිය තුළ බියුරෝ වෙරිටාස් ලංකා (Bureau veritas lanka) විසින් මෙහෙයවන ලද පුනර් සහතිකකරණ විගණනයකින් පසු සමාගමේ ISO 9001:2008 තත්ත්වය යළිත් තහවුරු කෙරිණ. තත්ත්ව සහතිකරණයට අදාළ විචක්‍ෂණ කලමනාකරණ ක‍්‍රමවේදයක් ජනශක්ති රක්‍ෂණ සමාගම විසින් පවත්වාගෙන යෑම ISO සහතිකකරණය සඳහා ප‍්‍රධාන වශයෙන් හේතු විය. \"සමාගම් විසින් සලසන සේවාවන්ගෙන් තම අවශ්‍යතා නිසි කලට අපේක්‍ෂා කරන මට්ටමට හෝ ඊටත් වැඩි මට්ටමකින් ඉටු වෙනවාද යන්න තහවුරු කරගැනීමට පාරිභෝගිකයාට අවශ්‍යවෙනවා. ISO 9001:2008 තත්ත්ව සහතිකය හිමිවීම දැඩි සුපරීක්‍ෂණ ක‍්‍රියාවලියක ප‍්‍රතිඵලයක් වන අතර උසස් තත්ත්වයකින් යුතු රක්‍ෂණ සේවාවක් ජනතාවට සැපයීමට හැකිවීම පිළිබඳව පැහැදිළි සංඥාවක් මෙමගින් ලබාදෙනවා\" යනුවෙන් ජනශක්ති රක්‍ෂණ සමාගමේ කලමනාකාර අධ්‍යක්‍ෂ ප‍්‍රකාෂ් ශාෆ්ටර් මහතා පැවසීය. විශිෂ්ට ISO 9001:2008 ලිපි ලේඛන තුළ තත්ත්වකරණ පිළිවෙත සහ තත්ත්වකරණ ක‍්‍රියාවලිය භාවිතාකරන්නාට පහසු ලිපිගොනුවක් ලෙස පැමිණෙයි. මෙහිදී පාරිභෝගිකයාට සේවාවන් සලසන ආකාරයල ලබාදෙන සේවාවල පාරිභෝගික තෘප්තිය සහ එම සේවාව හරහා පාරිභෝගික අවශ්‍යතා ඉටුවීද යන්න පිළිබඳව ඇගයීමකට ලක්කෙරේ. තවදුරටත් මෙම ක‍්‍රියාවලිය තුළ අඛණ්ඩව වැඩිදියුණු කරගන්නා මෙහෙයුම් ඵළදායීතාව තුළ මෙහෙයුම් පිරිවැය අඩුකරගත හැකි වීමල සේවකයින්ල පාරිභෝගිකයින් සහ සැපයුම්කරුවන් ඇතුළුව කොටස්කරුවන්ගේ සබඳතා ශක්තිමත් කරගත හැකි වේ. එමෙන්ම මෙහිදී නීතිමය අවශ්‍යතා නිසිලෙස සලකා බැලෙන බැවින් ආයතනයට සහ පාරිභෝගිකයින්ට ව්‍යවස්ථාපිත රෙගුලාසි බලපාන ආකාරය පිළිබඳව පැහැදිලිව හඳුනාගත හැකිවේ. මීට අමතරව මෙම ක‍්‍රියාවලිය තුළ නිෂ්පාදන සහ සේවාවන් හී අඛණ්ඩතාව සහ උපයෝගීතා හැකියාව පිළිබඳව අවදානම් කලමනාකරණ ක‍්‍රියාවලිය වර්ධනයවේ. අවසන් වශයෙන් පිළිගත් සම්මතයන්ට අනුව සිදුකෙරෙන ස්වාධීන ව්‍යාපාරික විශිෂ්ටත්වය තහවුරු කිරීමේ පරීක්‍ෂණයක් තුළ සමාගමේ ශක්‍යතාව සනාථ කෙරේ. යළිත් ජනශක්ති රක්‍ෂණ සමාගම ලද සහතිකකරණය පිළිබඳව අදහස් දක්වන සමාගමේ සමීක්‍ෂණ පිළිබඳ ජ්‍යෙෂ්ඨ කලමනාකාර නිලූපුල් චන්ද්‍රසේන මහත්මිය \"අප විසින් භාවිතා කරන අපගේ විගණන සම්මතයන් හා ප‍්‍රමිතීන් ISO තත්ත්ව කලමනාකරණ ක‍්‍රමවේදයන් සකසා ගැනීමට අප මෙහෙයවනු ලැබුවා. ISO 9001:2008 තත්ත්ව සහතිකයට අදාළ කලමනාකරණ ක‍්‍රමවේදය තුළ ලාභදායීව සහ කාර්යක්‍ෂමව පාරිභෝගිකයාගේ දැනුම නිපුණතාව ක‍්‍රමවේද පිළිබඳව මනාව සොයා බැලෙනවා\" යනුවෙන් පැවසුවාය. ඇය වැඩිදුරටත් සඳහන් කළේ \"අපි හැමවිටම උත්සාහ කරන්නේ අප විසින් ලබාදෙන සේවාවන් හරහා පාරිභෝගිකයා උපරිම මට්ටමින් තෘප්තිමත් කිරීමටයි.එබැවින් මෙම ක‍්‍රියාවලිය තුළදී අපගේ එම අභියෝගය නිවැරදි ලෙස ඉටුකර ගත හැක්කේ කෙසේදැයි පෙන්වා දී තිබෙනවා\" යනුවෙනි. ISO තත්ත්වකරණයට පත්වීමෙන් අනතුරුව අඛණ්ඩව සේවාවන් හී ගුණාත්මකභාවය වර්ධනය කරගැන්මට කැපවී සිටින ජනශක්ති රක්‍ෂණ සමාගම මෙම ක‍්‍රියාවලිය සමාගමේ සියලූ ප‍්‍රාදේශීය කාර්යාල, ප‍්‍රධාන කාර්යාල සහ විකුණුම් කාර්යාල වෙතද ව්‍යාප්ත කිරීමට කටයුතු කර ඇත. ජනශක්ති සමාගමේ පදනම බිහිවී ඇත්තේ ශක්තිමත් මූල්‍ය පදනමත් විශිෂ්ට ප‍්‍රාරක්‍ෂණ හැකියාවත්ල පැහැදිලි ප‍්‍රතිරක්‍ෂණ සහායත් එමෙන්ම වෘත්තීය මට්ටමින් නිපුණ අත්දැකීම් සහිත සේවක සමුහයත් සමගින්ය. ISO තත්ත්වකරණ ක‍්‍රියාවලියේ මුල සිටම ජනශක්ති රක්‍ෂණ සමාගම සමග කටයුතු කරන බියුරෝ වෙරිටාස් ලංකා සමාගම විසින් ජනශක්ති රක්‍ෂණ සමාගමේ තත්ත්ව කලමනාකරණය පිළිබඳව එහි සේවකයින් අඛණ්ඩව දැනුවත් කිරීම සඳහා පුහුණු සැසිවාර සහ විගණන පුහුණු සැසිවාර දියත් කරනු ලැබීය.", "URL": "https://sinhala.adaderana.lk/news.php?nid=35889", "Category": null, "Parent URL": null}