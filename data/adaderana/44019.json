{"Source": "Adaderana", "Timestamp": "June 17, 2014 11:08 am", "Headline": "ශ්‍රී ලංකාවේ සංචාරය කරන ඕස්ට්‍රේලියානුවන්ගේ උපදෙස් අලුත්වෙයි", "News Content": "ශ්‍රී ලංකාවේ සංචාරය කරන ඔස්ට්‍රේලියානු ජාතිකයින් සඳහා විශේෂ උපදේශන මාලවක් නිකුත් කිරීමට ඔස්ට්‍රේලියානු රජය පියවර ගෙන තිබේ. ශ්‍රී ලංකාවේ පවතින ආරක්ෂක තත්ත්වය පිළිබඳ සලකා බැලීමෙන් අනතුරුව එරට විදේශ කටයුතු අමාත්‍යාංශය විසින් මෙම විශේෂ උපදේශන මාලාව නිකුත් කර ඇති බව සඳහන් වෙයි. ඒ අනුව දේශපාලන සහ සිවිල් ගැටුම් පවතින ප්‍රදේශව දී ශ්‍රී ලංකා බලධාරීන් විසින් ලබා දී ඇති උපදෙස් අනුගමනය කරන ලෙස ඔස්ට්‍රේලියානු රජය සංචාරකයින්ට දැනුම් දී තිබේ. එමෙන්ම තම ආරක්ෂා තහවුරු කර ගැනීම උදෙසා උද්ඝෝෂණ සහ ජනතාව වැඩි වශයෙන් එක්රැස් වන ස්ථානවලින් ඉවත්ව සිටින ලෙසද ශ්‍රී ලංකාවේ සංචාරය කරන ඔස්ට්‍රේලියානු ජාතිකයින්ට එරට රජය දැනුම් දී ඇති බව සඳහන් වෙයි. විශේෂයෙන් අලුත්ගම සහ බේරුවල ප්‍රදේශවල හටගත් නොසන්සුන්කාරී වාතාවරණය සැලකිල්ලට ගනිමින් ඔස්ට්‍රේලියානු රජය මෙලෙස විශේෂ උපදේශන මාලාවක් නිකුත් කර තිබේ.", "URL": "https://sinhala.adaderana.lk/news.php?nid=44019", "Category": null, "Parent URL": null}