{"Source": "Adaderana", "Timestamp": "March 8, 2013 10:12 am", "Headline": "කැකිරාවේ පාසලක ගහක අත්තක් සිසුන්ගේ ඔළුවට වැටෙයි", "News Content": "කැකිරාව මධ්‍ය මහා විද්‍යාල භූමියේ තිබූ ගසක අත්තක් කඩා වැටීමෙන් සිසුන් 15 දෙනෙකු තුවාල ලබා තිබේ. අද (08) පෙරවරුවේදී මෙම අනතුරට මුහුණ දී ඇත්තේ එම පාසලේ 6, 7 ශ්‍රේණිවලට අයත් සිසුන් පිරිසක් බව අද දෙරණ වාර්තාකරු සදහන් කළේය. තුවාල ලැබූවන් කැකිරාව රෝහලට ඇතුළත් කිරීමෙන් පසු ඉන් 11 දෙනෙකු ප්‍රතිකාර ලබා පිටව ගොස් තිබේ. ඉන් අනතුරුව පොලීසියේ මැදිහත් වීමෙන් අදාළ පාසලේ ගස කපා ඉවත් කිරීමට පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=32212", "Category": null, "Parent URL": null}