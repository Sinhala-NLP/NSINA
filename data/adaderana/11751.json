{"Source": "Adaderana", "Timestamp": "October 26, 2010 02:36 pm", "Headline": "පහරදුන් සිසුන්ට එරෙහිව විනය ක්‍රියාමාර්ග ගන්නවා", "News Content": "රජරට විශ්ව විද්‍යාලයේ පහරදීමට සම්බන්ධ සිසුන්ට එරෙහිව විනය ක්‍රියාමාර්ග ගන්නා බව එම විද්‍යාලයේ උපකුලපති කේ .ඒ නන්දසේන මහතා පවසයි. පහරදීමට අදාළ සිසුන් හතළිස්දෙනෙකු පමණ මේ වන විට හඳුනාගෙන ඇති බව උපකුලපතිවරයා සඳහන් කළේය. ඉන් සිසුන් හයදෙනෙකුගේ නම් මිහින්තලය පොලිසියට ලබාදීමට කටයුතු කළ බව ද කේ ඒ නන්දසේන මහතා පැවසීය. අද(26) දිනයේද සාමාන්‍ය පරිදි විභාග කටයුතු සිදුකරන අතර සිසුන්ගේ ආරක්ෂාව සඳහා පොලිසිය ද විශ්ව විද්‍යාල භූමියෙහි රැඳී සිටින බව උපකුලපතිවරයා වැඩි දුරටත් කියා සිටියේය. එම විශ්ව විද්‍යාලයේ විභාග කටයුතුවල නිරත වෙමින් සිටි කළමනාකරණ පීඨයට අයත් සිසුන් පස්දෙනෙකුට අදාළ සැකකාර සිසුන් විසින් ඊයේ(25) පහරදී තිබුණි.", "URL": "https://sinhala.adaderana.lk/news.php?nid=11751", "Category": null, "Parent URL": null}