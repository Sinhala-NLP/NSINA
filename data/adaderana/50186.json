{"Source": "Adaderana", "Timestamp": "March 24, 2015 12:49 pm", "Headline": "දකුණු අප්‍රිකාවද? නවසීලන්තයද? - 298ක ඉලක්කයක්", "News Content": "ලෝක කුසලාන ක්‍රිකට් තරඟාවලියේ අවසන් මහ තරඟයට සුදුසුකම් ලබා ගැනීම සඳහා දකුණු අප්‍රිකාවෙන් නවසීලන්තයට ලකුණු 298ක ඉලක්කයක් හිමිව තිබේ.මෙම තරඟයේ පළමුව පන්දුවට පහරදීම ආරම්භ කළේ දකුණු අප්‍රිකාවය.තරඟයේ පන්දුවාර 38ක් අවසානයේදී දකුණු අප්‍රිකාව කඩුලු 3ට ලකුණු 216ක් ලබා සිටියදී වර්ෂාව ඇද හැළීමත් සමග පැයකට වැඩි කාලයකට පසුව තරඟය ආරම්භ කළ අතර ඒ අනූව පන්දුවාර 43ට තරඟය සීමා කෙරිණ.ඒ අනූව ඉතිරි පන්දුවාර 5ද සමගින් දකුණු අප්‍රිකාව පන්දුවාර 43දී කඩුලු 5ට ලකුණු 281ක් ලබාගත්තේය.වර්ෂාව සමග ප්‍රමාද වූ වේලාව ද සැලකිල්ලට ගෙන තරඟය ජය ගැනීම සඳහා පන්දුවාර 43දී නවසීලන්තයට ලකුණු 298ක ඉලක්කයක් ලබාදී ඇත.ජයග්‍රහණය හඹා යන නවසීලන්තය මීට ටික වේලාවකට පෙර පන්දුවාර 10දී කඩුලු 2ට ලකුණු 88ක් ලබා සිටියේය.", "URL": "https://sinhala.adaderana.lk/news.php?nid=50186", "Category": null, "Parent URL": null}