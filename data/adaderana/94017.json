{"Source": "Adaderana", "Timestamp": "August 7, 2018 08:44 pm", "Headline": "තහනම් දැලෙන් මළු අල්ලන් ගිය 2ක් පොලිස් දැලට හසු වෙයි", "News Content": "මොනරාගල සියඹලාණ්ඩුව මුතුකණ්ඩිය ජලාශයේ තහනම් දැල් යොදා ගනිමින් මසුන් අල්ලමින් සිටි සැකකරුවන් දෙදෙනකු ගොවිදුපුර පොලිසිය විසින් අත්අඩංගුවට ගෙන තිබේ. සැකකරුවන් විසින් කලක පටන් දිවා රාත්‍රි දෙකෙහිම මෙම ජාවාරම සිදු කර ඇති බවට පොලිසියට තොරතුරු ලැබී ඇත. සැකකරුවන් දඹගල්ල මරිආරාව ප්‍රදේශයේ පදිංචි තිස් හැවිරිදි සහ තිස් පස් හැවිරිදි පුද්ගලයන් බව පොලිසිය පවසයි. සැකකරුවන් සන්තකයේ තිබූ තහනම් දැල් ආම්පන්න සහ උපකරණ තොගයක් ද පොලිසිය භාරයට ගෙන ඇත. සැකකරුවන් සියඹලාණ්ඩුව මහේස්ත්‍රාත් අධිකරණයට ඉදිරිපත් කිරිමට නියමිත අතර ගොවිදුපුර පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=94017", "Category": null, "Parent URL": null}