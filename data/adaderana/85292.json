{"Source": "Adaderana", "Timestamp": "March 7, 2018 10:59 am", "Headline": "අගරු වෙක්පත් නිකුත් කළ ඇල්ල ප්‍රදේශීය සභාවේ එජාප මන්ත්‍රී රක්ෂිත බන්ධනාගාරයට", "News Content": "ඇල්ල ප්‍රාදේශීය ස‍භාවට එක්සත් ජාතික පක්ෂයෙන් තේරී පත් වු උදයජීව බණ්ඩාර නැමති පුද්ගලයා ලබන මාර්තු 14 වන දක්වා රක්ෂිත බන්ධනාගාර ගත කර තිබේ. අගරු චෙක්පත් නිකුත් කර සිදුකළ බව කියන මූල්‍ය වංචා නඩු සම්බන්ධයෙන් අධිකරණය මඟ හැරීම නිසා වරෙන්තු නිකුත් කර තිබු ඇල්ල ප්‍රාදේශීය සභාවේ හිටපු විපක්ෂ නායක හා ඉකුත් පළාත් සභා මැතිවරණයේ දී ඇල්ල ප්‍රාදේශීය සභාවට තේරීපත්වු උදයජීව බණ්ඩාර නැමති පුද්ගලයා රුපියල් විසි අට ලක්ෂ අසූදාහක් හා තවත් මුදල් වංචා 3 ක් සම්බන්ධයෙන් අත්අඩංගුවටගත් බව බණ්ඩාරවෙල පොලිස් කොට්ඨාශ විශේෂ අපරාධ විමර්ශන අංශය පවසයි. සැකකරු බණ්ඩාරවෙල මහේස්ත්‍රාත් අධිකරණයට ඉදිරිපත් කිරිමෙන් පසු වැඩබලන මහේස්ත්‍රාත් පාලින්ද මනෝජ් වීරසිංහ මහතාගේ නියෝගය මත ලබන 14 වැනිදා රක්ෂිත බන්ධනාගාර ගත කරනු ලැබ තිබේ. ඇල්ල - කිතල්ඇල්ල පදිංචි කරුවෙක් වන සැකකරු ඇල්ල නගරයේ ගොඩනැගිලි ද්‍රව්‍ය වෙළද සැලක් පවත්වාගෙන යන අතර එම වෙළදසැලට ලබාගත් ගොඩනැගිලි ද්‍රව්‍ය සඳහා එම සැපයුම් කරුවන්ට ලබාදුන් චෙක් පත් අගරු විමෙන් සැලැස්වීමෙන් මෙම වංචාව සිදුකර ඇතැයි පොලිසිය පවසයි. වැලිමඩ ගොඩනැගිලි ද්‍රව්‍ය සැපයුම් ආයතනයකින් ලබාගත් ගොඩනැගිලි ද්‍රව්‍ය වෙනුවෙන් නිකුත් කළ රුපියල් දාහතර ලක්ෂ අසූදාහක චෙක්පත්, අනුරාධපුරයේ වානේ කම්බි සැපයුම් ආයතනයකින් ලබාගත් වානේ කම්බි වෙනුවෙන් නිකුත් කළ රුපියල් හත්ලක්ෂ පනස් දාහක 7,50000 චෙක්පත් හා බණ්ඩාරවෙල, බිදුණුවැව ගොඩනැගිලි ද්‍රව්‍ය (තොග) සැපයුම් ආයතනයකින් ලබාගත් යකඩ කම්බි සඳහා නිකුත්කල රුපියල් හය ලක්ෂ පනස් දහසක චෙක්පතක් මෙසේ අගුරුවීම පිළිබඳව එම සැපයුම් කරුවන් විසින් පොලිසියට පැමිණිලි කර තිබු බව පොලිසිය සඳහන් කරයි. බණ්ඩාරවෙල පොලිස් අධිකාරි සුදත් මාසිංහ, මහතාගේ උපදෙස් මත බණ්ඩාරවෙල විශේෂ අපරාධ විමර්ශන අංශයේ ස්ථානාධිපති උ.පො.ප. ජනිත කුමාර මහතාගේ මෙහෙයවීමෙන් වැඩිදුර පරීක්ෂණ පැවැත්වෙයි.", "URL": "https://sinhala.adaderana.lk/news.php?nid=85292", "Category": null, "Parent URL": null}