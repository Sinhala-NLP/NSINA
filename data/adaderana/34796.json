{"Source": "Adaderana", "Timestamp": "June 10, 2013 01:19 pm", "Headline": "අයි.සී.සීය කනගාටුව පළකරයි", "News Content": "අයි.සී.සී ක්‍රිකට් තරඟාවලියේ සමාරම්භක උත්සවයේදී ඉන්දීය හින්දි ගීතයක් වාදනය කිරීමේ සිද්ධිය සම්බන්ධයෙන් ජාත්‍යන්තර ක්‍රිකට් කවුන්සිලය සිය කනස්සල්ල ශ්‍රී ලංකා ක්‍රිකට් ආයතනයට දැනුම් දී තිබේ. ලිපියක් මගින් ඒ බව දන්වා ඇති බව ශ්‍රී ලංකා ක්‍රිකට් ආයතනයට පවසයි. අයි.සී.සී තරඟාවලියේ අධ්‍යක්ෂක ක්‍රිස් ටෙට්ලි මහතා විසින් මේ බව දැනුම් දුන් බව එම ආයතනය කියයි. අයි.සී.සී තරඟාවලියේ සමාරම්භක උත්සවයේදී ශ්‍රී ලංකා ජාතික ධජය රැගෙන යන අවස්ථාවේදී ඉන්දීය හින්දි ගීතයක් වාදනය වීම සම්බන්ධයෙන් අප්‍රසාදය පළ කරමින් ශ්‍රී ලංකා ක්‍රිකට් ආයතනය ජාත්‍යන්තර ක්‍රිකට් කවුන්සිලයෙන් විමසීමක් කර තිබුණි.", "URL": "https://sinhala.adaderana.lk/news.php?nid=34796", "Category": null, "Parent URL": null}