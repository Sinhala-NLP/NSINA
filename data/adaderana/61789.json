{"Source": "Adaderana", "Timestamp": "July 5, 2016 12:51 pm", "Headline": " පාළු ළිඳකින් බෝම්බ මතු වෙයි", "News Content": "යාපනය උඩුප්පිඩ්ඩි ප්‍රදේශයේ පාළු ළිඳක තිබී බෝම්බ තොගයක් සොයාගෙන තිබේ. වැල්වැටිතුරෙයි පොලීසිය සඳහන් කළේ ලද තොරතුරක් මත සිදුකළ විමර්ශනයකදී අදාළ බෝම්බ සොයාගැනීමට හැකි වු බවයි.එහිදී ළිඳ තුළ තිබී අත්බෝම්බ 69ක්, පැරා බෝම්බ 25ක් සහ මෝටාර් උණ්ඩ 25ක් සොයාගත් බව පොලීසිය පවසයි.පසුගිය යුධ සමයේ දී එල්.ටී.ටී.ඊ. සංවිධානය විසින් අදාළ බෝම්බ සහ උණ්ඩ ළිඳට දමන්නට ඇති බවට සැක පළ කරයි.කෙසේවෙතත් අදාළ බෝම්බ පොලිස් විශේෂ කාර්යය බලකා බෝම්බ නිෂ්ක්‍රීය අංශය විසින් නිෂ්ක්‍රීය කර ඇති අතර වැල්වැටිතුරෙයි පොලීසිය ඒ සම්බන්ධයෙන් වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=61789", "Category": null, "Parent URL": null}