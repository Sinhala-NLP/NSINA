{"Source": "Adaderana", "Timestamp": "December 20, 2013 05:26 pm", "Headline": "රජයේ මුළු ණය ජාතික ආදා‍යමෙන් 75% දක්වා අඩු කර ගැනීමට හැකිවෙලා", "News Content": "රජයේ මුළු ණය ජාතික ආදායමෙන් සියයට 75 දක්වා අඩුකර ගැනීමට රජයට හැකි වී ඇති බව ජනාධිපති මහින්ද රාජපක්ෂ මහතා පවසයි. ඔහු පවසන්නේ එය මීට පෙර සියයට 104ක් පමණ ඉහළ අගයක පැවති බවයි. ඒක පුද්ගල ණය ප්‍රමාණය, ඒක පුද්ගල ආදායමට වඩා පහල අගයක පවතින බව ද ජනාධිපතිවරයා පවසයි. අය වැය කාරක සභා අවස්ථා විවාදය අවසන් දිනයේ පාර්ලිමේන්තුව අමතමින් ජනාධිපති මහින්ද රාජපක්ෂ මහතා මේ බව කියා සිටියේය. ඒක පුද්ගල ණය ප්‍රමාණය රුපියල් ලක්ෂ තුනක් වන බව ඇතැම් අය ප්‍රකාශ කළත් ඒක පුද්ගල ආදායම රුපියල් ලක්ෂ 4ක් බව චෝදනා එල්ල කරන පිරිස් සඳහන් නොකිරීම කනගාටුවට කරුණක් බව ඔහු පැවසීය.", "URL": "https://sinhala.adaderana.lk/news.php?nid=39741", "Category": null, "Parent URL": null}