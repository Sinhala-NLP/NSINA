{"Source": "Adaderana", "Timestamp": "March 9, 2016 12:05 pm", "Headline": "නාලක ගොඩහේවා ඇතුළු පිරිසට එරෙහි නඩුවට දින නියමවෙයි", "News Content": "මුදල් සාවද්‍ය පරිහරණය සම්බන්ධයෙන් ශ්‍රී ලංකා සුරැකුම්පත් හා විනිමය කොමිෂන් සභාවේ හිටපු සභාපති ආචාර්ය නාලක ගොඩහේවා ඇතුළු තිදෙනාට එරෙහිව පවරා ඇති නඩුව විභාගයට ගැනීම සඳහා කොළඹ මහාධිකරණය දින නියම කර තිබේ. ඒ අනුව ජුලි මස 26 වැනිදා නඩුව විභාගයට ගැනීමට කොළඹ මහාධිකරණය තීරණය කර ඇති බව අද දෙරණ අධිකරණ වාර්තාකරු සඳහන් කරයි.අදාළ නඩුව අද(09)කැඳවූ අවස්ථාවේදී විත්තිකාර පාර්ශවය විසින් පැමිණිල්ලේ පිටපතක් ලබාදෙන ලෙස අධිකරණයෙන් ඉල්ලා සිටි අතර එම ඉල්ලීමට එකඟවෙමින් පැමිණිල්ලේ නීතිඥයින් විසින් පැමිණිල්ලේ මුල් පිටපතක් ලබාදීමට එකඟත්වය පළකරන ලද බව සඳහන්ය.ශ්‍රී ලංකා සුරැකුම්පත් හා විනිමය කොමිෂන් සභාවට අයත් රු.මිලියන 5ක මුදලක් නීති විරෝධී ලෙස නිල් බලකාය නමැති සංවිධානයට ලබාදීමට එරෙහිව නීතිපතිවරයා විසින් මෙම නඩුව ගොනුකර තිබේ.", "URL": "https://sinhala.adaderana.lk/news.php?nid=58018", "Category": null, "Parent URL": null}