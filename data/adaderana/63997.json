{"Source": "Adaderana", "Timestamp": "September 11, 2016 01:38 pm", "Headline": "  රජය ගත් පියවර ගැන සතුටුයි", "News Content": "ශ්‍රී ලංකාව තුළ ආගමික සහජීවනය මෙන්ම ජාතික සමගිය ඇති කළ යුතු බව අගරදගුරු අති උතුම් මැල්කම් රංජිත් කාදිනල් හිමිපාණන් පවසයි.උන්වහන්සේ පෙන්වා දෙන්නේ දශක 30ක කාලයක් පැවති යුද්ධයෙන් අනතුරුව නව ව්‍යවස්ථාව තුළින් ආගමික සහජීවනයට බලපෑමක් එල්ල වන බවට පැවති බිය තුරන් කිරීමට රජය ගත් පියවර සම්බන්ධයෙන් තමා සතුටු වන බවයි.ගම්පහ සිරිකුරුස දේවස්ථානයට වසර 100ක් පිරීම නිමිත්තෙන් එම දේවස්ථානයේ පැවති උත්සවයකට එක්වෙමින් අගරදගුරු අති උතුම් මැල්කම් රංජිත් කාදිනල් හිමිපාණන් මේ බව සඳහන් කළේය.", "URL": "https://sinhala.adaderana.lk/news.php?nid=63997", "Category": null, "Parent URL": null}