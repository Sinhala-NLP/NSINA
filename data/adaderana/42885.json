{"Source": "Adaderana", "Timestamp": "April 30, 2014 12:44 pm", "Headline": "හමුදා කැබ්රියේ ඝණ්ඨාර රිය හැපී 7ක් රෝහලේ", "News Content": "යුද හමුදා කැබ් රථයක් සහ වෑන් රථයක් මුහුණට මුහුණ ගැටීමෙන් සිදුවී ඇති අනතුරකින් 07 දෙනෙකු තුවාල ලබා පුත්තලම මූලික රෝහලට ඇතුළත් කර තිබේ. අද (30) වැනිදා පෙරවරු 6.00 ට පමණ මෙම අනතුර සිදුවී ඇත. පුත්තලම - අනුරාධපුර මාර්ගයේ 12 කණුව ප්‍රදේශයේදී මෙම අනතුර සිදුවී ඇති බව කරුවලගස්වැව පොලීසිය කියයි. අනතුරින් තුවාල ලැබූ අය අතර යුද හමුදා සෙබළුන් 05 දෙනෙකුද වේ.සෙසු තුවාලකරුවෝ මොරටුවේ පදිංචිකරුවෝ වෙති. යුද හමුදා සෙබළුන් රැගත් කැබ් රථය වව්නියාවේ සිට කොළඹ බලා ගමන් කරමින් සිට ඇත. වෑන් රථය මොරටුවේ සිට ඝණ්ටාර කීපයක් රැගෙන යාපනය බලා ගමන් කරමින් තිබී ඇති අතර වෑන් රථයේ රියදුරුට නින්ද යාම හේතුවෙන් මෙම අනතුර සිදුවී ඇති බව පොලීසිය කියයි. අනතුරින් වාහන දෙකටම බරපතළ හානි සිදුවී ඇත. කරුවගලස්වැව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=42885", "Category": null, "Parent URL": null}