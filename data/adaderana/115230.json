{"Source": "Adaderana", "Timestamp": "July 29, 2019 07:09 am", "Headline": "මඩකළපුව කළපු ප්‍රදේශයෙන් තහනම් ධීවර දැල් 9ක්", "News Content": "නාවික හමුදා නිළධාරින් පිරිසක් විසින් මඩකළපුව, කළපු ප්‍රදේශයෙදී අඩි 150 දිගැති තහනම් ධීවර දැල් 09 ක් සොයා ගැනීමට සමත්ව ඇත. නැගෙනහිර නාවික විධානයට අනුයුක්ත නාවිකයින් පිරිසක් විසින් මඩකළපුව, කළපු ප්‍රදේශයේ ආශ්‍රිතව සිදු කළ මුර සංචාරයක් අතරතුරදී මෙම තහනම් දැල් සොයාගෙන තිබේ. නිතිවිරෝධි ලෙස මසුන් ඇල්ලීමට යොදා ගන්නා මෙම ධීවර දැල් ඉදිරි නීතිමය කටයුතු සඳහා මඩකළපුව, සහකාර ධීවර අධ්‍යක්‍ෂක කාර්යාලය වෙත භාර දීමට කටයුතු කරන ලදී. නාවික හමුදාව දන්වා සිටියේ මෙවැනි නීති විරෝධි ක්‍රියාකාරකම් සම්බන්ධයෙන් සිය අවධානය නිරන්තරයෙන් යොමු වන බවයි.", "URL": "https://sinhala.adaderana.lk/news.php?nid=115230", "Category": null, "Parent URL": null}