{"Source": "Adaderana", "Timestamp": "April 8, 2013 02:17 pm", "Headline": "නීති විරෝධී මත්පැන් සමග අයෙක් කොටුවෙයි", "News Content": "වාරියපොල, ගලගෙදර ප්‍රදේශයේ දී නීති විරෝධී මත්පැන් නිෂ්පාදනාගාරයක් වටලා පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා රත්ගල්ල කඳවුරේ නිලධාරීන් කණ්ඩායමක් විසින් අත්අඩංගුවට ගත් පුද්ගලයා 25 හැවිරිදි අයෙකි. සැකකරු සමග මත්පැන් පෙරීම සඳහා යොදා ගන්නා උපකරණ තොගයක් ද පොලිස් විශේෂ කාර්ය බලකා භාරයට ගෙන ඇත. සිද්ධිය සම්බන්ධයෙන් වාරියපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33109", "Category": null, "Parent URL": null}