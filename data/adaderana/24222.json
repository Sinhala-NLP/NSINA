{"Source": "Adaderana", "Timestamp": "May 14, 2012 08:35 am", "Headline": "ඇමති ජී.එල් අද‍ අමෙරිකාවට යයි", "News Content": "විදේශ කටයුතු අමාත්‍ය ජී.එල් පීරීස් මහතා අද‍(14) අමෙරිකාව බලා පිටත්ව යාමට නියමිතය. දින 4 ක කාලයක් විදේශ කටයුතු අමාත්‍යවරයා අමෙරිකාවේ රැඳී සිටින බව විදේශ කටයුතු අමාත්‍යාංශය සඳහන් කරයි. අමෙරිකානු රාජ්‍ය දෙපාර්තමේන්තුවේ ආරාධනයකට අනුව ජී.එල් පීරීස් අමාත්‍යවරයා එරට සංචාරයක නිරතවන බව විදේශ කටයුතු අමාත්‍යාංශය පවසයි. අමාත්‍යවරයාගේ අමෙරිකානු සංචාරය තුළ දී එරට රාජ්‍ය ලේකම් හිලරි ක්ලින්ටන් සමඟ ද සාකච්ඡා කිරීමට නියමිතය. මීට අමතරව විදේශ අමාත්‍යවරයා අමෙරිකානු කොංග්‍රස් පක්ෂයේ සහ සෙනෙට් සභාවේ නියෝජිතයින් මුණ ගැසී සාකච්ඡා කිරීමට නියමිත බව ද විදේශ කටයුතු අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=24222", "Category": null, "Parent URL": null}