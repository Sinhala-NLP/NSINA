{"Source": "Adaderana", "Timestamp": "January 22, 2014 09:43 am", "Headline": "බුදු පිළිමයක් සමඟ 3ක් කොටු ", "News Content": "පුරාවිද්‍යා වටිනාකමින් යුත් ලෝහමය බුදු පිළිමයක් අලෙවි කිරීමට තැත්කළ පුද්ගලයින් තිදෙනෙකු කුරුණෑගල ප්‍රදේශයේ දී අත්අඩංගුවට ගෙන තිබේ. අනුරාධපුර විශේෂ විමර්ශන ඒකකයේ නිලධාරීන්ට ලද තොරතුරක් මත සිදුකළ වැටලීමකදී අදාළ පුද්ගලයින් අත්අඩංගුවට ගෙන ඇති බව සඳහන් වෙයි. එහිදි ඔවුන් සතුව තිබි විකීණීම සඳහා සූදානම් කර තිබු ග්‍රෑම් 447යි මිලිග්‍රෑම් 150ක් බරැති ලෝහමය බුදුපිළිමයක් පොලීසිය විසින් සොයාගෙන තිබේ. එම බුදු පිළිමය රුපියල් ලක්ෂ 35ක මුදලකට අලෙවි කිරීමට උත්සාහ කර ඇති බව වාර්තාවෙයි. අත්අඩංගුවට ගත් සැකකරුවන් පේරාදෙණිය සහ කුරුණෑගල ප්‍රදේශවල පදිංචිකරුවන් වන අතර ඔවුන් අද(22) අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=40546", "Category": null, "Parent URL": null}