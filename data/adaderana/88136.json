{"Source": "Adaderana", "Timestamp": "April 27, 2018 11:43 am", "Headline": "  වෙසක් සමයේ සුරාසැල් ගැන හොයන අධීක්ෂණ වැඩසටහන අද සිට ඇරඹේ", "News Content": "වෙසක් උත්සවය පැවැත්වෙන කාල සීමාවේ දී දිවයිනම ආවරණය වන පරිදි සුරා අපරාධ සහ සුරාබලපත්‍ර ලත් ස්ථාන ආශ්‍රිත අක්‍රමිකතාවන් වැළැක්වීම පිණිස විශේෂ අධීක්ෂණ වැඩසටහනක් ශ්‍රී ලංකා සුරාබදු දෙපාර්තමේන්තුව විසින් සංවිධානය කොට ඇති අතර එම වැඩසටහන අද (27) සිට ක්‍රියාත්මක වෙයි. අප්‍රේල් 27 දින සිට මැයි 03 දින දක්වා මෙම අධීක්ෂණ වැඩපිළිවෙළ ක්‍රියාත්මක කිරීමට සුරාබදු කොමසාරිස් ජනරාල් ආර්.සේමසිංහ මහතාගේ උපදෙස් ලබා දී තිබේ. මෙම සමස්ත වැඩසටහන අධීක්ෂණය කිරීමේ වහකීම දෙපාර්තමේන්තුවේ නීති ක්‍රියාත්මක කිරීමේ අංශය වෙත පවරා ඇති අතර එම වැඩසටහනේ ප්‍රගතිය නිරීක්ෂණය කිරීම සඳහා සුරාබදු මූලස්ථානයේ පැය 24 පුරා ක්‍රියාත්මක වන විශේෂ යාන්ත්‍රණයක් ද ස්ථාපිත කර ඇත. මෙම වැඩසටහන සාර්ථක කර ගැනීමට මහජන සහාය අපේක්ෂා කරයි. ඒ අනුව දිවයිනේ ඕනෑම ස්ථානයක සිදුවන සුරා අපරාධ සහ සුරබදු බලපත්‍ර ලත් ස්ථාන ආශ්‍රිත අක්‍රමිකතවන් සම්බන්ධයෙන් පහත සඳහන් දුරකථන අංක වෙත තොරතුරු ලබාදෙන ලෙස සුරාබදු දෙපාර්තමේන්තුව ජනතාවගෙන් ඉල්ලා සිටියි. දුරකථනය- 0112-045077 ෆැක්ස් අංකය- 0112-877882 මේ පිළිබඳ වැඩිදුර විස්තර පහත සඳහන් දුරකථන අංකයෙන් විමසා ලබාගත හැකිය. දුරකථනය-0113-888 832 ජංගම-0772-602842 ෆැක්ස්-0112-877895", "URL": "https://sinhala.adaderana.lk/news.php?nid=88136", "Category": null, "Parent URL": null}