{"Source": "Adaderana", "Timestamp": "June 29, 2019 05:04 pm", "Headline": "මරණ දඬුවම ලබාදීම වෙනුවට කළ යුතු දේ ගැන පාඨලී කියයි", "News Content": "මරණ දඬුවම ක්‍රියාත්මක කිරීම වෙනුවට සිදු කළ යුත්තේ නීතිය නිසි ලෙස ක්‍රියාත්මක වන යාන්ත්‍රණයක් ගොඩනැගීම බව මහනගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. තඹුත්තේගම ප්‍රදේශයේ පැවති උත්සවයකට එක්වීමෙන් අනතුරුව මාධ්‍යට අදහස් දක්වමින් ඔහු මේ බව සඳහන් කළේය. මෙරට අධිකරණය පිලිබඳව ජනතා විශ්වාසය බිඳ වැටී ඇති බවත් අධිකරණය ස්වාධීන කිරීම වත්මන් රජය ගත් එක් වැදගත් වැඩපිළිවෙලක් බවත් ඒ මහතා ප්‍රකාශ කරයි. නමුත් තවමත් එය අපක්ෂපාතී ද යන සැකය පවතින අතර ඇතැම් පිරිස් අත්අඩංගුවට ගැනීමට ඉහළ අධිකරණ මැදිහත් වන ස්වරූපයන් දැකගත හැකි බවත් ඒ මහතා කියා සිටියේය. මරණය ආපසු හැරවිය දෙයක් නොවන අතර වඩා වැදගත් වන්නේ මරණ දණ්ඩනය නීතිය කඩිනමින් කාර්යක්ෂමව නිශ්චිතව ක්‍රියාත්මක වන යාන්ත්‍රණයක් ක්‍රියාත්මක කිරීම බව පාඨලී චම්පික රණවක මහතා පෙන්වා දෙයි.", "URL": "https://sinhala.adaderana.lk/news.php?nid=113009", "Category": null, "Parent URL": null}