{"Source": "Adaderana", "Timestamp": "April 11, 2016 08:17 am", "Headline": "සතොස ලාභ ලබයි", "News Content": "මේ වන විට සතොස ආයතන රජයේ කිසිදු මූල්‍යාධාරයක් ලබා නොගෙන ලාභ ලබන ආයතනයක් බවට පත් කර ගැනීමට හැකි වී ඇති බව කර්මාන්ත හා වාණිජ කටයුතු අමාත්‍ය රිෂාර්ඩ් බදුයුදීන් මහතා පවසයි.අමාත්‍යවරයා සඳහන් කළේ මීට පෙර සතොස ආයතනය පාඩු ලබන ආයතනයක් වශයෙන් පැවැති බවයි.වසර 12ක් තිස්සේ වසා දමා තිබූ වව්නියාව ප්‍රාදේශිය තොග ගබඩාව යළි විවෘත කිරීමේ අවස්ථාවට එක්වෙමින් අමාත්‍යවරයා මෙම අදහස් පළ කළේය.වව්නියාවෙන් ආරම්භ කෙරෙනු මෙම සතොස ප්‍රාදේශීය තොග ගබඩා දිවයිනේ සෙසු පළාත්වලද ආරම්භ කිරීමට පියවර ගන්නා බව අමාත්‍යවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=59078", "Category": null, "Parent URL": null}