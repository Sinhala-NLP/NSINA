{"Source": "Adaderana", "Timestamp": "September 23, 2013 07:02 pm", "Headline": "පොලීසිය දණ ගැස්සූවැයි පූජිතට ස්ථාන මාරුවක් ", "News Content": "නැගෙනහිර පළාත භාරව සිටි ජ්‍යේෂ්ඨ නියෝජ්‍ය පොලිස්පති පූජිත ජයසුන්දර මහතා පොලිස් මූලස්ථානයට මාරුකර යවා තිබේ. පසුගිය දිනක කාන්තන්කුඩි පොලීසියේ නිලධාරියෙකු විසින් රුපියල් 2000ක අල්ලසක් ලබා ගත් බවට තොරතුරු වාර්තා විය.‍ ඒ අනුව එම පළාතේ ඉහළ පොලිස් නිලධාරියෙකු විසින් කාන්තන්කුඩි පොලීසියේ නිලධාරීන් එහි දේශන ශාලාවක් තුළ පැය භාගයකට ආසන්න කාලයක් දණ ගැස්සවූ බවට මාධ්‍ය මගින් වාර්තා කරන ලදී.‍ ඒ අනුව පොලිස්පතිවරයාගේ මැදිහත්වීමේ මේ සම්බන්ධයෙන් පරීක්ෂණයක් ආරම්භ කළ අතර ඒ අනුව මෙම ස්ථාන මාරුව ලබාදී තිබේ. වයඹ පළාත් සභාවේ හිටපු මන්ත්‍රී ආනන්ද සරත් කුමාර මහතා ද පාසල් ගුරුවරියක් දණ ගැස් වූ බවට පසුගිය කාලයේදී මාධ්‍ය මගින් තොරතුරු අනාවරණය කෙරිණ.", "URL": "https://sinhala.adaderana.lk/news.php?nid=37636", "Category": null, "Parent URL": null}