{"Source": "Adaderana", "Timestamp": "September 12, 2012 03:01 pm", "Headline": "රැඳවියෙකුගෙන් පහර කෑ නිලදරුවන් රෝහලේ", "News Content": "මඩකළපුව බන්ධනාගාරයේ රැඳවියන් දෙදෙනෙකු අතර අද (12) උදෑසන ගැටුමක් හටගෙන තිබේ. ගැටුම නිරාකරණය කිරීම සඳහා බන්ධනාගාර නිලධාරීන් දෙදෙනෙකු පැමිණ ඇති අතර එක් රැඳවියෙකු විසින් එම බන්ධනාගාර නිලධාරීන් දෙදෙනාට පහර දී ඇත. මේ වනවිට බන්ධනාගාර නිලධාරීන් රෝහල්ගත කර ඇති අතර මේ පිළිබඳ පරීක්ෂණ ආරම්භ කර ඇතැයි වාර්තා වේ. එම්.ඒ.බණ්ඩාර සහ කරිදරන් නැමැති බන්ධනාගාර රැඳවියන් දෙදෙනා මෙලෙස ගැටුමක් ඇතිකර ගෙන ඇතැයි සඳහන්ය.", "URL": "https://sinhala.adaderana.lk/news.php?nid=27351", "Category": null, "Parent URL": null}