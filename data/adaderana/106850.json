{"Source": "Adaderana", "Timestamp": "March 27, 2019 05:26 pm", "Headline": "රෙද්ද-බැනියම අදින කෙනෙක් තමයි ජනාධිපති අපේක්ෂකයා", "News Content": "ඉදිරි ජනාධිපතිවරණ අපේක්ෂකයා සම්බන්ධයෙන් එක්සත් ජනතා නිදහස් සන්ධාන පාර්ලිමේන්තු මන්ත්‍රී කුමාර වෙල්ගම මහතා අද (27) ඉඟි පළ කළේය. කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින් මන්ත්‍රීවරයා සඳහන් කළේ තමන් සිදුකළ කිසිඳු ප්‍රකාශයක් මේවනතෙක් වැරදී නොමැති බවයි. හිටපු ආරක්ෂක ලේකම් ගොඨාභය රාජපක්ෂ මහතා ජනාධිපති අපෙක්ෂකයා ලෙස ඉදිරිපත් වීම සම්බන්ධයෙන් මාධ්‍යවේදින් කළ ප්‍රශ්න කිරීමකදි මන්ත්‍රීවරයා පැවසුවේ රෙද්ද-බැනියම අදින පුද්ගලයෙක් ඉදිරි ජනාධිපති අපේක්ෂයා බව බවයි. එම පුද්ගලයා කවුරුවුරුන්ද යන්න පිලිබඳව එළඹෙන මැයි මාසයෙන් පසුව තොරතුරු හෙළි කරනබව මන්ත්‍රීවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=106850", "Category": null, "Parent URL": null}