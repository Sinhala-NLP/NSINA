{"Source": "Adaderana", "Timestamp": "October 21, 2012 09:02 am", "Headline": "මාළු විකුණගන්න බෑ", "News Content": "මසුන් අලෙවි කරගැනීමේ දුෂ්කරතාවකට තමන් මුහුණ දී සිටින බව දෙවිනුවර සහ මිරිස්ස ධීවරයින් පවසයි. උම්බලකඩ සහ කරවල ආනයනය කිරීමේ නීති ‍රීති ලිහිල් කිරීම හේතුවෙන් ජනතාව මත්ස්‍ය පරිභෝජනය සීමා කර ඇති බව ඔවුන් පෙන්වාදෙයි. මේ දිනවල මත්ස්‍ය තොග මිල ඉතා පහළ බැස ඇති බව ධීවරයන් පවසයි. මේ හේතුවෙන් මසුන් ඇල්ලීම සඳහා වැය කරන මුදල පියවා ගැනීමට පවා නොහැකිවීමෙන් ධීවර පවුල් රැසක් දුෂ්කරතාවලට මුහුණ දී සිටින බව වාර්තා වේ. එබැවින් ධීවරයන්ට සහනදායී වැඩපිළිවෙලක් ක්‍රියාත්මක කිරීමට පියවර ගත යුතු බව ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=28478", "Category": null, "Parent URL": null}