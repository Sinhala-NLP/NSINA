{"Source": "Adaderana", "Timestamp": "November 4, 2012 11:15 am", "Headline": "පොහොර භාවිතය ගැන කජු ගොවීන් දැනුවත් කෙරෙයි", "News Content": "කජු වගාකරන ගොවීන්ට විද්‍යාත්මක පසුබිමක් යටතේ පොහොර භාවිතය පිළිබඳ දැනුවත් කිරීමට ශ්‍රී ලංකා කජු සංස්ථාව පියවර ගෙන තිබේ. සුළු අපනයන බෝග ප්‍රවර්ධන අමාත්‍යාංශය සමග ඒකාබද්ධව මෙම වැඩසටහන ක්‍රියාත්මක කර ඇති බව සඳහන්ය. පොහොර සතියට සමගාමීව මෙම වැඩසටහන ක්‍රියාත්මක කරන බව ශ්‍රී ලංකා කජු සංස්ථාවේ සාමාන්‍යාධිකාරී කීර්ති ජයකොඩි මහතා සඳහන් කළේය. රසායනික හා කාබනික පොහොර කජු වගාව සඳහා යොදා ගැනීමේ ක්‍රමවේදය පිළිබඳ මෙහිදි දීර්ඝ වශයෙන් ගොවීන් දැනුවත් කිරීමට නියමිතය. මේ යටතේ ගොවීන් 150 දෙනෙකු පුහුණු කිරීමේ වැඩසටහනක් පසුගිය සතියේ ඇඹිලිපිටිය ප්‍රදේශයේ දී පවත්වා ඇත.", "URL": "https://sinhala.adaderana.lk/news.php?nid=28881", "Category": null, "Parent URL": null}