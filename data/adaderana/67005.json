{"Source": "Adaderana", "Timestamp": "December 13, 2016 04:51 pm", "Headline": " සීෂෙල් හිටපු ජනපති කථානායක හමුවෙයි", "News Content": "සීෂෙල් ජනරජයේ හිටපු ජනාධිපති සර්.ජේම්ස් මන්චම් මහතා කථානායක කරු ජයසූරිය මහතා මුණගැසී තිබේ.අද ‍(13) පෙරවරුවේ කථානායක නිල නිවසේ දී සීෂෙල් ජනරජයේ හිටපු ජනාධිපතිවරයා කථානායකවරයා මුණගැසුණු බව කථානායකවරයාගේ මාධ්‍ය ඒකකය සඳහන් කළේය.ප්‍රකට විද්වතෙකු සහ රාජතාන්ත්‍රිකයෙකු වන සර්.ජේම්ස් මන්චම් මහතා සීෂෙල් රාජ්‍යයේ පළමු ජනාධිපතිවරයා ද වේ.ඔහු සංචාරයක් සඳහා මේ දිනවල දිවයිනට පැමිණ සිටින අතර එම සංචාරය අතරතුර දී කථානායකවරයා මුණගැසී ඇති බව සඳහන් වේ.මෙම හමුවේ දී මාන්චම් මහතා විසින් ඔහු විසින් සම්පාදිත කෘතියක් ද කථානායකවරයා වෙත පිරිනමා ඇත.", "URL": "https://sinhala.adaderana.lk/news.php?nid=67005", "Category": null, "Parent URL": null}