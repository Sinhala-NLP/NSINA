{"Source": "Adaderana", "Timestamp": "July 7, 2017 10:46 am", "Headline": " ආගමට හිමි ස්ථාවරය වෙනස් වෙනවානම් එවැනි රජයක කටයුතු කරන්න මම සූදානම් නෑ", "News Content": "බෞද්ධ ආගමට හිමි ස්ථාවරය වෙනස් වන්නේනම් තමන් එවැනි රජයක කටයුතු නොකරන බව ඛණිජ තෙල් අමාත්‍ය අර්ජුන රණතුංග මහතා පවසයි.කෙසේ වුවද විපක්ෂය චෝදනා එල්ල කරන අයුරින් රජය තුළ එවැනි සූදානමක් නොමැති බව අමාත්‍යවරයා පවසයි.මේ අතර ආණ්ඩුව ලබාදී ඇති නිදහස වැරදි ලෙස අර්ථකතනය කිරීමෙන් වැළකිය යුතු බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.ගාල්ල ප්‍රදේශයේ පැවැති උත්සවයකදී අමාත්‍යවරයා ප්‍රකාශ කළේ නිදහස භුක්ති විදින පිරිස් ආණ්ඩුව ශක්තිමත් නොමැති බවට ප්‍රකාශ නිකුත් කරන බවයි.", "URL": "https://sinhala.adaderana.lk/news.php?nid=74971", "Category": null, "Parent URL": null}