{"Source": "Adaderana", "Timestamp": "August 16, 2019 04:26 pm", "Headline": "දෙන්නා කසාද බැඳලා ඉවරයි-සහතිකේ විතරයි නැත්තේ", "News Content": "ශ්‍රී ලංකා නිදහස් පක්ෂය නිල වශයෙන් එකතුවීම සිදු විය යුතු බව මැණික් හා ස්වර්ණාභරණ අධිකාරියේ සභාපති රෙඡිනෝල්ඩ් කුරේ මහතා පවසයි. රත්නපුර ප්‍රදේශයේ පැවති උත්සවයකින් අනතුරුව මාධ්‍යවේදීන් නෑගු ප්‍රශ්න වලට පිළිතුරු ලබා දෙමින් ඔහු මේ බව සදහන් කළේය. මේ වන විට රට අරාජික හා අස්ථාවර බවට පත්ව ඇති බවත් මේ නිසා ව්‍යාපාරික කටයුතු, ආර්ථික සංවර්ධන කටයුතු ආර්ථික සමාජීය කටයුතු සියල්ල අඩපණ වී ඇති බවත් ඒ මහතා ප්‍රකාශ කළේය. මේ වන විට යුගයේ අවශ්‍යතාවය වන්නේ රට තුළ ස්ථාවරත්වය ඇති කිරීම බවත් එම අවශ්‍යතාවය නියෝජනය කරන්නේ ගෝඨාභය රාජපක්ෂ මහතා බවත් ඔහු වැඩිදුරටත් ප්‍රකාශ කළේය. එනිසා ඔහුට තම සහයෝගය ලබා දෙන බව රෙඡිනෝල්ඩ් කුරේ මහතා පවසයි. ශ්‍රී ලංකා නිදහස් පක්ෂය නිල වශයෙන් පොදුජන පෙරමුණ සමඟ එක් වී නැති නමුත් දැනටමත් බලවේග ලෙස එකතු වී අවසන් බව ද ඒ මහතා කියා සිටියේය. \"දෙන්නා හොරෙන් පැනලා ගිහින් කසාද බැඳලා ඉවරයි-සහතිකේ විතරයි නැත්තේ\" යනුවෙන් ඒ මහතා කියා සිටියේය.", "URL": "https://sinhala.adaderana.lk/news.php?nid=116713", "Category": null, "Parent URL": null}