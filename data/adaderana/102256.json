{"Source": "Adaderana", "Timestamp": "January 13, 2019 11:18 am", "Headline": "අයර්ලන්ත A කණ්ඩායම සහ ශ්‍රී ලංකා A කණ්ඩායම අතර දෙවන තරඟ", "News Content": "සංචාරක අයර්ලන්ත “ඒ” කණ්ඩායම සහ ශ්‍රීලංකා “ඒ” කණ්ඩායම අතර දෙවන නිල නොවන ටෙස්ට් ක්‍රිකට් තරගය සූරියවැව මහින්ද රාජපක්ෂ ක්‍රිකට් ක්‍රීඩාංගණයේදී පැවැත් වේ. තරගයේ කාසියේ වාසිය දිනූ ශ්‍රී ලංකා “ඒ” කණ්ඩායමේ නායක අෂාන් ප්‍රයන්ජන් ප්‍රථමයෙන් පන්දුවට පහරදීමේ අවස්ථාව අයර්ලන්ත කණ්ඩායමට ලබාදුන්නේය. ඒ අනුව මීට ටික වේලාවකට පෙර ඔවුන් එක් කඩුල්ලක් දැවී ලකුණු 41ක් ලබා සිටියි. අයර්ලන්ත “ඒ” කණ්ඩායම සමඟ පැවති පළමු නිල නොවන ටෙස්ට් තරගයෙන් කඩුලු 10ක ජයක් හිමිකර ගැනීමට ශ්‍රී ලංකා කණ්ඩායම සමත් විය.", "URL": "https://sinhala.adaderana.lk/news.php?nid=102256", "Category": null, "Parent URL": null}