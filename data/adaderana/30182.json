{"Source": "Adaderana", "Timestamp": "December 23, 2012 11:27 am", "Headline": "20ක් හිටි 3100ට හා 10ක් හිටි 9300ට ස්ථාන මාරූ", "News Content": "ජාතික ගුරුමාරු ප්‍රතිපත්තිය ඉදිරි සතියේ සිට ක්‍රියාත්මක කරන බව අධ්‍යාපන අමාත්‍යාංශය පවසයි. ඒ අනුව වසර 20කට වැඩි කාලයක් එකම ජාතික පාසලක සේවය කළ ගුරුවරුන් 3100 දෙනෙකුට ස්ථාන මාරූ ලබාදීමට නියමිතය. එමෙන්ම වසර 10කට වැඩි කාලයක් ජාතික පාසලක සේවය කළ ගුරුවරුන් 9300 දෙනෙකුට ස්ථාන මාරුවීම් ලබාදීමට ද නව ප්‍රතිපත්තිය යටතේ සැලසුම් කර තිබේ. මෙරට ජාතික පාසල් 343ක් පවතින අතර පසුගිය කාලය තුළ විධිමත් ගුරුමාරු ප්‍රතිපත්තියක් ක්‍රියාත්මක නොවීම හේතුවෙන් ඇතැම් ගුරුවරුන් දුෂ්කරතාවට පත්ව සිටියි. පළාත් සභා පාසල්වල සෑම වසර පහකට වරක් ගුරුවරුන් ස්ථාන මාරු කිරිම සඳහා ප්‍රතිපත්තියක් ක්‍රියාත්මකය.", "URL": "https://sinhala.adaderana.lk/news.php?nid=30182", "Category": null, "Parent URL": null}