{"Source": "Adaderana", "Timestamp": "November 8, 2014 05:43 pm", "Headline": "ධීවර ගැටලුවට විශේෂ සැසිවාරයක් පැවැත්විය යුතුයි ", "News Content": "ඉන්දු ශ්‍රි ලංකා ධීවර ගැටලුව පිළිබඳ සාකච්ඡා කිරීම සඳහා තමිල්නාඩු ප්‍රාන්තයේ විශේෂ සැසිවාරයක් පැවැත්විය යුතු බව ඩි.එම්.කේ.පක්ෂය පවසයි. එම පක්ෂයේ භාණ්ඩාගාරික සහ මන්ත්‍රීවරයෙකු වන එම්.කේ.ස්ටාලින් ඉන්දීය මාධ්‍ය වෙත අදහස් දක්වමින් මේ බව ප්‍රකාශ කර තිබේ. ඔහු මේ පිළිබඳව අදහස් දක්වමින් තමිල්නාඩු ප්‍රධාන අමාත්‍ය ඕ පනීර් සෙල්වම් වෙත ලිපියක් යොමුකර ඇති බව වාර්තා වෙයි. එමගින් ඔහු පවසා ඇත්තේ තමිල්නාඩු ප්‍රාන්තයේ නව ප්‍රධාන අමාත්‍යවරයා එම ධුරයට පත්වීමෙන් අනතුරුව මේ දක්වා කිසිදු සැසිවාරයක් පවත්වා නොමැති බවයි. එම නිසා ඉදිරි දිනවල දී තමිල්නාඩු ප්‍රාන්තයේ සැසිවාරයක් පවත්වන ලෙස ද එම්.කේ.ස්ටාලින් පවසා තිබේ. මෙම සැසිවාරය පැවැත්වීමෙන් දැනට තමිල්නාඩු ප්‍රාන්තයේ ගැටලුවක්ව පවතින කිරිපිටි මිල ඉහළ දැමීම සහ විදුලි ගාස්තු වැනි කාරණා පිළිබදව සාකච්ඡා කිරීමට හැකියාව ලැබෙන බව ඩී.එම්.කේ .පක්ෂ මන්ත්‍රී එම්.කේ.ස්ටාලින් වැඩිදුරටත් පවසා ඇත.", "URL": "https://sinhala.adaderana.lk/news.php?nid=47259", "Category": null, "Parent URL": null}