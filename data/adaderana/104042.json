{"Source": "Adaderana", "Timestamp": "February 10, 2019 08:41 pm", "Headline": "විදුහල්පති විභාගයකට ජංගම දුරකථන සගවාගෙන පැමිණි ගුරුවරු", "News Content": "විදුහල්පති 3 ශ්‍රේණිය සදහා අද (10 ) දින පැවති විභාගයට පැමිණ ජංගම දුරකථන සඟවා ගෙන සිටි පුත්තලම දිස්ත්‍රික් ඒක්කයේ අපේකෂකයින් තිදෙනෙකු විභාග දෙපාර්තුමේන්තුවේ විශේෂ නිරික්ෂණ කන්ඩායමක් විසින් සොයා ගෙන ඇති බව වාර්තා වේ. පුත්තලම ෆාතිමා බාලිකා විද්‍යාලයේ විභාග මධ්‍යස්ථානයේ පැවති අදාල විදුහල්පති 3 ශ්‍රේණි සඳහා තරග විභාග ආරම්භ වි සුළු කාලයක් තුලදි අදාල අපේක්ෂකයින් සතුව තිබු ජංගම දුරකථන මෙසේ සොයා ගැනිමට විභාග දෙපාර්තුමේන්තුවේ නිරික්ෂණ කන්ඩායම ට හැකිව ඇත. දිවයින පුරාම අද දින පැවති මෙම තරග විභාගයට පුත්තලම දිස්ත්‍රික්කයෙන් අපෙක්ෂකයින් 500 කට ආසන්න ප්‍රමානයක් පෙනි සිට තිබේ. එම අපෙක්ෂකයින් පුත්තලම ෆාතිමා බාලිකා විද්‍යාලයේ විභාග මධ්‍යස්ථාන තුනකදි අදාල තරග විභාගයට පෙනි සිටිමට අවස්ථාව ලබා දි තිබු අතර මේ සදහා ශ්‍රී ලංකා ගුරු සේවයේ දැනට සේවය කරන ගුරුවර ගුරුවරියන්ට අවස්ථාව ලබා දි තිබුනි. විභාගය උදේ 9 ට ආරම්භ විමට ප්‍රථම සියලුම අපේක්ෂකයින් ට සිංහල ,දෙමළ , ඉංග්‍රිසි , භාෂා තුනින්ම අදාල නීති රිති සියල්ම දන්වා සිටි අතර ජංගම දුරකථන ද ලග තබා ගැනිම සම්පුර්ණයෙන් තහනම් බවට දැනුම් ඇත. එසේම මෙම විභාගයේ ශාලාධිපතිවරුන් ලෙස කටයුතු කර තිබුනේ අධ්‍යාපන පරිපාලන සේවය සමත් පුත්තලම අධ්‍යාපන කලාපයේ සහකාර අධ්‍යක්ෂකවරුන් බව වාර්තා වේ. නමුත් අදාල අපෙක්ෂකයින්ට කිසිදු බාධාවක් නොකර ජංගම දුරකථන පමනක් නිරික්ෂණ කන්ඩායම විසින් රදවා තබා ගෙන ඉතිරි ප්‍රශ්න පත්රම වලට පෙනි සිටිමට ඉඩ සලසා දි තිබු බව කියයි.", "URL": "https://sinhala.adaderana.lk/news.php?nid=104042", "Category": null, "Parent URL": null}