{"Source": "Adaderana", "Timestamp": "July 4, 2017 08:12 am", "Headline": "ආපදාවලින් පීඩාවට පත් රාජ්‍ය සේවකයින්ට විශේෂ ණය ක්‍රමයක්", "News Content": "ගංවතුරෙන් හා නායයෑම්වලින් පීඩාවට පත් රජයේ සේවකයන්ට විශේෂ ණය අත්තිකාරම් මුදලක් ලබාදීමට තීරණය කර තිබේ.රාජ්‍ය පරිපාලන අමාත්‍යාංශය ඊට අදාළ චක්‍රලේඛයක් මේ වන විට නිකුත් කර ඇති බව වාර්තා වේ.ඒ අනුව ස්ථිර රජයේ සේවකයෙකුට මුලික වැටුප මෙන් හය ගුණයක මුදලක් පොලී රහිත ණයක් වශයෙන් ලබාගත හැකිය. ඒ සඳහා ඇපකරුවන් අවශ්‍ය නොවන අතර වාරික 36ක් මඟින් නැවත මුදල් ගෙවිය යුතු වේ. තාවකාලික හා අනියම් රජයේ සේවකයන් සඳහා මසක වැටුප මෙන් තුන් ගුණයක මුදලක් වාරික 18කින් නැවත ගෙවීමේ පදනම මත පොලී රහිතව ලබාගත හැකිය. ඔවුන් එක් ඇපකරුවෙකු ඉදිරිපත් කළ යුතු බව රාජ්‍ය පරිපාලන අමාත්‍යාංශය පවසයි.ඒ පිළිබද වැඩිදුර තොරතුරු සහ අයදුම්පත් අමාත්‍යාංශයේ නිල වෙබ් අඩවියෙන් ලබාගත හැකිය.", "URL": "https://sinhala.adaderana.lk/news.php?nid=74843", "Category": null, "Parent URL": null}