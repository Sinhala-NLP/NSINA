{"Source": "Adaderana", "Timestamp": "January 27, 2013 11:17 am", "Headline": "අන්තර්ජාල‍යෙන් පැමිණිලි ගලයි", "News Content": "අන්තර්ජාලය හා සම්බන්ධ සිද්ධීන් 1,150ක් පසුගිය වසර තුළ වාර්තා වන බව ශ්‍රී ලංකා පරිගණක හදිසි ප්‍රතිචාර සංසදය පවසයි. අදාළ සිද්ධීන් අතරින් වැඩි ප්‍රමාණයක් “ෆේස් බුක්“ වෙබ් අඩවිය හා සම්බන්ධ සිද්ධීන්ය. ඊට අමතරව වෙබ් අඩවි සම්බන්ධ පැමිණිලි කිහිපයක් ද ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. අදාළ පැමිණිලි අතර වෙබ් අඩවිවලට අනවසරයෙන් ඇතුළු වී දත්ත වෙනස් කිරීම පිළිබඳ පැමිණිලි ද වන බව වාර්තා වේ. ඊට අමතරව විද්‍යුත් තැපෑල මාර්ගයෙන් සිදුවන විවිධ මුදල් ජාවාරම් සම්බන්ධ සිද්ධීන් ද පසුගිය වසර තුළ ශ්‍රී ලංකා පරිගණක හදිසි ප්‍රතිචාර සංසදයට වාර්තා වී තිබේ.", "URL": "https://sinhala.adaderana.lk/news.php?nid=31115", "Category": null, "Parent URL": null}