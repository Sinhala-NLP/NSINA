{"Source": "Adaderana", "Timestamp": "March 2, 2016 09:16 pm", "Headline": " නිධන් හෑරූ 1ක් කොටු", "News Content": "වනාතවිල්ලුව, මොරපතාව ගම්මානයේ පුද්ගලික ඉඩමක නිධානයක් ගොඩ දැමීමට උත්සහ කළ බව කියන පුද්ගලයෙකු වනාතවිල්ලුව පොලීසිය විසින් අත්අඩංගුවට ගෙන ඇත.පොලීසියට ලද තොරතුරක් අනුව පසුගිය දා රාත්‍රීයේ මෙම වැටලීම සිදු කර තිබේ.වැටලීම සිදු කිරීමට මොහොතකට පෙර එම ස්ථානයේ සිටි 09 දෙනෙකු පලා ගොස් ඇත.ඔවුන් පලා යාමට පෙර නිධානය ගොඩ දැමීමට යොදා ගත් බව කියන බැකෝ යන්ත්‍රයක්ද ගෙන ගොස් ඇති බව පොලීසිය පවසයි.පොලීසිය විසින් අත්ඩංගුවට ගෙන ඇත්තේ නිධානය ගොඩ දැමීමට උත්සහ ගෙන තිබූ ඉඩමේ මුරකරු බවට හදුනා ගෙන ඇත.ඔහු නිධානය ගොඩ දැමීමට උත්සහ කළ පිරිසට සහාය පළ කර ඇති බවට සැක පළ කරන බව පොලීසිය සඳහන් කරයි.එම ස්ථානයේ තිබී සිරි පතුලක හැඩය ඇති ගල් කැබැල්ලක්ද පොලිස් භාරයට ගෙන ඇත.පොලිස් භාරයට ගෙන ඇති සිරි පතුලක හැඩය ඇති ගල් පතුර තුළ කිසියම් වටිනා දෙයක් තිබෙන්නට ඇති බවට විශ්වාස කරන බවද පොලීසිය සඳහන් කරයි.ඇතැම්විට පලා ගොස් ඇති පිරිස ගල් පතුර තුළ තිබූ දේ රැගෙන ගොස් ඇද්දයන්න සම්බන්ධයෙන් පොලීසිය පරීක්ෂණ සිදු කරයි.", "URL": "https://sinhala.adaderana.lk/news.php?nid=57830", "Category": null, "Parent URL": null}