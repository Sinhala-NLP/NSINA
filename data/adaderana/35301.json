{"Source": "Adaderana", "Timestamp": "June 28, 2013 06:54 am", "Headline": " පා පැදිකරු මග මරාදමා ත්‍රී රෝද රිය පලාගිහින්", "News Content": "පා පැදියක් ත්‍රී රෝද රථයක ගැටීමෙන් පා පැදිකරු මිය ගොස් ඇති අතර අනතුරට සම්බන්ධ ත්‍රී රෝද රථය පලාගොස් ඇති බව කල්පිටිය පොලීසිය කියයි. ඊයේ (27) දින රාත්‍රී 7.20 ට පමණ කල්පිටිය - නොරචෝල ආර්ථික මධ්‍යස්ථානය ඉදිරිපිටදී මෙම අනතුර සිදුවී ඇත. අනතුරින් මිය ගොස් ඇත්තේ කල්පිටිය පාර - පුලච්චේන පදිංචි අබ්දුල්ලා මොහොමදු සෙලාබ්දීන් (70) නම් අයෙකි. මිය ගොස් ඇති අය පා පැදියක ගමන් කරමින් සිටන විට එම පා පැදිය ත්‍රී රෝද රථයක් ගැටීමෙන් මෙම අනතුර සිදුවී ඇති බවත්, අනතුරින් තුවාල ලබා සිටි පා - පැදිකරුව පුත්තලම මුලික රෝහලට ඇතුළත් කළත් ඔහු මිය ගොස් ඇති බවත් පොලීසිය පවසයි. කල්පිටිය පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=35301", "Category": null, "Parent URL": null}