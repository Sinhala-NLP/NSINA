{"Source": "Adaderana", "Timestamp": "October 3, 2013 09:21 am", "Headline": "දිය නෑමට ගිය දරුවා දියේ ගිළී මරුදකියි", "News Content": "බලංගොඩ - මස්සැන්න ප්‍රදේශයේ දී කුඩා දරුවෙකු දියේ ගිළී මියගොස් තිබේ. තවත් තිදෙනෙකු සමඟ දොරවෙලඔයට දියනෑමට ගිය අවස්ථාවේ දී ඔය අසළ තිබු වලකට බැසීම හේතුවෙන් මෙම අනතුර සිදුව ඇති බව පොලීසිය පවසයි. මෙලෙස මියගොස් ඇත්තේ මස්සැන්න ප්‍රදේශයේ පදිංචි දස හැවිරිදි දරුවෙකි. මළ සිරුර බලංගොඩ මහ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණ අද(03) සිදුකිරීමට නියමිතයි.", "URL": "https://sinhala.adaderana.lk/news.php?nid=37878", "Category": null, "Parent URL": null}