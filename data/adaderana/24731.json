{"Source": "Adaderana", "Timestamp": "June 3, 2012 03:19 pm", "Headline": "බලපත් නොමැතිව දැව ඉරූ දෙදෙනෙක් හසුවෙති", "News Content": "රඹුක්කන, වල්ගම ප්‍රදේශයේ බලපත්‍ර නොමැතිව දැව ඉරුම්හලක් පවත්වාගෙන ගිය පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා නාරංබැද්ද කඳවුරේ නිලධාරීන් කණ්ඩායමක් සිදුකළ වැටලීමක දි මෙම පිරිස අත්අඩංගුවට ‍ගෙන ඇති බව සඳහන්ය. අදාළ ස්ථානයේ තිබී දැව ඉරීම සඳහා යොදාගන්නා උපකරණ සහ දැව කඳන් තොගයක් ද සොයාගෙන තිබේ. අත්අඩංගුවට ගත් සැකකරුවන් වැඩිදුර පරීක්ෂණ සඳහා රඹුක්කන පොලිස් ස්ථානයට භාරදී ඇති බව වි‍ශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=24731", "Category": null, "Parent URL": null}