{"Source": "Adaderana", "Timestamp": "July 6, 2019 11:53 am", "Headline": "අර්ජුගෙන් ඉල්ලීමක්", "News Content": "දුම්රිය සේවකයින්ගේ ඉල්ලීම්වලට විසඳුම් ලබා දීමට රජය කටයුතු ඇති බැවින් නැවත මහජනයා අපහසුතාවට පත්වන අකාරයෙන් කටයුතු නොකරන ලෙස ඉල්ලීමක් කරන බව ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතා පවසයි. පලාලි ගුවන්තොටුපොළ නවීකරණය කිරීමේ සමාරම්භක අවස්ථාවට එක් වෙමින් අමාත්‍යවරයා මේ අදහස් පළ කළේය. පසුගියදා දුම්රිය ගැටළු සම්බන්ධ සාකච්ඡා සාර්තකව අවසන් කර ඒ පිළිබඳ අදාළ අංශ වෙත තේරුම් කර දුන් බව අමාත්‍ය පෙන්වා දෙයි. අමාත්‍ය අර්ජුන රණතුංග මහතා වැඩිදුරටත් පවසා සිටියේ මහජනයා අපහසුතාවට පත්වන ආකාරයේ යම් දෙයක් යළි සිදු නොකරන ලෙස අදාළ අංශ වෙත තරයේ ප්‍රකාශ කළ බවයි.", "URL": "https://sinhala.adaderana.lk/news.php?nid=113491", "Category": null, "Parent URL": null}