{"Source": "Adaderana", "Timestamp": "July 8, 2010 08:29 am", "Headline": "බසයකට යටවී කුඩා දරුවෙක් මියයයි", "News Content": "බණ්ඩාරවෙල නගරයේ ප්‍රධාන වටරවුම අසල සිදුවු රිය අනතුරකින් කුඩා දරුවෙකු ජිවිතක්ෂයට පත්වී තිබේ. අදාළ දරුවා පෞද්ගලික බස් රථයකට යටවීමෙන් මෙසේ ජිවිතක්ෂයට පත්ව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. පෙර පාසල් ගොස් සිය සීයා සමඟ නිවස බලා එමින් සිටියදී අදාළ දරුවා මෙම අනතුරට මුහුණ පා තිබේ. මෙසේ ජිවිතක්ෂයට පත්ව ඇත‍්තේ බණ්ඩාරවෙල දි‍ඹුලතැන්න ප්‍රදේශයේ පදිංචි සිව් හැවිරිදි දරුවෙකි. අදාළ පෞද්ගලික බස් රථයේ රියදුරු අත්අඩංගුවට ගෙන ඇති බව ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=9463", "Category": null, "Parent URL": null}