{"Source": "Adaderana", "Timestamp": "May 29, 2018 04:12 pm", "Headline": "දැඩි සුළඟින් නාවලපිටියේ 60ක් අවතැන් ", "News Content": "දැඩි සුළං තත්ත්වය නිසා නාවලපිටිය ප්‍රදේශයේ වතු නිවාස 14 කට අලාභ හානි සිදුවීම හේතුවෙන් පුද්ගලයින් 60 ක් අවතැන් වී තිබේ. නාවලපිටිය පොලිස් බල ප්‍රදේශයට අයත් නාවලපිටිය කැටඹුලාව ප්‍රදේශයට 28 වන දා රාත්‍රියේ පැවති දැඩි සුළඟ සහිත කාලණික තත්ත්වය නිසා කැටඹුලාව තේ වතුයායේ පුදුකාඩු ප්‍රදේශයේ වතු ලැයින් කාමර 14 ක සෙවිළි තහඩු සුළඟට ගසාගෙන යාම නිසා එම නිවාස වලට හානිසිදුවී ඇත. එම තත්ත්වය නිසා එම නිවාස වල පදිංචිව සිටි පවුල් 14 කට අයත් පුද්ගලයින් 60 ක් එම වතුයායේ අංක දෙක ප්‍රදේශයේ දෙමළ විද්‍යාලයේ තාවකාලිකව නවතාලීමට පියවර ගෙන තිබේ. එම පිරිස සඳහා පිසු ආහාර ලබා දීමට මහනුවර දිස්ත්‍රික් ආපදා කළමණාකරන ඒකකය හා වතු පාලන අධිකාරිය පියවර ගෙන තිබේ. හානි වු නිවාස අලුත්වැඩියා කිරීම සම්බන්ධව මෙතෙක් පියවරක් ගෙන නොමැත.", "URL": "https://sinhala.adaderana.lk/news.php?nid=90025", "Category": null, "Parent URL": null}