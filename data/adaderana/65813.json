{"Source": "Adaderana", "Timestamp": "November 7, 2016 02:23 pm", "Headline": "  බැඳුම්කර වංචාකරුවන්ට තරාතිරම නොබලා දඬුවම් දෙනවා", "News Content": "බැඳුම්කර වංචාවේ චූදිතයන්ට දඬුවම් ලබා දීමට අගමැතිතුමා ප්‍රමුඛ එක්සත් ජාතික පක්ෂය කිසි විටක පසුබට නොවන බවත්, ඔවුන්ගේ තරාතිරම නොබලා දඬුවම් දීමට රජය පැහැදිලි ස්ථාවරයක ඉන්නා බවත් ග්‍රාමීය ආර්ථිකය පිළිබඳ අමාත්‍ය පී. හැරිසන් මහතා පවසයි.අමාත්‍යවරයා මේ බව ප්‍රකාශ කර සිටියේ තිරප්පනේ, කුඩා කණුමුල්ල ශ්‍රී සරසවි දහම් පාසලට අමාත්‍යවරයාගේ විමධ්‍යගත අරමුදලින් සිදු කළ උපකරණ ප්‍රදානයට එක්වෙමිනි.එහිදී මාධ්‍යවේදීන් එතුමාගෙන් විමසූ ප්‍රශ්නවලට එතුමා මෙසේ පිළිතුරු ලබා දුන්නේය,හිටපු මහ බැංකු අධිපතිතුමා අත්අඩංගුවට ගන්නවද?නීතියෙන් වැරදිකාරයෙක් වු‍ණොත් එතුමා විතරක් නෙවේ, එතුමා තනියෙන් අත්සන් කරලා දීපු බැඳුම්කර නෙවෙයිනේ තවත් මේකට සම්බන්ධ මහ බැංකුවේ නිලධාරීන් ඇති. ඒ වගේම මේවට උදව් කරපු අයත් ඒ සියළු දෙනාටම විරුද්ධව අධිකරණය තීන්දුවකට යන්න වෙනවා අනාගතේ මේ පරීක්ෂණ පැවැත්තුවාම. මහ බැංකු අධිපතිවරයා විතරක් නෙවේ ඊට වැඩිය ලොකු කෙනෙක් වුණත් නීතියේ වැරදි කාරයෙන් වෙලා තියෙනවා නම්, අධිකරණ නියෝගයක් තියෙනවා නම් රටෙන් පිට වෙන්න බෑ එතුමගේ පාස්පොට් එක තහනම් කරන්න ඕන කියලා තියෙනවා නම් ඒ සියළු දෙනාම අපි නවත්තලා තියෙනවා.ඒක නිසා අපිට ඕනම කෙනෙක්ව අධිකරණයෙන් තීන්දුවක් ලැබෙනකන් එයා වැරදි කාරයෙක් කියලා කියන්න බෑ. එක්කෙනාට චෝදනා කරන්න පුළුවන් හැබැයි නිතීයෙන් වැරදිකාරයෙක් වෙන්න ඕන ඒ අයට නීතීමය ක්‍රියාමාර්ග ගන්න.එක්සත් ජාතික පක්ෂය මහ බැංකු අධිපතිවරයාව ආරක්ෂා කරනවා කියනවා?එහෙම කිසිම දෙයක් නෑ. එක්සත් ජාතික පක්ෂයේ මහ ලේකම් නෙවේනේ එතුමව ආරක්ෂා කරන්න. එක්සත් ජාතික පක්ෂය ඇතුළු මේ ආණ්ඩුවෙන් පත්කරපු එක් නිලධාරීයෙක් විතරයි මහ බැංකු අධිපතිවරයා. එතුමා විතරක් නෙවේ මං මුලින් කිව්වා වගේ තවත් නිලධාරීන් ගණනාවක් ඉන්නවා. හැබැයි ඒ සියළු දෙනා මේ සම්බන්ධයෙන් වගකිව යුතුයි. වැරැද්දක් කරලා තියෙනවා නම් ඒ සියළු දෙනාට දඩුවම් දෙන්න ඕනලොකුම බොරුව කරේ රනිල් වික්‍රමසිංහ මහත්තයා කියලා කෙහෙළිය රඹුක්වැල්ල මහත්තයා කියනවා?එතුමට කියන්න ඕන බැඳුම්කර වංචාවේ තාම වැරදිකාරයෝ තීන්දු කරලා නෑ. හැබැයි වැරදිකාරයෝ කවුද කියලා හොයන්න පරීක්ෂණයක් පවත්තපු පළවෙනි වතාව මේකයි. පහුගිය අවුරුදු 10ක් 15ක් තුළදි මේ වගේ දේවල් සම්බන්ධයෙන් කිසි විගණනයක් වෙලා නෑ. කෝප් වාර්තා 8ක් දීලා තියෙනවා වැරදි කරපු අය වෙනුවෙන්. හැබැයි ඒවා ඔක්කොම කුණු කූඩෙට දැම්මා මිසක් හරි විමර්ශනයක් වුණේ නෑ. රනිල් වික්‍රමසිංහ අගමැතිතුමා පැහැදිලිවම අධිකරණ අමාත්‍යාංශය වෙත යොමු කරලා තියෙනවා නීතිපති දෙපාර්තමේන්තුවට මේ ගැන සම්පුර්ණ පරීක්ෂණයක් කරන්න විතරක් නෙවේ, කවුරුහරි වැරදි කරලා තියෙනවා නම් ඒ අය සම්බන්ධයෙන් තරා තිරම නොබලා දඩුවම් දෙන්නත් රජය පැහැදිලි ස්ථාවරයක ඉන්නවා අතිගරු ජනාධිපතිතුමත්, අගමැතිතුමත් දෙන්නම.මහින්දානන්ද මන්ත්‍රීතුමත් මේ පිළිබඳ චෝදනාවක් කරනවා නේද?මහින්දානන්ද අළුත්ගමගේ මන්ත්‍රීතුමාට මතක් කරලා දෙන්න ඕන මහින්ද රාජපක්ෂ මහත්තයගේ කාලේ වැට් එක 20% දක්වා වැඩි කරලා තිබ්බා. දැන් 20% තිබිච්ච එක තමා 15%ට අඩු කරලා තියෙන්නේ. හැබැයි මේක ස්ථාවර වැට් එකක් නෙවේ. ඒක රටේ ස්ථාවරත්වය ඇති වූ වහාම අයින් කරන්න දැනටමත් තීරණයක් අරන් තියෙන්නේ. මං හිතන්නේ තව අවුරුද්දක් එකහාමාරක් යන කොට මේක ඉවත් කරන්න පුළුවන් වෙයි.නව ව්‍යවස්ථාව ගැන මොකද හිතන්නේ?නව ව්‍යවස්ථාවක් ඇති කරන්න දැනට සාකච්ඡා වෙමින් පවතිනවා. මේ ව්‍යවස්ථාව මොකක්ද කියලා තාම අපි ඇහැට දැක්කේ නෑ. දැනට සාකච්ඡා වෙමින් තියෙනවා සියළු පක්ෂ වල යොජනා අදහස් ගනිමින් තියෙන්නේ. අපි ඒක හරියටම හදලා ඉවර වුණාට පස්සේ අපි කියන්නම් මේ ව්‍යවස්ථාව හොඳද නරකද කියලා. ජනමත විචාරණයකුත් තියලා තමයි මේ ව්‍යවස්ථාව සම්මත කරගන්නේ.අළුතෙන් පිහිටවූ ශ‍්‍රී ලංකා පොදුජන පෙරමුණ පිළිබඳව ද මාධ්‍යවේදින් මෙහිදී අමාත්‍යවරයාගෙන් විමසා සිටියේය.දැන් අළුතෙන් පොහොට්ටුවක් පිපිලා තියෙනවා. එක්සත් ජාතික පක්ෂය මේ පොහොට්ටුවට බය වෙලාද ඉන්නේ?එක්සත් ජාතික පක්ෂය ඔයිට වැඩිය දේවල් වලටත් මුණ දීලා තියෙනවා. අළුත් පක්ෂ වලට අපි කිසිම බයක් නෑ. බලයේ ඉදපු මහින්ද රාජපක්ෂ මහත්තයට බය වෙච්ච නැති එක්සත් ජාතික පක්ෂය පැරදිච්ච මහින්ද රාජපක්ෂ මහත්තයට මොකටද බය වෙන්නේ. එතුමා මැතිවරණ දෙකකින් පැරදුණානේ. ජනාධිපතිවරනෙන් පැරදුණා. පාර්ලිමේන්තු මැතිවරණෙන් පැරදුණා. හැබැයි මැතිවරණවලින් පැරදිලා දැන් අළුත් පක්ෂයක් හදාගෙන එන්නේ මොකටද මේ.ඒ ශ්‍රී.ලං.නි.ප. කාබාසිනියා කරන්නනේ. මොකද එතුමා හරි නායකයෙක් නම් පොහොට්ටු පස්සේ යන්න ඕනේ නෑ. එතුමා ශ්‍රී ලංකා කාරයන්ට කරන ලොකු අවමානයක්නේ මේ කරන්නේ. මොකද ශ්‍රී.ලං.නි.ප. තමයි එතුමා මේ රටේ ජනාධිපති කරේ. බැසිල්ලා ඇමතිවරු කරේ. ශ්‍රී.ලං.නි.ප. අළුතෙන් පොහොට්ටු හද හදා වටේ යන්න ඕනේ නෑ. එහෙනම් ඒගොල්ලන්ට යුතුකමක් තියෙනවා හිටපු ජනාධිපතිවරයා හැටියට තමන් නායකයා කරපු පක්ෂෙට සලකන්න. අද මොකක්ද කරන්නේ මහින්ද රාජපක්ෂ මහත්තයා ඇතුළු ඒ කණ්ඩායම මෛත්‍රීපාල සිරිසේන මහත්තයගේ කකුලෙන් ඇදලා ඒ පක්ෂෙ නැති නාස්ති කරන්නනේ මේ හදන්නේ. මං හිතන්නෑ ශ්‍රී.ලං.නි.ප. නැති කරන්න පුළුවන් වෙයි කියලා. ඔයිට වැඩිය එතුමා පළවෙනි වතාවට නෙවේ මේ පක්ෂේ කඩන්න හැදුවේ. අනුරයි සිරිමාවෝ මැතිනියයි අතර මතබේදයක් ඇති කරලා අනුර මේකෙන් ඈත් කරන්න හැදුවා. ශ්‍රී.ලං.නි.ප. අනුර බණඩාරනායක උසාවි ගෙනියන තත්වයට පත් කෙරුවේ මහින්ද රාජපක්ෂ මහත්තයා. ඉතින් එහෙම නම් ඒගොල්ලෝ මේ කරන සෙල්ලම් තාවකාලිකයි. බය වෙන්න දෙයක් නෑ මොන මැතිවරණේ තිබ්බත් මේ ජාතික ආණ්ඩුව ඉස්සරහට යනවා.ජනතාව චෝදනා කරනවා පළාත් පාලන මැතිවරණය කල් දාන්නේ පොහොට්ටුවට බයේ කියලා?පළාත් පාලන මැතිවරණය අපි කල් දාන්නේ නෑ. ඒකට වෙනම කොමිෂන් එකක් පත් කරලා තියෙනවානේ. ඒකේ ප්‍රධානියා හැටියට වැඩ කෙරුවේ දිනේෂ් ගුණවර්ධන හිටපු ඇමතිවරයා. එතුමන්ලා දුන්නු යොජනා අනුව තමයි කොට්ඨාස ක්‍රමය ගෙනල්ලා පළාත් පාලන මැතිවරණ ක්‍රමය තියන්න සුදානම් කරගෙන යන්නේ. සිමා නිර්නයන් හරියාකාරව නැති නිසා මේක අවුල් සහගත වෙනවා. ඒ නිසා මැතිවරණ කොමසාරිස්වරයත්, මැතිවරණ දෙපාර්තමේන්තුවත් ඒ සිමා නිර්ණයන් සම්පුර්ණ කරලා දෙන්න කියලා ඉල්ලා තියෙනවා. ඒ අනුව කටයුතු කරන්න තමයි කාලයක් ගත වෙලා තියෙන්නේ. පැහැදිලිවම කියලා තියෙනවා ලබන අවුරුද්දේ මේ මැතිවරණේ තියනවා කියලා. කලබල වෙන්න දෙයක් නෑ මොකද තිබ්බත් ඒකාබද්ධ විපක්ෂය මේක දිනන්නේ නෑ.", "URL": "https://sinhala.adaderana.lk/news.php?nid=65813", "Category": null, "Parent URL": null}