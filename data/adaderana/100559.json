{"Source": "Adaderana", "Timestamp": "December 10, 2018 11:03 pm", "Headline": "අනූනවයෙන් බෙරුණු ජීවිත දෙකක්", "News Content": "මාවනැල්ල දෙස සිට හෙම්මාතගම දක්වා ධාවනය වු වෑන් රථයක් අද (10) දහවල් අලූදෙනිය ප්‍රදේශයේදි විදුලි කණුවක හැප්පිම නිසා විදුලි කණුව කැඩි එහි රැහැන් බිම පතිත වි ඇති අතර වාහනයේ ගමන් ගත් පිරිස අනුනවයෙන් දිවි ගලවා ගත් බව සිද්ධිය ඇසින් දුටු කිහිප දෙනෙකු අද දෙරණ වාර්තාකරුට පවසා ඇත. මෙම හදිසි අනතුරු සිදු වි විනාඩි කිහිපයක් ඇතුලත ඒ ආසන්නයේම පිහිටා ඇති හෙම්මාතගම විදුලි පාරිභෝගික සේවා මධ්‍යස්ථානයේ විදුලි නිලධාරින් පැමිණ විදුලිය විසන්ධි කොට සිදු විමට ගිය අනතුරු දායක තත්වය වලක්වා ගත් බව ප්‍රදේශවාසීන් පවසති. මාවනැල්ල දෙස සිට හෙම්මාතගම දක්වා පැමිණි වෑන් රථය එකවිට ප්‍රධාන මාර්ගයෙන් ඉවතට පැන විදුලි කණුවේ ගැටි ඇති අතර එම අවස්ථාවේ විදුලි කණුව දෙකට කැඩි විදුලි රැහැන් බිම පතිත වි තිබේ. මෙම අනතුර හේතුවෙන් පැය කිහිපයක් යන තෙක් වාහාන ගමන් කිරිම එම ස්ථානයෙන් එක් මං තීරුවකට පමණක් සීමා කිරිමට පොලිසිය කටයුතු කර තිබුණි. එක් මං තීරුවක් විදුලි කණුව දෙකට මැදින් කැඩි යෑම නිසා විදුලි කම්බි ප්‍රධාන මාර්ගයට නැමි තිබුණු අතර තවත් රැහැන් විශාල ප්‍රමාණයක් කැඩි ගොස් තිබුණි. හෙම්මාතගම පොලිසියේ රථ වාහාන අංශයේ ස්ථානාධිපති ප්‍රසන්න ආරගොඩ මහතාගේ උපදෙස් පරිදි පොලිස් නිලධාරින් සිද්ධිය සැල විමෙන් පසුව එම ස්ථානයට ගොස් මෙ වන විට පරික්ෂණ සිදු කරමින් පවතින අතර ඔවුන් වැඩිදුරටත් පැවසුයේ වාහාන රියදුරාට නින්ද යෑමක් සිදු වුවාද, වේගය පාලනය කර ගැනිමට නොහැකි වුවාද නැතිනම් බීමතීන් සිටියාද යන්න පිළිබඳ මෙ වන විට පරික්ෂණ සිදු කරන බවයි.", "URL": "https://sinhala.adaderana.lk/news.php?nid=100559", "Category": null, "Parent URL": null}