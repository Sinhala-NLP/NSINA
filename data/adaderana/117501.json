{"Source": "Adaderana", "Timestamp": "August 26, 2019 11:45 am", "Headline": "ගංවතුරෙන් ජීවිත 60ක් අහිමියි", "News Content": "සුඩානයට බලපෑ ගංවතුර හේතුවෙන් පුද්ගලයින් හැට දෙදෙනෙකු මියගොස් තිබේ. ආපදා තත්ත්වය හේතුවෙන් තවත් සියයකට ආසන්න පිරිසක් තුවාල ලබා ඇති බවද සඳහන් වෙයි. ඉකුත් ජුලි මස සිට සුඩානයට අධික වර්ෂාපතනයක් ඇදහැළෙමින් පවතියි. මෙම අයහපත් කාලගුණික තත්ත්වය සුඩානයේ ප්‍රාන්ත 15ක පුද්ගලයින් ලක්ෂ දෙකකට පමණ බලපෑම් එල්ල කර ඇති බවද සඳහන් වෙයි. එක්සත් ජාතීන්ගේ සංවිධානය සඳහන් කරන්නේ නිවාස තිස්හත්දහසක් පමණ විනාශ වී ඇති බවයි. තවදුරටත් හදිසි ගංවතුර තත්ත්වයන් හට ගැනීමේ අවදානම පවතින බව ද විදෙස් මාධ්‍ය වාර්තා කළේය. ආපදා තත්ත්වය හේතුවෙන් පුද්ගලයින් සියයකට ආසන්න පිරිසක් තුවාල ලබා ඇති බවයි වාර්තා වෙයි. එරට වැසි සමය ලබන ඔක්තෝබර් මස අග වන තෙක් පවතිනු ඇතැයි අපේක්ෂා කෙරෙයි.", "URL": "https://sinhala.adaderana.lk/news.php?nid=117501", "Category": null, "Parent URL": null}