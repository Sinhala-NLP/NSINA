{"Source": "Adaderana", "Timestamp": "June 1, 2019 04:04 pm", "Headline": "නීති විරෝධී රසායනික ද්‍රව්‍ය තොගයක් සමඟ අයෙක් අත්අඩංගුවට", "News Content": "මතුගම, මීගහතැන්න ප්‍රදේශයේදී බලපත්‍ර නොමැතිව අනාරක්ෂිතව ගබඩා කර තිබු රසායනික ද්‍රව්‍ය තොගයක් සමඟ පුද්ගලයෙකු අත්අඩංගුවට ගෙන ඇත. පොලිස් විශේෂ කාර්ය බලකා මුලස්ථාන කඳවුරේ විශේෂ මෙහෙයුම් අංශයේ නිලධාරීන් විසින් සිදුකළ වැටලීමකදී ඔහු අත්අඩංගුවට ගෙන ඇති බව සඳහන්ය. සැකකරු සතුව තිබී රුපියල් ලක්ෂ දෙකහමාරක වටිනාකමින් යුත් රසායනික ද්‍රව්‍ය කිලෝග්‍රැම් 300 බැගින් අඩංගු බැරල් 08ක් විශේෂ කාර්ය බලකා නිලධාරීන් බාරයට ගෙන ඇත. ඔහු වැඩිදුර විමර්ශන සඳහා මීගහතැන්න පොලීසියට බාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=111140", "Category": null, "Parent URL": null}