{"Source": "Adaderana", "Timestamp": "May 26, 2012 04:54 pm", "Headline": "පාසල්වල දේපළ සොරාගත් පුද්ගලයෙකු කොටුවෙයි", "News Content": "පාසල්වල පරිගණක කාමර කඩා දේපළ සොරාගැනී‍මේ නිරත වූ පුද්ගලයෙකු රක්වාන පොලිසිය විසින් අත්අඩංගුවට ගෙන තිබේ. නාවික හමුදාවෙන් පලාගිය සෙබළෙකු වන අදාළ සැකකරු රක්වාන, කහවත්ත, ගොඩකවෙල, කොළොන්න, උඩවලව, පනාමුර සහ සෙවනගල යන ප්‍රදේශවල පාසල්වලින් පරිගණක උපකරණ සොරාගෙන ඇති බව අනාවරණ වී ඇත. සැකකරුගෙන් සිදුකළ ප්‍රශ්නකිරීම්වල දී ඔහු විසින් සොරකම් කරන ලද පරිගණක 57 ක් සහ පරිගණක සඳහා යොදාගන්නා උපකරණ රැසක් සොයාගෙන තිබේ. අදාළ භාණ්ඩ ළඟ තබාගත් පුද්ගලයින් දෙදෙනෙකු ද අත්අඩංගුවට ගත් බව පොලිසිය සඳහන් කරයි. සැකකරුවන් අද(26) දිනයේ පැල්මඩුල්ල මහේස්ත්‍රාත්වරයා හමුවට ඉදිරිපත් කරන බව පොලිසිය වැඩිදුරටත් පවසයි.", "URL": "https://sinhala.adaderana.lk/news.php?nid=24540", "Category": null, "Parent URL": null}