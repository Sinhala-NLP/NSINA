{"Source": "Adaderana", "Timestamp": "August 4, 2010 08:02 am", "Headline": "ජී.එස්.පී  ගැන ඇමරිකාවෙන් සිහිකැඳවීමක්", "News Content": "ශ්‍රී ලංකාවට ලබා දී ඇති ජී.එස්.පී බදු සහනය රඳා පවතින්නේ මෙරට කම්කරු අයිතීන් සුරැකීමට ගෙන ඇති පියවර ‍මත බව අමෙරිකාව පවසයි. වෙනත් රටවල කිසිදු බලපෑමකින් තොරව ස්වාධීනව ‍‍මේ සම්බන්ධයෙන් තීරණයක් ගන්නා බව ශ්‍රී ලංකා වේ අමෙරිකානු තානාපති කාර්යාලය නිවේදනයක් නිකුත් කරමින් සඳහන් කරයි. ජී.එස්.පී බදු සහනය ක්‍රියාත්මක කිරීම සම්බන්ධයෙන් සොයා බැලීම සඳහා අමෙරිකානු රජයේ නියෝජිතයෝ දෙදෙනෙක් පසුගිය දා ශ්‍රී ලංකාවේ සංචාරයක නිරතවූහ. අමෙරිකානු වෙළඳ නියෝජිත මයිකල් ඩිලනි මහතාගේ ප්‍රධානත්වයෙන් යුත් මෙම නියෝජිත දෙපළ මෙරට රජයේ නියෝජිතයින් , වෘත්තීය සංගම් නියෝජිතයින් හමු වී සාකච්ඡා කරන ලදී. පැවති සාකච්ඡා සාර්ථක වූ බවත්,තවදුරටත් අදාළ අංශ සමඟ මේ පිළිබදව සාකච්ඡා කිරීමට අපේක්ෂා කරන බව ත් සාකච්ඡා පිළිබඳ අදහස් දක්වමින් අමෙරිකානු නි‍යෝජිතයින් කියා තිබිණි. අමෙරිකාව විසින් ලංකාවට ලබා දී ඇති ජී.එස්.පී බදු සහනය යළි සලකා බලන්නැයි ඉල්ලා අමෙරිකානු කම්කරු ෆෙඩරේෂණය විසින් අධිකරණයේ විරෝධතා පෙත්මක් ද ගොනු කර තිබුණි.", "URL": "https://sinhala.adaderana.lk/news.php?nid=10013", "Category": null, "Parent URL": null}