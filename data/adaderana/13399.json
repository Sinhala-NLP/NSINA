{"Source": "Adaderana", "Timestamp": "January 10, 2011 03:27 pm", "Headline": "විපතට පත් අය වෙනුවෙන් විශේෂ වෛද්‍ය කණ්ඩායමක්", "News Content": "ගංවතුරින් විපතට පත් ජනතාවගේ සෞඛ්‍ය සේවා කටයුතු නංවාලීම සඳහා සෞඛ්‍ය අමාත්‍යාංශය විසින් විශේෂ වෛද්‍ය කණ්ඩායම් කිහිපයක් පත් කර තිබේ. ගංවතුරත් සමග බෝ වන රෝග ව්‍යාප්ත වීමේ අවදානමක් පවතින බැවින් මෙම පියවර ගත් බව සෞඛ්‍ය අමාත්‍යාංශය පවසයි. ඒ අනුව අම්පාර , මඩකළපුව , කල්මුණේ , ත්‍රිකුණාමලය සහ‍ පොළොන්නරුව යන ප්‍රදේශ වෙත මෙම වෛද්‍ය කණ්ඩායම් පිටත් කර යවා තිබේ. ඖෂධ සහ වෙනත් කාර්යය මණ්ඩල අදාළ දිස්ත්‍රික් සඳහා අවශ්‍ය වන්නේ නම් වහාම අමාත්‍යාංශ්‍ය දැනුවත් කරන ලෙස සෞඛ්‍ය අමාත්‍යාංශය විසින් සියලු සෞඛ්‍ය වෛද්‍ය නිලධාරීන් දැනුවත් කර ඇත.", "URL": "https://sinhala.adaderana.lk/news.php?nid=13399", "Category": null, "Parent URL": null}