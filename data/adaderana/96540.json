{"Source": "Adaderana", "Timestamp": "September 22, 2018 03:33 pm", "Headline": "කණ කොකා හඬන පුනපිටිය ස්භාවික වැලි කඳු සහිත පරිසර පද්ධතිය", "News Content": "සුන්දර පරිසර පද්ධතියකින් වටවු මුන්දලම පුනපිටිය ප්‍රදේශයේ පිහිටි සංවේදි ස්භාවික වැලි කඳු සහිත වනාන්තර පද්ධතියට මේ වන විට විවිධ ව්‍යාපෘති සඳහා ඇල්ම බැල්ම යොමු විමත් සමඟ සුවි‍‍‍ශේෂ පරිසර පද්ධතිය අනාරක්ෂීතවි ඇති බව පරිසරවේදින් පවසයි. අක්කර 100 කට වැඩි මෙම සුන්දර පරිසර පද්ධතිය වසර කිපයට පෙර කුඨ ලේඛණ සකස් කරමින් විදේශීකයකුට අළෙවි කිරිමට වයඹ පළාත් සභාව නියෝජනය කළ පළාත් සභා මන්ත්‍රිවරයකුද හවුල් ව සිටි බවට තොරතුරු වලින් සනාථව තිබේ. එසේම එවකට රාජකාරි කළ මුන්දලම ප්‍රාදේශීය ලේකම්වරයා ආයෝජන මංඩලයේ විධායක අධ්‍යක්ෂවරයාට 2008 ,6, 17 දින යවන ලද ලිපියේ සඳහන්ව ඇත්තේ මෙම වැලි කඳු සහිත ඉඩම රජයේ ඉඩමක් නොවන බවත් එය පුද්ගලික ඉඩමක් ලෙස සලකා කටයුතු කිරිමට විරෝධයක් නොමැති බවයි. ඒ සමගම අදාල ප්‍රදේශීය ලේකම් වරයාගේද සහාය ඇතිව කුඨ ලේඛණ සකසා අළෙවි කල වනාන්තර පද්ධතියකින්ද සමන්විත වැලි කඳු සහිත බිම විදෙස් ජාතිකයාද රවටමින් අළේවි කර ඇත්තේ කෝටි 200 කට වැඩි මිළකට බව සනාථ වි තිබේ. අදාළ විදේශීකයා පසුව මෙම භුමියේ කුඩා ප්‍රමාණයේ සංචාරක හෝටලයක් පවත්වාගෙන ගොස් ඇති බව අද වන විට මෙම භුමියේ ඇති එම හෝටලයේ නටබුන් වලින් සනාථ වි තිබේ . නමුත් මෙම සුවිශේෂ භුමිය රජය සතු ඉඩමක් බවට නැවතත් සනාථව ඇත්තේ වයඹ පළාත් ඉඩම් කොමසාරිස් දෙපාර්තුමේන්තුව විසින් 2017 වසරේ නොවැම්බර් 04 දින රජයේ මිනින්දෝරු ඩබ්ලියු .එම් .සී. ප්‍රනාන්දු මහතා විසින් කරන ලද මැණුම් වලින් බව පැහැදිලි වි තිබේ. නමුත් විශාල මුදල් කන්දරාවක් වැය කරමින් අක්කර 100 කට ආසන්න මෙම ඉඩම මිළදි ගත් විදේශීකයා වන හොවඩ් මාටින් ස්ටයින් නැමති අය පසුව මෙම භුමිය තමන්ට දිර්ඝ කාලීන බදු ඉල්ලිමකට යොමු ව ඇති නමුත් අද වන විටත් ඒ සඳහා අවසරයක් ලබා නොදිම කෙසේ වෙතත් වැදගත් කරුණකි. අදාළ විදේශීකයා තමන් මිළදි ගත් මෙම භුමියේ සංචාරක හෝටලයක් ඉදි කර කාලයක් පවත්වාගෙන ගෙන ගොස් ඇති බව දැනට නටබුන් බවට පත් වෙමින් තිබෙන ගොඩනැගිලි දෙස බැලිමේදි දැක ගත හැකිය. අදාළ විදේශීකයා විසින් මිළදි ගත් අක්කර 103 ක මෙම සුවිශේෂ භුමිය වට කලකට පෙර ආරක්ෂීත වැටක් ඉදි කර තිබුනද එය මේ වන විට කැඩි බිදි ඇති ආකාරය දැක ගත හැකිය. එසේ නමුත් අදාළ භුමියට ඔහු සිදු කර ඇති හානිය අවම බව පෙනි යන්නේ තවමත් මෙම භුමිය සුන්දරත්වය එලෙසම දැක ගත හැකි විම හේතුවෙනි. පුත්තලම දිස්ත්‍රික්කයේ මුහුදු තිරය ඉතාමත් වැදගත් කමක් දක්වන්නේ දැවැන්ත වැලි කදු පද්ධතියකින් වටව තිබිමත් ඒ නිසාම එයින් සුනාමි වැනි ආපදා වන් හිදි මුහුදු රළ ගොඩබිමට පැමිණීම අවම කිරිමට මෙම සුවිශේෂ වැලි කඳු පද්ධති දක්වන දායකත්වය සුළු පටු නොවන නිසාවෙනි. පුත්තලම දිසත්‍රික්කයට අයත් මුහුදු තීරය කිලෝ මිටර් 325 ක් වන අතර මෙම වනාන්තර සහිත වැලි කදු පද්ධතිය මුන්දලම ප්‍රාදේශීය ලේකම් බල ප්‍රදේශයේ තුළදි කිලෝ මිටර් 25 ක් දක්වා විහිදි යයි.එහි සම්පුර්ණ භුමි ප්‍රමාණය අක්කර 103 ක් බව වාර්තා වේ. එසේ තිබියදි මේ වන විට මෙම භුමිය නැවතත් බරපතළ අවධානමකට ලක්ව ඇත්තේ රටේ ව්‍යාපෘතියකට වැලි අවශ්‍ය බව පවසමින් මේ භුමියට මුහුදේ සිට වැලි පොම්ප කිරිමේ පවතින බරපතල තත්වය හේතුවෙනි. මෙතරම් සුවිශේෂ පරිසර පද්ධතියකින් හෙඹි භුමියක් වෙත වැලි පොම්පකිරිම සිදුවුහොත් දැඩි කරදිය තත්වයක් මතුවි වසර සිය ගනනක් ඉතා ආරක්ෂීතව පැවති භුමිය ඉතා සුළු කාලයකදි සම්පුර්ණයෙන් වැනසි යාම ඈතක නොවන බව බව පරිසරවේදින් චෝදනා එල්ල කරති. පරිසරවේදින් චෝදනා කරන්නේ රටේ සංවර්ධන කටයුතු මුවාවෙන් මෙවන් සුවිශේෂ පරිසර පද්ධති වැනසිමට ඉඩ දිම කල යුතුද යන්නය . එසේම ඔවුන් පවසන්නේ වෙරළ සංරක්ෂණ දෙපාර්තුමේන්තුව 2017 වසරේ පානම පිහිටි අක්කර 103 කින් සමන්විත වැලි කදු පද්ධතිය සහිත භුමිය අභය භුමියක් ලෙස කම් කළ ආකාරයට මෙම භුමියද වෙරළ සංරක්ෂණ දෙපාර්තුමේන්තුවට පවරා ගැනිමට කටයුතු කිරිමට ප්‍රමාද නොවිය යුතු බවයි. මේ වැලි කඳු සහිත පරිසර පද්ධතිය පිළබදව වත්මන් මුන්දලම ප්‍රාදේශීය ලේකම් මේතරම් විශේෂීත භුමියක් තවමත් වෙරළ සංරක්ෂණ දෙපාර්තුමේන්තුවට පවරා ගැනිමට ප්‍රමාද මන්දැයි පුත්තලම දිස්ත්‍රික් වෙරළ සංරක්ෂණ සහකාර අධ්‍යක්ෂ මදුනී ප්‍රනාන්දු මහත්මියගෙන් කල විමසිමේදි මෙසේ පවසා සිටියේය. “මේ භුමිය අපි අපිට පවරා දෙන්න කියලා 2017 වසරේ ඉල්ලිම් කර තිබෙනවා . ඒ වෙරළ සංරක්ෂණ දෙපාර්තුමේන්තුවේ අධ්‍යක්ෂ ජනරාල් තුමාගේ උපදෙස් මත. ඒ සදහා අපි මිනුම් අධිකාරියට පවා අදාල ඉඩම් මැනිම් කර දෙන්න කියලා දන්වා තිබෙනවා .මේ භුමිය විදේශීකයකුට අළේවි කර තිබේන්නේ වසර 10 කට පෙර ඒ අළෙවි කිරිම නිත්‍යානුකුල නැති බව මේ වන විට තහවුරු වි තිබේනවා .ඇත්තටම අපි මේ භුමිය ආරක්ෂා කර ගන්න සුදානම් නමුත් යම් යම් ගැටළු මත අපිට එය ප්‍රමාද වි තිබේනවා.නමුත් අධ්‍යක්ෂ ජනරාල් තුමා අපිට දැනුවත් කර තිබේන්නේ මේ භුමි ආරක්ෂා කර ගන්න කටයුතු කරන්න කියලා ඒ නිසා අපි කඩිනමින් ඒ සදහා අදාල කටයුතු සදහා අවශ්‍ය සියල්ල සිදු කරමින් සිටින්නේ යැයි පැවසිය. රජයේ ඉඩමක් වන මෙම භුමිය දැනට මුන්දලම ප්‍රාදේශීය ලේකම් වරයා සතුව පවති .ඒ නිසාම මේ ඉඩම පිළිබදව මුන්දලම වත්මන් ප්‍රාදේශීය ලේකම් චානක ප්‍රේමසුරිය මහතාගෙන් විමසා සිටිමේදි පැවසුවේ. “ මේ වන විට දැනට අපිට යෝජනා දෙකක් ඉදිරිපත් වි තිබේනවා සංචාරක ව්‍යාපාර කටයුත් සදහාත් නිවාස ව්‍යාපෘතියක් සමග තවත් කිපයක් සදහා මේ භුමිය ලබා දෙන්න කියලා . ඒ සදහා අදාල ආයතන නිසි අවසර ලබා දිම සිදුවුවහොත් අපි අපෙන් විය යුතු කටයුතු කර දෙනවා යැයි පවසීය. නැවත ඔහුගෙන් විමසා සිටියේ මෙම භුමිය මෙවැනි ව්‍යාපෘති සදහාලබා දිම කොතරම් ගැලපෙනවාද හා එසේම එවැනි කටයුතුවලදි මෙම පරිසරය වැනසි යාම වැලැක්විය නොහැකි ද යන්නයි එහිදී පිළිතුරු ලබා දුන් ලේකම් වරයාපවසා සිටියේ අපි කිසිම විටක අනිකුත් ආයතනවල අවසරයකින් තොරව කටයුතු කරන්න බැහැ .මොකද වෙරළ සංරක්ෂණ දෙපාර්තුමේන්තුව කියනවා කම් එය සංවේදි කලාපයක් කියලා අපි එයට අදාළව කටයුතු කරන්න කැමතියි.එසේ නැතිව අනවශ්‍ය කටයුතු කරන්න යන්නේ නැහැ යැයි ඔහු පැවසිය.", "URL": "https://sinhala.adaderana.lk/news.php?nid=96540", "Category": null, "Parent URL": null}