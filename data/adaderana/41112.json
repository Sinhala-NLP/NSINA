{"Source": "Adaderana", "Timestamp": "February 14, 2014 10:00 am", "Headline": "තරුණියක් මහවැලි ගඟට දිවිපුදයි", "News Content": "බලගොල්ල තැන්නෙකුඹුර පාලම ප්‍රදේශයේ දී මහවැලි ගඟට පැන තරුණියක් සියදිවි හානිකරගෙන තිබේ. මියගිය තරුණිය මහවත්ත දකුණ, කුණ්ඩසාලේ ප්‍රදේශයේ පදිංචිව සිටි 27 හැවිරිදි අයෙකු බව බලගොල්ල පොලිසිය සඳහන් කළේය. පශ්චාත් මරණ පරීක්ෂණය මහනුවර මහ රෝහලේ දී අද පැවැත්වීමට නියමිතය. මේ අතර උප්පුවේලි ඇලස්වත්ත මුහුදු තීරයේ දියනාමින් සිටි කාන්තාවන් දෙදෙනෙකු දියවැලකට හසුව ගසාගෙන යමින් සිටියදී උප්පුවේලි පොලිස් ජීවිතාරක්ෂක රාජකාරියේ යෙදී සිටි නිලධාරීන් කණ්ඩායමක් විසින් බේරාගෙන තිබේ.", "URL": "https://sinhala.adaderana.lk/news.php?nid=41112", "Category": null, "Parent URL": null}