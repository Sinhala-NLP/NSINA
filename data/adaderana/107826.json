{"Source": "Adaderana", "Timestamp": "April 11, 2019 01:45 pm", "Headline": "යාපනය විශ්වවිද්‍යාලයේ පෝස්ටර් ඇලවීමේ සිද්ධියට ආවා සම්බන්ධ ද?", "News Content": "යාපනය විශ්වවිද්‍යාලයේ නවක වදය නවත්වන ලෙස දන්වමින් එම විශ්වවිද්‍යාල පරිශ්‍රයේ පෝස්ටර් අලවා ඇති බව වාර්තා විය. ආවා කල්ලිය නමින් මෙම පෝස්ටරය අලවා ඇති බවයි සදහන් වුයේ. යුද්ධය පැවැති කාලයේ නොතිබූ නවක වදය වර්තමානයේ විශ්වවිද්‍යාලය තුළ ක්‍රියාත්මක කිරිමට හේතුව කුමක් ද යන්න එහි සදහන්ව තිබේ. නවක වදය ලබාදෙන සිසුන්ට ආවා කල්ලියේ නවක වද විරෝධි කණ්ඩායම හරහා දඩුවම් දෙන බවට එම පෝස්ටර්වල තවදුරටත් සදහන් වන බවයි වාර්තා වන්නේ. ආවා කල්ලිය සමග යාපනය විශ්වවිද්‍යාලයේ සිසුන් සියයට 40ක පමණ පිරිසක් සබඳතා පවත්වන අතර නවක වද සිදුවිම් වාර්තා වුවහොත් එම සිසුන් මාර්ගයෙන් ඊට එරෙහිව වාහාම ක්‍රියාමාර්ග ගන්නා බව අදාල පෝස්ටරයේ සදහන් වේ. තම කණ්ඩායම මීට කිසිදු අයුරකින් සම්බන්ධයක් නොමැති බවය අද දෙරණ කළ විමසීමකදී අරුන් සිද්ධාර්ත් පැවසුවේය. ආවා කල්ලියේ නම සදහන් කරමින් විශ්වවිද්‍යාලය තුළ ක්‍රියාත්මක වෙනත් දේශපාලන කණ්ඩායමක් මෙලෙස කටයුතු කරන බව හෙතෙම කියා සිටියේය.", "URL": "https://sinhala.adaderana.lk/news.php?nid=107826", "Category": null, "Parent URL": null}