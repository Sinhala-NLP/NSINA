{"Source": "Adaderana", "Timestamp": "January 16, 2018 09:57 am", "Headline": " යාපනය සරසවි සිසුන් පංති වර්ජනයක් අරඹයි", "News Content": "යාපනය විශ්වවිද්‍යාලයේ පන්ති තහනම් කොට සිටින සිසුන්ට වහාම ශිෂ්‍යභාවය ලබා දෙන ලෙස ඉල්ලමින් යාපනය විශ්වවිද්‍යාලයේ කලා පීඨයේ පළමු හා දෙවන වසරවල සිසුන් 16 දා සිට දින නියමයක් නොමැතිව පංති වර්ජනයක් ආරම්හ කොට තිබේ. යාපනය විශ්වවිද්‍යාලයේ කලා පීඨයේ තුන්වන හා හතරවන වසරවල සියලුම සිසුන්ගේ පන්ති තහනම්න් කොට ඇත්තේ මීට දින කීපයකට පෙර එම වසරවල සිසුන් දෙපිරිසක් අතර ඇතිවූ ගැටුමකින් සිසුන් හතර දෙනෙකු තුවාල ලැබීමේ සිද්ධියක් සම්බන්ධයෙනි. ගැටුමට සම්බන්ධ සිසුන් පිරිසට එරෙහිව 15 දා විනය පරීක්ෂණයක් කැඳවා තිබුණු නමුත් තුවාල ලැබූ සිසුන් හතර දෙනාගෙන් දෙදෙනෙකු තවමත් ප්‍රතිකාර ලබන බැවින් එම විනය පරීක්ෂණය දින නියමයක් නොමැතිව කල් දැමීමට විශ්වවිද්‍යාල බලධාරීන්ට සිදු විණි. පාලන අධිකාරිය විනය පරීක්ෂණය කල් දැමීමත් සමඟම කලා පීඨයේ පළමු හා දෙවන වසරවල සිසුන් පන්ති වර්ජනයක් ආරම්භ කොට ඇත්තේ යාපනය විශ්වඅවිද්‍යාලයේ පාලන අධිකාරිය විසින් ගනා ලද තීරණ අත්තනෝමතික වීම නිසා තුන්වන හා හතර වන වසර වල ඉගෙණුම ලබන සිසුන්ට දඩි අසාධාරණයක් සිදුව අති බව දැණුම් දෙමිනි. යාපනය විශ්ව විද්‍යාලයේ අනෙක් පීඨවල සිසුන්ටද මෙම පන්තිවර්ජනය සඳහා සහය දෙන මෙන් කලා පීඨයේ පළමු හා දෙවන වසරවල ශිෂ්‍ය සංගම් නියෝජිතයෝ ඉල්ලීමක් කොට තිබේ. ඒ අනුව ඉදිරියේදී ඔවුන්ද මෙම පන්ති වර්ජනයට සහභාගී වුවහොත් යාපනය විශ්වවිද්‍යාලය සම්පූර්ණයෙන්ම වැසී යන තත්ත්වයකට පත්වන බව යාපනය විශ්වවිද්‍යාලයේ මහා ශිෂ්‍ය සංගමය පවසයි.", "URL": "https://sinhala.adaderana.lk/news.php?nid=83044", "Category": null, "Parent URL": null}