{"Source": "Adaderana", "Timestamp": "April 29, 2010 11:13 am", "Headline": "ප්‍රබල අපරාධකරුවන් 5දෙනෙක් අල්ලයි", "News Content": "පොලිසිය මඟහරිමින් සිටි අපරාධ රැසකට සම්බන්ධ පුද්ගලයින් පස්දෙනෙකු අත්අඩංගුවට ගැනීමට කොළඹ මධ්‍යම අපරාධ බුද්ධි ඒකකය සමත්ව තිබේ. පුද්ගල ඝාතන, මංකොල්ලකෑම්, ඇතුළු අපරාධ රැසක් සිදුකළ බවට මොවුන්ට එරෙහිව පැමිණිලි ලැබී ඇති බව සඳහන්ය. දීර්ඝ කාලයකට සිට සිදුකරන ලද පරීක්ෂණවලින් අනතුරුව අදාළ පුද්ගලයින් අත්අඩංගුවට ගැනීමට හැකිවූ බව පොලිසිය සඳහන් කළේය. අත්අඩංගුවට ගත් සැකකරුවන් කොළඹ සහ අවට ප්‍රදේශවල පදිංචිකරුවන් බව වාර්තා වේ. ඔවුන් අද අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8071", "Category": null, "Parent URL": null}