{"Source": "Adaderana", "Timestamp": "November 7, 2011 11:40 am", "Headline": "ජාත්‍යන්තර තැපැල් ගාස්තු සංශෝධනයක්", "News Content": "නොවැම්බර් මස සිට ක්‍රියාත්මක වන පරිදි ජාත්‍යන්තර තැපැල් ගාස්තු සංශෝධනය කර තිබේ. විශ්ව තැපැල් සංගමයේ තීරණයකට අනුව මෙලෙස ජාත්‍යන්තර තැපැල් ගාස්තු සංශෝධනය කිරීමට තීරණය කර ඇති බව නියෝජ්‍ය තැපැල්පති ආර්.ඩී.පී ගාමිණි මහතා පවසයි. ගාස්තු සංශෝධනයට අමතරව විදේශ ලිපි සඳහා මෙතෙක් පැවති අවම බර ප්‍රමාණය ග්‍රෑම් 20 දක්වා ඉහළ දැමීමට ද කටයුතු කර ඇති බව ගාමිණි මහතා සඳහන් කළේය. මෙතෙක් රටවල් කාණ්ඩ 4 ක් යටතේ ක්‍රියාත්මක වූ ගාස්තු ක්‍රමය කාණ්ඩ 8 ක් දක්වා වැඩිකිරීමට ද කටයුතු කර ඇති බව නියෝජ්‍ය තැපැල්පතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=19838", "Category": null, "Parent URL": null}