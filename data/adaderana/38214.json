{"Source": "Adaderana", "Timestamp": "October 18, 2013 03:15 pm", "Headline": "ඇල්ල ප්‍රදේශයෙන් පුද්ගල මළ සිරුරු 2ක් හමුවෙයි ", "News Content": "වැල්ලවාය - ඇල්ල මාර්ගයේ හයේ කණුව ප්‍රදේශයේ ලදු කැලෑවක තිබී පුද්ගල මළ සිරුරු 2ක් සොයාගෙන තිබේ. පොලිස් මාධ්‍ය ප්‍රකාශක කාර්යාලය පැවසුවේ වයස අවුරුදු 36ක් වන කාන්තාවකගේ සහ වයස අවුරුදු 40ක් වන පිරිමි පුද්ගලයෙකුගේ මළ සිරුරු දෙකක් මෙලෙස සොයාගෙන ඇති බවයි. වැල්ලවාය පොලීසියට ලද තොරතුරක් මත අද(18) දහවල් මළ සිරුරු සොයාගෙන තිබේ. පොලිස් මාධ්‍ය ප්‍රකාශක කාර්යාලය පැවසුවේ මළ සිරුරු අසළ තිබී සිලින්ජර දෙකක් ද සොයාගෙන ඇති බවයි. අදාළ මරණ වලට හේතුව ඔවුන් දෙදෙනා අතර තිබු අනියම් සබඳතාවක් බවට පොලීසිය සැක පළ කරයි.", "URL": "https://sinhala.adaderana.lk/news.php?nid=38214", "Category": null, "Parent URL": null}