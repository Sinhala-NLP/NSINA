{"Source": "Adaderana", "Timestamp": "July 13, 2019 01:06 pm", "Headline": "එජාප පසුපෙළ මන්ත්‍රීවරුන් දෝෂාභියෝගයකට සැරසෙයි", "News Content": "දෝෂාභියෝගයක් ගෙන ඒම සඳහා මුල පුරන බව එක්සත් ජාතික පක්ෂයේ පසුපෙළ මන්ත්‍රීවරුන් පවසයි. සිරිකොත පක්ෂ මූලස්ථානයේ පැවති මාධ්‍ය හමුවකදී එම පසුපෙ මන්ත්‍රීවරුන් ප්‍රකාශ කළේය. පාස්කු ඉරුදින ප්‍රහාරය පිළිබඳ වගකීම සම්බන්ධයෙන් මෙම දෝෂාභියෝග චෝදනාව ඉදිරිපත් කරන බව ඔවුන් වැඩිදුරටත් සඳහන් කළේය. එහිදී අදහස් දක්වමින් පාර්ලිමේන්තු මන්ත්‍රී හේෂා විතානගේ මහතා පවසා සිටියේ ජනතා විමුක්ති පෙරමුන විසින් ආණ්ඩුවට එරෙහිව ගෙන ආ විශ්වාසභංග යෝජනාව එක්සත් ජාකික පක්ෂය ප්‍රධාන ආණ්ඩුවට වෙස් වලාගත් ආශිර්වාදයක් වූ බවයි. මේ අතර පාස්කු ප්‍රහාරය ගැන හොයන තේරීම් කාරක සභාව හමුවට අගමැතිවරයා පැමිණීමට සූදානම් බවත් අගමැතිවරයා එනවා නම් ජනාධිපතිට එන්න බැරි ඇයිදැයි පාර්ලිමේන්තු මන්ත්‍රී හේෂා විතානගේ මහතා ප්‍රශ්න කර සිටියේය.", "URL": "https://sinhala.adaderana.lk/news.php?nid=114047", "Category": null, "Parent URL": null}