{"Source": "Adaderana", "Timestamp": "August 17, 2012 11:26 am", "Headline": " බාල දැරියක් අපයෝජනය කළ ත්‍රීරෝද රියදුරෙක් දැලේ", "News Content": "14 හැවිරිදි බාල වයස්කාර දැරියක් අපයෝජනයට ලක්කළ බව කියන පුද්ගලයෙකු නවගමුව පොලීසිය විසින් අත්අඩංගුවට ගෙන තිබේ. දෙමවුපියන්ගෙන් වෙන්ව සිය මිත්තණිය භාරයේ සිටි අදාළ දැරිය ආපන ශාලාවක සේවය කරන අයෙකු බව පොලීසිය පවසයි. සේවය නිමවී අසල්වැසි පුද්ගලයෙකුගේ ත්‍රීරෝද රථයෙන් නිවසට පැමිණෙමින් සිටිය දී අදාළ ත්‍රීරෝද රථයේ රියදුරු විසින් දැරිය අපයෝජනයට ලක්කර තිබේ. සිද්ධියෙන් පසු ප්‍රදේශයෙන් පලාගොස් සිටි සැකකරු පසුව පොලීසියට භාරවී ඇති බව වාර්තා වේ. ඔහු කොරතොට ප්‍රදේශයේ පදිංචි 35 හැවිරිදි ති‍දරු ‍පියෙකු බව පොලිසිය පැවසීය.", "URL": "https://sinhala.adaderana.lk/news.php?nid=26652", "Category": null, "Parent URL": null}