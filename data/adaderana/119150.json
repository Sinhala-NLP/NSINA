{"Source": "Adaderana", "Timestamp": "September 15, 2019 12:47 pm", "Headline": "සෞදියට එල්ල කළ ප්‍රහාරයේ වගකීම ඉරානය භාර ගත යුතුයි-පොම්පියෝ", "News Content": "සෞදි අරාබියේ ඉන්ධන පිරිපහදු මධ්‍යස්ථානයකට එල්ල වු ඩ්‍රෝන ප්‍රහාරයේ වගකිම ඉරානය විසින් භාරගත යුතු බව අමෙරිකාව පවසයි. අමෙරිකානු රාජ්‍ය ලේකම් මයික් පොම්පියෝ විසින් සියට්විටර් ගිණුමේ සටහනක් තබමින් පවසා ඇත්තේ යේමනයේ හූති කැරලිකරුවන් විසින් අදාළ ප්‍රහාරය එල්ල කළ බවට සාක්ෂි නොමැති බවයි. ඊයේ දිනයේ එල්ල වු ඩ්‍රෝන ප්‍රහාරය හේතුවෙන් එම පිරිපහදු මධ්‍යස්ථානයේ ප්‍රධාන ඉන්ධන බහාලුම් දෙකක් ගිනිගැනීමට ලක්ව විනාශ වුණි. මේ අතර අදාළ ප්‍රහාරයත් සමඟ ලෝක වෙළෙඳපලේ ඉන්ධන මිල කෙරෙහි දැඩි බලපෑමක් ඇති වනු ඇති බව විචාරකයින් පෙන්වා දෙයි.", "URL": "https://sinhala.adaderana.lk/news.php?nid=119150", "Category": null, "Parent URL": null}