{"Source": "Adaderana", "Timestamp": "May 27, 2019 10:30 pm", "Headline": "රසායනික ද්‍රව්‍යයකට මුවා වී මෙරටට ගෙන්වු බීඩි ‍කොළ කිලෝ 11000 ක්", "News Content": "නීති විරෝධීව මෙරටට ගෙන්වන ලද බීඩි කොළ ‍කිලෝ ග්‍රෑම් 11000 කට අධික ප්‍රමාණයක් අත්අඩංගුවට පත්ව තිබේ. පොලිස් මත්ද්‍රව්‍ය කාර්යංශයේ නිලධාරීන්ට ලද තොරතුරක් මත අද(27) සවස මෙම අත්අඩංගුවට ගැනීම සිදු කර ඇත. මෙලෙස නීති විරෝධීව ගෙනා බීඩි ‍කොළ කිලෝ 11000 කට අධික ප්‍රමාණයක් සහිත බහාලුම් දෙකක් සොයා ගෙන ඇත. මේවා ඉඟරුකඩේ හංදියේ පිහිටි රේගු අංගනයක තිබී සොයා ගෙන තිබේ. ටයර් සෑදීමට පාවිච්චි කරනු ලබන රසායනික ද්‍රව්‍යයක් ගෙන්වන මුවාවෙන් මෙම බීඩි කොළ මෙරටට ගෙනැවිත් ඇත. මෙම වැටලීම සඳහා ශ්‍රී ලංකා රේගුවේද සහය ලැබී ඇති අතර, සැකකරුවන් පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110799", "Category": null, "Parent URL": null}