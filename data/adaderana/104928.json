{"Source": "Adaderana", "Timestamp": "February 24, 2019 10:06 am", "Headline": "කැස්බෑ බිත්තර 60 ක් සමඟ පුද්ගලයෙක් මාට්ටු", "News Content": "නීති විරෝධී ලෙස කැස්බෑ බිත්තර 60 ක් ළඟ තබා ගත් පුද්ගලයෙකු අත්අඩංගුවට ගැනීමට නාවික හමුදාව සමත්ව තිබේ. නාවික හමුදාව විසින් සිදු කළ දැනුම්දිමකට අනුව ගන්දර පොලිසියේ නිලධාරින් පිරිසක් විසින් ඊයේ ( 23) දෙවුන්දර, වැල්ලමඩම ප්‍රදේශයේ සිදු කළ සෝදිසි කිරීමකදී මෙම අත්අඩංගුවට ගැනීම සිදු කර ඇත. මෙම පුද්ගලයා බිත්තර තොගය රැගෙන යමින් සිටිය දී මෙලෙස අත්අඩංගුවට පත්ව ඇත. අත්අඩංගුවට ගත් පුද්ගලයා 50 වන වියෙහි පසුවන මාතර ප්‍රදේශයේ පදිංචිකරුවෙකු බව හඳුනාගෙන ඇත. අත්අඩංගුවට ගත් පුද්ගලයා සහ කැස්බෑ බිත්තර තොගය පිළිබඳ වැඩිදුර පරීක්ෂණ කටයුතු ගන්දර පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=104928", "Category": null, "Parent URL": null}