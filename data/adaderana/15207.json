{"Source": "Adaderana", "Timestamp": "April 1, 2011 01:29 pm", "Headline": "දැඩි ආත්ම විශ්වාසයකින් තරගයට මුහුණ දෙනවා", "News Content": "තනි තනි ක්‍රීඩකයින් ලෙස නොව ශක්තිමක් කණ්ඩායමක් දැඩි ආත්ම විශ්වාසයකින් යුතුව අවසාන මහා තරගයට මුහුණ දෙන බව ශ්‍රී ලංකා කණ්ඩායම් නායක කුමාර් සංගක්කාර් මහතා පවසයි. අවසාන මහා තරගයට පිවිසෙන්නට ශ්‍රී ලංකා කණ්ඩායම සුදුසුකම් ලැබීම ශ්‍රී ලංකාව පමණක් නොව කලාපයම ලැබූ ජයග්‍රහණයක් බවද හෙතෙම සඳහන් කළේය. අද(01)මුම්බායිහි\"වන්කඩේ ජාත්‍යන්තර ක්‍රිකට් ක්‍රීඩාංගණයේ\"දී පුහුණුවීම් කටයුතු වලට සහභාගී වීමෙන් අනතුරුව පැවති මාධ්‍ය හමුවකට සහභාගී වෙමින් ශ්‍රී ලංකා කණ්ඩායම් නායකයා මේ බව කියා සිටියේය. මැතිව් සහ මුරලිදරන්ගේ හදිසි ආබාධිත තත්ත්වයන් පිළිබඳ අවසන් තීරණයක් ගැනීමට සිදුවන්නේ අද සවස බවද ඔහු පෙන්වාදුන්නේය. කෙසේ වෙතත් අද පෙරවරුවේ පැවති පෙර පුහුණුවීම් වලට මෙම ක්‍රීඩකයින් දෙදෙනාම පැමිණි සිටි බව ශ්‍රී ලංකා කණ්ඩායම් නායක කුමාර් සංගක්කාර් මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15207", "Category": null, "Parent URL": null}