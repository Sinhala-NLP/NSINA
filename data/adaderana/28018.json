{"Source": "Adaderana", "Timestamp": "October 4, 2012 10:37 pm", "Headline": "ජයග්‍රහණය ශ්‍රී ලංකාවටයි!", "News Content": "ශ්‍රී ලංකාව හා පකිස්ථානය අතර පැවැත්වුණු විස්සයි විස්ස ලෝක කුසලාන ක්‍රිකට් තරඟාවලියේ පළමු අවසන් පූර්ව තරගයෙන් ජයග්‍රහණය ලැබූ ශ්‍රී ලංකා කණ්ඩායම අවසාන මහා තරගයට සුදුසුකම් ලබා තිබේ. අද තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදුන් අතර එහිදී කඩුලු 4 ට ලකුණු 139 ක් ලබාගැනීමට සමත්විය. එහිදී නායක මහේල ජයවර්ධන ලකුණු 42 ක්ද,ටී.එම් ඩිල්ෂාන් ලකුණු 35 ක්ද රැස්කිරීමට සමත්වූහ. කොළඹ,ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී ලකුණු 140 ක ඉලක්කයක් හඹාගිය පකිස්ථාන කණ්ඩායමට කඩුලු 7 ක් දැවී ලබාගත හැකිවූයේ ලකුණු 123ක් පමණි. ඒ අනුව වැඩි ලකුණු 16 න් ජයග්‍රහණය තහවුරු කර ගැනීමට ශ්‍රී ලංකාවට හැකිවිය.", "URL": "https://sinhala.adaderana.lk/news.php?nid=28018", "Category": null, "Parent URL": null}