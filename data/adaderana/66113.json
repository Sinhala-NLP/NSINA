{"Source": "Adaderana", "Timestamp": "November 17, 2016 01:58 pm", "Headline": "ඉලවාලි තරුණිය කේරළ ගංජා සමග අත්අඩංගුවට", "News Content": "ඉලවාලි, මාදගල් ප්‍රදේශයේදී කේරළ ගංජා තොගයක් සමඟ කාන්තාවක අත්අඩංගුවට ගෙන තිබේ.පොලීසියට ලද තොරතුරක් මත අදාළ කාන්තාව අත්අඩංගුවට ගත් බව ඉලවාලි පොලීසිය පැවසුවේය.අත්අඩංගුවට ගන්නා අවස්ථාවේදී ඇය සතුව තිබූ කේරළ ගංජා කිලෝ ග්‍රෑම් 09යි ග්‍රෑම් 305ක ප්‍රමාණයක් පොලීසිය භාරයට ගෙන ඇත.සැකකාරිය මාදගල් ප්‍රදේශයේ පදිංචි 24 හැවිරිදි කාන්තාවකි.ඇය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත අතර ඉලවාලි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66113", "Category": null, "Parent URL": null}