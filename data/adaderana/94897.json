{"Source": "Adaderana", "Timestamp": "August 23, 2018 03:33 pm", "Headline": "තවත් අමත්‍යවරුන් තිදෙනෙකු ඉල්ලා අස්වෙයි", "News Content": "ඕස්ට්‍රේලියානු රජයේ තවත් අමත්‍යවරුන් තිදෙනෙකු සිය ධුර වලින් ඉල්ලා අස් වී තිබේ. මුදල්, රැකියා හා අධයාපන යන අමාත්‍යවරුන් තිදෙනා මෙලෙස සිය කැබිනට් අමාත්‍යධුරවලින් ඉල්ලා අස්වී ඇති බව විදෙස් මාධ්‍ය සඳහන් කළේය. තවදුරටත් වත්මන් අග්‍රාමාත්‍යවරයා වන මැල්කම් ටර්න්බූල් හට සහය නොදක්වන බව ඔවුන් ඉල්ලා අස්වීමෙන් පසු ප්‍රකාශ කර ඇත. පාලක ලිබරල් පක්ෂ නායකත්වය සම්බන්ධයෙන් පසුගියදා පැවති ඡන්දයෙන් අග්‍රාමාත්‍ය මැල්කම් ටර්න්බූල් ජයගත් අතර ප්‍රතිවාදියා වූ පීටර් ඩුටන් පරාජයට පත් විය. පසුව පීටර් ඩුටන් ඇතුළු අමාත්‍යවරුන් දස දෙනෙකු සිය ධුර වලින් ඉල්ලා අස්වීමට තීරණය කළ අතර ඔවුන් ප්‍රකාශ කර තිබුණේ නායකත්වයේ වෙනසක් අපේක්ෂා කරන බවයි. මේ අතර එළඹෙන සිකුරාදා දින ද නැවත එවැනි ඡන්දයක් පැවැත්වීමට අපේක්ෂා කරන බව අග්‍රාමාත්‍ය මැල්කම් ටර්න්බූල් පවසා තිබේ.", "URL": "https://sinhala.adaderana.lk/news.php?nid=94897", "Category": null, "Parent URL": null}