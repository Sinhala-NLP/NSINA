{"Source": "Adaderana", "Timestamp": "September 4, 2013 05:27 pm", "Headline": "නොවැම්බර් 4න් පසු නීති විරෝධීව සෞදියේ  ඉන්න එපා", "News Content": "නොවැම්බර් 04 වන දිනෙන් පසු නීති විරෝධීව සෞදි අරාබියේ රැසී නොසිටින ලෙස ශ්‍රී ලංකා විදේශ සේවා නියුක්ති කාර්යංශය පවසයි. සෞදි අරාබියේ නීති විරෝධීව රැදීසිටින ශ්‍රී ලාංකික ශ්‍රමිකයන් යළි මෙරටට ගෙන්වා ගැනීම සඳහා මේ වන විට පොදු සමා කාලයක් ලබා දී තිබේ. එම පොදු සමා කාලය නොවැම්බර් මස 04 වන දිනෙන් අවසන් වන බව ශ්‍රී ලංකා විදේශ සේවා නියුක්ති කාර්යංශය සඳහන් කරයි. එම නිසා මෙම දිනට ප්‍රථම නීති විරෝධීව රැඳීසිටින ශ්‍රී ලාංකික ශ්‍රමිකයින් ඉන් ඉවත් වන ලෙස විදේශ රැකියා ප්‍රවර්ධන හා සුභසාධන අමාත්‍ය ඩිලාන් පෙරේරා මහතා පවසයි. නොවැම්බර් 04 වන දිනෙන් පසුව එරට රැඳී සිටියහොත් එරට ආගම විගමන නීතිරීති උල්ලංඝණය කිරීම යටතේ වසර 02ක සිර දඬුවම් සහ රුපියල් ලක්ෂ 30 ක පමණ දඩයක් ගෙවීමට සිදුවන බව ද අමාත්‍යවරයා සඳහන් කරයි. එම නිසා මේ පිළිබඳ දැඩි අවධානය යොමුකරන ලෙසත් නීති විරෝධිව රැඳී සිටින ශ්‍රී ලාංකික ශ්‍රමිකයන්ගෙන් හා ඔවුන්ගේ පවුල් වල සාමාජිකයින්ගෙන් ඉල්ලීමක් කරන බවත් ඔහු පවසයි. සෞදි අරාබියේ නීති විරෝධීව රැඳීසිටින ශ්‍රමිකයන්ට එරටින් පිටවීම සඳහා සෞදි බලධාරීන් පසුගිය ජූලි 03 වන දා දක්වා පොදු සමා කාලයක් ලබා දී තිබූ අතර පසුව ශ්‍රී ලංකා රජයේ ඉල්ලීමකට අනුව එම කාලය නොවැම්බර් 04 දක්වා දීර්ඝ කරන ලදී.", "URL": "https://sinhala.adaderana.lk/news.php?nid=37147", "Category": null, "Parent URL": null}