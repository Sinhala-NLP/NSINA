{"Source": "Adaderana", "Timestamp": "April 27, 2018 06:20 am", "Headline": " අවුරුදු 70 ආච්චිට හදි කළ 43 හැවිරිදි නරුමයා පොලිස් දැලේ", "News Content": "වයස අවුරුදු 70 ක් වන වයෝවෘද්ධ කාන්තාවක බලහත්කාරයෙන් දුෂණය කළ බව කියන 43 හැවිරිදි සැකකරුවෙකුව අත්අඩංගුවට ගෙන ඇති බව මුන්දලම පොලීසිය කියයි. පසුගිය 26 වැනිදා දහවල් 2.00 ට පමණ මදුරන්කුලිය - වේළුසුමනපුර ප්‍රදේශයේදී මෙම අපරාධය සිදුවී ඇත. අතවරයට පත්ව ඇති කාන්තාව දෙදරු මවකි. ඇයගේ සැමියා මිය ගොස් ඇති අතර,දරුවන්ද විවාහ වී වෙනම වාසය කරන බව කියති.කාන්තාව ජීවත්වී ඇත්තේ තනිවමය. සිද්ධිය වූ දින අධික ලෙස බීමතින් කාන්තාව සිටි නිවසට පැමිණ ඇති සැකකරු මුලින්ම ඇයට අතින් පයින් පහර දී පසුව අතවරය සිදු කර ඇති බව විමර්ශන වලදී අනාවරණය වී ඇත. සැකකරුද එම ප්‍රදේශයේම පදිංචි විවාහක අයෙකි. ඔහුට එක දරුවෙකු සිටින අතර බිරිද හැර ගොස් ඇති බව කියයි. අධික ලෙස බීමත් කම හේතුවෙන් මෙම අපරාධය සිදුවී ඇති බව පොලීසිය කියයි. අතවරයට පත්ව ඇති කාන්තාව වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කර ඇත. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතව ඇත. මුන්දලම පොලීසියේ වැඩ බලන ස්ථානාධිපති පොලිස් පරීක්ෂක මව්සන් මහතා ඇතුළු නිලධාරීන් වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=88108", "Category": null, "Parent URL": null}