{"Source": "Adaderana", "Timestamp": "April 30, 2015 08:06 am", "Headline": "20 වන සංශෝධනය කැබිනට්ටුවට ", "News Content": "මනාප ක්‍රමය අහෝසි කරමින් නව මැතිවරණ ක්‍රමයක් සකස් කිරීම සඳහා වන 20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත කැබිනට් මණ්ඩලයට ඉදිරිපත් කර තිබේ. ජනාධිපති මෛත්‍රීපාල සිරිසේන මහතා විසින් අදාළ පනත් කෙටුම්පත කැබිනට් මණ්ඩලයට ඉදිරිපත් කළ බව කැබිනට් ප්‍රකාශක, අමාත්‍ය රාජිත සේනාරත්න මහතා සඳහන් කළේය. කොට්ඨාස ක්‍රමය සහ සමානුපාතික ක්‍රමය අනුව මන්ත්‍රීවරුන් තෝරා පත් කර ගැනීම නව සංශෝධනය මඟින් ඉදිරිපත් කර ඇත.අදාළ ව්‍යවස්ථා සංශෝධන කෙටුම්පත අධ්‍යයනය කොට යෝජනා සහ අදහස් ලබාදීම සඳහා කැබිනට් මණ්ඩලයට සතියක කාලයක් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=51001", "Category": null, "Parent URL": null}