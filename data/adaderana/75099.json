{"Source": "Adaderana", "Timestamp": "July 10, 2017 07:50 pm", "Headline": "සුබසාධන ප‍්‍රතිලාභ ජනතාව වෙත නිවැරැදිව ඉලක්ක කිරීමට නව ක‍්‍රමවේදයක්", "News Content": "තාක්‍ෂණය සමඟ අත්වැල් බැද ගනිමින් ජනතාවට ලබාදෙන සුබසාධන දීමනාදිය ලබාදීම වඩාත් ක‍්‍රමවත්ව, ඉලක්කගතව සහ විනිවිදව ක‍්‍රියාත්මක කිරීමට රජය විසින් නව වැඩපිළිවෙළක් අරඹා ඇත. මෙම වැඩපිළිවෙළ යටතේ ජනතාවට ලබාදෙන සියලුම සුභසාධන ප‍්‍රතිලාභ පිළිබඳව තොරතුරු ඇතුළත් විද්‍යුත් දත්ත සංචිතයක් සකස් කර වෙබ් අඩවියක් හරහා එම තොරතුරු වලට ප‍්‍රවේශවීමට හැකියාව ලබාදෙයි. http://socialregistry.gov.lk යන වෙබ් ලිපිනය හරහා දැනටමත් මෙම දත්ත සහිත වෙබ් පිටුව ජනතාවට විවෘත කර ඇති අතර එමඟින් සුභසාධන සේවා සඳහා රජය ක‍්‍රියාත්මක කර ඇති ව්‍යාපෘති පිළිබඳවත්,ඒවා ක‍්‍රියාත්මකකර ඇති ප‍්‍රදේශ ආදියත්, වැයකර ඇති මුදල් ප‍්‍රමාණය ආදී තොරතුරු රාශියකට ප‍්‍රවේශවීමේ හැකියාව ලබා දී ඇත. මෙම දත්ත තවමත් මූලික අදියරේ පවතින අතර දිස්ත‍්‍රික් හා ප‍්‍රාදේශීය ලේකම්වරු හරහා එම දත්ත නැවැත තහවුරු කිරීමට නියමිතය. මෙම ක‍්‍රමවේදය හරහා සුභසාධන ප‍්‍රතිලාභ ලබන සියලුමදෙනා පිළිබඳව නිවැරැදිව තොරතුරු දැනගැනීමට හැකිවන අතර සොරකම්, ගසාකෑම් වලින් සහ වංචාවන්ගෙන් තොරව නිවැරැදිම පුද්ගලයන් වෙත විනිවිද ක‍්‍රියාවලියක් තුළින් තම සුභසාධන අවශ්‍යතා සපුරා ගැනීමට හැකිවීම මෙහි මූලික ප‍්‍රතිලාභයයි. දීප ව්‍යාප්තව සුභසාධන ව්‍යාපෘති විසිරී ඇති ආකාරය හඳුනාගනිමින් එම ව්‍යාපෘතිවල ප‍්‍රගතිය ආදිය පිළිබඳව දත්ත ලබාගත හැකි පර්යේෂණ මූලාශ‍්‍රයක් ලෙසද මෙය හඳුනාගත හැකිය.අග‍්‍රාමාත්‍ය කාර්යාලයේ ප‍්‍රතිපත්ති සංවර්ධන කාර්යාලයේ සංකල්පයක් අනුව ව්‍යාපෘති කළමනාකරණ හා අධීක්‍ෂණ දෙපාර්තමේන්තුව සහ ශී‍්‍ර ලංකා තොරතුරු හා සන්නිවේදන තාක්‍ෂණ නියෝජිතායතන (ICTA)එක්ව මෙම ව්‍යාපෘතිය ක‍්‍රියාත්මක කරයි. වසර ගණනාවක් තිස්සේ විවිධ රජයන් යටතේ දරිද්‍රතාවය අව මකිරීම අරමුණ කරගනිමින් ඉතා විශාල ජන කොටසකට සුභසාධන පහසුකම් සපයනු ලැබුවද විවිධාකාරයෙන් සිදුකරන ගසාකෑම් ආදියත් නිවැරැදි පුද්ගලයාවෙත එම සුභසාධන පහසුකම් නොලැබීයාම ආදිය නිසා එම ව්‍යාපෘතිවල නිසි ප‍්‍රයෝජන ලබාගත නොහැකිවීම ජාතියේම අවාසනාවක් බවටපත් වී ඇත. ඒ අනුවමෙම ව්‍යාපෘතිය මඟින් එවැනි අකටයුතුකම්වලින් තොරව නිවැරැදිව, නිරවුල්ව සහ විනිවිද ක‍්‍රියාවලියක් යටතේ මනාව ඉලක්කගතව අනාගත සුභසාධන පහසුකම් ලබාදීමට හැකිවනු ඇත.", "URL": "https://sinhala.adaderana.lk/news.php?nid=75099", "Category": null, "Parent URL": null}