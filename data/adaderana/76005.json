{"Source": "Adaderana", "Timestamp": "August 6, 2017 11:22 am", "Headline": "ගිනි අවියක් සමඟ 1ක් මාට්ටු", "News Content": "දිවුලපිටිය - දූනගහ ප්‍රදේශයේ දී ගිනි අවියක් සමඟ අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ.මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔහු ලබන 8 වැනිදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක කාර්යාලය පැවසුවේය.බස්නාහිර පළාත උතුර බාර අපරාධ කොට්ඨාසයේ නිලධාරීන්ට ලද තොරතුරක් මත ඊයේ(05) සිදුකළ වැටලීමකදී එම සැකකරු අත්අඩංගුවට ගෙන තිබුණි. සැකකරු සතුව තිබී මිලිමීටර් නවය වර්ගයේ ගිනි අවියක් පොලීසිය බාරයට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගෙන ඇත්තේ දිවුලපිටිය, දූනගහ ප්‍රදේශයේ පදිංචි 73න් හැවිරිදි පුද්ගලයෙක් වන අතර බස්නාහිර පළාත උතුරු දිසා අපරාධ කොට්ඨාසය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76005", "Category": null, "Parent URL": null}