{"Source": "Adaderana", "Timestamp": "February 15, 2019 09:33 am", "Headline": "පානීය ජලයේ හානිදායක රසායන වර්ග නියාමනය කිරීමට තිරණයක්", "News Content": "පානිය ජලයේ අඩංගු හානිදායක රසායන වර්ග නියාමනය කිරීමට අමෙරිකාව තිරණය කර තිබේ. එරට පරිසර ආරක්ෂක නියෝජිත ආයතනය සඳහන් කළේ, හානිදායක පිළිකා කාරක අම්ල රැසක් ජලයෙහි අඩංගු බවට පරීක්ෂණ මඟින් අනාවරණය වී ඇති බවයි. විදෙස් මාධ්‍ය වාර්තා කර ඇත්තේ එම හානිකර පිළිකා කාරක අම්ල හේතුවෙන් අක්මාවට හා තයිරොයිඩ් ග්‍රන්ථි වලට දැඩි බලපෑමක් සිදු කරන බවයි. එමෙන්ම අමෙරිකාව පුරා පවතින ජල නල පද්ධති විශේෂ පරීක්ෂාවකට ලක් කීරීමට එරට බලධාරීන් පියවර ගෙන ඇති බවද, අමෙරිකානු මාධ්‍ය වාර්තා කර තිබුණි.", "URL": "https://sinhala.adaderana.lk/news.php?nid=104357", "Category": null, "Parent URL": null}