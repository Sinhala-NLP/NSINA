{"Source": "Adaderana", "Timestamp": "December 15, 2015 01:14 pm", "Headline": "මාලඹේ වෛද්‍ය සිසුන්ට සායනික පුහුණුව සූදානම්", "News Content": "මාලඹේ පුද්ගලික වෛද්‍ය විද්‍යාලයේ සිසුන්ට සායනික පුහුණුව ලබාදෙන බවට සෞඛ්‍ය අමාත්‍යංශය විසින් ශ්‍රේෂ්ඨාධිකරණය හමුවේ අද (15) පොරොන්දු වී තිබේ.මෙම සිසුන් විසින් ගොනු කර තිබුණු මූලික අයිතිවාසිකම් පෙත්සමක් විභාගයට ගත් අවස්ථාවේදී සෞඛ්‍ය අමාත්‍යංශ නියෝජිතයින් අධිකරණය හමුවේ පෙනී සිටිමින් මෙම පොරොන්දුව ලබාදුන් බව අප වාර්තාකරු කියා සිටියි.ඒ අනුව අධිකරණ වෛද්‍ය විද්‍යාවට අදාළව හා ප්‍රජා වෛද්‍ය විද්‍යාවට අදාළව කඩුවෙල සෞඛ්‍ය වෛද්‍ය නිලධාරී කාර්යාලයෙන් හා අවිස්සාවේල්ල මූලික රෝහලෙන් සායනික පුහුණුව ලබාදීමට කටයුතු කරන බවට ශ්‍රේෂ්ඨාධිකරණය හමුවේ පොරොන්දු වී තිබේ.", "URL": "https://sinhala.adaderana.lk/news.php?nid=55734", "Category": null, "Parent URL": null}