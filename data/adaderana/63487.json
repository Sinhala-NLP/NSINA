{"Source": "Adaderana", "Timestamp": "August 27, 2016 10:09 am", "Headline": " ගල්කිස්ස-කන්කසන්තුරෙයි සීඝ්‍රගාමී දුම්රියට අතිරේක  දුම්රිය මැදිරියක්", "News Content": "ගල්කිස්ස සිට කන්කසන්තුරෙයි දක්වා ධාවනය වන සීඝ්‍රගාමී දුම්රියට වායු සමීකරණය කරන ලද අතිරේක දුම්රිය මැදිරියක් එක් කිරීමට ශ්‍රී ලංකා දුම්රිය සේවය තීරණය කර තිබේ.යාපනය, නල්ලූර් කෝවිලේ වාර්ෂිකව පැවැත්වෙන ප්‍රධාන පූජෝත්සවය සහභාගීවීම සඳහා මගීන් වෙත ගමන් පහසුව සලසා ගැනීමේ අරමුණින් මෙම අතිරේක මැදිරිය එක් කිරීමට තීරණය කළ බව දුම්රිය සේවය සඳහන් කළේය.ඒ අනුව ලබන 30 වනදා සිට ලබන මස 01 වනදා දක්වා දින 03 ක කාලයක් ගල්කිස්ස සිට කන්කසන්තුරේයි දක්වා ධාවනය වන සීඝ්‍රගාමී දුම්රියට වායු සමීකරණය කරන ලද අතිරේක මැදිරියක් එක් කිරීමට නියමිතය. මීට අමතරව අදාළ කාලසීමාව තුළ කන්කසන්තුරෙයි සිට ගල්කිස්ස දුම්රිය ස්ථානය දක්වා ධාවනය වන දුම්රියට ද දිනපතා ධාවනය වන දුම්රිය මැදිරිවලට අමතරව පළමු පංතියේ වායු සමීකරණය කරන ලද මැදිරියක් එක් කරන බව ශ්‍රී ලංකා දුම්රිය සේවය සඳහන් කළේය.", "URL": "https://sinhala.adaderana.lk/news.php?nid=63487", "Category": null, "Parent URL": null}