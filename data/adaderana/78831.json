{"Source": "Adaderana", "Timestamp": "October 17, 2017 04:24 pm", "Headline": "  ඝාතකයාට පෝරකය තීන්දුයි!", "News Content": "මනුෂ්‍ය ඝාතනයක් සිදුකිරීමේ චෝදනාවකට වරදකරු වූ පුද්ගලයෙකුට උතුරු මැද පළාත්බද මහාධිකරණය විසින් මරණ දඬුවම නියම කර තිබේ. මහාධිකරණ විනිසුරු මංජුල තිලකරත්න මහතා විසින් අද(17) එම නියෝගය ලබා දුන් බව අද දෙරණ වාර්තාකරු සඳහන් කළේය. 2012 වසරේදී නොච්චියාගම, ඔත්තප්පුව ප්‍රදේශයේදී පුද්ගලයෙකුට තියුණු ආයුධයකින් පහර දී තුවාල සිදුකර පසුව ඔහු වයරයකින් එල්ලා ඝාතනය සිදුකළ බවට විත්තිකරුට එරෙහිව නීතිපතිවරයා විසින් අනුරාධපුර මහාධිකරණය හමුවේ අධි චෝදනා ගොනු කර තිබුණි. ඒ අනුව අදාළ චෝදනාවට වරදකරු වූ ගාල්ල , උළුවිටිකේ ප්‍රදේශයේ පදිංචි විත්තිකරු හට මෙලෙස මරණ දඬුවම නියම වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=78831", "Category": null, "Parent URL": null}