{"Source": "Adaderana", "Timestamp": "April 12, 2010 08:22 am", "Headline": "මන්ත්‍රී නාම ලේඛන අද ගැසට් කරයි", "News Content": "මහ මැතිවරණයෙන් තේරී පත්වු දිස්ත්‍රික් 20ක මන්ත්‍රීවරු‍න්ගේ නාම ලේඛනය අද දිනයේ ගැසට් කිරීමට යොමු කරන බව මැතිවරණ මහලේකම් කාර්යාලය පවසයි. මහනුවර සහ ත්‍රිකුණාමලය දිස්ත්‍රික්ක වල හැර සෙසු දිස්‍ත්‍රික්ක සඳහා ඡන්දයෙන් තේරී පත්වු මන්ත්‍රීවරුන්ගේ නම් මෙලෙස ගැසට් පත්‍රයේ පළ කරන බව එහි ප්‍රකාශකයෙකු සඳහන් කළේය. ඒ අනුව මන්ත්‍රීවරුන් 180 දෙනෙකුගේ නම් ගැසට් කිරීමට නියමිතය. එක්සත් ජනතා නිදහස් සන්ධානයෙන් මන්ත්‍රීවරුන් 117 දෙනෙකු, එක්සත් ජාතික පක්ෂයෙන් මන්ත්‍රීවරුන් 46 දෙනෙකු සහ ප්‍රජාතන්ත්‍රවාදී ජාතික සන්ධානයේ මන්ත්‍රීවරුන් පස් දෙනෙකුගේ නම් ඊට ඇතුළත්ය. ඊට අමතරව ඉලංගෙයි තමිල් අරසුකච්චි පක්ෂය ලබාගත් මන්ත්‍රී ආසන සඳහා වු පුද්ගලයන්ගේ නම් ද ගැසට් පත්‍රයේ පළ කරන බව මැතිවරණ මහලේකම් කාර්යාලය පැවසුවේය.", "URL": "https://sinhala.adaderana.lk/news.php?nid=7779", "Category": null, "Parent URL": null}