{"Source": "Adaderana", "Timestamp": "July 25, 2010 03:16 pm", "Headline": "රුහුණු සරසවි සිසුවාගේ මරණයට පොලිසිය වග කිව යුතුයි", "News Content": "පොලිසිය අද දේශපාලන අතකොලුවක් බවට පත්ව ඇතැයි ජනතා විමුක්ති පෙරමුණ පවසයි. රුහුණු සරසවි සිසුවාගේ මරණයට පොලිසිය සෘජුවම වගකිය යුතු බව එම පක්ෂයේ පාර්ලිමේන්තු මන්ත්‍රී අනුර කුමාර දිසානායක මහතා සඳහන් කළේය. ජනතා විමුක්ති පෙරමුණු පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මෙම අදහස් පළ කළේය. පොලිස්පතිවරයා අදාළ සිසුවාගේ මරණය සම්බන්ධයෙන් පරස්පර මත ඉදිරිපත් කරමින් සිටින බව මන්ත්‍රීවරයා එහිදි පැවසුවේය. තවද සිද්ධිය සම්බන්ධයෙන් සැකකරුවෙකු බවට පොලිසිය නම් කර ඇති බස්නායක නැමැති ශිෂ්‍යා ද ජනතා විමුක්ති පෙරමුණට සම්බන්ධ සිසුවෙකු නොවන බව ද අනුර කුමාර දිසානායක මහතා එහිදි වැඩි දුරටත් ප්‍රකාශ කර සිටියේය.", "URL": "https://sinhala.adaderana.lk/news.php?nid=9830", "Category": null, "Parent URL": null}