{"Source": "Adaderana", "Timestamp": "May 18, 2010 09:47 am", "Headline": "ගාලු-මාතර යකඩ යකා නවතියි", "News Content": "ගාල්ල - මාතර අතර දුම්රිය ගමනාගමනය තාවකාලිකව නතර කර තිබේ.. දුම්රිය වාණිජ අධිකාරී විජය සමරසිංහ මහතා පවසන පරිදි ගාල්ල හා තල්පේ අතර කටුගොඩ ප්‍රදේශයේ දී දුම්රිය මාර්ගයට පස්කන්දක් කඩා වැටීම හේතුවෙන් මාර්ගයේ දුම්රිය ගමනාගමනය තාවකාලිකව අත්හිටුවීමට සිදුවී ඇත. ඊ‍යේ රාත්‍රියේ සිට එම මාර්ගයේ දුම්රිය ගමනාගමනය තාවකාලිකව නවතා දැමූ බව ඔහු කියා සිටියි. මේ අතර රාගම දුම්රිය ස්ථානය අසල දුම්රිය මාර්ගය ජලයෙන් යටවීම හේතුවෙන් එම මාර්ගයේ දුම්රිය ගමනාගමනයට බාධා පැමිණ ඇති බව විජය සමරසිංහ මහතා පවසයි. එම දුම්රිය ස්ථානය අසල දුම්රිය මාර්ග දෙකෙන් එක් මාර්ගයක පමණක් දුම්රිය ධාවනය කෙරෙන හෙයින් දුම්රිය ප්‍රමාදවීම් සිදුවන බව හෙතෙම කියා සිටියේය.", "URL": "https://sinhala.adaderana.lk/news.php?nid=8468", "Category": null, "Parent URL": null}