{"Source": "Adaderana", "Timestamp": "April 20, 2012 11:19 am", "Headline": "බස් රිය ගසක ගැටෙයි - 9 දෙනෙකුට තුවාලයි", "News Content": "ඒ 9 ප්‍රධාන මාර්ගයේ ප්‍රබෝධගම ආසන්නයේ සිදුවූ රිය අනතුරකින් පුද්ගලයින් 9 දෙනෙකු තුවාල ලබා තිබේ. විනෝද චාරිකාවට යෙදුණු පිරිසක් රැගත් බස් රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව මැදවච්චිය පොලිසිය සඳහන් කරයි. අනතුර සිදුවන අවස්ථාවේ බස්රථයේ පුද්ගලයින් 34 දෙනෙකු සිට ඇති බව සඳහන්ය. සිද්ධියෙන් තුවාල ලැබූ 9 දෙනා වව්නියාව රෝහලට ඇතුළත් කර ඇති අතර මැදවච්චිය පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=23665", "Category": null, "Parent URL": null}