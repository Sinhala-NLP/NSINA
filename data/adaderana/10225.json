{"Source": "Adaderana", "Timestamp": "August 14, 2010 09:04 am", "Headline": "සෙල්ලම් කරද්දී හමුවූ අත්බෝම්බය පුපුරයි", "News Content": "මොණරාගල, අලියාවත්ත ප්‍රදේශයේ දී අත්බෝම්බයක් පුපුරායාමෙන් ළමුන් දෙදෙනකු තුවාල ලබා තිබේ. ඊයේ පස්වරුවේ අලියාවත්ත ප්‍රදේ‍ශයේ ළඳු කැලෑවක සෙල්ලම් කරමින් සිටියදී හමුවී ඇති මෙම අත්බෝම්බය පරීක්ෂා කිරීමට යාමේ දී පුපුරා ගොස් ඇති බව පොලිසිය පැවසුවේය. සිද්ධියෙන් තුවාල ලබා ඇත්තේ වයස අවුරුදු 8 ක් සහ 9 ක් වූ පිරිමි ළමුන් දෙදෙනෙකි. ඔවුන් මොණරාගල, සිරිගල රෝහලේ ප්‍රතිකාර ලබමින් සිටින බව සඳහන්ය. සිද්ධිය සම්බන්ධයෙන් මොණරාගල පොලිසිය විශේෂ පරීක්ෂණයක් ආරම්භ කර ඇති බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=10225", "Category": null, "Parent URL": null}