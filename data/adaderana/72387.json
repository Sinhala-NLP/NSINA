{"Source": "Adaderana", "Timestamp": "April 23, 2017 12:38 pm", "Headline": " ප්‍රංශ ජනාධිපතිවරණ ඡන්ද විමසීම අදයි", "News Content": "ප්‍රංශ ජනාධිපතිවරණට අදාළ ඡන්ද විමසීම අද පැවැත්වෙයි.පසුගියදා ප්‍රංශයේ පැරිස් නුවර සිදුවු ත්‍රස්ත ප්‍රහාරය හේතුවෙන් ඡන්ද විමසීමේ කටයුතු සඳහා දැඩි ආරක්ෂාව යොදවා ඇති බව විදෙස් මාධ්‍ය වාර්තා කළේය. ඒ අනුව පොලිස් නිලධාරීන් 50,000ක පමණ පිරිසක් සහ හමුදා සාමාජිකයන් 7000ක පමණ පිරිසක් ඡන්ද මධ්‍යස්ථානවල ආරක්ෂක කටයුතු සඳහා යොදවා ඇති බව සඳහන්ය.ප්‍රංශ ජනාධිපතිවරණය සඳහා අපේක්ෂකයින් 11 දෙනෙකු ඉදිරිපත්ව ඇති අතර අද පැවැත්වෙන ඡන්ද විමසීමෙන් වැඩිම ඡන්ද ප්‍රතිශතයක් හිමිකරගන්නා අපේක්ෂකයින් දෙදෙනා දෙවන වටය සඳහා සුදුසුකම් ලබයි.දෙවන වටයේ ඡන්ද විමසීම මැයි මස 07 වන දින පැවැත්වීමට නියමිතය.මෙවර ප්‍රංශ ජනාධිපතිවරණයේ ප්‍රචාරක කටයුතුවල දී අපේක්ෂකයින් ජාතික ආරක්ෂාව පිළිබද වැඩි වශයෙන් අවධානය යොමු කර තිබු බව විදෙස් මාධ්‍යව වාර්තා කළේය.", "URL": "https://sinhala.adaderana.lk/news.php?nid=72387", "Category": null, "Parent URL": null}