{"Source": "Adaderana", "Timestamp": "December 21, 2015 04:32 pm", "Headline": "රට රැකියාවට පෙර පුහුණුව අනිවාර්ය කරනවා", "News Content": "රැකියා සඳහා විදෙස් ගතවන පුද්ගලයින්ට ඒ සඳහා පුහුණුවක් ලැබීම අනිවාර්ය කරන බව නිපුණතා සංවර්ධන හා වෘත්තිය පුහුණු රාජ්‍ය අමාත්‍ය පාලිත රංගේ බණ්ඩාර මහතා පවසයි.අමාත්‍යවරයා සඳහන් කළේ ලබන වසරේ අග සිට පුහුණුවක් නොලබා රැකියා සඳහා විදෙස් ගතවීම තහනම් කරන බවයි.නිපුණතා සංවර්ධන අධිකාරියේ පැවැති සහතික පත්‍ර ප්‍රදානය කිරීමේ උත්සවයකට එක්වෙමින් අමාත්‍යවරයා මේ බව සඳහන් කර ඇත.විදේශ රැකියා සඳහා යන ශ්‍රමිකයින්ට සහ මෙරට ශ්‍රම බලකායට වෘත්තිය පුහුණුව ලබාදීමට ආණ්ඩුව අසමත් වී ඇති බව අමාත්‍යවරයා පවසයි.මෙම තත්ත්වය මගහරවා ගැනීම සඳහා ලබන වසරේදී 110,000ට වෘත්තිය පුහුණුවක් ලබාදීම තම අමාත්‍යාංශයේ ඉලක්කය වී ඇති බව අමාත්‍යවරයා එහිදී ප්‍රකාශය කර තිබේ.", "URL": "https://sinhala.adaderana.lk/news.php?nid=55861", "Category": null, "Parent URL": null}