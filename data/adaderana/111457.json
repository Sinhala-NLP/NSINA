{"Source": "Adaderana", "Timestamp": "June 6, 2019 02:29 pm", "Headline": "උගන්ඩාවේ නාය යෑමක්-ජීවිත 6ක් අහිමි වෙයි", "News Content": "උගන්ඩාවේ සිදු වූ නායයාමකින් පුද්ගලයින් 06 දෙනෙකු මියගොස් තවත් 17 දෙනෙකු තුවාල ලබා ඇත. එරට නැගෙනහිර ප්‍රදේශයේ පිහිටි බුඩුඩා දිස්ත්‍රික්කයේ සිදු වූ මෙම නායයාමෙන් තවත් පුද්ගලයින් පිරිසක් අතුරුදන්ව ඇති බව විදෙස් මාධ්‍ය වාර්තා කළේය. නිවාස රැසක් නායයාමට හසුවීම හේතුවෙන් පුද්ගලයින් සිය ගණනක පිරිසක් අවතැන්ව සිටින බව සඳහන්ය.", "URL": "https://sinhala.adaderana.lk/news.php?nid=111457", "Category": null, "Parent URL": null}