{"Source": "Adaderana", "Timestamp": "July 13, 2016 12:15 pm", "Headline": "අමෙරිකානු නියෝජිතයින් සම්බන්ධන් හමුවෙයි", "News Content": "මෙරට නිල සංචාරයක නිරතව සිටින අමෙරිකානු සහකාර රාජ්‍ය ලේකම්වරුන් දෙදෙනා විපක්ෂ නායක ආර්.සම්බන්ධන් මහතා මුණගැසී සාකච්ඡා පවත්වා තිබේ. අද උදෑසන කොළඹ දී පැවති මෙම සාකච්ඡාව සඳහා විපක්ෂ නායකවරයා සහ දෙමළ ජාතික සන්ධාන නියෝජිතයින් පිරිසක් එක්ව සිටි බව සඳහන්ය.මධ්‍යම ආසියානු කටයුතු පිළිබඳ අමෙරිකානු සහකාර රාජ්‍ය ලේකම් නීශා බිස්වාල් සහ ප්‍රජාතන්ත්‍රවාදය, මානව හිමිකම් හා කම්කරු කටයුතු පිළිබඳ සහකාර රාජ්‍ය ලේකම් ටොම් මැලිනොවුස්කි යන මහත්ම මහත්මීන් නිල සංචාරයක් සඳහා ඊයේ දිවයිනට පැමිණෙන ලදී.ඔවුන් දෙදෙනා ඊයේ පස්වරුවේ විදේශ කටයුතු අමාත්‍ය මංගල සමරවීර මහතා මුණගැසී සාකච්ඡා පැවැත්වු අතර අද දහවල් අග්‍රාමාත්‍ය රනිල් වික්‍රමසිංහ මහතා සමග සාකච්ඡා පැවැත්වීමට නියමිතය.", "URL": "https://sinhala.adaderana.lk/news.php?nid=62022", "Category": null, "Parent URL": null}