{"Source": "Adaderana", "Timestamp": "August 7, 2019 09:33 am", "Headline": "අමෙරිකාවෙන් වෙනිසියුලාවට තවත් සම්බාධක", "News Content": "වෙනිසියුලාවට එරෙහිව අමෙරිකාව විසින් තවදුරටත් සම්බාධක පනවා තිබේ. වෙනිසියුලානු සමාජවාදි ආණ්ඩුවට එරෙහිව මෙම සම්බාධක දැඩි කර ඇති බව විදෙස් මාධ්‍ය වාර්තා කරන්නේය. වෙනිසියුලානු ජනාධිපති ධුරය දරණ නිකොලස් මදුරෝ එම ධුරයෙන් ඉවත් කිරිම සඳහා බලපෑම් කිරිම මෙලෙස සම්බාධක පැනවිමේ අරමුණු අතර වන බව සදහන්. අමෙරිකානු ජනාධිපතිවරයා විසින් අත්සන් කරන ලද නව සම්බාධක අනුව අමෙරිකාව තුළ පවතින වෙනිසියුලාවට අයත් සියලු වත්කම් තහනම් කෙරෙන අතර එම වත්කම් හුවමාරු කිරිම, අපනයනය කිරිම ආදී සියලු කටයුතු අවහිර කිරිමට ද මෙම සම්බාධක යටතේ පියවර ගන්නා බව වාර්තා වේ.", "URL": "https://sinhala.adaderana.lk/news.php?nid=115938", "Category": null, "Parent URL": null}