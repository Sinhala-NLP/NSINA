{"Source": "Adaderana", "Timestamp": "January 11, 2017 09:29 am", "Headline": "සුරේෂ් පැරදුණු හේතුව සුමන්තිරන් කියයි ", "News Content": "සෑම ජන කොටසකටම එකඟ විය හැකි පරිදි නව ආණ්ඩුක්‍රම ව්‍යවස්ථාවක් නිර්මාණය කළ යුතු බව ද්‍රවිඩ ජාතික සන්ධානය පවසයි. සියලු පාර්ශව එක්ව මෙම ව්‍යවස්ථා සංශෝධනය සිදුකළ යුතුව ඇති බව එම පක්ෂයේ පාර්ලිමේන්තු මන්ත්‍රී එම්.ඒ සුමන්තිරන් මහතා පැවසීය. උතුරු ජනතාවගේ අවශ්‍යතාව වුයේ ආණ්ඩුව සමඟ එක්ව ජනතාවට යහපතක් කිරීමට බව ද හෙතෙම කියා සිටියේය. වත්මන් ආණ්ඩුවට සුරේෂ් ප්‍රේමචන්ද්‍ර මහතා විසින් ඡන්දය ලබා දුන්නේ අකමැත්තෙන් බව ද සුමන්තිරන් මහතා අනාවරණ කළේය. සුරේෂ් මන්ත්‍රීවරයා පසුගිය සමයේ ප්‍රචාරක කටයුතුවලට සහභාගී නොවු බවත් ජනතාව ඔහුව ප්‍රතික්ෂේප කිරීමක් සිදු වු බවත් හෙතෙම කියා සිටියේය. එමෙන්ම උතුරේ නැවත පදිංචිකිරීමේ කටයුතු ප්‍රමාද වීමට හේතු වුයේ උතුරු ප්‍රදේශයේ පෞද්ගලික ඉඩම් ආරක්ෂක අංශ විසින් භාවිත කිරීම හේතුවෙන් බව සුමන්තිරන් මහතා පැවසිය. කෙසේ නමුත් කඩිනමින් එම ඉඩම් නැවත ජනතාවට ලබා දීමට කටයුතු කරන බව මන්ත්‍රිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=67967", "Category": null, "Parent URL": null}