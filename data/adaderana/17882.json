{"Source": "Adaderana", "Timestamp": "August 6, 2011 11:33 am", "Headline": "බදුල්ලේ රිය අනතුරකින් 32 දෙනෙකුට තුවාලයි", "News Content": "බදුල්ල, සොරණාතොට, වැලිහිඳ ප්‍රදේශයේ සිදුවූ බස් රථ අනතුරකින් පුද්ගලයින් 32 දෙනෙකු තුවාල ලබා තිබේ. අද(06) උදෑසන 6.30 ට පමණ අනතුර සිදුව ඇති බව බදුල්ල පොලිසිය සඳහන් කරයි. උඩුගේ කන්ද සිට බදුල්ල බලා ධාවනය වූ බස්රථයක් මාර්ගයෙන් ඉවතට පැන පෙරළීමෙන් අනතුර සිදුව ඇත. අනතුරින් තුවාල ලැබූ පුද්ගලයින් බදුල්ල ‍රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බව රෝහල් ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=17882", "Category": null, "Parent URL": null}