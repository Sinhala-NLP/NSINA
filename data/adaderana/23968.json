{"Source": "Adaderana", "Timestamp": "May 2, 2012 03:25 pm", "Headline": "නීතිය අතට ගත්තවුන් 105  අත්අඩංගුවට ", "News Content": "නීතිය කඩකරමින් ප්‍රචණ්ඩකාරී ලෙස හැසිරෙන පුද්ගලයින් අත්අඩංගුවට ගැනීමට කටයුතු කරන බව පොලිසිය පවසයි. කලහකාරී හෝ අපරාධමය ක්‍රියාවල නිරත වන පුද්ගලයන් එම අවස්ථාවේදීම හෝ ඊට පසුව නීතිය ඉදිරියට ගෙන යන බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. පසුගිය කාලය තුළ එලෙස නීතිය කඩකරමින් හැසිරුණු අවස්ථා කිහිපයක් වාර්තා වු බවත් එහිදි කලහකාරී ලෙස හැසිරුණු පුද්ගලයින් අත්අඩංගුවට ගැනීමට කටයුතු කළ බවත් අජිත් රෝහණ මහතා ප්‍රකාශ කර තිබේ. පුද්ගලයින් එකසිය පස් දෙනෙකු පසුගිය මාස කිහිපය තුළ එලෙස පොලිස් අත්අඩංගුවට පත්ව ඇත.", "URL": "https://sinhala.adaderana.lk/news.php?nid=23968", "Category": null, "Parent URL": null}