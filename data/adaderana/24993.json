{"Source": "Adaderana", "Timestamp": "June 13, 2012 11:13 am", "Headline": "බඹර පහරින් 14 ක් රෝහල් ගතකරයි", "News Content": "ආගරපතන ප්‍රදේශයේ තේ වත්තක දළු නෙළමින් සිටි කම්කරුවන් පිරිසක් බඹර ප්‍රහාරයකට ලක්ව තිබේ. කම්කරුවන් 14 දෙනෙකු බඹර ප්‍රහාරයට ලක්ව ඇති අතර කාන්තාවන් 11 දෙනෙකු ඒ අතර වන බව ආගරපතන පොලිසිය සඳහන් කරයි. තුවාලකරුවන් ප්‍රතිකාර සඳහා ආගරපතන රෝහලට ඇතුළත් කර ඇත. සිද්ධිය සම්බන්ධයෙන් ආගරපතන පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24993", "Category": null, "Parent URL": null}