{"Source": "Adaderana", "Timestamp": "September 15, 2012 04:39 pm", "Headline": "කොළමඩින යන්ත්‍රයේ සිටි මරුවා ළමයාට මරු කැඳවයි", "News Content": "කොළමඩින යන්ත‍්‍රයකට හසු වීමෙන් අරලගංවිල ප‍්‍රදේශයේදී 14 හැවිරිදි ළමයෙකු මියගොස් තිබේ. යාය 7, 16 ඇල ප‍්‍රදේශයේ කුඹුරක කොළමඩිමින් සිටියදී අද (15) පෙරවරුවේ මෙම අනතුර සිදුව ඇති බව අරලගංවිල පොලිසිය පැවසුවේය. එම ළමයා විසින් කොළමඩින යන්ත‍්‍රයට ගොයම් දමමින් සිටියදී ගොයම් මිටියක් බැඳ තිබූ ලණුවක් පාදයේ පැටලීමෙන් ළමයා යන්ත‍්‍රයට ඇදී ගොස් ඇති බව වාර්තා වෙයි. අනතුරින් මියගොස් ඇත්තේ අරලගංවිල හංසයා පාලම යාය 7 ප‍්‍රදේශයේ පදිංචි ළමයෙකි.", "URL": "https://sinhala.adaderana.lk/news.php?nid=27437", "Category": null, "Parent URL": null}