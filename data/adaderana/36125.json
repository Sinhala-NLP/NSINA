{"Source": "Adaderana", "Timestamp": "July 26, 2013 05:15 pm", "Headline": " රට යවන බව පවසා ලක්ෂ 73ට විදලා ", "News Content": "පුද්ගලයින් විදේශගත කරන බව පවසා මුදල් වංචා කිරීමේ සිද්ධියක් සම්බන්ධයෙන් කාන්තාවක් අත්අඩංගුවට ගෙන තිබේ. රුපියල් ලක්ෂ 73 ක් පමණ වංචා කර ඇති බවට ලැබුණු පැමිණිලි කිහිපයක් මත කොළඹ අපරාධ කොට්ඨාශය සිදුකළ විමර්ශන වලදී රාජගිරිය ලේක්ගාඩ්න් ප්‍රදේශයේ පදිංචිකාරියක මෙලෙස අත්අඩංගුවට ගෙන ඇත. අදාළ කාන්තාවගේ ස්වාමි පුරුෂයා ද අද( 26) පෙරවරුවේ කොළඹ අපරාධ කොට්ඨාශය වෙත භාරවී තිබේ. සැකකරු හා සැකකාරිය අධිකරණයට ඉදිරිපත් කිරීමට නියමිත අතර කොළඹ අපරාධ කොට්ඨාශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36125", "Category": null, "Parent URL": null}