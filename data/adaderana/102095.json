{"Source": "Adaderana", "Timestamp": "January 9, 2019 07:21 pm", "Headline": "පාර්ලිමේන්තුව ආදර්ශයක් ලබාදිය නොහැකි තත්ත්වයකට පත් වෙලා ", "News Content": "මහජන නියෝජිතයින්ගේ ක්‍රියාකලාපය හා අනිසි හැසිරීම හේතුවෙන් මෙරට පාර්ලිමේන්තුවෙන් රටට ආදර්ශයක් ලබාදිය නොහැකි තත්ත්වයකට පත්ව ඇතැයි අග්‍රාමාත්‍ය රනිල් වික්‍රමසිංහ මහතා පවසයි. ගාල්ල කරන්දෙණිය මධ්‍ය මහා විද්‍යාලයේ 75 වන සංවත්සර උළෙල අද පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්. විද්‍යාලයේ අභිනවයෙන් ඉදිකරන ලද තෙමහල් ගොඩනැගිල්ලද අග්‍රාමාත්‍යවරයා විසින් සිසු අයිතියට පත් කළ අතර සංවත්සර උළෙලට සමගාමීව පැවැත්වුණු විද්‍යා හා තාක්ෂණ සිසු නිර්මාණ දැක්මද වික්‍රමසිංහ මහතා විසින් නිරීක්ෂණය කළේය. ඉන් අනතුරුව විද්‍යාලීය අංශ කිහිපයක් දක්ෂතා දැක්වූ සිසු දරු දැරියන්ට සම්මාන ප්‍රධානයද සිදුකෙරුණේ රනිල් වික්‍රමසිංහ මහතාගේ ප්‍රධානත්වයෙන්.", "URL": "https://sinhala.adaderana.lk/news.php?nid=102095", "Category": null, "Parent URL": null}