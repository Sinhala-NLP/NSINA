{"Source": "Adaderana", "Timestamp": "June 15, 2017 06:02 am", "Headline": "විග්නේශ්වරන්ට එරෙහිව විශ්වාසභංගයක්", "News Content": "උතුරු පළාත් සභාවේ සාමාජිකයින් 21 දෙනෙකු විසින් උතුරු පළාත් ප්‍රධාන අමාත්‍ය සී.වී.විග්නේශ්වරන් මහතාට එරෙහිව විශ්වාසභංග යෝජනාවක් උතුරු පළාත් ආණ්ඩුකාරවරයා වෙත ඉදිරිපත් කර ඇත. උතුරු පළාත් අධ්‍යාපන අමාත්‍ය ටී. කුරුකුලරාජා මහතාට සහ උතුරු පළාත් කෘෂිකර්ම අමාත්‍ය පී. අයින්ගරනේෂන් මහතාට සිය අමාත්‍යධූරවලින් ඉල්ලා අස්වෙන ලෙසට ප‍්‍රධාන අමාත්‍යවරයා නියෝග කිරීමත් සමග මෙම තත්ත්වය ඇතිව තිබේ. මීට අමතරව විග්නේශ්වරන් මහතා විසින් පළාත්සභා සෞඛ්‍ය අමාත්‍යවරයා ලෙස කටයුතු කළ පී.සත්‍යලිංගම් මහතාගේ හා ප්‍රවාහන හා ධීවර අමාත්‍යවරයා ලෙස කටයුතු කළ පී.ඩෙනිෂ්වරන් මහතාගේ ද අමාත්‍යධූර මසක කාලයකට අත්හිටුවන ලෙසට ද ඊයේ(14) දිනයේ දී නියෝග කර තිබුණි. ආණ්ඩු පක්ෂයේ සහ විපක්ෂය නියෝජනය කරන මන්ත්‍රීවරුන් පිරිසක් එක්ව මෙම විශ්වාසභංග යෝජනාව භාරදී තිබේ. උතුරු පළාත් ප්‍රධාන අමාත්‍ය සී.වී. විග්නේෂ්වරන් මහතා විසින් පළාත් සභාවේ ගැටළු විසදීමට අවශ්‍ය ක්‍රියාමාර්ග නොගන්නා බවට චෝදනා කරමින් මෙම විශ්වාසභංග යෝජනාව ඉදිරිපත් කර ඇති බව උතුරු පළාත් සභා මන්ත්‍රී යසීන් ජවාහිර් මහතා සඳහන් කළේය.", "URL": "https://sinhala.adaderana.lk/news.php?nid=74229", "Category": null, "Parent URL": null}