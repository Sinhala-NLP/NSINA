{"Source": "Adaderana", "Timestamp": "September 12, 2018 02:25 pm", "Headline": "අතුරේ යන ජිවිත", "News Content": "සිය දෛනික කටයුතු සිදුකරගැනීම සඳහා තම ජීවිතය පවා අනතුරේ තබමින් ජීවත් වීමට සිදුව ඇති ගම්වාසීන් පිරිසක් පිළබද පුවතක් නෙළුව ප්‍රදේශයෙන් අද දෙරණට වාර්තා විය. ලෝක උරුම සිංහරාජ වනාන්තරයට මායිම්ව නෙළුව ලංකාගම සහ නිල්ඇල්ල නම් වූ සුන්දර ගම්මානයන් දෙක පිහිටා ඇත. සිංහරාජයෙන් ආරම්භ වී එම ප්‍රදේශය හරා ගලා බසින ගිං ගඟෙන් මෙම ගම්මාන දෙක වෙන්වී පවති. එම ප්‍රදේශයේ පාසල,තැපැල් කාර්යාලය,ග්‍රාමීය රෝහල සහ සෞඛ්‍ය මධ්‍යස්ථාන ආදී රජයේ ආයතන සියල්ල ගිංගගෙන් මෙගොඩ පිහිටි ලංකාගම ගම්මානයේ පිහිටා ඇති අතර සිය දෛනික කටයුතු වෙනුවෙන් නිල්ඇල්ල ගම්වාසීන්ට දිවා රෑ නොබලා ගිංගග තරණය කිරීම සිදු වී ඇත. නමුත් මේවන විට එලෙස ගමන් කිරිම ජීවිතය හා මරණය අතර සටනක් බවට පත් වී තිබේ. පසුගිය වසරේ ප්‍රදේශයේ ඇතිවූ විශාල ගංවතුර තත්ත්වය ගිංගඟ හරහා ඔවුන්ට එගොඩ වීමට තිබූ එකම කම්බි පාලම අහිමි කර ඇත.", "URL": "https://sinhala.adaderana.lk/news.php?nid=95986", "Category": null, "Parent URL": null}