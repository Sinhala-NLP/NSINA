{"Source": "Adaderana", "Timestamp": "February 23, 2013 08:45 am", "Headline": "තරුණයින් දෙන්නා හොර නෝට්ටු අච්චු ගසලා", "News Content": "ව්‍යාජ මුදල් නෝට්ටු මුද්‍රණය කළ බවට සැකපිට පුද්ගලයින් දෙදෙනෙකු කුරුවිට, විතාරංපංගුව ප‍්‍රදේශයේ දී පොලීසිය විසින් අත්අඩංගුවට ගෙන තිබේ. අත්අඩංගුවට ගෙන ඇත්තේ එම ප‍්‍රදේශයේම පදිංචි වයස අවුරුදු 18ක් සහ 22ක් වන තරුණයින් දෙදෙනෙකි. සැකකරුවන් සමග රුපියල් දෙදහසේ ව්‍යාජ මුදල් නෝට්ටු 04ක්, රුපියල් දහසේ ව්‍යාජ නෝට්ටු 03ක්, ඒවා මුද්‍රණය සඳහා භාවිතා කරන ලද කඩදාසි, පරිගණකය සහ උපාංග පොලිස් භාරයට ගෙන ඇති බව සඳහන්ය. සැකකරුවන් රත්නපුර මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන මස 04 වන දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=31859", "Category": null, "Parent URL": null}