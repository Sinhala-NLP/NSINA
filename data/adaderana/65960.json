{"Source": "Adaderana", "Timestamp": "November 12, 2016 10:44 am", "Headline": "අයවැයට පැහැදිලි චෝදනාවක් එල්ල කිරීමට විපක්ෂයට නොහැකි වී තිබෙනවා", "News Content": "මෙවර අයවැය මගින් සෑම ක්ෂේත්‍රයකම ජනතාව ආවරණය වන පරිදි සහන සලසා ඇති බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.ඉදිරියේදී රට දැවැන්ත සංවර්ධනයක් කරා යොමු කර ඇති බව ඔහු පෙන්වා දෙනු ලබයි.හම්බන්තොට ප්‍රදේශයේ පැවති ජන හමුවකදී සජිත් ප්‍රේමදාස අමාත්‍යවරයා මේ බව කියා සිටියේය.එසේම මෙවර අයවැය යෝජනා සඳහා පැහැදිලි චෝදනාවක් හෝ එල්ල කිරීමට විපක්ෂ කණ්ඩායම්වලට නොහැකි වී ඇති බව ගාල්ල ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් නියෝජ්‍ය අමාත්‍ය මනූෂ නානායක්කාර මහතා පැවසුවේය.කේසේවෙතත් අයවැය යෝජනා පිළිගත නොහැකි බව ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත් මහතා පැවසීය.", "URL": "https://sinhala.adaderana.lk/news.php?nid=65960", "Category": null, "Parent URL": null}