{"Source": "Adaderana", "Timestamp": "May 10, 2012 09:56 pm", "Headline": "අත් ට්‍රැක්ටරයකට යටවී පාසල් සිසුවෙක් මියයයි", "News Content": "අද(10) පස්වරුවේ වැලිගම, මෛත්‍රීකන්ද ප්‍රදේශයේ දී සිදුවූ රිය අනතුරකින් පාසල් සිසුවකු මරණයට පත්ව තිබේ. ‍ මාර්ගයේ ගමන් කරමින් තිබූ අත් ට්‍රැක්ටරයක් පෙරළී, එම පාසල් සිසුවා ඊට යටවීමෙන් මෙම අනතුර සිදුව ඇති බව පොලිසිය පවසයි. ‍ 11 වන ශ්‍රේණියේ අධ්‍යාපනය ලබමින් සිටි මරණයට පත් සිසුවාගේ සිරුර වැලිකන්ද රෝහලේ තැන්පත් කර ඇති බව සඳහන්ය. ‍ වැලිකන්ද පොලිසිය සිද්ධිය සම්බන්ධව වැඩිදුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=24160", "Category": null, "Parent URL": null}