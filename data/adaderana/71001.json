{"Source": "Adaderana", "Timestamp": "March 17, 2017 12:19 pm", "Headline": "ප්‍රචාර අසත්‍යයි! වෛද්‍ය ප්‍රසාද් මැදවත්ත පිළිතුරු දෙයි ", "News Content": "ප්‍රතිකාර සඳහා පැමිණි මාලදිවයින් ජාතික රෝගීන් ලංකා හොස්පිටල්හිදී මිය ගිය බවට පළ වූ වාර්තාවන් අසත්‍ය බව ලංකා හොස්පිටල්හි ප්‍රධාන විධායක නිලධාරී වෛද්‍ය ප්‍රසාද් මැදවත්ත මහතා පවසයි. නිවේදනයක් නිකුත් කරමින් ඔවුන් පෙන්වා දෙන්නේ ලංකා රෝහලේන් මාලදිවයින් ජාතික AH1 N1 රෝගීන් වාර්තා වූ බව හා ප්‍රතිකාර සඳහා පැමිණි ඔවුන් මිය ගිය බවට සමාජ මාධ්‍ය මගින් පළ වූ වාර්තාවන්වල කිසිඳු සත්‍යතාවයක් නොමැති බවයි. මාලදිවයින් ජාතික රෝගීන් 12 දෙනෙකු මේ වන විට ලංකා හොස්පිටල්හි රෝහල් ගත වී ඇති බවත්, ඒ නමුත් ඔවුන්ට AH1 N1 රෝගී තත්ත්වයක් නොමැති බවත්, ඔවුන් වෙනත් ශෛල්‍යකර්ම සඳහා රෝහල්ගත වී ඇති බවත් එම නිවේදනයයේ වැඩිදුරටත් සඳහන් වෙයි. විවිධ පුද්ගලයින් විසින් රෝහලේ ප්‍රතිරූපයට හානි කිරීමේ අරමුණින් මෙවැනි ප්‍රචාරයන් සිදු කරන බවත් වෛද්‍ය ප්‍රසාද් මැදවත්ත මහතා කියා සිටියේය.", "URL": "https://sinhala.adaderana.lk/news.php?nid=71001", "Category": null, "Parent URL": null}