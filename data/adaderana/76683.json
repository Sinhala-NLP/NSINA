{"Source": "Adaderana", "Timestamp": "August 25, 2017 11:45 am", "Headline": " තායිලන්ත හිටපු අග්‍රාමාත්‍යවරියට වරෙන්තු", "News Content": "තායිලන්ත හිටපු අග්‍රාමාත්‍ය යින්ග්ලුක් ෂිනවත්‍රා අත්අඩංගුවට ගැනීමට එරට ශ්‍රේෂ්ඨාධිකරණය වරෙන්තු නිකුත් කර තිබේ. මතබේදයට තුඩු දුන් සහල් සහනාධාර ක්‍රමවේදයේ සිදු වූ අක්‍රමිකතාවක් සම්බන්ධයෙන් ඇයට චෝදනා එල්ල වී ඇති අතර අද(25) දිනයේ එම නඩුවේ තීන්දුව ප්‍රකාශයට පත් කිරීමට නියමිතව තිබුණි. කෙසේවෙතත් හිටපු අග්‍රාමාත්යවරිය අද දිනයේ අධිකරණයේ පෙනී සිට නොමැති අතර ඇය අසනීප තත්වයෙන් පසුවන බව නීතීඥවරුන් අධිකරණයට දැනුම් දී ඇත. කරුණු සළකා බැලූ ශ්‍රේෂ්ඨාධිකරණය යින්ග්ලුක් ෂිනවත්‍රා අත්අඩංගුවට ගැනීම සඳහා වරෙන්තු නිකුත් කර ඇති අතර නඩුවේ තීන්දුව ප්‍රකාශයට පත් කිරීම සැප්තැම්බර් මස 27 වන දින දක්වා කල් දමා තිබේ.", "URL": "https://sinhala.adaderana.lk/news.php?nid=76683", "Category": null, "Parent URL": null}