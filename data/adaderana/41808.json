{"Source": "Adaderana", "Timestamp": "March 14, 2014 08:35 pm", "Headline": "කොන්ක්‍රීට් කණුව පෙරළී මරණ 3යි - තවත් කිහිප දෙනෙක් රෝහලේ", "News Content": "බියගම, රජමාවත ප්‍රදේශයේ අධිවේගී මාර්ග සංවර්ධන කටයුත්තක නිරත ව සිටි කම්කරුවන් තිදෙනෙකු කොන්ක්‍රීට් කණුවකට යටවී මියගොස් තවත් කිහිප දෙනෙකු තුවාල ලබා තිබේ. පාළම් තැනීමට යොදා ගන්නා විශාල ප්‍රමාණයේ කොන්ක්‍රීට් කණුවක් ලිස්සා පෙරළීගොස් මෙම අනතුර සිදුව ඇති බව පොලීසිය කියයි. අද සවස 6.30ට පමණ මෙම අනතුර සිදුව ඇති අතර තුවාල ලැබූවන් බියගම රෝහලේ ප්‍රතිකාර ලබන බව පොලීසිය පැවසීය. සිද්ධිය සම්බන්ධයෙන් සපුගස්කන්ද පොලීසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=41808", "Category": null, "Parent URL": null}