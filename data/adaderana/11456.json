{"Source": "Adaderana", "Timestamp": "October 12, 2010 05:27 pm", "Headline": "ගෝඨාභයට බෝම්බ ප්‍රහාරයක් එල්ල කළ සැකකරුවන් රිමාන්ඩ් ", "News Content": "ආරක්ෂක ලේකම් ගෝඨාභය රාජපක්ෂ මහතා ඉලක්ක කර මරාගෙන මැරෙන බෝම්බ ප්‍රහාරයක් එල්ල කිරීමේ චෝදනාව මත අත්අඩංගුවට ගෙන සිටින සැකකරුවන් රක්ෂිත බන්ධනාගාර ගත කර තිබේ. කොටහේන පොලිසිය විසින් එම සැකකරුවන් අද(12) කොළඹ ප්‍රධාන මහේස්ත්‍රාත් රශ්මි සිංගප්පුලි මහතා වෙත ඉදිරිපත් කිරීමෙන් පසු මෙම නියෝගය ලබාදී ඇත. ඒ අනුව මෙ‍‍තෙක් රැඳවුම් නියෝග මත රඳවා සිටි එම සැකකරුවන් ලබන 26 වැනි දින දක්වා රක්ෂිත බන්ධනාගාර ගත කෙරෙනු ඇත. අදාළ ප්‍රහාරය එල්ල කළ පුද්ගලයාට‍ මෙම සැකකරුවන් ආධාර අනුබල ලබාදී ඇති බව සැකකරුවන් අධිකරණයට ඉදිරිපත් කරමින් පොලිසිය සඳහන් කළේය.", "URL": "https://sinhala.adaderana.lk/news.php?nid=11456", "Category": null, "Parent URL": null}