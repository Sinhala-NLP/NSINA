{"Source": "Adaderana", "Timestamp": "November 27, 2011 12:16 pm", "Headline": " ලොරියක  තිබි ලක්ෂයකට විදලා-සැකකරු මාට්ටු", "News Content": "බදුල්ල, ගල්ඔය ප්‍රදේශයේ දී ලොරි රථයක තිබු මුදල් සොරාගත් පුද්ගලයෙකු ඇටම්පිටිය පොලිසිය විසින් අත්අඩංගුවට ගෙන තිබේ. ඊයේ පස්වරුවේ ඇටම්පිටිය පොලිසියට ලැබුණු තොරතුරකට අනූව මෙම පුද්ගලයා අත් අඩංගුවට ගෙන ඇති බව වාර්තා වේ. අත්අඩංගුවට ගත් සැකකරු සතුව තිබී ලොරි රථයේ තිබී සොරාගත් රුපියල් ලක්ෂයකට ආසන්න මුදලක් ද පොලිසිය විසින් සොයාගෙන තිබේ. ඇටම්පිටිය පොලිසිය සැකකරු සම්බන්ධයෙන් වැඩිදුර පරීක්ෂණ පවත්වන අතර සැකකරු අධිකරණය ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20293", "Category": null, "Parent URL": null}