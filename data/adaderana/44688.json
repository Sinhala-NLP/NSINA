{"Source": "Adaderana", "Timestamp": "July 15, 2014 04:28 pm", "Headline": "ගුරුවරුන් අවනඩුව ඌව පළාත් සභාවට ගෙනයයි", "News Content": "මොණරාගල, කුඹුක්කන, සුබාග්‍යා අඳ බිහිරි විද්‍යාලයේ වැඩ තහනමට ලක් වු ගුරුවරුන් පිරිසක් උපවාසයක් ආරම්භ කර තිබේ. ඌව පළාත් සභාව ඉදිරිපිට මොවුන් මෙලෙස අද පෙරවරුවේ උපවාසය ආරම්භ කළ බව අද දෙරණ වාර්තාකරු සඳහන් කළේය. තමන් යළි රැකියාවේ පිහිටුවන ලෙස ඉල්ලමින් වැඩ තහනමට ලක් වු ගුරුවරුන් නව දෙනෙකු උපවාසයේ නිරත වන බව සඳහන්ය. අඳ බිහිරි විද්‍යාලයේ හිටපු විදුහල්පතිවරයෙකු සිදුකළ බව කියන ළමා අපචාරවලට හා ගුරුවරියන්ගෙන් ලිංගික අල්ලස් ඉල්ලීම යනාදියට විරුද්ධව සිදුකළ පොලිස් විමර්ශන සඳහා කරුණු ඉදිරිපත් කිරීම හේතුවෙන් තමන්ගේ සේවය අහිමි කර ඇති බව එම ගුරුවරුන් පවසයි. තම ඉල්ලීමට විසඳුමක් නොලැබුණහොත් අද ආරම්භ කළ උපවාසය අඛණ්ඩ උපවාසයක් දක්වා ගෙන යන බව ඔවුන් කියයි.", "URL": "https://sinhala.adaderana.lk/news.php?nid=44688", "Category": null, "Parent URL": null}