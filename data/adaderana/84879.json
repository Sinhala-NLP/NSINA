{"Source": "Adaderana", "Timestamp": "February 26, 2018 10:19 pm", "Headline": "ත‍්‍රිරෝද රථයක් හා ටිපර් රථයක් ගැටී පුද්ගලයින් 3කට තුවාල-කාන්තාවකට බරපතළයි", "News Content": "නොර්ටන් බ්‍රිජ් පොලිස් වසමට අයත් නොර්ටන්බ්‍රිජ්-දියගල ප්‍රධාන මාර්ගයේ අට්ලිස් ප්‍රදේශයේදි ත්‍රිරෝද රථයක් ටිපර් රථයක ගැටිම නිසා කාන්තාවන් දෙනෙකේ සහ එක් පිරිමි පුද්ගලයෙකුට තුවාල සිදුවි තිබේ. නොර්ටන් බ්‍රිජ් ප්‍රදේශයේ පදිංචි කරුවන් වන ඔවුන් ගිනිගත්හේන සිට නෝර්ටන්බ්‍රිජ් තම නිවස වෙත යමින් සිටියදි අනතුරට පත්වු බව පවසති. තුවාලකරුවන් වටවල රජයේ දිසා රෝහලට ඇතුලත් කිරිමෙන් පසු මුලික ප්‍රතිකාර සිදු කිරිමෙන් අනතුරුව තරමක් බරපතළ තුවාල සිදුවි ඇති නිශාන්ති නමැති 34 හැවිරිදි කාන්තාවක් වැඩිදුර ප්‍රතිකාර සඳහා නාවලපිටිය මුලික රෝහල වෙත මාරු කර වැයිමට පියවර ගෙන තිබේ. ගිනිගත්හේනේ සිට නෝර්ටන් දෙසට ධාවනය කරමින් තිබු ටිපර් ලොරි රථයක් පසුපසින් වේගයෙන් ගමන් ගත් ත්‍රිරෝද රථය ලොරි රථය පසුකර යාමට ගත් උත්සහයකදි අනතුරට පත්ව ඇති බව පොලිසිය පවසයි. එම අනතුරෙන් ත්‍රිරෝද රියේ රියදුරාට කිසිදු තුවාලයක් සිදුවි නොමැත. ත්‍රිරෝද රථයේ හා ලොරි රථයේ රියදුරන් පොලිස් බාරයට ගෙන ඇති අතර පොලිසිය ඉදිරි පරික්ෂණ මෙහෙයවති.", "URL": "https://sinhala.adaderana.lk/news.php?nid=84879", "Category": null, "Parent URL": null}