{"Source": "Adaderana", "Timestamp": "August 6, 2011 08:47 am", "Headline": "ජලනලයකට හානි -ප්‍රදේශ කිහිපයක ජල සැපයුම අත්හිටුවයි", "News Content": "කොට්ටාව නගරය ආසන්නයේ දී ප්‍රධාන ජලනලයකට හානි සිදුවීම හේතුවෙන් ප්‍රදේශ කිහිපයකට ජල සැපයුම අත්හිටුවා ඇති බව ජලසම්පාදන හා ජලාපවාහන මණ්ඩලය පවසයි. රුක්මල්ගම, මත්තෙගොඩ, පැලන්වත්ත, කැස්බෑව, පිළියන්දල -බොරළැස්ගමුව ප්‍රධාන මාර්ගය සහ අතුරු මාර්ගවල ජල සැපයුම මෙලෙස අත්හිටුවා ඇති බව සඳහන්ය. අදාළ ජල නලය පිළිසකර කිරීමේ කටයුතු මේ වන විටත් සිදුවන බව ජලසම්පාදන හා ජලාපවාහන මණ්ඩලය සඳහන් කරයි. පිළිසකර කිරීම් අවසන් වූ වහාම ජල සැපයුම යථා තත්ත්වයට පත්කිරීමට හැකිවනු ඇති බව එම මණ්ඩලය පවසයි.", "URL": "https://sinhala.adaderana.lk/news.php?nid=17876", "Category": null, "Parent URL": null}