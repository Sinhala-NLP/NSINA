{"Source": "Adaderana", "Timestamp": "September 3, 2012 06:26 pm", "Headline": "බාල ඖෂධ 65 කතාව බොරුවක්", "News Content": "තත්ත්වයෙන් බාල ඖෂධ වර්ග 65 ක් රෝහල්වල භාවිතය සඳහා ලබා දී ඇති බවට පැතිර යන ප‍්‍රචාර අසත්‍යයක් බව සෞඛ්‍ය අමාත්‍යංශය පවසයි. කිසියම් පිරිසක් විසින් කෙටි පණිවුඩ ඔස්සේ අද (03) පෙරවරුවේ එවැනි ප‍්‍රචාරයක් සිදුකර ඇති බව නිවේදනයක් නිකුත් කරමින් එම අමාත්‍යංශය පෙන්වාදෙයි. තත්වයෙන් බාල බවට සනාථ වූ ඖෂධ තිබේ නම් වහාම එම ඖෂධ භාවිතයෙන් ඉවත් කරන ලෙසට සියලු රොහල් වෙත චක‍්‍රලේඛයක් මගින් දැනුම් දී ඇති බව සෞඛ්‍ය අමාත්‍යංශය පවසයි. එසේ තිබියදීත් එවැනි ඖෂධ භාවිත කිරීම වැරදි සහගත ක‍්‍රියාවක් බව අමාත්‍යංශය නිකුත්කර ඇති නිවේදනයේ සඳහන්ය.", "URL": "https://sinhala.adaderana.lk/news.php?nid=27105", "Category": null, "Parent URL": null}