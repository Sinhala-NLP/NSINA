{"Source": "Adaderana", "Timestamp": "April 23, 2018 01:33 pm", "Headline": "ඛනිජ  තෙල් සංස්ථාවට සිදුව ඇති පාඩුව දරන්න බෑ-විදුලිබල මණ්ඩලය විතරක් බිලියන 53ක් ණයයි", "News Content": "ලංකා ඛනිජ තෙල් සංස්ථාවට සිදුව ඇති දැවැන්ත පාඩුවක් ඇති බැවින් එය මඟ හරවා ගැනීමට නම් ඉන්ධන සඳහා මිල සූත්‍රයක් ක්‍රියාත්මක කල යුතු බව ලංකා ඛණිජ තෙල් ජාතික සේවක සංගමය පවසයි. අද(23) පෙරවරුවේ පැවති මාධ්‍ය හමුවකට එක්වෙමින් එහි සභාපති ආනන්ද පාලිත මහතා මෙම අදහස් පළ කළේය. මේ වන විට මහජන බැංකුවට හා ලංකා බැංකුවට ඩොලර් බිලියන 2.3ක ණය ප්‍රමාණයක් ඛනිජ තෙල් සංස්ථාවට ගෙවීමට සිදුව ඇති බව ද ඔහු වැඩිදුරටත් පැවසීය. එමෙන්ම මේ වන විට ලංකා විදුලිබල මණ්ඩලය රුපියල් බිලියන 53ක මුදලක් ණය වී ඇති බවත්, පෞද්ගලික විදුලි ජනනය කිරීමේ සමාගම් පමණක් රුපියල් බිලියන 12 ක් ණය වී ඇති බව ද ඔහු සඳහන් කරයි. එම නිසා මෙම බර කිසිසේත්ම ඛනිජ තෙල් සංස්ථාවට දැරිය නොහැකි බව ද ඉන්ධන ලීටරයක් සඳහා රුපියල් 131.70 ක මුදලක් තෙල් සංස්ථාවට වැය වන බව ද ආනන්ද පාලිත මහතා පවසයි.", "URL": "https://sinhala.adaderana.lk/news.php?nid=87877", "Category": null, "Parent URL": null}