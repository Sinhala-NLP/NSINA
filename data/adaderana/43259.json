{"Source": "Adaderana", "Timestamp": "May 17, 2014 12:36 pm", "Headline": "ටී.එන්.ඒ. පාර්ශවයෙන් මෝඩිට යෝජනාවක්", "News Content": "ශ්‍රි ලංකාවේ දෙමළ ජනතාව වෙනුවෙන් දේශපාලන විසඳුමක් ක්‍රියාත්මක කිරිම සඳහා ඉන්දියාවේ නව අග්‍රාමාත්‍ය නරේන්ද්‍ර මෝඩිගේ රජය ක්‍රියාකරනු ඇති බවට තමන් බලාපොරොත්තු වන බව උතුරු පළාත් ප්‍රධාන අමාත්‍ය සි. වි විගනේෂ්වරන් මහතා පවසයි. ශ්‍රි ලංකාව සහ ඉන්දිය නව රජය ඉතා හොඳින් ඉදිරියේ දි කටයුතු කරනු ඇති බවට තමන් විශ්වාසය පළ කරන බව ද උතුරු පළාත් ප්‍රධාන අමාත්‍යවරයා පවසා තිබේ. ඉන්දිය පාර්ලිමේන්තු මැතිවරණයෙන් ජයග්‍රහණය කළ නරේන්ද්‍ර මෝඩි වෙත සුබ පැතුම් එක්කරමින් උතුරු පළාත් ප්‍රධාන අමාත්‍ය සි.වි විග්නේෂ්වරන් මහතා මෙම අදහස් පළ කර ඇති බව ඉන්දිය මාධ්‍ය වාර්තා කළේය. මෙහිදි වැඩිදුරටත් අදහස් දක්වා ඇති උතුරු පළාත් ප්‍රධාන අමාත්‍යවරයා පවසා ඇත්තේ වර්තමාන ආණ්ඩුව ශ්‍රි ලංකාවේ දෙමළ ජනතාව වෙනුවෙන් ලබාදී ඇති පොරොන්දු ඉටු කිරිම සඳහා නරේන්ද්‍ර මෝඩි රජය ශ්‍රි ලංකා ආණ්ඩුවට බලපෑම් කරනු ඇති බවට ද තමන් විශ්වාස කරන බවයි. එමෙන්ම නරේන්ද්‍ර මෝඩි ශ්‍රි ලංකාවේ දෙමළ ජනතාවගේ ප්‍රශ්න වලට ධනාත්මක විසඳුමක් සෙවීමට උත්සහ දරනු ඇති බවට දෙමළ ජනතාවගේ බලාපොරොත්තුව බව ද දෙමළ ජාතික සන්ධානය පවසයි. එම සන්ධානයේ පාර්ලිමේන්තු මන්ත්‍රි සුරේෂ් ප්‍රේමචන්ද්‍ර මහතා නරේන්ද්‍ර මෝඩි වෙත සුබ පැතුම් එක්කරමින් මෙම අදහස් පළ කර තිබේ.", "URL": "https://sinhala.adaderana.lk/news.php?nid=43259", "Category": null, "Parent URL": null}