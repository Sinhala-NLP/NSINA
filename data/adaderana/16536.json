{"Source": "Adaderana", "Timestamp": "June 4, 2011 09:40 am", "Headline": "යේමන ජනපතිගේ මැදුරට ෂෙල් ප්‍රහාරයක්", "News Content": "යේමන ජනාධිපති අලි අබ්දුල්ලා‍ගේ මන්දිරයට ෂෙල් ප්‍රහාරයක් එල්ල වි තිබේ. ප්‍රහාරයෙන් ජනාධිපතිවරයාට සුළු තුවාල සිදුව ඇති බව වාර්තා වේ. ප්‍රහාරයෙන් අග්‍රාමාත්‍යවරයා සහ කතානායකවරයා ද තුවාල ලබා ඇති අතර තවත් පුද්ගලයින් හත් දෙනෙකු ජීවිතක්ෂයට පත්වී ඇත. යේමන ආරක්ෂක අංශ සහ ආයුධ සන්නද්ධ පිරිස් අතර පසුගිය ජනවාරි මාසයේ සිට ගැටුම් පවතින අතර ඔවුන් විසින් මෙම ප්‍රහාරය ද එල්ල කර ඇති බව ජනාධිපති අබ්දුල්ලා පවසයි. ප්‍රහාරය එල්ල වි පැයක පමණ කාලයකින් අනතුරුව යේමන ජනාධිපතිවරයා මාධ්‍ය ඔස්සේ මේ සම්බන්ධයෙන් ප්‍රකාශයක් ද සිදුකර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=16536", "Category": null, "Parent URL": null}