{"Source": "Adaderana", "Timestamp": "October 1, 2013 12:31 pm", "Headline": "විග්නේෂ්වරන් පත්වීම් ලිපිය භාරගනියි ", "News Content": "හිටපු ශ්‍රේෂ්ඨාධිකරණ විනිසුරු සි.වි.විග්නේෂ්වරන් මහතා උතුරු පළාත් ප්‍රධාන අමාත්‍යවරයා ලෙස පත්වීම් ලිපිය අද(01) පෙරවරුවේ ලබාගෙන තිබේ. අද දෙරණ වාර්තාකරු සඳහන් කළේ උතුරු පළාත් ආණ්ඩුකාර මේජර් ජෙනරාල් ජි.ඒ.චන්ද්‍රසිරි මහතාගේ නිල නිවසේ දී අදාළ පත්වීම් ලිපිය භාරගෙන ඇති බවයි. උතුරු පළාත් ආණ්ඩුකාරවරයා සහ සි.වි.විග්නේෂ්වරන් මහතා අතර විශේෂ සාකච්ඡාවක් ඊයේ (30) පැවැත්වුණි. කෙසේවෙතත් සි.වි.විග්නේෂ්වරන් මහතා ප්‍රධාන අමාත්‍ය ධුරයේ දිවුරුම්දීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=37840", "Category": null, "Parent URL": null}