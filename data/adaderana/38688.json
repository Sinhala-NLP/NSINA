{"Source": "Adaderana", "Timestamp": "November 8, 2013 01:44 pm", "Headline": "කොරියාවේ ධීවර රැකියා දෙන්නේ විභාගය සමත් අයට විතරයි", "News Content": "දකුණු කොරියාවේ ධීවර අංශයේ රැකියා සඳහා තෝරා ගනු ලබන්නේ කොරියානු භාෂා ප්‍රවීණතා විභාගයෙන් සමත් පුද්ගලයින් පමණක් බව විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහතා පවසයි. ධීවර අංශයේ රැකියා සඳහා යොමුකිරීම සම්බන්ධයෙන් කොරියානු රජය සහ ශ්‍රී ලංකා රජය අතර අවබෝධතා ගිවිසුමක් පවතින අතර රැකියා සඳහා යොමු කිරීමේ පූර්ණ බලතල පවතින්නේ තම අමාත්‍යාංශයට සහ විදේශ සේවා නියුක්ති කාර්යාංශයට පමණක් බව ඔහු පෙන්වාදෙයි. වෙනත් කිසිදු ආයතනයකට හෝ පුද්ගලයෙකුට ඒ සඳහා බලයක් නොමැති බව ඩිලාන් පෙරේරා අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=38688", "Category": null, "Parent URL": null}