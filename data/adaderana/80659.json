{"Source": "Adaderana", "Timestamp": "November 28, 2017 09:16 am", "Headline": " රට පශ්චාත් ධාතුසේන අවදියකට ඇවිත්", "News Content": "රට නැවත ගොඩගැනීමට නොහැකි තරමේ පරිහානියකට පත්ව ඇති බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි. මන්ත්‍රීවරයා පෙන්වා දෙන්නේ වර්තමානයේ රට පශ්චාත් ධාතුසේන අවදියකට පැමිණ ඇති බවයි. කොළඹ පැවති උත්සවයකට එක්වෙමින් විමල් වීරවංශ මන්ත්‍රීවරයා මෙම අදහස් පළ කළේය. කෙසේවෙතත් ඉදිරි වසර දෙක තුළ රට සංවර්ධනය කිරීම සඳහා විධිමත් වැඩපිළිවෙළක් සකස් කර ඇති බව රාජ්‍ය අමාත්‍ය සූජීව සේනසිංහ මහතා සඳහන් කළේය.", "URL": "https://sinhala.adaderana.lk/news.php?nid=80659", "Category": null, "Parent URL": null}