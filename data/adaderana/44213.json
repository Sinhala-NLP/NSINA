{"Source": "Adaderana", "Timestamp": "June 25, 2014 09:47 am", "Headline": "සත්‍ය අවබෝධ කරගත නොහැකිව අපට චෝදනා කරනවා", "News Content": "තමාට සහ තම සංවිධානයට චෝදනා එල්ල කරන පුද්ගලයින් සියලු දෙනාට මෛත්‍රී කරන බව බොදු බලසේනා සංවිධානයේ මහලේකම් පුජ්‍ය ගලගොඩඅත්තේ ඥානසාර හිමියන් පවසයි. උන්වහන්සේ පෙන්වා දෙන්නේ අලුත්ගම හා බේරුවල ඇති වූ සිද්ධිය ගැන සත්‍ය අවබෝධ කර ගත නොහැකි පිරිසක් මෙලෙස චෝදනා එල්ල කරමින් සිටින බවයි. එසේ චෝදනා නැගීම පදනම් විරහිත බවත් මේ නිසා දළදා හිමියන් හමුවට පැමිණ අධිෂ්ඨාන පූජාවක් පැවැත්වීමට තීරණය කළ බවත් උන්වහන්සේ පැවසුවේය. මහනුවර ශ්‍රී දළදා මාලිගා පරිශ්‍රයේ ඊයේ පස්වරුවේ පැවති අධිෂ්ඨාන පුජාවකට එක්වෙමින් පුජ්‍ය ගලගොඩඅත්තේ ඥානසාර හිමියන් මෙම අදහස් පළ කළේය.", "URL": "https://sinhala.adaderana.lk/news.php?nid=44213", "Category": null, "Parent URL": null}