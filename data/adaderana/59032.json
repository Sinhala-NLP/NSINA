{"Source": "Adaderana", "Timestamp": "April 9, 2016 01:52 pm", "Headline": "පොලිස් පොඩ්ඩන්ට උසස්වීම්‍ දෙන්න කමිටුවක්", "News Content": "කණිෂ්ඨ පොලිස් නිලධාරින් සඳහා උසස්වීම් ලබාදීම පිළිබඳව සොයා බැලීම සඳහා කමිටුවක් පත් කිරීමට පොලිස් කොමිසම පියවර ගෙන තිබේ.05 දෙනෙකුගෙන් යුත් කමිටුවක් මෙලෙස පත් කර ඇති අතර ඔවුන් ඊයේ ප්‍රථම වරට රැස්වී සාකච්ඡා කළේය.පොලිස් කොමිසම විසින් කණිෂ්ඨ පොලිස් නිළධාරින්ට දීර්ඝ සේවා පදනම්ව උසස්වීම් ලබාදීමට පොලිස් කොමිසම පියවර ගත්ත ද ඒ සම්බන්ධයෙන් එල්ල වූ චෝදනා මත එය තාවකාලිකව නැවත්වීමට ඔවුන් පියවර ගත්තේය.අධ්‍යාපන හා සේවා විශිෂ්ඨතා දැක්වූ නිලධාරින්ට අදාළ උසස්වීම් නොලැබී යාම හේතුවෙන් මෙම උසස්වීම් තාවකාලිකව නවතා දැමීමට තීරණය කළ බව පොලිස් කොමිසම සඳහන් කළේය.ඒ අනුව මේ පිළිබඳ සොයා බැලීම සඳහා අදාළ කමිටුව පත් කර ඇති අතර එම කමිටුවේ වාර්තාව සති 06කින් ලැබිමට නියමිත බව පොලිස් කොමිසමේ ලේකම් ආරියදාස කුරේ මහතා පැවසීය.", "URL": "https://sinhala.adaderana.lk/news.php?nid=59032", "Category": null, "Parent URL": null}