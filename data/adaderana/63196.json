{"Source": "Adaderana", "Timestamp": "August 18, 2016 05:07 pm", "Headline": "යල කන්නයේ වී අස්වනු මිලදී ගැනීම සඳුදා සිට අරඹනවා", "News Content": "මෙවර යල කන්නයේ වී අස්වනු මිලදී ගැනීම ලබන සඳුදා සිට ආරම්භ කරන බව ග්‍රාමිය කටයුතු පිළිබඳ අමාත්‍ය පී. හැරිසන් මහතා පවසයි.ඔහු පවසන්නේ රුපියල් බිලියන 04ක මුදලක් මෙවර වී මිලදී ගැනීම සඳහා කැබිනට් මණ්ඩලය විසින් අනුමත කර ඇති බවයි.වී අස්වනු නෙළීම සිදු කරන ආකාරය අනුව අනුරාධපුර, පොලොන්නරුව, අම්පාර යන දිස්ත්‍රික්කවල වී මිලදී ගැනිම් ආරම්භ කරන බව පී හැරිසන් මන්ත්‍රිවරයා ප්‍රකාශ කරයි.පසුගිය කන්නයේ වී මෙට්‍රික්ටොන් 60,000ක් පමණ මිලදී ගත් අතර මෙවර ද එවැනිම වී ප්‍රමාණයක් මිලදී ගන්නා බව හෙතම පවසයි.නාඩු වී කිලෝවක් රුපියල් 38.00ට ද සම්බා වී කිලෝවක් රුපියල් 42.00ක බැගින් ද මිලදී ගන්නා බව පී හැරිසන් අමාත්‍යවරයා කියයි.", "URL": "https://sinhala.adaderana.lk/news.php?nid=63196", "Category": null, "Parent URL": null}