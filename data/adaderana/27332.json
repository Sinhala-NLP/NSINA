{"Source": "Adaderana", "Timestamp": "September 12, 2012 08:34 am", "Headline": "ජාතික මුඛ සෞඛ්‍ය ප‍්‍රවර්ධනය අද සිට", "News Content": "ජාතික මුඛ සෞඛ්‍ය ප‍්‍රවර්ධනය අද (12) සිට ආරම්භ කෙරෙන බව සෞඛ්‍ය අමාත්‍යංශය පවසයි. අදට යෙදී ඇති ලෝක මුඛ සෞඛ්‍ය දිනයට සමගාමීව මෙය සිදුකෙරෙන බව සඳහන්ය. ජාතික මුඛ සෞඛ්‍ය දිනය ඔක්තෝම්බර් 31 වැනි දිනට යෙදී ඇති අතර එදින දක්වා මුඛ සෞඛ්‍ය ප‍්‍රවර්ධන කාලය ලෙස නම් කර ඇති බව සෞඛ්‍ය අමාත්‍යංශය පවසයි. නිසි කල හඳුනාගෙන මුඛ පිළිකා වළකමු යන්න මෙවර මුඛ සෞඛ්‍ය ප‍්‍රවර්ධන සමයේ තේමාවයි. මෙම කාලය තුල ජාතික, පළාත්, දිස්ත‍්‍රික්ක හා ප‍්‍රාදේශීය මට්ටමෙන් මුඛ සෞඛ්‍ය ප‍්‍රවර්ධන වැඩසටහන් ක‍්‍රියාත්මක කෙරෙයි. ශ‍්‍රී ලංකාවේ පිළිකා පිළිබඳ දත්ත අනුව සිදුවන මරණවලට ප‍්‍රධානම හේතුව මුඛ පිළිකා බව සෞඛ්‍ය අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=27332", "Category": null, "Parent URL": null}