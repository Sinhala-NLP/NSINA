{"Source": "Adaderana", "Timestamp": "November 25, 2016 11:27 am", "Headline": "  වයඹ සංවර්ධන සඟරාව අගමැතිට ප්‍රදානය කිරීම 27දා", "News Content": "අභ්‍යන්තර කටයුතු, වයඹ සංවර්ධන හා සංස්කෘතික කටයුතු පිළිබඳ අමාත්‍ය එස්. බී. නාවින්න මහතාගේ මඟ පෙන්වීම යටතේ ප‍්‍රකාශනයට පත්කෙරෙන වයඹ සංවර්ධන සඟරාවේ මුල් පිටපත නොවැම්බර් 27 දින අග‍්‍රාමාත්‍ය රනිල් වික‍්‍රමසිංහ මැතිතුමාට ප‍්‍රදානය කිරීමට නියමිතව තිබේ. එදින කුරුණෑගල මාළිගාපිටියේදී පැවැත්වෙන ”සවිය ගමින් ගමට” වැඩසටහන් වේදිකාවේද, එම සඟරාව ප‍්‍රදානය කිරීමට නියමිත බව වාර්තා වෙයි. වයඹ ජනතාවට වඩාත් සමීප වෙමින් දැනුම හා ආකල්ප සංවර්ධනය කිරීම සඳහාත් ජනතා ආර්ථිකය ශක්තිමත් කිරීම පිණිස මග පෙන්වීමටත් ”වයඹ සංවර්ධන සඟරාව” යොදා ගැනීමට නියමිතය. දේශපාලන ප‍්‍රචාරක මාධ්‍යයක් ලෙස නොව සමබර සාරසංග‍්‍රහයක් ලෙස කටයුතු කිරීම වයඹ සංවර්ධන සඟරාවේ බලාපොරොත්තුව වේ. සෑම මාසයකම 1 වැනි දින සඟරාව නිකුත් කෙරේ.", "URL": "https://sinhala.adaderana.lk/news.php?nid=66402", "Category": null, "Parent URL": null}