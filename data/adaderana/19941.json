{"Source": "Adaderana", "Timestamp": "November 11, 2011 04:18 pm", "Headline": "ලංවිම ප්‍රධාන කාර්යාලය හා කලාප කාර්යාල එකම තැනකට  ", "News Content": "ලංකා විදුලි බල මණ්ඩලයට අයත් ප්‍රධාන කාර්යාලය සහ කොළඹ අවට කුලී පදනම මත ලබාගෙන ඇති සෙසු ලංකා විදුලි බල මණ්ඩල කලාප කාර්යාල එක් ස්ථානයකට ගෙනඒමට විදුලිබල හා බලශක්ති අමාත්‍යාංශය පියවර ගෙන තිබේ. \"විදුලක්පාය\" නමින් හැඳින්වෙන මෙම ගොඩනැගිල්ල නාරාහේන්පිට ප්‍රදේශයේ ඉදිකිරීමට නියමිතය. අක්කර දෙකක භූමි භාගයක ඉදිකෙරෙන මෙම ගොඩනැගිල්ල මහල් 10 න් සමන්විත බව එම අමාත්‍යාංශය පවසයි. ඒ සඳහා වැය කරන මුදල් රුපියල් මිලියන 1600කි.", "URL": "https://sinhala.adaderana.lk/news.php?nid=19941", "Category": null, "Parent URL": null}