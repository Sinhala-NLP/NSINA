{"Source": "Adaderana", "Timestamp": "May 11, 2016 10:14 am", "Headline": " උපාධිධාරීන්ගේ සංගමය විරෝධතාවකට සැරසෙයි", "News Content": "රැකියා කප්පාදුවට එරෙහිව රැකියාලාභී උපාධිධාරීන්ගේ සංගමය උද්ඝෝෂණයක නිරතවීමට තීරණය කර තිබේ.කොළඹ කොටුව දුම්රියපොළ ඉදිරිපිටදී හෙට(12) දහවල් උද්ඝෝෂණයේ නිරතවීමට නියමිත බව රැකියාලාභී උපාධිධාරී සංගමය පැවසුවේය.ජාතික ප්‍රතිපත්ති හා ආර්ථික කටයුතු අමාත්‍යංශය විසින් සංවර්ධන නිලධාරීන්ගේ ප්‍රාදේශීය සංවර්ධන කටයුතු සම්බන්ධයෙන් වන වගකීම ග්‍රාම නිලධාරීන් වෙත පවරා ඇති බව සඳහන්ය.මේ හේතුවෙන් සංවර්ධන නිලධාරී උපාධිධාරීන්ට ග්‍රාම නිලධාරීන්ගේ සහයකයින් ලෙස රාජකාරී කිරීමට සිදුව ඇති බැවින් එය බරපතළ වෘත්තීය කප්පාදුකිරීමක් බව ඔවුන් පෙන්වාදෙයි.අවස්ථා කිහිපයකදී මේ සම්බන්ධයෙන් අදාළ බලධාරීන්ට දැනුම් දුන්නද මේ වන තෙක් ඊට නිසි විසදුමක් ලැබී නොමැති බව රැකියාලාභී උපාධිධාරී සංගමය පවසයි.", "URL": "https://sinhala.adaderana.lk/news.php?nid=60039", "Category": null, "Parent URL": null}