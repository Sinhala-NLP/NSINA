{"Source": "Adaderana", "Timestamp": "September 6, 2019 07:36 pm", "Headline": "ජනපති අපේක්ෂක ගෝඨා ශ්‍රීලනිපයේ නියෝජිතයින් හමුවෙයි", "News Content": "නව සන්ධානයක් පිහිටුවීම පිළිබඳ ශ්‍රී ලංකා නිදහස් පක්ෂය සහ ශ්‍රි ලංකා පොදුජන පෙරමුණ අතර 08 වන සාකච්ඡා වටය අද(06) පැවැත්වුණි. විපක්ෂ නායක කාර්යාලයේ දී අද පස්වරු 03ට ආරම්භ වූ සාකච්ඡාව සඳහා දෙපාර්ශවය නියෝජනය කරමින් මහින්ද අමරවීර, ලසන්ත අලගියවන්න, බැසිල් රාජපක්ෂ, බන්දුල ගුණවර්ධන යන මහත්වරුන් ඇතුළු පිරිසක් සහභාගී වී සිටි බවයි අද දෙරණ වාර්තාකරු පැවසුවේය. පැයක පමණ කාලයක් පැවති මෙම සාකච්ඡාවෙන් අනතුරුව ඉදිරි සතිය තුළ තවත් සාකච්ඡා වටයක් පැවැත්වීමට තීරණය වී ඇති බව සඳහන්ය. ඉන් අනතුරුව විපක්ෂ නායක කාර්යාලයේ දීම නිදහස් පක්ෂ නියෝජිතයින් පිරිස ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ මහතා සමඟ ද සාකච්ඡාවක් පවත්වා තිබේ.", "URL": "https://sinhala.adaderana.lk/news.php?nid=118470", "Category": null, "Parent URL": null}