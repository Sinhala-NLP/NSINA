{"Source": "Adaderana", "Timestamp": "June 17, 2015 01:02 pm", "Headline": "තැන් තැන්වල මාධ්‍ය හමු නොපවත්වා මෙතැන තියන්න", "News Content": "තමන් නායකයා කියන දේවලට හැර අනෙක් අය කියන දේවලට ‍නැමෙන්නේ නැති බව ශ්‍රීලනිපයේ මහලේකම් පාර්ලිමේන්තු මන්ත්‍රී අනුර ප්‍රියදර්ශන යාපා මහතා පවසයි.ශ්‍රීලනිප මූලස්ථානයේදී අද පැවැති මාධ්‍ය හමුවකදී ඇසූ ප්‍රශ්නයකට පිළිතුරු ලෙස හෙතෙම මේ බව පැවසීය.මහින්ද රාජපක්ෂ මහතාගේ රැස්වීම් වලට යන මන්ත්‍රීන් සම්බන්ධයෙන් විනය ක්‍රියාමාර්ගයක් ගත යුතු බවට බස්නාහිර පළාත් සභා මන්ත්‍රිනි හිරුණිකා ප්‍රේමචන්ද්‍ර කර ඇති ප්‍රකාශයක් ගැන අදහස කුමක්දැයි මාධ්‍යවේදියෙකු විමසීමේදී හෙතෙම මේ බව කියා සිටියේය.නායකයාට ඇත්ත ඇති සැටියෙන් පැහැදිලි කිරීම මිස ප්‍රශස්ති කීම නොවන බවද ඔහු එහිදී පෙන්වාදුන්නේය.ශ්‍රීලනිපයේ පාර්ලිමේන්තු මන්ත්‍රීන්, පළාත් සභා මන්ත්‍රීන් එක් එක් තැන්වල පුවත්පත් සාකච්ඡා පැවැත්වීම ගැන ඇසූ ප්‍රශ්නයකටද පිළිතුරු දෙමින් අනුර ප්‍රියදර්ශන යාපා මහතා කියා සිටියේ අද සිට වෙන වෙන තැන්වල එවැනි මාධ්‍ය හමු නොපවත්වා මෙම ස්ථානයේ පවත්වන ලෙස ඉල්ලීමක් කරන බවයි.එය නියෝගයක් නොවන බවද හෙතෙම පැවසීය.දින 100 ආණ්ඩුව ලෙස නම දාගත් අය දැන් පාර්ලිමේන්තුව කල්ඉකුත් වූ භාණ්ඩයක් ලෙස කියන බවත්, එසේ කියන්නේද කල්ඉකුත් භාණ්ඩයක් විය හැකි බවත්, ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=52060", "Category": null, "Parent URL": null}