{"Source": "Adaderana", "Timestamp": "April 12, 2010 03:43 pm", "Headline": "හමුදා බස්රිය පෙරළී සෙබළෙක් මරුදකියි", "News Content": "වව්නියාව සිට හපුතලේ දක්වා ධාවනය වු හමුදා සෙබළුන් රැගත් බස් රථයක් විල්ගමුව , එළවානන්ද ප්‍රදේශයේ දී ප්‍රපාතයකට පෙරළීමෙන් අනතුරක් සිදුවී තිබේ.. අනතුරට පත් බස් රථය අඩි සියයක පමණ ප්‍රපාතයකට පෙරළී ගොස් තිබෙන බවත්,අනතුරින් එක් හමුදා සෙබළෙකු මියගොස් ඇති බවත් ‍විල්ගමුව පොලිසිය පවසයි... අනතුරින් බරපතල තුවාල ලබා සිටි තවත් හමුදා සෙබළෙකු පේරාදෙනිය මහ රෝහලට ඇතුළත් කර ඇති අතර සුළු තුවාල ලබා සිටි තවත් සිව් දෙනෙකු මහියංගන මහ රෝහලට ඇතුළත් කර ඇති බව සඳහන් වේ... අනතුර සම්බන්ධයෙන් විල්ගමුව පොලිසිය වැඩිදුර පරීක්ෂණ සිදුකරයි..", "URL": "https://sinhala.adaderana.lk/news.php?nid=7790", "Category": null, "Parent URL": null}