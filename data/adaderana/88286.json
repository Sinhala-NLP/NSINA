{"Source": "Adaderana", "Timestamp": "April 30, 2018 12:25 pm", "Headline": "රාජ්‍ය වෙසක් උත්සවයේ සිව් වන දිනය අදයි", "News Content": "බිංගිරිය රජමහ විහාරස්ථානයේ පැවැත්වෙන රාජ්‍ය වෙසක් උත්සවයේ සිව් වන දිනය අදයි. පාසල් ළමුන් කේන්ද්‍ර කර ගනිමින් බුදු දහම සහ සාහිත්‍ය යන තේමාව ඔස්සේ සම්මන්ත්‍රන මාලාවක් අද(30) දිනයේ ක්‍රියාත්මක බව බෞද්ධ කටයුතු කොමසාරි නිමල් කොටවිලගෙදර මහතා සඳහන් කළේය. එමෙන්ම බෞද්ධ කටයුතු දෙපාර්තමේන්තුව සංස්කෘතික දෙපාර්තමේන්තුව සහ පුරා විද්‍යා දෙපාර්තමේන්තුව මඟින් සංවිධානය කර ඇති අධ්‍යාපනික ප්‍රදර්ශන කුටි අද දිනයේ ද විවෘතව පවතියි. පොත් ප්‍රදර්ශනය, වෙසක් චිත්‍රපට ප්‍රදර්ශනය, භක්ති ගීත ප්‍රසංග, බෞද්ධ නාට්‍ය ප්‍රදර්ශනය මහජනතාවට නැරඹිමට අවස්ථාව හිමිවන බව බෞද්ධ කටයුතු කොමසාරිස්වරයා සඳහන් කළේය. හෙට(01) දිනයේදී වෘත්තිකයින් කේන්ද්‍ර කර ගනිමින් වෘත්තිකයින් සහ බුදු දහම තේමා කර ගනිමින් සම්මන්ත්‍රන මාලාවක් ක්‍රියාත්මක කර ඇති බව බෞද්ධ කටයුතු කොමසාරිස් නිමල් කොටවිල ගෙදර මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=88286", "Category": null, "Parent URL": null}