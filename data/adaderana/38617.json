{"Source": "Adaderana", "Timestamp": "November 5, 2013 08:48 am", "Headline": "අනුරාධපුර ප්‍රදේශයේදී පුද්ගලයින් 5ක් ඝාතනය කරති", "News Content": "අනුරාධපුර - විහාරමිල්ලකුලම ප්‍රදේශයේ දී පුද්ගලයින් පස් දෙනෙකු ඝාතනය කර තිබේ. පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසුවේ අද(05) පෙරවරුවේ මෙම මළ සිරුරු සොයාගෙන ඇති බවයි. ඒ අතර කාන්තාවන් තිදෙනෙකු සහ පිරිමි පුද්ගලයින් දෙදෙනෙකු වන බව පොලීසිය පවසයි. අනුරාධපුර පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක අජිත් රෝහණ මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=38617", "Category": null, "Parent URL": null}