{"Source": "Adaderana", "Timestamp": "July 15, 2014 11:01 am", "Headline": "දෙහිඕවිට සභාපති අත්අඩංගුවේ", "News Content": "දෙහිඕවිට ප්‍රාදේශීය සභාවේ සභාපති අමිල රුවන් මහතා අත්අඩංගුවට ගෙන ඇති බව පොලීසිය පවසයි. ඉකුත් ජූලි මස 04 වන දින බස් රථයක් කොල්ලකෑ බවට සභාපතිවරයාට එරෙහිව චෝදනා එල්ලවී තිබුණු අතර අද(15) හෙතෙම අවිස්සාවෙල්ල පොලීසියට බාරවී තිබේ. ඔහුත් සමග මෙම කොල්ලකෑමට සම්බන්ධවූ බව කියන දෙහිඕවිට ත්‍රීරෝද රථ සංගමයේ සභාපති කැලුම් නමැති අයද බාරවූ බවත්, අනතුරුව දෙදෙනාම අත්අඩංගුවට ගත් බවත් පොලීසිය පවසයි. සැකකරුවන් දෙදෙනා අද සවස අවිස්සාවේල්ල මහේස්ත්‍රාත් අධිකරණයට ඉදිරිපත් කරන බව පොලිස් මාධ්‍ය ප්‍රකාශක කාර්යාලය කියා සිටියි.", "URL": "https://sinhala.adaderana.lk/news.php?nid=44678", "Category": null, "Parent URL": null}