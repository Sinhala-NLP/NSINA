{"Source": "Adaderana", "Timestamp": "February 2, 2018 08:45 am", "Headline": "අනතුරකින් අයෙක් මියගොස් 5 කට තුවාලයි ", "News Content": "වැලිගම ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තවත් පස් දෙනෙකු තුවාල ලබා තිබේ. ලොරි රථයක් සහ ත්‍රීරෝද රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබු ත්‍රීරෝද රථයේ රියදුරු සහ එහි පිටුපස ගමන්ගත් පුද්ගලයින් පස් දෙනෙකු වැලිගම, වලාන රෝහලට ඇතුළත් කිරීමේ දී රියදුරු මියගොස් තිබේ. මියගොස් ඇත්තේ වැලිගම, කොහුනුගමුව ප්‍රදේශයේ පදිංචිව සිටි 17 හැවිරිදි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වැලිගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83893", "Category": null, "Parent URL": null}