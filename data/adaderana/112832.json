{"Source": "Adaderana", "Timestamp": "June 26, 2019 07:31 pm", "Headline": "රහස් පොලිසිය අපරාධකාරයින් බෙරගන්න තිප්පොලක් වෙලා-විමල්", "News Content": "වෛද්‍ය ෂාෆී නිදොස් කිරීම සඳහා අපරාධ පරීක්ෂණ දෙපාර්තමේන්තුවේ ඇතැම් නිලධාරින් කටයුතු කරමින් සිටින බවට ජාතික නිදහස් පෙරමුණේ නායක විමල් වීරවංශ මහතා චෝදනා කරයි. ඔහු මෙම චෝදනාව එල්ල කළේ අද (26) පැවැති ජාතික නිදහස් පෙරමුණු මාධ්‍ය හමුවට එක්වෙමින්. එහිදි මන්ත්‍රීවරයා පැවසුවේ රහස් පොලිසිය අපරාධකාරයින් ආරක්ෂාකරන තිප්පලක් බවට පත් වී ඇති බවයි. තමන් කල ප්‍රකාශ අසත්‍ය නම් ඒ බව ඔප්පුකර පෙන්වන ලෙසටද මේ සම්බන්ධයෙන් අදහස් දක්වමින් විමල් වීරවංශ මන්ත්‍රීවරයා පවසයි. අස්ගිරි මහ නායක හිමියන් ජාතිවාදි ගිනි ඇවිලූ බවට පාක්‍යසෝති සරවනමුත්තු නැමැති රාජ්‍ය නොවන සංවිධානවල එජන්තවරයෙන් පැමිණිලි කර ඇති බව පැවසු මන්ත්‍රීවරයා පැවසුවේ ,මීට පෙර විග්නේෂ්වරන් මහතා, වාජිලිංගම් මහතා සහ මුස්ලිම් දේශපාලනඥයින් විසින් අන්‍ය ආගමිකයින් අගතියට පත්වන ප්‍රකාශ කළා විට ඒ සම්බන්දයෙන් කිසිදු ප්‍රතිචාරයක් නොදැක්වු බවයි.", "URL": "https://sinhala.adaderana.lk/news.php?nid=112832", "Category": null, "Parent URL": null}