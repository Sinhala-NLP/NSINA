{"Source": "Adaderana", "Timestamp": "May 6, 2011 02:59 pm", "Headline": "ජන‍ සෙවණ බඹරකැළේ නිවාස සංකීර්ණයේ ඉදිකිරීම් අවසන්", "News Content": "\"ජන‍ සෙවණ\" නිවාස දස ලක්ෂයේ වැඩසටහන යටතේ ඉදිකෙරුණු නුවරඑළිය බඹරකැළේ නිවාස සංකීර්ණයේ ඉදිකිරීම් කටයුතු අවසන් කර ඇති බව නිවාස සංවර්ධන අධිකාරිය පවසයි. එම නිවාස හෙට(07) දිනයේ ජනතා අයිතියට පත්කරන බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය සඳහන් කරයි. මෙම තට්ටු නිවාස සංකීර්ණයේ පළමු මහලේ ඉදිකර ඇති නිවාස සංඛ්‍යාව 27ක් වන අතර නාගරික ජනාවාස සංවර්ධන අධිකාරීයේ පූර්ණ අධීක්ෂණය යටතේ මෙම නිවාස ඉදිකර තිබේ. මේ සඳහා වැය වු මුදල රුපියල් මිලියන පහකට අධික ප්‍රමාණයක් බව අමාත්‍යාංශය පෙන්වාදෙයි. මෙම නිවාස සංකීර්ණයේ විශේෂත්වය වන්නේ නිවාස ලාභින්ගේ ශ්‍රම දායකත්වය ද මේ සඳහා යොදාගෙන තිබීමය.", "URL": "https://sinhala.adaderana.lk/news.php?nid=15926", "Category": null, "Parent URL": null}