{"Source": "Adaderana", "Timestamp": "January 20, 2019 01:21 pm", "Headline": "වෙන්නප්පුවේ තවත් අනතුරක්", "News Content": "වෙන්නප්පුව පොලිස් වසමේ කුරුණෑගල-මීගමුව මාර්ගයේ තොප්පුව ප්‍රදේශයේ සිදුවු අනතුරකින් පුද්ගලයෙක් මිය ගොස් තිබේ. ඊයේ(19) රාත්‍රී 12.10 ට පමණ දංකොටුව දෙසට ධාවනය වු යතුරු පැදියක් පැදිකරුට පාලනය කර ගත නොහැකිව මෙලෙස අනතුරට පත්ව තිබේ. යතුරුපැදිය මාර්ගයේ පෙරළී ගොස් ඇති අතර, බරපතළ තුවාල ලැබූ පුද්ගලයා දංකොටුව රෝහල වෙත ඇතුළත් කිරීමේ දී මෙලෙස මියගොස් ඇත. අනතුරින් මිය ගොස් ඇත්තේ වයස අවුරුදු 35 ක් වු මොරුක්කුලිය පාර, දංකොටුව ප්‍රදේශයේ පදිංචි රොෂාන් ප්‍රදීප් ප්‍රනාන්දු නැමති අයෙකි. වෙන්නප්පුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102704", "Category": null, "Parent URL": null}