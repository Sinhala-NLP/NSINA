{"Source": "Adaderana", "Timestamp": "November 8, 2017 06:31 am", "Headline": "බදියුදීන්ගේ අසුනට අලිඛාන් ", "News Content": "සමස්ත ලංකා මහජන කොංග‍්‍රස් පක්ෂය නියෝජනය කළ උතුරු පළාත් සභා මන්ත‍්‍රී රිෆ්ඛාන් බදියුදීන් මහතා සිය පළාත් සභා මන්ත‍්‍රීධූරයෙන් ඉල්ලා අස්වීමෙන් අනතුරුව පුරප්පාඩු වු තනතුර වෙනුවෙන් සමස්ත ලංකා මහජන කොංග‍්‍රස් පක්ෂයේ අලිඛාන් සරීෆ් මහතා ඊයේ(07) උතුරු පළාත් සභාවට පැමිණ තිබේ. උතුරු පළාත් සභා 109 වන සැසි වාරය යාපනය කයිතඩි පළාත් සභා සංකීර්ණයේදී පැවැත්වු අවස්ථාවේදී අලිඛාන් සරීෆ් මහතා පළාත් සභාව වෙත පැමිණ පළාත් සභා සභාපති සී. වී. කේ.ශිවඥානම් මහතා ඉදිරියේ මන්ත‍්‍රීධූරයේ දිවුරුම් දී ඇත. රිෂාඞ් බදියුදීන් අමාත්‍යවරයා නායකත්වය දරන සමස්ත ලංකා මහජන කොංග‍්‍රස් පක්ෂ මධ්‍යම කාරක සභාව ලබාගත් තීරණයක් අනුව රිෆ්ඛාන් බදියුදීන් මහතා පළාත් සභා මන්ත‍්‍රී ධූරයෙන් ඉල්ලා අස්වීමට තීරණය කොට තිබිණ. අලිඛාන් සරීෆ් මහතා මන්නාරම දිස්ත‍්‍රික්කය නියෝජනය කරමින් උතුරු පළාත් සභා මැතිවරණය වෙත ඉදිරිපත් වුවද මැතිවරණයේදී ජයග‍්‍රාහණය ලබා ගැනීමට නොහැකි විය.", "URL": "https://sinhala.adaderana.lk/news.php?nid=79627", "Category": null, "Parent URL": null}