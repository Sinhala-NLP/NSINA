{"Source": "Adaderana", "Timestamp": "August 13, 2014 11:00 am", "Headline": "ඒ කන්ටේනරයේ මොනවාද?", "News Content": "ඔරුගොඩවත්ත රේගු නිශ්කාෂණ මධ්‍යස්ථානයට මාධ්‍යවේදීන් ද කැඳවා ඔවුන් ඉදිරියේදී අද (13) පෙරවරුවේ විවෘත කිරීමට නියම කරගත් සැක සහිත කන්ටේනරය විවෘත කිරීම දින නියමයක් නැතිව කල්දමා තිබේ. චීනයේ සිට ගෙන්වන ලද බව කියන එම සැකකටයුතු කන්ටේනරය විවෘත කිරීමට යොදාගෙන තිබුණේ අද පෙරවරු 10ට පමණය. කෙසේ වෙතත් නොවැළැක්විය හේතුවක් නිසා එය විවෘත කිරීම ප්‍රමාද වන බවත්, එය විවෘත කරන දිනය පසුව දැනුම්දෙන බවත්, රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. ඔරුගොඩවත්ත රේගු නිශ්කාෂණ මධ්‍යස්ථානයට ගෙන එන සැකකටයුතු කන්ටේනර් කිහිපයක්ම පසුගිය කාලයේදී මාධ්‍යවේදීන් කැඳවා ඔවුන් හමුවේ විව‍ෘත කිරීමට රේගු බලධාරීන් පියවර ගෙන තිබුණි.", "URL": "https://sinhala.adaderana.lk/news.php?nid=45318", "Category": null, "Parent URL": null}