{"Source": "Adaderana", "Timestamp": "August 10, 2013 03:48 pm", "Headline": "භූ විද්‍යා නිලධාරීන් තවදුරටත් වැලිවේරියේ පස් පරීක්ෂාවේ", "News Content": "ගම්පහ, වැලිවේරිය ප්‍රදේශයේ ඇති වී තිබෙන ජල ගැටලුව සම්බන්ධයෙන් භූ විද්‍යා සමීක්ෂණ හා පතල් කාර්යාංශයේ නිලධාරීන් තවදුරටත් එම ප්‍රදේශයේ ක්ෂේත්‍ර පරීක්ෂණ කටයුතුවල නිරත වෙමින් සිටියි. මෙම ප්‍රදේශයේ ඇති වී තිබෙන ජල ගැටලුව සම්බන්ධයෙන් පරීක්ෂණ කණ්ඩායම් 02ක් මේ වන විටත් පරීක්ෂණ කටයුතු සිදුකරයි. මෙම පරීක්ෂණවලදී පසෙහි පී.එච්.අගය සහ නයිට්‍රේට් ප්‍රමාණය පිළිබඳ විශේෂ අවධානයක් යොමුකරමින් පරීක්ෂණ කටයුතු සිදුකරන බව සඳහන්ය. පරීක්ෂණවලදී ලබාගත් පස් සාම්පල ලබන සඳුදා දිනයේ සිට විද්‍යාගාර පරීක්ෂණ සඳහා යොමුකරන බව එම කාර්යංශය සඳහන් කළේය.", "URL": "https://sinhala.adaderana.lk/news.php?nid=36525", "Category": null, "Parent URL": null}