{"Source": "Adaderana", "Timestamp": "May 28, 2016 02:01 pm", "Headline": "ලංකාවට ඩොලර් ගලයි - නවසීලන්තයෙනුත් ලක්ෂයක්", "News Content": "ගංවතුරින් විපතට පත් ජනතාව සඳහා සහන සේවා සැපයීමට නවසීලන්තයෙන් ඩොලර් ලක්ෂයක මුදලක් ලබාදී ඇති බව විදුලි සංදේශ හා ඩිජිටල් යටිතල පහසුකම් අමාත්‍යාංශය පවසයි.එම අමාත්‍යාංශය සදහන් කළේ අමාත්‍ය හරින් ප්‍රනාන්දු මහතාගේ ඉල්ලීමකට අනුව එම මූල්‍ය පරිත්‍යාගය ලැබී ඇති බවයි.නවසීලන්ත විදේශ අමාත්‍ය මියුරි මැක්කලි විසින් ඉන්දු ශ්‍රී ලංකා මහ කොමසාරිස් එච්.ඊ ග්‍රැහැම් මෝර්ටන් හරහා එම මුදල ලබාදීමට කටයුතු කර ඇත.ඒ අනුව එම මුදල ගංවතුරෙන් අවතැන්වූවන්ගේ සහන සේවා සැපයීමේ කටයුතු සඳහා යොදා ගන්නා බව විදුලි සංදේශ හා ඩිජිටල් යටිතල පහසුකම් අමාත්‍යාංශය සඳහන් කළේය.අමෙරිකාව, ඉන්දියාව, පකිස්ථානය, චීනය, ජපානය, බංග්ලාදේශය ඇතුළු රටවල් කිහිපයකින් දැනටමත් ශ්‍රී ලංකාවට මූල්‍යාධාර ලබාදී ඇත.", "URL": "https://sinhala.adaderana.lk/news.php?nid=60552", "Category": null, "Parent URL": null}