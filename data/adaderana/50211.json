{"Source": "Adaderana", "Timestamp": "March 25, 2015 12:17 pm", "Headline": "හකුළාගත් ෆුල් ෆේස් යළි එයි", "News Content": "මේමස 21 වැනිදා සිට ක්‍රියාත්මක කිරීමට තීරණය කර යළි හකුළාගනු ලැබූ ෆුල් ෆේස් හෙල්මට් නීතිය යළිත් අප්‍රේල් මස 02 වැනිදා සිට ක්‍රියාත්මක කිරීමට තීරණය කර තිබේ.දිනෙන් දින සම‍ා‍ජය තුළ ඉහළ යන අපරාධ වලට මෙම හෙල්මට් භාවිතා කිරීම වැඩි වී ඇති බව හිටපු පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පවසා තිබුණි.ඒ අනූව මේ මස 21 වැනිදා සිට ෆුල් ෆේස් හෙල්මට් පැළඳීම නතර කළ යුතු බවට තීරණයක් ගන්නා ලදී.එසේ වුවද යතුරු පැදිකරුවන්ගෙන් එල්ල වූ විරෝධය හමුවේ එම නීතිය ක්‍රියාත්මක කිරීම නතර කිරීමට පොලීසිය තීරණය කළේය.එහෙත් අද පැවැති මාධ්‍ය හමුවේදී පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කියා සිටියේ අදාළ නීතිය ලබන මස 2 වැනිදා සිට ක්‍රියාත්මක කිරීමට නියමිත බවයි.", "URL": "https://sinhala.adaderana.lk/news.php?nid=50211", "Category": null, "Parent URL": null}