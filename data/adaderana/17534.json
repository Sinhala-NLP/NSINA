{"Source": "Adaderana", "Timestamp": "July 21, 2011 09:10 am", "Headline": "ගිනිගත්හේන -නෝර්ටන්බ්‍රිජ් පාර අවහිරයි, විකල්ප මාර්ග භාවිත කරන්න", "News Content": "ගිනිගත්හේන, නෝටන්බ්‍රිජ් මාර්ගයේ රථ වාහන ගමනාගමනය ඇනහිට තිබේ. ලොනෙක් ප්‍රදේශයේ දී පස් කන්දක් හා ගස් කිහිපයක් අදාළ මාර්ගයට කඩා වැටීමෙන් මෙසේ රථ වාහන ගමනා ගමන කටයුතු වලට බාධා පැමිණ ඇති බව ආපදා කළමනාකරණ මධ්‍යස්ථානයේ නුවරඑළිය දිස්ත්‍රික් සම්බන්ධීකාරක එරන්දන හේමවර්ධන මහතා සඳහන් කළේය. මේ හේතුවෙන් විකල්ප මාර්ග භාවිතා කරන ලෙස ඔහු ජනතාවගෙන් ඉල්ලා සිටියි. මාර්ගයට වැටී ඇති පස් හා ගස් ඉවත් කිරීමේ කටයුතු මේ වන විට ආරම්භ කර ඇති බවත් ඒ සඳහා තවත් පැය 02 ක පමණ කාලයක් ගත වනු ඇති බවත් එරන්දන හේමවර්ධන මහතා කියා සිටියේය.", "URL": "https://sinhala.adaderana.lk/news.php?nid=17534", "Category": null, "Parent URL": null}