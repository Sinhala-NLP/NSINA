{"Source": "Adaderana", "Timestamp": "December 20, 2017 01:51 pm", "Headline": "  ශ්‍රීලනිපය විනයානුකූල පියවර ගන්න යයි ", "News Content": "ශ්‍රී ලංකා නිදහස් පක්ෂයේ මහජන නියෝජිතයෙකු ලෙස සිටිමින් වෙනත් පක්ෂයකට ආධාර අනුබල ලබාදෙන පුද්ගලයින්ට එරෙහිව විනයානුකූල පියවර ගැනීමට එම පක්ෂය තීරණය කර තිබේ. ශ්‍රී ලංකා නිදහස් පක්ෂ මූලස්ථානයේ පැවති මාධ්‍ය හමුවකට එක්වෙමින් වරාය හා නාවික කටයුතු අමාත්‍ය මහින්ද සමරසිංහ මහතා මෙම අදහස් පළ කළේය. මේ අතර පහත හේවාහැට ප්‍රාදේශීය සභාව සඳහා නාම යෝජනා භාර දීමට මහනුවර දිස්ත්‍රික් ලේකම් කාර්යාලය වෙත පැමිණි සමාජ සවිබලගැන්වීම් හා සුබ සාධන අමාත්ය එස්.බී. දිසානායක මහතා සඳහන් කළේ ඉදිරි දින කිහිපයේදී ඒකාබද්ධ විපක්ෂය තුළ තවත් දේශපාලන පිපිරීම් සිදුවිය හැකි බවයි.", "URL": "https://sinhala.adaderana.lk/news.php?nid=81836", "Category": null, "Parent URL": null}