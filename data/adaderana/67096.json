{"Source": "Adaderana", "Timestamp": "December 17, 2016 11:10 am", "Headline": "රාජ්‍ය සේවා නියුක්තිය පිළිබඳ සංගණන වාර්තාව ඉදිරියේදී", "News Content": "රාජ්‍ය හා අර්ධ රාජ්‍ය සේවා නියුක්තිය පිළිබඳ සංගණනයේ රැස් කරගත් දත්ත පදනම් කරගනිමින් සාරාංශ වාර්තාවක් ඉදිරිපත් කිරීමට බලාපොරොත්තු වන බව ජන ලේඛන හා සංඛ්‍යාලේඛන දෙපාර්තමේන්තුව පවසයි.දිවයින පුරා පිහිටි රාජ්‍ය හා අර්ධ රාජ්‍ය සේවා ආයතන 163ක් මේ වන විට අදාළ තොරතුරු ලබාදී ඇති බව එම දෙපාර්තමේන්තුවේ නියෝජ්‍ය අධ්‍යක්ෂ ජනරාල් වාසනා ජයකොඩි මහත්මිය සඳහන් කළේය.ඒ අනුව රාජ‍්‍ය හා අර්ධ රාජ්‍ය අංශයේ ස්ථිර, තාවකාලික, අනියම්, ආදේශක හා කොන්ත්‍රාත් පදනම මත සේවය කරන සියළුම සේවා නියුක්තිකයන් පිළිබඳව මෙහිදී ගණනය කිරීමට නියමිතය.එමෙන්ම සේවා නියුක්තිකයින් පිළිබඳව ප්‍රජා විද්‍යාත්මක, සමාජීය හා ආර්ථික තොරතුරු පිළිබඳව ද මෙහිදී අවධානය යොමු වනු ඇත.", "URL": "https://sinhala.adaderana.lk/news.php?nid=67096", "Category": null, "Parent URL": null}