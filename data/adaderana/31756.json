{"Source": "Adaderana", "Timestamp": "February 19, 2013 10:23 am", "Headline": "වංචාව අතටම හසුවෙයි", "News Content": "අම්පාර, බුද්ධංගල ප්‍රදේශයේ දී නීති විරෝධී ලෙස විදුලිය ලබාගත් පුද්ගලයෙකුට දඩ නියම කර තිබේ. විදුලිබල මණ්ඩලයේ විශේෂ වැටලීම් ඒකකයට ලද තොරතුරක් අනුව සිදුකළ විමර්ශනයකදී මෙම තොරතුරු අනාවරණය කරගෙන ඇති බව සඳහන්ය. අදාළ සැකකරු විසින් සිය නිවසේ විදුලි මනුව වෙනස් කර වංචනික ලෙස විදුලිය ලබාගෙන ඇති බව විදුලිබල මණ්ඩලයේ විශේෂ වැටලීම් ඒකකය සඳහන් කළේය. ඒ අනුව සැකකරුට අම්පාර මහේස්ත්‍රාත් අධිකරණය හමුවේ පෙනී සිටි අවස්ථාවේදී එම සිද්ධියට වැරදිකරුවීම නිසා විදුලිබල මණ්ඩලයේ අලාභය ලෙස රුපියල් 37,701ක මුදලක් ගෙවන ලෙස අම්පාර මහේස්ත්‍රාත්වරයා නියෝග කර ඇති අතර දඩ මුදල් ලෙස රුපියල් දස දහසක් ගෙවීමට ද නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=31756", "Category": null, "Parent URL": null}