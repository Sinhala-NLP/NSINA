{"Source": "Adaderana", "Timestamp": "May 9, 2018 06:52 am", "Headline": "විදුලිබල මණ්ඩල ඉංජිනේරුවන්ගේ ඉල්ලීම් කඩිනමින් ඉටු කරනවා", "News Content": "‍ විදුලිබල මණ්ඩල ඉංජිනේරුවන්ගේ ඉල්ලීම් කඩිනමින් ඉටු කරන බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසයි. අමාත්‍යවරයා පෙන්වා දෙන්නේ අද(09) අදාළ මිශ්‍ර ජනන සැලැස්ම කැබිනට් මණ්ඩලයට ඉදිරිපත් කර අනුමැතිය ලබා ගැනිමට කටයුතු කරන බවයි. මේ අතර තම ඉල්ලීම් සඳහා නිසි පිළිතුරක් ලබා දෙන තෙක් අකුරට වැඩ කිරීමේ වෘත්තිය සමිති ක්‍රියාමාර්ගය පවත්වාගෙන යන බව ලංකා විදුලිබල මණ්ඩල ඉංජිනේරු සංගමය පවසයි. ලංකා විදුලිබල මණ්ඩල ඉංජිනේරු සංගමය මඟින් අකුරට වැඩ කිරිමේ වෘත්තිය සමිති ක්‍රියාත්මක ඊයේ(08) පස්වරුවේ සිට ආරම්භ කරනු ලැබුවේය.", "URL": "https://sinhala.adaderana.lk/news.php?nid=88758", "Category": null, "Parent URL": null}