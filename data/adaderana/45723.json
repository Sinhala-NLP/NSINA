{"Source": "Adaderana", "Timestamp": "August 31, 2014 09:50 am", "Headline": "නීති විරෝධී මත්පැන් පෙරීමේ ස්ථානයක් වටලයි ", "News Content": "වෙන්නප්පුව, බෝලවත්ත ප්‍රදේශයේ පවත්වාගෙන ගිය නීති විරෝධී මත්පැන් පෙරීමේ ස්ථානයක් වටලා තිබේ. වෙන්නප්පුව පොලීසියට ලද තොරතුරක් මත මෙම වැටලීම සිදුකර ඇති බව වාර්තා වෙයි. එහිදි නීති විරෝධී මත්පැන් බෝතල් 100ක් සහ මත්පැන් පෙරීමට භාවිත කරන උපකරණ පොලීසිය භාරයට ගෙන තිබේ. වැටලීම සිදුකිරීමේ දී සැකකරු පළාගොස් ඇති අතර ඔහු අත්අඩංගුවට ගැනීම සඳහා වෙන්නප්පුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45723", "Category": null, "Parent URL": null}