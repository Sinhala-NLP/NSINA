{"Source": "Adaderana", "Timestamp": "January 19, 2012 04:13 pm", "Headline": "ගෙවුණු වසරේ රු. කෝටි 28, 524 ක් ණයට අරං", "News Content": "ඛනිජ තෙල් සංස්ථාව 2011 වසරේ දී රුපියල් කෝටි 28, 524 ක් ණය වශයෙන් ලබාගෙන ඇති බව අද පාර්ලිමේන්තුවේ දී අනාවරණය වී තිබේ. එපාප පාර්ලිමේන්තු මන්ත්‍රී දයාසිරි ජයසේකර මහතා අසන ලද පැනයකට පිළීතුරු දෙමින් ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා විසින් සභාගත කළ ලියවිල්ලක මේ බව සටහන් වන බව අද දෙරණ පාර්ලිමේන්තු වාර්තාකරු සඳහන් කරයි. ඉකුත් වසරේ දේශීය හා විදේශීය බැංකුවලින් ලංකා ඛනිජ තෙල් සංස්ථාව මෙම ණය ලබාගෙන ඇති බව එහි වැඩිදුරටත් දැක්වේ.", "URL": "https://sinhala.adaderana.lk/news.php?nid=21504", "Category": null, "Parent URL": null}