{"Source": "Adaderana", "Timestamp": "January 13, 2010 02:20 pm", "Headline": "කැනඩාව පැෆ්රල් ට මිලියන ගණනින් ගෙවයි", "News Content": "පැෆ්රල් සංවිධානයේ නිරීක්ෂණ කටයුතු සඳහා කැනඩා රජය විසින් සිය සහයෝගය පළ කර තිබේ. කොළඹ පිහිටි කැනේඩියානු මහකොමසාරිස් කාර්යාලය නිවේදනය කළේ තම රට පැෆ්රල් සංවිධානයේ නිරීක්ෂණ ව්‍යාපෘතියට මූල්‍යාධාර සපයන බවයි. ඒ අනුව රුපියල් මිලියන 3.3කට වැඩි මුදල් ප්‍රමාණයක් පැෆ්රල් සංවිධානය වෙත ලබාදීමට නියමිතය. ඡන්ද මධ්‍යස්ථාන නියෝජිතයින් දැනුවත් කිරීම, නිරීක්ෂණ කටයුතු සඳහා නියෝජිතයන් පුහුණු කිරීම වැනි කටයුතු සඳහා එම මුදල් යෙදවිය යුතු බව කැනේඩියානු මහකොමසාරිස් කාර්යාලය පවසයි.", "URL": "https://sinhala.adaderana.lk/news.php?nid=6047", "Category": null, "Parent URL": null}