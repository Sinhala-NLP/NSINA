{"Source": "Adaderana", "Timestamp": "November 10, 2018 11:14 am", "Headline": "ව්‍යාපාරිකයෙක්ගේ නිවසට මැර ප්‍රහාරයක් ", "News Content": "ශ්‍රී ලංකා පොදු ජන පෙරමුණට සහයෝගය දැක්වූ නාවලපිටිය හයිපොට් ප්‍රදේශයේ පදිංචි රගුපති රත්නම් නැමති ව්‍යාපාරිකයාගේ නිවසට අද (10) අලුයම මැර ප්‍රහාරයක් එල්ල වී තිබේ. රගුපති රත්නසාමි මහතා කියා සිටියේ අද(10) අලුයම 12.50ට පමණ සිව්දෙනෙකුගෙන් සමන්විත කණ්ඩායමක් පැමිණ තම නිවසේ ජනේල්වලට සහ තම මොටර් රථයටත් හා තම නිවසේ නතර කර තිබූ වෙනත් අයෙකුට අයත් ත්‍රීරෝද රථයකටද මෙම මැර පිරිස පහර දී පලා ගිය බවයි. පොලු මුගුරු සහ ගල්අතැතිව පැමිණි මෙම පිරිස පහර දි පලා ගිය බවත්, මෙම සිද්ධිය සම්බන්ධයෙන් තමන් නාවලපිටිය පොලිසියට පැමිණිල්ලක්ද කර ඇති බවත් රගුපති රත්නසාමි මහතා පැවසිය. රගුපති රත්නසාමි මහතා පවසා සිටියේ තම නිවසට පහර දුන් අය හඳුනන්නේ නැති බවත්, මෙය දේශපාලන පක්ෂයකට සහයෝගය දැක්වීම නිසා මෙම ප්‍රහාරය එල්ල වූ බවත්ය.", "URL": "https://sinhala.adaderana.lk/news.php?nid=98998", "Category": null, "Parent URL": null}