{"Source": "Adaderana", "Timestamp": "February 14, 2011 09:00 am", "Headline": "ප්‍රවේශ පත්‍ර අද සිට 19 දක්වා", "News Content": "2011 ලෝක කුසලානය වෙනුවෙන් කැනඩාව හා ශ්‍රී ලංකාව අතර හම්බන්තොට මහින්ද රාජපක්ෂ ක්‍රීඩාංගණයේ පවත්වන්නට නියමිත තරගයට අදාළ මහජන ප්‍රවේශ පත්‍ර අද (14)සිට 19 වන දින දක්වා පෙ.ව 9.00 සිට සවස 6.00 දක්වා කාලය තුළ ශ්‍රී ලංකා ක්‍රිකට් ආයතනයෙන් සහ හම්බන්තොට රන්සළු සෙන්ටර් වෙතින් ලබා ගත හැකි බව සඳහන් වේ. කැනඩාව හා ශ්‍රී ලංකාව අතර පෙබරවාරි මස 20 වන දින පැවැත්වෙන මෙම තරගය 2011 ලෝක කුසලානය වෙනුවෙන් ශ්‍රී ලංකාව මුහුණදෙනු ලබන පළමු තරගය වේ.", "URL": "https://sinhala.adaderana.lk/news.php?nid=14199", "Category": null, "Parent URL": null}