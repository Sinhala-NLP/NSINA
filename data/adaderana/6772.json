{"Source": "Adaderana", "Timestamp": "February 18, 2010 08:20 am", "Headline": "ඝාතන සැකකරුවන් රක්ෂිත බන්ධනාගාරයට", "News Content": "පුද්ගල ඝාතනයක් සිදුකිරීම සම්බන්ධයෙන් සැකපිට අත්අඩංගුවට ගත් ග්‍රාමාරක්ෂක සෙබළෙකු සහ යුද හමුදා සෙබළෙකු ලබන මාර්තු දෙවැනිදා දක්වා රක්ෂිත බන්ධනාගාර ගතකිරීමට අනුරාධපුර මහේස්ත්‍රාත් අධිකරණය නියෝග කර තිබේ. සැකකරුවන් ‍ඊයේ අධිකරණය හමුවට ඉදිරිපත් කරන ලද අවස්ථාවේ අනු‍රාධපුර ප්‍රධාන මහේස්ත්‍රාත් දර්ශිකා විමලසිරි මෙනවිය විසින් අදාළ නියෝගය නිකුත් කළේය. අනුරාධපුර අතිරේක ‍මහේස්ත්‍රාත්වරයාගේ නිල නිවසේ රාජකාරියේ යෙදී සිටි සෙබළෙකුට අයත් ටී 56 වර්ගයේ ගිනි අවියක් පැහැරගෙන ගොස් පුද්ගල ඝාතනයක් සිදුකළ බවට අදාළ සැකකරුවන්ට චෝදනා එල්ල වී තිබුණි.", "URL": "https://sinhala.adaderana.lk/news.php?nid=6772", "Category": null, "Parent URL": null}