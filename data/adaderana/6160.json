{"Source": "Adaderana", "Timestamp": "January 21, 2010 09:15 am", "Headline": "අල්කයිඩා දකුණු ආසියාවට තර්ජනයක්", "News Content": "සමස්ත දකුණු ආසියාවම යුද්ධයකට තල්ලු කිරීමට අල් කයිඩා ත්‍රස්ත සංවිධානය උත්සහ දරන බවට අමෙරිකාව චෝදනා කරයි. අමෙරිකානු ආරක්ෂක ලේකම් රොබට් ගේට්ස් ඉන්දියාවේ සංචාරයක නිරත වෙමින් මේ බව සඳහන් ක‍ළාය. ඉන්දියාව සහ පකිස්ථානය අතර යුධමය තත්ත්වයක් නිර්මාණය කිරීම අල් කයිඩා ත්‍රස්ත සංවිධානයේ අරමුණු වී ඇතැයි අමෙරිකානු ආරක්ෂක ලේකම් වරයා පෙන්වා දෙයි. ඉන්දීය ආරක්ෂක ලේකම් කේ.කේ ඇන්තනී හමු වූ අවස්ථා‍වේ දී අමෙරිකානු ආරක්ෂක ලේකම්වරයා ඉල්ලා ඇත්තේ දකුණු ආසියාව බේරා ගැනීම සදහා ඉන්දියාව සහ පකිස්ථානය එක්ව කටයුතු කළ යුතු බවයි. ඉන්දීය අග්‍රාමත්‍ය ආචාර්ය මන් මෝහන් සිං මහතා හමු වූ අවස්ථාවේ අමෙරිකානු ආරක්ෂක ලේකම් වරයා සඳහන් කර ඇත්තේ දෙරට අතර ආරක්ෂක ගිවිසුම් ස්ථාවර කර ගැනීමට පියවර ගත යුතු බවයි.", "URL": "https://sinhala.adaderana.lk/news.php?nid=6160", "Category": null, "Parent URL": null}