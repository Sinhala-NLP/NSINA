{"Source": "Adaderana", "Timestamp": "September 18, 2015 04:01 pm", "Headline": "මාර්ටින් වික්‍රමසිංහලා අද නෑ!", "News Content": "මාර්ටින් වික්‍රමසිංහ වැනි ගත්කතුවරයෙකු අද සිටියහොත් අධ්‍යාපන අමාත්‍යංශය ඔහුගේ බෙල්ල මිරිකා පැත්තකින් තබනු ඇති බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා කියා සිටින්නේ මාටින් වික්‍රමසිංහ වැනි ගත්කතුවරුන් අද සොයාගැනීම ලෙහෙසි පහසු නැති බවයි.පසුගිය කාලයේ රජුන්ගේ ගුණවයන්නන්ද සිටි බව ඒ මහතා බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාල‍ාවේදී අද ආරම්භ වූ 17 වැනි ජාත්‍යන්තර පොත් ප්‍රදර්ශනය විවෘත කරමින් කියා සිටියේය.අපි පාසල් යන කාලයේදී හොඳ පොතපත් කියවීමට තිබූ බවත්, ඉංග්‍රීසි සිංහල පොත් එසේ පරිහරණය කිරීමට ලැබුණු බවත්, අගමැතිවරයා පැවසීය.අද ළමුන්ගේ පාසල් පෙළපොත් වල පවා අඩුපාඩු ඇති බවද පැවසූ අගමැතිවරයා හොඳ පොත්පත් ලියවෙන්නේ නම් ඒ සඳහා වැඩිපුර මුදල් ලබාදීමට හැකි බවද කියා සිටියේය.හොඳ පොතපත් නොමැති නිසා රටකට දියුණුවක් නැති බවද අධ්‍යාපනය දියුණු කිරීමට සියයට 6ක් ලබාදීම ක්‍රමක් ක්‍රමයෙන් සිදුකරන බවද අගමැතිවරයා පැවසීය.කෙසේ හෝ පොත්පත් ගැන සංවාදයක් ඇති කළ යුතු බවද ඔහු එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53947", "Category": null, "Parent URL": null}