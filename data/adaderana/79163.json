{"Source": "Adaderana", "Timestamp": "October 26, 2017 11:13 pm", "Headline": "මඩකලපුව දිසාපති පුටුව හිස් වෙලා මාසයයි-  දේශපාලන පත්වීමකට අර අදියි?", "News Content": "මඩකලපුව දිස්ත්‍රික් ලේකම් තනතුර පුරප්පාඩු වී මේ වන විට මාසයක් ගතවී ඇතත් එම පුරප්පාඩුව පිරවීම සඳහා කිසිදු විධිමත් ක්‍රියා මාර්ගයක් ගෙන නොමැති බව ශ්‍රී ලංකා මානව හිමිකම් කේන්ද්‍රයේ හා කැෆේ සංවධානයේ විධායක අධ්‍යක්ෂ කීර්ති තෙන්නකෝන් මහතා පවසයි. වසරකට වැඩි කලක් මඩකලපුව අතිරේක දිසාපති ධුරය පුරප්පාඩුව පවතී. ඒ සදහා සුදුසු අයෙකු පත් කරන ලෙස දේශපාලනඥයින්, සිවිල් සංවිධාන දිගින් දිගටම ඉල්ලීම් කර ඇත.දිසාපති පුරප්පාඩු පිරවීම සදහා විධිමත් ක්‍රියාමාර්ගයන්ගෙන් පරිබාහිරව කටයුතු කරන ස්වදේශ කටයුතු අමාත්‍යාංශය ඒ සදහා දේශපාලනඥයින්ගෙන් ලබාගත් ලැයිස්තුවකින් පුද්ගලයින් 19 දෙනෙකු දුරකතන මඟින් කොළඹට වරින් වර කැදවා ඇති බවත් කිසිදු පිළිගත් සම්මුඛ පරීක්ෂණ ක්‍රියාවලියකින් තොරව එම පුරප්පාඩුව සඳහා පුද්ගලයෙකු පත් කිරීමට උත්සහ කරන බවට ඔහු චෝදනා කරයි.", "URL": "https://sinhala.adaderana.lk/news.php?nid=79163", "Category": null, "Parent URL": null}