{"Source": "Adaderana", "Timestamp": "July 26, 2019 10:04 am", "Headline": "අයර්ලන්තය පෙරමුණේ", "News Content": "සංචාරක අයර්ලන්ත කණ්ඩායම සහ එංගලන්ත කණ්ඩායම අතර පැවැත්වෙන ටෙස්ට් තරගයේ දෙවන දිනය අවසන් වන විට අයර්ලන්ත කණ්ඩායම පෙරමුණේ පසු වෙයි. තරගයේ දෙවන දිනය නිමාවන විට එංගලන්ත කණ්ඩායම සිය දෙවන ඉනිම වෙනුවෙන් කඩුලු 09ක් දැවී ලකුණු 303ක් ලබා සිටියේය. කාසියේ වාසිය දිනා පළමුවෙන් පන්දුවට පහර දුන් එංගලන්ත කණ්ඩායම අයර්ලන්ත විශිෂ්ඨ පන්දු යැවීම හමුවේ පළමු ඉනිමට රැස් කළේ ලකුණු 85ක් පමණයි. පන්දුයැවීමේදී අයර්ලන්ත කණ්ඩායම වෙනුවෙන් ටිම් මර්ටා ලකුණු 13කට කඩුලු 05ක් දවා ගැනීමට සමත් වුණි. අයර්ලන්ත කණ්ඩායම පළමු ඉනිම සඳහා ලකුණු 207ක් ලබා ගත්තේය. ඒ අනුව එංගලන්ත කණ්ඩායම දෙවන ඉනිමේදී එක් කඩුල්ලක් අතැතිව අයර්ලන්තයට වඩා ලකුණු 181ක් ඉදිරියෙන් පසුවෙයි.", "URL": "https://sinhala.adaderana.lk/news.php?nid=115047", "Category": null, "Parent URL": null}