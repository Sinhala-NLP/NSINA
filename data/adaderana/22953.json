{"Source": "Adaderana", "Timestamp": "March 21, 2012 02:26 pm", "Headline": "බලපත්‍ර රහිතව වැලි ගොඩදැමූ අටදෙනෙකු අත්අඩංගුවට", "News Content": "මොණරාගල, වෙලේවත්ත ප්‍රදේශයේ කුඹුක්කන් ඔය ආශ්‍රිතව, බලපත්‍ර රහිතව වැලි ගොඩදමමින් සිටි පුද්ගලයින් අටදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ බුත්තල කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. එහිදී වැලි ගොඩදැමීම සඳහා යොදාගත් උපකරණ කිහිපයක් ද විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරුවන් වැඩිදුර පරීක්ෂණ සඳහා මොණරාගල පොලිස් ස්ථානයට භාරදුන් බව වි‍ශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=22953", "Category": null, "Parent URL": null}