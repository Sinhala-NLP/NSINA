{"Source": "Adaderana", "Timestamp": "November 27, 2011 04:34 pm", "Headline": "රටට ඕන බෙහෙත් රටේම හදනවා", "News Content": "මෙරටට අවශ්‍ය ‍ඖෂධ රට තුළ නිෂ්පාදනය කිරීම සඳහා නව වැඩපිළිවෙලක් ආරම්භ කිරීමට සෞඛ්‍ය අමාත්‍යාංශය පියවර ගෙන තිබේ. ජපාන සහයෝගීතාව මත මෙම වැඩපිළිවෙල ඉදිරි සතියේ ආරම්භ කිරීමට බලාපොරොත්තු වන බව සෞඛ්‍ය අමාත්‍ය මෛත්‍රීපාල සිරිසේන මහතා ප්‍රකාශ කරයි. එමඟින් රාජ්‍ය ඖෂධ නිෂ්පාදන නීතීගත සංස්ථාව නිපදවනු ලබන ඖෂධ නිෂ්පාදනය ඉහළ නැංවීම සිදු කරනු ඇති බව සඳහන් වේ. මේ වන විට රාජ්‍ය ඖෂධ නිෂ්පාදන නීතීගත සංස්ථාව මඟින් ඖෂධ වර්ග 50ක් පමණ මෙරට නිෂ්පාදනය කරන අතර පුද්ගලික ආයතන මඟින් තවත් ඖෂධ වර්ග 40ක් පමණ නිෂ්පාදනය කරනු ලබයි. එම ප්‍රමාණය ඉහළ නංවා මෙරටට අවශ්‍ය ඖෂධ දේශීය වශයෙන් නිෂ්පාදනය කිරීම මෙම නව වැඩපිළීවෙලේ අරමුණ බව මෛත්‍රීපාල සිරිසේන අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20299", "Category": null, "Parent URL": null}