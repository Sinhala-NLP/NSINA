{"Source": "Adaderana", "Timestamp": "January 30, 2017 09:34 am", "Headline": "නාන්න ගිහින් 2ක් අතුරුදන්", "News Content": "උප්පුවේලි - ඇලස්වත්ත මුහුදු තීරයේ දියනෑමට ගිය තරුණයින් දෙදෙනෙකු දියේ ගිළී අතුරුදන්ව තිබේ.පිරිසක් සමඟ දියනාමින් සිටියදී අදාළ තරුණයින් දෙදෙනො දියේ ගිළී අතුරුදන්ව ඇති බව පොලීසිය පවසයි.අතුරුදන්ව ඇත්තේ ත්‍රිකුණාමලය, සෙල්වනායගම්පුර ප්‍රදේශයේ පදිංචි 25 හැවිරිදි සහ 28 හැවිරිදි තරුණයින් දෙදෙනෙකි.අතුරුදන්වූවන් සෙවීම සඳහා නාවික හමුදාව සහ පොලීසිය එක්ව මේ වන විට මෙහෙයුම් සිදු කරන බව පොලීසිය සඳහන් කළේය.උප්පුවේලි පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68833", "Category": null, "Parent URL": null}