{"Source": "Adaderana", "Timestamp": "June 5, 2016 10:33 am", "Headline": " අලීගෙන් මරණයෙන් ලොවම කම්පා වෙයි", "News Content": "බොක්සිං ක්‍රීඩාවේ ශ්‍රේෂ්ඨතමයාගේ අභාවයෙන් ලොවම කම්පා වී ඇති බව අමෙරිකානු ජනාධිපති බැරැක් ඔබාමා පවසයි. හිටපු ජනාධිපති බිල් ක්ලින්ටන් ද අලීගේ මරණය සම්බන්ධයෙන් ශෝකය පළ කර තිබේ. 1974 දී අලී සමග තරග වැදුණු සුපිරි බොක්සිං ක්‍රීඩක ජෝර්ජ් ෆෝර්මන් පවසන්නේ තම ජීවිත කාලය තුළ හමුවූ විශිෂ්ටතම මානවයා මොහොමඩ් අලී වන බවයි. අවස්ථා තුනක දී ලෝක හෙවිවේට් බොක්සිං ශූරතාවය දිනා ඇති මොහොමඩ් අලී වසර 21ක වෘත්තීය ක්‍රීඩා දිවිය තුළ තරග 61කට සහභාගී වී ඉන් 56ක්ම ජයගෙන තිබේ. අමෙරිකාවේ ඇරිසෝනා ප්‍රාන්තයේ රෝහලක ප්‍රතිකාර ලබමින් සිටියදී මොහොමඩ් අලී ඊයේ ජීවිතයෙන් සමුගන්නා විට 74 වැනි වියේ පසු වුණි.", "URL": "https://sinhala.adaderana.lk/news.php?nid=60793", "Category": null, "Parent URL": null}