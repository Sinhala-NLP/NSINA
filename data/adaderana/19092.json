{"Source": "Adaderana", "Timestamp": "October 2, 2011 01:05 pm", "Headline": "නිදහස ලැබූ මෙරට ධීවරයින් 10 ක් යළි මව්බිමට ", "News Content": "ඉන්දීය රැඳවුම් භාරයේ පසුවූ ශ්‍රී ලාංකික ධීවරයින් දසදෙනෙකු වෙත නිදහස් කර ඇති බව ශ්‍රී ලංකා නාවික හමුදාව පවසයි. එම ධීවරයින් දසදෙනා සමග ධීවර යාත්‍රා 02 ක් එරට වෙරළාරක්ෂක නෞකාවක් මගින් කන්කසන්තුරෙයි මුහුදට උතුරින් පිහිටි ඉන්දු -ශ්‍රී ලංකා ජාත්‍යන්තර මුහුදු සීමාවේදී ශ්‍රී ලංකා නාවික හමුදාව වෙත බාර දී තිබේ. නිදහස ලැබූ ධීවරයින් පිරිස ශ්‍රී ලංකා නාවික හමුදාවට අයත් නෞකාවක් මගින් කන්කසන්තුරෙයි වරාය වෙත රැගෙන විත් ඇත. අදාළ මෙහෙයුම සඳහා ශ්‍රී ලංකා වෙරළාක්ෂක යාත්‍රාවක සහය ද ලබාගත් බව ශ්‍රී ලංකා නාවික හමුදාව පවසයි.", "URL": "https://sinhala.adaderana.lk/news.php?nid=19092", "Category": null, "Parent URL": null}