{"Source": "Adaderana", "Timestamp": "February 25, 2014 09:21 am", "Headline": "අනතුරින් යතුරු පැදිය පැදවූ කත මරුට", "News Content": "වව්නියාව - යාපනය මාර්ගයේ තාණ්ඩිකුලම් ප්‍රදේශයේ දී සිදුවු රිය අනතුරකින් කාන්තාවක මියගොස් තිබේ. ටිපර් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිය පැදවු එම කාන්තාව වව්නියාව රෝහලට ඇතුළත් කිරීමෙන් අනතුරු මියගොස් තිබේ. මෙලෙස මියගොස් ඇත්තේ වව්නියාව ප්‍රදේශයේ පදිංචිව සිටි 35 හැවිරිදි කාන්තාවකි. මෘත ශරීරය වව්නියාව රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=41365", "Category": null, "Parent URL": null}