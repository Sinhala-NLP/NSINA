{"Source": "Adaderana", "Timestamp": "June 8, 2019 08:19 am", "Headline": "මුහුදු ගිය අයෙක් අකුණු සැර වැදී ජීවිතක්ෂයට", "News Content": "ධීවර කටයුතු සඳහා මුහුදු ගිය ධීවරයෙකු අකුණු සැර වැදීමෙන් මිය ගොස් ඇත. ඊයේ (07) මාරවිල මූදුකටුව ප්‍රදේශයේදී මෙම අනතුර සිදුවී ඇත. අකුණු සැර වැදීමෙන් මිය ගොස් ඇත්තේ මාරවිල - මූදුකටුව පදිංචිව සිටි අයෝන් ප්‍රසාද් කුමාර (අවු:26) නම් වූ එක්දරු පියෙකි. ඔහු සමඟ ගිය තවත් අයෙක් අකුණු සැර වැදීමෙන් සිදුවූ කම්පනය හේතුවෙන් රෝහල් ගත කර ඇත. කුඩා ප්‍රමාණයේ බෝට්ටුවකින් මුහුදු ගොස් ආපසු ගොඩ බිමට පැමිනෙමින් සිටින විට අකුණු සැර වැදී අනතුර සිදුවී ඇත. අකුණු සැර වැදී ඇති එක් අයෙකු එම අවස්ථාවේදීම මිය ගොස් ඇත. පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=111553", "Category": null, "Parent URL": null}