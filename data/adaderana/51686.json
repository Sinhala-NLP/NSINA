{"Source": "Adaderana", "Timestamp": "May 31, 2015 10:54 am", "Headline": "හැටන් - මහනුවර පෞද්ගලික බස් අද නෑ", "News Content": "ඡායා රූ - රංජිත් රාජපක්ෂ හැටන් - මහනුවර ප්‍රධාන මාර්ගයේ පෞද්ගලික බස් රථ වර්ජනයක් ආරම්භ කර තිබේ.මහනුවර සිට හැටන් බලා ධාවනය වු පෞද්ගලික බස් රථයක කොන්දොස්තරවරයෙකුට අඹගමුව ප්‍රදේශයේ දී සිදුවු පහරදීමක් හේතුවෙන් මෙම වැඩවර්ජනය ආරම්භ කර ඇති බව සඳහන්ය.ත්‍රිරෝද රථයකින් පැමිණි පිරිසක් අඹගමුව ප්‍ර දේශයේ දී බස් රථය හරස් කර කොන්දොස්තරවරයාට පහරදී මුදල් සහ රන් මාලයක් පැහැරගෙන ගොස් තිබේ.පහරකෑමෙන් තුවාල ලැබු කොන්දොස්තරවරයා නාවලපිටිය මූලික රෝහලේ ප්‍රතිකාර ලබමින් සිටින බව වාර්තා වෙයි.සිද්ධියට සම්බන්ධ සැකකරුවන් අත්අඩංගුවට ගන්නා ලෙස බලකරමින් හැටන් - මහනුවර පෞද්ගලික බස් හිමියන් මෙලෙස වැඩ වර්ජනයේ නිරත වන බව සඳහන්ය.", "URL": "https://sinhala.adaderana.lk/news.php?nid=51686", "Category": null, "Parent URL": null}