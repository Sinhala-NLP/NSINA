{"Source": "Adaderana", "Timestamp": "April 28, 2016 09:06 am", "Headline": "ඉන්දීය ධීවරයින් 21ක් දැලේ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතු වල නිරතවූ ඉන්දීය ධීවරයින් 21 දෙනෙකු අත්අඩංගුවට ගෙන තිබේ.තලෙයිමන්නාරමට නිරිත දෙසින් වූ මෙරට මුහුදූ සීමාවේදී නාවික හමුදාවේ සහය ඇතිව වෙරළාරක්ෂක දෙපාර්තමේන්තුව විසින් මෙම ධීවරයින් අත්අඩංගුවට ගෙන ඇති බව නාවික හමුදාව සඳහන් කළේය.එම ධීවරයින් සමඟ ධීවර කටයුතු වල නිරතවූ ධීවර යාත්‍රා තුනක්ද වෙරළාරක්ෂක දෙපාර්තමේන්තුව භාරයට ගෙන ඇත.අත්අඩංගුවට ගත් ඉන්දීය ධීවරයින් සහ යාත්‍රා තලෙයිමන්නාරම් නාවික හමුදා කඳවුර වෙත රැගෙන ආ බව නාවික හුමදා මාධ්‍ය ප්‍රකාශක කපිතාන් අක්‍රම් අලෙවි මහතා සඳහන් කළේය.වැඩිදුර පරීක්ෂණ සඳහා අත්අඩංගුවට ගත් ඉන්දීය ධීවරයින් තලෙයිමන්නාරම් පොලීසියට භාරදී ඇත.", "URL": "https://sinhala.adaderana.lk/news.php?nid=59585", "Category": null, "Parent URL": null}