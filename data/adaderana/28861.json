{"Source": "Adaderana", "Timestamp": "November 3, 2012 02:17 pm", "Headline": "ජී.එල්.පීරිස්, සල්මාන් කුර්ශීඩ් හමුවෙයි", "News Content": "විදේශ අමාත්‍ය මහාචාර්ය ජී.එල්.පීරිස් මහතා ඉන්දීය නව විදේශ අමාත්‍ය සල්මාන් කුර්ශීඩ් මහතා මුණගැසී සාකච්ජා කොට තිබේ. ඉන්දීය සාගර කළාපයේ රටවල සමුළුවකට සහභාගිවෙමින් සිටි අතරවාරයේ මෙරට විදේශ අමාත්‍යවරයා ඉන්දීය විදේශ අමාත්‍යවරයා හමුවී ඇති බව සඳහන්ය. මෙහිදී දෙරටටම වැදගත් වන කරුණු කිහිපයක් පිළිබඳ සාකච්ජා කොට තිබේ. මීට අමතරව දෙරටටම වැදගත් වන ප‍්‍රධාන කරුණු පිළිබඳව විදේශ අමාත්‍යවරු දෙපළගේ අවධානය යොමුව ඇති බව සඳහන්ය. මේ අතර ලබන වසරේ දී පැවැත්වීමට නියමිත ඉන්දු ශ‍්‍රී ලංකා ඒකාබද්ධ කමිටුව පිළිබඳ මෙහිදී සාකච්ජා කර ඇති බව විදේශ කටයුතු අමාත්‍යංශය සඳහන් කළේය. විද්‍යා හා තාක්ෂණ, අධ්‍යාපන, සංස්කෘතික, සංවර්ධන ව්‍යාපෘති සහ ආයෝජන ප‍්‍රවර්ධන යන අංශ පිළිබඳව විදේශ අමාත්‍යවරුන් මෙහිදී දීර්ඝ ලෙස කරුණු සාකච්ජා කර ඇත.", "URL": "https://sinhala.adaderana.lk/news.php?nid=28861", "Category": null, "Parent URL": null}