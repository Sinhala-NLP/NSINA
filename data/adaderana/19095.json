{"Source": "Adaderana", "Timestamp": "October 2, 2011 03:07 pm", "Headline": "පින්නවලට තවත් අමුත්තන් දෙදෙනෙක්", "News Content": "පින්නවල අලි සංරක්ෂණාගාරයේ තවත් අලි පැටව් දෙදෙනෙකු පසුගිය සතිය තුළ උපත ලබා තිබේ. ඒ අනුව පසුගිය දෙසැම්බර් මාසයේ සිට මේ දක්වා පින්නවල අලි සංරක්ෂණාගාරයේ අලි පැටවුන් 17 දෙනෙකු උපත ලබා ඇති බව සඳහන්ය. ඉන් පැටවුන් දෙදෙනෙකු මියගොස් ඇති අතර ඒ අනුව මේ වන විට පැටවුන් 15 දෙනෙකු පින්නවල අලි සංරක්ෂණාගාරයේ සිටින බව සත්ව උද්‍යාන අධ්‍යක්ෂ ‍ජනරාල් භාෂ්වර සේනාංක ගුණරත්න මහතා ප්‍රකාශ කළේය. තවත් ගැබිණි ඇතින්නියන් කිහිප දෙනෙකුම සංරක්ෂණාගාරයේ සිටින බව භාෂ්වර සේනාංක මහතා පවසයි. මේ වන විට පින්නවල අලි සංරක්ෂණාගාරය තුළ අලි ඇතුන් 90 දෙනෙකු වන අතර ඉන් 51 දෙනෙකු ගැහැණු සතුන් වන අතර 39 දෙනෙකු පිරිමි සතුන් වේ.", "URL": "https://sinhala.adaderana.lk/news.php?nid=19095", "Category": null, "Parent URL": null}