{"Source": "Adaderana", "Timestamp": "April 25, 2016 08:55 am", "Headline": "මාර්ගට් වෝල්ස්ටෝම් අද විදේශ ඇමති මුණගැසෙයි", "News Content": "නිල සංචාරයක් සඳහා දිවයිනට පැමිණ සිටින ස්වීඩන් විදේශ ඇමතිනී මාර්ගට් වෝල්ස්ටෝම් අද(25) විදේශ අමාත්‍ය මංගල සමරවීර මහතා මුණගැසී සාකච්ඡා කිරීමට නියමිතය.විදේශ කටයුතු අමාත්‍යාංශයේ ආරාධනයකට අනුව ඊයේ(24) ඇය දිවයිනට පැමිණි අතර ඊට 07 දෙනෙකුගෙන් යුත් දූත පිරසෙක් ද එක්ව සිටියේය.ඒ අනුව අද වෝල්ස්ටෝම් මහත්මිය ඇතුළු දූත පිරිස විදේශ අමාත්‍යවරයා මුණගැසීමට නියමිත අතර මෙම සංචාරය අතරතුරදී ඇය ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා මුණගැසී සාකච්ඡා කිරිමට සැළසුම් කර තිබේ.කාන්තා අයිතීන් වෙනුවෙන් පෙනී සිටින ලොව පිළිගත් කාන්තාවක වන මාර්ගට් වෝල්ස්ටෝම් මහත්මිය ලක්ෂ්මන් කදිරගාමර් මධ්‍යස්ථානයේ පැවැත්වෙන විදේශ ප්‍රතිපත්තිය තුළ කාන්තාවගේ කාර්යය භාර්ය යන මැයෙන් විශේෂ දේශනයක් පැවැත්වීමට ද නියමිතය.මීට අමතරව ස්වීඩන් විදේශ ඇමතිනී මාර්ගට් වෝල්ස්ටෝම් මහත්මිය උතුරු පළාතේ සංචාරය කිරීමට ද නියමිතව තිබේ.", "URL": "https://sinhala.adaderana.lk/news.php?nid=59455", "Category": null, "Parent URL": null}