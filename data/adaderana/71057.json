{"Source": "Adaderana", "Timestamp": "March 18, 2017 06:05 pm", "Headline": " ජාත්‍යන්තරයට දීපු පොරොන්දු ඉටුකිරීම රජයේ වගකීමක්", "News Content": "මානව හිමිකම් කඩවීම් සම්බන්ධයෙන් ව්‍යස්ථාවේ පවතින බාධා ඉවත් කර හෝ ජාත්‍යන්තර විනිසුරුවන් ගෙන්වා මානව හිමිකම් කඩවීම් සම්බන්ධයෙන් පරීක්ෂණයක් සිදු කළ යුතු බව දෙමළ ජාතික සන්ධානය පවසයි. යාපනය වීරසිංහම් ශාලාවේ පැවැති මාධ්‍ය හමුවකට එක්වෙමින් දෙමළ ජාතික සන්ධාන පාර්ලිමේන්තු මන්ත්‍රී එම්.ඒ සුමන්තිරන් මහතා මෙම අදහස් පළ කළේය. එහිදී වැඩිදුරටත් අදහස් දැක්වූ ඒ මහතා, “ ජාත්‍යන්තර විනිසුරුවරුන් සහභාගී කරන්න ශ්‍රී ලංකා නීති පද්ධතියේ ඉඩක් නෑ කියලා දැන් කියනවා .2015 ජිනීවා යෝජනාව සම්මත කරන විට විදේශ අමාත්‍යවරයා මේ ගැන සඳහන් කළේ නෑ. දැන් අගමැති සහා විදේශ ඇමතිවරයා කියනවා මේවට ව්‍යවස්ථාවෙන් ඉඩක් නෑ කියලා.මෙක වැරදි මතයක්. ජාත්‍යන්තර විනිසුරන් ඇතුළත්ව පරීක්ෂණයක් කිරීමට රටේ ව්‍යවස්ථාව තුළින් බාධාවක් ඇත්නම් ව්‍යවස්ථාව තුළ පවතින එම බාධා ඉවත් කළ යුතුයි. ඒ නිසා එම බාධා ඉවත් කර ජාත්‍යන්තරයට දීපු පොරොන්දු ඉටු කිරීම තමයි රජයේ වගකීම. “", "URL": "https://sinhala.adaderana.lk/news.php?nid=71057", "Category": null, "Parent URL": null}