{"Source": "Adaderana", "Timestamp": "March 29, 2018 10:32 am", "Headline": "රිය අනතුරකින් යතුරුපැදිකරුගේ  ජීවිතය නවතී", "News Content": "බස්රථයක් හා යතුරුපැදියක් ගැටී උඩුවර 6යේ කනුව ප්‍රදේශයේදී සිදුවු රිය අනතුරකින් 23 හැවිරිදි පුද්ගලයෙකු මිය ගොස් ඇති බව පොලීසිය පවසයි. ඊයේ(29) රාත්‍රී 9.55 ට පමණ සිදුවු මෙම අනතුරින් යතුරුපැදිකරු වු උඩුවර පහල කොටසේ පදිංචිව සිටි කලනි පෙරුමාල් විනෝද නැමති පුද්ගලයා මිය ගොස් ඇති බව පොලීසිය සඳහන් කරයි. අනතුර සිදුකළ පුද්ගලික බස් රථය බදුල්ල සිට කොළඹ බලා ධාවනය වෙමින් තිබු අතර ඊට ඉදිරියෙන් ධාවනය වු මෝටර් රථයක් පසුකර අපරීක්ෂාකාරීව ඉස්සර කිරීමට යාමේ දී මාර්ගය ඉදිරියෙන් පැමිණි යතුරු පැදියේ ගැටී මෙම අනතුර සිදුවු බවට අනාවරණය වී තිබේ. බස් රථයේ රියදුරා පොලීසිය විසින් අත්අඩංගුවට ගෙන තිබේ. ඇල්ල පොලිස් ස්ථානාධිපති ප්‍රධාන පොලිස් පරීක්ෂක ප්‍රයන්ත චන්ද්‍රසේකර මහතාගේ උපදෙස් මත හාලිඇල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86555", "Category": null, "Parent URL": null}