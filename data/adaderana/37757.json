{"Source": "Adaderana", "Timestamp": "September 28, 2013 09:28 am", "Headline": "මුදල් වංචා කළැයි කී ප්‍රාදේශීය සභාපතිට ඇප", "News Content": "මුදල් වංචාවක් සම්බන්ධයෙන් අත්අඩංගුවට ගත් වෙරුගල් ප්‍රාදේශිය සභාවේ සභාපතිවරයා ඇපමත මුදා හැර තිබේ. දෙමළ ජාතික සන්ධානයේ මන්ත්‍රීවරයෙකු වන අදාළ පුද්ගලයා සේරුනුවර ප්‍රදේශයේ පදිංචි පුද්ගලයෙකුට අයත් ටිපර් රථයකින් ක්‍රීඩා පිටියක් සඳහා පස් කැපීම වෙනුවෙන් ගෙවිය යුතු රුපියල් ලක්ෂ 5 ක මුදලක් වෙනුවට අඟරු චෙක්පතක් ලබාදී තිබුණි. ඒ සම්බන්ධයෙන් කළ පැමිණිල්ලකට අනුව සැකකරු ඊයේ පස්වරුවේ අත්අඩංගුවට ගත් බව සේරුනුවර පොලිසිය සඳහන් කළේය. සැකකාර මන්ත්‍රීවරයා මුතූර් මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂ දෙක බැගින් වූ ශරීර ඇප දෙකක් මත මුදා හැර ඇත.", "URL": "https://sinhala.adaderana.lk/news.php?nid=37757", "Category": null, "Parent URL": null}