{"Source": "Adaderana", "Timestamp": "November 15, 2012 10:48 am", "Headline": "අංගම්පොර ජාතික ක්‍රීඩාවක් කරනවා", "News Content": "වසර තිස්දහසකට අධික ඉතිහාසයක් පවතින ශ්‍රී ලංකාවේ අංගම්පොර සටන් කලාව ජාතික ක්‍රිඩාවක් වශයෙන් දියුණු කිරීමට පියවර ගන්නා බව ක්‍රීඩා අමාත්‍ය මහින්දානන්න අලුත්ගමගේ මහතා පවසයි. එහි මුලික පියවර වශයෙන් අංගම්පොර සටන් කලාවට අදාළ ජාතික සංගමයක් ස්ථාපිත කි‍රීමට පියවර ගන්නා බව හෙතෙම සඳහන් කරයි. ශ්‍රී ලංකාව තුළ ප්‍රචලිතව පැවති මෙම සටන් කලාව බ්‍රිතාන්‍ය අධිරාජ්‍යවාදීන් විසින් තහනම් කිරීමත් සමග එය ක්‍රමයෙන් අභාවයට ගොස් ඇත. මෙම සටන් කලාව ආත්මාරක්ෂාව, ක්‍රීඩා ව්‍යායාම සහ භාවනාව ඇතුළත් ක්‍රීඩාංගයක් බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි.", "URL": "https://sinhala.adaderana.lk/news.php?nid=29207", "Category": null, "Parent URL": null}