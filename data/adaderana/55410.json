{"Source": "Adaderana", "Timestamp": "November 30, 2015 10:03 am", "Headline": "විවාහ දෙකයි - 12 වියැති දැරියකත් අපයෝජනය කරලා", "News Content": "වයස අවුරුදු 12 ක් වන බාල වයස්කාර දැරියක් අපයෝජනයට ලක් කළ බව කියන 43 හැවිරිදි විවාහකයෙකු අත්අඩංගුවට ගෙන ඇති බව නවගත්තේගම පොලීසිය කියයි.අත්අඩංගුවට ගෙන ඇත්තේ නවගත්තේගම ප්‍රදේශයේම පදිංචිකරුවෙකි.සැකකරු අතවරයට පත්ව ඇති දැරියගේ කිට්ටුම ඥාතියෙකු මෙන්ම එකම ගමේ පදිංචිකරුවන් බව පොලීසිය කියයි.සැකකරු විවාහ දෙකක් කර ගෙන ඇති අයෙකු බවත්,පළමු විවාහයකින් වයස අවුරුදු 19 ක දරුවෙක් සහ දෙවැනි විවාහයෙන් අවුරුදු 1 1/2 ක දරුවෙකු සිටින බව පොලීසිය විසින් අනාවරණය කර ගෙන ඇත.ඉකුත් 27 වැනිදා දැරිය පමණක් තම නිවසේ සිටින විට පැමිණ ඇති සැකකරු ඇයට මෙම අපාරාධය සිදු කර පළා ගොස් ඇත.සැකකරු තමන්ගේ ඥාතියෙකු වන නිසා දැරියගේ මව පැමිණිල්ල ඉදිරිපත් කිරීමට ප්‍රමාද වී ඇත. කෙසේ වෙතත් 29 වැනිදා දැරියගේ මව පොලීසිය හමුවට පැමිණ පැමිණිල්ල සිදු කිරීමෙන් අනතුරුව සැකකරුව අත්අඩංගුවට ගෙන ඇත.අත්අඩංගුවට ගෙන ඇති සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත. නවගත්තේගම පොලීසිය වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=55410", "Category": null, "Parent URL": null}