{"Source": "Adaderana", "Timestamp": "August 11, 2015 09:05 am", "Headline": "යල කන්නයේ වී මිලදී ගැනීමට ස්ථාන 137ක්", "News Content": "යල කන්නයේ වී මිලදී ගැනීම සඳහා නිසි වැඩපිළිවෙළක් ක්‍රියාත්මක කර ඇති බව ආහාර සුරක්ෂිතතාව අමාත්‍යාංශය පවසයි.අග්‍රාමාත්‍යවරයාගේ උපදෙස් පරිදි වී අලෙවි මණ්ඩලය විසින් දිස්ත්‍රික් මට්ටමින් දිවයින පුරා මෙම වී මිලදී ගැනීමේ කටයුතු ආරම්භ කර තිබේ.මධ්‍යස්ථාන 137කදී වී මිලදි ගැනීමේ කටයුතු සිදුකරන බව ආහාර සුරක්ෂිතතාව අමාත්‍යාංශය සඳහන් කළේය. රජයෙන් මිලදි ගනු ලබන වී තොග ගබඩා 77ක ගබඩා කර තැබීමට ද සැලසුම් කර තිබේ.වී මිලදී ගැනීමේ කටයුතු සම්බන්ධීකරණය කිරීම සඳහා ප්‍රා දේශීය කළමනාකාරවරුන් සම්බන්ධීකරණ නිලධාරීන් වශයෙන් පත් කර ඇති බව වී අලෙවි මණ්ඩලය සඳහන් කර සිටියේය.", "URL": "https://sinhala.adaderana.lk/news.php?nid=53170", "Category": null, "Parent URL": null}