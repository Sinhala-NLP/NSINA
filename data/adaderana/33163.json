{"Source": "Adaderana", "Timestamp": "April 10, 2013 01:49 pm", "Headline": "මුලින්ම ස්වාධීන පොලිස් කොමිසමක් හා මැතිවරණයක් ඕන", "News Content": "උතුරු පළාත් සභා මැතිවරණයට පෙර ස්වාධීන මැතිවරණයක් සහ ස්වාධීන පොලිස් කොමිසම පිහිටුවීම අත්‍යවශ්‍ය බව එක්සත් ජාතික පක්ෂ පාර්ලිමේන්තු මන්ත්‍රී කරු ජයසූරිය මහතා පවසයි. උතුරේ ජනතාවට තමන්ගේ ප්‍රජාතන්ත්‍රීය අයිතීන් රැකගනිමින් ජනතා නියෝජිතයින් පත් කර ගැනීමට අවස්ථාව තිබිය යුතු බව ඒ මහතා සඳහන් කළේය. අද (10) පෙරවරුවේ පැවති මාධ්‍ය හමුවකට එක්වෙමින් කරු ජයසූරිය මහතා මෙම අදහස් පළ කළේය. කොමිසන් සභා පිහිටුවීමට ආණ්ඩුව කල් ඉල්ලා සිටීම කිසිසේත්ම අනුමත කළ නොහැකි බව මෙහිදී වැඩිදුරටත් අදහස් දැක්වූ මන්ත්‍රීවරයා පැවසීය.", "URL": "https://sinhala.adaderana.lk/news.php?nid=33163", "Category": null, "Parent URL": null}