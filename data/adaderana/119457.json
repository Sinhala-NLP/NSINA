{"Source": "Adaderana", "Timestamp": "September 19, 2019 09:20 am", "Headline": "එජාපයේ අපේක්ෂකයා නම්කළ යුත්තේ පොදු තීරණයකට", "News Content": "ඕනෑම පුද්ගලයෙකුට තමා ජනාධිපති අපේක්ෂකත්වයට සුදුසු බව ප්‍රකාශ කළ හැකි වුවත් එක්සත් ජාතික පක්ෂ ජනාධිපති අපේක්ෂකයා නම්කළ යුත්තේ පක්ෂයේ පොදු තීරණයක් මත බව එම පක්ෂයේ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. ගාල්ලේ ඊයේ (18) පැවති ජනහමුවකදී ඔහු මේ අදහස් පළ කළේය. එහිදි මන්ත්‍රීවරයා පැවසුවේ හිටපු ජනාධිපතිවරයෙකුගේ පුතෙකු ලෙස සජිත් ප්‍රේමදාස මහතාට ජනාධිපති අපේක්ෂකයා ලෙස එක්සත් ජාතික පක්ෂයෙන් ඉදිරිපත් වීමට අයිතියක් තිබේන බවයි. නමුත් එය පක්ෂයේ කෘත්‍යාධිකාරි මණ්ඩලයෙන් ගන්නා තීරණයක් අනුව සිදු විය යුතු බවද මන්ත්‍රීවරයා පෙන්වා දුන්නේය. එම තීරණය අනුව ඉදිරියේදි අග්‍රාමාත්‍ය රනිල් වික්‍රමසිංහ මහතා විසින්ම අපේක්ෂකයා කවුරුන්ද යන්න හෙළිකරනු ඇති බවද ඒ මහතා පැවසීය.", "URL": "https://sinhala.adaderana.lk/news.php?nid=119457", "Category": null, "Parent URL": null}