{"Source": "Adaderana", "Timestamp": "September 15, 2011 10:01 am", "Headline": "කළුතර හා අලුත්ගමට හෙට වතුර නෑ", "News Content": "කළුතර, කෙත්හේන ජල පවිත්‍රගාරයට සපයනු ලබන විදුලි බලය අත්හිටුවීම හේතුවෙන් හෙට(16) දිනයේ කළුතර සහ අලුත්ගම ප්‍රදේශ කිහිපයක ජල සැපයුම අත්හිටුවන බව ජාතික ජලසම්පාදන හා ජලපවාහන මණ්ඩලය පවසයි. හෙට පෙරවරු‍ 8 .30 ට පස්වරු 5 දක්වා කාලය තුළ මෙම ජල සැපයුම අත්හිටුවීමට නියමිත බව වාර්තා වේ. ඒ අනුව වස්කඩුව, පොතුපිටිය, මොරොන්තුඩුව, කළුතර, කටුකුරුන්ද, නාගොඩ, පයාගල, මග්ගොන, බේරුවල, කළුවාමෝදර, මොරගල්ල, දර්ගා නගරය, අලුත්ගම, බෙන්තර, බොම්බවල, පිලමිනාවත්ත යන ප්‍රදේශවල ජල සැපයුම අත්හිටුවනු ඇත. මේ හේතුවෙන් ජලය ඉතා අරපිරිමැස්මෙන් යුතුව පරිභෝජනය කරන ලෙස ජාතික ජල සම්පාදන හා ජලපවාහන මණ්ඩලය ජනතාවට දැනුම් දෙයි.", "URL": "https://sinhala.adaderana.lk/news.php?nid=18734", "Category": null, "Parent URL": null}