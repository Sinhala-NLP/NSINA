{"Source": "Adaderana", "Timestamp": "September 18, 2017 10:58 pm", "Headline": "  ප්‍රචාර අසත්‍යයි-මේ ඉල්ලීම ඉටු කරන්න බෑ", "News Content": "විදුලිබල මණ්ඩලයේ වර්ජනයට සම්බන්ධ සේවකයින් වැටුප් සම්බන්ධයෙන් කරන ඉල්ලීම රටකට ලබාදිය හැකි ඉල්ලීමක් නොවන බව ලංකා විදුලි ඉංජිනේරුවරුන්ගේ සංගමය පවසයි.එහි සභාපති සෞම්‍ය කුමාරවඩු මහතා ප්‍රකාශ කළේ විදුලිබල මණ්ඩලයේ වංචාවක් සිදුව ඇති බවට සේවකයින් ගෙන යන ප්‍රචාරය අසත්‍ය බවයි.මේ අතර ජාතික සේවක සංගමයේ නියෝජිතයින් පිරිසක් තම ඉල්ලීම් සම්බන්ධයෙන් අද අරලියගහ මන්දිරයේදී අමාත්‍ය සාගල රත්නායක මහතා සමඟ සාකච්ඡා කර තිබේ.වර්ජනයේ නිරත විදුලි සේවක වෘත්තීය සමිති නියෝජිතයින් අද පස්වරුවේ කම්කරු අමාත්‍ය ඩබ්ලිව්.ඩී.ජේ සෙනෙවිරත්න මහතා සමඟ ද සාකච්ඡාවක නිරත වුණි.අද පස්වරුවේ පැවැති මාධ්‍ය හමුවකදී ලංකා විදුලිබල මණ්ඩල තාක්ෂණික ඉංජිනේරු හා අධිකාරි සංගමය සභාපති අජිත් මුණසිංහ මහතා ප්‍රකාශ කළේ එම සංගමය ද වර්ජනයට එක්වන බවයි.", "URL": "https://sinhala.adaderana.lk/news.php?nid=77717", "Category": null, "Parent URL": null}