{"Source": "Adaderana", "Timestamp": "August 3, 2015 11:35 am", "Headline": "මගී බස් රථය පෙරළෙයි - 9ක් රෝහලේ ", "News Content": "වැලිකන්ද, නාමල්ගම ප්‍රදේශයේදී බස් රථයක් අනතුරට ලක්වීමෙන් පුද්ගලයින් 09 දෙනෙකු තුවාල ලබා තිබේ.මඩකලපුව සිට කොළඹ බලා ධාවනය වෙමින් තිබූ බස් රථය අද අළුයම 01.35 ට පමණ මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලිසිය සඳහන් කළේය.අනතුර සිදුවන අවස්ථාවේ බස් රථයේ මගීන් 60 දෙනෙකු පමණ ගමන් කර තිබේ.අනතුරෙන් තුවාල ලැබූ පුද්ගලයින් 09 දෙනෙකු පොලොන්නරුව රෝහලට ඇතුළත් කිරිමෙන් අනතුරුව ඉන් 07 දෙනෙකු මුලීක ප්‍රතිකාර ලබා රෝහලෙන් පිටව ගොස් තිබේ.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වැලිකන්ද පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53014", "Category": null, "Parent URL": null}