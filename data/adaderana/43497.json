{"Source": "Adaderana", "Timestamp": "May 27, 2014 08:44 am", "Headline": "කැබ් රථයේ යතුරු පැදිය ගැටී 2ක් මරුට", "News Content": "නෙදුන්කේනී - ඕලුමඩු මාර්ගයේ පට්ටදිපිරිද්දකුලම් හංදිය අසළ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. ඕලුමඩු දෙසට ධාවනය වු කැබ් රථයක් අතුරුමාර්ගයකින් පැමිණි යතුරුපැදියක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදියේ ගමන්ගත් පුද්ගලයින් දෙදෙනා වව්නියාව රෝහලට ඇතුළත් කිරීමෙන් අනතුරුව මියගොස් තිබේ. මෙලෙස මියගොස් ඇත්තේ 39 හැවිරිදි ඕලුමඩු ප්‍ර දේශයේ පදිංචිව සිටි අයෙකු සහ 30 හැවිරිදි කිරිසුඩ්ඩාන් ප්‍ර දේශයේ පදිංචිව සිටි අයෙකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර ඔහු වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43497", "Category": null, "Parent URL": null}