{"Source": "Adaderana", "Timestamp": "August 12, 2018 11:31 am", "Headline": "අයහපත් කාළගුණයෙන් 37ක් මිය යයි", "News Content": "ඉන්දියාවේ කේරළ ප්‍රන්තයට බලපා ඇති ගංවතුර තත්ත්වය හේතුවෙන් මියගිය පුද්ගලයින් සංඛ්‍යාව 37ක් දක්වා ඉහළ ගොස් ඇත. පුද්ගලයින් 36,000ක් පමණ අවතැන්ව සිටින අතර ඔවුන් තාවකාලික කඳවුරුවල රඳවා සිටින බව ඉන්දීය බලධාරින් පවසයි. පවතින වැසි සහිත කාලගුණ තත්ත්වය හේතුවෙන් කේරළ ප්‍රාන්තයේ දිස්ත්‍රික්ක 8කට දැඩි බලපෑම් එල්ල වී ඇති බව සඳහන් වේ. පවතින අයහපත් කාලගුණ තත්ත්වය ලබන 15 වන දින දක්වා බලාපොරොත්තු විය හැකි බව එරට කාලගුණ බලධාරීන් සඳහන් කර ඇත.", "URL": "https://sinhala.adaderana.lk/news.php?nid=94281", "Category": null, "Parent URL": null}