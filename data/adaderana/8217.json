{"Source": "Adaderana", "Timestamp": "May 6, 2010 12:21 pm", "Headline": "තීන්දු ක්‍රියාත්මක කිරීම ප්‍රමාදයි", "News Content": "සබරගමු පළාත් සභාවේ ඇතැම් නිලධාරීන් තීන්දු ක්‍රියාත්මක කිරීම ප්‍රමාද කරන බව සබරගමු පළාත් ප්‍රධාන අමාත්‍ය මහීපාල හේරත් මහතා පවසයි. මෙය බරපතල ගැටලුවක් වී ඇති බව ඔහු සඳහන් කරයි. ඊයේ සබරගමු පළාත් රාජ්‍ය සේවකයින් පිරිසක් හමුවූ අවස්ථාවේ දී ප්‍රධාන අමාත්‍යවරයා මෙම අදහස් පළ කළේය. ඉදිකිරී‍ම් ‍ක්ෂේත්‍රයේ ඇතැම් නිලධාරීන් ඍජුව හෝ වක්‍රව කොන්ත්‍රාත්කරුවන් බවට පත්ව ඇති බව එහිදී අදහස් දැක්වූ පළාත් සභා මන්ත්‍රී සමන් ජයසිංහ මහතා ප්‍රකාශ කළේය. එමගින් ඉදිකිරීම්වල ගුණාත්මකභාවය හා පැවැත්මට බලවත් ගැටලුවක්ව ඇති බව සමන් ජයසිංහ මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=8217", "Category": null, "Parent URL": null}