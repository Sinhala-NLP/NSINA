{"Source": "Adaderana", "Timestamp": "February 27, 2014 03:17 pm", "Headline": "පේරාදෙණිය සරසවි සිසුන් 33 ගේ පන්ති තහනම්", "News Content": "පේරාදෙණිය විශ්වවිද්‍යාලයේ සිසුන් 33 දෙනෙකු දින නියමයක් නොමැතිව පන්ති තහනමට ලක් කර තිබේ. පේරාදෙණිය විශ්වවිද්‍යාලය විනය පාලක ආචාර්ය අශෝක දංගල්ල මහතා සඳහන් කළේ නවක වදය ලබා දීමේ සිද්ධියක් සම්බන්ධයෙන් මෙම පන්ති තහනම ක්‍රියාත්මක කල බවයි. එම විශ්ව විද්‍යාලයේ පශු වෛද්‍ය පීඨයේ දෙවන වසරේ සිසුන් 25 දෙනෙකු සහ තෙවන වසරේ සිසුන් 08 දෙනෙකු මෙලෙස පන්ති තහනමට ලක් කර තිබේ. කෙසේ වෙතත් මේ සම්බන්ධයෙන් පේරාදෙණිය විශ්ව විද්‍යාල මහ ශිෂ්‍ය සංගමය සඳහන් කළේ විශ්වවිද්‍යාලය තුළ විශාල ශිෂ්‍ය මර්දන ව්‍යපාරයක් ක්‍රියාත්මක කිරිමට පාලනාධිකාරිය පියවර ගෙන ඇති බවයි. මීට දැඩි විරෝධය පළ කරන බව පේරාදෙණිය විශ්වවිද්‍යාල මහ ශිෂ්‍ය සංගමයේ සභාපති දිමුතු ගුණසේකර ප්‍රකාශ කළේය.", "URL": "https://sinhala.adaderana.lk/news.php?nid=41418", "Category": null, "Parent URL": null}