{"Source": "Adaderana", "Timestamp": "October 11, 2017 01:06 pm", "Headline": "ශලීල සභාපතිකමින් ඉවත් කරන්න අමාත්‍යාංශයෙන් නියෝගයක්", "News Content": "ලිට්‍රෝ ගෑස් ලංකා සමාගමේ සභාපති ශලීල මුණසිංහ මහතා වහාම එම ධූරයෙන් ඉවත් කරන ලෙස රාජ්‍ය ව්‍යවසාය සංවර්ධන අමාත්‍යාංශය දැනුම් දී තිබේ. මුදල් විශුද්ධිකරණ පනත යටතේ අත්අඩංගුවට ගෙන ඇති ලිට්රෝ ගෑස් සමාගමේ සභාපති එන්. එම්. එස්. මුණසිංහ මහතා ඉහත සමාගමේ විධායක සභාපතිවරයා ලෙස දැරූ බලතළ සියල්ල අත්හිටුවීමට පියවර ගන්නා ලෙස රාජ්‍ය ව්‍යවසාය සංවර්ධන අමාත්‍යාංශයේ ලේකම් රවීන්ද්‍ර හේවාවිතාරණ මහතා ශ්‍රී ලංකා රක්ෂණ සංස්ථාවේ සභාපති හේමක අමරසුරිය මහතාට දන්වා තිබේ. ලේකම්වරයා මෙලෙස කටයුතු කර තිබෙන්නේ ලිට්රෝ ගෑස් සමාගම රාජ්‍ය ව්‍යවසාය සංවර්ධන අමාත්‍යාංශයට අයත් ශ්‍රී ලංකා රක්ෂණ සංස්ථාව මඟින් පරිපාලනය වන සමාගමක් වෙයි. මුණසිංහ මහතාගේ තනතුර අත්හිටුවීමෙන් ඇති වන පුරප්පාඩුව සඳහා වැඩබලන සභාපතිවරයෙකු පත්කිරීමට අවශ්‍ය පියවර කඩිනමින් ගන්නා ලෙසද අදාළ ලිපියෙන් වැඩිදුරටත් දන්වා තිබේ.", "URL": "https://sinhala.adaderana.lk/news.php?nid=78602", "Category": null, "Parent URL": null}