{"Source": "Adaderana", "Timestamp": "August 6, 2012 06:41 pm", "Headline": "බස් රථ දහසක් ක්‍රියා විරහිතයි - බොරු කතාවක්", "News Content": "බාල ඩීසල් භාවිතය හේතුවෙන් බස් රථ දහසක් පමණ ක්‍රියා විරහිත වී ඇති බවට පළ වන වාර්තා පිළිගත නොහැකි බව පෞද්ගලික ප්‍රවාහන අමාත්‍ය සී.බී රත්නායක මහතා පවසයි. සිද්ධීන් කිහිපයක් පමණක් වාර්තා වී ඇතැයි කොළඹ දි අද (06) පැවති මාධ්‍ය හමුවක දී අමාත්‍යවරයා සඳහන් කළේය. අදාළ ගැටලුව සම්බන්ධයෙන් සොයා බැලීම සඳහා සිංගප්පූරුවෙන් ස්වාධීන කණ්ඩායමක් පැමිණෙන බව ද අමාත්‍යවරයා පැවසුවේය. ඔවුන්ගේ පරීක්ෂණයට අනූව මේ සම්බන්ධයෙන් තීරණයකට එළඹිය හැකි බව ඔහු පෙන්වාදෙයි. එසේ නොකර ගැටලුවට හේතුව සම්බන්ධයෙන් පූර්ණ නිගමනයකට පැමිණිය නොහැකි බව අමාත්‍යවරයා පැවසුවේය.", "URL": "https://sinhala.adaderana.lk/news.php?nid=26372", "Category": null, "Parent URL": null}