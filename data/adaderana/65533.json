{"Source": "Adaderana", "Timestamp": "October 30, 2016 08:48 am", "Headline": " දිවයින පුරා පොලිස් ස්ථාන ගණන වැඩි කිරීමට යයි", "News Content": "ජනතාවට වඩාත් හොඳ සේවයක් ලබාදීම සඳහා දිවයින පුරා පොලිස් ස්ථාන සංඛ්‍යාව වැඩි කිරීමට කටයුතු කරන බව පොලිස්පති පූජිත් ජයසුන්දර මහතා පවසයි.මේ සම්බන්ධයෙන් ජනාධිපතිවරයාගෙන් සහ අග්‍රාමාත්‍යවරයාගෙන් ඉල්ලීමක් කර ඇති බව පොලිස්පතිවරයා පවසයි.මහියංගනය, රීදිමාලියැද්ද ප්‍රදේශයේ නව පොලිස් ස්ථානයක් විවෘත කිරීමේ අවස්ථාවට එක්වෙමින් පොලිස්පතිවරයා මෙම අදහස් පළ කළේය.මේ අතර ඉදිරි අයවැයෙන් පොලිස් නිලධාරීන්ගේ වැටුප සියයට 40 දක්වා වැඩි වන බව පොලිස්පති පුජිත් ජයසුන්දර මහතා පවසයි.පොලිස්පතිවරයා පෙන්වා දෙන්නේ මේ වන විට පොලිස් නිලධාරීන්ගේ වැටුප සියයට 17කින් වැඩිකර ඇති අතර ඉතිරි සියයට 23 මෙවර අයවැයෙන් වැඩි කිරීමට නියමිත බවයි.හාලිඇල නව පොලිස් ස්ථානය විවෘත කිරීමේ අවස්ථාවට එක්වෙමින් පොලිස්පති පුජිත් ජයසුන්දර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=65533", "Category": null, "Parent URL": null}