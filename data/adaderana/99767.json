{"Source": "Adaderana", "Timestamp": "November 25, 2018 04:20 pm", "Headline": " අපරික්ෂාකාරිව මාර්ගය හරහා මාරු වෙන්න ගිහින් රෝහලට", "News Content": "මස්කෙලිය නගරයේ ප්‍රධාන වීදියේ මාර්ගය හරහා මාරු වීමට ගිය පාසල් දැරියක් කුඩා ලොරි රථයක ගැටී බරපතල ලෙස තුවාල ලබා මස්කෙලිය ප්‍රාදේශිය රෝහල වෙත ඇතුලත් කිරිමෙන් පසු එම දැරිය වැඩි දුර ප්‍රතිකාර සඳහා දික්ඔය මූලික රෝහල වෙත මාරු කර යැවූ බව මස්කෙලිය පොලීසිය පැවසිය. අද(25) පස්වරු 2.30 ට පමණ මෙම අනතුර සිදු වී ඇත්තේ මස්කෙලිය නගරයට පිවිසෙන ප්‍රධාන මාර්ගයේදිය. අනතුර පිලිබඳව පරික්ෂණ පවත්වන මස්කෙලිය පොලීසිය කියා සිටියේ මස්කෙලිය නගරයේ සිට මස්කෙලිය සාමිමලේ දක්වා ධාවනය වෙමින් තිබූ ලොරි රථයට මෙම පාසල් දැරිය ගැටී ලොරි රථය පාසල් දැරිය මතින් ධාවනය වි ඇති බවයි. පොලීසිය පවසන්නේ තුවාල ලැබු 6 හැවිරිදි පාසල් දැරිය මස්කෙලිය ප්‍රදේශයේම පදිංචිකාරිනියක් බවත් ඇය සීයා සහ මිත්තනිය සමඟ නගරයට පැමිණ ආපසු නිවස කරා යන අවස්තාවේ අපරික්ෂාකාරිව මාර්ගය හරහා මාරු වීමට ගිය අවස්තාවේ මෙම අනතුර සිදු වී ඇති බවයි. ලොරි රථයේ රියදුරා සැකපිට මස්කෙලිය පොලීසිය මගින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=99767", "Category": null, "Parent URL": null}