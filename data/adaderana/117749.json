{"Source": "Adaderana", "Timestamp": "August 29, 2019 10:55 am", "Headline": "පාකිස්තාන අගමැති ලේකම් කාර්යාලය අඳුරු වෙයි", "News Content": "පාකිස්තානයේ ප්‍රධාන රජයේ කාර්යාලයක් වන අගමැති ලේකම් කාර්යාලයේ විදුලිය කපා හැරීමට කටයුතු කර ඇත. එම කාර්යාලය දිගින් දිගටම විදුලි ගාස්තු ගෙවීම අතපසුකිරීම හේතුවෙන් පාකිස්තාන විදුලි සමාගම මෙම පියවර ගෙන තිබුණි. පාකිස්තාන අගමැති ලේකම් කාර්යාලයේ විදුලිය කප්පාදු කිරීමට එරට විදුලි සමාගමක් කටයුතු කර ඇත. මාස කිහිපයක් පුරා එහි බිල්පත් නොගෙවා ඇති බැවින් මෙම පියවර ගත් බව ඒ සම්බන්ධයෙන් අදහස් දැක්වූ එම මණ්ඩලය පැවසුවේය. කඩිනමින් විදුලි බිල ගෙවා අවසන් කරන ලෙසින් අවසන් නිවේදන නිකුත් කර තිබියදී අගමැති ලේකම් කාර්ය මණ්ඩලය එය නොසලකා හැර ඇති බැවින් මෙලෙස පියවර ගත් බව විදුලි බල මණ්ඩලය වැඩිදුරටත් අනාවරණය කර තිබුණි. ගතවූ මාස කිහිපයේදී අගමැති ලේකම් කාර්යාලයට විදුලිය සැපයීම වෙනුවෙන් පාකිස්තාන රුපියල් කෝටි ගණනක් අයකරගැනීමට ඇතැයි මෙම වාර්තාවල වැඩිදුරටත් සඳහන් වෙයි. මේ මාසයේදී පමණක් එහි විදුලි බිල පාකිස්තාන ලක්ෂ 41ක් වූ බවද සඳහන්. ගතවූ වසර කිහිපය පුරාවට විදුලි කප්පාදු කිරීම් පාකිස්තානයෙන් නිරන්තරයෙන්ම වාර්තා වුණි. කෙසේ නමුත් රජයේ ප්‍රධාන කාර්යාලයක මෙවන් තත්ත්වයක් වාර්තා වීම දුලභ බව පාකිස්තාන පුවත් වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=117749", "Category": null, "Parent URL": null}