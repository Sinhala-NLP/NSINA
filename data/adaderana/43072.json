{"Source": "Adaderana", "Timestamp": "May 8, 2014 01:16 pm", "Headline": "ගිනි අවියක් සමඟ 4ක් ගිරිතලේ රක්ෂිතයේදී මාට්ටු ", "News Content": "ගිනි අවියක් සමඟ සැකකරුවන් සිව් දෙනෙකු මින්නේරිය, ගිරිතලේ රක්ෂිත ප්‍රදේශයේ දි අත්අඩංගුවට ගෙන තිබේ. පොලිස් විශේෂ කාර්යය බලකාය සිදුකළ සෝදිසි මෙහෙයුමක දී සැකකරුවන් අත්අඩංගුවට ගෙන ඇති බව සඳහන් වෙයි. එහිදි ඔවුන් සතුව තිබි බෝර 12 වර්ගයේ ගිනි අවියක්,එම උණ්ඩ 06ක්, පිහි තුනක් ඇතුළු උපකරණ කිහිපයක් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා දඹුල්ල පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=43072", "Category": null, "Parent URL": null}