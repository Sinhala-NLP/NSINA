{"Source": "Adaderana", "Timestamp": "May 19, 2014 12:38 pm", "Headline": "වරායටත් විශේෂ මත් ද්‍රව්‍ය පාලන ඒකකයක් ස්ථාපිත කරයි", "News Content": "කොළඹ වරාය පරිශ්‍රයේ විශේෂ මත් ද්‍රව්‍ය පාලන ඒකකයක් අද(19) ස්ථාපිත කරන ලදී. රේගු මාධ්‍ය ප්‍රකාශක , රේගු අධ්‍යක්ෂ ලෙස්ලි ගාමිණි මහතා සඳහන් කළේ බහාලුම් හරහා මෙරටට ගෙන එන මත් ද්‍රව්‍ය පිළිබඳ විමර්ශන කටයුතු විධිමත් කිරිම සඳහා මෙම ඒකකය පිහිටවන බවයි. මේ වසරේ මුල් කාලය තුළ බහාලුම් තුළින් මෙරටට එකවර රැගෙන ආ කිලෝග්‍රෑම් 35ක් පමණ වූ හෙරොයින් මත්කුඩු තොගයක් ඇතුළු තවත් මත්කුඩු තොගයක් රේගු භාරයට ගෙන තිබුණි.", "URL": "https://sinhala.adaderana.lk/news.php?nid=43300", "Category": null, "Parent URL": null}