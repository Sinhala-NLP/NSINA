{"Source": "Adaderana", "Timestamp": "April 13, 2017 09:27 am", "Headline": "විදෙස් ණය ගැන වාර්තාවක් රවීගෙන් පාර්ලිමේන්තුවට", "News Content": "වත්මන් රජය මේ වන විට ලබාගෙන ඇති විදෙස් ණය පිළිබඳව වාර්තාවක් ලබන මාසයේ පාර්ලිමේන්තුවට ඉදිරිපත් කරන බව මුදල් අමාත්‍ය රවී කරුණානායක මහතා පවසයි. අමාත්‍යවරයා පෙන්වාදෙන්නේ 2015 වර්ෂයේ සහ 2016 වර්ෂයේ රජය විසින් ලබාගෙන ඇති විදෙස් ණය, වැඩි ප්‍රමාණයක් ලබාගෙන ඇත්තේ පසුගිය රජයන් ලබාගත් ණය ගෙවීම සඳහා බවයි. කෙසේ වුවද ඒ පිළිබඳව සම්පූර්ණ තොරතුරු ඇතුළත් වාර්තාවක් මැයි මාසයේ පාර්ලිමේන්තුවට ඉදිරිපත් කරන බව මුදල් අමාත්‍යවරයා කියා සිටියේ ය.", "URL": "https://sinhala.adaderana.lk/news.php?nid=72033", "Category": null, "Parent URL": null}