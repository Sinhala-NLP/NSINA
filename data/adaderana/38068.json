{"Source": "Adaderana", "Timestamp": "October 11, 2013 02:11 pm", "Headline": "කොරියානු විභාගය එළඹෙන 19 සහ 20 පැවැත්වෙයි", "News Content": "කොරියානු භාෂා ප්‍රවීනතා විභාගය එළඹෙන 19 සහ 20 යන දින වල පැවැත්වීමට කටයුතු යොදා තිබේ. කොළඹ දිස්ත්‍රික්කයේ මධ්‍යස්ථාන 06 ක දී විභාගය පැවැත්වෙන බව විදේශ සේවා නියුක්ති කාර්යංශය පවසයි. මෙවර කොරියානු භාෂා ප්‍රවීනතා විභාගය සඳහා අපේක්ෂකයින් 20,536 දෙනෙකු පෙනී සිටින බව සඳහන් වෙයි. කොරියානු රජයේ රැකියා හා කම්කරු අමාත්‍යංශය සහ විදේශ රැකියා ප්‍රවර්ධන සහ සුභසාධන අමාත්‍යංශය අතර ඇති කර ගත් අවබෝධතා ගිවිසුමකට අනුව මෙම කොරියානු භාෂා ප්‍රවීනතා විභාගය පවත්වනු ලබයි. මෙවර විභාගයේ දී නිෂ්පාදන, ධීවර හා ඉදිකිරීම් ක්ෂේත්‍රයේ රැකියා සඳහා පමණක් අපේක්ෂකයින් තෝරාගැනීම සිදුකරන බව විදේශ සේවා නියුක්ති කාර්යංශය පවසයි. විභාගයේ ප්‍රතිඵල නොවැම්බර් මස 01 වැනි දින නිකුත් කිරීමට සැලසුම් කර ඇති බව ද එම කාර්යංශය වැඩිදුරටත් සඳහන් කරයි", "URL": "https://sinhala.adaderana.lk/news.php?nid=38068", "Category": null, "Parent URL": null}