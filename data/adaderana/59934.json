{"Source": "Adaderana", "Timestamp": "May 8, 2016 03:25 pm", "Headline": " පක්ෂ භේදයකින් තොරව සහයෝගය දෙන්න", "News Content": "රජයක් විසින් සංවර්ධන ව්‍යාපෘති ක්‍රියාත්මක කිරීමේ දී දේශපාලන පක්ෂ භේදයකින් තොරව සියළු දෙනාම ඊට සහයෝගය ලබාදිය යුතු බව පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍ය ගයන්ත කරුණාතිලක මහතා පවසයි. මැතිවරණවල දී කුමන පක්ෂයකට ඡන්දය භාවිත කළ ද සංවර්ධන ව්‍යාපෘති ක්‍රියාත්මක කිරීමේ දී ඊට සහයෝගය ලබාදිය යුතු බව අමාත්‍යවරයා පෙන්වා දෙයි.බෙන්තොට ප්‍රාදේශීය ලේකම් කොට්ඨාශයේ දෙද්දුව ප්‍රදේශය ආවරණය වන පරිදි ආරම්භ කිරීමට නියමිත සංචාරක ව්‍යාපෘතිය වෙනුවෙන් රජය වෙත පවරාගත් ඉඩම් සඳහා වන්දි ප්‍රදානය කිරීමේ අවස්ථාවට එක්වෙමින් ගයන්ත කරුණාතිලක අමාත්‍යවරයා මෙම අදහස් පළ කළේය. ග්‍රාමසේවා වසම් 13ක ඉඩම් හිමිකරුවන් සඳහා රුපියල් මිලියන 104ක මුදලක් මෙහිදි වන්දි ලෙස පිරිනමා තිබේ.", "URL": "https://sinhala.adaderana.lk/news.php?nid=59934", "Category": null, "Parent URL": null}