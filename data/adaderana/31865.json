{"Source": "Adaderana", "Timestamp": "February 23, 2013 11:40 am", "Headline": "ඔස්කා පිස්ටෝරියස්ට ඇප", "News Content": "මිනී මැරුම් චෝදනා මත අත්අඩංගුවට ගත් දකුණු අප‍්‍රිකානු පැරා ඔලිම්පික් පදක්කම් ලාභී ඔස්කා පිස්ටෝරියස් ඇප මත නිදහස් කර තිබේ. ඊට අදාළ නඩුව විභාගයට ගත් අවස්ථාවේ දී මහේස්ත‍්‍රාත්වරයා ඔහුට ඇප ලබාදී ඇති බව විදෙස් මාධ්‍ය වාර්තා කරයි. දකුණු අප‍්‍රිකානු රෑන්ඞ් මිලියනයක මුදල් ඇපයක් මත ඔහු මුදාහැර ඇති බව සඳහන්ය. තම පෙම්වතියව වෙඩි තබා ඝාතනය කිරීමේ චෝදනාව මත සැකපිට ඔස්කා පිස්ටෝරියස් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=31865", "Category": null, "Parent URL": null}