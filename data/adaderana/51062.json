{"Source": "Adaderana", "Timestamp": "May 2, 2015 01:01 pm", "Headline": "රට සල්ලි සිහිනය බොඳවෙයි ", "News Content": "රුපියල් 63 ලක්ෂයකට අධික වටිනාකමකින් යුත් විදෙස් මුදල් තොගයක් නිතී විරෝධී ලෙස දිවයිනෙන් රැගෙන යාමට උත්සහ කළ පුද්ගලයෙකු කටුනායක ගුවන්තොටපලේදී අත්අඩංගුවට ගෙන තිබේ.අපරාධ පරික්ෂණ නිලධාරින්ට ලද පැමිණිල්ලක් මත මෙම සැකකරු අත්අඩංගුවට ගෙන ඇති බව වාර්තා වෙයි. මොහු අද අළුයම කිව්.ආර්. 669 දරණ ගුවන් යානයෙන් දෝහා කටාර් බලා යාමට පැමිණ ඇති අතර මොහුගේ ගමන් මළු පරික්ෂා කිරිමේදී අදාළ විදෙස් මුදල් තොගය සොයාගෙන තිබේ. අදාළ ගමන් මළු තුළ තිබී අමෙරිකානු ඩොලර් 45 420, ඩිරාම් 5225 සහ ශ්‍රී ලංකා රුපියල් 19,000ක් සොයාගෙන ඇති බව අපරාධ පරික්ෂණ දෙපාර්තමේන්තුව සඳහන් කළේය. මේවායේ මුළු වටිනාකම රුපියල් 63 ලක්ෂ 62, 746ක් බව සඳහන්ය. අත්අඩංගුවට ගත් සැකකරු 39 හැවිරිදි කොළඹ ප්‍ර දේශයේ පදිංචිකරුවෙකු බව පොලිසිය සඳහන් කළේය. සැකකරු වැඩිදුර පරික්ෂණ සඳහා ශ්‍රී ලංකා රේගුවට බාරදී තිබේ.", "URL": "https://sinhala.adaderana.lk/news.php?nid=51062", "Category": null, "Parent URL": null}