{"Source": "Adaderana", "Timestamp": "May 23, 2012 05:15 pm", "Headline": "මිසයිල ගැසූ එල්.ටී.ටී.ඊ. සාමාජිකයින් තවදුරටත් රිමාන්ඩ්", "News Content": "යුද්ධය පැවති කාලය තුළ ශ්‍රී ලංකා ගුවන් හමුදාවට අයත් යානයකට මිසයිල ප්‍රහාරයක් එල්ල කර බිම හෙළා පුද්ගලයින් 44‍ දෙනෙකු මරණයට පත්කිරීම සම්බන්ධයෙන් රිමාන්ඩ් භාරයේ සිටින එල්.ටී.ටී.ඊ. සාමාජිකයින් දෙදෙනෙකු තවදුරටත් රිමාන්ඩ් භාරයේ තැබීමට අනුරාධපුර මහේස්ත්‍රාත් අධිකරණය නියෝග කර තිබේ. සැකකරුවන් ලබන 6 වැනි දින දක්වා රිමාන්ඩ් භාරයේ තබන ලෙස අනුරාධපුර ප්‍රධාන මහේස්ත්‍රාත් හා අතිරේක දිසා විනිසුරු රුවන්දිකා මාරපන මහත්මිය අද (23) නියෝග කර ඇත. ගුවන්යානයට ප්‍රහා‍ර එල්ල කිරීම සඳහා යොදාගත් බවට‍ සැක කෙරෙන මිසයිල අවි රජයේ රස පරීක්ෂකවරයා වෙත යොමු කර වාර්තාවක් කැඳවන ලෙස ද මහේස්ත්‍රාත්වරිය නියෝග කර තිබේ. 2000 වසරේ මාර්තු මස 30 වැනිදා ගුවන් හමුදාවට අයත් ඇන්‍ටනෝ 32 වර්ගයේ යානයක් විල්පත්තු වනාන්තරයට ඉහළින් පියාසර කරමින් තිබියදී මෙම ප්‍රහාරයට ලක්විය.", "URL": "https://sinhala.adaderana.lk/news.php?nid=24471", "Category": null, "Parent URL": null}