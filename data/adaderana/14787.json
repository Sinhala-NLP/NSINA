{"Source": "Adaderana", "Timestamp": "March 12, 2011 09:02 am", "Headline": "අවශ්‍ය වූවොත් පුංචි ඡන්දයේ ආරක්ෂාවට ත්‍රිවිධ හමුදාව කැඳවයි", "News Content": "එළඹෙන පළාත් පාලන මැතිවරණයේ දී ආරක්ෂාව සැලසීම සඳහා අවශ්‍ය වුවහොත් ත්‍රිවිධ හමුදාව ද කැඳවීමට තීරණය කර තිබේ. මැතිවරණ කොමසාරිස් දයානන්ද දිශානායක මහතාගේ ප්‍රධානත්වයෙන් ඊයේ(11) පැවති දේශපාලන පක්ෂ නියෝජිතයින්ගේ රැස්වීමේ දී මේ බව අනාවරණය වී ඇත. ඡන්ද පොළ වෙත පැමිණෙන ප්‍රභූ ආරක්ෂක නිලධාරීන් නිලඇඳුමින් සැරසී සිටීම අනිවාර්යය බව එහිදී මැතිවරණ කොමසාරිස්වරයා අදාළ දේශපාලන පක්ෂ නියෝජිතයින්ට දැනුම් දී තිබේ. එමෙන්ම ඡන්ද පොළ වෙත ඇතුළුවීමේ අවසරය අදාළ ඡන්ද පොළ නියෝජිතයින්ට පමණක් ලබාදීමට පියවර ගන්නා බව ප්‍රකාශ වී ඇත.", "URL": "https://sinhala.adaderana.lk/news.php?nid=14787", "Category": null, "Parent URL": null}