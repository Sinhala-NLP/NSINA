{"Source": "Adaderana", "Timestamp": "July 16, 2012 08:12 am", "Headline": "සන්ධානයේ නාම යෝජනා අත්සන් තබයි", "News Content": "එක්සත් ජනතා නිදහස් සන්ධානයේ මෙවර පළාත් සභා මැතිවරණයට අදාළ නාම යෝජනා පත්‍ර සඳහා අත්සන් තැබීම ඊයේ සිදුවිය. ඊයේ දිනයේ දී ජනාධිපති ලේකම් කාර්යාලයේ දී මෙම නාම යෝජනා පත්‍ර සඳහා අත්සන් කළ බව සඳහන්ය. එක්සත් ජනතා නිදහස් සන්ධානයේ මහලේකම් අමාත්‍ය සුසිල් ප්‍රේමජයන්ත් මහතාගේ ප්‍රධානත්වයෙන් යුතු නාම යෝජනා මණ්ඩලය මේ සඳහා එක්ව සිටි බව වාර්තා වේ. මෙවර මැතිවරණය සඳහා එක්සත් ජනතා නිදහස් සන්ධානය යටතේ තරග කිරීමට නියමිත සෙසු පක්ෂ වල නායකයින් ද මේ සඳහා එක්ව තිබේ. ඊයේ දිනයේ අත්සන් කරන ලද එම නාම යෝජනා පත්‍ර ඉදිරි දින 4 තුළ දිස්ත්‍රික් ලේකම් කාර්යාල වලට ලබා දීමට නියමිතය.", "URL": "https://sinhala.adaderana.lk/news.php?nid=25806", "Category": null, "Parent URL": null}