{"Source": "Adaderana", "Timestamp": "November 16, 2010 08:48 am", "Headline": "චීනයේ තට්ටු නිවාස සංකීර්ණයක ගින්නකින් 42ක් මරුට ", "News Content": "චීනයේ තට්ටු නිවාස සංකීර්ණයක ඇති වූ ගින්නකින් පුද්ගලයින් හතළිස් දෙදෙනෙකු ජීවිතක්ෂයට පත් වී තිබේ. ගින්නෙන් තවත් පුද්ගලයින් 90 දෙනෙකු පමණ පිළිස්සුම් තුවාල ලබා ඇති බව වාර්තා වේ. චීනයේ ෂැංහයි අගනුවර චයිනීස් සිටි තට්ටු නිවාස සංකීර්ණයේ මෙම ගින්න හට ගෙන ඇත. ඇති වූ මෙම ගින්න පාලනය කිරීම සඳහා ගිනි නිවන නිලධාරීන්ට පැය කිහිපයක් ගත වී ඇති බව වාර්තා වේ. ඒ සඳහා ගිනි නිවන නිලධාරීන් 80 දෙනෙකු පමණ සහභාගී වී තිබෙන බව සඳහන්ය. තට්ටු නිවාස සංකීර්ණයේ ගොඩනැගිලි ද්‍රව්‍ය වලට ගිනි ඇවිලීම හේතුවෙන් ගින්න විශාල වශයෙන් පැති‍ර ගොස් ඇති බව වාර්තා වේ. ගින්න ඇති වීමට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=12180", "Category": null, "Parent URL": null}