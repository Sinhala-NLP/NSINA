{"Source": "Adaderana", "Timestamp": "April 26, 2012 06:50 am", "Headline": "පී.එච්.අයිලා අදත් රාජකාරියෙන් බැහැරයි", "News Content": "මහජන සෞඛ්‍ය පරීක්ෂකවරුන් ආරම්භ කර ඇති ක්ෂේත්‍ර රාජකාරීවලින් ඉවත් වීමේ වෘත්තීය සමිති ක්‍රියාමාර්ගය අද දෙවන දිනටත් ක්‍රියාත්මකය. ඉල්ලීම් කිහිපයක් මුල් කරගනිමින් ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය ඊයේ මෙම වෘත්තීය සමිති ක්‍රියාමාර්ගය ආරම්භ කරන ලදී. සිය ගැටලු සම්බන්ධයෙන් හෙට දිනයේ මුදල් අමාත්‍යාංශ ලේකම්වරයා සමග වි‍ශේෂ සාකච්ඡාවක් පවත්වන බව එම සංගමයේ ප්‍රධාන ලේකම් සෙනරත් බණ්ඩාර මහතා ප්‍රකාශ කළේය. අදාළ සාකච්ඡාවෙන් සිය ඉල්ලීම්වලට යහපත් ප්‍රතිචාර ලැබුණහොත් වෘත්තීය සමිති ක්‍රියාමාර්ගය නතර කරන බවද සෙනරත් බණ්ඩාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=23804", "Category": null, "Parent URL": null}