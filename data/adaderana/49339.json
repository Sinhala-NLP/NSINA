{"Source": "Adaderana", "Timestamp": "February 14, 2015 08:30 am", "Headline": "නිදහස් පක්ෂ විධායක සභාව අද රැස්වෙයි  ", "News Content": "ශ්‍රී ලංකා නිදහස් පක්ෂයේ විධායක සභාව අද රැස්විමට නියමිතව තිබේ.බත්තරමුල්ල ,අපේගම පරිශ්‍රයේදී පක්ෂයේ විධායක සභාව රැස්වන බව සඳහන්ය.එහිදි වැදගත් තීන්දු තීරණ රැසක් ගැනිමට නියමිත බව ශ්‍රී ලංකා නිදහස් පක්ෂයේ මහලේකම් අනුර ප්‍රියදර්ශන යාපා මන්ත්‍රීවරයා පැවසුවේය.ඊට හිටපු ජනාධිපතිවරුන් වන මහින්ද රාජපක්ෂ මහතා සහ චන්ද්‍රිකා බණ්ඩාරනායක කුමාරතුංග මහත්මියද ඊට සහභාගී වීමට නියමිත බව සඳහන්ය. අද(14) පැවැත්වෙන විධායක සභාව සම්බන්ධයෙන් ඊයේ(13) රැස් වූ පක්ෂයේ මධ්‍යම කාරක සභාවේ දී කරුණු සාකච්ඡා වී තිබේ.පක්ෂ ව්‍යවස්ථාව සම්බන්ධයෙන්ද අද පැවැත්වෙන විධායක සභා රැස්වීමේදී තීරණ කිහිපයකට එළඹෙනු ඇති බව හිටපු අමාත්‍ය ආචාර්ය සරත් අමුණුගම මහතා කියා සිටියේය.", "URL": "https://sinhala.adaderana.lk/news.php?nid=49339", "Category": null, "Parent URL": null}