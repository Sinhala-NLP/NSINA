{"Source": "Adaderana", "Timestamp": "February 20, 2019 01:55 pm", "Headline": "මස්කෙලියේ තරුණයෙක් අතුරුදන්", "News Content": "මස්කෙලිය ප්‍රදේශයේ පදිංචි පැතුම් මදුසංක ලියනගේ නැමති 30 හැවිරිදි තරුණයෙක් අතුරුදන්ව ඇති බව අද දෙරණ වාර්තාකරු පවසයි. අදාළ තරුණයා ඊයේ(19) රාත්‍රියේ සිට අතුරුදන්ව ඇති බව තරුණයාගේ ඥාතින් විසින් මස්කෙලිය පොලීසිය වෙත පැමිණිල්ලක් කර ඇති බව වාර්තා වෙයි. මෙසේ අතුරුදහන් වී ඇත්තේ මස්කෙලිය තැපැල් කාර්යයාලය අසල පදිංචි අවිවාහක තරුණයෙකි. ඊයේ රාත්‍රියේ එම තරුණයාට දුරකථන ඇමතුමක් ලැබුණු බවත්, එම දුරකථන ඇමතුමෙන් පසු නිවසින් පිටව ගිය තම පුතා ආපසු නිවසට නොපැමිණි බව අතුරුදහන්ව සිටින තරුණයාගේ පියා පැවසීය. අතුරුදහන්ව සිටින තරුණයාගේ බවට සැකකරන පාවහන් යුඟලෙන් එක් පාවහනක් මවුස්සාකැලේ ජලාශයේ අසල තිබී එම තරුණයාගේ ඥාතින් විසින් අද(20) හඳුනාගැනීමත් සමඟ අතුරුදන් වි සිටින තරුණයා සොයා මවසුසාකැලේ ජලාශයේ මස්කෙලිය පොලීසිය හා ධිවරයන් එම ජලාශයේ මෙහෙයුමක්ද දියත් කර ඇති බව අප වාර්කාකරු පවසයි. මෙම තරුණා පිළිබදව තොරතුරක් වෙතොත් මස්කෙලිය පොලීසිය වෙත දැනුම් දෙන ලෙස අතුරුදන්ව සිටින තරුණයාගේ ඥාතින් ඉල්ලා සිටියි.", "URL": "https://sinhala.adaderana.lk/news.php?nid=104684", "Category": null, "Parent URL": null}