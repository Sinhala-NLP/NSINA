{"Source": "Adaderana", "Timestamp": "February 16, 2017 12:53 pm", "Headline": "අධිකරණ ක්ෂේත්‍රයේ පත්කිරීම් වලදී තනි තීන්දු අරන් නෑ", "News Content": "අධිකරණ ක්ෂේත්‍රයට අදාළ පත්කිරීම් සිදුකිරීමේදී කිසිදු අවස්ථාවක තම පුද්ගලික අභිමතය පරිදි තනි තීන්දු ගෙන නොමැති බව ජනාධිපති මෛත්‍රීපාල සිරිසේන මහතා පවසයි.මහාධිකරණ විනිසුරුවරයෙකු පත් කිරීම සම්බන්ධයෙන් පසුගිය දින වල විවිධ මාධ්‍ය ඔස්සේ එල්ල වූ චෝදනා වලට ප්‍රතිචාර දක්වමින් ජනාධිපතිවරයා කියා සිටියේ ශ්‍රී ලංකා නීතීඥ සංගමයේ ඉල්ලීමකට අනුව අදාළ පත්වීම සිදුකර ඇති බවය.ජාතික නීති සම්මේලනයේ සමාරම්භක උත්සවයට සහභාගීවෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=69703", "Category": null, "Parent URL": null}