{"Source": "Adaderana", "Timestamp": "July 26, 2012 10:22 am", "Headline": "රෝහල් 4ක් සංවර්ධනයට දශ ලක්ෂ 60ක්", "News Content": "උතුරු හා නැගෙනහිර පළාත්වල රෝහල් 4 ක් සංවර්ධනයට ඇමරිකා එක්සත් ජනපදයේ ජාත්‍යන්තර වෛද්‍ය හා සෞඛ්‍ය සංවිධානයෙන් රුපියල් දශ ලක්ෂ 60 ක මුදලක් ලබාදී තිබේ. යාපනය ,මඩකලපුව ශික්ෂණ රෝහල් , කිලිනොච්චිය මූලික රෝහල හා තෙලිප්පලෛයි පිළිකා රෝහල මේ යටතේ සංවර්ධනය කිරීමට නියමිතය. මීට අදාළ වන අවබෝධතා ගිවිසුම ඊයේ (25) පස්වරුවේ සෞඛ්‍ය අමාත්‍යංශ ලේකම් වෛද්‍ය නිහාල් ජයතිලක මහතා සහ අදාළ ඇමරිකානු සංවිධානයේ නියෝජිතයන් සමඟ අත්සන තබා ඇති බව සෞඛ්‍ය අමාත්‍යංශය සඳහන් කළේය. මෙම අවබෝධතා ගිවිසුම යටතේ උතුරු හා නැගෙනහිර පළාත්වල නැවත පදිංචි කරන ලද ජනතාවගේ සෞඛ්‍ය සංවර්ධනය උදෙසා මුල්‍ය ප්‍රතිපාදන ලබාදීමට ද නියමිතය.", "URL": "https://sinhala.adaderana.lk/news.php?nid=26078", "Category": null, "Parent URL": null}