{"Source": "Adaderana", "Timestamp": "December 25, 2012 12:25 pm", "Headline": "අලින් අවුරුදු 5ක් පුනරුත්ථාපනය කරයි", "News Content": "හොරොව්පතාන ප්‍රදේශයේ ඉදිකරමින් පවතින අලි පුනරුත්ථාපන සංරක්ෂණ මධ්‍යස්ථානයේ වැඩ කටයුතු ලබන අප්‍රේල් වන විට අවසන් කිරීමට බලාපොරොත්තු වන බව වනජීවි දෙපාර්තමේන්තුව පවසයි. අනුරාධපුර සහ අවට ප්‍රදේශවල සැරිසරමින් දේපළ හා ජීවිතවලට හානි සිදුකරන වන අලි මෙම ස්ථානයට ගෙනවිත් දැමීමට බලාපොරොත්තු වන බව එම දෙපාර්තමේන්තුව සඳහන් කළේය. විශේෂයෙන්ම මෙම ප්‍රදේශවල සැරිසරන තනි අලි මෙම ස්ථානයේ දී පුනරුත්ථාපනය සිදුකරන බව ද එම දෙපාර්තමේන්තුවේ අධ්‍යක්ෂ ජනරාල් එච්.ඩි. රත්නායක මහතා පැවසුවේය. වන අලි වසර 05ක පමණ කාලයක් පුනරුත්ථාපන කටයුතු සිදුකරන බව ඒ මහතා සඳහන් කළේය.", "URL": "https://sinhala.adaderana.lk/news.php?nid=30236", "Category": null, "Parent URL": null}