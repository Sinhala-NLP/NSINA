{"Source": "Adaderana", "Timestamp": "April 1, 2019 04:32 pm", "Headline": "බීමතින් සිටි බන්ධනාගාර නියාමකවරුන් 3කට වැඩ වරදී", "News Content": "බන්ධනාගාර රැඳවුවන් පිරිසක් ප්‍රවාහනය කරමින් තිබු බස් රථයක බීමත්ව සිටි බන්ධනාගාර නියාමකවරුන් තිදෙනෙකු අත්අඩංගුවට ගෙන ඇත. පොළොන්නරුව බන්ධනාගාරයේ සිට වැලිකඩ බන්ධනාගාරයට රැඳවුවන් පිරිසක් රැගෙන යමින් සිටි බස් රථයේ නිළධාරින් 07 දෙනෙකු ගමන් කරමින් සිට ඇති බව සඳහන්. බන්ධනාගාර බස් රථය මින්නේරිය පොලිස් නිළධාරීන් විසින් නවතා පරික්ෂා කිරීමේදි බීමත්ව සිටි බන්ධනාගාර නියාමකවරුන් තිදෙනා අත්අඩංගුවට ගෙන ඇත. එම නිළධාරින් අද (01) අධිකරණයට ඉදිරිපත් කිරීමට නියමිත අතර මින්නේරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=107160", "Category": null, "Parent URL": null}