{"Source": "Adaderana", "Timestamp": "January 19, 2010 12:54 pm", "Headline": "ඉවත්වන බවට කිසිවකු දැනුම් දී නෑ", "News Content": "ජනාධිපතිවරණ සටනින් ඉවත් වන බවට කිසිදු අපේක්ෂකයෙකු මැතිවරණ කොමසාරිස්වරයා වෙත ලිඛිත දැනුම් දීමක් සිදු කර නොමැති බව මැතිවරණ මහ ලෙක්ම් කාර්යාලය පවසයි. විවිධ අපේක්ෂකයින් ජනාධිපතිවරණ තරග බිමෙන් ඉවත් වන බවට ප්‍රසිද්ධ ප්‍රකාශ නිකුත් කර තිබුණ ද කිසිවෙකුත් එය ලිඛිතව දන්වා නොමැති බව නියෝජ්‍ය මැතිවරණ කොමසාරිස් මහින්ද දේශප්‍රිය මහතා පැවසීය. ප්‍රධාන ජනාධිපති අපේක්ෂකයින් දෙදෙනාට සහය පල කරමින් ජනාධිපතිවරණ සටනින් ඉවත් වන බව පුජ්‍ය බත්තරමුල්ලේ සීලරතන හිමියන් සහ මයෝන් මුස්තාෆා මහතා‍ මීට පෙර ප්‍රකාශ කර තිබූ අතර ඒ අනුව එවැනි ඉවත් වන අපේක්ෂකයින‍්ගේ වරප්‍රසාද ඉවත් කිරීමට මැතිවරණ කොමසාරිස්වරයා තීරණය කර තිබුණි. කෙසේ වෙතත් ඔවුන්ගේ නම් ඡන්ද පත්‍රිකාවෙන් ඉවත් නොකෙරෙන බව මැතිවරණ මහලේකම් කාර්යාලය පවසයි.", "URL": "https://sinhala.adaderana.lk/news.php?nid=6124", "Category": null, "Parent URL": null}