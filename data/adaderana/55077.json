{"Source": "Adaderana", "Timestamp": "November 13, 2015 02:49 pm", "Headline": "සිද්දික් යළි රිමාන්ඩ්", "News Content": "ජාත්‍යන්තර මත්ද්‍රව්‍ය ජාවාරම්කරුවෙකු බවට සැක කෙරෙන මොහොමඩ් සිද්දික් නැමැති සැකකරු තවදුරටත් රක්ෂිත බන්ධනාගාර ගත කිරිමට කොළඹ මහේස්ත්‍රාත් අධිකරණය නියෝග කර තිබේ.බන්ධනාගාර නිලධාරින් විසින් සැකකරු අද අධිකරණයට ඉදිරිපත් කළ බව අද දෙරණ අධිකරණ වාර්තාකරු පැවසුවේය.එහිදී අපරාධ පරික්ෂණ දෙපාර්තමේන්තුව අධිකරණයට වාර්තාවක් ඉදිරිපත් කරමින් සදහන් කර ඇත්තේ එම සැකකරුගේ බැංකු ගිණුම් සම්බනධයෙන් තවදුරටත් පරීක්ෂණ පවත්වන බවයි.එම නිසා ඇප ඉල්ලීම සම්බන්ධයෙන් විරුද්ධ වන බව අපරාධ පරික්ෂණ දෙපාර්තමේන්තුව ප්‍රකාශ කර ඇත.ඒ අනුව ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් ගිහාන් පිලපිටිය මහතා සැකකරු ලබන 27 වනදා දක්වා තවදුරටත් රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු සඳහන් කළේය.ජාත්‍යන්තර මත්ද්‍රව්‍ය ජාවාරම්කරුවෙකු ලෙස සැලකෙන මොහොමඩ් සිද්දික් නැමැති මෙම සැකකරු මිට මාස කිහිපයකට පෙර පාකිස්ථානයේදී අත්අඩංගුවට ගෙන මෙරටට රැගෙන එනු ලැබුවේය.", "URL": "https://sinhala.adaderana.lk/news.php?nid=55077", "Category": null, "Parent URL": null}