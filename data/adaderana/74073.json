{"Source": "Adaderana", "Timestamp": "June 9, 2017 05:15 pm", "Headline": "විපතට පත් ජනතාවට සහන දෙන්න අ.ඩො.මිලියන 2 ක් ", "News Content": "දිවයිනට බලපෑ ආපදා තත්ත්වය හේතුවෙන් විපතට පත් ජනතාවට සහන සැළසීම සඳහා අමෙරිකානු ඩොලර් මිලියන 02ක මූල්‍ය ප්‍රදානයක් ලබාදිමට ආසියානු සංවර්ධන බැංකුව එකඟතාව පළ කර තිබේ. ඊට අදාළ ගිවිසුම සඳහා අද(09) මුදල් අමාත්‍යාංශයේදී අත්සන් තබා ඇති බව සඳහන් වෙයි. ආසියානු සංවර්ධන බැංකුව වෙනුවෙන් එහි මෙරට නේවාසික කාර්යාල ප්‍රධානී ටාඩාටේරෝ හයාෂි සහ ශ්‍රී ලංකා රජය වෙනුවෙන් මුදල් හා ජනමාධ්‍ය අමාත්‍යාංශ ලේකම් ආචාර්ය ආර්.එච්.එස් සමරතුංග යන මහත්වරුන් එම ගිවිසුමට අත්සන් තැබූ බව මුදල් අමාත්‍යාංශය පැවසුවේය. ආසියානු සංවර්ධන බැංකුවේ ආසියා පැසිපික් ආපදා ප්‍රතිචාර පදනම මඟින් ලබා දෙන අතර මෙම මූල්‍ය ප්‍රදාන මඟින් ජනතාවට සහන සැලසීම සඳහා අවශ්‍ය ද්‍රව්‍යය මිලදී ගැනිමට නියමිතයි.", "URL": "https://sinhala.adaderana.lk/news.php?nid=74073", "Category": null, "Parent URL": null}