{"Source": "Adaderana", "Timestamp": "February 25, 2013 08:09 am", "Headline": "කටුනායකදී  ලක්ෂ 60ක කුඩු අල්ලයි", "News Content": "රුපියල් ලක්ෂ 60 ක් පමණ වටිනා හෙරොයින් තොගයක් සමඟ පුද්ගලයින් දෙදෙනෙකු කටුනායක ගුවන්තොටුපළේදී අත්අඩංගුවට ගෙන තිබේ. රේගු නිලධාරීන් විසින් ඊයේ (24) පස්වරුවේ අත්අඩංගුවට ගත් සැකකරුවන් සතුව හොරොයින් කිලෝග්‍රෑම් එකයි ග්‍රෑම් විස්සක් පමණ තිබූ බව වාර්තා වේ. ඔවුන් ඉන්දියාවේ සිට රෙදි ගෙන්වන මුවාවෙන් අදාළ ජාවාරමේ නිරතව සිටි බවට අනාවරණය වී ඇත. සැකකරුවන්ගෙන් එක් අයෙක් ඉන්දීය ජාතිකයෙකි. ඔවුන් වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යංශය වෙත භාරදී ඇත.", "URL": "https://sinhala.adaderana.lk/news.php?nid=31898", "Category": null, "Parent URL": null}