{"Source": "Adaderana", "Timestamp": "January 12, 2019 11:16 am", "Headline": "මහජන මුදල් විනාශ කළ තවත් කෝටි ගණනක අසාර්ථක ව්‍යාපෘතියක්", "News Content": "බදුල්ල ප්‍රාදේශීය ලේකම් කොට්ඨාශයේ ගොවි පවුල් 2,134 ක වෙනුවෙන් ඉදිකරන රඹුක්පොත ගොවිජන සේවා මධ්‍යස්ථාන ගොඩනැගිල්ල රුපියල් කෝටිගණනක මහජන මුදල් විනාශ කළ අසාර්ථක ව්‍යාපෘතියක් බවටපත්ව ඇනහිට ඇති බව වාර්තා වේ. ගොඩනැගිල්ල ඉදිකිරීම සඳහා රුපියල් මිලියන 10 ක මුදලක් වැයකර ඇති අතර මෙම ස්ථානය නාය අවධානමක් ඇති ස්ථානයක් බව හදුනාගැනීමෙන් පසු එයට පිළියමක් ලෙස නායයාම් අනතුරු අවම කිරීමේ රාජ්‍ය ප්‍රතිපාද ව්‍යාපෘතිය 2016 යටතේ ජාතික ගොඩනැගිලි පර්යේෂන ආයතනයේ උපදේශකයත්ව යටතේ වැයකළ මුදල් රුපියල් එක් කෝටි තිස්හත් ලක්ෂ හත්සිය විසිහත් දහස් පන්සිය විසි එකකි. ‍ගොඩනැගිල්ලේ ඉදිකිරීම් අවසන් අදියරේදි නතර කරදැමීම නිසා ඉදිකළ කොටසද වල් බිහිවී විනාශවෙමින් තිබෙන අතර නායයාම් අනතුරු අවම කිරීමේ ව්‍යාපෘතිය යටතේ ගොඩනැගිල්ල ආරක්ෂා කිරිමට වැයකල මුදලද නායගොස් ඇති බවට ගොවි ජනතාව චොදනා කරයි. මේ තත්ත්වය නිසා රඹුක්පොත ගොවිජන සේවා මධ්‍යාස්ථානායෙන් සේවා ලබාත් ජනතාව වසර 4ක වැඩි කාලයක සිට දුෂ්කර තාවයට පත්ව ඇති බව වාර්තා වේ. දැනට මෙම කාර්යාලය බදුල්ල ගොවිජනසේවා නියෝජ්‍ය අධක්ෂක කාර්යාලයේ ගොඩනැගිල්ලක් ඉහළ මහලේ තාවකාලිකව පවත්වාගෙන යන නමුත් එහි ඉඩ කඩ කිසිසේත්ම ප්‍රමාණවත් නොවන බව කෘෂීකර්ම ක්ෂේත්‍රයට අදාල ක්ෂේත්‍ර නිලධාරින් හා කිර්යාල සේවකයන් මෙන්ම ගොවි ජනතාවද පවසයි. මේ ගැටලුව බදුල්ල දිස්ත්‍රික් සම්බන්ධිකරන කමිටු රැස්වීමේ දි සෑම දිනකම කතා බහට ලක්වෙන නමුත් එහිදීද අවසන් විසදුමක් ලැබී බව අද දෙරණ වාර්තා කරු සඳහන් කරයි.", "URL": "https://sinhala.adaderana.lk/news.php?nid=102214", "Category": null, "Parent URL": null}