{"Source": "Adaderana", "Timestamp": "March 4, 2019 07:32 pm", "Headline": "ආර්ථිකය ගොඩනැගීමට කළ යුතු දේ ගැන ගෝඨා කියයි", "News Content": "මෙරට ආර්ථිකය ගොඩනැගීමට නම් පවතින ආර්ථික ප්‍රතිපත්ති වෙනස් කර නිවැරදි මාර්ගයක පවත්වාගත යුතු බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. අද(04) පස්වරුවේ කොළඹ පැවති උත්සවයකින් පසු මාධ්‍යෙව්දින් නැගු ප්‍රශ්න සඳහා පිළිතුරු ලබා දෙමින් ඒ මහතා මේ බව කියා සිටියේය. වෛද්‍ය ශාන්ත හෙට්ටිආරච්චි මහතා විසින් රචිත 'වෙනස සොයා දෙඇස අයා' ඇතුලු කෘති 3 ක් දොරට වැඩීම අද කොළඹ නව නගර ශාලාවේදි සිදු වුණි. ඒ සඳහා මහාචාර්ය කාලෝ ෆොන්සේකා හා හිටපු ආරක්ෂක ලේකම් ගෝඨාභය රාජපක්ෂ යන මහත්වරුන් ඇතුළු පිරිසක් එක්ව සිටියේය. අදට යෙදි ඇති මහාචාර්ය කාලෝ ෆොන්සේකා මහතාගේ 86 වැනි ඡන්ම දිනය ද එහිදි සමරනු ලැබුවේය.", "URL": "https://sinhala.adaderana.lk/news.php?nid=105479", "Category": null, "Parent URL": null}