{"Source": "Adaderana", "Timestamp": "July 12, 2017 02:59 pm", "Headline": "ගොළු හදවත විවර කරන්න යැයි ඒකාබද්ධය ඉල්ලයි", "News Content": "ආණ්ඩුව විසින් පළාත් පාලන මැතිවරණය නොපැවැත්වීමට සම්බන්ධයෙන් සිය ස්ථාවරය ප්‍රකාශ කරන ලෙස ඒකාබද්ධ විපක්ෂය ආර්. සම්බන්දන් මහතාගෙන් ඉල්ලීමක් කරයි. අද(12) පැවති ඒකාබද්ධ විපක්ෂයේ මාධ්‍ය හමුවට එක් වෙමින් මන්ත්‍රීවරයා මෙම අදහස් පළ කළේය. නිශ්ශබ්දව නොසිට ගොළු හදවත විවර කර තම මතය ප්‍රකාශ කරන ලෙස විපක්ෂ නායකවරයාගෙන් ඉල්ලා සිටින අතර රජය විසින් පළාත් පාලන හා පළාත් සභා ඡන්දය පැවැත්වීමට අවශ්‍ය ඉඩකඩ මැතිවරණ කොමිසමට ලබා දෙන්න ලෙසත් ඒකාබද්ධය ආණ්ඩුවෙන්ද ඉල්ලීමක් කරයි. මේ අතර ආණ්ඩුවට මැතිවරණයක් නොතියා සිටීමට යම් දේශපාලන බියක් ඇත්නම් එය ප්‍රජාතන්ත්‍රවාදී ක්‍රියාදාමය අවසන් කිරීමේ බයක් බවට පත්වීමට ඉඩ ඇතැයි අනතුරු අඟවන බව ද දිනේෂ් ගුණවර්ධන මහතා කියා සිටියේය. පළාත් පාලන හා පළාත් සභා මැතිවරණ දින නියමයක් නොමැතිව කල් දමමින් සිටින ආණ්ඩුවට එරෙහිව රටේ ප්‍රජාතන්ත්‍රවාදයට හා රටට ආදරය කරන සියල්ලටම ජාතික විරෝධතාවයකට එක්වන ලෙසත් එහි පළමු පියවර වශයෙන් ජාතික විරෝධතා දිනයක් ප්‍රකාශයට පත් කළ යුතු යැයි ද මෙම මාධ්‍ය හමුවට එක් වු පාර්ලිමේන්තු මන්ත්‍රී ඩලස් අලහප්පෙරුම මහතා පැවසීය.", "URL": "https://sinhala.adaderana.lk/news.php?nid=75173", "Category": null, "Parent URL": null}