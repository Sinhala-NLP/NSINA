{"Source": "Adaderana", "Timestamp": "May 30, 2016 11:33 am", "Headline": " බවුසරයට යටවී මරුට", "News Content": "බලංගොඩ, රාස්සගල පාර ප්‍රදේශයේ වාහන නඩත්තු සේවා ආයතනයකදී සිදු වූ අනතුරකින් එහි සේවකයෙකු මියගොස් තිබේ.නඩත්තු කටයුතු සඳහා ගෙනවිත් තිබූ බවුසර් රථයක් ඉහළට ඔසවා සේදීමේදී එය පෙරළී ඇති අතර එහිදී අදාළ සේවකයා ඊට යටවී ඇති බව පොලීසිය පැවසුවේය.එහිදි බරපතළ තුවාල ලැබු සේවකයා බලංගොඩ මූලික රෝහලට ඇතුළත් කිරීමේදී මියගොස් තිබේ.මියගොස් ඇත්තේ බලංගොඩ, වැවේවත්ත ප්‍රදේශයේ පදිංචිව සිටි 43 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=60609", "Category": null, "Parent URL": null}