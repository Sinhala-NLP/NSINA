{"Source": "Adaderana", "Timestamp": "September 19, 2018 07:21 pm", "Headline": "මම වෛරය අවසන් වෙනතුරු බලන් ඉන්නවා", "News Content": "එක්සත් ජනතා නිදහස් සන්ධානයේ හිටපු මහ ලේකම් පාර්ලිමේන්තු මන්ත්‍රි සුසිල් ප්‍රේමජයන්ත මහතා තමා සම්බන්දයෙන් සිදු කරන වෛරි සහගත ප්‍රකාශ තමා තැකිමකට ලක්නොකරන බව අමාත්‍ය දුමින්ද දිසානායක මහතා පවසයි. ඒ මහතා මේබව කියා සිටියේ ඊයේ (18) පස්වරුවේ පැවති ඒකාබද්ධ විපක්ෂයේ පක්ෂ නායක රැස්විමෙන් අනතුරුව පාර්ලිමේන්තු මන්ත්‍රි සුසිල් ප්‍රේමජයන්ත මහතා ,අමාත්‍ය දුමින්ද දිසානායක මහතා සම්බන්දයෙන් කළ ප්‍රකාශයට පිළිතුරු ලබා දෙමින්ය. එමෙන්ම මේ සම්බන්ධයෙන් අදහස් දැක්වු අමාත්‍යවරයා පැවසුවේ පාර්ලිමේන්තු මන්ත්‍රි සුසිල් ප්‍රේමජයන්ත මහතා තමන්ගේ පියාගේ වයස හා සමාන බවත් එතුමාට සන්ධානයේ ලේකම් ධූරය අහිමිවීම දරාගැනිමට නොහැකි වී ඇති බවයි. ඒ සම්බන්ධයෙන් අදහස් දැක්වු අමාත්‍යවරයා පැවසුවේ තමන් ලේකම් ධූරය දරන කාලයේ එතුමා ජාතික සංවිධායක වන බවයි. සම්බන්ධයෙන් එතුමාගේ වෛරය අවසන් වෙනතුරු තමන් බලන් සිටින බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=96361", "Category": null, "Parent URL": null}