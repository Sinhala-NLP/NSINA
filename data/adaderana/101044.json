{"Source": "Adaderana", "Timestamp": "December 20, 2018 01:20 pm", "Headline": "ළමා නිවාසයක ගින්නක්-ජීවිත හානී නෑ", "News Content": "අනුරාධපුර ජයන්ති මාවතේ පිහිටි ළමා නිවාසයක ගින්නක් හටගෙන තිබේ. ගින්නෙන් කිසිවෙකුටත් හානියක් සිදුවී නොමැති වුවත් ළමා නිවාසයේ උඩු මහළට දැඩි අලාභ හානි සිදුව තිබේ. ඊයේ(19) රාත්‍රීයේ මෙම ගින්න හටගෙන ඇති බව වාර්තා වෙයි. ළමා උඩු මහළේ සිදුකරමින් තිබූ ප්‍රතිසංස්කරණ කටයුත්තකට යොදාගත් පෑස්සුම් උපකරණයක් හේතුවෙන් ගින්න ඇති වන්නට ඇති බවට සැක කරයි. අප වාර්තාකරු පැවුසවේ අනුරාධපුර මහ නගර සභාවට අනුයුක්ත ගිනි නිවීමේ ඒකකයේ නිලධාරීන් විසින් පැයක පමණ පරිශ්‍රමයක් දැරීමෙන් අනතුරුව ගින්න පාලනය කිරීමට සමත් වූ බවයි. ගින්න හටගත් අවස්ථාවේදී ළමා නිවාසයේ ළමුන් 21 දෙනෙකු රැඳී සිට ඇති අතර ගින්නෙන් කිසිවෙකුටත් හානි සිදුවී නොමැත.", "URL": "https://sinhala.adaderana.lk/news.php?nid=101044", "Category": null, "Parent URL": null}