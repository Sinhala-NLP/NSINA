{"Source": "Adaderana", "Timestamp": "January 16, 2018 09:01 am", "Headline": " උතුරේ සිසුන් 274ක්ම විෂයන් 3ටම A  අරන්", "News Content": "2017 වර්ෂයේ අ.පො.ස.උ.පෙ. විභාගයේ ප්‍රතිඵලවලට අනුව උතුරු පළාතේ සිසුන් 274 දෙනෙකු විෂයන් තුනටම ''ඒ'' සාමාර්ථ ලබාගෙන ඇති අතර විභාගය සඳහා සිසුන් 11,591 ක් උතුරු පළාතෙන් පෙනී සිට තිබේ. විෂයන් තුනම සමත් ශිෂ්‍ය සංඛ්‍යාව 8956 ක් වන අතර විභාගය අසමත් සංඛ්‍යාව 816 කි. උතුරු පළාත තුළ අපොස.උ.පෙ විභාගය සමත්වීමේ ප්‍රතිශතය පෙනී සිටි සමස්ත අපේක්ෂකයින්ගෙන් 68.37% ක් වන අතර දිස්ත්‍රික්ක අනුව වර්ග කිරීමේදී ඉහළම සමත්වීමේ ප්‍රතිශතයක් වාර්තා වන්නේ මන්නාරම දිස්ත්‍රික්කයෙනි. දිස්ත්‍රික්ක අනුව විභාගය සමත්වීමේ ප්‍රතිශතයන් අනුව මන්නාරම 68.41% කි.මුලතිව් 66.47%ක් වන අතර යාපනය 65.88%ක් වෙයි. එම ප්‍රතිශතය වවුනියාව සඳහා 64.51%ක් වන අතර කිළිනොච්චියේ සමත් වීමේ ප්‍රතිශතය 62,31% කි. කෙසේ වෙතත් උතුරු පළාත් අධ්‍යාපන අමාත්‍යංශය සඳහන් කරනුයේ කාලාන්තරයක් තිස්සේ යුද්ධය පැවති උතුරු පළාතේ උසස් පෙළ ප්‍රතිඵල ඉතා ඉහළ මට්ටමක පවතින බවයි.", "URL": "https://sinhala.adaderana.lk/news.php?nid=83036", "Category": null, "Parent URL": null}