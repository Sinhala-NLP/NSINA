{"Source": "Adaderana", "Timestamp": "March 21, 2010 02:26 pm", "Headline": "ළමා සොල්දාදුවන්ට ක්‍රිකට්", "News Content": "එල්.ටි.ටි.ඊ. සංවිධානයට බැඳී ක්‍රියා කළ ළමා සොල්දාදුවන් පුනරුත්ථාපනය කිරීම සඳහා\"යුනිසෙෆ්\"සංවිධානයේ සහය ලැබී තිබේ. රජය සමග එක්ව මේ සඳහා විවිධ වැඩසටහන් ක්‍රියාත්මක කෙරෙන බව සඳහන් වේ. මොවුන් විවිධ ක්‍රීඩාවන් මෙන්ම වෘත්තීය පුහුණු සඳහා යොමු කිරීම එහි එක් පියවරකි. ඒ අනුව කොළඹ එස්.එස්.සී.ක්‍රීඩාංගණයේ එල්.ටි.ටි.ඊ ළමා සොල්දාදුවන් ඉලක්ක කරගෙන ක්‍රිකට් පුහුණු කඳවුරක් ස්ථාපිත කිරීමට ද නියමිතය. දින 5 ක කාලයක් මෙම පුහුණු කඳවුර පැවැත්වෙන අතර ඒ සඳහා ශ්‍රී ලංකා ක්‍රිකට් ආයතනයේ සහ ජාත්‍යන්තර ක්‍රිකට් කවුන්සිලයෙන් ද අනුග්‍රහය ලැබෙන බව සඳහන් වේ.", "URL": "https://sinhala.adaderana.lk/news.php?nid=7423", "Category": null, "Parent URL": null}