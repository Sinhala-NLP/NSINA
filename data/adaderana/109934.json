{"Source": "Adaderana", "Timestamp": "May 14, 2019 06:28 pm", "Headline": "නීති විරෝධී ධීවර ආම්පන්න සමඟ 5ක් අත්අඩංගුවට", "News Content": "නීති වීරෝධී ධීවර ආම්පන්න යොදා ගනිමින් ධීවර කටයුතුවල නිරත වූ පුද්ගලයින් 05 දෙනෙකු නාවික හමුදාව විසින් අත්අඩංගුවට ගෙන තිබේ. නැගෙනහිර නාවික විධානයට අනුයුක්ත නාවිකයින් පිරිසක් විසින් ත්‍රිකුණාමලය, රවුන්ඩ් දූපතට ඔබ්බෙන් වූ මුහුදු ප්‍රදේශයේදී ඔවුන් අත්අඩංගුවට ගෙන ඇති බව සඳහන්. අදාල ධීවරයින් සතුව තිබී නීති විරෝධී ධීවර ආම්පන්න තොගයක් සහ මසුන් කිලෝග්‍රෑම් 60 කට අධික තොගයක් නාවික හමුදා නිලධාරීන් භාරයට ගෙන තිබේ. සැකකරුවන් කින්නියා ප්‍රදේශයේ පදිංචිකරුවන් වන අතර ඔවුන් ඉදිරි විමර්ශන සදහා ත්‍රිකුණාමලය සහකාර ධීවර අධ්‍යක්ෂක කාර්යාලය වෙත භාරදිමට කටයුතු කල බව නාවික හමුදාව පැවසුවේය.", "URL": "https://sinhala.adaderana.lk/news.php?nid=109934", "Category": null, "Parent URL": null}