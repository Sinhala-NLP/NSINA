{"Source": "Adaderana", "Timestamp": "April 18, 2011 08:05 am", "Headline": "ජනපති අද බංග්ලාදේශයට යයි", "News Content": "ජනාධිපති මහින්ද රාජපක්ෂ මහතා තෙදින නිල සංචාරයක් සඳහා අද(18) බංග්ලාදේශය බලා පිටත්ව යයි. බංග්ලාදේශ ජනාධිපති සිල්ලූර් රහමන් මහතාගේ ආරාධනයකට අනුව මෙම සංචාරය සිදුකරන බව ජනාධිපති මාධ්‍ය අංශය සඳහන් කරනු ලැබීය. මෙහිදී ජනාධිපති මහින්ද රාජපක්ෂ මහතා බංග්ලාදේශ ජනාධිපතිවරයා‍ සහ එරට අග්‍රාමාත්‍ය ‍ෂෙයික් හසීනා මහත්මිය සමග ද්වීපාර්ශවීය සාකච්ඡා පැවැත්වීමට අපේක්ෂිතය. මීට අමතරව දෙරටේ නායකයන් අතර ද්වීපාර්ශවීය ගිවිසුම් කිහිපයකට ද අත්සන් තබනු ඇති බව ජනාධිපති මාධ්‍ය අංශය පැවසීය. ජනාධිපති මහින්ද රාජපක්ෂ මහතා බංග්ලාදේශයේ නිල සංචාරයක නිරත වන පළමු අවස්ථාව මෙය වේ.", "URL": "https://sinhala.adaderana.lk/news.php?nid=15527", "Category": null, "Parent URL": null}