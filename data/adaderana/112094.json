{"Source": "Adaderana", "Timestamp": "June 16, 2019 04:03 pm", "Headline": "තංගල්ල කාල්ටන් නිවසේ 189 වැනි ධර්ම දේශනාව අද", "News Content": "තංගල්ල කාල්ටන් නිවසේ පවත්වනු ලබන ධර්ම දේශනා මාලාවේ 189 වැනි ධර්ම දේශනාව අද පෙරවරුවේ එහිදී පැවැත්වුණි. මේ අතර ආබාධිත පුද්ගලයින් වෙත කෘතිම පාද බෙදාදීම විපක්ෂනායක මහින්ද රාජපක්ෂ මහතාගේ ප්‍රධානත්වයෙන් කාල්ටන් නිවසේදී සිදු කෙරුණි. සෑම මසකම පොහොය දිනය නිමිත්තෙන් තංගල්ල කාල්ටන් නිවසේ පවත්වනු ලබන ධර්ම දේශනා මාලාවේ 189 වැනි ධර්ම දේශනාව අද පෙරවරුවේ එම නිවසේදී පැවැත්වුණි. කැළණිය විශ්වවිද්‍යාලයේ සංස්කෘත හා පෙරදිග භාෂා පුහුණු අංශයේ ජ්‍යේෂ්ඨ මහාචාර්ය, ධර්මපාල පරපුර සංවිධානයේ නිර්මාතෘ පූජ්‍ය ඉඳුරාගාරේ ධම්මරතන හිමියන් මෙවර ධර්ම දේශනය සඳහා වැඩම කර සිටියේය. මේ අතර විපක්ෂනායක මහින්ද රාජපක්ෂ මහතා විසින් යුද්ධයෙන් ආබාධිත වූ රණවිරුවන් සහ පුනරුත්ථාපනය වූ එල්.ටී.ටී.ඊ. සාමාජිකයන් 18දෙනෙකු වෙත කෘතීම පාද බෙදාදීමක් ද මෙහිදී සිදු කෙරුණි.", "URL": "https://sinhala.adaderana.lk/news.php?nid=112094", "Category": null, "Parent URL": null}