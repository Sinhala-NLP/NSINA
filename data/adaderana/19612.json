{"Source": "Adaderana", "Timestamp": "October 27, 2011 09:15 am", "Headline": "කොරියානු භාෂා විභාගයේ ප්‍රතිඵල හෙට අන්තර්ජාලයට", "News Content": "මෙවර කොරියානු භාෂා ප්‍රවීණතා විභාගයේ ප්‍රතිඵල හෙට(28) දිනයේ අන්තර්ජාලයට නිකුත් කරන බව විදේශ සේවා නියුක්ති කාර්යාංශය පවසයි. පසුගිය 15 සහ 16 යන දෙදින පැවති අදාළ විභාගය සඳහා පුද්ගලයින් 50,000 ට ආසන්න සංඛ්‍යාවක් පෙනී සිටියේය. එහි ප්‍රතිඵල හෙට දිනයේ අන්තර්ජාලයට නිකුත් කරන බව විදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරි මංගල රන්දෙණිය මහතා ප්‍රකාශ කළේය. එම ප්‍රතිඵල කොරියානු මානව සම්පත් සංවර්ධන ආයතනය විසින් නිකුත් කරනු ලබන බව හෙතෙම සඳහන් කළේය. ඒ අනුව එම ප්‍රතිඵල එම ආයතනයේ නිල වෙබ් අඩවියෙන් සහ ශ්‍රී විදේශ සේවා නියුක්ති කාර්යාංශයේ නිල වෙබ් අඩවියෙන් ලබාගත හැකි බව ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=19612", "Category": null, "Parent URL": null}