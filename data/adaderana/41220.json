{"Source": "Adaderana", "Timestamp": "February 19, 2014 08:07 am", "Headline": "පරිභෝජනයට නුසුදුසු අර්තාපල් අලෙවි ස්ථාන 2ක් වටලයි ", "News Content": "පිටකොටුව, 04 වන හරස්වීදිය ප්‍රදේශයේ දී පරිභෝජනය සඳහා නුසුදුසු අර්තාපල් තොගයක් අලෙවි කරන ස්ථාන 02 ක් වටලා තිබේ. කොළඹ දිසා 02, මහජන සෞඛ්‍ය පරීක්ෂක ඇතුළු නිලධාරීන් කණ්ඩායමක් සහ පොලීසිය එක්ව වැටලීමක් සිදුකර ඇති බව සඳහන් වෙයි. වැටලීම සිදුකරන අවස්ථාවේ දී එම ස්ථාන වල තිබී පරිභෝජනයට නුසුදුසු අර්තාපල් කිලෝග්‍රැම් 6500 ක් සොයාගෙන තිබේ. අර්තාපල් තොගය විනාශ කිරීමට කටයුතු කළ බව පොලීසිය සඳහන් කරයි.", "URL": "https://sinhala.adaderana.lk/news.php?nid=41220", "Category": null, "Parent URL": null}