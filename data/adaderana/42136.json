{"Source": "Adaderana", "Timestamp": "March 28, 2014 11:14 am", "Headline": "බඳින තුවක්කුව පත්තුවී අ‍යෙක් මරුට ", "News Content": "අනුරාධපුර, ගම්බිරිගස්වැව ප්‍රදේශයේ දී බඳින ලද තුවක්කුවක් ක්‍රියාත්මක වීමෙන් පුද්ගලයෙකු මියගොස් තිබේ. එම පුද්ගලයා තවත් අයෙකු සමඟ දඩයමේ යමින් සිටියදී අනතුරට මුහුණ පා ඇති බව පොලීසිය සඳහන් කළේය. බරපතළ තුවාල ලැබු පුද්ගලයා අනුරාධපුර රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 52 හැවිරිදි ගම්බිරිගස්වැව, බුහාරිනූර් ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=42136", "Category": null, "Parent URL": null}