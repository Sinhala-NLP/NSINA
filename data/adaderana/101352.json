{"Source": "Adaderana", "Timestamp": "December 27, 2018 10:45 am", "Headline": "ඉන්දුනීසියාවේ ගුවන් මාර්ග වෙනස් වෙයි", "News Content": "ඉන්දුනීසියාවේ ක්‍රැකටෝවා ගිනි කන්ද යලි සක්‍රීයවිම හේතුවෙන් ඉන්දුනීසියාව ආශ්‍රිත ගුවන් ගමන් මාර්ග වෙනස් කිරීමට බලධාරීන් පියවර ගෙන ඇත. ගිනි කන්දට ඉහළින් වූ ගුවනේ කිලෝමීටර් 05ක් වූ ප්‍රදේශය ගුවන් ගමන් වලින් තොර කලාපයක් ලෙස ප්‍රකාශයට පත් කර ඇති බව විදෙස් මාධ්‍ය වාර්තා කළේය. ක්‍රැක්ටෝවා ගිනි කන්ද පසුගිය කාලය පුරා අවස්ථා කිහිපයකදී සක්‍රීය වූ අතර පසුගිය සෙනසුරාදා ගිනි කන්ද පුපුරායාමත් සමඟ හටගත් සුනාමි තත්ත්වයක් හේතුවෙන් ඉන්දුනීසියාවේ පුද්ගලයින් සිය ගණනක පිරිසක් ජිවිතක්ෂයට පත් වුණි.", "URL": "https://sinhala.adaderana.lk/news.php?nid=101352", "Category": null, "Parent URL": null}