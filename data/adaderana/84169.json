{"Source": "Adaderana", "Timestamp": "February 10, 2018 10:03 am", "Headline": " මැතිවරණ රාජකාරි වාහනය පෙරළිලා 3කට තුවාලයි", "News Content": "මුලතිව්, නන්දිකඩාල් හන්දිය ආසන්නයේදී සිදු වූ අනතුරකින් මුලතිව් සහකාර තේරීම් භාර නිලධාරී කුමාරස්වාමි මුරලිදරන් මහතා තුවාල ලබා තිබේ. ඔහු ගමන් ගත් කැබ් රථය අද(10) අළුයම මාර්ගයෙන් ඉවත පැනීම හේතුවෙන් අනතුර සිදුව ඇති බව පොලීසිය පැවසුවේය. අනතුරෙන් ඔහුගේ ආරක්ෂාව සඳහා යොදවා සිටි පොලිස් නිලධාරීන් දෙදෙනා සහ රියදුරු සුළු තුවාල ලබා ඇති බව වාර්තා වෙයි. සහකාර තේරීම් භාර නිලධාරී කුමාරස්වාමි මුරලිදරන් මහතා සහ අනෙක් තුවාලකරුවන් ප්‍රතිකාර සඳහා මාංචෝල රෝහලට ඇතුළත් කළ බව පොලීසිය සඳහන් කළේය.", "URL": "https://sinhala.adaderana.lk/news.php?nid=84169", "Category": null, "Parent URL": null}