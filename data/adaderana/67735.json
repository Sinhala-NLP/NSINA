{"Source": "Adaderana", "Timestamp": "January 5, 2017 11:35 am", "Headline": " නායකත්වයෙන් ඉවත්වීමට දෝණි තීරණය කරයි", "News Content": "ඉන්දීය ක්‍රිකට් කණ්ඩායමේ එක්දින සහ 20යි 20 නායකත්වයෙන් ඉවත්වීමට මහේන්ද්‍ර සිං දෝණි තීරණය කර තිබේ.එළඹෙන එංගලන්ත සංචාරයේදී ඔහු සිය නායකත්වයෙන් ඉවත් වන බව දැනුම් දී ඇත.ඒ අනුව මහේන්ද්‍ර සිං දෝණි ඉදිරියේදී කඩුලු රකින්නෙකු සහ පිතිකරුවෙකු ලෙස ඉන්දීය කණ්ඩායමේ කටයුතු කරනු ඇත.මහේන්ද්‍ර සිං දෝණි එක්දින තරඟ 199කට නායකත්වය ලබාදී ඇති අතර 20යි 20 තරග 72කට නායකත්වය ලබාදී තිබේ.මහේන්ද්‍ර සිං දෝණි 2014 වර්ෂයේ සිට ඉන්දීය ටෙස්ට් නායකත්වයෙන් ද ඉවත් වුණි.", "URL": "https://sinhala.adaderana.lk/news.php?nid=67735", "Category": null, "Parent URL": null}