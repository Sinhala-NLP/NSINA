{"Source": "Adaderana", "Timestamp": "January 7, 2019 09:30 pm", "Headline": "උතුරට රෙජිනෝල්ඩ් නැවත ඕනෑ-යාපනයේ උද්ඝෝෂණයක්", "News Content": "උතුරු පළාත් ආණ්ඩුකාර ලෙසට උතුරු පළාත් හිටපු ආණ්ඩුකාර රෙජිනෝල්ඩ් කුරේ මහතා නැවත පත් කරන ලෙස ඉල්ලා යාපනය දිස්ත්‍රික් ලේකම් කාර්යාලය ඉදිරිපිටදි උතුරු පළාතේ සිවිල් සංවිධාන නියෝජිතයින් අද(07) උද්ඝෝෂණයක නිරත විය. යාපනය,මුලතිව්,කිලිනොච්චිය හා වවුනියාව දිස්ත්‍රික් සිවිල් සංවිධාන නියෝජිතයින් පිරිසක් උද්ඝෝෂණය වෙනුවෙන් එක්ව සිටියහ. උද්ඝෝෂණයට එක්වූවන් පැවසූවේ රෙජිනෝල්ඩ් කුරේ මහතා උතුරේ ජනතාව ගැටළු සම්බන්ධයෙන් මනා අවබෝධයකින් කටයුතු කළ බැවින් කුරේ මහතා උතුරේ නව ආණ්ඩුකාරවරයා ලෙස පත් කළ යුතු බවයි. උතුරු පළාත් නව ආණ්ඩුකාර ලෙස සුරේන් රාගවන් මහතා පත් කිරීමට ජනාධිපතිවරයා කටයුතු කොට තිබු අවස්ථාවේදී උතුරේ සිවිල් සංවිධාන නියෝජිතයින් රෙජිනෝල්ඩ් කුරේ මහතා නැවත පත් කරන ලෙසට ඉල්ලීම් කළහ. උද්ඝෝෂණයට එක්වූවන් කුරේ මහතා ඉල්ලීම් කරමින් යාපනය දිස්ත්‍රික් ලේකම් හරහා ජනාධිපතිවරයා වෙත යොමු කිරීමට සංදේශයක්ද යාපනය අතිරේක දිස්ත්‍රික් ලේකම් වෙත භාරදෙනු ලැබීය.", "URL": "https://sinhala.adaderana.lk/news.php?nid=101964", "Category": null, "Parent URL": null}