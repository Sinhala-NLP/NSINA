{"Source": "Adaderana", "Timestamp": "October 14, 2017 12:12 pm", "Headline": "ප‍්‍රාදේශීය ලේකම් කාර්යාලයටත් සතොස එයි", "News Content": "සතොස අලෙවිසැල් ජාලය ලංකාව පුරා තවදුරටත් ව්‍යාප්ත කිරීමේ අරමුණින් අරමුනින් දිවයින පුරා පිහිටි ප්‍රාදේශිය ලේකම් කාර්යාල කේන්ද්‍ර කරගනිමින් අලෙවිසැල් පිහිටුවීම සඳහා ස්වදේශ කටයුතු අමාත්‍යාංශය හා එක්ව කටයුතු කිරීමට තම අමාත්‍යාංශය සූදානමින් සිටින බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි. අමාත්‍යවරයා මේ බව පැවසුවේ ඊයේ(13) කර්මාන්ත හාවාණිජ කටයුතු අමාත්‍යාංශයේදී පැවති මාධ්‍ය හමුවකදීය. අත්‍යවශ්‍ය භාණ්ඩවල වෙළඳපොල තත්ත්වය හා සතොස ආයතනය මගින් පහසු මිලට අත්‍යවශ්‍ය භාණ්ඩ ලබාදීම පිළිබඳව ජනතාව දැනුම්වත් කිරීම සඳහා මෙම මාධ්‍ය හමුව සංවිධානය කර තිබුණි. ඒ අනුව දිවයින පුරා පිහිටි ප්‍රාදේශීය ලේකම් කාර්යාල තුන්සීය තිස් දෙක (332) කේන්‍ද්‍ර කරගනිමින් මෙම සතොස අලෙවිසැල් ක‍්‍රියාත්මක කරන බවත් එමගින් එකම මිලක් යටතේ අත්‍යවශ්‍ය භාණ්ඩ හා අනෙකුත් සිල්ලර භාණ්ඩ නගරයේ ජනතාවට මෙන්ම ග්‍රාමීය ජනතාවටත් හිඟයකින් තොරව ලබාගැනීමට ඉඩ සැලසෙන බවත් අමාත්‍යවරයා පවසයි.", "URL": "https://sinhala.adaderana.lk/news.php?nid=78694", "Category": null, "Parent URL": null}