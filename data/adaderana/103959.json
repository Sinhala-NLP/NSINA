{"Source": "Adaderana", "Timestamp": "February 9, 2019 09:52 am", "Headline": "වෙඩි තැබීමකින් අඹුසැමි යුවලකට තුවාල", "News Content": "දොම්පේ වනලුවාව උතුර ප්‍රදේශයේදී සිදු කළ වෙඩි තැබීමකින් අඹුසැමි යුවලක් තුවාල ලබා ඇත. බහින්බස්වීමක් දුරදිග යාමෙන් පුද්ගලයෙකු විසින් මෙම වෙඩි තැබීම සිදු කර ඇති බව පොලිසිය පැවසුවේය. වෙඩි වැදීමෙන් තුවාල ලැබූ ඔවුන් දෙදෙනා ප්‍රතිකාර සඳහා දොම්පේ රෝහලට ඇතුළත් කර ඇත. තුවාල ලබා ඇත්තේ 23 හැවිරිදි වානලුවාව ප්‍රදේශයේම පදිංචි යුවලක් බව සඳහන්. වෙඩි තැබීම සිදු කළ සැකකරු හදුනාගෙන ඇති අතර ඔහු අත්අඩංගුවට ගැනිම සඳහා දොම්පේ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103959", "Category": null, "Parent URL": null}