{"Source": "Adaderana", "Timestamp": "June 22, 2017 10:32 am", "Headline": "සීමාව උල්ලංඝණය කළ 4ක් අල්ලයි ", "News Content": "මෙරට මුහුදු සීමාව උල්ලංඝණය කරමින් ධීවර කටයුතු වල නිරත වූ ඉන්දීය ධීවරයින් සිව් දෙනෙකු නාවික හමුදාව විසින් අත්අඩංගුවට ගෙන තිබේ.ඩෙල්ෆ් දූපතට වයඹ දෙසින් වූ මුහුදු ප්‍රදේශයේදී මොවුන් අත්අඩංගුවට ගත් බව නාවික හමුදාව සඳහන් කළේය.එහිදී මෙම ධීවරයින් පැමිණි ට්‍රේලර් යාත්‍රාවද නාවික හමුදාව බාරයට ගෙන තිබේ.අත්අඩංගුවට ගත් ධීවරයින් සහ යාත්‍රාව ඉදිරි විමර්ශන සඳහා යාපනය සහකාර ධීවර අධ්‍යක්ෂක වෙත බාරදීමට නියමිත බව නාවික හමුදාව පවසයි.", "URL": "https://sinhala.adaderana.lk/news.php?nid=74452", "Category": null, "Parent URL": null}