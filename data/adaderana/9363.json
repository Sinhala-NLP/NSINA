{"Source": "Adaderana", "Timestamp": "July 3, 2010 10:30 am", "Headline": "ගබ්සා මධ්‍යස්ථානයක් වටලයි", "News Content": "ජාඇල, ඒකල ප්‍රදේශයේ කාලයක සිට පවත්වාගෙන යන ලද ගබ්සා මධ්‍යස්ථානයක් වැටලීමට ජාඇල පොලිසිය සමත්ව තිබේ. අද පෙරවරුවේ සිදුකළ මෙම වැටලීමේ දී අදාළ වෛද්‍යවරයා ඇතුළු පුද්ගලයින් තිදෙනෙකු අත්අඩංගුවට ගැනීමට හැකිවූ බව පොලිසිය සඳහන් කරයි. දීර්ඝ කාලයක සිට මෙම ගබ්සා මධ්‍යස්ථානය අදාළ වෛද්‍යවරයා විසින් පවත්වාගෙන ගොස් ඇති අතර එක් ගබ්සාවක් සිදුකිරීම සඳහා රුපියල් 12,000 ක මුදලක් අයකර ඇති බව ද සඳහන් වේ. ‍ ගබ්සාවන් සිදුකර ගැනීම සඳහා අදාළ ස්ථානයට පැමිණි කාන්තාවන් 13 දෙනෙකු ද වෛද්‍ය පරීක්ෂණ සඳහා යොමු කළ බව පොලිසිය කියා සිටියි. ජාඇල පොලිසිය සිද්ධිය සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=9363", "Category": null, "Parent URL": null}