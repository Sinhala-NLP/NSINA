{"Source": "Adaderana", "Timestamp": "January 21, 2011 04:26 pm", "Headline": "ගංවතුර සහනාධාර බෙදා හැරීමේ ක්‍රමවේදය ගැන රජය හෙළි කළ යුතුයි", "News Content": "ගංවතුර සහනාධාර බෙදා හැරීම සඳහා ක්‍රමවත් වැඩපිළිවෙලක් රජය සතුව නැතැයි එක්සත් ජාතික පක්ෂය චෝදනා කරයි. ජල ගැලීම් හේතුවෙන් සිදුවු වගා හානී සඳහා විදේශ වලින් ආධාර රැසක් ලැබී ඇති බව එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. එම ආධාර බෙදා හැරීමේ ක්‍රමවේදය කුමක් ද යන්න රජය හෙළි කළ යුතු බව ද කිරිඇල්ල මහතා පවසයි. විදේශ වලින් ලැබී ඇති එම ආධාර ජනතාව අතර කඩිනමින් බෙදා හැරීමට රජය පියවර ගත යුතු බව කොළඹ අද(21) පැවති මාධ්‍ය හමුවකට එක්වෙමින් ඔහු වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=13659", "Category": null, "Parent URL": null}