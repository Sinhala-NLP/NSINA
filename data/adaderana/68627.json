{"Source": "Adaderana", "Timestamp": "January 26, 2017 03:56 pm", "Headline": " හෙට රැළියට අපි නෑ ", "News Content": "හිටපු ජනාධිපති මහින්ද රාජපක්‍ෂ මහතාගේ ප‍්‍රධානත්වයෙන් හෙට(27) දිනයේ පැවැත්වීමට සූදානම් කර ඇති ඒකාබද්ධ විපක්ෂයේ රැළියට නුවරඑළිය දිස්ති‍්‍රක්කයේ කිසිඳු ශ්‍රීලනිප සාමාජිකයෙකු සහභාගී නොවන බව නුවරඑළිය දිස්ති‍්‍රක්කයේ ශ්‍රී ලංකා නිදහස් පක්ෂයේ සභාපති පෙරියසාමි ප‍්‍රදීපන් මහතා අවධාරණය කරයි.නුවරඑළිය දිස්ති‍්‍රක්කයේ ශ්‍රීලනිප පාක්ෂිකයින් වත්මන් ජනාධිපති මෛත්‍රීපාල සිරිසේන මහතාගේ නායකත්වය පිළිගෙන ශ්‍රී ලංකා නිදහස් පක්ෂයේ ප‍්‍රතිපත්ති හා පක්ෂයේ විනයට අනුව කටයුතු කරන බවත් ඒ මහතා පවසයි. පෙරියසාමි ප‍්‍රදීපන් මහතා මේ බව කියා සිටියේ අද(26) හැටන් ශ්‍රී ලංකා නිදහස් පක්ෂ කාර්යාලයේ පැවති මාධ්‍ය හමුවකට එක්වෙමිනි. ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී උදය ගම්මන්පිල මහතා ඇතුළු තවත් මන්ත්‍රීවරුන් පිරිසක් ශ්‍රී ලංකා නිදහස් පක්ෂය විනාශ කිරීමේ කටයුත්තක නියලී සිටින බවත් ඒ මහතා පෙන්වා දුනි.එමෙන්ම ශ්‍රී ලංකා නිදහස් පක්ෂය දෙකඩ නොකට 2020 වසරේදී ශ්‍රි ලංකා නිදහස් පක්ෂයේ රජයක් පිහිටුවීමට සියලු දෙනා එකට එක්වී කටයුතු කළ යුතු බවද ඒ මහතා පෙන්වා දී තිබේ.", "URL": "https://sinhala.adaderana.lk/news.php?nid=68627", "Category": null, "Parent URL": null}