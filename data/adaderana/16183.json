{"Source": "Adaderana", "Timestamp": "May 19, 2011 08:51 am", "Headline": "ඉන්දීය ප්‍රිමියර් ලීග් තරගාවලියේ සුපර් කිංග්ස් පෙරමුණේ", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(18) පැවති තවත් තරගයකින් කොචි ටස්කර්ස් කේරල කණ්ඩායම පරදා චෙන්නායි සුපර් කිංග්ස් කණ්ඩායම ලකුණු 11ක ජයක් හිමිකර ගැනීමට සමත් විය. තරගයේ ප්‍රථමයෙන් පන්දුවට පහරදුන් චෙන්නායි සුපර් කිංග්ස් කණ්ඩායම නියමිත පන්දුවාර විස්ස අවසානයේ කඩුලු පහක් දැවී ලබාගත් ලකුණු සංඛ්‍යාව 152කි. එම ඉනිම වෙනුවෙන් මයික් හසී ලකුණු 32ක් ලබා ගත්තේය. පන්දු යැවීමේ දී කොචි ටස්කර්ස් කේරල කණ්ඩායමේ රවීන්ද්‍ර ජඩේජා ලකුණු 26 ට බිඳ හෙලූ කඩුලු සංඛ්‍යාව 02 කි. ලකුණු 153ක ඉලක්කයක් හඹාගිය කොචි ටස්කර්ස් කේරල කණ්ඩායමට පන්දුවාර විස්ස අවසානයේ කඩුලු පහක් දැවී ලබාගත හැකි වුයේ ලකුණු 141 ක් පමණි. ඉන්දීය ප්‍රිමියර් ලීග් තරගාවලියේ මෙතෙක් පැවති තරගවලින් චෙන්නායි සුපර් කිංග්ස් කණ්ඩායම පෙරමුණ ගෙන සිටියි. රෝයල් චැලෙන්ජර්ස් බැංගලෝර් කණ්ඩායම දෙවන ස්ථාන‍යේ පසුවෙයි.", "URL": "https://sinhala.adaderana.lk/news.php?nid=16183", "Category": null, "Parent URL": null}