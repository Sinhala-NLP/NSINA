{"Source": "Adaderana", "Timestamp": "October 17, 2012 10:48 am", "Headline": "දත්ත රැස් කරන විදිහ වෙනස් කරන්න", "News Content": "ගූගල් වෙබ් අඩවිය භාවිතා කරන පුද්ගලයින්ගේ දත්ත රැස් කරන ආකාරය වෙනස් කරන ලෙස යුරෝපා සංගමය ගූගල් සමාගමට නියෝග කර තිබේ. වෙබ් අඩවිය භාවිතා කරන්නන්ගේ පුද්ගලිකත්වය ආරක්ෂා වන ලෙස අදාළ දත්ත ලබා ගත යුතු බව යුරෝපා සංගමය පෙන්වාදෙයි. පසුගිය මාර්තු මාසයේ සිට ගූගල් සමාගම දත්ත රැස්කරන ආකාරය වෙනස් කර ඇති අතර වෙළඳ දැන්වීම්වලින් ලැබෙන ආදායම වැඩිකර ගැනීම එහි අරමුණ වී තිබේ. එහෙත් මෙය පුද්ගලික දත්ත ආරක්ෂා කිරීම පිළිබඳ යුරෝපා සංගමයේ නීති විධි විධානවලට පටහැනි බව පවසන මෙම ක‍්‍රමය ඉදිරි මාස 4 ඇතුළත වෙනස් කළ යුතු බව යුරෝපා සංගමය පෙන්වාදෙයි. කෙසේ වෙතත් පුද්ගලික දත්ත රැස්කිරීම සම්බන්ධ සිය ප‍්‍රතිපත්තිය යුරෝපා සංගමයේ නීතිවලට අනුකූලව සකස් කර ඇති බව ගූගල් සමාගම පවසයි.", "URL": "https://sinhala.adaderana.lk/news.php?nid=28357", "Category": null, "Parent URL": null}