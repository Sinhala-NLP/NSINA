{"Source": "Adaderana", "Timestamp": "July 25, 2010 11:10 am", "Headline": "ගංජා සමග පුද්ගලයෙක් අත්අඩංගුවට ", "News Content": "ගංජා කි‍ලෝ 21 ග්‍රෑම් 197 ක් ළඟ තබා ගත් පුද්ගලයෙකු රත්මලාන ප්‍රදේශයේ දී අත්අඩංගුවට ගෙන තිබේ. රත්මලාන දුම්රියපොළ මාර්ගයේ දී පොලිස් මත්ද්‍රව්‍ය කාර්යාංශයේ නිලධාරීන් විසින් මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. සැකකරු ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් අනතුරු රක්ෂිත බන්ධනාගාර ගත කර තිබේ. පොලිස් මත්ද්‍රව්‍ය කාර්යාංශය මේ සම්බන්ධයෙන් වැඩි දුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=9825", "Category": null, "Parent URL": null}