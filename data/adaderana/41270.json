{"Source": "Adaderana", "Timestamp": "February 21, 2014 12:06 pm", "Headline": "කෝටි 22ක රත් සඳුන් රේගුවේ - සැකකරුවන් හොයයි", "News Content": "ඩුබායි සිට මෙරටට ගෙන්වා යළි වෙනත් රටකට ගෙනයාමට සැලසුම් කර තිබූ රුපියල් කෝටි 22ක් පමණ වටිනා රත් සඳුන් තොගයක් අඩංගු කන්ටේනරයක් රේගු නිලධාරීන් විසින් භාරයට ගෙන තිබේ. ඔරුගොඩවත්ත, කන්ටේනර් ගබඩා අංගනයේ තිබූ මෙම සැක කටයුතු කන්ටේනරය රේගු නිලධාරීන් විසින් පරික්ෂාවට ලක් කර ඇත. එය තුළ තිබී රතු සඳුන් කිලෝ ග්‍රෑම් 10,360ක් සොයාගත් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. මෙම රත් සඳුන් තොගය ගෙන්වූ පුද්ගලයා හා ගෙනයාමට සැලසුම් කර තිබූ රට ගැන කිසිදු තොරතුරක් මේ දක්වා අනාවරණය වී නැතැයිද පැවසූ ඒ මහතා සිද්ධිය ගැන පරීක්ෂණ සිදුවන බව කියා සිටියේය. මෙම කන්ටේනරය මීට සතියකට පමණ ඉහතදී මෙරටට ගෙන්වා ඇතැයි සැක කරන බවද හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=41270", "Category": null, "Parent URL": null}