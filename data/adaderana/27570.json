{"Source": "Adaderana", "Timestamp": "September 20, 2012 08:35 am", "Headline": "අධිකරණ සේවා කොමිසමට අතපොවන්නේ කවුද?", "News Content": "අධිකරණ සේවා කොමිසමට බලපෑම් එල්ල කරන බාහිර පාර්ශව පිළිබඳව ජනතාව දැනුවත් කළ යුතු බව නීතීඥවරුන් පවසයි. ඇතැම් බාහිර පාර්ශව විසින් අධිකරණ සේවා කොමිසමේ කටයුතුවලට බලපෑම් එල්ල වන බව එම කොමිසමේ ලේකම් මංජුල තිලකරත්න මහතා විසින් පසුගියදා නිවේදයක් නිකුත් කරමින් සඳහන් කර තිබිණි. අදාළ ප්‍රකාශය බරපතල බව මෙම නිවේදනය සම්බන්ධයෙන් අදහස් දැක්වූ නීතීඥ සංගම් සඳහන් කරයි. එම නිසා අදාළ බලපෑම් එල්ල කරන පුද්ගලයින් පිළිබඳව අධිකරණ සේවා කොමිසම විසින් හෙළිකළ යුතු බව නීතීඥවරුන් කියා සිටියි.", "URL": "https://sinhala.adaderana.lk/news.php?nid=27570", "Category": null, "Parent URL": null}