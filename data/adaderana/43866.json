{"Source": "Adaderana", "Timestamp": "June 10, 2014 01:12 pm", "Headline": "අලි මවගේ හා පැටවාගේ දිවි රැකේ - සිවිල් ආරක්ෂකයා රෝහලේ", "News Content": "ගල්ගමුව, මීගලෑව, ගනංගමුව ප්‍රදේශයේ වගා ළිඳකට වැටී සිටි අලි මවක හා පැටවෙකු පැය කිහිපයක මෙහෙයුමකින් පසු ගොඩගැනීමට සිවිල් ආරක්ෂක බලකායේ සාමාජිකයින් හා වනජීවි නිලධාරීන් සමත්ව තිබේ. ඊයේ රාත්‍රී මෙම සතුන් දෙදෙනා වගා ළිඳට වැටී ඇති බවත් අලි මව ගොඩට පැමිණි පසු බැකෝවට ද පහරදීමට ගිය බවත් අප වාර්තාකරු පැවසීය. මේ අතර මෙම මෙහෙයුම අතරතුරදී අලි වෙඩිල්ලක් පත්තුවීම නිසා වනජීවි සිවිල් ආරක්ෂක නිලධාරියෙකුගේ උදරය ප්‍රදේශය තුවාල වී මීගලෑව රජයේ රෝහලට ඇතුළත් කිරීමෙන් පසු අනුරාධපුර ශික්ෂණ රෝහලට මාරුකර යවා ඇත. ඡායා රූ - සංජීව රත්නායක", "URL": "https://sinhala.adaderana.lk/news.php?nid=43866", "Category": null, "Parent URL": null}