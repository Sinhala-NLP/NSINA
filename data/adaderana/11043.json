{"Source": "Adaderana", "Timestamp": "September 23, 2010 01:13 pm", "Headline": "පෙරවරුවේ වෙඩි වැදුණු ගුරුවරියත් මරුට", "News Content": "අද පෙරවරුවේ සිදුවූ වෙඩි තැබීමකින් රෝහලට ඇතුළත් කළ මොණරාගල, සියඹලාණ්ඩුව මහා විද්‍යාලයේ ගුරුවරිය ද මීට ස්වල්ප මොහොතකට පෙර ජීවිතක්ෂයට පත් වූ බව අද දෙරණ වාර්තාකරු සඳහන් කරයි. අද උදෑසන මෙම වෙඩි තැබීම සිදුව ඇති අතර වෙඩි තැබීම සිදුකළ තරුණයා ද සිය ගිනි අවියෙන් වෙඩි තබාගෙන සියදිවි හානි කරගෙන ඇති බව මොණරාගල දිස්ත්‍රික් ජ්‍යෙෂ්ඨ නියෝජ්‍ය පොලිස්පති නිමල් මැදිවක මහතා සඳහන් කළේය. වෙඩි වැදීමෙන් තුවාල ලැබු ගුරුවරිය ප්‍රතිකාර සඳහා සියඹලාණ්ඩුව රෝහලට ඇතුළත් කර තිබුණු ද රොහලේදී මීට ස්වල්ප මොහොතකට පෙර ඇය ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=11043", "Category": null, "Parent URL": null}