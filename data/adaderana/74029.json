{"Source": "Adaderana", "Timestamp": "June 8, 2017 12:03 pm", "Headline": "පිළියන්දල වෙඩි තැබීම-සැකකරුවන් දෙදෙනා 16 තෙක් රිමාන්ඩ්", "News Content": "පිළියන්දල ප්‍රදේශයේදී පොලිස් මත්ද්‍රව්‍ය නාශක කාර්යාංශයේ නිලධාරීන්ට වෙඩි තැබීමේ සිද්ධියට ආධාර අනුබල දුන් බවට අත්අඩංගුවට ගත් දෙදෙනා ලබන 16 වෙනි දින දක්වා රක්ෂිත බන්ධනාගාර ගත කර තිබේ.සැකකරුවන් දෙදෙනා අද (08) අධිකරණයට ඉදිරිපත් කිරීමෙන් පසු කැස්බෑව වැඩබලන මහේස්ත්‍රාත් ජී.ඩබ්ලිව්.එස් සුනිල් වීරසිංහ විසින් මොවුන් රක්ෂිත බන්ධනාගාර ගත කළ බව අප වාර්තාකරු පවසයි.මිරිහාන විශේෂ මෙහෙයුම් ඒකකයේ නිලධාරීන් විසින් අහුංගල්ල, දර්ගා නගරය යන ප්‍රදේශවලින් අත්අඩංගුවට ගනු ලැබූ මොවුන් වයස අවුරුදු 34 හා 27 යන වයස්වල පසුවන්නන් වේ.ඉකුත් මැයි මස 09 වන දිනයේදී කිසියම් පිරිසක් විසින් පිළියන්දල පොලිස් බල ප්‍රදේශයේදී ටී.56 ගිනි අවියකින් වෙඩිතබා පොලිස් මත්ද්‍රව්‍ය නාශක කාර්යාංශයේ නිලධාරියෙකු හා දැරියක ඝාතනය කෙරුණු අතර තවත් පොලිස් නිලධාරීන් දෙදෙනෙකුට හා සිවිල් වැසියන් තිදෙනෙකුට බරපතළ තුවාල සිදුවිය.", "URL": "https://sinhala.adaderana.lk/news.php?nid=74029", "Category": null, "Parent URL": null}