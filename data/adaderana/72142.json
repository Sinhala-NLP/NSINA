{"Source": "Adaderana", "Timestamp": "April 17, 2017 12:21 pm", "Headline": " පිය-පුතු ගැටුමින් මව අවසන් ගමන් යයි ", "News Content": "අරනායක, කළුගල ප්‍රදේශයේදී සිදුවූ පහරදීමකින් කාන්තාවක මියගොස් තිබේ.ස්වාමි පුරුෂයා සිදුකළ පහරදීමකින් අදාළ කාන්තාව මියගොස් ඇති බව පොලීසිය පැවසුවේය.පියෙකු සහ පුතෙකු අතර ඇතිවූ ගැටුමක් මැඩ පැවැත්වීමට ගිය මව පහරකෑමට ලක්ව මෙලෙස මියගොස් ඇති බව වාර්තා වෙයි. මියගොස් ඇත්තේ 61 හැවිරිදි කාන්තාවකි.සිද්ධිය සම්බන්ධයෙන් මියගිය කාන්තාවගේ ස්වාමි පුරුෂයා, අරනායක පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=72142", "Category": null, "Parent URL": null}