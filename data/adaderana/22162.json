{"Source": "Adaderana", "Timestamp": "February 16, 2012 02:13 pm", "Headline": "අඟහරුවාදා මහනුවරට පැය 9 ක් වතුර නෑ", "News Content": "මහනුවර උතුර විසල් මහනුවර ජල පවිත්‍රාගාරයේ නඩත්තු සේවා කටයුත්තක් හේතුවෙන් ලබන අඟහරුවාදා(21) පැය 9 ක කාලයක් මහනුවර ප්‍රදේශ කිහිපයකට ජල සැපයුම අත්හිටුවීමට සිදුවන බව ජලසම්පාදන හා ජලාපවහන මණ්ඩලය පවසයි. පෙරවරු 8 සිට පස්වරු 5 දක්වා ජල සැපයුම අත්හිටුවීම ක්‍රියාත්මක වීමට නියමිත බව එම මණ්ඩලය සඳහන් කරයි. මහනුවර නගරය, ‍වේගිරිය, පල්ලෙමුල්ල, යටිහලගල, කොණ්ඩදෙනිය, කුළුගම්මන, කහවත්ත, කුරුගොඩ, බුළුගොහොතැන්න, ගිරාකඩුව, කහල්ල, අස්ගිරිය, අම්පිටිය හා තැන්නෙකුඹුර එය බලපාන ප්‍රදේශ වේ. අපහසුතා මඟහරවා ගැනීම සඳහා අරපිරිමැස්මෙන් යුතුව එදිනට ජලය පරිභෝජනය කරන ලෙස ජලසම්පාදන මණ්ඩලය ඉල්ලීමක් කරයි.", "URL": "https://sinhala.adaderana.lk/news.php?nid=22162", "Category": null, "Parent URL": null}