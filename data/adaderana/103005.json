{"Source": "Adaderana", "Timestamp": "January 24, 2019 06:53 pm", "Headline": "ආණ්ඩුක්‍රම ව්‍යවස්ථා යෝජනාව ආයුධයක් කරගැනීමට විපක්ෂය උත්සාහ දරනවා", "News Content": "ඉදිරි මැතිවරණ වෙනුවෙන් නව ආණ්ඩුක්‍රම ව්‍යවස්ථා යෝජනාව ආයුධයක් කරගැනීමට විපක්ෂය උත්සාහ දරන බව සිවිල් සංවිධාන හා වෘත්තිය සමිති පෙරමුණ පවසයි. අද(24) කොළඹ පැවති මාධ්‍ය හමුවකට එක්වෙමින් එම සංවිධානයේ සම කැදවුම්කරු සමන් රත්නප්‍රිය මහතා මේ බව සඳහන් කලේය. ආණ්ඩුක්‍රම ව්‍යවස්ථා යෝජනාව පිළිබඳව මහින්ද රාජපක්ෂ මහතා ඔහුගේ අදහස් ඉදිරිපත් කර තිබූ බව මෙහිදී ඒ මහතා පැවසීය. විටෙක ඔරුමිත්තනාඩුවක් යනුවෙනුත්, තවත් විටෙක රට බෙදීම සිදු කරන බවත් හෝ ෆෙඩරල් වන බවත් පවසන බැවින් එම තත්ත්වය රටට යහපත් තත්ත්වයක් නොවන බවත් පැවසීය. ආණ්ඩුක්‍රම ව්‍යවස්ථාව රටට අවශ්‍ය වන බවත් එමඟින් ජාතික සංහිඳියාව ඇති කළ හැකි බවත් ඔහු මෙහිදී පැවසීය.", "URL": "https://sinhala.adaderana.lk/news.php?nid=103005", "Category": null, "Parent URL": null}