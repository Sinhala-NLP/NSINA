{"Source": "Adaderana", "Timestamp": "July 26, 2012 07:45 am", "Headline": "නව ඉසෙඩ් අගයෙන් අසාධාරණයක් සිදුවූ සිසුන්ට සාධාරණයක් සිදුවේද?", "News Content": "පසුගිය උසස් පෙළ විභාගයේ නව ඉසෙඩ් අගය නිකුත් කිරීමෙන් අනතුරුව අසාධාරණයක් සිදුව ඇතැයි කියන සිසුන් පිළිබඳව තොරතුරු රැස්කරමින් සිටින බව උසස් අධ්‍යාපන අමාත්‍යාංශය පවසයි. කඩිනමින් එම තොරතුරු රැස්කර වාර්තාවක් සකස් කිරීමට බලාපොරොත්තු වන බව එම අමාත්‍යාංශයේ ලේකම් ආචාර්ය සුනිල් ජයන්ත නවරත්න මහතා සඳහන් කළේය. නව ඉසෙඩ් අගය නිකුත් කිරීමෙන් අනතුරුව මීට පෙර විශ්ව විද්‍යාල ප්‍රවේශය සඳහා සුදුසුකම් ලබා සිටි සිසුන් පිරිසකට විශ්ව විද්‍යාල වරම් අහිමි වී තිබේ. මහතා සඳහන් කළේය. එලෙස විශ්ව විද්‍යාල ප්‍රවේශය අහිමි වූ සිසුන් පිළිබඳව තොරතුරු ලබාගෙන ඔවුන් සම්බන්ධයෙන් ගත හැකි ක්‍රියාමාර්ග තීරණය කරන බව අමාත්‍යංශ ලේකම්වරයා වැඩිදුරටත් සඳහන් කර සිටියේය. මහතා සඳහන් කළේය. මේ අතර නව ඉසෙඩ් අගය නිකුත් කිරීමෙන් අනතුරුව විශ්ව විද්‍යාල ප්‍ර‍වේශය සඳහා සුදුසුකම් ලබා ඇති සිසුන්ට අයදුම්පත් ඉදිරිපත් කිරීමට ලබන මස 8 වැනි දින දක්වා කල් ලබාදීමට විශ්ව විද්‍යාල ප්‍රතිපාදන කොමිසන් සභාව තීරණය කර තිබේ. මහතා සඳහන් කළේය. ඉසෙඩ් අගය වෙනස් වූ අයදුම්කරුවන්ට ඔවුන් මුල් අවස්ථාවේ තෝරාගත් පාඨමාලා අනුපිළිවෙළ වෙනස් කිරීමට අවශ්‍ය නම් ඒ සඳහා ද හැකියාව පවතින බව විශ්ව විද්‍යාල ප්‍රතිපාදන කොමිසන් සභාව පවසයි.", "URL": "https://sinhala.adaderana.lk/news.php?nid=26071", "Category": null, "Parent URL": null}