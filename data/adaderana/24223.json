{"Source": "Adaderana", "Timestamp": "May 14, 2012 08:43 am", "Headline": "පොලිස් නිලධාරින් සිව්දෙනෙකුට ස්ථාන මාරු", "News Content": "වහාම ක්‍රියාත්මක වන පරිදි පොලිස් නිලධාරින් සිව්දෙනෙකු ස්ථාන මාරු කර තිබේ. සේවා අවශ්‍යතා අනුව මෙම මාරුවීම් සිදුකර ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. මැදගම පොලිස් ස්ථානයේ වැඩ බලන පොලිස් ස්ථානාධිපති ලෙස කටයුතු කළ පොලිස් පරීක්ෂක කේ.කේ.එස්.පී ප්‍රදිනැන්දෝ මහතා එම පොලිස් ස්ථානයේ ස්ථානාධිපති ලෙසත්, කඩවත පොලිස් ස්ථානයේ ස්ථානාධිපතිවරයා ලෙස සේවය කළ ප්‍රධාන පොලිස් පරීක්ෂක ආර්.ඒ .එස්.බී මගලේගොඩ මහතා ගම්පහ මූලස්ථාන පොලිසිය වෙතත් මාරු කර යවා ඇති බව සඳහන්ය. මීට අමතරව කළුතර පොලිස් විද්‍යාලයේ සේවය කළ ප්‍රධාන පොලිස් පරීක්ෂක ඩී.එස් වික්‍රමසිංහ මහතා කඩවත පොලිස් ස්ථානාධිපතිවරයා ලෙසත්, උඩුගම පොලිස් ස්ථානාධිපති ලෙස සේවය කළ ප්‍රධාන පොලිස් පරීක්ෂක ඩී.පී විජේවික්‍රම මහතා පොලිස් ක්ෂේත්‍ර බලකා මූලස්ථානය වෙතත් මාරු කොට යවා තිබේ.", "URL": "https://sinhala.adaderana.lk/news.php?nid=24223", "Category": null, "Parent URL": null}