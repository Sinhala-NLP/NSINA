{"Source": "Adaderana", "Timestamp": "January 20, 2014 12:30 pm", "Headline": "සන්ධාන මන්ත්‍රී විපක්ෂ මන්ත්‍රීගේ පුතුට ගහලා - පුතු රෝහලේ - මන්ත්‍රී අත්අඩංගුවේ", "News Content": "පදියතලාව ප්‍රාදේශීය සභාවේ ආණ්ඩු පක්ෂ මන්ත්‍රීවරයෙකු පොලීසිය විසින් අත්අඩංගුවට ගෙන තිබේ. එම ප්‍රාදේශීය සභාවේම විපක්ෂයේ මන්ත්‍රීවරයෙකුගේ 17 හැවිරිදි පුතෙකුට පහරදුන් බවට අදාළ මන්ත්‍රීවරයාට චෝදනා එල්ලවී තිබුණු බව පොලීසිය කියා සිටියි. ඊයේ පදියතලාව, සරණගම-බෝ ගහ හංදිය ප්‍රදේශයේදී මෙම පහරදීම සිදුව ඇති බවත්, ප්‍රේම සම්බන්ධයකට විරෝධය පා මෙම පහරදීම සිදුකර ඇති බවත් පොලීසිය සඳහන් කරයි. සැකකාර සන්ධාන මන්ත්‍රීවරයාගේ දුව සමග එ.ජා.ප මන්ත්‍රීවරයාගේ පුත්‍රයා ප්‍රේම සම්බන්ධයක් ඇති කරගෙන තිබුණු බව කියැවෙයි. කෙසේ වෙතත් පහරකෑමට ලක්වූ තරුණයා මේවන විට රෝහලේ ප්‍රතිකාර ලබන බවත්, සන්ධාන මන්ත්‍රීවරයා අද (20) පෙරවරුවේ පැමිණ පොලීසියට බාරවීමෙන් පසු අත්අඩංගුවට ගත් බවත් අද දෙරණ වාර්තාකරු කියා සිටියි. පදියතලාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40487", "Category": null, "Parent URL": null}