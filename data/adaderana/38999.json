{"Source": "Adaderana", "Timestamp": "November 21, 2013 10:20 am", "Headline": "රුපියල් ලක්ෂ 26ක රත්‍රන් රේගුවේදී හිරවෙයි", "News Content": "නීති විරෝධි ලෙස රත්‍රන් තොගයක් රැගෙන යමින් සිටි පුද්ගලයෙකු කටුනායක ගුවන් තොටුපළේදී අත්අඩංගුවට ගෙන තිබේ. මාලදිවයින බලා පිටත්ව යාමට පැමිණි පුද්ගලයෙකු මෙලෙස අත්අඩංගුවට ගත් බව ගුවන් තොටුපොළ රේගුව සඳහන් කළේය. අත්අඩංගුවට ගත් සැකකරුගේ ගමන් මල්ලේ රහසිගත ලෙස අසුරා තිබු රන් කම්බි ග්‍රෑම් 529ක් සොයාගෙන තිබේ. එහි වටිනාකම රුපියල් විසිහය ලක්ෂ හතලිස් පන්දහසක් වන බව ගුවන් තොටුපොළ රේගුව සඳහන් කළේය. අත්අඩංගුවට ගත් සැකකරු සම්බන්ධයෙන් ගුවන්තොටුපොළ රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38999", "Category": null, "Parent URL": null}