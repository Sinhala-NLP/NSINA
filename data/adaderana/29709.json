{"Source": "Adaderana", "Timestamp": "December 4, 2012 03:41 pm", "Headline": "ටී.එන්.ඒ. අද බෑ කියයි", "News Content": "ජනාධිපති මහින්ද රාජපක්ෂ මහතා සාකච්ඡාවක් සඳහා අද (04) පැමිණෙන ලෙසට ද්‍රවිඩ ජාතික සන්ධානයට කළ ආරාධනයක් එම පක්ෂය විසින් ප්‍රතික්ෂේප කර තිබේ. පසුගිය 02 වැනිදා ජනාධිපති මහින්ද රාජපක්ෂ මහතා විසින් එම ආරාධනය කළ බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී සෙල්වම් අඩෙයිකලනාදන් මහතා පවසයි. කෙසේ වෙතත් අද එම සාකච්ඡාව සඳහා පැමිණියහොත් සාකච්ඡා කළ යුත්තේ කවර කරුණු පිළිබඳ සිය සාමාජිකයින් සමග කතිකා කර ගැනීමට නොහැකි වූ නිසා වෙනත් දිනයක් ඒ සඳහා ඉල්ලා සිටි බවද ඔහු කියයි. ඒ අනුව සාකච්ඡාවක් සඳහා ජනාධිපතිවරයා ලබන සතියේ දිනයක් ලබාදෙනු ඇතැයිද ඔහු පවසයි.", "URL": "https://sinhala.adaderana.lk/news.php?nid=29709", "Category": null, "Parent URL": null}