{"Source": "Adaderana", "Timestamp": "July 22, 2013 09:29 am", "Headline": "දුම්රියේ හැපී අයෙක් මරුට", "News Content": "අලුත්ගම, ගනේගම, පූර්වාරාම විහාර්ස්ථානය අසළ ආරක්ෂිත දුම්රිය හරස් මාර්ගයේදී සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. යතුරු පැදියක් දුම්රියක ගැටීමෙන් මෙම අනතුර සිදුව ඇති බව පොලීසිය සඳහන් කරයි. දුම්රිය මාර්ගයේ සංඥා පහන් සහ සීනුව ද ක්‍රියාත්මක වෙමින් තිබියදී අධික වේගයෙන් පැමිණි යතුරු පැදියක් දුම්රිය හරස් මාර්ගය හරහා ගමන් කිරීමට උත්සහ කිරීමේදී මෙම අනතුර සිදුව ඇති බව පොලීසිය පවසයි. අනතුරෙන් තුවාල ලැබූ තවත් පුද්ගලයෙකු අලුත්ගම රෝහලට ඇතුළත් කර ඇත. අනතුර සම්බන්ධයෙන් අලුත්ගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35993", "Category": null, "Parent URL": null}