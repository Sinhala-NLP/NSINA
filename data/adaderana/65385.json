{"Source": "Adaderana", "Timestamp": "October 25, 2016 12:02 pm", "Headline": "ඌව සරසවියේ වැසුණු පීඨත් හෙට ඇරෙයි", "News Content": "ජල හිඟයක් නිසා තාවකාලිකව වසා දැමුණු ඌව වෙල්ලස්ස විශ්වවිද්‍යාලයේ පීඨ හෙට සිට ආරම්භ වීමට නියමිතව තිබේ.පසුගිය දිනවල පැවැති නියඟය සමඟ ඇති වූ උග්‍ර ජල හිඟය නිසා විශ්වවිද්‍යාලය අවට නිවාසවල නේවාසිකව සිටි දෙවන සහ තුන්වන වසරවල සිසුන්ට නිවාඩු ලබා දී තිබුණි.පැවැති දුෂ්කර තත්ත්වය මේවන විට සමනය වී ඇත.ඌව විශ්වවිද්‍යාලයේ උපකුලපති ගාමිණි චන්ද්‍රසේන මහතා සඳහන් කළේ තාවකාලිකව වසා දැමුණු සියලු පීඨවල අධ්‍යයන කටයුතු හෙට සිට ආරම්භ වන බවයි.", "URL": "https://sinhala.adaderana.lk/news.php?nid=65385", "Category": null, "Parent URL": null}