{"Source": "Adaderana", "Timestamp": "September 25, 2012 12:14 pm", "Headline": "ගාල්ලේ කුඩා කඳු කඩාවැටීමේ අවදානමක්", "News Content": "පවතින අධික වර්ෂාව නිසා ගාල්ල දිස්ත්‍රික්කයේ කුඩා කඳු කඩා වැටීමේ අවදානමක් පවතින බව ආපදා කළමනාකරණ මධ්‍යස්ථානය පවසයි. මේ වන විට පවතින වර්ෂාව හේතුවෙන් පස් කණ්ඩි තුළට ජලය ගමන් කිරීමෙන් පස බුරුල් වී ඇති බව ගාල්ල ආපදා කළමනාකරණ මධ්‍යස්ථානයේ සහකාර අධ්‍යක්ෂ කර්නල් හසිත රණසිංහ මහතා සඳහන් කළේය. දැනට පවතින වර්ෂාව ඉදිරි දින කිහිපයේදීත් පැවතියහොත් එම කණ්ඩි කඩා වැටීමේ අවදානමක් පවතින බව හෙතෙම පැවසීය. මේ හේතුව නිසා පස් කණ්ඩි අවට සිටීමේ දී වඩාත් සැලකිළිමත් වන ලෙස කර්නල් හසිත රණසිංහ මහතා කියා සිටියේය.", "URL": "https://sinhala.adaderana.lk/news.php?nid=27733", "Category": null, "Parent URL": null}