{"Source": "Adaderana", "Timestamp": "September 13, 2012 10:31 am", "Headline": "වීදි වෙළෙන්දන් කියලා වෙනසක් නෑ", "News Content": "වීදි වෙළෙන්දන් ද ආහාර පනතේ විධිවිධාන අනිවාර්යයෙන්ම ක්‍රියාත්මක කළ යුතු බව සෞඛ්‍ය අමාත්‍යංශය පවසයි. මේ වන විට දිවයින පුරා පුද්ගලයින් එක් ලක්ෂ පනස් දහසක් පමණ වීදි වෙළදාම් කටයුතුවල නිරත වන බව එම අමාත්‍යංශය පෙන්වාදෙයි. එහෙත් ඉන් විශාල පිරිසක් මහජන සෞඛ්‍යට නොගැළපෙන අයුරින් ආහාරපාන සැකසීම මෙන්ම ඒවා පිළිගැන්වීම ද පවිත්‍රතාව ආරක්ෂාවන පරිදි සිදු නොකරන බව අනාවරණය වී ඇත. පසුගිය දිනවල විවිධ ප්‍රදේශවලින් ආහාරපාන විශවීම නිසා රෝගාබාධවලට ලක්වූ පිරිස් සමුහ වශයෙන් රෝහල්ගත වූ බව ද සෞඛ්‍ය අමාත්‍යංශය පවසයි. එම නිසා වීදි වෙළෙඳුන් ද ආහාර සුරක්ෂිතතාවය පිළිබඳව දැනුවත් කර ආහාර පනතේ විධිවිධාන අනිවාර්යෙන්ම ක්‍රියාත්මක කළ යුතු බවට උපදෙස් ලබා දෙන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=27367", "Category": null, "Parent URL": null}