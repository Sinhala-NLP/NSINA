{"Source": "Adaderana", "Timestamp": "February 9, 2017 03:24 pm", "Headline": " වරාය නගර ව්‍යාපෘතියෙන් ධීවර කර්මාන්තයට බලපෑමක් නෑ", "News Content": "වරාය නගර ව්‍යාපෘතිය මඟින් වයඹ, බස්නාහිර සහ දකුණූ පළාතේ ධීවර කර්මාන්තයට කිසිඳු බලපෑමක් එල්ල නොවන බව ජාතික ජලජ සම්පත් සංවර්ධන හා පර්යේෂණ නියෝජිත ආයතනය පවසයි.එම ආයතනය පෙන්වා දෙන්නේ සෝනාර් උපයෝගී කර ගනිමින් සිදු කළ පර්යේෂණ වලින් ඒ බව තහවුරු වී ඇති බවයි.වරාය නගර ව්‍යාපෘතිය සම්බන්ධයෙන් විවිධ පාර්ශව එල්ල කරන චෝදනා හා ප්‍රකාශ මත ජාතික ජලජ සම්පත් සංවර්ධන හා පර්යේෂණ නියෝජිත ආයතනය මගින් එම පර්යේෂණ සිදු කර ඇති බව සඳහන්ය.වරාය නගර ව්‍යාපෘතිය සම්බන්ධයෙන් ඇතැම් පිරිස් දක්වන විරෝධතා කිසිඳු පදනමක් නොමැති බව ධීවර හා ජලජ සම්පත් සංවර්ධන අමාත්‍යංශය පෙන්වා දෙයි.කෙසේවෙතත් මෙම ව්‍යාපෘතිය මගින් ධීවර ප්‍රජාවගේ ජීවනෝපාය ඉහළ නැංවීම සඳහා රුපියල් මිලියන 500ක මුදල් වෙන් කර ඇති බව ද එම අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=69383", "Category": null, "Parent URL": null}