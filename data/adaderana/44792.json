{"Source": "Adaderana", "Timestamp": "July 20, 2014 09:19 am", "Headline": "තරුණ හිමිනමක් ‍සියදිවි නසාගනියි ", "News Content": "අලුත්ගම, ගොඩල්ල ධම්මිකාරාම විහාරස්ථානයේ දී 19 හැවිරිදි හිමිනමක් ගෙල වැලලාගෙන මියගොස් තිබේ. පොලීසිය පැවසුවේ ඊයේ(19) රාත්‍රී 11.30ට පමණ අදාළ විහාරස්ථානයේ කාමරයක් තුළ කඹයක් ආධාරයෙන් විදුලි පංකාවක එල්ලී අදාළ හිමිනම මියගොස් ඇති බවයි. බේරුවල, වලපාන පරමරමණීයාරාම විහාරස්ථානයේ වැඩ වාසය කළ නුවරඑළියේ සූදේව නමැති එම හිමිනම ඊයේ පස්වරුවේ ධම්මිකාරාම විහාරස්ථානයට වැඩම කර තිබේ. ධම්මිකාරාම විහාරස්ථානයේ පැවති භක්ති ගීත වැඩසටහනකට සහභාගී වීම සඳහා එම හිමිනම පැමිණ ඇති බව වාර්තා වෙයි. තමන් ජීවිතය පිළිබඳ කළකිරී සිටින බවත්, මව්පියන්ට සලකන ලෙසත් ඉල්ලා සුදේව හිමියන් ලියා ඇති ලිපියක් ද පොලීස් බාරයට ගෙන තිබේ.", "URL": "https://sinhala.adaderana.lk/news.php?nid=44792", "Category": null, "Parent URL": null}