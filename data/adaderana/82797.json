{"Source": "Adaderana", "Timestamp": "January 11, 2018 09:23 am", "Headline": "ගිනිගත්හේනේ මෝටර් රථ අනතුර", "News Content": "නාවලපිටියේ සිට කොළඹ දක්වා අධික වේගයෙන් ධාවනය වු මෝටර් රථයක් ගිනිගත්හේන ප‍්‍රදේශයේදි අනතුරට පත්වි ඇති බව ගිනිගත්හේන පොලිසිය පවසයි. ඊයේ (10) රාති‍්‍ර 11.30 ට පමණ මෙම අනතුර සිදුවී ඇත්තේ ගිනිගත්හේන නාවලපිටිය ප‍්‍රධාන මාර්ගයේ ගිනිගත්හේන අඹගමුව ප‍්‍රදේශයේදිය. මෝටර් රථය අනතුරට පත්වන අවස්ථාවේ මෝටර් රථය තුල සිවිදෙනෙකු ගමන් කර ඇති අතර අනතුරෙන් ඔහුන් කිසිවෙකුටත් තුවාල සිදුවි නොමැති වුවත් අනතුරෙන් මෝටර් රථයට දැඩි අලාභ හානි සිදුවි තිබේ. අධික වේගයෙන් ධාවනය වි ඇති මෝටර් රථයේ වේගය පාලනය කර ගත නොහැකිව මෝටර් රථය ලිස්සා ගොස් මාර්ග සංඥා කුළුනේ ගැටී මෙම අනතුර සිදුවි ඇති බව අනතුර පිළිබද පරික්‍ෂණ පවත්වන ගිනිගත්හේන පොලිසිය කියා සිටියි.", "URL": "https://sinhala.adaderana.lk/news.php?nid=82797", "Category": null, "Parent URL": null}