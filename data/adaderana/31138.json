{"Source": "Adaderana", "Timestamp": "January 28, 2013 08:36 am", "Headline": "පොලිස් නිලධාරියෙකුට පහරදුන් බව කියන 4 දෙනෙක් අත්අඩංගුවට", "News Content": "රාජකාරියේ යෙදී සිටි පොලිස් නිලධාරියෙකුට පහරදීමේ සිද්ධියක් සම්බන්ධයෙන් සැකකරුවන් 4 දෙනෙකු මාදම්පේ පොලීසිය විසින් අත්අඩංගුවට ගෙන තිබේ. ඊයේ (27) රාත්‍රී මෙම පිරිස අත්අඩංගුවට ගෙන ඇති බව සඳහන්ය. මෙම පොලිස් නිලධාරියා මාදම්පේ, ගලහිටියාව ප්‍රදේශයේ දී රථවාහන හැසිරවීමේ රාජකාරීවල නිරතව සිට ඇති අතර එම අවස්ථාවේ දී මෙම පහරදීම සිදුව තිබේ. පහරකෑමට ලක්වූ අදාළ පොලිස් නිලධාරියා හලාවත කොට්ඨාස රථවාහන අංශයට අනුයුක්තව සේවය කරන නිලධාරියෙකු බව සඳහන්ය. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත අතර මාදම්පේ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31138", "Category": null, "Parent URL": null}