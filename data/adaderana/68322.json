{"Source": "Adaderana", "Timestamp": "January 20, 2017 08:34 am", "Headline": "  ප්‍රදේශ කිහිපයකට අද සිට වැසි", "News Content": "අද සිට දිවයිනේ ප්‍රදේශ කිහිපයකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි.ඒ අනුව උතුර, උතුරු මැද, නැගෙනහිර සහ ඌව පළාත්වලත් හම්බන්තොට දිස්ත්‍රික්කයෙත් වැසි හෝ ගිගුරුම් සහිත වැසි ඇති විය හැකිය.ඇතැම් විට මිලිමීටර් 75ට වැඩි තරමක තද වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළේය.සෙසු ප්‍රදේශවල තැනින් තැන පස්වරු 02න් පසු වැසි හෝ ගිගුරුම් සහිත වැසි අපේක්ෂිතය.සබරගමුව සහ මධ්‍යම පළාත්වල උදෑසන කාලයේදී තද මීදුම් තත්ත්වයක් ඇතිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=68322", "Category": null, "Parent URL": null}