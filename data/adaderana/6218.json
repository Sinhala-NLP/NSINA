{"Source": "Adaderana", "Timestamp": "January 24, 2010 03:10 pm", "Headline": "කිසිදු යන්ත්‍රයක් බාහිරට ලබාදී නෑ", "News Content": "තම දෙපාර්තමේන්තුවට අයත් ජාතික හැදුනුම්පත් මුද්‍රණයට ආදාල යන්ත්‍රයක් හෝ කිසිදු උපකරණයක් බාහිර පාර්ශවයක් වෙත ලබා දී නැතැයි පුද්ගලයන් ලියාපදිංචි කිරීමේ දෙපාර්තමේන්තුවේ කොමසාරිස් ජනරාල් ඒ.ජි.ධර්මදාස මහතා පවසයි. එම දෙපාර්තමේන්තුවට අයත් යන්ත්‍රයක් අරලියගහ මන්දිරය වෙත ගෙන ගොස් ඇති බවට ඇතැම් මාධ්‍ය මගින් කරුණු අනාවරණය වී තිබු බව අභ්‍යන්තර පරිපාලන අමාත්‍යාංශය නිවේදනයක් නිකුත් කරමින් පෙන්වාදෙයි. අදාල වාර්තා අසත්‍ය බව පුද්ගලයන් ලියාපදිංචි කිරීමේ කොමසාරිස්වරයා විසින් තහවුරු කර ඇති බවද එම නිවේදනයේ දැක්වෙයි. මහජන විශ්වාසය සහ ආරක්ෂාව උපරිම අයුරින් ඉදිරියටත් පවත්වාගෙන යාමට කටයුතු කරන බවද කොමසාරිස්වරයා සදහන් කරයි.", "URL": "https://sinhala.adaderana.lk/news.php?nid=6218", "Category": null, "Parent URL": null}