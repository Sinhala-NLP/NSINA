{"Source": "Adaderana", "Timestamp": "January 3, 2016 09:25 am", "Headline": "කොළඹට ගණිත අංශයෙන් පළමු තැත - කලා අංශය කුරුණෑගලට!", "News Content": "අ.පො.ස උසස් පෙළ විභාගයේ ප්‍රතිඵල වලට අනුව ගණිත අංශයෙන් ලංකාවේ පළමු තැන හිමිකර ගැනීමට කොළඹ රාජකීය විද්‍යාලයේ දසුන් ජයසිංහ සිසුවා සමත් වී තිබේ.එම අංශයේ දිවයිනේ දෙවන ස්ථානය හිමිකර ගැනීමට කුරුණෑගල මලියදේව විද්‍යා‍ යේ නදීෂ දිසානායක සිසුවා සමත් වී ඇති අතර තෙවන ස්ථානය ලබා ගැනීමට රත්නපුර සීවලි මධ්‍ය මහා විද්‍යාලයේ එස්. කස්තුරිආරච්චි විසින් ලබාගෙන ඇත.එමෙන්ම කලා අංශයේ දිවයිනේ ප්‍රථම ස්ථානය හිමි කර ගැනීමට කුරුණෑගල මලියදේව විද්‍යාලයේ ජිවා නයනමාලි සිසුවිය සමත් වී ඇත.එම අංශයේ දෙවන ස්ථානය මහනුවර පුෂ්පදාන බාලිකා විද්‍යාලයේ නිරාෂා කුලරත්න සිසුවිය හිමිකරගෙන ඇති අතර තෙවන ස්ථානය කොළඹ කාන්තා විද්‍යාලයේ ෆාතිමා අමීරා ඉස්මයිල් සිසුවිය හිමිකරගෙන ඇති බව සඳහන්ය.පළමු වරට මෙවර උසස් පෙළ විභාගය සඳහා හඳුන්වාදුන් තාක්ෂණික විෂය ධාරාවට අදාළව ඉංජිනේරු තාක්ෂණවේදය සහ ජෛව පද්ධති තාක්ෂණවේදය යන විෂය ධාරා යටතේ සිසුන් 12,697 දෙනෙකු පෙනී සිට තිබේ.ඒ අනුව ඉංජිනේරු තාක්ෂණවේදය විෂය ධාරාවෙන් දිවයිනේ ප්‍රථම ස්ථානය හිමිකර ගෙන ඇත්තේ මාතලේ ශාන්ත තෝමස් පිරිමි විද්‍යාලයේ ශානක අනුරාධ සමරකෝන් සිසුවා විසින්ය.ජෛව පද්ධති තාක්ෂණවේදය විෂය ධාරාවෙන් දිවයිනේ ප්‍රථම ස්ථානය හිමිකර ගැනීමට බණ්ඩාරවෙල ධර්මපාල මහා විද්‍යාලයේ වාසනා නවෝදනී මාරසිංහ සිසුවිය සමත්ව තිබේ.මේ අතර පොදු විෂය ධාරාව යටතේ සිසුන් 4,038 දෙනෙකු මෙවර උසස් පෙළ විභාගයට පෙනී සිට ඇති අතර ඉන් දිවයිනේ ප්‍රථම ස්ථානය හිමිකර ගැනීමට රත්නපුර සීවලි මධ්‍යම මහා විද්‍යාලයේ බුද්ධික චතුරංග කරුණාරත්න සිසුවා සමත්ව ඇති බව සඳහන්ය.", "URL": "https://sinhala.adaderana.lk/news.php?nid=56106", "Category": null, "Parent URL": null}