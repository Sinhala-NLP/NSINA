{"Source": "Adaderana", "Timestamp": "April 20, 2013 08:11 am", "Headline": "මාදම්පේ ලුණුඔය කැලේ ජයටම පෙරලා!", "News Content": "හලාවත මාදම්පේ, ලුණුඔය කැලෑව ආශ්‍රිතව පවත්වාගෙන ගිය නීති විරෝධී මත්පැන් නිෂ්පාදනය කරන ස්ථානයක් හලාවත දූෂණ මර්ධන ඒකකය විසින් අද (20) අලුයම වටලා තිබේ. වැටලීම කළ අවස්ථාවේදී එහි සිටි පුද්ගලයින් දෙදෙනෙකු ලුණුඔයට පැන පලාගොස් ඇති බව අද දෙරණ වාර්තාකරු පවසයි. කෙසේ වෙතත් එම ස්ථානයේ තිබී ‍මත්පැන් නිෂ්පාදනය කිරීමට යොදාගත් බැරල් 48ක්, ගෝඩා ඩ්‍රෑම්ස් 83,080ක්, දඟර 10ක්, තඹ මුට්ටි 3ක් ඇතුළු උපකරණ රැසක් පොලීසිය විසින් භාරයට ගෙන තිබේ. කාලයක් තිස්සේ මෙම මත්පැන් තිප්පොළ පවත්වාගෙන යන්නට ඇතැයි සැකකරන පොලීසිය සැකකරුවන් අත්අඩංගුවට ගැනීම සඳහා පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=33406", "Category": null, "Parent URL": null}