{"Source": "Adaderana", "Timestamp": "June 28, 2018 09:47 pm", "Headline": "ගුවන් යානයක් කඩා වැටීමෙන් 5ක් මරුට", "News Content": "ඉන්දියාවේ මුම්බායි නගයරට ගුවන් යානයක් කඩා වැටීම හේතුවෙන් පුද්ගලයින් පස් දෙනෙකු මියගොස් තිබේ. පෞද්ගලික සැහැල්ලු ගුවන් යානයක් මෙලෙස කඩාවැටී ඇති බව විදෙස් මාධ්‍ය සඳහන් කළේය. නැගෙනහිර මුම්බායි හි ඉදි කෙරෙමින් පවතින ගොඩනැගිලි සංකීර්ණයක් වෙත මෙම ගුවන් යානය කඩා වැටී ඇති අතර එය ජනාකීර්ණ ප්‍රදේශයක් බව ද සඳහන් විය. ගුවන් යානයේ ගමන් කළ පුද්ගලයින් සිව් දෙනෙකු හා ගුවන් යානය කඩාවැටෙන අවස්ථාවේ භූමියෙහි සිටි පුද්ගලයෙකු මෙලෙස මියගොස් ඇති බව වාර්තා විය. ගුවන් යානය ගොඩබැස්වීමට උත්සාහ කිරීමේදී යානයේ හදීසියේ ඇතිවූ ගින්නක් හේතුවෙන් යානය පාලනය කරගත නොහැකිව කඩාවැටෙන්නට ඇති බවට ඉන්දීය ආරක්ෂක අංශ සැක පළ කර ඇත.", "URL": "https://sinhala.adaderana.lk/news.php?nid=91657", "Category": null, "Parent URL": null}