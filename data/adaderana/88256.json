{"Source": "Adaderana", "Timestamp": "April 29, 2018 03:00 pm", "Headline": "රාජ්‍ය වෙසක් උත්සවයට පැමිණ සිටි සැකකටයුතු අයෙක් අත්අඩංගුවට", "News Content": "ජනාධිපතිවරයාගේ ප්‍රධානත්වයෙන් බිංගිරිය රජමහා විහාරස්ථානයේ පැවති රාජ්‍ය වෙසක් උත්සවයට පැමිණ සිටි සැකකටයුතු පුද්ගලයෙකු බිංගිරිය පොලිසිය විසින් අත්අඩංගුවට ගෙන තිබේ. ජනාධිපති ආරක්ෂක අංශය විසින් ලබාදුන් තොරතුරක් මත මොහු අත්අඩංගුවට ගෙන ඇති බව වාර්තා වේ. සැකකරු 67 හැවිරිදි කොළඹ, මාළිගාවත්ත ප්‍රදේශයේ පදිංචිකරුවෙකු බව සඳහන්ය. ඔහු මීට ද ජනාධිපතිවරයාගේ සහභාගීත්වයෙන් කොළඹ බණ්ඩාරනායක සම්මන්ත්‍රණශාලාවේ පැවති උත්සවයකට සැකකටයුතු ලෙස අනවසරයෙන් ඇතුළු වීමට උත්සහ දරා ඇති බවට අනාවරණය වී තිබේ. අත්අඩංගුවට ගත් සැකකරු හෙට්ටිපොළ මහේස්ත්‍රාත් අධිකරණයට ඉදිරිපත් කිරීමට නියමිත අතර ඔහු සම්බන්ධයෙන් මානසික වෛද්‍ය වාර්තාවක් ලබාගැනීමට නියමිත බව පොලිසිය සඳහන් කළේය.", "URL": "https://sinhala.adaderana.lk/news.php?nid=88256", "Category": null, "Parent URL": null}