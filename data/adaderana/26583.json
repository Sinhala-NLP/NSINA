{"Source": "Adaderana", "Timestamp": "August 14, 2012 03:36 pm", "Headline": "මෛත්‍රීපාලට සිහිකල්පනාව නැද්ද මම දන්නේ නෑ", "News Content": "රනිල් වික්‍රමසිංහ මහතා විසින් චන්ද්‍රිකා බණ්ඩාරනායක කුමාරතුංග මහත්මියට 1994 ජනාධිපතිවරණයේදි රහස් තොරතුරු ලබාදුන්නේ නම් එය හෙළිකරන ලෙස එජාප මහ ලේකම් තිස්ස අත්තනායක මහතා අද (14) යළිත් අමාත්‍ය මෛත්‍රීපාල අමාත්‍යවරයාට අභියෝග කළේය. අදාළ චෝදනාව සම්බන්ධයෙන් ඕනෑම නාලිකාවක විවාදයකට පැමිණීමට සුදානම් බවත් ඒ සඳහා මෛත්‍රීපාල අමාත්‍යවරයාට ආරාධනා කරන බවත් තිස්ස අත්තනායක මහතා පැවසුවේය. කොළඹදි අද පැවැති මාධ්‍ය හමුවකදි මහ ලේකම්වරයා මේ බව ප්‍රකාශ කළේය. පෙරකදෝරුවන් මගින් මේ සම්බන්ධයෙන් තොරතුරු ඉදිරිපත් නොකරන ලෙස ද අත්තනායක මහතා එහිදි මෛත්‍රීපාල අමාත්‍යවරයාගෙන් ඉල්ලීමක් කරන ලදී.", "URL": "https://sinhala.adaderana.lk/news.php?nid=26583", "Category": null, "Parent URL": null}