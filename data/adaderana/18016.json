{"Source": "Adaderana", "Timestamp": "August 12, 2011 12:24 pm", "Headline": "16 වනදා මීගමුව ඇතුළු ප්‍රදේශ කිහිපයකට වතුර නෑ", "News Content": "මීගමුව ජල සම්පාදන ක්‍රමයේ අත්‍යවශ්‍ය වැඩි දියුණු කිරීමේ කටයුතු සඳහා එළ‍ඹෙන අගහරුවාද(16) මීගමුව ඇතුළු ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලපවහන මණ්ඩලය පවසයි. ඒ අනුව එදින පෙරවරු 09 සිට රාත්‍රී 09 දක්වා මීගමුව නගර සභා බල ප්‍රදේශය, දූව පිටිපන ප්‍රදේශය, කටුනායක ආයෝජන කලාපය, ශ්‍රී ලංකා ගුවන් හමුදාව -කටුනායක සහ කටුනායක -සීදූව නගර සභා ප්‍රදේශයට මෙසේ ජල සැපයුම අත්හිටුවනු ඇත. එමනිසා ජලය ඉතා අරපිරිමැස්මෙන් යුතුව පරිභෝජනය කරන ලෙස ජාතික ජල සම්පාදන හා ජලාපවහන මණ්ඩලය වැඩිදුරටත් දැනුම්දෙයි.", "URL": "https://sinhala.adaderana.lk/news.php?nid=18016", "Category": null, "Parent URL": null}