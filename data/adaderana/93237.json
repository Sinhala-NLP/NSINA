{"Source": "Adaderana", "Timestamp": "July 26, 2018 12:01 pm", "Headline": "මහ බැංකුවෙන් යැයි පවසා පන්සල්වලින් මුදල් ගැරූ මව සහ දුව පොලීසියට හසුවෙයි", "News Content": "මහ බැංකුවේ විගනන අංශයේ ජ්‍යෙෂ්ඨ නිලධාරියක් බව හඟවමින් මහා පරිමාන මුදල වංචාවක යෙදුන 55 හැවිරිදි කාන්තාවක් සහ 19 හැවිරිදි ඇගේ දියණිය හා ඔවුන් පැමිණ කුලී රථයේ රියදුරා අද (26) අත්අඩංගුවට ගත් බව වැලිමඩ පොලීසිය පවසයි. මෙම කාන්තාව විහාරස්ථානවලට ගොස් විහාරස්ථාන සංවර්ධනයට රුපියල් කෝටි ගණනින් මුදල් මහ බැංකුව හරහා ලබාදිය හැකි බව හඟවා ඒ සඳහා ගිණුමක් ආරම්කල යුතු බවත් පවසා මුදල් ලබාගෙන ඇති බව විමර්ශනවලදි අනාවරණය වු බව පොලිසිය පවසයි. මෙසේ ලබාදිමට පොරොන්දුවන කෝටි ගනනක මුදලින් කොටසක් තමාට ලබාදීමට විහාරාධිපතිවරු එකඟ කරවාගෙන තම කොටස මුලින් ලබාගෙන ඇති බවද අනාවරණය වී තිබේ. මේ අතර දියණිය හා පන්සල් අතර ජංගම දුරථන සහ මුහුනුපොත හරහා සබඳතා ඇති තරගෙන ඇති බවත් අනාවරණයවි ඇත. මුදල් ලබාගැනීමෙන් පසු පැමිණිලි කලහොත් ඇතිවිය හැකි ප්‍රශ්නවලින් බේරිම සදහා මෙම දියණිය මෙසේ උපයෝගි කරගෙන ඇති බවද අනාවරණය වී ඇත. මේ අනුව වැලිමඩ කැප්පි‍ටිපොල ප්‍රදේශයේ විහාරස්ථානයක හිමිනමකයෙන් රුපියල් ලක්ෂ එකහමාරක මුදලක් ලබාගෙන සිටියදී තවත් මුදල් දෙන පවසා එම විහාරස්ථානයට ගෙන්වා ගෙන මේ තිදෙනා කොටුකරගත් බව පොලිසිය සදහන් කරයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත වැලිමඩ පොලිස් ස්ථානාධිපති පොලිස් පරීක්ෂක එච් එම් ඩබ්ලිවි. හේරත් මහතාගේ මෙහෙයවීමෙන් වැඩිදුර විමර්ශන සිදුවෙයි.", "URL": "https://sinhala.adaderana.lk/news.php?nid=93237", "Category": null, "Parent URL": null}