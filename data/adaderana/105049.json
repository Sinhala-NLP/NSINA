{"Source": "Adaderana", "Timestamp": "February 26, 2019 11:20 am", "Headline": "මාන්කුලමේ බස් රථ අනතුරකින් අයෙක් මරුට-8කට තුවාල", "News Content": "කොළඹ සිට යාපනය දක්වා ගමන්ගත් සුඛෝපභෝගි බස් රථයක් මාන්කුලම ප්‍රදේශයේදී අද(26) අළුයම ටිපර් රථයක ගැටීමෙන් පුද්ගලයෙකු ජිවිතක්ෂයට පත්ව තවත් පුද්ගලයින් අට දෙනෙකු තුවාල ලබා ඇති බව මාන්කුලම පොලීසිය පවසයි. මෙම අනතුරින් මියගොස් ඇත්තේ බස් රථයේ කොන්දොස්තරවරයා වන අතර, බස් රථයේ ගමන්ගත් පුද්ගලයින් අට දෙනෙකු තුවාල ලබා ඇති බව වාර්තා වෙයි. අනතුරින් තුවාල ලැබුවන් මාන්කුලම හා කිලිනොච්චිය රෝහල් වෙත ඇතුළත් කොට ඇති බවද පොලීසිය සඳහන් කළේය. මාර්ගයේ නවතා තිබු ටිපර් රථයක බස් රථය ගැටී ඇති බවද පොලීසිය පැවසීය. සිද්ධිය සම්බන්ධයෙන් මාන්කුලම පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=105049", "Category": null, "Parent URL": null}