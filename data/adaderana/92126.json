{"Source": "Adaderana", "Timestamp": "July 7, 2018 10:34 am", "Headline": "ගුද මාර්ගයේ සඟවාගෙන ආපු රන් බිස්කට් 5 ක් ගුවන් තොටේදී මතුවෙයි", "News Content": "තම ගුද මාර්ගයෙහි සඟවා රන් බිස්කට් 05ක් මෙරටට රැගෙන ඒමට උත්සාහකළ පුද්ගලයෙකු ගුවන්තොටුපොල රේගුව විසින් සියභාරයට ගෙන තිබේ. මේ අතර මෙරට සිට සිංගපුපූරුව දක්වා නීති විරෝධී අයුරින් විදෙස් මුදල් තොගයක් රැගෙන යාමට උත්සහ කළ පුද්ගලයින් දෙදෙනෙකුද ගුවන්තොටුපොලේදී අත්අඩංගුවට පත්විය සිංගප්පූරුවේ සිට පසුගිය 04වනදා මෙරටට පැමිණි 40හැවිරිදි වැලිගම ප්‍රෙද්ශයේ පදිංචිකරුවෙකු නීති විරෝධී ලෙස රන් බිස්කට් 05ක් තම ගුද මාර්ගයෙහි සඟවා ගුවන්තොටුපොලෙන් පිටතට රැගෙන ඒමට උත්සහ කිරීමේදී කටුනායක බණ්ඩාරනායක ජාත්‍යන්තර ගුවන්තොටුපොල රේගුව විසින් සියභාරයට ගනු ලැබීය. රේගු භාරයට පත් සැකකරු මීගමුව මහරෝහලට ඇතුළත් කර ඇති අතර සැකකරු සතුව තිබූ ග්‍රඍම් 500ක් බරැති රන් බිස්කට් වල වටිනාකම රුපියල් ලක්ෂ 34 අධික බව ගුවන්තොටුපොල නියෝජ්‍ය රේගු අධ්‍යක්ෂ විපුල මිනුවන්පිටිය මහතා සඳහන් කළේය. මේ අතර ඊයේ (06) පස්වරුවේ නීති විරෝධී ආකාරයෙන් විදෙස් මුදල් තොගයක් රැගෙන මෙරට සිට සිංගප්පූරුව බලා යාමට තැත්කළ ගම්පහ ප්‍රෙද්ශයේ ව්‍යාපාරිකයන් දෙදෙනෙක් ගුවන්තොටුපොල රේගු භාරයට ගැණිනි. සැකකරුවන් 33 හා 61 යන වයස්වල පසුවන්නන් වන අතර ඔවුන් සතුව තිබූ විදෙස් මුදල් තොගයෙහි වටිනාකම රුපියල් ලක්ෂ 64ට අධික වේ. රේගු භාරයට ගත් මුදල් අතර බ්‍රිතාන්‍ය පවුම් 10800ක්,යුරෝ 16500ක් සහ සවුදි රියාල් 22000ක් වේ. සැකකරුවන් තම අත්බෑග තුළ සහ අභ්‍යන්තර ඇදුම් අතර සගවා මෙම මුදල් තොගය රැගෙනයාමට උත්සහ කර ඇති බව ගුවන්තොටුපොල රේගුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=92126", "Category": null, "Parent URL": null}