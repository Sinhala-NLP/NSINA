{"Source": "Adaderana", "Timestamp": "June 25, 2015 09:33 am", "Headline": "අපේක්ෂකයා මත්ද්‍රව්‍ය ජාවාරමට සම්බන්ධද?  - අවශ්‍ය නම් සහතිකයක්", "News Content": "මැතිවරණයට ඉදිරිපත් වන අපේක්ෂකයින් මත්ද්‍රව්‍ය ජාවාරමට සම්බන්ධද, නැද්ද යන්න පිළිබඳව සහතිකයක් ලබාදීමට අන්තරායකර ඖෂධ පාලක මණ්ඩලය තීරණය කර තිබේ.එහි සභාපති වෛද්‍ය නිලංග සමරසිංහ මහතා සඳහන් කළේ දේශපාලන පක්ෂ විසින් ඉල්ලීමක් කළ හොත් අදාළ සහතිකය ලබාදීමට සූදානම් බවයි.මේ අතර ‘පිරිසිදු දේශපාලඥයන් කැඳවන ජනතා පෙළගැස්ම‘ ලෙස මාර්තු 12 ව්‍යාපාරය මඟින් සිදුකරනු ලබන අත්සන් දසලක්ෂයක් ලබා ගැනීමේ ජාතික වැඩසටහන අද ආරම්භ වෙයි.කොළඹ නිදහස් චතුරශ්‍රයේදී මෙම ජාතික වැඩසටහන ආරම්භ කරන බව මාර්තු 12 ව්‍යාපාරයේ කැඳවුම්කරු රෝහණ හෙට්ටිආරච්චි මහතා සඳහන් කළේය.රටේ ඉදිරි දේශපාලඥයා සතු විය යුතු ගුණාංග ඇතුළත් මාර්තු 12 ප්‍රකාශනය පිළිබඳව ජනතාව දැනුවත් කිරීම මෙම වැඩසටහනේ අරමුණ බව රෝහණ හෙට්ටිආරච්චි මහතා පැවසීය.", "URL": "https://sinhala.adaderana.lk/news.php?nid=52234", "Category": null, "Parent URL": null}