{"Source": "Adaderana", "Timestamp": "April 22, 2015 12:33 pm", "Headline": "කම්බි වැටේ බෝම්බයක් එල්ලා නිවැසියන් බිය ගන්වලා", "News Content": "පල්ලම, නාගවිල ප්‍රදේශයේ නිවසක කම්බි වැටක බෝම්බයක් එල්ලා නිවැසියන් බියගැන්වීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ.පල්ලම පොලිසියට ලද තොරතුරක් මත සිදුකළ විමර්ශනයකදී අනාවරණය වී ඇත්තේ රතිඤ්ඤා නිපදවීමට යොදා ගන්නා වෙඩි බෙහෙත් සහ යකඩ අසුරා එම බෝම්බය සකස් කර තිබු බවයි. විශේෂ කාර්යය බළකායේ නිළධාරින් විසින් එය නිෂ්ක්‍රිය කර තිබේ.ණය ඉල්ලුම් පතක සාක්ෂිකරුවන් ලෙස අදාළ නිවැසියන් අත්සන් කිරීම ප්‍රතික්ෂේප කිරීම හේතුවෙන් මෙම ක්‍රියාව කළ බව සැකකරු ප්‍රකාශ කොට ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=50810", "Category": null, "Parent URL": null}