{"Source": "Adaderana", "Timestamp": "October 22, 2013 12:41 pm", "Headline": " පිළියන්දල කම්හලේ පරිසර ආරක්ෂණ බලපත්‍රයත් අත්හිටුවයි", "News Content": "පිළියන්දල බටකැත්තර ගෑස් කාන්දු වූ කම්හලේ පරිසර ආරක්ෂණ බලපත්‍රය තාවකාලිකව අත්හිටුවා තිබේ. මධ්‍යම පරිසර අධිකාරිය විසින් මෙම පියවර ගෙන ඇත. ඒ අනූව එම කම්හලේ සාමාන්‍ය පරිදි වැඩ කටයුතු කිරීමට හැකියාවක් නැත. දැනට කර ඇති මූලික පරීක්ෂණ වාර්තාව පදනම් කර ගෙන මෙලෙස පරිසර ආරක්ෂණ බලපත්‍රය තාවකාලිකව අත්හිටුවා තිබේ. පිළියන්දල බටකැත්තර ප්‍රදේශයේ පිහිටි කම්හලකින් අද අලුයම සිදුවූ ගෑස් කාන්දුවක් නිසා ඒ අවට පදිංචිකරුවන් 72 දෙනෙකු රෝගී වූ අතර සිද්ධියත් සමග කර්මාන්ත ශාලාව තාවකාලිකව වසා දැමිණ.", "URL": "https://sinhala.adaderana.lk/news.php?nid=38306", "Category": null, "Parent URL": null}