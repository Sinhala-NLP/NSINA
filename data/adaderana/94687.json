{"Source": "Adaderana", "Timestamp": "August 19, 2018 07:03 pm", "Headline": "දෙරණ ජාත්‍යාන්තර සරුංගල් සැණකෙළියෙන් කොළඹ අහස වර්ණවත් වෙයි ", "News Content": "දෙරණ “ලෝකය සහ ලෝකයෝ” සිව් වන වරටත් සංවිධානය කරන ජාත්‍යන්තර සරුංගල් සැණකෙලිය මේ වන විට කොළඹ ගාලු මුවදොර පිටියේදී පැවැත්වේ. ශ්‍රී ලංකාවේ දැවැන්තම සරුංගල් සැණකෙලිය වන මෙම සැණකෙලිය සඳහා දෙස් විදෙස් තරඟකරුවන් 3000කට වැඩි පිරිසක් සහභාගී සිටියාය. නේපාලය, මැලේසියාව, තායිලන්තය, චීනය, ඉන්දියාව, තායිවානය, සිංගප්පූරුව, නෝර්වේ ඇතුළු රටවල් රැසක් නියෝජනය කරමින් විදේශිය තරඟකරුවන් රැසක් ද මේ සදහා එක්ව සිටිම විශේෂත්වයක්. සරුංගල් සැණකෙලිය පස්වරු 1.00ට ආරම්භ වූ අතර සරුංගල් සැණකෙලිය නැරඹිම සදහා අති විශාල ජනකායක් එක්ව සිටියි. සරුංගල් සැණකෙලියේ ජයග්‍රාහකයින් හෙට(19) දිනයේදී ප්‍රකාශයට පත් කිරිමට නියමිත අතර ඔවුන් සදහා වටිනා ත්‍යාග පිරිනැමීමට නියමිතයි. දෙරණ “ ලෝකය සහ ලෝකයේ” සරුංගල් සැණකෙලියට සමගාමීව පැවැත්වෙන සංගීත ප්‍රසංගය මේ වන විට ආරම්භවී ඇති අතර එය රාත්‍රි 10.30 දක්වා පැවැත්විමට නියමිතව තිබේ.", "URL": "https://sinhala.adaderana.lk/news.php?nid=94687", "Category": null, "Parent URL": null}