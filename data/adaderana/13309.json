{"Source": "Adaderana", "Timestamp": "January 6, 2011 11:52 am", "Headline": "තිසර සමරසිංහ ඕස්ට්‍රේලියාවේ මහ‍ කොමසාරිස් ධුරයට? ", "News Content": "නාවික හමුදාපති වයිස් අද්මිරාල් තිසර සමරසිංහ මහතා ඕස්ට්‍රේලියාවේ ශ්‍රී ලංකා මහ‍ කොමසාරිස්වරයා ලෙස පත්කිරීමට යෝජිතව තිබේ. තිසර සමරසිංහ මහතා ඕස්ට්‍රේලියාවේ ශ්‍රී ලංකා මහකොමසාරිස්වරයා ‍ලෙස පත්කිරීමට දැනටමත් යෝජනා වී ඇති බව විදේශ කටයුතු අමාත්‍යාංශයේ ප්‍රකාශකයෙකු පැවසුවේය. තිසර සමරසිංහ මහතා විශ්‍රාම යෑමෙන් අනතුරුව මෙම පත්කිරීම සිදුකරනු ඇති බව වාර්තා වේ. 2009 ජූලි මස 15 වැනිදා තිසර සමරසිංහ මහතා නාවික හමුදාපති ධුරයට පත්විය. මෙතෙක් ඕස්ට්‍රේලියාවේ ශ්‍රී ලංකා මහකොමසාරිස්වරයා ලෙස කටයුතු කළ සේනක වල්ගම්පාය මහතාගේ ධුර කාලය පසුගිය දෙසැම්බර් 31 වැනිදායින් අවසන් විය. ඒ අනුව මේ වන විට එම ධුරය පුරප්පාඩු වී ඇති බව විදේශ කටයුතු අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=13309", "Category": null, "Parent URL": null}