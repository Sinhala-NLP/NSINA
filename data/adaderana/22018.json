{"Source": "Adaderana", "Timestamp": "February 10, 2012 04:46 pm", "Headline": "මානව හිමිකම් ගැන කැබිනට් අනුකාරක සභාවක්", "News Content": "මානව හිමිකම් සම්බන්ධව කැබිනට් අනුකාරක සභාවක් පත්කිරීම සඳහා කැබිනට් අනුමැතිය හිමිව තිබේ. අද(10) පැවති කැබිනට් තීරණ දැනුම් දීමේ මාධ්‍ය හමුවේ දී පරිසර අමාත්‍ය අනුර ප්‍රියදර්ශන යාපා මහතා මේ බව සඳහන් කළේය. එමෙන්ම 2011 නොවැම්බර් මස 25 වන දින ධීවරයින් 17 දෙනෙකු මරණයට පත්කරමින් දිවයිනේ දකුණු හා බටහිර වෙරළ තීරයේ ඇතිවූ සුළි කුණාටුවෙන් ආපදාවට ලක්වූවන්ට වන්දි ගෙවීම සඳහා රුපියල් මිලියන 40 ක මුදලක් ලබාදීමට ද කැබිනට් අනුමැතිය හිමිව ඇති බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=22018", "Category": null, "Parent URL": null}