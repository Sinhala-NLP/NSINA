{"Source": "Adaderana", "Timestamp": "April 1, 2016 07:57 am", "Headline": "අසාධාරණය‍ට එරෙහිව පාරට", "News Content": "හොරණ බොරලුගොඩ ආයෝජන කලාපයේ පිහිටා ඇති කර්මාන්ත ශාලාවක් හේතුවෙන් පාරිසරික ගැටලු උද්ගත වී ඇති බව පවසා ප්‍රදේශවාසීන් පිරිසක් උද්ඝෝෂණයක නිරත වී තිබේ. ඊයේ(31) පැවති උද්ඝෝෂණයේ දී ප්‍රදේශවාසීන් ප්‍රකාශ කළේ එම කර්මාන්ත ශාලාවෙන් සිදුවන පරිසර දූෂණය පිළිබඳ බලධාරීන්ගේ අවධානය යොමුව නොමැති බවයි.මීට අමතරව වගවත්ත සහ පෝරුවදණ්ඩ යන ප්‍රදේශවල ඉඩම් අක්කර 500ක් ගොල්ෆ් ක්‍රීඩාංගණයක් සඳහා ලබාදීමට කටයුතු කිරීම පිළිබඳව ද ප්‍රදේශවාසීන් විරෝධය පළ කර තිබේ. මේ අතර මාස 06ක වැටුප් මෙතෙක් හිමිව නොමැති බවට චෝදනා කරමින් දෙව්න්දර, මිරිස්ස සහ තංගල්ල ධීවර වරාය සේවකයින් පිරිසක් ද ඊයේ උද්ඝෝෂණයක නිරත වුණා.", "URL": "https://sinhala.adaderana.lk/news.php?nid=58804", "Category": null, "Parent URL": null}