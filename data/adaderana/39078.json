{"Source": "Adaderana", "Timestamp": "November 24, 2013 10:13 am", "Headline": "අනුරපුර උද්ඝෝෂණයක් - ප්‍රා.ලේ. කාර්යාලයට ස්ථාන මාරුවක් දීමට විරුද්ධලු", "News Content": "අනුරාධපුර, විලච්චිය ප්‍රාදේශීය ලේකම් කාර්යාලය ඉදිරිපිට ප්‍රදේශවාසින් පිරිසක් මේවන විට උද්ඝෝෂණයක් ආරම්භ කර තිබේ. විලච්චිය ප්‍රාදේශීය ලේකම් කාර්යාලය වෙනත් ස්ථානයකට ගෙන යාමට ගෙන ඇති තීරණයට විරෝධය පළ කරමින් ප්‍රදේශාවාසීන් මෙම උද්ඝෝෂණයේ නිරත වන බව අද දෙරණ වාර්තාකරු සඳහන් කළේය. මෙයට සහයෝගය දැක්වීමට විලච්චිය නගරයේ කඩසාප්පු සියල්ල වසා දමා තිබේ. ප්‍රාදේශීය ලේකම් කාර්යාලය වෙනත් ස්ථානයකට ගෙන යාම තුළින් බරපතළ ගැටළු රැසකට මුහුණ දෙනබව ඔවුන් පවසයි. සිය ඉල්ලීමට බලධාරීන් ප්‍රතිචාර නොදැක්වුවහොත් අඛණ්ඩ උපවාසයක නිරත වන බව උද්ඝෝෂකයින් අවධ‍ාරණය කරයි.", "URL": "https://sinhala.adaderana.lk/news.php?nid=39078", "Category": null, "Parent URL": null}