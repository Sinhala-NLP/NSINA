{"Source": "Adaderana", "Timestamp": "December 4, 2018 09:30 pm", "Headline": "මාතර සිසු ඝාතකයන්ගේ තවත් පහරදීමක්-CCTV දර්ශන සහිතයි", "News Content": "මාතර සිසු ඝාතනය සිදුකළ ප්‍රධාන සැකකාර සිසුවා ඇතුළු පිරිසක් සිද්ධිය වූ දින උදෑසන මාතර බස් නැවතුම්පලේදී , ඝාතනයට ලක්වූ සිසුවාට පහරදෙන ආකාරය දැක්වෙන අයුරු එහි සි.සි.ටි.වී කැමරාවක මෙලෙස පටිගත වී තිබුණේය. පසුගිය 24 වනදා මාතර ඇළවේල්ල හරස් මාර්ගයේදී පෞද්ගලික උපකාරක පංතියකට යමින් සිටි පාසල් සිසුන් පිරිසකට තවත් පාසල් සිසුන් පිරිසක් කළ පහරදීමක් අතරතුර පිහි ඇණුමකට ලක් වූ 19 හැවිරිදි සිසුවෙකු ජීවිතක්ෂයට පත් විය. මෙලෙස ජීවිතක්ෂයට පත්වූයේ මාතර ශාන්ත තෝමස් විද්‍යාලයේ ජීව විද්‍යා අංශයේ ඉගෙනුම ලැබූ රවිඳු ගිම්හාන් නැමති සිසුවෙක්. පිහි ඇනුම සිදු කළ ප්‍රධාන සැකකරු වන්නේ 17ත් හැවිරිදි මාතුන් කන්කානම්ගේ සිතිජ සෞදර්ය යන සිසුවායි. මෙම ඝාතනයට සම්බන්ධ අනෙක් සැකකරුවන් වන්නේ 17 හැවිරිද තුෂාන් නිම්නජිත් දිසානායක සිසුවා සහ වයස අවුරුදු 17 ක් වු වල්ගම, මාතර ලිපිනයේ පදිංචි සුනුරු විමුක්ති ජයවීර නැමති තරුණයකි. මොවුන් තිදෙනා දෙසැම්බර් 10 දා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=100277", "Category": null, "Parent URL": null}