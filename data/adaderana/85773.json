{"Source": "Adaderana", "Timestamp": "March 16, 2018 06:44 am", "Headline": "ශ්‍රී ලංකාවේ න්‍යෂ්ටික තාක්ෂණය ව්‍යාප්ත කිරීමට වැඩපිළිවෙලක්", "News Content": "මෙරට සංවර්ධන අරමුණු ජයගැනීම සඳහා අන්තර් ජාතික පරමාණුක බලශක්ති නියෝජිත ආයතනයේ සහය හිමිව තිබේ. ශ්‍රී ලංකාවේ න්‍යෂ්ටික තාක්ෂණය ව්‍යාප්ත කිරීමේ වැඩපිළිවෙල සම්බන්ධයෙන් අවශ්‍ය ක්‍රියාමාර්ග ගැනිමට එම ආයතනයේ අධ්‍යක්ෂ ජනරාල් යුකියා අමානෝ මහතා ඊයේ මෙරට සංචාරයක ද නිරත විය. විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතාගේ ආරාධනයකට අනුව මෙරටට පැමිණි යුකියා අමානෝ මහතා න්‍යෂ්ටීක වෛද්‍ය ඒකකය, ශ්‍රී ලංකා ගැමා ප්‍රවිකිරණ මධ්‍යස්ථානය, නිර්විනාශක පරික්ෂණ ජාතික මධ්‍යස්ථානය ඇතුළු ආයතනවල සංචාරයක නිරත වී තිබේ. අන්තර්ජාතික පරමාණුක බලශක්ති නියෝජිත ආයතනය එක්සත් ජාතීන්ගේ සංවිධානය යටතේ 1957දී පිහිට වූ අතර ශ්‍රී ලංකාව ද එහි ආරම්භක සාමාජිකයෙකුය.", "URL": "https://sinhala.adaderana.lk/news.php?nid=85773", "Category": null, "Parent URL": null}