{"Source": "Adaderana", "Timestamp": "October 20, 2016 09:44 am", "Headline": "හොරට පතල් හෑරූ 4ක් කොටු ", "News Content": "අනවසරයෙන් පතල් කැණීම් සිදුකළ පුද්ගලයන් සිව් දෙනෙකු තුංකම, නාගල ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකායේ සූරියවැව කඳවුරු නිලධාරීන්ට ලද තොරතුරක් මත සිදුකළ වැටලීමකදී බලපත්‍ර නොමැතිව පතල් කැණීම් සිදුකරමින් සිටියදී මොවුන් අත්අඩංගුවට ගත් බව සඳහන්ය.එහිදී ස්කැවේටර් යන්ත්‍රයක් ඇතුළු පතල් කැණීම් සඳහා යොදාගන්නා උපකරණ කිහිපයක්ද සොයා ගෙන තිබේ. අත්අඩංගුවට ගත් පුද්ගලයන් රත්නපුර මැණික් හා ස්වර්ණාභරණ අධිකාරිය වෙත භාරදීමට කටයුතු කළ බව පොලිස් විශේෂ කාර්ය බලකාය සඳහන් කරයි.", "URL": "https://sinhala.adaderana.lk/news.php?nid=65202", "Category": null, "Parent URL": null}