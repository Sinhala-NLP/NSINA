{"Source": "Adaderana", "Timestamp": "March 1, 2012 03:06 pm", "Headline": " හෘද රෝගීන්ගේ පොරොත්තු ලේඛනය මාස 5 ට අඩුවෙයි", "News Content": "කොළඹ ජාතික රෝහලේ හෘද රෝග ඒකකයෙන් ප්‍රතිකාර ලබාගැනීමට පැමිණෙන රෝගීන් සඳහා මෙතෙක් පැවති පොරොත්තු ලේඛනය මාස 5 දක්වා අඩු කිරීමට හැකිවී ඇතැයි සෞඛ්‍ය අමාත්‍යාංශය පවසයි. මෙතෙක් හෘද රෝගීන් සඳහා වසර 5ක පමණ පොරොත්තු ලේඛනයක රැදී සිටීමට සිදුවූ බව එම අමාත්‍යාංශය සඳහන් කරයි. පසුගිය කාලයේ කොළඹ ජාතික රෝහලේ හෘද රෝග ඒකකයට ලබාදුන් මානව සම්පත් හා භෞතික සම්පත් හේතුවෙන් පොරොත්තු ලේඛනයේ කාල සීමාව පහලදමා ගැනීමට හැකිවී තිබේ. මෙරට රෝහල් අතරින් දැනට වැඩිම හෘද සැත්කම් ප්‍රමාණයක් සිදුකරනු ලබන්නේ කොළඹ ජාතික රෝහලෙන් බව සෞඛ්‍ය අමාත්‍යාංශය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=22507", "Category": null, "Parent URL": null}