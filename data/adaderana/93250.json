{"Source": "Adaderana", "Timestamp": "July 26, 2018 01:19 pm", "Headline": " බලා සිටිය දී මහල් ගොඩනැඟිල්ලක් කඩා වැටෙයි", "News Content": "නායයාමක් හේතුවෙන් තුර්කියේ දැවැන්ත තාප්පයක් සහ මහල් ගොඩනැඟිල්ලක් කඩා වැටී මුළුමනින්ම විනාශ වී යන අයුරු විදෙස් මාධ්‍ය වාර්තාකර තිබුණි. ආරක්ෂාව සඳහා ඉදිකර තිබූ දැවැන්ත තාප්පයක් බිඳී යාමෙන් ඒ සමීපයේ පිහිටි සිවු මහල් ගොඩනැගිල්ලක් මුළුමනින්ම විනාශයට පත් විය. කඳු මුදුනක පිහිටි අදාළ ගොඩනැඟිල්ලේ ආරක්ෂාව සඳහා ඉදිකර තිබුණු මේ තාප්පය බිදී ගොස් ඇත්තේ කන්දේ නායයාමක් හේතුවෙන් බව පැවසෙයි. තාප්පය බිඳී යාමෙන් මිනිත්තු කිහිපයක් ගතවීමෙන් පසු අසල සිටි පිරිසද කම්පනයට පත්කරමින් අදාළ ගොඩනැගිල්ලද බිදී ගොස් තිබේ. තාප්පය බිදී යාමත් සමඟින් ගොඩනැඟිල්ලේ සිටි පිරිස ඉවත් කිරීමට බලධාරීන් කටයුතු කළේය. ඒ හේතුවෙන්, සිදුවීමෙන් කිසිවකුටත් හානි සිදුවී නැහැ.", "URL": "https://sinhala.adaderana.lk/news.php?nid=93250", "Category": null, "Parent URL": null}