{"Source": "Adaderana", "Timestamp": "July 22, 2012 01:06 pm", "Headline": "මදුරු කීටයන්ට නවාතැන් දුන් 1809 දෙනෙකුට නඩු", "News Content": "ඩෙංගු මාසය තුළ මදුරුවන් බෝවන ස්ථාන 7500 ක් පමණ හඳුනාගත් බව මහජන සෞඛ්‍ය පරීක්ෂකවරුන්ගේ සංගමය පවසයි. මදුරු කීටයන් බෝවන ස්ථාන පවත්වාගෙන ගිය පුද්ගලයින් 1809 දෙනෙකුට පමණ නඩු පවරා ඇති බව එම සංගමය ප්‍රකාශ කරයි. පසුගිය 25 වැනිදා ආරම්භ වූ ඩෙංගු මර්දන මාසය මේ මස 25 වන දිනෙන් අවසන් වේ. මේ අතර ගත වූ මාස 07 තුළ පුද්ගලයන් 75 දෙනෙකු පමණ ඩෙංගු රෝගයෙන් මියගොස් ඇති අතර තවත් 15,000 ට පමණ රෝගය වැළඳී ඇති බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=25965", "Category": null, "Parent URL": null}