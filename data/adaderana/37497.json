{"Source": "Adaderana", "Timestamp": "September 18, 2013 12:35 pm", "Headline": "මැතිවරණය ගැන දෙස් විදෙස් නිලධාරීන්ගේ සාකච්ඡාවක්", "News Content": "මැතිවරණ කටයුතු නිරීක්ෂණය කිරීම සඳහා දිවයිනට පැමිණ සිටින ජාත්‍යන්තර නිරීක්ෂණ කණ්ඩායම් වල නියෝජිතයන් උතුරේ මහ ඇමති අපේක්ෂයින් ඇතුළු අපේක්ෂකයින් මුණගැසී සාකච්ජා කර තිබේ. ඊයේ පස්වරුවේ සහ අද පෙරවරුවේ මෙම සාකච්ජා පැවති බව වාර්තා වේ. මෙවර පළාත් සභා මැතිවරණයේ නිරීක්ෂණ කටයුතු සඳහා ජාත්‍යන්තර නිරීක්ෂකයන් පසුගිය සති අන්තයේ දී දිවයිනට පැමිණියේය. ජාත්‍යන්තර නිරීක්ෂකයින් 32 දෙනෙකුගෙන් යුත් කණ්ඩායම් 03ක් මෙලෙස දිවයිනට පැමිණි අතර ඔවුන් මේ වන විට උතුරේ නිරීක්ෂණ කටයුතු ආරම්භ කර තිබේ. ඒ අනුව මොවුන් අද පස්වරුවේ දේශපාලන පක්ෂ නියෝජිතයින්, පොලිස් නිලධාරීන්, මැතිවරණ කාර්යාල නියෝජිතයන් මුණගැසී සාකච්ජා කිරීමට නියමිතය.", "URL": "https://sinhala.adaderana.lk/news.php?nid=37497", "Category": null, "Parent URL": null}