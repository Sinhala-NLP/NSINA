{"Source": "Adaderana", "Timestamp": "December 23, 2013 02:34 pm", "Headline": " හෝමාගම අයවැය පරාදයි", "News Content": "එක්සත් ජනතා නිදහස් සන්ධාන පාලනයේ පවතින හෝමාගම ප්‍රාදේශීය සභාවේ අයවැය වැඩි ඡන්ද 2කින් පරාජයට පත්ව තිබේ. ප්‍රාදේශිය සභාවේ සභාපති ඒ.ඩි.කුමාරසිරි මහතා විසින් අද(23) පෙරවරුවේ අයවැය සභාවට ඉදිරිපත් කළ අතර ඊට පක්ෂව ඡන්ද 10ක් ද විපක්ෂව ඡන්ද 12ක්ද ලැබුණි. උප සභාපති ඇතුළු එක්සත් ජනතා නිදහස් සන්ධානයේ මන්ත්‍රීවරුන් 09 දෙනෙකු අයවැයට විපක්ෂව ඡන්දය භාවිත කර තිබීම මෙහි විශේෂත්වයකි.", "URL": "https://sinhala.adaderana.lk/news.php?nid=39804", "Category": null, "Parent URL": null}