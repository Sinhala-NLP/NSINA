{"Source": "Adaderana", "Timestamp": "January 27, 2019 07:05 pm", "Headline": "උදා ගම්මාන වැඩපිළිවෙලේ ඉලක්කය ගැන සජිත් කියයි", "News Content": "ලබන සැප්තැම්බර් මාසය වන විට ‍උදා ගම්මාන 2500ක් රට තුළ ඉදිකිරීම රජයේ ඉලක්කය වී ඇති බව නිවාස හා ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පැවසීය. අමාත්‍යවරයා පෙන්වා දෙන්නේ මේ වන විටත් දිවයින පුරා උදාගම්මාන 1684ක ඉදිකිරීම් ආරම්භ කර ඇති බවයි. එමෙන්ම අදියර තුනක් යටතේ 2025 වසර වන විට උදා ගම්මාන 20,000ක් රට තුළ ඉදිකිරීම මෙම වැඩපිළිවෙලේ අවසන් ඉලක්කය වී ඇති බව අමාත්‍යවරයා සඳහන් කළේය. මාතලේ දිස්ත්‍රික්කයේ ලග්ගල මාඔය ප්‍රදේශයේ ඉදිවු විජය මිණිගම උදාගම්මානය ජනතා අයිතියට පත් කිරීමේ අවස්ථාවට එක්වෙමින් සජිත් ප්‍රේමදාස අමාත්‍යවරයා මෙම අදහස් පල කළේය. එහිදි වැඩිදුරටත් අදහස් දැක්වු අමාත්‍යවරයා පැවසුවේ ගත වු වසර හතරක කාලය තුළ යහපාලන රජය ග්‍රාමීය නිවාස සංවර්ධනය වෙනුවෙන් රුපියල් මිලියන 26,383ක මුදලක් වෙන් කර ඇති බවයි.", "URL": "https://sinhala.adaderana.lk/news.php?nid=103175", "Category": null, "Parent URL": null}