{"Source": "Adaderana", "Timestamp": "July 19, 2019 08:33 pm", "Headline": "රුපියල් 50 තේ කෝප්පයට ලක්ෂ දෙකක්", "News Content": "රුපියල් 50 තේ කෝප්පයක් විකිණූ තරුණයෙකුට රුපියල් ලක්ෂ දෙකක් හිමිවීමේ පුවතක් මේ දිනවල සමාජ මාධ්‍ය ඔස්සේ සංසරණය වෙයි. මෙය වාර්තා වන්නේ, ඇල්ල ප්‍රදේශයේදීයි. මේ කනගරාජ් තිරුචෙල්වම්ගේ ඇල්ලේ තියෙන තේ කඩේ. මේ තේ කඩේට පසුගියදා විශේෂ විදේශිකයෙක් ගොඩවැදුණි. ඔහුගේ නම හැරල්ඩ් බෝල්ඩර්. නෝර්වේජියානු ජාතිකයෙක් වූ බෝල්ඩර් සිලෝන් ටීවලට ඇබ්බැහි වූ පුද්ගලයෙකි. “හැරල්ඩ් බෝල්ඩර් - හෙලෝ, ඔබට කොහොම ද? ඔබ දැන් විවෘතද..? මම ආවේ ඔබේ තේ එකක රස බලන ගමන් අවට සුන්දරත්වය නරඹන්න.“ “හැරල්ඩ් බෝල්ඩර් - මම මේ තේ වර්ගය උත්සාහ කර බලන්නම් ඔබ කැමැති මොන වර්ගයට ද සර්... හැරල්ඩ් බෝල්ඩර් - එය ඔබට බාරයි..“ තමා වෙනුවෙන් හොදම තේ වර්ගය තෝරාගැනීම තිරුචෙල්වම්ට භාරකරන බෝල්ඩර් අසුනකට බරවන්නේ තේ කෝප්පයේ රසවිඳිම සඳහා. තේ රසයෙන් උත්තේජනය වන බෝල්ඩර් තරුණයාගෙන් කරුණු විමසනවා. “හැරල්ඩ් බෝල්ඩර් - මෙම වෙළඳසැල ආරම්භ කර කොපමණ කල්ද? “වෙළසැල හිමිකරු- මාස දෙකයි. “ “හැරල්ඩ් බෝල්ඩර් -ඔබ ද වෙළඳසැල නිර්මාණය කළේ. “ වෙළසැල හිමිකරු- ඔව් හැරල්ඩ් බෝල්ඩර් -කාගෙන්වත් උදව්වක් නැද්ද? පවුලෙන් වත්? වෙළසැල හිමිකරු-මම තනිකඩ මිනිහෙක්. හැරල්ඩ් බෝල්ඩර් - තේ එකේ මිල කීයද? වෙළසැල හිමිකරු- රු.50 යි හැරල්ඩ් බෝල්ඩර් -ඔබ බැංකුවෙන් ද මුදල් ලබාගත්තේ ? වෙළසැල හිමිකරු- ලක්ෂ 2 ක් හැරල්ඩ් බෝල්ඩර් - රුපියල් ලක්ෂ දෙකක් කියන්නේ ඩොලර් 1138ක්. හැරල්ඩ් බෝල්ඩර් -ඔබ දවසට තේ කෝප්ප කීයක් විකුණනවා ද? වෙළසැල හිමිකරු-20 ක් “ යතුරු පැදිය වෙත යන මේ විදේශීකයා වෙළෙදසැලට එන්නේ විදෙස් මුදල් ප්‍රමාණයක් ද රැගෙන. හැරල්ඩ් බෝල්ඩර් - මගේ මිත්‍රයා මට ඔබට උදව්වක් කරන්න අවශ්‍යයි. මෙතන ඩොලර් 1100 ක් තියෙනවා. මේ මුදලින් ඔබගේ සම්පුර්ණ ණය ගෙවිය හැකියි. ඔබ බැංකුවට ගිහින් මාරු කරන්න. මම ඔබේ ව්‍යාපාරයට සුබ පතනවා.“", "URL": "https://sinhala.adaderana.lk/news.php?nid=114532", "Category": null, "Parent URL": null}