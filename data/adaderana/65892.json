{"Source": "Adaderana", "Timestamp": "November 10, 2016 10:27 am", "Headline": "නාගරික ජනයාගෙන් සියයට 20ක් දියවැඩියාවෙන් පෙළෙනවා", "News Content": "නාගරික ප්‍රදේශවල ජනතාවගෙන් සියයට 20ක් වර්තමානය වන විට දියවැඩියා රෝගයට ගොදුරු වී ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහිපාල මහතා පවසයි.ගම්බද ප්‍රදේශවලද දියවැඩියාවට ගොදුරුවීමේ ප්‍රවණතාව සියයට 08ක් පමණ වන අතර මේ වන විට දියවැඩියා රෝගය බරපතළ සෞඛ්‍ය ගැටලුවක් බවට පත්ව ඇති බව ඔහු කියයි.දියවැඩියාව හේතුවෙන් අක්ෂි රෝග ඇතිවීමේ දැඩි අවදානමක් පවතින බව පෙන්වාදෙන සෞඛ්‍ය සේවා අධ්‍යක්ෂ ජනරාල්වරයා මෙම තත්ත්වය තුළ අන්ධභාවය පවා ඇතිවිය හැකි බව පෙන්වාදෙයි. ලබන 14 වන දිනට යෙදී ඇති ලෝක අක්ෂි දිනය වෙනුවෙන් පැවති මාධ්‍ය හමුවකට එක්වෙමින් විශේෂඥ වෛද්‍ය පාලිත මහිපාල මහතා මෙම අදහස් පළ කළේය.එහිදී වැඩිදුරටත් අදහස් දක්වමින් ඔහු කියා සිටියේ වයස අවුරුදු 40ට වැඩි සෑම පුද්ගලයෙකුම වසරකට වරක් අක්ෂි පරික්ෂාවක් සිදුකරගත යුතු බවයි.", "URL": "https://sinhala.adaderana.lk/news.php?nid=65892", "Category": null, "Parent URL": null}