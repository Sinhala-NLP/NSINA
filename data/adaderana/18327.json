{"Source": "Adaderana", "Timestamp": "August 26, 2011 04:53 pm", "Headline": "දකුණු කොරියාවේ රැකියා සඳහා මේ මසදී වැඩිම පිරිසක්", "News Content": "රැකියා බලපත්‍ර ක්‍රමය යටතේ දකුණු කොරියාවේ රැකියා සඳහා වැඩිම පිරිසක් මෙම මස තුළ යොමුකෙරෙන බව ශ්‍රී ලංකා විදේශ සේවා නියුක්ති කාර්යාංශය පවසයි. මෙම මස තුළ 1117 දෙනෙකු කොරියාවේ රැකියා සඳහා පිටත්ව යන බව එම කාර්යාංශය පෙන්වා දෙයි. මේ වසරේ ජූනි මාසයේ දී නමසිය හතළිස් දෙදෙනෙකු කොරියානු රැකියා සඳහා පිටත්ව ගොස් තිබේ. සැප්තැම්බර් මාසයේ දී පන්සිය දෙනෙකු දකුණු කොරියාවේ රැකියා සඳහා පිටත්ව යාමට නියමිත බව ද ශ්‍රී ලංකා විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=18327", "Category": null, "Parent URL": null}