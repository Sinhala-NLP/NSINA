{"Source": "Adaderana", "Timestamp": "March 16, 2017 02:14 pm", "Headline": " බන්ධනාගාර බසයට එල්ල වූ ප්‍රහාරය-මෙතෙක් කිසිවෙක් අත්අඩංගුවට ගෙන නෑ", "News Content": "කළුතර බන්ධනාගාර බස් රථයකට එල්ල වූ වෙඩි ප්‍රහාරයකින් සමයං හෙවත් අරුණ උදයශාන්ත පතිරණ ඇතුළු පුද්ගලයින් 07 දෙනෙකු මියයාමේ සිද්ධියට අදාළව මෙතෙක් කිසිවෙකුත් අත්අඩංගුවට ගෙන නොමැති බව පොලීසිය පවසයි. සිද්ධියට සම්බන්ධ ප්‍රධාන සැකකරුවන් මේ වන විට හඳුනාගෙන ඇති අතර ඔවුන් අත්අඩංගුවට ගැනීම සඳහා තවදුරටත් විමර්ශන ක්‍රියාත්මක බව පොලීසිය සඳහන් කළේය. පසුගිය පෙබරවාරි මස 27 වනදා කඩුවෙල අධිකරණය වෙත සමයං ඇතළු රැඳවියන් පස් දෙනෙකු රැගෙනඑමින් සිටි බන්ධනාගාර බස් රථයට කිසියම් පිරිසක් විසින් එල්ල කළ වෙඩි ප්‍රහාරයකින් බන්ධනාගාර නිලධාරීන් දෙදෙනෙකු සහ සමයං ඇතුළු පුද්ගලයින් 7 දෙනෙකු ජීවිතක්ෂයට පත්විය. --", "URL": "https://sinhala.adaderana.lk/news.php?nid=70959", "Category": null, "Parent URL": null}