{"Source": "Adaderana", "Timestamp": "January 12, 2014 10:42 am", "Headline": "සීසෙල්ස් කත‍ගේ උත්සාහයත් වරදී", "News Content": "රුපියල් ලක්ෂ 65ක් පමණ වටිනා විදේශීය මුදල් තොගයක් රැගෙන මෙරටින් පිටව යාමට තැත් කළ සීසෙල්ස් ජාතික කාන්තාවක් (45) කටුනායක රේගු නිලධාරීන් විසින් අද පෙරවරුවේ අත්අඩංගුවට ගෙන තිබේ. යූ.එල් 131 නැමැති ගුවන් යානයෙන් ඉන්දියාවේ ට්‍රිචි බලා යාමට තැත් කළ එම කාන්තාව සිංගප්පූරු ඩොලර් 1000ක පමණක් ඇතැයි කියා රේගුව මුලා කර රටින් පිටව යාමට තැත් කර ඇත. සිද්ධිය සම්බන්ධයෙන් තවදුරටත් පරීක්ෂණ සිදුකෙරෙන බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය.", "URL": "https://sinhala.adaderana.lk/news.php?nid=40290", "Category": null, "Parent URL": null}