{"Source": "Adaderana", "Timestamp": "July 13, 2019 06:45 pm", "Headline": "UNPයට පිටියේ වාසිය හොඳටම ලැබෙන්නේ ජනාධිපතිවරණයකින්", "News Content": "ඉදිරියේ දී පැවැත්වෙන්නේ මහ මැතිවරණයක් නොව ජනාධිපතිවරණයක් බවත් එක්සත් ජාතික පක්ෂයට පිටියේ වාසිය හොඳින්ම ඇත්තේ ජනාධිපතිවරණයක දී බවත් නියෝජ්‍ය අමාත්‍ය නලින් බණ්ඩාර මහතා ප්‍රකාශ කරයි. අද (13) සුගතදාස ක්‍රීඩාංගනයේ පැවති වැඩසටහනකට සහභාගී වී මාධ්‍ය වෙත අදහස් දක්වමින් ඒ මහතා පැවසීය. ඒ මහතා වැඩි දුරටත් ප්‍රකාශ කළේ ආණ්ඩු පෙරළන්න විශ්සාසභංග අවශ්‍යතාවයක් නැති බවත් ඉදිරි ජනාධිපතිවරණයේ දී ජන වරම ගෙන පෙන්වන ලෙසත්ය. එජාපය තුළ කිසිදු ප්‍රශ්නයක් නොමැති බවත් අගමැති, සජිත්, කරූ යන අයගෙන් සුදුසුම අපේක්ෂකයා තෝරා ඉදිරිපත් කරන අතර ඉදිරිපත් කරන අපේක්ෂකයාට අනෙක් දෙදෙනා සහයෝගය දෙන බවත් ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=114065", "Category": null, "Parent URL": null}