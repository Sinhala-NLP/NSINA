{"Source": "Adaderana", "Timestamp": "May 1, 2017 04:57 pm", "Headline": "යාපනය විශ්වවිද්‍යාලයට නව කුලපතිවරයෙක්", "News Content": "යාපනය විශ්වවිද්‍යාලයේ නව උප කුලපතිවරයා ලෙස මහාචාර්ය රත්නම් විග්නේෂ්වරන් මහතා වැඩ භාරගෙන තිබේ. ඔහු අද (01) පෙරවරුවේ එම විශ්වවිද්‍යාලයේ 08 වන උපකුලපතිවරයා වශයෙන් වැඩභාරගත් බව අද දෙරණ වාර්තාකරු සඳහන් කළේය. යාපනය විශ්වවිද්‍යාලයේ උප කුලපතිනිය ලෙස කටයුතු කළ වසන්ති අර්සරත්නම් මහත්මිය විශ්‍රාම ගැන්විමෙන් පසු එම පුරප්පාඩුව සඳහා මහාචාර්ය රත්නම් විග්නේෂ්වරන් මහතා පත් කර තිබේ. මීට පෙර රත්නම් විග්නේෂ්වරන් මහතා යාපනය විශ්වවිද්‍යාලයේ විද්‍යා පීඨයේ පීඨාධිපති ලෙස කටයුතු කරනු ලැබීය.", "URL": "https://sinhala.adaderana.lk/news.php?nid=72694", "Category": null, "Parent URL": null}