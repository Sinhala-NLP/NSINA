{"Source": "Adaderana", "Timestamp": "October 1, 2012 11:00 am", "Headline": "ළමා ලෝකය ළමයින්ටම", "News Content": "ලෝක ළමා දිනය අද (01) ට යෙදී තිබේ. ලෝක ළමා දිනය සැමරීමේ ප‍්‍රධාන සැමරුම් උත්සවය ජනාධිපති මහින්ද රාජක්ෂ මහතාගේ ප‍්‍රධානත්වයෙන් අද පෙරවරුවේ අරලියගහ මන්දිරයේ දී පැවැත්වීමට නියමිතය. \"ළමා ලෝකය ළමයිටම\" යන්න මෙවර එහි තේමාවයි. ලෝක ළමා දිනය සනිටුහන් කරමින් රුපියල් 5 ක වටිනාකමකින් යුත් මුද්දරයක් ද නිකුත් කරන බව සඳහන්ය. ළමා දිනය වෙනුවෙන් සංවිධානය කෙරෙන කොඩි ව්‍යාපාරයේ ප‍්‍රථම කොඩිය ජනාධිපති මහින්ද රාජපක්ෂ මහතාට පැළඳවීමට නියමිතය. ළමා ලෝකය ළමයින්ටමයි යන තේමාව යටතේ මෙවර ලෝක ළමා දිනය ප‍්‍රාදේශීය ලේකම් කොට්ඨාශ මට්ටමෙන් දීපව්‍යාප්තව සැමරීමට කටයුතු යොදා ඇති බව ළමා සංවර්ධන හා කාන්තා කටයුතු පිළිබඳ අමාත්‍ය තිස්ස කරල්ලියද්ද මහතා පවසයි.", "URL": "https://sinhala.adaderana.lk/news.php?nid=27897", "Category": null, "Parent URL": null}