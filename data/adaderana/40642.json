{"Source": "Adaderana", "Timestamp": "January 26, 2014 08:17 am", "Headline": "ඉන්දු - ශ්‍රී ලංකා ධීවර සාකච්ඡා හෙටයි", "News Content": "ඉන්දු - ශ්‍රී ලංකා විශේෂ ධීවර හමුවක් හෙට චෙන්නාහිදී පැවැත්වීමට නියමිත තිබේ. ධීවර අධ්‍යක්ෂ ජනරාල් එස්.ඩී හෙට්ටිආරච්චි මහතාගේ මූලිකත්වයෙන් මෙරට නියෝජිතයින් 15 දෙනෙකු එම සාකච්ඡා සඳහා සහභාගි වීමට අද දිවයිනෙන් පිටත්ව යාමට නියමිතය. තමිල්නාඩුවේ රාජ්‍ය මට්ටමේ නියෝජිතයින් සහ ධීවර නියෝජිතයින් පිරිසක් අදාළ සාකච්ඡාවට සහභාගි වීමට නියමිතව ඇත. දෙරටේ මුහුදු සීමාවන් උල්ලංඝණය නොවන පරිදි ධීවර කටයුතුවල නිරත වීම සම්බන්ධයෙන් මෙම සාකච්ඡාවලදී අවධානය යොමුකිරීමට නියමිත බව ධීවර අමාත්‍යංශය සඳහන් කළේය. ධීවර අමාත්‍ය රාජිත සේනාරත්න මහතා, ඉන්දීය මධ්‍යම රජය සමඟ පැවැත්වු සාකච්ඡා වලින් අනතුරුව දෙරටේ අත්අඩංගුවේ පසුවන ධීවරයින් හුවමාරු කරගැනීමට පියවර ගත්තේය.", "URL": "https://sinhala.adaderana.lk/news.php?nid=40642", "Category": null, "Parent URL": null}