{"Source": "Adaderana", "Timestamp": "April 17, 2010 08:21 am", "Headline": "සේවකයින් නොමැති නිසා බෙදාහැරීම් වලට බාධා", "News Content": "අවුරුදු නිවාඩුව සඳහා ගම් බිම් බලා ගිය සේවකයින් නැවත වාර්තා‍ නොකිරීම හේතුවෙන් ඉන්ධන බෙදාහැරී‍මේ කටයුතු ගැටලුවක්ව ඇති බව සිලෝන් පෙට්‍රොලියම් ස්ටෝරේට් ටර්මිනල් සමාගම පවසයි. ටැංකි රථ රියදුරන් සහ සහයකයින් ‍නොපැමිණීම හේතුවෙන් මෙම තත්ත්වය උද්ගතව ඇති බව එම සමාගමේ සභාපති මේජර් ජනරාල් එම්.ආර්.ඩබ්ලිව්.ඩී සොයිසා මහතා පෙන්වාදෙයි. එම නිසා කඩිනමින් නැවත සේවයට වාර්තා කරන ලෙස සේවකයින්ගෙන් සභාපතිවරයා ඉල්ලා සිටියි.", "URL": "https://sinhala.adaderana.lk/news.php?nid=7841", "Category": null, "Parent URL": null}