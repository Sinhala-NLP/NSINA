{"Source": "Adaderana", "Timestamp": "August 23, 2017 03:06 pm", "Headline": " ඒකාබද්ධයෙන් පොදු අපේක්ෂකයෙක් එන්නේ  නෑ", "News Content": "ඒකාබද්ධ විපක්ෂයෙන් කෙදිනකවත් පොදු අපේක්ෂකයෙක් ඉදිරිපත් නොකරන බව පාර්ලිමේන්තු මන්ත්‍රී දිලුම් අමුණුගම මහතා පවසයි. මන්ත්‍රීවරයා මෙසේ අදහස් දැක්වූයේ අද(23) පැවති මාධ්‍ය හමුවකට එක්වෙමිනි. ඒකාබද්ධ විපක්ෂය විජේදාස රාජපක්ෂ මහතා වෙනුවෙන් පෙනී නොසිටින බව මන්ත්‍රීවරයා එහිදී ප්‍රකාශ කළේය. එජාපයේ පත් කිරීම් සහ ඉවත් කිරීම් සම්බන්ධයෙන් තීරණ ගැනීම එම පක්ෂයේ අයිතියක් වූ නමුත් විජේදාස රාජපක්ෂ මහතා පලිගැනීම් සඳහා සහයෝග නොදැක්වීම හේතුවෙන් ඉවත් කිරීමට කටයුතු කළ බව මන්ත්‍රීවරයා තව දුරටත් සඳහන් කළේය. මෙම මාධ්‍ය හමුවට එක් වූ පාර්ලිමේන්තු මන්ත්‍රී ජානක වක්කුඹුර මහතා ප්‍රකාශ කළේ හම්බන්තොට වරාය විකිණීමට විරුද්ධව පෙනී සිටිය හෙයින් විජේදාස රාජපක්ෂ මහතා ආමාත්‍ය ධූරයෙන් ඉවත් කිරීමට කටයුතු කළ බවයි. මෙවැනි ගැටළුකාරී තත්ත්ව හමුවේ රටේ අනෙක් ගැටළු යටපත් කර ඇති බවත් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=76600", "Category": null, "Parent URL": null}