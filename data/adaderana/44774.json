{"Source": "Adaderana", "Timestamp": "July 19, 2014 09:51 am", "Headline": "අපේ පවුලට හා මිතුරන්ට  ඛේදනීය අහිමිවීම දරා ගැනීම දුෂ්කරයි", "News Content": "බ්‍රිතාන්‍ය ජාතික කුරාම් ෂෙයික් ඝාතනය සම්බන්ධයෙන් පැවති නඩුවිභාගයෙන් අනතුරුව ඔහුගේ සහෝදරයා විසින් ප්‍රකාශයක් නිකුත් කර තිබේ. අදාළ ප්‍රකාශය බ්‍රිතාන්‍ය ජාතික කුරාම් ෂෙයික්ගේ සහෝදරයා විසින් ඊයේ දිනයේදී නිකුත් කර තිබුණි. එම ප්‍රකාශය පහත පරිදි වෙයි. “අද රට බොහෝ ජනයා අපේක්ෂා කළ හා ප්‍රාර්ථනා කළ දෙය ඉටු කර තිබේ. මගේ සහෝදරයාව ඝාතනය කළවුන්ට දඬුවම් ලබා දී තිබෙන අතර දැන් දිගු කාලයකට ඔවුන්ව සිරගත කරනු ලැබ තිබේ. අපේ අරගලය යුක්තිය සඳහා වූවක් පමණක් නොව මගේ සහෝදරයා ලෝකය පුරා මානවවාදී ආධාර කටයුතුවලදී කරන ලද අපූර්ව ජනක වැඩ පිළිබඳව දැනුවත්භාවය ඇති කිරීම උදෙසා ද වූවකි. ඔහු බොහෝ දෙනාගේ සැබෑ ප්‍රබෝධකයක් වූ අතර ඔහුගේ උරුමය ඔහු ඉතිරිකර ගියවුන් විසින් අඛණ්ඩව කරගෙන යනු ඇතැයි අපි අපේක්ෂා කරමු. එහෙත් අපේ පවුලට හා මිතුරන්ට එම ඛේදනීය අහිමිවීම දරා ගැනීම දුෂ්කර ය. අප අරමුණ කළ යුක්තිය අප සාධනය කර ගත්තා යයි කාරණයට මැදිහත් වූ සෑම කෙනෙකුටම අද දින යම් අස්වැසිල්ලක් ලැබිය හැකි යයි ද මගේ සහෝදරයා පරිද්දෙන් අන් කිසිදු පුද්ගලයෙකු එම ඉරණමට මුහුණ නොදෙන බවට සහතිකය ඇතිව බොහෝ දෙනෙකුට වඩා හොඳ තැනක සිට රටට ඉදිරියට යා හැකි යයි ද මම අපේක්ෂා කරමි. ලෝකය පුරා ගිය මාගේ පෞද්ගලික ගමනේ දී මා සමඟ ඉදිරියට ගිය හා විශාල වශයෙන් ශ්‍රී ලංකාවාසී ජනතාව ද ඇතුළුව මට සහාය වූ සියලු දෙනාටම මම මගේ ස්තුතිය පුද කරමි. එසේම මම පිළිතුරු අපේක්ෂාවෙන් බලා සිටි අපේ පවුලට උපකාරී වූ බ්‍රිතාන්‍ය ආණ්ඩුවට, නඩුව එහි නිමාවක් දක්වා ඉදිරියට ගෙන යාමට කටයුතු කළ ශ්‍රී ලාංකීය නිලධාරීන්ට ස්තුති කිරීමට කැමති වන අතර ඊටත් වඩා භාරදූර ලෙස නඩුවේ දී සාක්ෂි දුන්නවුන් විසින් පෙන්නුම් කළ නිර්භීතභාවයට හා එඩිතරභාවයට කෘතඥතාව පුද කිරීමට කැමැත්තෙමි. අද සංකේතාත්මක මොහොතකි රට යුක්තිය ඉටු කරනු ලැබුවා වූ දිනයකි- සහෝදරයෙකුට මා විසින් මාගේ පොරොන්දුව ඉටු කරන ලද දිනයකි.”", "URL": "https://sinhala.adaderana.lk/news.php?nid=44774", "Category": null, "Parent URL": null}