{"Source": "Adaderana", "Timestamp": "March 9, 2012 02:49 pm", "Headline": "සුදු හඳුන් තොගයක් සමග සැකකරුවෙක් කොටුවෙයි", "News Content": "අපනයනය සඳහා සූදානම් කර තිබූ සුදු හඳුන් තොගයක් කුරුඳුවත්ත පොලිසිය විසින් සොයාගෙන තිබේ. වත්තල, හුණුපිටිය ප්‍රදේශයේ සිදුකළ වැටලීමක දී මෙම සුදු හඳුන් තොගය සොයාගැනීමට හැකිවූ බව පොලිසිය සඳහන් කරයි. සොයාගත් සුදු හඳුන් තොගය කිලෝග්‍රෑම් 1,014 ක බරින් යුතු බව සඳහන්ය. සිද්ධිය සම්බන්ධයෙන් එක් සැකකරුවෙකු ද අත්අඩංගුවට ගැනීමට හැකිවී තිබේ.", "URL": "https://sinhala.adaderana.lk/news.php?nid=22694", "Category": null, "Parent URL": null}