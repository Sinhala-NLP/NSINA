{"Source": "Adaderana", "Timestamp": "June 23, 2013 04:26 pm", "Headline": "ලංකාවට රන් පදක්කම් 4ක්", "News Content": "සිංගප්පූරුවේ පැවැත්වෙන 75 වන සිංගප්පූරු විවෘත මළල ක්‍රීඩා උළෙලේදී රන් පදක්කම් 4ක් දිනා ගැනීමට ශ්‍රී ලංකාව සමත්ව තිබේ. ඒ අනුව මීටර් 800 සහ 1500 පිරිමි ධාවන ඉසව් දෙකේම රන් පදක්කම් හිමි කර ගැනීමට තාරක ෆොන්සේකා සමත්ව ඇත. එසේම ඩබ්ලිව්.පී.ආර්. දුලක්ෂි ක්‍රීඩිකාව මීටර් 800 කාන්තා ඉසව්වේ රන් පදක්කම දිනා ගැනීමට සමත්ව තිබේ. තවද මිලන්ත සම්පත් දුර පැනීම පිරිමි ඉසව්වේ රන් පදක්කමට හිමිකම් කීමට සමත්ව ඇත.", "URL": "https://sinhala.adaderana.lk/news.php?nid=35180", "Category": null, "Parent URL": null}