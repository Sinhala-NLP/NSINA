{"Source": "Adaderana", "Timestamp": "August 19, 2012 10:39 am", "Headline": "2012 ලෝක රූ රැ‍ජින චීනයෙන්", "News Content": "2012 ලෝක රූ රැ‍ජින ලෙස චීනයේ යු වෙන්සියා කිරුළ දිනාගෙන තිබේ. චීනයේ මොංගොලියා හීදි ලෝක රූ රැජින අවසන් මහ තරගය ඊයේ පැවැත්විණි. ඒ අනුව 2007 වසරෙන් පසු ලෝක රූ රැජින කිරුළ දිනාගත් දෙවැනි චීන සුරූපිනිය වන්නේ යු වෙන්සියාය. වෙල්සය සහ ඔස්ට්‍රේලියාවෙන් තරග කළ සුරූපිනියන් දෙදෙනා දෙවන සහ තෙවන ස්ථාන දිනා ගන්නා ලදී. මීට අමතරව පළමු තරගකාරීයන් සත් දෙනා අතරට ඉන්දියාවේ සුරූපිනියක ඇතුළත් වීම විශේෂත්වයකි. ජැමෙයිකාව, දකුණු සූඩානය නියෝජනය කළ තරගකාරියන් ද අවසන් සත් දෙනා අතරට එක්ව සිටියහ. 2013 වසරේ ‍ලෝක රූ රැජින තරගාවලිය ඉන්දුනීසියාවේ බාලී දූපත්හිදි පැවැත්වීමට නියමිතය.", "URL": "https://sinhala.adaderana.lk/news.php?nid=26704", "Category": null, "Parent URL": null}