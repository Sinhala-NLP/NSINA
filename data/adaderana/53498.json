{"Source": "Adaderana", "Timestamp": "August 27, 2015 05:01 pm", "Headline": "එකම පවුලේ 5ට තුවාලයි", "News Content": "ගලේවෙල, දඹගහමුල ප්‍රදේශයේ සිදුවු රිය අනතුරකින් එකම පවුලේ පුද්ගලයින් පස් දෙනෙකු තුවාල ලබා තිබේ.මෝටර් රථයක් සහ ලොරි රථයක් එකිනෙක ගැටීමෙන් අනතුර සිදුව ඇති බව සඳහන්ය.අනතුරෙන් මෝටර් රථයේ ගමන් කළ එකම පවුලේ මව, පියා,මිත්තනිය සහ කුඩා දරුවන් දෙදෙනෙකු තුවාල ලබා ඇත. ඔවුන් ප්‍රතිකාර සඳහා ගලේවෙල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා දඹුල්ල මූලික රෝහලට මාරුකර යවා ඇති බව අද දෙරණ වාර්තාකරු සඳහන් කළේය.අනතුරට සම්බන්ධ ලොරි රථයේ රියදුරු ගලේවෙල පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=53498", "Category": null, "Parent URL": null}