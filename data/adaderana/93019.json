{"Source": "Adaderana", "Timestamp": "July 22, 2018 12:43 pm", "Headline": "හෙරොයින් ජාවාරම්කරුවෙක් ඇතුළු පුද්ගලයින් 6 ක් අත්අඩංගුවට", "News Content": "හෙරොයින් ජාවාරම්කරුවෙකු ඇතුළු පුද්ගලයින් හය දෙනෙකු හපුතලේ ප්‍රදේශයේ දී අත්අඩංගුවට ගෙන තිබේ. හපුතලේ පොලීසියට ලද තොරතුරක් මත අද (22) උදෑසන සිදුකළ වැටලීමකදී හපුතලේ පහල විහාරගල ප්‍රදේශයේ දී මෙම සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරුවන් සතුව තිබී හෙරොයින් පැකට් 332ක් සොයාගෙන තිබේ. අත්අඩංගුවට ගත් ජාවාරම්කරු පානදුර ප්‍රදේශයේ පදිංචිකරුවෙකු වන අතර අනෙක් සැකකරුවන් පස්දෙනා මොරටුව අඟුලාන ප්‍රදේශයේ පදිංචිකරුවන් බව පොලීසිය සඳහන් කළේය. සැකකරුවන් බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් හපුතලේ පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=93019", "Category": null, "Parent URL": null}