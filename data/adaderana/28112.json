{"Source": "Adaderana", "Timestamp": "October 8, 2012 10:09 am", "Headline": "කරාපිටියේ හෙද වර්ජනයක්", "News Content": "කරාපිටිය ශික්ෂණ රෝහලේ හෙදියන් පිරිසක් වර්ජනයක නිරතව සිටිති. අද පෙරවරු 7.00 සිට දහවල් 1.00 දක්වා වර්ජනය ක්‍රියාත්මක කරන බව රජයේ හෙද නිලධාරීන්ගේ සංගමය ප්‍රකාශ කළේය. කොන්ත්‍රාත් පදනම මත පැමිණි පුද්ගලයෙකුගේ සේවය උසස් කිරීම සහ ඔහු විසින් සෙසු හෙද නිලධාරීන්ට තර්ජනය කිරීමට විරෝධය පළ කරමින් මෙම වර්ජනය ක්‍රියාත්මක කෙරේ. අද දහවල් 12.00 ට රෝහල ඉදිරිපිට උද්ඝෝෂණ ව්‍යාපාරයක් ද ක්‍රියාත්මක කරන බව රජයේ හෙද නිලධාරීන්ගේ සංගමයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=28112", "Category": null, "Parent URL": null}