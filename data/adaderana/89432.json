{"Source": "Adaderana", "Timestamp": "May 20, 2018 11:29 am", "Headline": "කුමාරිගම ගොවි ජනතාව ඉදි කළ අමුණ වැස්ස නිසා කඩාගෙන ගිය හැටි", "News Content": "නියඟය නිසා වගා කිරිමට නොහැකි වු තම කුඹරැ වගා කිරීම සඳහා අම්පාර උහන කුමාරිගම ගොවි ජනතාව විසින් ආදල්ඔය හරහා ඉදිකරන ලද අමුණ පසුගිය දින කිපය තුල ඇතිවු වර්ෂාව සමග කඩාගෙන ගොස් තිබේ. මෙවර යල කන්නයේ තම කුඹුරැ සඳහා ජලය නොමැතිවිම නිසා ගම්වැසියන් වාර්මාර්ග දෙපාර්මේන්තුවේද සහය ඇතිව මෙම අමුණ ඉදිකර ජලය ලබා ගැනිමට කටයුතු කලේය. පුරා සති දෙකක කාලයක් පමන ගොවි ජනතාව සිවිල් ආරක්ෂක බලකාය මහන්සි වි මෙම අමුණ ඉදිකර ගත් නමුත් පසුගිය දින කිපය තුල ඇතිවු වර්ෂාව සමඟ ආදල්ඔයේ ජල මට්ටම වැඩිවිම නිසා මෙම අමුණ කැඩි ගිය බව කුමාරිගම යු.බී. 12 බෙදුම් ඇල ගොවි සංවිධානයේ සභාපති සි.එච්. කුමාර මහතා පැවසිය. මෙම අමුණ ඉදිකිරිම සදහා වැලි කොට්ට 14000 ක් යොදා ගත් අතර ඒ සියල්ල සැඩ පහරට හසුව ගසාගෙන ගොස් තිබේ. මේ හේතුව නිසා කුමාරිගම ප්‍රදේශයේ ගොවියන් නැවත වතාවක් කුඹුරැ කර ගැනිමට නොහැකි අභියෝගයට ලක්ව තිබේ.මෙම අමුණ හරහා අක්කර 600 ක් පමන වගා කිරිමට සැලසුම් කර තිබිණි. කඩාගෙන ගිය මෙම අමුණ නැවත ප්‍රතිසංස්කරණය කිරීමට වාරිමාර්ග දෙපාර්මේන්තුව සමග කටයුතු කරන බව කුමාරිගම යු.බී. 12 බෙදුම් ඇල ගොවි සංවිධානයේ සභාපති සි.එච්. කුමාර මහතා පැවසිය.", "URL": "https://sinhala.adaderana.lk/news.php?nid=89432", "Category": null, "Parent URL": null}