{"Source": "Adaderana", "Timestamp": "March 12, 2013 07:51 am", "Headline": "ඡන්ද නාමලේඛන වෙබ් අඩවියෙන් ඉවතට", "News Content": "වාර්ෂික ඡන්ද නාමලේඛන මැතිවරණ මහලේකම් කාර්යාලයීය වෙබ් අඩවියෙන් ඉවත් කර තිබේ. එමගින් 2011 ඡන්ද හිමි නාමලේඛනය සහ 2010 ඡන්ද හිමි නාමලේඛන එම වෙබ් අඩවිය ඔස්සේ ක්ෂණිකව දැනගැනීමේ අවස්ථාව සලසා තිබිණි. එහෙත් පසුගියදා සිට අදාළ ඡන්ද නාමලේඛන ඉන් ඉවත් කර ඇති බව වාර්තා වේ. මෙම ඡන්ද හිමි නාමලේඛන ඉවත් කිරීම පිළිබඳ මැතිවරණ කොමසාරිස්වරයාගේ අවධානය යොමුකර ඇති බව පැෆරල් සංවිධානය පවසයි. අදාළ ඡන්ද නාමලේඛන වෙබ් අඩවියට ඇතුළත් කිරීම මගින් ජනතාවට ඒ පිළිබඳ පහසුවෙන් තොරතුරු දැනගැනීමේ අවස්ථාව තිබු බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසුවේය.", "URL": "https://sinhala.adaderana.lk/news.php?nid=32327", "Category": null, "Parent URL": null}