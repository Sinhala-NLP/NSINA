{"Source": "Adaderana", "Timestamp": "February 20, 2017 05:05 pm", "Headline": "  බෝට්ටු අනතුර-ප්‍රකාශ සටහන් කරගැනීම අරඹයි", "News Content": "කළුතර, කටුකුරුන්ද මුහුදු ප්‍රදේශයේදී සිදු වූ බෝට්ටු අනතුරෙන් ළමුන් දෙදෙනෙකු ඇතුළු පුද්ගලයින් සිව් දෙනෙකු අතුරුදන් බවට පොලීසිය වෙත පැමිණිලි ලැබී තිබේ.බේරුවල සහ පයාගල පොලිස් ස්ථානවෙත අදාළ පැමිණිලි ලැබී ඇති බව වාර්තා වෙයි.වයස අවුරුදු 07 කුඩා පිරිමි දරුවෙකු අතුරුදන් බවට පයාගල පොලිස් ස්ථානය වෙත පැමිණිල්ලක් ලැබී ඇති අතර අවුරුදු 12ක ගැහැණු ළමයෙකු අතුරුදන් බවට බේරුවල පොලිස් ස්ථානය වෙත පැමිණිල්ලක් ලැබී තිබේ.එමෙන්ම 23 හැවිරිදි කාන්තාවක සහ ඇයගේ 25 හැවිරිදි ස්වාමිපුරුෂයා ද අතුරුදන් බවට බේරුවල පොලිස් ස්ථානය වෙත ඔවුන්ගේ ඥාතියෙකු විසින් පැමිණිලි කර ඇති බව පොලීසිය පැවසුවේය.මේ අතර කළුතර කටුකුරුන්ද මුහුදු ප්‍රදේශයේදී සිදු වූ බෝට්ටු අනතුර සම්බන්ධයෙන් මේ වන විට බේරුවල පොලීසිය සහ කළුතර පොලීසිය විශේෂ විමර්ශනයක් ආරම්භ කර තිබේ.සිද්ධියට අදාළව වෙරළාරක්ෂක නිලධාරීන්ගෙන් ද ප්‍රකාශ සටහන් කර ගැනීම ආරම්භ කළ බව පොලීසිය පැවසුවේය.", "URL": "https://sinhala.adaderana.lk/news.php?nid=69885", "Category": null, "Parent URL": null}