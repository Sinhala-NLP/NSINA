{"Source": "Adaderana", "Timestamp": "June 25, 2012 10:39 am", "Headline": "තවත් නාදුනන මළ සිරුරක්", "News Content": "කලවංචිකුඩි පොලිස් ස්ථානයට ලද තොරතුරක් අනුව විමර්ශන කරගෙනයාමේදී නාදුනන පිරිමි මළ සිරුරක් හමුවී ඇති බව පොලිස් මාධ්‍ය ප්‍රකාශක කාර්යාලය පවසයි. අද(25)අලුයම කලවංචිකුඩි පොලිස් බලප්‍රදේශයේ පෙරියල්ලාර් පුස්තකාලය අසල ප‍්‍රධාන මාර්ගයේ තිබී මෙම මළ සිරුර හමුවී ඇති බව වැඩබලන පොලිස් මාධ්‍ය ප්‍රකාශක,පොලිස් අධිකාරී සජීව මැදවත්ත මහතාගේ අත්සනින් යුතුව නිකුත් කළ නිවේදනයක දැක්වෙයි. මරණයට පත්ව ඇත්තේ වයස අවුරුදු 35 ක් පමණ වන පුද්ගලයෙකු බව සැක කළ හැකි බව කියැවෙයි. උඩු කයට සුදුපාට බැනියමක් සහ යටිකයට නිල්පාට ඩෙනින් කලිසමක් ඇඳ සිට ඇති බව ද පොලිස් මාධ්‍ය ප්‍රකාශක කාර්යාලය කියා සිටියි. කලවංචිකුඩි පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25299", "Category": null, "Parent URL": null}