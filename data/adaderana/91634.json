{"Source": "Adaderana", "Timestamp": "June 28, 2018 01:18 pm", "Headline": "ව්‍යාජ මුදල් නෝට්ටු ජාවාරම හසුකර ගත් හැටි", "News Content": "කඳාන පරණ ඩී.අර්.ඕ පාරේ පදිංචි පුද්ගලයෙකු විසින් කලක පටන් ව්‍යාජ මුදල් නෝට්ටු ලබා දෙන පවසමින් පුද්ගලයින්ගෙන් මුදල් වංචා කරන ජාවාරමක් සම්බන්ධයෙන් උකුස්සා පසුගිය දා රටට හමුවේ අනාවරණ කළේය. අද හෙළිදරව්ව එම ජාවාරම නීතියේ රැහැනට හසුකරගත් ආකාරය පිළිබඳවයි. ඒ අනුව ගනුදෙණුව සම්බන්ධයෙන් කතා කරගැනීමෙන් අනතුරුව ව්‍යාජ මුදල් ලබා ගන්නා මුවාවෙන් උකුස්සා යළිත් වතාවක් ජාවාරම්කරුගේ නිවසට යන්නේ වලාන දූෂණ මර්දන ප්‍රහාරක ඒකකයේ උපායදූතයෙකුද සමඟින්. එහිදීද ජාවාරම්කරු විසින් තමන් සම්බන්ධයෙන් අල්පමාත්‍රයකවත් සැකයක් නොසිතෙන අයුරින් සිත්ගන්නා සුළු වචන භාවිතා කරමින් ජාවාරම සම්බන්ධයෙන් අදහස් පල කළේය. අනතුරුව ක්‍රියාත්මක වූ වලාන දූෂණ මර්දන ප්‍රහාරක ඒකකයේ සහකාර අධ්‍යක්ෂ හේමාල් ප්‍රශාන්ත මහතාගේ සෘජු අධීක්ෂණය යටතේ පැමිණි පොලිස් නිලධාරීන් විසින් ජාවාරම්කරු අත්අඩංගුවට ගනු ලැබීය. මෙහිදී ජවාරම්කරුගෙන් සිදුකළ ප්‍රශ්න කිරීම්වලදී අනාවරණ වුයේ පොලිස් නිලධාරීන් ලෙස පෙනීසිටිමින් පැමිණෙන මොහුගේම කණ්ඩායමක් විසින් එලෙස ව්‍යාජ මුදල් නෝට්ටු ලබා ගැනීම සඳහා පැමිණෙන පුද්ගලයින්ගෙන් මුදල් කොල්ලකන බවයි. මෙවැනි කූට ජාවාරම්කරුවන් පිළිබඳව ඉදිරියේදීත් රට හමුවේ අනාවරණ කිරීමට අද දෙරණ උකුස්සා සීරුවෙන්.", "URL": "https://sinhala.adaderana.lk/news.php?nid=91634", "Category": null, "Parent URL": null}