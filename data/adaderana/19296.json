{"Source": "Adaderana", "Timestamp": "October 11, 2011 04:30 pm", "Headline": "මනෝ රනිල්ට ගණන් උස්සයි", "News Content": "කොළඹ මහ නගර සභාවේ කටයුතු පවත්වාගෙන යාමට සිය පක්ෂයේ සහය ලබා දෙන්නේ ද නැද්ද යන්න පිළිබඳ එකඟතාවයකට මේ දක්වා පැමිණ නැතැයි ප්‍රජාතන්ත්‍රවාදී ජාතික පෙරමුණ පවසයි. මේ සම්බන්ධයෙන් විපක්ෂනායකවරයා සමඟ ඊයේ සාකච්ඡා කළ බව එම පක්ෂයේ නායක මනෝ ගනේෂන් මහතා කියා සිටියි. පසුගිය කාලය තුළ අවස්ථා කිහිපයක දී කොන්දේසි රහිතව එක්සත් ජාතික පක්ෂයට තම පක්ෂය සහය දුන් බව ඔහු පෙන්වා දෙයි. මින් ඉදිරියට සහය දෙන්නේ නම් එය කොන්දේසි සහිතව සිදු කරන බව මනෝ ගනේෂන් මහතා අවධාරණය කර සිටියේය.", "URL": "https://sinhala.adaderana.lk/news.php?nid=19296", "Category": null, "Parent URL": null}