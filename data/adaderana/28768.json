{"Source": "Adaderana", "Timestamp": "October 31, 2012 10:01 am", "Headline": "මෙරට අයෙක්ට එරටදී වැඩ වරදියි", "News Content": "ව්‍යාජ වීසා බලපත‍්‍ර ළඟ තබාගත් ශ‍්‍රී ලාංකිකයෙකු චෙන්නායි ගුවන් තොටුපළේ දී අත්අඩංගුවට ගෙන තිබේ. අදාළ පුද්ගලයා සතුව තිබී ව්‍යාජ වීසා බලපත‍්‍ර 24 ක් සොයා ගත් බව ඉන්දීය මාධ්‍ය වාර්තා කරයි . චෙන්නායි ගුවන්තොටුපළේ ආගමන විගමන නිලධාරීන් විසින් සිදුකළ පරීක්ෂාවක දී මෙම ව්‍යාජ වීසා බලපත‍්‍ර සොයාගෙන ඇත. ඔහුගේ ශරීරයේ ඉතා සූක්ෂම ලෙස මෙම වීසා බලපත‍්‍ර සඟවා තිබූ බව වාර්තා වේ. යුරෝපය සහ එක්සත් අරාබි එමීර් රාජ්‍යන්ට අදාළව ව්‍යාජ වීසා බලපත‍්‍ර මෙම පුද්ගලයා සතුව තිබී ඇති බව චෙන්නායි ආගමන විගමන දෙපාර්තමේන්තුව පවසයි.", "URL": "https://sinhala.adaderana.lk/news.php?nid=28768", "Category": null, "Parent URL": null}