{"Source": "Adaderana", "Timestamp": "May 11, 2019 08:42 am", "Headline": "ලොරි රථ 2ක් ගැටී අයෙක් මරු දකියි-රියදුරුට බරපතළයි", "News Content": "දඹුල්ල-හබරණ ප්‍රධාන මාර්ගයේ ඉනාමලුව ප්‍රදේශයේදී අද (11 ) අලුයම 5ට පමණ නතර කර තිබු ලෝරි රථයක පිටුපස තවත් ලොරි රථයක ගැටීමෙන් එම ලොරි රථයේ සහයකයා මියගොස් රියැදුරා බරපතළ තුවාල දඹුල්ල මුලික රෝහලට ඇතුළත් කර ඇත. පි.වී.සි බට තොගයක් වත්තල සිට කඳුරුවෙල දක්වා ප්‍රවාහනය කරමින් තිබු ලොරි රථයේ රියදුරා ඉනාමලුව ඉසිපතනාරාමය ඉදිරිපිට මාර්ගය අයිනේ සිය ලොරි රථය නතර කර නිදාගෙන සිට ඇත. කුරුණෑගල-දඹදෙණියේ සිට බිත්තර වී තොගයක් අම්පාර දක්වා ප්‍රවාහනය කරමින් තිබු ලොරි රථයේ රියදුරාට නින්දයාම හේතුවෙන් නතර කරතිබූ ලොරි රථයේ පිටුපස ගැටීමෙන් මෙම අනතුර සිදුව ඇති බව අද දෙරණ වාර්තාකරු සඳහන් කර සිටියි. අනතුරින් වයස අවුරුදු 30ක අයෙක් මියගොස් ඇත. 33 හැවිරිදි රියදුරා රෝහල්ගත කර තිබේ. සීගිරිය පොලීසිය අනතුර සම්බන්ධයෙන් පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=109724", "Category": null, "Parent URL": null}