{"Source": "Adaderana", "Timestamp": "February 12, 2015 10:39 am", "Headline": "ක්ෂණිකා තවමත් වැඩ!", "News Content": "විශ්වවිද්‍යාල ප්‍රතිපාදන කොමිස‍මට නව සභාපතිවරයෙකු පත්කරන තුරු මහචාර්ය ක්ෂණිකා හිරිඹුරේගම මහත්මිය තවදුරටත් එම තනතුරේ රාජකාරී කටයුතු කරන බව උසස් අධ්‍යාපන රාජ්‍ය ඇමති රජීව විජේසිංහ මහතා පවසයි.අමාත්‍යවරයා කියා සිටියේ නව සභාපතිවරයෙකු පත් කිර‍ීමේ බලය ඇත්තේ ජනාධිපතිවරයාට බවයි.ඒ අනූව එම තනතුරට අලුතින් අයෙක් පත්කරන තුරු විශ්වවිද්‍යාල පනතට අනූව තවදුරටත් ඇය එම තනතුරේ කටයුතු කරන බව ඒ මහතා පැවසීය.මහාචාර්ය ක්ෂණිකා හිරිඹුරේගම මහත්මියට එම තනතුරින් ඉවත් වන්නැයි බල කරමින් පසුගිය දිනවල විශ්වවිද්‍යාල ආචාර්යවරුන්ගේ සංගමය විරෝධතා ද පැවැත්වූ අතර අද දිනයේ ද එවැනි විරෝධතාවයක් සංවිධානය කර තිබිණ.කෙසේ වෙතත් ඇය සිය තනතුරින් ඉල්ලා අස්වීමේ ලිපිය පසුගිය 9දා බාරදී ඇති බව අනාවරණය වූ අතර ඒ සමග එම කොමිසමේ සෙසු සාමාජිකයින් 7 දෙනාද සිය තනතුරුවලින් ඉල්ලා අස්වීමේ ලිපි බාරදී ඇතැයි සඳහන්ය.මේ අතර සභාපතිවරියට ඉවත්වන්නැයි බල කරමින් සරසවි ඇදුරන් අද ආරම්භ කිරීමට තිබූ සිය වෘත්තීය ක්‍රියාමාර්ගය නතර කිරීමට ද තීරණය කර ඇත.", "URL": "https://sinhala.adaderana.lk/news.php?nid=49298", "Category": null, "Parent URL": null}