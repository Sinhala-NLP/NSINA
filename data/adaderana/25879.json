{"Source": "Adaderana", "Timestamp": "July 18, 2012 04:33 pm", "Headline": "උපාධිධාරී ගැටලු විසඳිය හැකිද?", "News Content": "උපාධිධාරීන්ගේ ගැටලු විසදීම සම්බන්ධයෙන් එකඟතා රැසකට පැමිණ ඇති බව රජය පවසයි. අද (18) පෙරවරුවේ අමාත්‍ය රංජිත් සියඹලාපිටිය මහතා, ශ්‍රී ලංකා නිදහස් උපාධිධාරී සංගමයේ නිලධාරීන් සමඟ රාජ්‍ය පරිපාලන අමාත්‍යංශයේදී පැවති සාකච්ඡාවකින් අනතුරුව මෙම එකඟතාවට පැමිණ ඇති බව සඳහන්ය. ඒ අනුව උපාධිධාරීන්ගේ සේවාව විධිමත් කිරීම සඳහා සකස් කරන ලද සේවා ව්‍යවස්ථාව නව සංශෝධන යටතේ සකස් කිරීම සඳහා පියවර ගැනීමට එකඟතාව පළවී තිබේ. සේවයේ නියුතු උපාධිධාරීන්ට පරිපාලන සේවය වැනි වෙනත් සේවා සඳහා යාමට අවශ්‍ය සංශෝධන ලබාදීම සදහා පියවර ගැනීමටද එහිදී එකඟතාව පළවී ඇති බව විදුලි සංදේශ හා තොරතුරු තාක්ෂණ අමාත්‍යංශය පවසයි. මීට අමතරව අලුතින් බඳවා ගත් පුහුණුවන උපාධිධාරීණියන්ගේ ප්‍රසූත නිවාඩු ලබාදීම ආදී කරුණු රැසකටද රාජ්‍ය පරිපාලන අමාත්‍යංශය එකඟවී ඇත.", "URL": "https://sinhala.adaderana.lk/news.php?nid=25879", "Category": null, "Parent URL": null}