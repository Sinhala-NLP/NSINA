{"Source": "Adaderana", "Timestamp": "February 4, 2017 02:42 pm", "Headline": " ගූගල් නිදහස සමරයි", "News Content": "අන්තර්ජාලයේ ප්‍රධානතම සෙවුම් පද්ධතියක් වන ගූගල් සමාගම ශ්‍රී ලංකාවේ 69 වන නිදහස් සැමරුම වෙනුවෙන් සිය මුල් පිටුව වෙනස් කර තිබේ. ඒ වෙනුවෙන් ශ්‍රී ලංකාවේ ජාතික ධජය ගූගල් මුල් පිටුවේ ප්‍රදර්ශනය කර තිබෙන ආකාරය දක්නට ලැබෙයි. Google යන වචනයේ මැද ජාතික ධජය ලෙළ දෙමින් තිබීම විශේෂත්වයකි. ශ්‍රී ලංකාවේ 69 වැනි නිදහස් දිනය අදට (04) යෙදී තිබේ. එය සැමරීම සඳහා ප්‍රධාන උත්සවය කොළඹ ගාලුමුවදොර පිටියේදී පැවැත් වුණි. ජනපති, අග්‍රාමාත්‍ය, විපක්ෂනායක ඇතුළු ප්‍රභූ පිරිසක් ඒ සඳහා එක්ව සිටියේය.", "URL": "https://sinhala.adaderana.lk/news.php?nid=69136", "Category": null, "Parent URL": null}