{"Source": "Adaderana", "Timestamp": "June 9, 2016 08:56 am", "Headline": "පොලිස් සේවයේ උසස්වීම් සඳහා නිර්දේශ කිහිපයක්", "News Content": "පොලිස් නිලධාරීන්ගේ උසස් වීම් පිළිබඳ සොයා බැලීමට පත් කළ පංච පුද්ගල කමිටු වාර්තාවේ නිර්දේශ පොලිස් කොමිසමේදී සාකච්ඡා කිරීමට යෝජනා වී තිබේ.පොලිස් කොමිසමේ ලේකම් ආරියදාස කුරේ මහතා සඳහන් කළේ අදාළ වාර්තාව මගින් උප පොලිස් පරීක්ෂකවරුන්ගේ සිට ඉන් පහළ නිලධාරින් සඳහා උසස්වීම් සම්බන්ධයෙන් නිර්දේශ කිහිපයක් ඉදිරිපත් කර ඇති බවයි.එම නිර්දේශ පිළිබඳව අද දිනයේ රැස්වන පොලිස් කොමිසමේ දී සාකච්ඡා කර උසස්වීම් ලබාදීමේ දී පාදක කරගත යුතු ක්‍රමවේදය පිළිබඳ තීරණයක් ගැනීමට නියමිත බව ආරියදාස කුරේ මහතා සඳහන් කළේය.", "URL": "https://sinhala.adaderana.lk/news.php?nid=60922", "Category": null, "Parent URL": null}