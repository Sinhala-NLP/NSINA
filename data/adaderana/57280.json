{"Source": "Adaderana", "Timestamp": "February 17, 2016 09:41 am", "Headline": "බූත්‍රෝස් බූත්‍රෝස් ගාලි ලොවෙන් සමුගනී", "News Content": "එක්සත් ජාතීන්ගේ සංවිධානයේ හිටපු මහලේකම්වරයෙකු වූ බූත්‍රෝස් බූත්‍රෝස් ගාලි මහතා මියගොස් තිබේ.1992 සිට 1996 දක්වා කාලය තුළ ඔහු එම ධූරය දරා ඇති බව සඳහන්ය.ඊජිප්තුවේ කයිරෝ නුවරදී 1922 උපන් බූත්‍රෝස් බූත්‍රෝස් ගාලි මහතා මියයන විට 93 වන වියෙහි පසුවුණි.ඊජිප්තුවේ මුදල් ඇමතිවරයා ලෙස ද බූත්‍රෝස් බූත්‍රෝස් ගාලි මහතා කලක් කටයුතු කර තිබේ.සෝබෝන් සහ කොලොම්බියා විශ්වවිද්‍යාල වල අධ්‍යාපනය හැදෑරූ හෙතෙම ජාත්‍යන්තර නීතිය හා ජාත්‍යන්තර සබඳතා පිළිබඳ මහාචාර්යවරයෙකු ලෙසද කටයුතු කර ඇති බව සඳහන්ය.එක්සත් ජාතීන්ගේ සංවිධානයේ මහලේකම් ධූරය දරණ කාලයේ රුවන්ඩා, සෝමාලියා, පැරණි යුගොස්ලෝවියාව වැනි රටවල පැවති අර්බුද වලදී ඊට මැදිහත් වී කටයුතු කර ඇති බවද වාර්තා වෙයි.වසර 04ක මහලේකම් ධූරයෙන් අනතුරුව දෙවන ධූර කාලය දැරීම බූත්‍රෝස් බූත්‍රෝස් ගාලි මහතා විසින් ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=57280", "Category": null, "Parent URL": null}