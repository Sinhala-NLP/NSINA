{"Source": "Adaderana", "Timestamp": "September 7, 2018 12:01 pm", "Headline": "බන්ධනාගාර වහල උඩ විරෝධයක්", "News Content": "මඩකලපුව බන්ධනාගාරයේ රැඳවූවෙකු බන්ධනාගාරයේ වහලය මත නැගී විරෝධතාවක නිරත විය. ඒ අධිකරණය මඟින් තමන්ට ඇප ලබා දියයුතු බව පවසමින්. ඊයේ(06) පස්වරුවේ බන්ධනාගාරයේ වහලය මත නැගුණු මෙම පුද්ගලයා රැවුල කැපීම සඳහා භාවිත කරනු ලබන තලයකින් සිය අත කපාගනිමින් මෙලෙස විරෝධතාවයේ නිරත විය. අප වාර්තාකරු සඳහන් කළේ වාලච්චේන අධිකරණය මඟින් තමන්ට ඇප ලබාදියයුතු බව පවසමින් මොහු මෙලෙස විරෝධතාවයේ නිරතවූ බවයි. කෙසේ වෙතත්, අද(07) උදෑසන වනවිට බන්ධනාගාරයේ වහලය මතින් සැකකරු බස්සවා නැවතත් රක්ෂිත බන්ධනාගාර ගත කිරීමට බන්ධනාගාර නිලධාරීන් කටයුතු කළේය. ත්‍රිකුණාමලය ප්‍රදේශයේ පදිංචිකරුවෙකු වන අදාල සැකකරු ස්ත්‍රී දූෂණ චෝදනාවක් මත රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=95705", "Category": null, "Parent URL": null}