{"Source": "Adaderana", "Timestamp": "December 4, 2017 03:31 pm", "Headline": "තහනම් දැල් තිබ්බ 13 ක් දැලේ", "News Content": "තහනම් දැල් ආම්පන්න යොදා ගනිමින් ධීවර කටයුතුවල නිරත වූ පුද්ගලයින් 13 දෙනෙකු අත්අඩංගුවට ගෙන තිබේ. තලෙයිමන්නාරමට උතුරු දෙසින් වූ මුහුදු ප්‍රදේශයේදී නාවික හමුදාව විසින් ඔවුන් අත්අඩංගුවට ගෙන ඇති බව නාවික හමුදා මාධ්‍ය අංශය සඳහන් කළේය. ඔවුන් සතුව තිබී තහනම් දැල් 03 ක්, අල්ලන ලද මසුන් කිලෝග්රෑාම් 670 ක් සහ හක්බෙල්ලන් 07 දෙනෙකු නාවික හමුදාව භාරයට ගෙන තිබේ. අත්අඩංගුවට ගත් සැකකරුවන් ඉදිරි විමර්ශන කටයුතු සඳහා තලෙයිමන්නාරම පොලිසිය වෙත බාරදුන් බව නාවික හමුදාව පැවසුවේ ය.", "URL": "https://sinhala.adaderana.lk/news.php?nid=81021", "Category": null, "Parent URL": null}