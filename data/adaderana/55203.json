{"Source": "Adaderana", "Timestamp": "November 19, 2015 06:29 pm", "Headline": "කොකේන් ඇද්ද ඉන්දියානු කත ජිවිතාන්තය දක්වා සිරදඬුවම්! ", "News Content": "කොකේන් ළඟ තබා ගැනීමේ වරද පිළිගත් ඉන්දියානු ජාතික කාන්තාවක මීගමුව මහාධිකරණය විසින් ජීවිතාන්තය දක්වා සිරදඬුවම් නියම කර තිබේ.2009 වර්ෂයේදී අදාළ කාන්තාව කොකේන් ග්රෑම් 448ක් සමඟ කටුනායක ගුවන් තොටුපොළේ ‍පොලීස් මත්ද්‍රව්‍ය ඒකකයේ නිලධාරීන් විසින් අත්අඩංගුවට ගෙන අධිකරණය හමුවට ඉදිරිපත් කරන ලදී.ඉන් අනතුරුව නඩුව ට අදාළ මත්ද්‍රව්‍ය විශ්ලේෂණය සඳහා රජයේ රස පරීක්ෂක වෙත යොමු කර ඇති අතර එහිදී කොකේන් ග්රෑම් 62යි මිලි ග්රැම් 52ක් වශයෙන් සඳහන්ව වාර්තාව ලැබී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.කෙසේ වෙතත් අදාළ සැකකාරිය පසුගිය 18 වන දින පැවති නඩු වාරයේදී වරද පිළිගෙන ඇති අතර එහිදි කරුණු සලකා බැලු මීගමුව මහාධිකරණ විනිසුරු අදාළ සැකකාරියව ජීවිතාන්තය දක්වා සිරදඬුවම් නියම කළ බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55203", "Category": null, "Parent URL": null}