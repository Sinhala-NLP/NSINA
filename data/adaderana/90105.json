{"Source": "Adaderana", "Timestamp": "May 31, 2018 07:46 am", "Headline": " දකුණේ පැතිර යන උණ රෝගය පාලනයට උපරිම පියවර අරගෙන තියෙනවා", "News Content": "දකුණු පළාත තුළ පැතිර යන උණ රෝගය ඉතා කඩිනමින් පාලනය කිරීමට අවශ්‍ය සියලුම පියවර ගෙන ඇති බව දකුණු පළාත් සෞඛ්‍ය සේවා අධ්‍යක්ෂ වෛද්‍ය ජී. විජේසූරිය මහතා පවසයි. දකුණු පළාත තුළ පැතිර යන වෛරස් උණ රෝගය හේතුවෙන් මේ වන විට කුඩා ළමුන් 13 දෙනෙකු මියගොස් ඇති බව වාර්තා වෙයි. ඊට අමතරව වැඩිහිටි පුද්ගලයින් කිහිපදෙනෙකු ද මෙම රෝගයට ගොදුරු වීමෙන් මියගොස් ඇති බව සඳහන්ය. කෙසේවෙතත් මේ වන විට අදාළ රෝගී තත්වය පාලනය කිරීමට හැකියාව ලැබී ඇති බව දකුණු පළාත් සෞඛ්‍ය සේවා අධ්‍යක්ෂ වෛද්‍ය ජී. විජේසූරිය මහතා සඳහන් කළේය.", "URL": "https://sinhala.adaderana.lk/news.php?nid=90105", "Category": null, "Parent URL": null}