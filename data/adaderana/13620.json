{"Source": "Adaderana", "Timestamp": "January 20, 2011 10:26 am", "Headline": "ඉරාකයේ මරාගෙන මැරෙන බෝම්බ ප්‍රහාරයකින් 14 ක් මරුට", "News Content": "ඉරාකයේ බකුබා ප්‍රදේශයේ සිදුවු මරාගෙන මැරෙන බෝම්බ ප්‍රහාරයකින් පුද්ගලයින් 14 දෙනෙකු ජිවිතක්ෂයට පත්ව තිබේ. එම ප්‍රදේශයේ පිහිටි පොලිස් ස්ථානයක් ඉලක්ක කර ගනිමින් මෙම පිපිරීම සිදුව ඇති බව විදෙස් වාර්තා සඳහන් කරයි. ‍ බෝම්බ පිරවූ ගිලන් රථයක් පොලිස් ස්ථානය වෙත ධාවනය කරවා මෙම පිපිරීම සිදුකර ඇත. සතියක් ඇතුළත ඉරාකයට එල්ල වු සිව්වන ප්‍රහාරය මෙය වේ. මේ අතර පසුගියදා ඉරාකයේ ටික්‍රිට් ප්‍රදේශයේ සිදුවු මරාගෙන මැරෙන බෝම්බ ප්‍රහාරයෙන් ද මියගිය පුද්ගලයින්ගේ සංඛ්‍යාව 60 දෙනෙකු දක්වා ඉහළ ගොස් ඇති බව විදෙස් වාර්තා සඳහන් කරයි. කෙසේ වුවත් මෙම ප්‍රහාරය එල්ල කිරීම වගකීම මේ වන තෙක් කිසිදු ත්‍රස්ත කණ්ඩායමක් භාරගෙන නැත.", "URL": "https://sinhala.adaderana.lk/news.php?nid=13620", "Category": null, "Parent URL": null}