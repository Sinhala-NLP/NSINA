{"Source": "Adaderana", "Timestamp": "June 23, 2015 09:14 am", "Headline": "මුද්දර නාමාවලියේ දෙවන සහ තෙවන වෙළුම් නිකුත් කෙරේ", "News Content": "මුද්දර පිළිබඳ දැනුම සොයන්නන් වෙනුවෙන් තැපැල් දෙපාර්තමේන්තුව මඟින් නිකුත් කර ඇති මුද්දර නාමාවලියේ දෙවන සහ තෙවන වෙළුම් නිකුත් කර ඇති බව තැපැල්පති රෝහණ අබේරත්න මහතා පවසයි.තැපැල්පතිවරයා සඳහන් කළේ එහි පළමු වෙළුම ද ඉදිරි මස කිහිපය තුළ ඉදිරිපත් කිරීමට පියවර ගන්නා බවයි.දේශීය සහ විදේශීය පුද්ගලයින් සියල්ලන්ටම ශ්‍රී ලංකාවේ නිකුත් කරන ලද මුද්දර පිළිබඳ මනා අවබෝධයක් මේ තුළින් ලබා ගැනීමට හැකි වනු ඇති අතර පාසල් පුස්තකාලවල භාවිතය සඳහා ද මෙය ඉතා වටිනා ප්‍රකාශනයක් වේ.1857 වසරේ සිට 2014 වසර දක්වා මෙරටින් නිකුත් කරන ලද සෑම මුද්දරයක ම අනුරුවක් හා ඒ ආශ්‍රිත තොරතුරු මෙම මුද්දර නාමාවලියේ ඇතුළත්ය. ඒ අනුව එහි දෙවන වෙළුමෙහි 1948 වසරේ සිට 1999 වසර දක්වා මුද්දර ඇතුළත් වන අතර එහි මිල රු 3000ක් වන බව අබේරත්න මහතා සඳහන් කළේය.2000 වසරේ සිට 2014 වසර දක්වා මුද්දර ඇතුළත් තෙවන වෙළුමද රුපියල් 2500ක මුලකට ලබා ගත ලබා ගත හැකි බව තැපැල්පති රෝහණ අබේරත්න මහතා පැවසුවේය.", "URL": "https://sinhala.adaderana.lk/news.php?nid=52183", "Category": null, "Parent URL": null}