{"Source": "Adaderana", "Timestamp": "March 15, 2015 03:19 pm", "Headline": "පොලීසියෙන් බේරෙන්න මාඔයට පැනලා -  මළ සිරුරත් හමුවෙලා ", "News Content": "වෙන්නප්පුව ප්‍රදේශයේ සූදු පොළක් වැටලීමට පොලිසිය ගිය අවස්ථාවේ එහි සිටි පුද්ගලයකු මාඔයට පැන මියගොස් තිබේ.අද(15) අළුයම වෙන්නප්පුව පොලීසියට ලැබුණු තොරතුරකට අනුව මෙම සුදුපොළ වටලා ඇති බව වාර්තාවෙයි.එම අවස්ථාවේ එහි සිටි පුද්ගලයින් පළාගොස් ඇති අතර එක් පුද්ගලයකු අසළවු මාඔයට පැන තිබේ. මාඔයට පැන අතුරුදන් වු පුද්ගලයාගේ සිරුර අද දහවල් සොයා ගත් බව පොලිසිය සඳහන් කළේය.මෙලෙස මියගොස් ඇත්තේ වයික්කාල ප්‍රදේශයේ පදිංචිව සිටි 38 හැවිරිදි පුද්ගලයෙකි.වෙන්නප්පුව පොලිසිය මේ සම්බන්ධයෙන් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=49982", "Category": null, "Parent URL": null}