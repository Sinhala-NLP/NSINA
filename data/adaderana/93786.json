{"Source": "Adaderana", "Timestamp": "August 4, 2018 09:24 am", "Headline": "වෙලදසැලක් වෙත ගොස් එහි හිමිකරුවන්ට පහර දුන් සැකකරුවක් අත්අඩංගුවට", "News Content": "සියඹලාණ්ඩුව පොලිස් බල ප්‍රදේශයේ සියඹලාණ්ඩුව නගරයේ ඇති රෙදිපිළි අලෙවි සැලක් වෙත ඇතුළු වූ අයෙක් එහි සිටි පුද්ගලයන් සමඟ ගැටුමක් ඇති කරගෙන තිබේ. මෙම පුද්ගලයා රෙදිපිළි මිලදී ගැනීමට බව පවසා ඊයේ (3) රාත්‍රි නවයට පමණ වෙලදසැලට ඇතුළු වී එහි රෙදි මිලදී ගැනීම වෙනුවට රෙදී තොරමින් සිට ඇත. පසුව වෙලදසැල් හිමියන් විසින් එයට අකමැති වීම නිසා සැකකරු වෙලදසැල් හිමියන් දෙදෙනාට පහර දී තිබේ. පහර කැමේන් තුවාල ලැබූ පුද්ගලයන් දෙදෙනා සියඹලාණ්ඩුව මූලික රෝහලට ඇතුළත් කර ඇති අතර සැකකරු අත්අඩංගුවට ගෙන තිබේ. අත්අඩංගුවට ගත් සැකකරු සියඹලාණ්ඩුව ප්‍රදේශයේම පදිංචි වයස අවුරුදු හතලිස් තුනක පුද්ගලයකු වන අතර සැකකරු අද (4) සියඹලාණ්ඩුව මහේස්ත්‍රාත් අධිකරණයට ඉදිරිපත් කිරීමට නියමිතයි. සියඹලාණ්ඩුව පොලිසිය ඉදිරි විමර්ශන සිදුකරයි.", "URL": "https://sinhala.adaderana.lk/news.php?nid=93786", "Category": null, "Parent URL": null}