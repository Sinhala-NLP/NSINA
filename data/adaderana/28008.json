{"Source": "Adaderana", "Timestamp": "October 4, 2012 03:06 pm", "Headline": "තහනම් පොකිරිස්සන් 39 ක් ඇල්ලුවාට නීතිය හරස්වෙයි", "News Content": "(ඡායා රූ-ජූඩ් සමන්ත) ප්‍රජනන කාලය තුළදී ඇල්ලීමට තහනම් පොකිරිස්සන් 39 දෙනෙකු ළඟ තබා ගෙන සිටි පුද්ගලයින් තිදෙනෙකු අත්අඩංගුවට ගෙන තිබේ. පුත්තලම සහකාර ධීවර අධ්‍යක්ෂ කාර්යාලය මගින් මොවුන් අත්අඩංගුවට ගෙන ඇති බව සඳහන්ය. සැප්තැම්බර්, ඔක්තෝබර් මාසවල දී පොකිරිස්සන් ඇල්ලීම තහනම් බව නාරා ආයතනය පවසයි. මෙම පොකිරිස්සන් ගැඹුරු මුහුදේ දී අල්ලා ගත් බව අත්අඩංගුවට ගත් පුද්ගලයින් පවසා ඇත. අදාළ සැකකරුවන් පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28008", "Category": null, "Parent URL": null}