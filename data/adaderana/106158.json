{"Source": "Adaderana", "Timestamp": "March 16, 2019 11:34 am", "Headline": "ක්‍රයිස්චර්ච්හි වෙඩි තැබීම සම්බන්ධ සැකකරු අධිකරණයට", "News Content": "නවසීලන්තයේ ක්‍රයිස්චර්ච්හි සිදු වූ වෙඩි තැබීම සම්බන්ධයෙන් අත්අඩංගුවට ගත් සැකකරු එරට අධිකරණයක් වෙත ඉදිරිපත් කර ඇත. ඔස්ට්‍රේලියානු ජාතික බ්‍රෙන්ටන් පැරන්ට් නමැති මෙම සැකකරු පුද්ගල ඝාතන චෝදනාවක් යටතේ අධිකරණයට ඉදිරිපත් කර ඇති බව සඳහන් වෙයි. තවත් ඝාතන චෝදනා ඔහුට ඉදිරිපත් කිරීමට නියමිත බව ද සඳහන්ය. ඩෝඩ්නබි නමැති 71 හැවිරිදි පුද්ගලයෙකු ඝාතනය කළ බවට අදාල සැකකරුට එරෙහිව පළමු චෝදනාව ලෙස ගොණු කර ඇත. එලෙස ඝාතනයට ලක්ව ඇති පුද්ගලයා 1980 දශකයේදී ඇෆ්ගනිස්ථානයේ සිට නවසීලන්තයට සංක්‍රමණිකවූවෙක් ලෙස හඳුනාගෙන ඇති බව සඳහන්ය. ඝාතනයට ලක් වු සෙසු පුද්ගලයින්ගේ අනන්‍යතාවන් මෙතෙක් අනාවරණය කර නොමැ බවයි විදෙස් මාධ්‍ය වාර්තා කරයි. ඝාතනයට ලක්වූවන් අතර බංග්ලාදේශ, ඉන්දීය සහ ඉන්දුනීසියානු ජාතිකයින් සිටින බවට හඳුනාගෙන ඇත.", "URL": "https://sinhala.adaderana.lk/news.php?nid=106158", "Category": null, "Parent URL": null}