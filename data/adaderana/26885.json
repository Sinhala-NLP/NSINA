{"Source": "Adaderana", "Timestamp": "August 25, 2012 09:13 pm", "Headline": "බලපත්‍ර නැතිව මැණික් ගැරූ 3ක් දැලේ", "News Content": "බලපත‍්‍ර නොමැතිව මැණික් ගරමින් සිටි පුද්ගලයින් තිදෙනෙකු බගවන්තලාව මාඑලිය රක්‍ෂිත ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ මස්කෙලිය කඳවුරේ නිලධාරීන් පිරිසක් මෙම වැටලීම සිදු කර ඇති බව සදහන්ය. අත්අඩංගුවට ගත් පුද්ගලයින් බගවන්තලාව ප‍්‍රදේශයේ පදිංචිකරුවන් බව පොලීසිය පවසයි. සැකකරුවන් වැඩිදුර විමර්ශන කටයුතු සඳහා බගවන්තලාව පොලිස්ථානයට භාර දුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=26885", "Category": null, "Parent URL": null}