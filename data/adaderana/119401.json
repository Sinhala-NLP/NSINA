{"Source": "Adaderana", "Timestamp": "September 18, 2019 02:13 pm", "Headline": "ප්‍රහාර ගැන හොයන පාර්ලිමේන්තු කාරක සභාවේ කාලය දිගු වෙයි", "News Content": "පාස්කු ඉරුදින ප්‍රහාරය පිළිබඳ සොය බැලීමේ පාර්ලිමේන්තු විශේෂ කාරක සභාවේ කාලය දීර්ඝ කර තිබේ. ඔක්තෝබර් මස 31 වනදා තෙක් විශේෂ කාරක සභාවේ කාලය දීර්ඝ කිරීමට පාර්ලිමේන්තුවේ අනුමැතිය හිමිවු බව සඳහන්ය. එහි නිල කාලය සැප්තැම්බර් මස 30 වනදායින් අවසන් වීමට නියමිතව තිබුණි. මෙම කාරක සභාවේ කාලය දීර්ඝ කිරීම සම්බන්ධයෙන් වන යෝජනාව සභානායකඅමාත්‍ය ලක්ෂ්මන් කිරිඇල්ල මහතා විසින් අද පාර්ලිමේන්තුවට ඉදිරිපත් කළ අතර ඊට සභාවේඅනුමැතිය හිමිවු බව අද දෙරණ පාර්ලිමේන්තු වාර්තාකරු පැවසුවේය.", "URL": "https://sinhala.adaderana.lk/news.php?nid=119401", "Category": null, "Parent URL": null}