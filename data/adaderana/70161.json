{"Source": "Adaderana", "Timestamp": "February 27, 2017 08:23 am", "Headline": "නව අගවිනිසුරුගේ නම අද යෝජනා කරයි", "News Content": "නව අගවිනිසුරුවරයා ලෙස පත් කිරීමට යෝජිත පුද්ගලයාගේ නම අද(27) දිනයේදී ව්‍යවස්ථාදායක සභාව වෙත ඉදිරිපත් කිරීමට නියමිතව තිබේ.ජනාධිපති මෛත්‍රීපාල සිරිසේන මහතා විසින් අදාළ නම ව්‍යවස්ථාදායක සභාවට ඉදිරිපත් කිරීමට නියමිත බව වාර්තා වේ.අගවිනිසුරු කේ. ශ්‍රී පවන් මහතා හෙට(28) දිනයේදී එම ධුරයෙන් විශ්‍රාම ගැනීමට නියමිත අතර එම පුරප්පාඩුව සඳහා නව අගවිනිසුරුවරයෙකු පත් කිරීමට නියමිතය.මෙරට 44 වන අගවිනිසුරුවරයා ලෙස නව අගවිනිසුරුවරයා තේරි පත් වනු ඇත.", "URL": "https://sinhala.adaderana.lk/news.php?nid=70161", "Category": null, "Parent URL": null}