{"Source": "Adaderana", "Timestamp": "August 9, 2012 09:21 am", "Headline": "18 ක් රැවටූ කාන්තාවක් රක්ෂිත බන්ධනාගාරයට", "News Content": "පුද්ගලයින් 18 දෙනෙකු‍ගෙන් මුදල් වංචා කිරීමේ සිද්ධියක් සම්බන්ධයෙන් අත්අඩංගුවටගත් කාන්තාවක් රක්ෂිත බන්ධානාගාර ගතකර තිබේ. දොම්පෙ, ගනේගොඩ ප්‍රදේශයේ පදිංචි අදාළ කාන්තාව සම්බන්ධයෙන් දොම්පෙ පොලිසිය ලද පැමිණිලිවලට අනුව සැකකාරිය අත්අඩංගුවට ගෙන තිබිණි. සැකකාරිය සම්බන්ධයෙන් සිදුකළ විමර්ෂණවලදී ඇය විසින් පුද්ගලයින් 18 දෙනෙකුගෙන් රුපියල් එක් කෝටි හත් ලක්ෂ පනස් දහසක මුදලක් වංචාකර ඇති බව අනාවරණය වී ඇතැයි පොලිසිය සඳහන් කරයි. සැකකාරිය පූගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ පහක ශරීර ඇප දෙකක් මත මුදා හැරීමට අධිකරණය නීයෝගකළ ද ඇපකරුවන් ඉදිරිපත් නොවීම හේතුවෙන් ඇය රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=26429", "Category": null, "Parent URL": null}