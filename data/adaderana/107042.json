{"Source": "Adaderana", "Timestamp": "March 30, 2019 05:57 pm", "Headline": "වෑන් රථයක් සහ බවුසරයක් මුහුණට මුහුණ ගැටීමෙන් තිදෙනෙක් දිවි හැර යයි", "News Content": "වාරියපොල - පුත්තලම මාර්ගයේ මාමුණුව ප්‍රදේශයේදි සිදු වු රිය අනතුරකින් කාන්තාවක් ඇතුළු පුද්ගලයින් දෙදෙනෙකු මියගොස් තවත් කාන්තාවක් තුවාල ලබා තිබේ. වෑන් රථයක් සහ බවුසරයක් මුහුණට මුහුණ ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුරින් බරපතල තුවාල ලැබු වෑන් රථයේ රියදුරු සහ එහි ගමන් කළ කාන්තාවන් දෙදෙනා වාරියපොල රෝහලට ඇතුළත් කර ඇත. එහිදී එක් කාන්තාවක් මියගොස් ඇති අතර අනෙක් දෙදෙනා වැඩිදුර ප්‍රතිකාර සඳහා කුරුණෑගල රෝහලට මාරු කර යවා ඇති බව පොලීසිය පැවසුවේය. වෑන් රථයේ රියදුරු රෝහල් ගත කිරීමෙන් අනතුරුව මියගොස් ඇත. අනතුර සම්බන්ධයෙන් බවුසර් රථයේ රියදුරු අත්අඩංගුවට ගෙන ඇති අතර වාරියපොල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107042", "Category": null, "Parent URL": null}