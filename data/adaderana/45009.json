{"Source": "Adaderana", "Timestamp": "July 30, 2014 04:11 pm", "Headline": "තමිල්නාඩුවේ පෞද්ගලික නීති විද්‍යාල තහනම්", "News Content": "තමිල්නාඩු ප්‍රාන්තය තුළ පෞද්ගලික නීති විද්‍යාල ස්ථාපිත කිරීම තහනම් කිරීමට තීරණය කර තිබේ. ඒ සම්බන්ධයෙන් වු කෙටුම්පතක් තමිල්නාඩු ප්‍රාන්තයේ නීතිකටයුතු පිළිබඳ අමාත්‍ය එස්.පී වේළුමනී විසින් ප්‍රාන්ත ආණ්ඩුවට ඉදිරිපත් කර ඇති බව සඳහන්ය. ආර්ථික දුෂ්කරතා සහිත සිසුන්ට පෞද්ගලික නීති විද්‍යාල තුළින් අධ්‍යාපනය හැදෑරීමට හැකියාවක් නොපැවතීම හේතුවෙන් මෙම කෙටුම්පත ඉදිරිපත් කිරීමට පියවර ගත් බව අමාත්‍යවරයා පෙන්වා දෙන්නේය. මේ හේතුවෙන් ඉදිරියේ දී තමිල්නාඩු ප්‍රාන්තය තුළ පෞද්ගලික නීති විද්‍යාල ස්ථාපිත කිරීම අත්හිටුවීමට පියවර ගනු ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=45009", "Category": null, "Parent URL": null}