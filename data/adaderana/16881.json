{"Source": "Adaderana", "Timestamp": "June 20, 2011 02:40 pm", "Headline": "10% නොදුන්නොත් 27 සිට වර්ජනයේ ", "News Content": "අවම වශයෙන් බස් ගාස්තුව 10% න් වත් වැඩි නොවන්නේ නම් වෘත්තීය ක්‍රියාමාර්ගයකට අවතීර්ණ වීමට සිදු වන බව ලංකා පෞද්ගලික බස් හිමියන්ගේ සංගමය පවසයි. බස් ගාස්තු සංශෝධනය සම්බන්ධයෙන් රජය මෙම සතිය තුළ සිය සංගමය සමඟ සාකච්ඡා කළ යුතු බව එම සංගමයේ සභාපති ගැමුණු විජේරත්න මහතා අද(20) පැවති මාධ්‍ය හමුවක දී පැවසුවේය. වසර 2 ක කාලයක් තුළ පැහැදිලි වශයෙන් බස් ගාස්තු ඉහළ දැමීමක් සිදු නොවූ හෙයින් පෞද්ගලික බස් රථ හිමියන් දැඩි අසීරූතාවයකට පත්ව සිටින බව ඔහු වැඩිදුරටත් පෙන්වා දෙයි. අවම බස් ගාස්තුව රුපියල් දෙකකින් හා සෙසු බස් ගාස්තු 10% න් වැඩි නොවන්නේ නම් ලබන 27 වැනිදා සිට වර්ජනයකට යාමට කටයුතු කරන බව ගැමුණු විජේරත්න මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=16881", "Category": null, "Parent URL": null}