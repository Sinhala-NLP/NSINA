{"Source": "Adaderana", "Timestamp": "December 31, 2015 01:05 pm", "Headline": "දරුවා පාසලට දාන්න සල්ලි අරන් මාට්ටු", "News Content": "පාසලකට ළමයෙකු ඇතුළත් කර දෙන බව පවසා වංචනිකව මුදල් ලබාගත් පුද්ගලයෙකු නාරාහේන්පිට ප්‍රදේශයේදී අත්අඩංගුවට ගෙන තිබේ.කොළඹ අපරාධ කොට්ඨාසයට ලද තොරතුරක් මත අදාළ සැකකරු අත්අඩංගුවට ගෙන ඇති බව සඳහන්ය.කොළඹ නගරයේ ප්‍රසිද්ධ විද්‍යාලයකට ළමයෙකු ඇතුළත් කර දෙන බව පවසා සැකකරු විසින් රුපියල් 15,000ක් මුදලක් ලබාගෙන ඇති බව පොලීසිය පැවසුවේය.අත්අඩංගුවට ගෙන ඇත්තේ කරස්නාගල, නිකහැටිකන්ද ප්‍රදේශයේ පදිංචි 57 හැවිරිදි පුද්ගලයෙකි.ඔහු අද මහර මහේස්ත්‍රාත් අධිකරණයට ඉදිරිපත් කිරීමට නියමිත අතර කොළඹ අපරාධ කොට්ඨාසය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56062", "Category": null, "Parent URL": null}