{"Source": "Adaderana", "Timestamp": "May 1, 2015 02:45 pm", "Headline": "නේපාලයට ගුවන් යානා අර්බුදයක්", "News Content": "භූ කම්පනයෙන් විපතට පත් නේපාලයේ සහන සේවා කටයුතු සඳහා ප්‍රමාණවත් ගුවන්යානා පහසුකම් නොමැති බව වාර්තා වේ.එරට වාර්තා පෙන්වා දෙන්නේ නේපාලය තුළ මේ වන විට දැඩි ගුවන් යානා හිඟයක් පවතින බවයි.නේපාලයේ රසුවා, ගෝර්කා ඇතුළු දිස්ත්‍රික්ක 06ක සහන සේවා සඳහා ගුවන් යානා 20ක් මේ වනවිට යොදවා ඇත. මේ අතර භූ කම්පනය හටගත් මධ්‍යම නේපාලය ආසන්නයේ නගර සහ ගම්මාන මුළුමනින්ම විනාශ වී ඇති බව රතු කුරුස සංවිධානය පවසයි. පසුගිය සෙනසුරාදා බලපෑ රිච්ටර් මාපාංක 7.8ක ප්‍රබලත්වයෙන් යුත් භූ කම්පනයෙන් මියගිය සංඛ්‍යාව මේ වනවිට 6200ක් පමණ වේ.කෙසේ වෙතත් මියගිය සංඛ්‍යාව 10,000 ඉක්මවනු ඇති බවට නේපාල රජය අනතුරු අඟවයි.", "URL": "https://sinhala.adaderana.lk/news.php?nid=51042", "Category": null, "Parent URL": null}