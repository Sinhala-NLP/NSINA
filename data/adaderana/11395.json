{"Source": "Adaderana", "Timestamp": "October 10, 2010 09:07 am", "Headline": "නොවැම්බර් 19 දා ජනපති යළි දිවුරුම්දෙයි", "News Content": "ජනාධිපති මහින්ද රාජපක්ෂ මහතාගේ දෙවන ධුර කාලය සඳහා දිවුරුම් දීම ලබන නොවැම්බර් 19 වැනි දින සිදු කිරීමට කටයුතු යොදා ඇති බව රජයේ ප්‍රවෘත්ති දෙපාර්තමේන්තුව පවසයි. එම දිවුරුම් දීම කොළඹ දී සිදු කිරීමට නියමිත බව ද සඳහන් වේ. මීට පෙර ජනාධිපතිවරයාගේ දෙවන ධුර කාලය සඳහා දිවුරුම් දීම නොවැම්බර් 18 හෝ 19 අනුරාධපුරයේ දී සිදු කරන බව දැනුම් දී තිබුණි. පළමු ධුර කාලය අවසන් වීමට වසරක කාලයක් තිබිය දී ජනාධිපති මහින්ද රාජපක්ෂ මහතා විසින් පසුගිය ජනාධිපතිවරණය පවත්වනු ලැබිණි. ඒ අනුව ජනාධිපති මහින්ද රාජපක්ෂ මහතාගේ පළමු ධුර කාලය නොවැම්බර් මස 18 වැනි දිනෙන් අවසන් වනු ඇත.", "URL": "https://sinhala.adaderana.lk/news.php?nid=11395", "Category": null, "Parent URL": null}