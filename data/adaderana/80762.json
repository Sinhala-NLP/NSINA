{"Source": "Adaderana", "Timestamp": "November 29, 2017 04:42 pm", "Headline": "මහ දවල් අම්බලන්තොට කඩයක් ගිනි ගනියි ", "News Content": "අම්බලන්තොට නගරයේ වෙළෙඳ සැලක තෙමහල් ගොඩනැගිල්ලක ඉහළ මාලයේ අද(29) දහවල් ඇතිවූ ගින්නකින් ගොඩනැගිල්ලට ආලාබ හානි සිදුවී ඇති බව අද දෙරණ වාර්තාකරු පවසයි. අදාළ ගොඩනැගිල්ලේ ඉහළ මාලයෙන් දුමක් යන බව දැකපු පුද්ගලයෙකු විසින් වෙළදසැලේ හිමි කරුට ඒ බව දැනුම් දී තිබේ. අනතුරුව එම ස්ථානයට එකතුවූ පිරිස් විසින් මහත් පරිශ්‍රමයක් දරා ගින්න නිවා කටයුතු යොදා ඇත. ගින්නට හේතුව මෙතෙක් අනාවරණය වී නොමැති අතර රෙදි සෝදන යන්ත්‍රයකින් හටගත් විදුලි කාන්දුවක් ගින්නට හේතුව වී ඇතිබවට සැක කරයි. ගින්නෙන් සිදු වූ අලාබ හානිය පිළිබඳ මෙතෙක් ගණනය කර නැමති අතර අම්බලන්තොට පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=80762", "Category": null, "Parent URL": null}