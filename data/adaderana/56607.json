{"Source": "Adaderana", "Timestamp": "January 24, 2016 05:30 pm", "Headline": "මැතිව්ස් ‍‍FCIDට  කැඳවීම ගැන කණගාටුදායකයි ", "News Content": "ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පොලිස් මූල්‍ය අපරාධ විමර්ශන කොට්ඨාශයට කැඳවිම කණගාටුදායක කරුණක් බව වරාය හා නාවික කටයුතු පිළිබඳ අමාත්‍ය අර්ජුන රණතුංග මහතා පවසයි.යාපනය මධ්‍ය මහා විද්‍යාලයේ අද(24) පැවැති උත්සවයකට එක්වෙමින් අර්ජුන රණතුංග අමාත්‍යවරයා මේ බව කියා සිටියේය.ඇන්ජලෝ මැතිව්ස් එලෙස කැඳවිම සම්බන්ධයෙන් ක්‍රිඩා අමාත්‍යවරයා සහ ක්‍රිකට් ආයතනය ගත් තීරණය ගැටළු සහගත බව අමාත්‍යවරයා සඳහන් කළේය.ක්‍රිකට් නායකයින් මෙලෙස ප්‍රශ්න කිරිම්වලට ලක් කිරිම හරහා ජාත්‍යන්තරය තුළ ඔවුන් පිළිබඳ වැරදි ආකල්පයක් ඇති වන බව අර්ජුන රණතුංග මහතා එහිදී පෙන්වා දුන්නේය.ක්‍රිකට් නායකයාගෙන් ප්‍රශ්න කිරිමක් සිදු කළ යුතු වන්නේ නම් එය ඔහුගේ නිවසට ගොස් කළ යුතුව තිබූ බවත්, මූල්‍ය අපරාධ කොට්ඨාශය ඇතැම් දේශපාලනඥයින්ගෙන් ප්‍රශ්න කිරිම් සිදු කළේ ඔවුන්ගේ නිවෙස්වලට ගොස් බවත් එහිදී ඒ මහා අවධාරණය කළේය.", "URL": "https://sinhala.adaderana.lk/news.php?nid=56607", "Category": null, "Parent URL": null}