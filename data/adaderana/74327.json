{"Source": "Adaderana", "Timestamp": "June 18, 2017 03:44 pm", "Headline": "තුවාලකරු හඳුනා ගන්න මහජන සහය පතයි", "News Content": "වත්තල - මාබෝල පාලම අසල දී රිය අනතුරකින් තුවාල ලබා දැඩි සත්කාර ඒකකයේ ප්‍රතිකාර ලබන පුද්ගලයෙකු හඳුනාගැනීම සඳහා පොලීසිය මහජන සහය ඉල්ලා සිටියි. පසුගිය 11 වැනිදා රාත්‍රී අදාළ පුද්ගලයා මාර්ගයේ ගමන් කරමින් සිටියදී රිය අනතුරකට ලක්වීමෙන් බරපතළ තුවාල ලබා ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ප්‍රතිකාර සඳහා ඔහු රාගම රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහලේ දැඩි සත්කාර ඒකකයට ඇතුළත් කර තිබේ. අදාළ පුද්ගලයා අසාධ්‍ය තත්ත්වයේ පසුවන බැවින් ඔහුගේ අනන්‍යතාව මෙතෙක් අනාවරණය කරගැනීමට නොහැකි වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. කෙසේ වෙතත් මෙලෙස බරපතළ තුවාල ලබා රෝහල් ගත කර ඇති පුද්ගලයා උස අඩි පහයි අඟල් පහක් පමණ වන අවුරුදු 45ත් 50ත් අතර වයසැති තළෙළු අයෙක් බව ද පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=74327", "Category": null, "Parent URL": null}