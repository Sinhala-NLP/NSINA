{"Source": "Adaderana", "Timestamp": "February 5, 2011 03:13 pm", "Headline": "ජනතාව සතු විරෝධතා පැවැත්වීමේ අයිතිය තවතන්න කාටවත් බෑ", "News Content": "ජනතාව සතුව ඇති උද්ඝෝෂණ හා විරෝධතා පැවැත්වීමේ ප්‍රජාතන්ත්‍රවාදී අයිතිය නැවැත්වීමට කිසිවෙකුට‍ නොහැකි යැයි විපක්ෂ නායක රනිල් වික්‍රමසිංහ මහතා පවසයි. එක්සත් ජාතික පක්ෂ සංවිධානය කළ උද්ඝෝෂණයට ඊයේ(04) එල්ල වූ ප්‍රහාරය තමා තරයේ හෙළා දකින බව වැලිමඩ ප්‍රදේශයේ පැවති ජනහමුවකට සහභාගී වෙමින් ඔහු සඳහන් ක‍ළේය. මෙම කණගාටුදායක සිද්ධිය සම්බන්ධයෙන් වහාම පාර්ලිමේන්තු තේරීම් කාරක සභාවක් ඉල්ලා සිටින බව ද විපක්ෂ නායකවරයා පෙන්වා ‍දෙයි. සිය පක්ෂය ලබන 9 වැනිදා කොළඹ දී පැවැත්වීමට නියමිත දැවැන්ත උද්ඝෝෂණය ඊයේ එල්ල වූ ප්‍රහාරය මගින් කිසිසේත් ‍නැවැත්විය නොහැකි බව ඔහු ප්‍රකාශ කළේය. එම උද්ඝෝෂණය සඳහා ඉලක්ක කළ සංඛ්‍යාව මෙන් දෙගුණයක් ජනතාව සහභාගී කරවා ගන්නා බව ද විපක්ෂ නායකවරයා කියා සිටියේය.", "URL": "https://sinhala.adaderana.lk/news.php?nid=14002", "Category": null, "Parent URL": null}