{"Source": "Adaderana", "Timestamp": "July 29, 2019 10:43 am", "Headline": "ශ්‍රී ලංකාවට එරෙහි නවසීලන්ත සංචිතයට දඟ පන්දු යවන්නන් 4ක්", "News Content": "ශ්‍රී ලංකාවට එරෙහි නවසීලන්ත ටෙස්ට් සංචිතය සඳහා දඟ පන්දු යවන්නන් සිව් දෙනෙකු නම් කර ඇත. විලියම් සමර්වීල්, මිචෙල් සැන්ට්නර්, ටෝඩ් ඇස්ටල් සහ අජාස් පටෙල් මෙලෙස නවසීලන්ත ටෙස්ට් සංචිතයට කැඳවා ඇති බව වාර්තා වෙයි. කෙසේවෙතත් ශ්‍රී ලංකාවට එරෙහි ටෙස්ට් තරග සඳහා දඟ පන්දු යවන්නන් තිදෙනෙකු ක්‍රිඩා කරවීමට බලාපොරොත්තු වන බව නවසීලන්ත පුහුණුකරු ප්‍රකාශ කර ඇත. සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර තරග දෙකකින් සමන්විත ටෙස්ට් තරගාවලිය මෙම වසරේ අග භාගයේ පැවැත්වීමට නියමිතයි.", "URL": "https://sinhala.adaderana.lk/news.php?nid=115248", "Category": null, "Parent URL": null}