{"Source": "Adaderana", "Timestamp": "February 28, 2016 11:19 pm", "Headline": "ආචාර්ය රත්මලේ පුඤ්ඤරතන හිමියන්ට ජනපති උපහාර  ", "News Content": "මල්වතු මහා විහාර පාර්ශවයෙන් ජර්මනියේ ප්‍රධාන අධිකරණ සංඝනායක ධූරයෙන් පිදුම් ලැබූ ජර්මනියේ ශ්‍රී ලංකා මහා විහාරාධිපති ආචාර්ය පූජ්‍ය රත්මලේ පුඤ්ඤරතන හිමිපාණන් වහන්සේ වෙත ජනාධිපති උපහාර පුද කිරීමේ උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (28) හිගුරක්ගොඩ රජරට මහා විද්‍යාලයීය මෙත්සිරිපාය ශ්‍රවණාගාරයේ දී පැවැත්විණි.ආචාර්ය රත්මලේ පුඤ්ඤරතන හිමිපාණන් වහන්සේට අභිනව ධූරය පිළිබද ශ්‍රී සන්නස් පත්‍රය පිළිගැන්වීම මෙහිදී ජනාධිපතිතුමා අතින් සිදු වූ අතර උතුරු මැද පළාත් ප්‍රධාන අමාත්‍ය පේෂල ජයරත්න මහතා අතින් විජිණිපත පිළිගැන්වීම සිදු විය.මල්වතු පාර්ශවයේ අනුනායක පූජ්‍ය දිඹුල්කුඹුරේ ශ්‍රි සරණංකර විමලධම්ම හිමිපාණන් වහන්සේ, අස්ගිරි පාර්ශවයේ අනුනායක සොළොස්මස්ථානාධිපති පූජ්‍ය වේඩරුවේ උපාලි හිමිපාණන් වහන්සේ, ඓතිහාසික සෝමාවති රජමහා විහාරාධිපති පූජ්‍ය පාහමුනේ ශ්‍රි සුමංගල නායක ස්වාමීන් වහන්සේ ප්‍රමුඛ මහා සංඝරත්නයද, උතුරු මැද පළාත් ප්‍රධාන අමාත්‍ය පේෂල ජයරත්න මහතා ඇතුළු ජනතා නියෝජිතයින් පිරිසක් හා ප්‍රදේශවාසී ජනතාවද විශාල පිරිසක්ද මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=57701", "Category": null, "Parent URL": null}