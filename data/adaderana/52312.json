{"Source": "Adaderana", "Timestamp": "June 29, 2015 07:55 am", "Headline": "ශ්‍රීලනිප ජ්‍යෙෂ්ඨයින්ට අද කාර්යබහුලයි", "News Content": "ජනාධිපති මෛත්‍රීපාල සිරිසේන මහතා සහ ශ්‍රී ලංකා නිදහස් පක්ෂයේ ජ්‍යෙෂ්ඨයින් අතර හමුවක් අද පැවැත්වෙයි. ඉදිරි මැතිවරණය සම්බන්ධයෙන් සාකච්ඡා කිරීම මෙහි අරමුණ වන අතර මේ සඳහා ශ්‍රී ලංකා නිදහස් පක්ෂයේ නිළධාරීන් සහ විපක්ෂ නායකවරයා සහභාගී වීමට නියමිතය. එක්සත් ජනතා නිදහස් සන්ධාන මහලේකම් සුසිල් ප්‍රේමජයන්ත් මහතා අමෙරිකාවේ සංචාරයක නිරතව සිටින අතර ඔහු අද දිවයිනට පැමිණිමට නියමිතව ඇත.ඉන්දියාවේ සංචාරයක නිරත නිමල් සිරිපාල ද සිල්වා මහතා ද අද දිවයිනට පැමිණෙන බව වාර්තා වේ.මේ අතර හිටපු ජනාධිපතිවරයා සහ වත්මන් ජනාධිපතිවරයා අතර සහයෝගීතිවයක් ඇති කිරිම සම්බන්ධයෙන් සොයා බැලිමට පත්කළ කමිටු සාමාජිකයින්ද අද ජනාධිපති මෛත්‍රීපාල සිරිසේන මහතා හමුවීමට නියමිතය.එහිදී අදාළ කමිටුව මඟින් ජනාධිපතිවරයා වෙත වාර්තාවක් ලබා දීමට සූදානම් බවද එහි ප්‍රකාශකයෙක් සඳහන් කළේය.", "URL": "https://sinhala.adaderana.lk/news.php?nid=52312", "Category": null, "Parent URL": null}