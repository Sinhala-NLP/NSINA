{"Source": "Adaderana", "Timestamp": "August 20, 2012 01:40 pm", "Headline": "වැල්ලවත්තේ ඝාතනයේ සැකකරු විදේශගතවීම වළක්වමින් නියෝගයක්", "News Content": "වැල්ලවත්ත රාමක්‍රිෂ්ණන් ප්‍රදේශයේ නිවසක තිබී සොයා ගත් පුද්ගල මළ සිරුරු 3 සම්බන්ධයෙන් එම ඝාතනයට සැක සහිත පුද්ගලයා විදේශ ගතවීම වළක්වමින් කොළඹ අතිරේක මහේස්ත්‍රාත් ප්‍රහර්ෂා රණසිංහ මහත්මිය අද (20) නියෝගයක් නිකුත් කර තිබේ. එසේම මේ සම්බන්ධයෙන් ලබන 27 වැනිදා අධිකරණයට වාර්තාවක් ඉදිරිපත් කරන ලෙසට ද පොලිසියට නියෝග කර ඇත. වැල්ලවත්ත රාමක්‍රිෂ්ණන් ප්‍රදේශයේ නිවසක තිබී එකම පවුලේ මවකගේ, පියෙකුගේ හා දියණියකගේ මළ සිරුරු 3 ක් පසුගියදා පොලිසිය විසින් සොයා ගන්නා ලදී. එසේ මියගොස් ඇති තිදෙනා හැටන් කොටගල ප්‍රදේශයේ පදිංචිකරුවන් බවට හඳුනාගෙන ඇති අතර මෙම අභිරහස් මරණ සම්බන්ධයෙන් සැක සහිත ඔවුන්ගේ පුත්‍රයා අතුරුදන්ව තිබේ.", "URL": "https://sinhala.adaderana.lk/news.php?nid=26732", "Category": null, "Parent URL": null}