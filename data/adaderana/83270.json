{"Source": "Adaderana", "Timestamp": "January 20, 2018 03:25 pm", "Headline": "ශ්‍රී පාද වන්දනා සමය වෙනුවෙන් ආපන ශාලා සමීක්‍ෂණයක්", "News Content": "ශ්‍රී පාද වන්දනා සමය වෙනුවෙන් හැටන් සහ දික්ඔය නගරයේ ආපන ශාලා සමීක්‍ෂණයකට භාජනය කිරිමට නුවරඑළිය දිස්ති‍්‍රක් සෞඛ්‍ය සේවා අධ්‍යක්‍ෂක කාර්යාලය මගින් පියවර ගෙන තිබේ. මේ අනුව අද (20) දිනයේ නුවරඑළිය දිස්ති‍්‍රක්කයේ මහජන සෞඛ්‍ය පරික්‍ෂකවරුන් හැටන් සහ දික්ඔය නගර වල සියළුම ආපන ශාලා හදිසි පරික්‍ෂාවකට ලක්කරමින් එම ආපන ශාලා පවත්වාගෙන යා යුතු ප‍්‍රමිතිය පිළිබදව ඔවුන් ව දැනුවත් කරනු ලැබීය. දැනට තිබෙනව අඩුපාඩුකම් සපුරා ගැනිමට කාලයක් ලබා දුන් අතර එම අවන්හල් සමික්‍ෂණ වාර්තා අනුව පවත්වාගෙන යා යුතු බව මෙම වැටලිම සිදුකළ මහජන සෞඛ්‍ය පරික්‍ෂකවරුන් කියා සිටියේය. උපරිම ලකුණු හැත්තෑපහ පවත්වාගෙන යන අවන්හල් (ඒ) ශ්‍රේණීයේ ගණයටත් ලකුණු පනහත් හැත්තෑපහත් අතර පවත්වාගෙන යන අවන්හල් (බි) ශ්‍රේණියේ ගණයටත් ලකුණු තිස්පහත් පනහත් අතර පවත්වාගෙන යන අය (සී) ශ්‍රේණියේ ගනයටත් අයත් වන බව එම වැටලිම කළ මහජන සෞඛ්‍ය පරික්‍ෂකවරුන් කියා සිටියේය. මෙම අවන්හල් මහජන සෞඛ්‍ය පරික්‍ෂකවරුන්ගේ අධීක්‍ෂණය යටතේ ශ්‍රී පාද වන්දනා වාරය අවසන් වන තෙක්ම පවත්වාගෙන යන අතර (සී) ශ්‍රේණියට පවත්වාගෙන යන අවන්හල් සම්බන්ධයෙන් ඉදිරියේදි දැඩි නීතිමය පියවර ගන්නා බව හැටන් නගර සභාවේ මහජන සෞඛ්‍ය පරික්‍ෂක රාමයියා බාලකි‍්‍රෂ්නන් මහතා කියා සිටියේය.", "URL": "https://sinhala.adaderana.lk/news.php?nid=83270", "Category": null, "Parent URL": null}