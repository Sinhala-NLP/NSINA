{"Source": "Adaderana", "Timestamp": "August 6, 2018 10:56 am", "Headline": "ජනාධිපති ඝාතනයට උත්සහ කළ 6ක් අත්අඩංගුවට", "News Content": "වෙනිසියුලානු ජනාධිපති නිකොලොස් මදුරෝයි ඝාතනය කිරිමට උත්සහ කිරිමේ සිද්ධිය සම්බන්ධයෙන් පුද්ගලයින් 06 දෙනෙකු අත්අඩංගුවට ගෙන ඇති බව එරට ස්වදේශ කටයුතු අමාත්‍යවරයා ප්‍රකාශ කර තිබේ. ඊයේ(05) දිනයේ වෙනිසියුලානු ජනාධිපතිවරයා කර්කාස් නුවර පැවැති උත්සවයකට සහභාගීවෙමින් සිටියදී ඩ්‍රෝන ප්‍රහාරයක් එල්ල විය. අදාල ප්‍රහාරයෙන් දිවි බේරා ගැනිමට ඔහු සහ ඔහුගේ බිරිඳ සමත් විය. කෙසේවෙතත් ප්‍රහාරයෙන් පුද්ගලයින් 07 දෙනෙකු තුවාල ලැබූ බව විදෙස් වාර්තා සඳහන් කළේය. මේ අතර අත්අඩංගුවට ගත් පුද්ගලයින්ට එරෙහිව උපරිම දඬුවම් ලබාදීමට පියවර ගන්නා බව ජනාධිපතිවරයා ප්‍රකාශ කර ඇත. අදාල ප්‍රහාරය සම්බන්ධයෙන් ජනාධිපතිවරයා කොලොම්බියාවට චෝදනා එල්ල කළ ද එහෙත් එම චෝදනා තහවුරු කිරිමට ප්‍රමාණවත් සාක්ෂි මේ වන තෙක් හමුවී නොමැති බව ද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=93908", "Category": null, "Parent URL": null}