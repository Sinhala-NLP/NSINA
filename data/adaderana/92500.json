{"Source": "Adaderana", "Timestamp": "July 13, 2018 03:30 pm", "Headline": "ලොව ධනවත්ම මිනිසාගෙන් තරණය කිරීමක්", "News Content": "දරාගත හැකි මුදලකින් අභ්‍යවකාශය තරණය කිරීමේ අවස්ථාව උදා කරදීමට ඇමෙරිකානු සමාගමක් සූදානමින් සිටියි. මේ ආයතනයේ හිමිකරු වන්නේ ලොව ධනවත්ම මිනිසා වන ජෙෆ් බේසස්. ඇමෙරිකානු ඩොලර් ලක්ෂ 2ත් 3ත් අතර මුදලක් වැයකරමින් අභයවකාශය තරණය කිරීමේ අවස්ථාව මගීන්ට හිමිකරදීමට ඇමෙරිකානු ආයතනයක් සූදානමින් පසු වෙයි. මේ අවස්ථාව උදාකරදී ඇත්තේ ලොව ධනවත්ම මිනිසා වන ජෙෆ් බේසස්ට අයත් බ්ලූ ඔරිජින් ආයතනය මඟින්. ලබන වසරේදී සිය නිව් ෂෙපර්ඩ් යානාව යොදාගෙන මගීන් අභ්‍යවකාශයට රැගෙන යාමට බ්ලූ ඔරිජින් ආයතනය බලාපොරොත්තු වෙනවා. සියැටල් නගරය සමීපයේ පිහිටි කම්හලේදී නිව් ෂෙපර්ඩ් යානාවේ ආකෘතියක් ප්‍රදර්ශනය කිරීමද ආයතනය පසුගියදා කටයුතු කළේය. දැරිය හැකි මිලකට මිනිසාගේ අභ්‍යවකාශ සිහිනය සැබෑ කිරීම ජෙෆ් බේසස්ගේ අපේක්ෂාවයි. 2000 වසරේදී ඇමසොන් වෙබ් අඩවිය ආරම්භ කරමින් ප්‍රධාන ව්‍යාපාර ප්‍රවාහයට පිවිසි ජෙෆ් බේසස්ගේ දැන් වත්කම ඇමෙරිකානු ඩොලර් බිලියන 147කට ආසන්නයි.", "URL": "https://sinhala.adaderana.lk/news.php?nid=92500", "Category": null, "Parent URL": null}