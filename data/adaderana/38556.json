{"Source": "Adaderana", "Timestamp": "November 2, 2013 03:16 pm", "Headline": "ලාංකික ධීවරයින් 16ක් ඉන්දීය දැලේ", "News Content": "ඉන්දීය මුහුදු සීමාවේ මසුන් අල්ලමින් සිටි ශ්‍රී ලාංකික ධීවරයින් 16 දෙනෙකු එරට වෙරළාරක්ෂක නිලධාරීන් විසින් අත්අඩංගුවට ගෙන තිබේ. ඉන්දීය ආන්ද්‍රා ප්‍රදේශයේ ක්‍රිෂ්ණපට්නම් මුහුදු ප්‍රදේශයේ දී ඔවුන් ඊයේ අත්අඩංගුවට ගෙන ඇත. බෝට්ටු 3ක සිටි පිරිසක් මෙලෙස අත්අඩංගුවට ගෙන තිබේ. අත්අඩංගුවට ගත් ධීවරයින් හා බෝට්ටු සම්බන්ධයෙන් ඉන්දීය මුහුදු ආරක්ෂණ පනත (1981) යටතේ ක්‍රියාමාර්ග ගැනීමට නියමිතය. පසුගිය මස 10 වැනිදා ද ශ්‍රී ලාංකික ධීවරයින් 10 දෙනෙකු ටියුට්කොරීන් ප්‍රදේශයේදී අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=38556", "Category": null, "Parent URL": null}