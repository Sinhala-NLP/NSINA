{"Source": "Adaderana", "Timestamp": "June 29, 2016 02:43 pm", "Headline": "අවසන් තීරණය හෙට මධ්‍යම රාත්‍රීයට පෙර කියන්නම්", "News Content": "හෙට දිනයෙන් කාලය අවසන් වීමට නියමිත පළාත් පාලන ආයතනවල කාලය දීර්ඝ කරන්නේ ද නැද්ද යන්න පිළිබඳ තීරණය හෙට මධ්‍යම රාත්‍රියට පෙර දැනුම්දෙන බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි.දැනට පවතින්නේ සම්මුතිවාදී ආණ්ඩුවක් බැවින් ජනාධිපතිවරයා සහ අග්‍රාමාත්‍යවරයා සමග සාකච්ඡා කර ඒ පිළිබඳ අවසන් තීරණයකට එළඹෙන බව ඔහු සඳහන් කළේය.අද දෙරණ සමග සම්මුඛ සාකච්ඡාවකට එක්වෙමින් ෆයිසර් මුස්තාෆා මහතා මේ බව පැවසීය.පළාත් පාලන ආයතනවල නිල කාලය වසර 4ක් වන අතර එය තවත් වසරකින් දීර්ඝ කිරීමේ බලය පළාත් සභා හා පළාත් පාලන අමාත්‍යවරයා සතු බව ෆයිසර් මුස්තාෆා මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61607", "Category": null, "Parent URL": null}