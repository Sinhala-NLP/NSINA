{"Source": "Adaderana", "Timestamp": "June 1, 2011 08:26 am", "Headline": "කටුනායක ප්‍රහාරය-පොලිස් නිලධාරීන් දෙදෙනෙකු අත්අඩංගුවට", "News Content": "කටුනායක වෙළඳ කලාපයේ දී උද්ඝෝෂකයින් ඉලක්ක කර ගනිමින් සිදු කළ පහර දීම සම්බන්ධයෙන් පොලිස් නිලධාරීන් දෙදෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා කියා සිටියේ අපරාධ පරීක්ෂණ දෙපාර්තමේන්තුව මඟින් මෙම පොලිස් නිලධාරීන් දෙදෙනා අත්අඩංගුවට ගෙන ඇති බවයි. ප්‍රධාන පොලිස් පරීක්ෂකවරයෙකු සහ පොලිස් පරීක්ෂකවරයෙකු මේ සම්බන්ධයෙන් අත්අඩංගුවට ගෙන ඇති බව ප්‍රිශාන්ත ජයකොඩි මහතා කියා සිටියි. මොවුන් අද(01) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16455", "Category": null, "Parent URL": null}