{"Source": "Adaderana", "Timestamp": "May 18, 2011 08:48 am", "Headline": "මුහුදේ දිය නෑ තරුණයෙක් තාම නෑ", "News Content": "හුංගම , උස්සන්ගොඩ මුහුදේ දිය නෑමට ගිය තරුණයෙකු අතුරුදන් වී තිබේ. ඊයේ පස්වරුවේ එම තරුණයා ඇතුළු පිරිසක් දිය නෑමට ගොස් ඇති බව සඳහන්වේ. පසුව තරුණයින් දෙදෙනෙකු මුහුදේ ගසාගෙන ගොස් තිබේ. පොලිසිය ප්‍රදේශවාසීන්ගේ සහය ඇතිව එම තරුණයින් දෙදෙනාගෙන් එක් අයෙකු බේරාගෙන රන්න රෝහලට ඇතුළත් කර ඇති බව පොලිසිය පවසයි. මුහුදට ගසාගෙන ගිය අනෙක් පුද්ගලයා මෙතෙක් සොයාගෙන නොමැති බව පොලිසියකියා සිටියි. ඔහු අවුරුදු 22ක තරුණයෙකු වන අතර අනතුරට මුහුණ පෑ දෙදෙනා සහෝදරයන් වන බව ද සඳහන් වේ. ඔවුහු ‍වෙරළපනාතර , පුහුල්හේනකන්ද ප්‍රදේශයේ පදිංචිකරුවෝ වෙති.", "URL": "https://sinhala.adaderana.lk/news.php?nid=16167", "Category": null, "Parent URL": null}