{"Source": "Adaderana", "Timestamp": "June 30, 2012 01:55 pm", "Headline": "කටුවන ද්විත්ව ඝාතනයේ තවත් සැකකරුවෙකු අත්අඩංගුවට", "News Content": "කටුවන ප්‍රදේශයේ පසුගියදා සිදුවූ ද්විත්ව ඝාතනය සම්බන්ධයෙන් තවත් සැකකරුවෙකු අත්අඩංගුවට ගෙන තිබේ. ඊයේ(29) රාත්‍රීයේ කටුවන ප්‍රදේශයේ දී අපරාධ පරීක්ෂණ දෙපාර්ත‍මේන්තුවේ නිලධාරීන් විසින් සැකකරු අත්අඩංගුවට ගත් බව වැඩබලන පොලිස් මාධ්‍ය ප්‍රකාශක පොලිස් අධිකාරී සජීව මැදවත්ත මහතා සඳහන් කළේය. එහිදී අවි ආයුධ තොගයක් ද සොයාගැනීමට හැකිවූ බව වැඩබලන පොලිස් මාධ්‍ය ප්‍රකාශකවරයා ප්‍රකාශ කළේය. ටී 56 ගිනි අවියක්, එම මැගසින් 3ක්, උණ්ඩ 49ක් සහ මිලිමීටර් 9 වර්ගයේ උණ්ඩ 8 ක් ඒ අතර වූ බව පොලිස් අධිකාරී සජීව මැදවත්ත මහතා සඳහන් කළේය. කටුවන ද්විත්ව ඝාතනය සම්බන්ධයෙන් මීට පෙර අත්අඩංගුවට ගත් සැකකරුවන් දෙදෙ‍නා අධිකරණයට ඉදිරිපත් කිරීමෙන් අනතුරුව මේ වන රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=25433", "Category": null, "Parent URL": null}