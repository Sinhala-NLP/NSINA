{"Source": "Adaderana", "Timestamp": "January 6, 2013 10:45 am", "Headline": "ත්‍රීවිලරය බෝක්කුවෙන් පෙරළී 2ක් අවසන් ගමනේ - 5ක් රෝහලේ", "News Content": "පුද්ගලයින් 7 දෙනෙකු රැගත් ත්‍රීරෝද රථයක් නිවිතිගල - කලවාන මාර්ගයේ පින්කන්ද වංගුවේ බෝක්කුවක් මතින් අද අලුයම 2.30ට පමණ පෙරළීමෙන් 2ක් මියගොස් තවත් 5ක් තුවාල ලබා රත්නපුර රෝහලට ඇතුළත් කර තිබේ. රියදුරුට එහි වේගය පාලනය කර ගැනීමට නොහැකි වීමෙන් මෙම අනතුර සිදුව ඇතැයි කියන පොලීසිය ඉන් වයස අවුරුදු 62 ක හා 37 ක උඩකරවිට ප්‍රදේශයේ පදිංචිකාරියන් 2ක් මියගොස් ඇතැයි පවසයි. ඔවුන් දෙදෙනා වතුපිටිය රෝහලට ඇතුළත් කිරීමෙන් පසු මියගොස් ඇත. අනතුරින් බරපතළ තුවාල ලැබු ත්‍රීරෝද රථයේ රියදුරු, ඔහුගේ 12 හැවිරිදි පුතු ඇතුළු 5 දෙනෙකු රත්නපුර රෝහලේ මේවන විට ප්‍රතිකාර ලබමින් සිටින බව පොලීසිය කියයි.", "URL": "https://sinhala.adaderana.lk/news.php?nid=30532", "Category": null, "Parent URL": null}