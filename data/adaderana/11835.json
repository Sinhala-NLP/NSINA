{"Source": "Adaderana", "Timestamp": "October 30, 2010 03:31 pm", "Headline": "රාජාංගනය ජලාශයේ වාන් දොරටු 4ක් විවෘත කරයි", "News Content": "අනුරාධපුර, රාජාංගනය ජලාශයේ වාන් දොරටු හතරක් අද(30) පෙරවරුවේ විවෘත කර තිබේ. ඊයේ(29) දිනයේ ද එම ජලාශයේ වාන් දොරටු දෙකක් විවෘත කෙරුණු බව ආපදා කළමනාකරණ මධ්‍යස්ථානය සඳහන් කරනු ලැබීය. ඒ අනුව මේ වන විට රාජාංගනය ජලාශයේ වාන් දොරටු 6ක් විවෘත කර ඇති බව එම මධ්‍යස්ථානය පෙන්වා දෙයි. ප්‍රදේශයට ඇද හැලුණු අධික වර්ෂාපතනයත් සමග ජලාශයේ ජලමට්ටම ඉහළ ගොස් ඇති බැවින් වාන් දොරටු විවර කර ඇති අතර මේ හේතුවෙන් එම ජලය මුදා හැරෙන කලා ඔය පරිහරණය කරන්නන් විමසිලිමත් විය යුතු බව ආපදා කළමනාකරණ මධ්‍යස්ථානය වැඩිදුරටත් අවධාරණය කරනු ලැබීය.", "URL": "https://sinhala.adaderana.lk/news.php?nid=11835", "Category": null, "Parent URL": null}