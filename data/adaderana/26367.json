{"Source": "Adaderana", "Timestamp": "August 6, 2012 03:47 pm", "Headline": "ධීවරයින් නිදහස් කරන්න-චීනය ලංකාවට කියයි", "News Content": "මෙරට නාවික හමුදා අත්අඩංගුවේ සිටින චීන ධීවරයින් 37 දෙනා නිදහස් කරන ලෙස චීන රජය ඉල්ලා ඇතැයි සින්හුවා පුවත් සේවය පවසයි. මුහුදු සීමා උල්ලංඝණය කරමින් මසුන් ඇල්ලූ චීන ජාතිකයින් 37 ක් හා ඔවුන්ට අයත් යාත්‍රා දෙකක් ද නාවික හමුදාව විසින් ඊයේ (05) රාත්‍රී අත්අඩංගුවට ගෙන තිබේ. චීන ජාතිකයින්ට මසුන් ඇල්ලීමට හැක්කේ මෙරට වෙරළ සීමාවේ සිට නාවික සැතපුම් 200 ක් දුරින්ය. එහෙත් ඔවුන් පිරිස මඩකලපුවට නැගෙනහිරින් නාවික සැතපුම් 10ත් 15ත් අතර ප්‍රදේශයක මසුන් අල්ලමින් සිටි නිසා අත්අඩංගුවට ගෙන ඇත. මෙම ගැටලුවට නීතිමය අන්දමින් කටයුතු කර සිය ධීවරයින් හැකි ඉක්මණින් නිදහස් කරන ලෙස චීන තානාපති කාර්යාලය මෙරට බලධාරීන්ට අවධාරණය කර ඇතැයි සින්හුවා පුවත් සේවයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=26367", "Category": null, "Parent URL": null}