{"Source": "Adaderana", "Timestamp": "March 9, 2011 03:26 pm", "Headline": "අපි වී වලින් ස්වයංපෝෂිතයි", "News Content": "අද අප වී වලින් ස්වයං පෝෂිත වී ඇතැයි ජනාධිපති මහින්ද රාජපක්ෂ මහතා පවසයි. වී වගාවට ගං වතුරින් මේ සා හානි සිදුවී තිබියදී වුවත් සහල් මිල ස්ථාවරව පවත්වාගෙන යාමට හැකිවී ඇත්තේ ඒ නිසා බව ජනාධිපතිවරයා කියා සිටියි. අද පෙරවරුවේ මහනුවර ජනාධිපති මන්දරයේදී පළාත් පාලන ආයතන අපේක්ෂකයින් අමතා පැවති හමුවකට සහභාගී වෙමින් ජනාධිපතිවරයා මේ බව සඳහන් කළේය. වත්මන් රජයට අව්‍යශ්‍යව ඇත්තේ යූ.ඇන්.පී ආණ්ඩුවලට මෙන් විදෙස් ගොවියන් හා වෙළඳපළ පොහොසත් කිරීම නොව දේශීය ගොවිතැන හා දේශීය ගොවියා ආරක්ෂා කිරීම බවද ජනාධිපතිවරයා මෙහිදී අවධාරණය කළේය. ගොවියාගේ වී ටික මිලදී ගන්නට උත්සාහ කරන විට ඒවා ගබඩා කරන්නට තැනක් හෝ නැති බවත්,වී අලෙවි මණ්ඩලය මෙන්ම වී ගබඩා ටිකද එ.ජා.ප ආණ්ඩු කාලයේ විකුණා දමා ඇති බැවින් ඒවා ස්ථාපිත කිරීමට කටයුතු කළ යුතුව ඇතැයිද ඔහු කියා සිටියේය. වී වගාව සඳහා සහන ලබාදුන් බවත්,තේ සඳහා ද එකී සහන ලබා දුන් බවත්,පසුව එළවළු සඳහාද එකී සහන ලබා දීමට ආණ්ඩුව විසින් ඉදිරියේදී කටයුතු කරන බවත්ජනාධිපතිවරයා මෙහිදී අවධාරණය කළේය.", "URL": "https://sinhala.adaderana.lk/news.php?nid=14729", "Category": null, "Parent URL": null}