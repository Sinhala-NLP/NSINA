{"Source": "Adaderana", "Timestamp": "December 25, 2012 08:16 am", "Headline": " අසිරිමත් නත්තල උදාවෙයි!", "News Content": "ලොව පුරා වෙසෙන කිතුණු භක්තිකයින් මහත් බැතියෙන් සමරන නත්තල් දිනය අදට යෙදී තිබේ. ජේසුස් ක්‍රිස්තුස් වහන්සේගේ උපත සිදුවු එකී නත්තල ඊයේ මැදියම් රැයෙන් උදාවිය. ලොවට සාමය හා සෞභාග්‍යය උදාවේවා යන ප්‍රාර්ථනයෙන් ලොව පුරා දේව මෙහෙයන් පැවති අතර මෙරට සියලු කිතුණු දේවස්ථානවල ද දේව මෙහෙයන් උත්කර්ෂවත් ලෙස සංවිධානය කර තිබිණ. කොළඹ අගරදගුරු අති උතුම් මැල්කම් රංජිත් කාදිනල් හිමිපාණන්ගේ ප්‍රධානත්වයෙන් ප්‍රධාන නත්තල් දේව මෙහෙය කළුතර, කලමුල්ල දෙව් මැදුරේ දී සිදුකෙරිණ.", "URL": "https://sinhala.adaderana.lk/news.php?nid=30221", "Category": null, "Parent URL": null}