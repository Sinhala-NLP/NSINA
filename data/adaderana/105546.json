{"Source": "Adaderana", "Timestamp": "March 6, 2019 07:34 am", "Headline": "පුද්ගලික ආරවුල මරණයකින් අවසන් වෙයි", "News Content": "කිලිනොච්චිය, උදයනගර්, නැගෙනහිර ප්‍රදේශයේදී තියුණු ආයුධයකින් පහර දී පුද්ගලයෙකු ඝාතනය කර ඇති බව කිලිනොච්චිය පොලීසිය පවසයි. ඊයේ(05) උදැසන අදාළ සිදුවීම සිදුව ඇති බව පොලීසිය සඳහන් කළේය. පොලිසිය පැවසූවේ කිලිනොච්චිය පුද්ගලික රක්ෂණ සමාග‍මේ සේවය කළ පුද්ගලයෙකු එලෙස කපා ඝාතනය කොට ඇති බවයි. සිද්ධියෙන් වව්නියාව, වෙප්පන්කුලම ප්‍රදේශයේ ස්ථිර පදිංචි කාන්තලිංගම් ප්‍රේමරමනන් නමැති 33 හැවිරිදි පුද්ගලයෙකු ජිවිතක්ෂයට පත්ව ඇති බව වාර්තා වෙයි. අදාළ පුද්ගලයා කැපුම් තුවාල ලබා කිලිනොච්චිය රෝහලට ඇතුළත් කොට ඇති අතර, එහිදි ජිවිතක්ෂයට පත්ව ඇති බවද පොලීසිය සඳහන් කළේය. පෞද්ගලික ආරවුලක් ගැටුමට හේතුවි ඇති අතර ගැටුමට සම්බන්ධ පුද්ගලයින් අත්අඩංගුවට ගැනීම සම්බන්ධයෙන් පරීක්ෂණ මෙහෙයවන බවයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=105546", "Category": null, "Parent URL": null}