{"Source": "Adaderana", "Timestamp": "February 4, 2019 11:31 pm", "Headline": "වෛරස් වලට ඔරොත්තු දෙන ඉස්සෙක් ලඟදීම ලංකාවට", "News Content": "පවතින ලෙඩ රෝග වලට ඔරොත්තු දිය හැකි ඉස්සෙකු ශ්‍රී ලංකාවට හදුන්වා දීමට තායිලන්ත ආයතනයක් සමග මෙරට ආයතනයක් කටයුතු කරමින් සිටි. මෙතෙක් ශ්‍රී ලංකාවේ වගා කරන ලද්දේ මොනඩොන් නමැති ඉස්සන් ප්‍රභේදය වන අතර ඔවුන් මුහුදෙන් ලබා ගෙන බෝ කිරීම සිදු කරන ලදී . මේ හේතුවෙන් සුදු පුල්ලි නමැති වෛරසය හා එම බි.වී වෛරසය පසුගිය වසර විස්සකට ආසන්න කාලය තුළ මෙරට ඉස්සනට වැළදීම සිදුවුණු අතර මේ හේතුවෙන් ඉස්සන් කර්මාන්තය දිනෙන් දින අගාධයට යන ලදී . ශ්‍රී ලංකාවේ ඉස්සනට ඇති සහ නැති රෝග හතකට පමණ ඔරොත්තු දිය හැකි ඉස්සෙකු මෙරට ප්‍රචිලිත කිරීම මේ වැඩපිළිවෙලේ අරමුණයි. ඒ අනුව එස් .පි. එෆ් . මොනඩොන් නමැති ඉස්සා මෙරටට රැගෙන ඒමට නියමිත අතර එම ඉස්සා සම්පුර්ණයෙන් අභ්‍යන්තර අභිජනනාගාර තුළ බෝ කර ඇත. ශ්‍රී ලංකා රජයේ හා ශ්‍රී ලංකා ජලජීවී වගා සංවර්ධන අධිකාරියේ සහය හා උපදෙස් ඇතිව මේ වැඩපිළිවෙළ ක්‍රියාත්මකයි. මේ වැඩපිළිවෙළ ක්‍රියාත්මක කරීම සදහා තායිලන්තයේ සි .පි .ආයතනය සමග මෙරට ප්‍රමුඛතම ඉස්සන් කර්මාන්තයේ නිරත ආයතනයක් වන කිං ඇක්වා අයතනය එක්ව නව ආයතනයක් පිහිටුවා තිබේ. එහි ආරම්භක කටයුතු පිළිබද දැනුවත් කිරීම සදහා පැවති මාධ්‍ය හමුවකදී ඉහත කරුණු අනාවරණය විණි.", "URL": "https://sinhala.adaderana.lk/news.php?nid=103688", "Category": null, "Parent URL": null}