{"Source": "Adaderana", "Timestamp": "March 10, 2019 08:32 am", "Headline": "වවුනියාවේ කුඹුරක ඇති වු ටොර්නේඩෝව-දර්ශන සහිතයි", "News Content": "වවුනියාව,මල්මඩුව ප්‍රදේශයේ කුඹුරු යායක කුඩා ප්‍රමාණයේ ටො‍ර්නේඩෝවක් හටගෙන ඇති අයුරැ ප්‍රදේශයේ අද දෙරණ වාර්තාකරුගේ කැමරා කාචයේ ඊයේ (09) සටහන් වී ඇත. වවුනියාව,මල්මඩුව ප්‍රදේශයේ මාර්ගය ආසන්නයේ අස්වනු නෙලා අවසන් වු පසු ඉතුරු වු පිදුරු මෙම කුඩා ටොර්නේඩෝව නිසා ඉහළට ඇදි යන ආකාරය දක්නට ලැබුණු බව අප වාර්තාකරු පවසයි. විනාඩියක පමණ කාලයක් එලෙස ටොර්නේඩෝව ක්‍රියාත්මක වු ඔහු පැවසීය. පවතින වියළි කාළගුණ තත්ත්වය හා සුළඟ හේතුවෙන් එවැනි ටොර්නේඩෝ ඇතිවිය හැකි බව කාළගුණ විද්‍යා දෙපාර්තමේන්තු වවුනියාව ශාඛාවේ නිළධාරීන් පැවසු බවද අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=105801", "Category": null, "Parent URL": null}