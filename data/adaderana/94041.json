{"Source": "Adaderana", "Timestamp": "August 8, 2018 10:47 am", "Headline": "ඇල්ලේ ව්‍යාපාරිකයන් පිරිසක් අද අගමැති හමුවෙයි", "News Content": "ඇල්ල ප්‍රදේශයේ බලපත්‍ර නොමැතිව ආපන ශාලා පවත්වා ගෙන ගිය වෙළඳ සැල් හිමියන් පිරිසක් අද දහවල් 12ට පමණ අග්‍රාමාත්‍යවරයා හමුවීමට තීරණය කර ඇති බව අද දෙරණට වාර්තා විය. පසුගිය දා ඇල්ල ප්‍රදේශයේ සිදු කළ වැටලීම් තුළින් බලපත්‍ර නොමැතිව පවත්වා ගෙන යන වෙළඳ සැල් කිහිපයක් නීති විරෝධි වෙළඳ සැල් ලෙස හඳුනා ගෙන තිබුණි. 50 දෙනෙකුගෙන් පමණ සමන් විත මෙම පිරිස අද දිනයේ දී අගමැතිවරයා මුණ ගැසී ඔවුන්ගේ ආපන ශාලා නීතියේ බලපෑමකින් තොරව පවත්වා ගෙන යෑමට අවසර ඉල්ලා සිටීමට බලාපොරොත්තු වන බව විශ්වාසවන්ත ආරංචි මාර්ග ඔස්සේ අපට දැන ගැනීමට ලැබුණි.", "URL": "https://sinhala.adaderana.lk/news.php?nid=94041", "Category": null, "Parent URL": null}