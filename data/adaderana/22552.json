{"Source": "Adaderana", "Timestamp": "March 3, 2012 02:53 pm", "Headline": "බසයක ගැටුණු පදිකයෙකු මියයයි", "News Content": "ගම්පොළ - මහනුවර ප්‍රධාන මාර්ගයේ පේරාදෙණිය ප්‍රදේශයේ සිදුවූ රිය අනතුරකින් පුද්ගලයෙකු මියගොස් තිබේ. බස්රථයක පදිකයෙකු ගැටීමෙන් අනතුර සිදුව ඇති බව පේරාදෙණිය පොලිසිය පවසයි. මියගිය පුද්ගලයා රම්බොඩ ප්‍රදේශයේ පදිංචිකරුවෙකු බව සඳහන්ය. සිද්ධිය සම්බන්ධයෙන් බස්රථයේ රියදුරු අත්අඩංගුවට ගෙන ඇති අතර ඔහු අද(03) මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22552", "Category": null, "Parent URL": null}