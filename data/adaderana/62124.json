{"Source": "Adaderana", "Timestamp": "July 16, 2016 04:10 pm", "Headline": "  බෝ නොවන රෝගවලට වැට බදියි", "News Content": "වතුකරේ ජනතාව බෝ නොවන රෝගවලින් මුදාගැනීම සඳහා විශේෂ වැඩපිළිවෙළක් ක්‍රියාත්මක කිරීමට නුවරඑළිය දිස්ත්‍රික් සෞඛ්‍ය සේවා අධ්‍යක්ෂක කාර්යාලය පියවර ගෙන තිබේ.ඒ අනුව අද(16) වතුකම්කරුවන් වෙනුවෙන් විශේෂ වෛද්‍ය සායනයක් බගවන්තලාව සෞඛ්‍ය වෛද්‍ය කාර්යාලයේදී පවත්වා ඇති බව අද දෙරණ වාර්තාකරු සඳහන් කළේය.දියවැඩියාව, පිළිකා, හෘදයාබාධ සහ වකුගඩු රෝග ඇතුළු බෝ නොවන රෝග හඳුනා ගැනීම සහ ඒවාට අවශ්‍ය වෛද්‍ය උපදෙස් ලබා ගැනීම මෙහිදී සිදු වී තිබේ.විශේෂයෙන් වයස අවුරුදු 35න් පහල වයස් කාණ්ඩවල පසුවන පුද්ගලයින් වෙනුවෙන් මෙම සායනය පවත්වා ඇති බව සඳහන්ය.කෙසේ වෙතත් ඉදිරියේදී සෑම සති අන්ත සෙනසුරාදා දිනයකම දිස්ත්‍රික්කයේ සියලුම වෛද්‍ය අධිකාරී කාර්යාලයක් ආවරණය වන පරිදි මෙම වැඩසටහන ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=62124", "Category": null, "Parent URL": null}