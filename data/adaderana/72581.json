{"Source": "Adaderana", "Timestamp": "April 28, 2017 12:40 pm", "Headline": "එජාප හිටපු පා.ම. අනගාරික තිලකසේකර මහතා අභාවප්‍රාප්ත වෙයි!  ", "News Content": "එක්සත් ජාතික පක්ෂ ගාල්ල දිස්ත‍්‍රික් හිටපු පාර්ලිමේන්තු මන්ත්‍රී සහ දකුණු පළාත් සභා හිටපු අමාත්‍ය අනගාරික තිලකසේකර මහතා අභාවප්‍රාප්ත වී තිබේ.දීර්ඝ කාලයක් රෝගාතුරව සිටි ඒ මහතා අමාත්‍ය ගයන්ත කරුණාතිලක මහතාගේ මැදිහත්වීමෙන් පසුගිය මාසයේ ජයවර්ධනපුර රෝහලට ඇතුළත් කෙරුණු අතර එම රෝහලේ ප්‍රතිකාර ලබමින් සිටි ඔහු අද(28) අළුයම අභාවප්‍රාප්ත වී ඇති බව වාර්තා වෙයි.මියයන විට 82 වැනි වියේ පසුවූ අනගාරික තිලකසේකර මහතා අම්බලන්ගොඩ ප්‍රදේශයට විශාල සේවයක් සිදුකළ මහජන නියෝජිතයෙකු ලෙස සැලකෙයි.දේහය අම්බලන්ගොඩ, තිලකපුර පිහිටි නිවසේ තැන්පත් කර ඇති අතර අවසන් කටයුතු ලබන මැයි මස 2 වැනිදා පොල්වත්ත පොදු සුසාන භූමියේ දී සිදුකිරීමට නියමිතය.", "URL": "https://sinhala.adaderana.lk/news.php?nid=72581", "Category": null, "Parent URL": null}