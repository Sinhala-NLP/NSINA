{"Source": "Adaderana", "Timestamp": "December 21, 2018 10:18 am", "Headline": "මිනිසත්කමට නිගා කළ මිනිසෙක්", "News Content": "සෝමාවතී ජාතික වන උද්‍යානයට අයත් මොඩොක්කුව ප්‍රදේශයේ දී අද අළුයම 4.30 ට පමණ හක්කපටස් උගුලකට හසු කල වල් ඌරෙක් රැගෙන යමින් සිටි පුද්ගලයෙකු අත්අඩංගුවට ගෙන තිබේ. එම වල් ඌරා ඝාතනය වීමෙන් අනතුරුව මස් සඳහා ලබා ගැනීමට යතුරු පැදියකින් රැගෙන යමින් සිටිය දී සුංගවිල, වනජීවි කාර්යාලයේ නිලධාරීන් විසින් අත්අඩංගුවට ගෙන ඇත. වැටලීම සිදු කළ අවස්ථාවේ දී සැකකරු පලා ගොස් ඇත. සැකකරු සුංගවිල 10 ඇළ ප්‍රදේශයේ පදිංචි පුද්ගලයෙකු බවත්, එම පුද්ගලයා අත්අඩංගුවට ගැනීමට මෙහෙයුමක් දියත් කොට ඇති බවත් වනජීවි නිලධාරීන් පවසයි. අත්අඩංගුවට ගන්නා ලද මිය ගිය වල්ඌරා සහ යතුරු පැදිය අද(21) දින පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=101084", "Category": null, "Parent URL": null}