{"Source": "Adaderana", "Timestamp": "February 5, 2013 11:55 am", "Headline": "අම්ලා ටෙස්ට් පිතිකරුවන්ගේත් එකවෙයි - මම විමතියට පත්වුණා", "News Content": "එක්දින පිතිකරුවන් ශ්‍රේණිගත කිරිමේ නාමාවලියේ පළමු ස්ථානයේ පසුවන දකුණු අපි‍්‍රකානු කී‍්‍රඩක හෂීම් අම්ලා ජගත් ටෙස්ට් කි‍්‍රකට් පිතිකරු ශ්‍රේණීගත කිරීමේ නාමාවලියෙත් පළමු ස්ථානය හිමිකර ගැනීමට සමත්ව තිබේ. පකිස්තාන කණ්ඩායමට එරෙහිව ජොහැන්නස්බර්ග් හිදී ඊයේ නිමා වූ පළමු ටෙස්ට් තරගයේදී හෂීම් අම්ලා නොදැවී ලකුණු 74ක් ලබා ගැනීමට සමත් විය. නවතම ශ්‍රේණීගත කිරීම් සටහන ද ඒ අනුව ඊයේ නිකුත් වූ අතර ටෙස්ට් පිතිකරු ශ්‍රේණීගත කිරීම් සටහනේ මීට පෙර පෙරමුණ ගෙන සිටි මයිකල් ක්ලාක්ට ඒ අනුව දෙවන ස්ථානය දක්වා පසුබැසීමට සිදුව ඇත. නව ශ්‍රේණිගත කිරීම් සම්බන්ධයෙන් විමතියට පත්වූ බව හෂීම් අම්ලා පවසා ඇති අතර කෙසේ වෙතත් තමා තවමත් දකුණු අප්‍රිකානු කණ්ඩායමේ සිටින හොඳම පිතිකරු ලෙස නොසිතන්නේ යැයිද පවසා තිබේ. එසේම කොදෙව් කී‍්‍රඩක ෂිවනරීන් චන්ද්‍රපෝල් සහ දකුණු අපි‍්‍රකානු කී‍්‍රඩක ඒබී.ඩිවිලියර්ස් පිළිවෙළින් තෙවැනි හා සිව්වැනි ස්ථාන හිමිකරගෙන සිටියි. ශ්‍රී ලංකා කණ්ඩායමේ කුමාර් සංගක්කාර තවදුරටත් එම සටහනේ 5 වැනි ස්ථානයේ පසුවෙයි.", "URL": "https://sinhala.adaderana.lk/news.php?nid=31363", "Category": null, "Parent URL": null}