{"Source": "Adaderana", "Timestamp": "November 3, 2018 07:20 pm", "Headline": "අග්‍රාමාත්‍යවරයා සංඝ රත්නයේ ආශිර්වාදය ලබා ගනියි", "News Content": "අග්‍රාමාත්‍ය මහින්ද රාජපක්ෂ මහතා අද (03) පස්වරුවේ පෑලියගොඩ විද්‍යාලංකාර පිරිවෙනට ගොස් ආගමික වතාවත්වල නිරත විය. අනතුරුව පෑලියගොඩ විද්‍යාලංකාර පිරිවෙනෙහි පරිවේණාධිපති පූජ්‍ය ආචාර්ය වැලමිටියාවේ කුසලධම්ම නාහිමි බැහැ දැක ආශිර්වාද ලබා ගත්තේය. මෙහිදී සබරගමුව විශ්ව විද්‍යාලයේ කුලපති පූජ්‍ය මහාචාර්ය කුඹුරුගමුවේ වජිර හිමි ද බැහැ දුටු අග්‍රාමාත්‍යවරයා ආශීර්වාද ලබා ගත්තේය. අනතුරුව අද පස්වරුවේ කැළණිය රජ මහ විහාරස්ථානයට පැමිණි අග්‍රාමාත්‍යවරයා කැළණිය රජමහා විහාරාධිපති පූජ්‍ය මහාචාර්ය කොල්ලුපිටියේ මහින්ද සංඝරක්ඛිත නා හිමි බැහැ දැක ආශිර්වාද ලබා ගත්තේය.", "URL": "https://sinhala.adaderana.lk/news.php?nid=98653", "Category": null, "Parent URL": null}