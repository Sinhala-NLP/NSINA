{"Source": "Adaderana", "Timestamp": "January 30, 2019 06:30 am", "Headline": "මහබාගේ ප්ලාස්ටික් භාණ්ඩ අලෙවි සැලක ගින්නක්", "News Content": "මහබාගේ පොලිස් වසමේ පරාක්‍රම පාර ආසන්න‍යේ පිහිටි ප්ලාස්ටික් භාණ්ඩ අලෙවි කරන වෙළඳ සැලක හදිසි ගින්නක් හට ගෙන තිබේ. අද(30) මධ්‍යම රාත්‍රී 12.20 ට පමණ මෙම ගින්න හට ගෙන ඇති බවට පොලීසියට පණිවිඩයක් ලැබී තිබේ. ඒ අනුව පොලිස් නිලධාරීන්, නගර සභා ගිනි නිවන ඒකකයේ සහ ප්‍රදේශවාසීන්ගේ සහාය ඇති ව ගින්න සම්පුර්ණයෙන් පාලනය කර තිබේ. ගින්න හේතුවෙන් ජීවිත හානි කිසිවක් නොමැති බව පොලීසිය පවසයි. සිදුවු අලාභය මෙතෙක් තක්සේරු කර නොමැත. ගින්න ඇති වීමට හේතුව මෙතෙක් අනාවරණය වී නොමැත. මහබාගේ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103312", "Category": null, "Parent URL": null}