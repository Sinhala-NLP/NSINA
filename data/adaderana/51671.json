{"Source": "Adaderana", "Timestamp": "May 30, 2015 10:07 am", "Headline": "කැබ් රථයක් ප්‍රපාතයකට පෙරළෙයි - අයෙක් මරුට ", "News Content": "ගිනිගත්හේන , යක්බේරිය ප්‍රදේශයේදී කැබ් රථයක් ප්‍රපාතයකට පෙරළීමෙන් පුද්ගලයෙකු මියගොස් තිබේ.නාවලපිටිය සිට කොළඹ දෙසට ධාවනය වෙමින් තිබූ රථය මීටර් 24 ක පමණ ප්‍රපාතයකට පෙරළී ඇති බව සඳහන්ය.අනතුර සිදුවන අවස්ථාවේ කැබ් රථයේ පුද්ගලයින් තිදෙනෙකු සිට ඇති අතර බරපතළ තුවාල සහිතව ඔවුන් ගිනිගත්හේන රෝහලට ඇතුළත් කිරීමේදී ඉන් එක් පුද්ගලයෙකු මියගොස් ඇති බව පොලීසිය සඳහන් කළේය.මියගොස් ඇත්තේ වැගපිටිය , බලංගොඩ ප්‍රදේශයේ පදිංචි 33 හැවිරිදි පුද්ගලයෙකි.අනෙක් පුද්ගලයින් දෙදෙනා වැඩිදුර ප්‍රතිකාර සඳහා නාවලපිටිය රෝහල වෙත මාරුකර යවා තිබේ.", "URL": "https://sinhala.adaderana.lk/news.php?nid=51671", "Category": null, "Parent URL": null}