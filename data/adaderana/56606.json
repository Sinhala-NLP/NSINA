{"Source": "Adaderana", "Timestamp": "January 24, 2016 05:24 pm", "Headline": "ජනතාවගේ හදවත් එක්කිරීම රජයක වගකීමක්! ", "News Content": "රටතුල යළි යුද්ධයක් ඇතිවීමට ඉඩ නොතබා සියලු ජන කොටස්වල අවශ්‍යතාව සපුරාලමින් ඔවුන් අතර සාමය සහෝදරත්වය සහ සංහිදියාව ගොඩනැගීමට රජය කැපවී සිටින බව ජනාධිපති මෛත්‍රීපාල සිරිසේන මහතා පවසයි.සෑම විටම ජනතාවගේ හදවත් එක් කිරිම රජයක වගකීම බව ජනාධිපතිවරයා සඳහන් කළේය.උතුරු පළාතේ තරුණ තරුණියන්ට රැකියා අවස්ථා රැසක් උදාකර දෙමින් පුදුකුඩුඉරිප්පු ප්‍රදේශයේ ඉදිකෙරුණු නව ඇඟලුම් කර්මාන්ත ශාලාවක් විවෘත කිරිමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය.උතුරේ තරුණ තරුණියන්ගේ රැකියා ගැටළුව විසදීමට නව ආයෝජන රැසක් ඉදිරියේදී උතුරු පළාත තුල සිදු කරන බව ජනාධිපතිවරයා එහිදී සඳහන් කර සිටියේය.උතුරේ, දකුණේ සියලු ජනතාව සතුටින් ජිවත්වනු දැකීම තම අපේක්ෂාව බව පැවසූ ජනාධිපතිවරයා සංවර්ධනයේ ප්‍රතිලාභ උතුරේ ජනතාවට ද ලබා දෙමින් ඔවුන්ගේ සියළු ගැටළු විසදීමට රජය මැදිහත්ව කටයුතු කරන බව කියා සිටියේය.", "URL": "https://sinhala.adaderana.lk/news.php?nid=56606", "Category": null, "Parent URL": null}