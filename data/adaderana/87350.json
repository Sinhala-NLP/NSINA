{"Source": "Adaderana", "Timestamp": "April 12, 2018 01:13 pm", "Headline": "අලුත් අවුරුද්දට ගමට යන්න අමතර බස් රථ 2000 ක් ", "News Content": "අලුත් අවුරුද්දට ගම්බිම් බලා යන ජනතාව වෙනුවෙන් විශේෂ බස් සහ දුම්රිය සේවා අද දිනයේදී ක්‍රියාත්මක වෙයි. කොළඹ මධ්‍යම බස් නැවතුම්පලේ සිට ගම්බිම් බලා යන මගීන්ගේ පහසුව සඳහා අමතර බස් රථ 2000ක් යෙදවීමට ලංකා ගමනා ගමන මණ්ඩලය පියවර ගෙන තිබේ. ලබන 15 වන දින දක්වා පැය 24 පුරා එම බස් රථ සේවාව ක්‍රියාත්මකයි. අධිවේගි මාර්ගයේ ධාවනය කෙරෙන බස් රථ සංඛ්‍යාව ද ඉහළ නංවා තිබේ. මේ අතර ජාතික ගමනාගමන කොමිසම සඳහන් කළේ කොළඹ බැස්ටියන් මාවත බස්නැවතුම්පලේ සිට අතිරේක බස් රථ සේවාවවක් ක්‍රියාත්මක කරන බවයි. ඒ අනුව දැනට ක්‍රියාත්මක ගමන් වාර දෙදහස් එකසීය, තුන්දහස් පන්සිය දක්වා ඉහළ නංවා තිබේ.", "URL": "https://sinhala.adaderana.lk/news.php?nid=87350", "Category": null, "Parent URL": null}