{"Source": "Adaderana", "Timestamp": "September 1, 2013 12:32 pm", "Headline": "ත්‍රීවිලරය සිවිල් ආරක්ෂකයා බිලි ගනී", "News Content": "බණ්ඩාරවෙල මහේස්ත්‍රාත් අධිකරණය ඉදිරිපිට සිදුවු රිය අනතුරකින් සිවිල් ආරක්ෂක භටයෙකු මියගොස් තිබේ. මාර්ගය හරහා ගමන් කරමින් සිටියදී ත්‍රීරෝද රථයක ගැටීමෙන් මෙම අනතුර සිදුව ඇති බව බණ්ඩාරවෙල පොලීසිය පැවසුවේය. මෙසේ අනතුරට ලක්ව ඇත්තේ බණ්ඩාරවෙල පොලීසියට අනුයුක්තව සේවය කළ සිවිල් ආරක්ෂක භටයෙකි. අනතුරෙන් බරපතළ තුවාල ලැබු සිවිල් ආරක්ෂක නිලධාරීයා ප්‍රතිකාර සඳහා බදුල්ල මහ රෝහලට ඇතුළත් කිරීමෙන් අනතුරුව මියගොස් ඇත. අනතුර සිදුකළ ත්‍රිරෝද රථයේ රියදුරු අත්අඩංගුවට ගෙන ඇති අතර අනතුර සම්බන්ධයෙන් බණ්ඩාරවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37065", "Category": null, "Parent URL": null}