{"Source": "Adaderana", "Timestamp": "November 18, 2013 12:07 pm", "Headline": "ලොරියක් පෙරළී 2ක් රෝහලේ ", "News Content": "ඡායා රූ - ජුඩ් සමන්ත හලාවත පුත්තලම මාර්ගයේ ආරච්චිකට්ටුව - මානාවේරිය ප්‍රදේශයේදී ලොරියක් පෙරළීයාමෙන් එහි සිටි දෙදෙනෙකු තුවාල ලබා හලාවත මහා රෝහලට ඇතුළත් කර තිබේ. අනතුරින් තුවාල ලබා රෝහල් ගත කර ඇත්තේ වාරියපොළ - අවුලේගම පදිංචි එන්.එච්.අජිත් කුමාර (32) සහ ලොරියේ රියදුරු ලෙස සේවය කළ ආණමඩුව - කැලේගම පදිංචි ඩී.එම්.සුමේධ (26) නම් දෙදෙනෙකි. අද (18) අළුයම මෙම අනතුර සිදුවී ඇති බව පොලීසිය පවසයි. හලාවත දෙස සිට පුත්තලම දෙසට ධාවනය වී ඇති ලොරිය මාර්ගයෙන් ඉවතට පැන මාර්ගය අයිනේ තිබු ගසක්ද කඩා ගෙන ගොස් පෙරළී ඇති බව සඳහන් වෙයි. අනතුරින් ලොරියට බරපතළ හානි සිදුවී ඇත. ලොරියේ රියදුරුට නින්ද යාම නිසා මෙම අනතුර සිදුවී ඇති බව පොලීසිය සඳහන් කරයි. හලාවත පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=38929", "Category": null, "Parent URL": null}