{"Source": "Adaderana", "Timestamp": "May 13, 2018 08:33 am", "Headline": "මහ වැස්සේ සැඩ පහරකට හසුවී 10 හැවිරිදි දැරියක් මරුට", "News Content": "පස්සර මැදවෙල ගමදී මහ වැස්ස සමඟ මතුවු හදිසි සැඩ පහරකට හසුව හසුවී 10 හැවිරිදි ශිෂ්‍යාවක් මරණයට පත්වඇතැයි පස්සර පොලීසිය පවසයි. මැදවෙලගම විද්‍යාලයේ 5 වන ශ්‍රේණියේ ඉගෙනුම ලබන මැදවෙල එගොඩගම පදිංචිවි සිටි නිම්සරනි රස්මිතා රස්මිතාරා නැමති දැරියක් මෙලෙස මරණයට පත්වී තිබේ. අය ඊයේ (12) සවස ශිෂ්‍යත්ව පන්තියකට සහභාගී වී සිය මැණියන් සමඟ ගෙරද යමින් සිටියදි සවස 3-00 ට පමණ ඔවුන් ගමන්කළ අඩිපාරේ අසාමාන්‍ය හදිසි දියපහරක් ගලාගොස් මව සහ දියණිය එම සැඩ ප‍හරේ ගසාගෙන ගොස් තිබේ . ප්‍රදේශවාසින් විසින් මව බේරාගත්තද දැරිය මියගොස් සිටි බව පොලිසිය සඳහන් කරයි.", "URL": "https://sinhala.adaderana.lk/news.php?nid=89008", "Category": null, "Parent URL": null}