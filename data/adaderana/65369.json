{"Source": "Adaderana", "Timestamp": "October 24, 2016 05:18 pm", "Headline": "එක්නැලිගොඩ අතුරුදහන්කරවීම - තවත් දෙන්නෙකුට ඇප", "News Content": "ප්‍රගීත් එක්නැලිගොඩ අතුරුදහන් කරවීම සම්බන්ධයෙන් අත්අඩංගුවට ගෙන සිටින බුද්ධි අංශ නිලධාරීන්ගෙන් 1වන හා 3වන සැකකරුවන් ඇප මත නිදහස් කරලීමට අවිස්සාවේල්ල මහාධිකරණය විසින් නියෝග කර තිබේ.ඒ අනුව 1වන සැකකරු වන ලුතිනන් කර්නල් ශම්මි කරුණාරත්න,3වන සැකකරු වන සාජන් මේජර් ප්‍රියන්ත කුමාර රාජපක්ෂ දැඩි ඇප කොන්දේසි මත නිදහස් කරලීමට අවිස්සාවේල්ල මහාධිකරණ විනිසුරු අමල් තිලකරත්න මහතා නියෝග කළ බව අප වාර්තාකරු කියා සිටියි.රු.ලක්ෂ 15 බැගින්වූ මුදල් ඇප හා රු.ලක්ෂ 30 බැගින්වූ ශරීර ඇප 3ක් මත සැකකරුවන් නිදහස් කරන ලෙසත්,සැකකරුවන්ගේ විදෙස් ගමන් තහනම් කෙරුණු අතර යම් හෙයකින් වි‍දේශගතවීමට අවශ්‍ය නම් එය අධිකරණයේ අවසරය මත සිදුකළ හැකි බවත් විනිසුරුවරයා පවසා තිබේ.ඊට අමතරව සෑම ඉරු දිනකම පෙ.ව.9.00-12.00 අතර කාලයේ අපරාධ පරීක්ෂණ දෙපාර්තමේන්තුවේ සමූහ මංකොල්ල ඒකකයේ ස්ථානාධිපතිවරයා ඉදිරියේ පෙනී සිටිය යුතු බවත්,සාක්ෂිකරුවන්ට බලපෑම් නොකළ යුතු බවටත් අධිකරණය විසින් උපදෙස් ලබාදී ඇත.", "URL": "https://sinhala.adaderana.lk/news.php?nid=65369", "Category": null, "Parent URL": null}