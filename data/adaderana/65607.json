{"Source": "Adaderana", "Timestamp": "November 1, 2016 08:58 am", "Headline": "වැලි ප්‍රවාහනයට අද සිට නව නීති", "News Content": "වැලි පැටවීම සහ ප්‍රවාහනය සම්බන්ධයෙන් අද දිනයේ සිට නව නීති හඳුන්වාදෙන බව මහවැලි සංවර්ධන හා පරිසර අමාත්‍යාංශය පවසයි.එහි ලේකම් උදය සෙනෙවිරත්න මහතා සඳහන් කළේ දිස්ත්‍රික්කයකින් පිටතට වැලි ප්‍රවාහනය කිරීම සඳහා අද දිනයෙන් පසු අවසර ලැබෙන්නේ පස්වරු 6.00 සිට පසුදා පෙරවරු 6.00 දක්වා කාලයේ පමණක් බවයි.ඉදිරියේදී වැලි ප්‍රවාහනය කරන ලොරි රථ සඳහා ජී.පී.එස්.තාක්ෂණය හඳුන්වාදෙන බව ද උදය සෙනෙවිරත්න මහතා සඳහන් කළේය. මේ අතර අද දිනයේ සිට වර්ගීකරණය නොකළ කසළ එකතු නොකිරීමට සියලුම මහ නගර සභා තීරණය කර ඇත.පළාත් සභා හා පළාත් පාලන අමාත්‍ය ෆයිසර් මුස්තාෆා මහතා සඳහන් කළේ දිරන සහ නොදිරන ලෙස වෙන් කළ කසළ පමණක් අද දිනයේ සිට එකතු කිරීමට උපදෙස් ලබා දී ඇති බවයි.", "URL": "https://sinhala.adaderana.lk/news.php?nid=65607", "Category": null, "Parent URL": null}