{"Source": "Adaderana", "Timestamp": "May 17, 2017 08:12 am", "Headline": "යල කන්නයට පොහොර සහනාධාර දීම ඉදිරි සතියෙන් අවසන්", "News Content": "2017 යල කන්නය සඳහා පොහොර සහනාධාරය ලබාදීම ඉදිරි සතිය තුළ සිදුකර අවසන් කිරීමට බලාපොරොත්තු වන බව ජාතික පොහොර ලේකම් කාර්යාලය පවසයි.එහි අධ්‍යක්ෂ අජිත් පුෂ්පකුමාර මහතා පවසන්නේ අදාළ කාලය තුළ දිවයිනම ආවරණය වන පරිදි පොහොර සහනාධාරය ලබාදීමට හැකියාව පවතින බවය.මේ අතර මෙම වසරේ ලොකු ළූණු වගාව සැළකිය යුතු මට්ටමින් අවම වනු ඇති බව දඹුල්ල, යාපාගම ගොවි සංවිධානය පවසයි.එහි සභාපති අනුර ජයන්ත රත්නායක මහතා පෙන්වාදෙන්නේ ලොකු ළූණු ගොවීන් මුහුණ දී ඇති ගැටළු සම්බන්ධයෙන් බලධාරීන් දැනුවත් කළ ද නිසි අවධානය යොමු කර නොමැති බවය. ලොකු ළූණු වගාවට බලපාන පලිබෝධකයින් විනාශ කිරීම සඳහා ග්ලයිෆොසේට් පොහොර යෙදීම තහනම් බැවින් වෙනත් ක්‍රම මඟින් පලිබෝධකයින් පලවා හැරීමට විශාල වෙහෙසක් දැරිය යුතු බව ළූණු වගාකරුවෙකු අද දෙරණට පැවසුවේය.", "URL": "https://sinhala.adaderana.lk/news.php?nid=73235", "Category": null, "Parent URL": null}