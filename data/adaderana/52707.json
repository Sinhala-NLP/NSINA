{"Source": "Adaderana", "Timestamp": "July 18, 2015 04:06 pm", "Headline": "විශ්‍රාම ගැන්වීමේ ක්‍රියාපිළිවෙත ගැන යළි විමසා බැලිය යුතුයි ", "News Content": "වර්තමානයේ පවතින සේවකයින් විශ්‍රාම ගැන්විමේ ක්‍රියා පිළිවෙත පිළිබඳ යළි විමසා බැලිය යුතු බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා අවධාරණය කළේ විශේෂයෙන්ම දැනට ක්‍රියාත්මක ත්‍රිවිධ හමුදා නිලධාරින් විශ්‍රාම ගැන්විමේ පිළිවෙත පිළිබඳ යළි අවධානය යොමු කළ යුතු බවයි.බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති උත්සවයකට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පල කර තිබේ.ත්‍රිවිධ හමුදා නිලධාරින් සිය සේවා කාලය අවුරුදු 22 ක් පරිපූර්ණ වූ විට විශ්‍රාම ගැන්වෙන අතර ඒ වන විට එම නිලධාරියෙකුගේ වයස අවුරුදු 40 ක් හෝ ඊට ආසන්න විය හැකි බව ජනාධිපතිවරයා පවසයි.නිපුනතාවයෙන්, හැකියාවෙන්, උසස් දැනුමින් සහ පරිපූර්ණ අත්දැකීම්වලින් සමන්විත මානව සම්පතක් බවට පත්වන ඔවුන් විශ්‍රාම ගැන්වීමෙන් ඔවුන්ට මෙන්ම රටටත් අඩුවක් සිදු වන බව ද ජනාධිපතිවරයා එහිදී අවධාරණය කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=52707", "Category": null, "Parent URL": null}