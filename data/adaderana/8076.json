{"Source": "Adaderana", "Timestamp": "April 29, 2010 02:11 pm", "Headline": "රටට එක නීතියක් ඕනෑ", "News Content": "මෙරට තුළ එක් නීතියක් ස්ථාපිත කිරීමට තමා බලාපොරොත්තු වන බව අධිකරණ අමාත්‍ය ආතාවුද සෙනෙවිරත්න මහතා පවසයි. නිදහස් රටක් වන ශ්‍රී ලංකාවට එක් නීතියක අවශ්‍යතාවය මේ වන විට මතු වී ඇති බවත්,විවිධ නීති ක්‍රියාත්මක වීම තුළින් ගැටලු රැසක් හට ගෙන ඇති බවත් අමාත්‍යවරයා කියා සිටියේය. අධිකරණ අමාත්‍යාංශයේ වැඩ භාර ගැනීමේ අවස්ථාවට එක් වෙමින් අමාත්‍යවරයා මෙම අදහස් පළ කළේය. මෙම වැඩපිළිවෙළ සඳහා වි‍ශේෂ කමිටුවක් පත් කරන බව ආතාවුද සෙනෙවිරත්ත අමාත්‍යවරයා මෙහි දී වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=8076", "Category": null, "Parent URL": null}