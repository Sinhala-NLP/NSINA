{"Source": "Adaderana", "Timestamp": "February 8, 2013 12:29 pm", "Headline": "ශ්‍රී ලංකා පිල 103 ට සීමාවෙයි", "News Content": "නවසීලන්තය සමග පැවති තරඟයේ දී පළමුවෙන් පන්දුවට පහරදුන් ශ්‍රී ලංකා කාන්තා පිල සියලු දෙනා දැවී ලකුණු 103 ක් රැස් කළේය. ලෝක කුසලාන කාන්තා ක්‍රිකට් තරඟාවලියේ සුපිරි 6 වටයේ තරඟ අද (09) ආරම්භ කරමින් නවසීලන්තය හා ශ්‍රී ලංකා පිල අතර තරඟයි අද මුම්බායිහිදී පැවැත්විණි. එහිදී කාසියේ වාසිය දිනූ නවසීලන්ත පිල පළමුවෙන් පන්දුවට පහරදීමට ශ්‍රී ලංකා පිලට ඇරයුම් කළේය. ඒ අනුව ශ්‍රී ලංකා පිල පන්දුවාර 42 දී සියලු දෙනා දැවී රැස් කළ ලකුණු සංඛ්‍යාව ලකුණු 103 කි. මේ අනුව තරඟයේ ජයග්‍රහණය කිරීමට නම් නවසීලන්ත පිල ලකුණු 103 ක් ලබාගත යුතුව ඇත. ඔස්ට්‍රේලියාව - එංගලන්තය, දකුණු අප්‍රිකාව - බටහිර ඉන්දීය කොදෙව් කණ්ඩායම අතර තරඟ ද අද පැවැත්වෙයි.", "URL": "https://sinhala.adaderana.lk/news.php?nid=31454", "Category": null, "Parent URL": null}