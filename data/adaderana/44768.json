{"Source": "Adaderana", "Timestamp": "July 18, 2014 04:56 pm", "Headline": "දරුවන්ට කුණු කෑම කැවූ පාසල් ආපන ශාලා 84ට නඩු", "News Content": "පාරිභෝගික පනත උල්ලංඝණය කළ පාසැල් ආපන ශාලා 84ට එරෙහිව නඩු පැවරීමට පාරිභෝගික අධිකාරිය පියවර ගෙන තිබේ. පරිභෝජනයට නුසුදුසු ආහාර අලෙවි කිරීම, වැඩි මිලට භාණ්ඩ අලෙවි කිරීම, මිල ප්‍රදර්ශනය නොකිරීම, යන චෝදනා යටතේ පාසල් ආපන ශාලා 84ට එරෙහිව නඩු පැවරු බව පාරිභෝගික අධිකාරිය පවසයි. තවත් පාසල් ආපන ශාලා 167 ක හිමිකරුවන්ට දැඩි අවවාද කළ බවද එම අධිකාරිය කියයි. මේ අතර ඊයේ දිනයේ කොළඹ ප්‍රදේශයේ ප්‍රසිද්ධ පාසැල් 02 ක ආපනශාලා පරීක්ෂාවට ලක්කිරීමේ දී නරක් වු පළතුරු වලින් සාදන ලද බීම සහ නරක් වු අර්තාපල් යොදා සකස් කළ ආහාර වර්ග සොයාගැනීමට හැකිවු බව පාරිභෝගික අධිකාරිය වැඩිදුරටත් සඳහන් කරයි. දිවයින පුරා පාසැල්වල ආපන ශාලා පරීක්ෂා කිරීමේ වැඩපිළිවෙළක් පසුගිය 15 වන දින පාරිභෝගික අධිකාරිය විසින් ආරම්භ කළ අතර ඒ යටතේ මේ වනවිට ආපන ශාලා 1020ක් පරීක්ෂාවට ලක්කර ඇත.", "URL": "https://sinhala.adaderana.lk/news.php?nid=44768", "Category": null, "Parent URL": null}