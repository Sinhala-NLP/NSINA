{"Source": "Adaderana", "Timestamp": "April 26, 2010 12:05 pm", "Headline": "මැලේසියාවට පනින්න ගිය 75 ක් මාට්ටු", "News Content": "නීති විරෝධි ලෙස මැලේසියාවට ඇතුළු වීමට උත්සාහ කළ ශ්‍රී ලාංකික සරණාගතයින් 75 දෙනෙකු අත්අඩංගුවට ගෙන තිබේ. මැලේසියාවේ බටු උබාන් ජැටියේ පැය 57ක පමණ කාලයක් අදාළ පිරිස ගමන් ගත් ‍ ට්‍රෝලර් යාත්‍රාව නවතා තබා ඇති බව සඳහන් වේ. යාත්‍රාවේ සිටි පිරිසට පිටතට පැමිණෙන ලෙස දැනුම් දුන්නද ඔවුන් එම ඉල්ලීම පිළිනොගැනීම හේතුවෙන් මෙහෙයුමක් මගින් එම පිරිස පිටතට ගැනීමට වෙරළාරක්ෂක පොලිසියට සිදුවිය. අදාළ ශ්‍රී ලාංකික සරණාගතයින් පිරිසට පිරිමි පුද්ගලයන් 61 දෙනෙකු , කාන්තාවන් 6 දෙනෙකු සහ ළමුන් 8 දෙනෙකු ඇතුළත් බව සඳහන් වේ. එක්සත් ජාතීන්ගේ සංවිධානයේ සරණාගතයන් පිළිබඳ මහකොමසාරිස් කාර්යාලයේ නිලධාරීන් එම සරණාගතයින් පිළිබඳ සොයා බලා ඇති අතර ඔවුන්ට අවශ්‍ය පහසුකම් සලසා දීමට පියවර ගෙන ඇති බව සඳහන් වේ. පෙනන් පොලිස් ප්‍රධානී ඩාටුක් යාකොබ් පවසන පරිදි සරණාගත පිරිස මැලේසියාවට ගෙන්වා ගැනීමට සම්බන්ධ පුද්ගලයන් සෙවීමේ පරීක්ෂණ ආරම්භ කර ඇත. යාත්‍රාවේ සිටි පිරිසට පිටතට පැමිණෙන ලෙස දැනුම් දුන්නද ඔවුන් එම ඉල්ලීම පිළිනොගැනීම හේතුවෙන් මෙහෙයුමක් මගින් එම පිරිස පිටතට ගැනීමට වෙරළාරක්ෂක පොලිසියට සිදුවිය. අදාළ ශ්‍රී ලාංකික සරණාගතයින් පිරිසට පිරිමි පුද්ගලයන් 61 දෙනෙකු , කාන්තාවන් 6 දෙනෙකු සහ ළමුන් 8 දෙනෙකු ඇතුළත් බව සඳහන් වේ. එක්සත් ජාතීන්ගේ සංවිධානයේ සරණාගතයන් පිළිබඳ මහකොමසාරිස් කාර්යාලයේ නිලධාරීන් එම සරණාගතයින් පිළිබඳ සොයා බලා ඇති අතර ඔවුන්ට අවශ්‍ය පහසුකම් සලසා දීමට පියවර ගෙන ඇති බව සඳහන් වේ. පෙනන් පොලිස් ප්‍රධානී ඩාටුක් යාකොබ් පවසන පරිදි සරණාගත පිරිස මැලේසියාවට ගෙන්වා ගැනීමට සම්බන්ධ පුද්ගලයන් සෙවීමේ පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=8013", "Category": null, "Parent URL": null}