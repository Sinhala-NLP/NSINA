{"Source": "Adaderana", "Timestamp": "August 14, 2018 11:42 am", "Headline": "ICC ටෙස්ට් පිතිකරණ ශ්‍රේණිගත කිරීම්වල කෝලී 2 ස්ථානයට පත්වෙයි", "News Content": "ජාත්‍යන්තර ටෙස්ට් පිතිකරණ ශ්‍රේණිගත කිරීම්වල පෙරමුණේ පසු වු ඉන්දීය නායක විරාත් කෝලී නවතම ශ්‍රේණිගත කිරීම්වලට අනුව දෙවන ස්ථානට පත්ව තිබේ. පසුගියදා එංගලන්තය සහ ඉන්දීය කණ්ඩායම අතර අවසන් වූ දෙවන ටෙස්ට් ක්‍රිකට් තරගයේ දී විරාත් කෝලී ලබාගත් අවම ලකුණු ප්‍රමාණයත් සමඟ ඔහු එම සටහනේ දෙවන ස්ථානයට පත් විය. ඒ අනුව ඔස්ට්‍රේලියානු හිටපු නායක ස්ටීවන් ස්මිත් ජාත්‍යන්තර ටෙස්ට් ක්‍රිකට් පිතිකරණ ශ්‍රේණිගත කිරීම්හි යළි පෙරමුණ ගැනීමට සමත්ව ඇති බව වාර්තා වේ. ටෙස්ට් පිතිකරණ ශ්‍රේණිගත කිරීම්හි තෙවන ස්ථානය එංගලන්ත කණ්ඩායමේ ජෝ රූට්ට හිමිව ඇති අතර නවසීලන්ත කණ්ඩායමේ කේන් විලියම්සන් සිව්වන ස්ථානයට පත්ව සිටිනවා. ශ්‍රී ලංකා කණ්ඩායමේ දිමුත් කරුණාරත්න සහ දිනේෂ් චන්දිමාල් එම සටහනේ පිළිවෙලින් හත් වන සහ අට වන ස්ථානවල පසුවේ.", "URL": "https://sinhala.adaderana.lk/news.php?nid=94380", "Category": null, "Parent URL": null}