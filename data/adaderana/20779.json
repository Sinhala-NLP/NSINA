{"Source": "Adaderana", "Timestamp": "December 18, 2011 03:09 pm", "Headline": "හොරෙන් පතල් හෑරූ 15 ක් අත්අඩංගුවේ", "News Content": "අනවසරයෙන් පතල් කැණීම් සිදු කරමින් සිටි පුද්ගලයින් 15 දෙනෙකු අම්බලන්තොට , රිදීගම ප්‍රදේශයේ දී අත්අඩංගුවට ගෙන තිබේ. සූරියවැව විශේෂ කාර්යය බලකා කඳවුරේ නිලධාරීන් පිරිසක් විසින් සිදු කළ වැටලීමක දී මොවුන් අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා අම්බලන්ගොඩ පොලිසියට භාර දී තිබේ. මේ අතර සමන්තුරෙයි කෝලියන්මඩු ප්‍රදේශයේ දී අනවසරයෙන් වැලි ප්‍රවාහනය කරමින් සිටි පුද්ගලයින් සිව් දෙනෙකු අත්අඩංගුවට ගෙන ඇති බව සමන්‍තුරේ පොලිසිය පවසයි. වැලි ප්‍රවාහනය කළ ට්‍රැක්ටර් 4ක් ද පොලිසිය භාරයට ගෙන තිබේ.", "URL": "https://sinhala.adaderana.lk/news.php?nid=20779", "Category": null, "Parent URL": null}