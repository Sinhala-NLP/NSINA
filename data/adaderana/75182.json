{"Source": "Adaderana", "Timestamp": "July 12, 2017 05:49 pm", "Headline": "ඇවන්ගාඩ් නඩුව විසිවෙයිද? - තීන්දුව අගෝස්තුවේදී", "News Content": "ඇවන්ගාඩ් නඩුවේ වාචික කරුණු දැක්වීම අද (12) කොළඹ මහේස්ත්‍රාත් අධිකරණයේදී සිදුවිය.මේ සඳහා ගෝඨාභය රාජපක්ෂ ,හිටපු නාවික හමුදාපති අද්මිරාල් සෝමතිලක දිසානායක,හිටපු නාවික හමුදාපති අද්මිරාල් ජයනාත් කොළඹගේ, හිටපු නාවික හමුදාපති අද්මිරාල් ජයන්ත පෙරේරා ,ඇවන්ගාඩ් මෙරිටයිම් සර්විස් පෞද්ගලික සමාගමේ සභාපති නිශ්ශංක යාපා සේනාධිපති ඇතුළු විත්තිකරුවන් 7 දෙනෙකු ඉදිරිපත් වී තිබේ.වග උත්තරකරුවන් වෙනුවෙන් පොදු වශයෙන් ජ්‍යෙෂ්ඨ ජනාධිපති නීතීඥ රොමේෂ් ද සිල්වා මහතා කරුණු කිහිපයක් ඉදිරිපත් කර ඇති අතර එහිදී මෙම පැමිණිල්ල විභාග කිරීමට මහේස්ත්‍රාත්වරයාට බලයක් නොමැති බව පවසමින් මූලික විරෝධතාවයක් ගොනු කළ අතරම එහිදී ඔහු විස්තර කර ඇත්තේ මෙම නඩුව ඉදිරියට ගෙන යාම සඳහා කොමිසන් සභාවේ ලිඛිත අනුමැතියක් ගොනු කර නොමැති බවය.මෙම කරුණු සියල්ල සැලකිල්ලට ගනිමින් එළඹෙන අගෝස්තු 11 දින ලිඛිත දේශන ඉදිරිපත් කරන ලෙස ප්‍රධාන මහේස්ත්‍රාත් ලාල් බණ්ඩාර මහතා නියෝග කර තිබේ.එමෙන්ම එළඹෙන අගෝස්තු 11 දින ලිඛිත දේශන ඉදිරිපත් කිරීම හා ජ්‍යෙෂ්ඨ ජනාධිපති නීතීඥ රොමේෂ් ද සිල්වා මහතාගේ ඉල්ලීම පරිදි මෙම නඩුව අහෝසි කරනවාද නඩුව ඉදිරියට ගෙන යනවාද යන තීරණය ගන්නවාද යන වග මහේස්ත්‍රාත්වරයා අවධාරණය කර තිබේ.2012 වසරේ සිට 2015 වසර දක්වා වු කාල සීමාව තුළ ඇවන්ගාඩ් නමැති පෞද්ගලික සමාගමකට පාවෙන අවි ගබඩාවක් පත්වාගෙන යාමට අනුමැතිය ලබාදීම තුළින් හිටපු ආරක්ෂක ලේකම්වරයා ඇතුළු විත්තිකරුවන් රජයට රුපියල් බිලියන 11යි දශම 4කට අධික පාඩුවක් සිදුකර ඇති බව අල්ලස් කොමිසම අධිකරණයට දැනුම් දී තිබුණි.", "URL": "https://sinhala.adaderana.lk/news.php?nid=75182", "Category": null, "Parent URL": null}