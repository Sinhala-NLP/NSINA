{"Source": "Adaderana", "Timestamp": "January 14, 2013 05:29 pm", "Headline": "සනී ඝාතනයේ සැකකරුවන් 23 තෙක් රිමාන්ඩ්", "News Content": "ජවිපෙ සාමාජිකයෙකු වන සනී සේනාරත්නට පහරදී ඝාතනය කිරීමේ සිද්ධියට සැක 07 දෙනා අධිකරණයට ඉදිරිපත් කිරීමෙන් පසු ලබන 23 දක්වා රිමාන්ඩ් කර තිබේ. පෙරේදා රාත්‍රී 7.00ට පමණ කළු පැහැති හා සුදු පැහැති වාහන 2කින් පැමිණි පුද්ගලයින් පිරිසකගේ පහර කෑමට ලක්ව එම පුද්ගලයා මියගියේය. පදවිය බෝගහවැව, රුවන්පුර, කෝනකැටියව ප්‍රදේශයේ පදිංචි 42 හැවිරිදි සිව්දරු පියෙකු එසේ මියගිය බව පොලීසිය පැවසුවේය. සිද්ධිය සම්බන්ධයෙන් සැකපිට පුද්ගලයින් 7 දෙනෙකු යාපනය චුන්නාකම් ප්‍රදේශයේදී පොලීසිය විසින් ඊයේ අත්අඩංගුවට ගත් අතර ඔවුන් අද කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය නිකුත් කළ බව පොලීසිය සඳහන් කළේය. උතුරු ප්‍රදේශයේ ආරක්ෂක හමුදා කඳවුරු වෙත ආහාර ද්‍රව්‍ය සපයන සමාගමක අයිතිකරුවෙකුගේ පුත්‍රයකු ද සැකකරුවන් අතර වන බව පොලීසිය පැවසුවේය.", "URL": "https://sinhala.adaderana.lk/news.php?nid=30759", "Category": null, "Parent URL": null}