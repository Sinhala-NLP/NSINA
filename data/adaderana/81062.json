{"Source": "Adaderana", "Timestamp": "December 5, 2017 02:34 pm", "Headline": "නඩු කීපයක් නිසා පුංචි ඡන්දේ කල් යන ලකුණු", "News Content": "අධිකරණයේ පවතින නඩු කටයුතු කිහිපයක් හේතුවෙන් පළාත් පාලන මැතිවරණය කල් යාමේ අවදානමක් මතුව ඇති බව පැෆ්රල් සංවිධානය අනතුරු අඟවයි. මේ වන විට අධිකරණය තුළ පළාත් පාලන මැතිවරණය සම්බන්ධයෙන් විවිධ පාර්ශව විසින් නඩු 04 ක් ගොනු කර ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. අද කොළඹදී පැවති මාධ්‍ය හමුවට එක්වූ පළාත් සභා හා පළාත් පාලන අමාත්‍යංශ ලේකම් කමල් පද්මසිරි මහතා සඳහන් කළේ මැතිවරණ සංශෝධන පනතේ සිංහල මුද්‍රණයේ පවතින දෝෂ නිවැරදි කර හෙට දිනයේ එය පාර්ලිමේන්තුවට ඉදිරිපත් කිරීමට කටයුතු කරන බවයි.", "URL": "https://sinhala.adaderana.lk/news.php?nid=81062", "Category": null, "Parent URL": null}