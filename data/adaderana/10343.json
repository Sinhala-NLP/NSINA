{"Source": "Adaderana", "Timestamp": "August 20, 2010 02:29 pm", "Headline": "සාමාන්‍ය ඉංග්‍රිසි ප්‍රශ්න පත්‍රය කාල සටහනට පිටින් බෙදාහැරලා ", "News Content": "උසස් පෙළ විභාගයේ අද දිනට නියමිත සාමාන්‍ය ඉංග්‍රිසි විෂයට අදාළ ප්‍රශ්න පත්‍රය කාල සටහනට අනුකූල නොවන අයුරින් බෙදා හැරීමේ සිද්ධියක් පිළිබඳ අද පාර්ලිමේන්තුවේදී මතු කෙරුණි. රත්නපුර ප්‍රදේශයේ පාසලක ඇතිවු මෙම සිද්ධියේදී දෙවනුව ලබාදීමට නියමිතව තිබු සාමාන්‍ය ඉංග්‍රිසි ප්‍රශ්න පත්‍රයේ දෙවන කොටස පෙරවරුවේ ලබාදී ඇති බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අනුර කුමාර දිසානායක මහතා අද පාර්ලිමේන්තුවේදී ප්‍රකාශ කළේය. මේ හේතුවෙන් විවේක කාලය තුළ විභාගයට පෙනී සිටි දරුවන්ව පිටතට යා නොදි විභාග ශාලාව තුළ තබා ගැනීමට බලධාරීන් කටයුතු කර ඇති බව ද දිසානායක මහතා පෙන්වා දී තිබේ. එවැනි සිද්ධියක් ඇත්නම් ඒ පිළිබඳ සොයා බලන බව මෙහිදි අධ්‍යාපන අමාත්‍ය බන්දුල ගුණවර්ධන මහතා ප්‍රකාශ කර ඇත. කෙසේ වෙතත් එවැනි සිද්ධියක් වුයේ නම් ශිෂ්‍යයින් විභාග ශාලාව තුළ රඳවා තබා ගැනීම බන්දුල ගුණවර්ධන අමාත්‍යවරයා අනුමත කළ බව ද අද දෙරණ පාර්ලිමේන්තු වාර්තාකරු සඳහන් කළේය.", "URL": "https://sinhala.adaderana.lk/news.php?nid=10343", "Category": null, "Parent URL": null}