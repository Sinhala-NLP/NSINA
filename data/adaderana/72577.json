{"Source": "Adaderana", "Timestamp": "April 28, 2017 12:06 pm", "Headline": " යාත්‍රා නිදහස් කරන්නේ ධීවර සංගම් නියෝජිතයිගේ එකඟතාව මතයි", "News Content": "ශ්‍රී ලංකා රජය භාරයේ පවතින ඉන්දීය ධීවර යාත්‍රා නිදහස් කිරීම සිදු වන්නේ උතුරේ ධීවර සංගම් නියෝජිතයිගේ එකඟතාව මත පමණක් බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි.අමාත්‍යවරයා පෙන්වා දෙන්නේ මෙම ගැටළුව විසදීම සඳහා සාධනීය පියවර රැසක් ගෙන ඇති බැවින් එම යාත්‍රාවලින් කොටසක් නිදහස් කිරීම සම්බන්ධයෙන් අවධානය යොමුව ඇති බවයි.කෙසේ වෙතත් එම යාත්‍රා නිදහස් කිරීම සිදු වන්නේ උතුරේ ධීවර සංගම් නියෝජිතයින්ගේ එකගතතාව මත බව අමාත්‍යවරයා ප්‍රකාශ කළේය.දික්ඕවිට ධීවර වරායේ නිරීක්ෂණ චාරිකාවකින් පසු මාධ්‍යවේදීන් නැගූ ප්‍රශ්නයකට පිළිතුරු දෙමින් අමාත්‍ය මහින්ද අමරවීර මහතා මෙම අදහස් පළ කර තිබේ.", "URL": "https://sinhala.adaderana.lk/news.php?nid=72577", "Category": null, "Parent URL": null}