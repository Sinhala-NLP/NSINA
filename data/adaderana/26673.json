{"Source": "Adaderana", "Timestamp": "August 18, 2012 09:40 am", "Headline": " SLIIT වෙතින් විදුලි සන්දේශ හා ඉලෙක්ට්‍රොනික ඉංජිනේරු ක්ෂේත‍්‍රයේ MSc. උපාධි පාඨමාලා", "News Content": "ශී‍්‍ර ලංකා තොරතුරු තාක්ෂණ ආයතනය (SLIIT) දීර්ඝ කාලීන ජාත්‍යන්තර සබඳතා තවදුරටත් ස්ථාවරව පවත්වාගෙන යමින් බි‍්‍රතාන්‍යයේ ෂෙෆීල්ඩ් හලම් විශ්ව විද්‍යාලය (Sheffield Hallam University) සමග එක්ව විදුලි සන්දේශ හා ඉලෙක්ට්‍රොනික ඉංජිනේරු විද්‍යාව පිළිබඳ විද්‍යාපති (MSc.) හා පශ්චාත් උපාධිපාඨමාලා ආරම්භ කරයි. ඉංජිනේරු හා ඊට අනුබද්ධ විද්‍යා විෂයන්ට පිළිබඳ දැනුම වර්ධනය කරමින් විදුලි සන්දේශ හා ඉලෙක්ට්‍රොනික ඉංජිනේරු ක්ෂේත‍්‍රවල විශේෂඥයින් බිහිකිරීමට ඉවහල් වන අයුරින් මෙම අධ්‍යාපන පාඨමාලා නිර්මාණයකර තිබේ. බි‍්‍රතාන්‍යයේ ෂෙෆීල්ඞ් හලම් විශ්වවිද්‍යාලය සමග ඒකාබද්ධව කි‍්‍රයාත්මක කරනු ලබන මෙම උපාධිය හරහා වත්මන් විදුලි සන්දේශ හා ඉලෙක්ට්‍රොනික පද්ධතිය පිළිබඳ ගැඹුරින් අවබෝධකර ගැනීම, ඒ ආශි‍්‍රත නිර්මාණ හා සංවර්ධනය මෙන්ම නඩත්තු කටයුතු පිළිබඳ මනා අවබෝධයක් ලබාදීමට අපේක්ෂිතයි. ෂෙෆීල්ඞ් හලම් විශ්ව විද්‍යාලය (SHU) හා ශී‍්‍ර ලංකා තොරතුරු තාක්ෂණ ආයතනය (SLIIT) 2006 වසරේ සිට ඒකාබද්ධව කටයුතු කරනු ලබන අතර එම විශ්ව විද්‍යාලය බි‍්‍රතාන්‍යයේ අධ්‍යාපන හා රැකියා අවස්ථා රැසක් ලබාදීමට ද කටයුතු කර තිබේ. ෂෙෆීල්ඞ් හලම් විශ්විද්‍යාලය ක්ෂේත‍්‍රයේ තවත් සමාගම් හා ආයතන ගණනාවක් සම`ග සබ`දතා පවතින විශ්ව විද්‍යාලයක් ලෙසද හදුන්වනු ලබයි. නව විදුලි සන්දේශ පද්ධති වල මතුවන සංකීර්ණ ගැටලු නිරාකරණය කර ගැනීමට අවශ්‍ය දැනුම කි‍්‍රයාකාරකම් තුළින්ම අවධාරණය කරදීම මෙම උපාධිපාඨමාලාවල විශේෂත්වයක් බවට පත්ව ඇති බව (SLIIT) ආයතනයේ සභාපති මහාචාර්ය එස්. කරුණාරත්න මහතා පවසයි. පාඨමාලාවට අනුබද්ධිත තවත් සුවිශේෂ වැඩපිළිවෙලක් ලෙස උපාධි අපේක්ෂකයින් ඔවුන් තෝරාගනු ලබන විෂය ධාරාවට සම්බන්ධ දැවැන්ත ව්‍යාපෘතිවලට අනුයුක්ත කිරීම සිදුකරනු ලබයි. එම ව්‍යාපෘති අධීක්ෂණය කිරීමෙන් අවශ්‍ය ප‍්‍රායෝගික දැනුම ලබා ගැනීමට ඔවුන්ට හැකියාව ලැබෙන අතර එය ඔවුන්ගේ ඉලක්ක වෙත ළඟා වීමට පහසුවක් වනු ඇති බව (SLIIT) ආයතනයේ ප‍්‍රධාන විධායක නිලධාරී මහාචාර්ය ලලිත් ගමගේ මහතා ප‍්‍රකාශ කළේය. මෙම කි‍්‍රයාවලිය තුළින් එම ක්ෂේත‍්‍රයේ දැනුමින් ශක්තිමත් වෘත්තිකයින් බිහිකර විදුලි සන්දේශ හා ක්ෂේත‍්‍රවලට ඔවුන්ගේ දක්ෂතා හා නිපුණත්වය යොදා ගැනීම සිය ඉලක්කය වී ඇති බවද මහාචාර්ය ලලිත් ගමගේ මහතා පවසයි. විදුලි සන්දේශ හා ඉලෙක්ට්‍රොනික ඉංජිනේරු විද්‍යාවට අදාළ විද්‍යාපති (MSc.) හා පශ්චාත් උපාධි පාඨමාලා වෙනුවෙන් කි‍්‍රයාත්මක මෙම වැඩපිළිවෙල (SLIIT) ආයතනයේ කොල්ලූපිටිය හා මාලඹේ යන පරිශ‍්‍රවල සතිඅන්තවලදී පැවැත්වෙයි. ශී‍්‍ර ලංකාවේ අධ්‍යයන ආයතන අතරින් ජාත්‍යන්තරය පිළිගත් ප‍්‍රමුඛ ආයතනය ලෙස නම් දරා සිටින (SLIIT) ආයතනය මේ දක්වා තොරතුරු තාක්ෂණික ක්ෂේත‍්‍රයේ උපාධිධාරීන් 6000ක් පමණ බිහිකර ඇති අතර තොරතුරු තාක්ෂණික ක්ෂේත‍්‍රයේ විශේෂඥයින් 15,000ක් දැයට දායාද කර තිබේ. දක්ෂතාවලින් පිරි එම වෘත්තිකයන් අද වන විට ව්‍යාපාර, තොරතුරු තාක්ෂණික හා ඉලෙක්ට්‍රොනික යන ක්ෂේත‍්‍රවල සුවිශේෂි මං සලකුණු සනිටුහන් කිරීමටද සමත්ව සිටියි. www.sliit.lk වෙබ් අඩවියට පිවිසීමෙන් මෙම (MSc.) උපාධි පාඨමාලා පිළිබඳ වැඩිදුර විස්තර ලබාගත හැක.", "URL": "https://sinhala.adaderana.lk/news.php?nid=26673", "Category": null, "Parent URL": null}