{"Source": "Adaderana", "Timestamp": "June 19, 2018 12:52 pm", "Headline": "සංගීත උළෙලකට වෑන් රථයක් කඩා වැදෙයි-1ක් මරුට-3කට තුවාල", "News Content": "නෙදර්ලන්තයේ සංගීත උළෙලකට වෑන් රථයක් කඩාවැදී සිදුවූ අනතුරකින් එක් පුද්ගලයෙකු මියගොස් තවත් කිහිප දෙනෙකු තුවාල ලබා තිබේ. අනතුර සිදුකල රියදුරා අත්අඩංගුවට ගෙන ඇති බවද විදෙස් වාර්තා සඳහන් කළේය. නෙදර්ලන්තයේ විශාලතම සංගීත උළෙල වන පින්ක් පොප් සංගීත උළෙලට අතරතුරදී වෑන් රථයක් ඊට කඩවැදීමෙන් මෙම අනතුර සිදුව තිබේ. ඉන් පිරිමි පුද්ගලයින් දෙදෙනකු සහ එක් කාන්තාවක් තුවාල ලබා ඇති බව වාර්තා වෙයි. අනතුර සිදුකල වෑන් රථයේ රියදුරා පසුව ඇම්ස්ටඩෑම්හි පොලිසියට භාරවී ඇති අතර සිදුවීම සම්බන්ධයෙන් ඔහුගෙන් ප්‍රශ්න කරමින් සිටින බවද සඳහන් වෙයි.", "URL": "https://sinhala.adaderana.lk/news.php?nid=91118", "Category": null, "Parent URL": null}