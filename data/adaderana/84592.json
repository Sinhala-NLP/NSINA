{"Source": "Adaderana", "Timestamp": "February 20, 2018 08:40 pm", "Headline": "හමුදා කෝප්‍රවල්වයෙක්ට කිඹුල් ප්‍රහාරයක්", "News Content": "හලාවත ඉරණවිල පිහිටි ඇමරිකන් හඬ භුමියේ ආරක්ෂාවට යොදවා සිටි යුධ හමුදා කෝප්‍රල්වරයෙකු කිඹුල් ප්‍රහාරයකට ලක්ව හලාවත මහා රෝහලට ඇතුලත් කර ඇත . අද ( 20 ) දහවල් මේ අනතුර සිදුව ඇති අතර මේ අනතුරට මුහුණ ඩි ඇත්තේ ආර් .ඒ ලියනපතිරණ ( 37 ) නමැති යුධ හමුදා කෝප්‍රල් වරයෙකි . ඔහු මේ අනතුරට මුහුණ දී ඇත්තේ ජලය ගැනීම සදහා කලපුවට ගොස් ඇති අවස්ථාවේදීයි . කිඹුලා සමග පොරබදා ජීවිතය ගලවා ගත් බව කෝප්‍රල්වරයා රෝහල් පොලිසියට ප්‍රකාශ කර ඇත . මේ වන විට මොහු හලාවත මහා රෝහලේ ප්‍රතිකාර ලබන අතර මොහුගේ තත්ත්වය බරපතළ නොවන බවද වාර්තා වේ . හලාවත පොලිසිය මේ පිළිබද පරීක්ෂණයක් පවත්වයි .", "URL": "https://sinhala.adaderana.lk/news.php?nid=84592", "Category": null, "Parent URL": null}