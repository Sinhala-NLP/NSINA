{"Source": "Adaderana", "Timestamp": "November 14, 2012 03:20 pm", "Headline": "හෙරොයින් ජාවාරම්කරුවන් 2 ක් අත්අඩංගුවට", "News Content": "හෙරොයින් ජාවාරමේ නිරතව සිටි පුද්ගලයින් තිදෙනකු පිළියන්දල සහ ගල්කිස්ස යන ප‍්‍රදේශවල දී අත්අඩංගුවට ගෙන තිබේ. ගල්කිස්ස, කටුබැද්ද මාර්ගයේ දී අණ නොතකා ධාවනය වූ ත‍්‍රී රෝද රථයක් ලූහුබැද ගිය පොලීසිය පොල්ගස් ඕවිට ප‍්‍රදේශයේ දී අදාළ රථය නවතා එහි ගමන් ගත් පුද්ගලයින් දෙදෙනෙකු අත්අඩංගුවට ගෙන ඇත. මෙහිදී ඔවුන් සතුව තිබී හෙරොයින් ග‍්‍රෑම් 50 මිලි ග‍්‍රෑම් 98 ක් පොලිස් භාරයට ගෙන ඇති බව සඳහන්ය. අත්අඩංගුවට ගත් සැකකරුවන් ගල්කිස්ස අධිකරණයට ඉදිරිපත් කිරීමට කටයුතු කර තිබේ. මේ අතර පිළියන්දල පැලැන්වත්ත, මහයාය වත්ත ප‍්‍රදේශයේ දී ත‍්‍රී රෝද රථයක් නවතා පරීක්ෂා කළ පොලිස් නිලධාරීන් එහි ගමන් ගත් පුද්ගලයෙකු සතුව තිබී හෙරොයින් මිලිග‍්‍රෑම් 1525 ක් සොයා ගෙන ඇති බව සඳහන්ය. සැකකරු පිළියන්දල සිද්ධමුල්ල ප‍්‍රදේශයේ පදිංචිකරුවෙකු බව පොලීසිය සඳහන් කළේය. පිළියන්දල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29184", "Category": null, "Parent URL": null}