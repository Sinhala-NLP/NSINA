{"Source": "Adaderana", "Timestamp": "October 22, 2012 04:09 pm", "Headline": "3500 ට අයැදුම්පත් කැඳවයි", "News Content": "ග‍්‍රාම නිලධාරීන් 3500 ක් බඳවා ගැනීමේ විභාගය සඳහා අයැදුම්පත් කැඳවා තිබේ. මේ මස 5 වන දින රජයේ ගැසට් පත‍්‍රයේ ඊට අදාළ තොරතුරු දක්වා ඇති අතර ලබන මස 2 වන දින දක්වා අයැදුම්පත් භාරගන්නා බව විභාග දෙපාර්තමේන්තුව සඳහන් කළේය. වයස අවුරුදු 21 ට නොඅඩු 30 ට නොවැඩි අයැදුම්කරුවන්ට මේ සඳහා ඉල්ලීම් කළ හැකිය. අයැදුම්පත් විභාග දෙපාර්තමේන්තුව වෙත ඉදිරිපත් කළ යුතු බව රජයේ ප‍්‍රවෘත්ති දෙපාර්තමේන්තුව කියා සිටියේය.", "URL": "https://sinhala.adaderana.lk/news.php?nid=28525", "Category": null, "Parent URL": null}