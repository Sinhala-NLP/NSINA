{"Source": "Adaderana", "Timestamp": "June 7, 2014 09:07 am", "Headline": "දෙමහල් නිවසක ගින්නක් ", "News Content": "වැලිවේරිය, ඉඹුල්ගොඩ ප්‍රදේශයේ දෙමහල් නිවසක ගින්නක් හටගෙන තිබේ. ගම්පහ පොලිස් නිලධාරීන්, ගිනි නිවිමේ ඒකකයේ නිලධාරීන් සහ ප්‍රදේශවාසීන් එක්ව ගින්න මැඩපවත්වා ඇති බව පොලිසිය පවසයි. විදුලි කාන්දුවක් හේතුවෙන් ගින්න හටගෙන ඇති බවට පොලිස් පරීක්ෂණවලදී අනාවරණය වී තිබේ. ගින්නෙන් කිසිදු ජිවිත හානියක් සිදුව නොමැති අතර සිදුවු දේපළ හානිය මෙතක් ගණන් බලා නොමැත. සිද්ධිය සම්බන්ධයෙන් වැලිවේරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43797", "Category": null, "Parent URL": null}