{"Source": "Adaderana", "Timestamp": "May 17, 2018 07:10 pm", "Headline": "අපදා ඇතිවුනොත් සහන දෙන්න රජය සූදානම්", "News Content": "අපදාවන්වලදී සහන සැලසීම සඳහා සියලුම දිස්ත්‍රික්ක සඳහා මේ වන විට දිසාපතිවරුන්ට රුපියල් මිලියනය බැඟින් ලබාදී ඇති බව වාරිමාර්ග සහ ජල සම්පත් හා ආපදා කළමනාකරණ අමාත්‍ය දුමින්ද දිසානායක මහතා පවසයි. අද (17) පැවති මාධ්‍ය හමුවක එක්වෙමින් අමාත්‍යවරයා මේ බව ප්‍රකාශ කළේය. අවදානමට පෙර සූදානම යන තේමාව යටතේ 21 වනදා සිට ලබන මස 2 දින දක්වා අපදාවට පත්විය හැකි දිස්ත්‍රික්ක 10 ක් නම් කර ඇති බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=89296", "Category": null, "Parent URL": null}