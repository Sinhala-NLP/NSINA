{"Source": "Adaderana", "Timestamp": "March 10, 2014 11:22 am", "Headline": "වීසා ගන්න හොර ලියවිලි  දුන් ඉන්දීය ජාතිකයින් 6 ක් අත්අඩංගුවේ", "News Content": "වීසා ලබාගැනීම සඳහා ව්‍යාජ ලිපි ‍ලේඛන ඉදිරිපත් කළ ඉන්දීය ජාතිකයින් 6දෙනෙකු කටුනායක ගුවන් තොටුපළ පොලිසිය විසින් අත්අඩංගුවට ගෙන තිබේ. අදාළ සැකකරුවන් කර්මාන්ත ශාලාවක සේවය කිරීම සඳහා ව්‍යාජ වීසා ලිපියක් ආගමන විගමන දෙපාර්තමේන්තුවට ඉදිරිපත් කර තිබුණි. ඒ පිළිබඳ කොළඹ වංචා විමර්ශන කාර්යංශය සිදුකළ විමර්ශනයකදි සැකකරුවන් අත්අඩංගුවට ගත් බව පොලිසිය කියා සිටියි. සැකකරුවන් රැඳවුම් නියෝග මත රඳවා තබා කොළඹ වංචා විමර්ශන කාර්යංශය මගින් වැඩිදුර විමර්ශන සිදුකරයි. ඔවුන් වයස අවුරුදු 22-35 පුද්ගලයින් වන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=41679", "Category": null, "Parent URL": null}