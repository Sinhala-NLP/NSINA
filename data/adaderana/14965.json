{"Source": "Adaderana", "Timestamp": "March 20, 2011 04:35 pm", "Headline": "සිම්බාබ්වේ විශිෂ්ට ජයක් ලබයි", "News Content": "2011 ලෝක කුසලාන තරගාවලියේ සිම්බාබ්වේ හා කෙන්යාව අතර අද(20) පැවති ඒ කාණ්ඩයේ තරගය කෙන්යාව පරදා ලකුණු 161 න් විශිෂ්ට ජයග්‍රහණයක් අත්කර ගැනීමට සිම්බාබ්වේ කණ්ඩායම සමත්විය. කොල්කටා හි ඊඩ්න් ගාඩ්න් ක්‍රීඩාංගණයේ පැවැති මෙම තරගයේදී කාසියේ වාසිය දිනාගැනීමට සිම්බාබ්වේ කණ්ඩායම සමත් වූ අතර පළමුවෙන් පන්දුවට පහරදීමට එම කණ්ඩායමේ නායක එල්ටන් චිගුම්බුරා තීරණය කරනු ලැබීය. ඒ අනුව නියමිත පන්දු වාර 50 තුළ කඩුලු 06 ක් දැවී සිම්බාබ්වේ කණ්ඩායම ලකුණු 308 ක් රැස්කරනු ලැබීය. පිළිතුරු ඉනිම ක්‍රීඩා කළ කෙන්යානු කණ්ඩායමට පන්දු වාර 36 ක් තුළ සියලුම ක්‍රීඩකයින් දැවී ලබාගත හැකිවූයේ ලකුණු 147 ක් පමණි.", "URL": "https://sinhala.adaderana.lk/news.php?nid=14965", "Category": null, "Parent URL": null}