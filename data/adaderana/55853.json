{"Source": "Adaderana", "Timestamp": "December 21, 2015 12:14 pm", "Headline": "සිසු විරෝධයෙන් රථවාහන තදබදයක්", "News Content": "විශ්වවිද්‍යාල ප්‍රතිපාදන කොමිසම ඉදිරිපිට මේවන විට පැවැත්වෙන සරසවි සිසුන්ගේ විරෝධතාවයක් හේතුවෙන් ටවුන්හෝල් හා වෝඩ් ප්‍රදේශය ආශ්‍රිතව දැඩි රථවාහන තදබදයක් හටගෙන ඇති බව පොලීසිය කියයි.අග්නිදිග විශ්වවිද්‍යාලයේ ඉංජිනේරු පීඨ සිසුන් මෙලෙස විරෝධතාවයක නිරත වන බව අද දෙරණ වාර්තාකරු සඳහන් කළේය.තම විශ්වවිද්‍යාලයේ ඉංජිනේරු පීඨය වෙනත් පහසුකම් ඇති ස්ථානයකට ගෙන යන ලෙසට බලකරමින් ඔවුන් විරෝධතාවයේ නිරත වෙයි.අග්නිදිග විශ්වවිද්‍යාලයේ ඉංජිනේරු පිඨය එම සරසවියෙන් දුර බැහැර හුදෙකලා ස්ථානයක පිහිටා තිබීම හේතුවෙන් ආචාර්යවරුන් අධ්‍යයන කටයුතු සඳහා නොපැමිණෙන බව විරෝධතාවයේ සිසුන් පවසයි.", "URL": "https://sinhala.adaderana.lk/news.php?nid=55853", "Category": null, "Parent URL": null}