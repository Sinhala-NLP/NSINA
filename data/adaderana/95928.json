{"Source": "Adaderana", "Timestamp": "September 11, 2018 04:48 pm", "Headline": "හම්බන්තොට චීනෙට දුන්නට ආරක්ෂාවට හානියක් නෑ", "News Content": "හම්බන්තොට වරාය චීනයට බදු දිම තුළින් කලාපයේ ආරක්ෂාවට කිසිදු තර්ජනයක් සිදු නොවන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍ය රනිල් වික්‍රමසිංහ මහතා පසුගිය 25වනදා වියට්නාමයේ පැවැත්වෙන ඉන්දීය සාගර සමුළුවට සහභාගී වී සිටි අවස්තාවේ විදෙස් මාධ්‍යවේදියෙකු විසින් සිදු කළ සම්මුඛ සාකච්ඡාවකදි අග්‍රාමාත්‍යවරයා මේ බව පවසා ඇත්තේ. මෙම සම්මුඛ සාකච්ඡාවේදි මුලිකව ප්‍රශ්න කිරිම් සිදු කර ඇත්තේ හම්බන්තොට වරාය බදු දීම තුළින් ආරක්ෂාවට සිදු වන බලපෑම සහ අග්‍රාමාත්‍යවරයා සහ ජනාධිපතිවරයා අතර ඇති සම්බන්ධතාව පිළිබඳවයි. එහිදි අග්‍රාමාත්‍යවරයාගෙන් සිදු කළ ප්‍රශ්න කිරිම් වලදි ඔහු පවසා ඇත්තේ හම්බන්තොට වරාය සම්බන්ධ චීනය සමඟ ඇති බදු ගිවිසුම වසර 70ක් ඉදිරියට වලංගු වුවත් අවශ්‍යතාවයක් ඇති වුවහොත් ඔනෑම අවස්තාවකදි එය අහෝසි කළ හැකි බවයි. තවද ඉන්දියාවට බලපෑමක් එල්ලවන කිසිදු ක්‍රියාවක් ශ්‍රි ලංකාව සිදු නොකරන බවද අග්‍රාමාත්‍යවරයා පවසා ඇත. මෙහිදි ඉන්දියාව සහ ශ්‍රි ලංකාව අතර ඇති සහයෝගීතා සංවර්ධන ව්‍යාපෘති සම්බන්ධයෙන්ද සකච්ඡා කර ඇත. අග්‍රාමාත්‍යවරයා සහ ජනාධිපති මෛත්‍රිපාල සිරිසේන මහතා අතර යම් විරසක බවක් ඇති බවට මාධ්‍ය මගින් පල වන මත සම්බන්ධයෙන්ද කළ ප්‍රශ්න කිරිම් වලදි අග්‍රාමාත්‍යවරයා පවසා ඇත්තේ එවැනි විරසකයක් නොමැති බවයි. ඒ සම්බන්ධයෙන් වැඩිදුරටත් අදහස් දක්වමින් අග්‍රාමාත්‍යවරයා පවසා ඇත්තේ ලොව පළමු වතාවට රටක විරුද්ධ පක්ෂ දෙක සන්ධාන ගතව රට පාලනය කරන බවයි. මෙම සම්මුක සාකච්ඡාව සිදු කර ඇත්තේ ඉන්දියානු ජාතික මාධ්‍යවේදි නිතින් .ඒ. ගොකාල් විසින්ය.", "URL": "https://sinhala.adaderana.lk/news.php?nid=95928", "Category": null, "Parent URL": null}