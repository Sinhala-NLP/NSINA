{"Source": "Adaderana", "Timestamp": "May 10, 2016 09:38 am", "Headline": "සිවිල් ආරක්ෂක භටයින් තිදෙනෙක් අත්අඩංගුවේ", "News Content": "මාදම්පේ, සෙබ්බුකට්ටිය ප්‍රදේශයේ හලාවත වැවිලි සමාගමට අයත් වත්තක පොල් සොරකම් කළ බව කියන සිවිල් ආරක්ෂක භටයින් තිදෙනෙකු අත්අඩංගුවට ගෙන තිබේ.එම වත්තේ තිබු පොල් ගෙඩි 1407ක් පසුගිය 18 වැනිදා අතුරුදන්වීම සම්බන්ධයෙන් වතුපාලකවරයා විසින් මාදම්පේ පොලීසියට පැමිණිල්ලක් සිදුකර තිබුණි. ඒ අනුව අදාළ සිද්ධිය සම්බන්ධයෙන් විමර්ශන සිදුකළ පොලීසිය එම වත්තේ ආරක්ෂාව සඳහා යොදවා සිටි සිවිල් ආරක්ෂක භටයින් තිදෙනා මෙලෙස අත්අඩංගුවට ගෙන තිබේ.මීට පෙර ද අදාළ වත්තේ සිදුවූ පොල් සොරකමක් සම්බන්ධයෙන් එම වත්තේ ආරක්ෂාව සඳහා සිටි සිවිල් ආරක්ෂක භටයින් දෙදෙනෙකු අත්අඩංගුවට ගෙන ඇති බව වාර්තා වේ.සිද්ධිය සම්බන්ධයෙන් මාදම්පේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59987", "Category": null, "Parent URL": null}