{"Source": "Adaderana", "Timestamp": "January 29, 2019 01:29 pm", "Headline": "ගොවීන්ට අහිමි වු සම්පතක්", "News Content": "නාවලපිටිය-පස්බාගේ කෝරළේ ප්‍රාදේශීය ලේකම් කොට්ඨාසයේ වැවේගම වැව මේ වන විට භාවිතයට ගැනීමට නොහැකිවීම හේතුවෙන් ගෝවීන් හා ගම්වාසීන් ගැටළු රැසකට මුහුණපා සිටියි. එම ගෝවීන් පවසන්නේ කඩිනමින් මෙම වැව ප්‍රතිසංස්කරණය කර දෙන ලෙසයි. 1927 ආරම්භ කරන ලද නාවලපිටිය පස්බාගේ කෝරළේ ප්‍රාදේශීය ලේකම් කොට්ඨාසයේ වැවේගම වැව අවුරුදු ගණනාවක සිට ප්‍රතිසංස්කරණය නොකර ඇති බව ප්‍රදේශවාසීන් පවසයි. මෙම වැවෙන් කුඹුරු අක්කර 400ක් සහ පවුල් දස දහසකට ආසන්න පිරිසක් සිය ජීවිකාව ගෙනයන බවයි අද දෙරණ වාර්තාකරු සඳහන් කළේය. ගෝවීන් වැඩිදුරටත් පවසන්නේ කඩිනමින් මෙම වැව ප්‍රතිසංස්කරණය කරදී ඔවුන්ට ගොවිතැන් කටයුතු කිරීමට කටයුතු කඩිනමින් සළසාදෙන ලෙසයි.", "URL": "https://sinhala.adaderana.lk/news.php?nid=103278", "Category": null, "Parent URL": null}