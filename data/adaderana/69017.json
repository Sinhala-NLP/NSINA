{"Source": "Adaderana", "Timestamp": "February 2, 2017 04:55 pm", "Headline": "ඝාතකයා පෝරකයට තීන්දුයි!", "News Content": "මාවනැල්ල, වැලිකන්දවත්ත ප්‍රදේශයේ සිදු වූ මනුෂ්‍ය ඝාතනයක් සම්බන්ධයෙන් චෝදනා එල්ල වී සිටි පුද්ගලයෙකුට කෑගල්ල පළාත්බද මහාධිකරණය විසින් මරණ දඬුවම නියම කර තිබේ.අදාළ නඩුව අද(2) කැඳවූ අවස්ථාවේ දී කෑගල්ල පළාත්බද මහාධිකරණ විනිසුරු දන්දික ගනේපොල මහතා විසින් අදාළ පුද්ගලයාට මරණ දඬුවම නියම කළ බව අද දෙරණ වාර්තාකරු සඳහන් කළේය.මාවනැල්ල, වැලිකන්දවත්ත ප්‍රදේශයේ පදිංචි 53 හැවිරිදි පුද්ගලයෙකුට එලෙස මරණ දඩුවම නියම වී තිබේ.පෞද්ගලික ආරවුලක් හේතුවෙන් 2009 වර්ෂයේ දී තියුණු ආයුධයකින් පහර දී 40 හැවිරිදි පුද්ගලයෙකු ඝාතනය කිරීම සම්බන්ධයෙන් ඔහුට එරෙහිව චෝදනා එල්ල වී තිබේ.", "URL": "https://sinhala.adaderana.lk/news.php?nid=69017", "Category": null, "Parent URL": null}