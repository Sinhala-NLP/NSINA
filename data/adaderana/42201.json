{"Source": "Adaderana", "Timestamp": "March 31, 2014 03:18 pm", "Headline": "මලියදේව පිරිමි ළමා නිවාසයේ බක්මහ උළෙල 5දා", "News Content": "උද්භිද උද්‍යාන හා පොදු විනෝදාත්මක කටයුතු අමාත්‍ය ජයරත්න හේරත්ගේ මගපෙන්වීම අනුව වයඹ පළාත් අමාත්‍ය පියුමාල් හේරත්ගේ සංවිධායකත්වයෙන් කු/මලියදේව පිරිමි ළමා නිවාසය පිරිසිදු කිරීමේ ශ්‍රම දායකත්වය,දරුවන්ට ඇඳුම් බෙදාදීම හා බක්මහ උළෙල එළඹෙන අප්‍රේල් මස 05 වන දින පැවැත්වේ. මෙම වැඩසටහනට ෆේස් බුක් සමාජ ජාල වෙබ් අඩවි හරහා එකතුවුණු පිරිස්,විශ්ව විද්‍යාල සිසු සංගම්,පාසල් සිසු සිසුවියන් ඇතුළු බොහෝ පිරිසක් එක්රැස්වනු ඇති බව සංවිධායකයින් සඳහන් කරයි. අන්තර්ජාල සමාජ ජාල හරහා ඒකරාශිවීම මගින් ඵලදායි මෙන්ම ගුණාත්මක සමාජ මෙහෙවරක් කළ හැකි බවට සමාජය දැනුවත් කිරීමද මෙම වැඩපිළිවෙලේ අරමුණක් බව කියැවෙයි.", "URL": "https://sinhala.adaderana.lk/news.php?nid=42201", "Category": null, "Parent URL": null}