{"Source": "Adaderana", "Timestamp": "August 30, 2018 05:51 pm", "Headline": "වැසිකිලි වලට ගිය හරකා", "News Content": "ගලෙන්බිදුණුවැව යකල්ල ප්‍රදේශයේ වලකට වැටි සිටි කිරිගවයෙකු ප්‍රදේශවාසීන්ට හමු වි තිබේ. ගවයා බේරාගැනීම සඳහා අදාල බලධාරීන් දැනුවත් කර තිබුණත් ප්‍රදේශවාසීන් චෝදනා කරන්නේ මේ වන තෙක් කිසිදු වගකිව යුතු බලධාරියෙක් ඒ සදහා ඉදිරිපත් නොවු බවයි. ගලෙන්බිදුණුවැව යකල්ල උල්පත්පාර ප්‍රදේශයේ නිවසක පසු පස තිබු භාවිතයට නොගන්නා වැසිකිළි වලක් තුළට මෙම කිරි ගවයා වැටි ඇත්තේ ඊයේ (29) රාත්‍රීයේදී. නිවැසියන් හා අසල්වාසින් පවසන්නේ දීන කිපයක සිට දහවල් කාලයේ හා රාත්‍රී කාලයේ සිය ප්‍රදේශයේ තුළ නිදැල්ලේ ගවයින් කිපදෙනේකු සැරිසරමින් සිටි බවයි. අද(30) පෙරවරුවේ නිවැසියන් වැසිකිලි වල වැසි ඇති අයුරු දැක ඒ පිළිබද සොයා බැලීමේදී වලට වැටි ඇති ගවයා දැක තිබේ. රාත්‍රී කාලයේ එම ගවයින් ජලය සොයා පැමිණි අවස්ථාවේ වැසිකිලි වලේ වු තාප්පය කඩාගෙන ගවයා වල තුළට වැටෙන්නට ඇති බවට ඔවුන් සැක පල කරයි. පසුව ප්‍රදේශවාසීන් මේ පිළිබද බලධාන් දැනුවත් කොට ඇති අතර මේ වනතෙක් ගවයා වලෙන් ගොඩට ගැනීමට කිසිවෙකු නොපැමිණි බව ඔවුන් පැවසුවේය.", "URL": "https://sinhala.adaderana.lk/news.php?nid=95259", "Category": null, "Parent URL": null}