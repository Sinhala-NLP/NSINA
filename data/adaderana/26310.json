{"Source": "Adaderana", "Timestamp": "August 4, 2012 12:44 pm", "Headline": "ගින්නෙන් නුවරඑළියේ අක්කර 1200ක් විනාශයි", "News Content": "ඔහිය, පට්ටිපොල සහ ඔහිය, ඉදල්ගස්හින්න ප්‍රදේශවල ඇති වු ගිනි ගැනීම්වලින් මේ වන විට අක්කර 1,200ක පමණ ප්‍රදේශයක් විනාශයට පත්ව ඇති බව නුවරඑළිය දිස්ත්‍රික් ලේකම් ඩි.පි.ජි.කුමාරසිරි මහතා පවසයි. ඔහිය, පට්ටිපොල ප්‍රදේශයේ ඊයේ (04) දිනයේ දී මෙම ගින්න හටගත් අතර සවස් වන විට යුද හමුදාව සහ ගුවන් හමුදාව යොදා ගින්න මැඩපැවැත්වීමට පියවර ගන්නා ලදි. එහෙත් අද (04) උදෑසන නැවත වරක් එම ප්‍රදේශයේ ගින්න හටගෙන තිබේ. මේ අතර පවතින වියළි කාලගුණයත් සමඟ ඉදල්ගස්හින්න ප්‍රදේශයේත් ‍ගින්නක් හටගෙන ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=26310", "Category": null, "Parent URL": null}