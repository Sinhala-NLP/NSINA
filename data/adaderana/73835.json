{"Source": "Adaderana", "Timestamp": "June 2, 2017 12:34 pm", "Headline": "ඉන්දීය ක්‍රිකට් පුහුණුකරු තනතුරට ෂෙවාග් අයඳුම් කරයි", "News Content": "ඉන්දිය ක්‍රිකට් කණ්ඩායමේ පුහුණූ තනතුර සඳහා හිටපු ටෙස්ට් ක්‍රීඩක විරේන්ද්‍ර ෂෙවාග් අයඳුම් කර තිබේ. මේ වන විට ක්‍රියාත්මක අයි.සී.සී චැම්පියන්ස් කුසලාන ක්‍රිකට් තරඟාවලියෙන් පසු අනිල් කුම්ලේගේ කොන්ත්‍රාත් කාලය අවසන්විමට නියමිතයි. ඒ අනුව නව පුහුණුකාරධුරය සඳහා අනිල් කුම්ලේගේ නම ද ස්වයංක්‍රීයව යෝජනා වන අතර ටොම් මූඩි, රිචඩ් පේබස්, ඩොඩා ගනේෂ්, ලාල්චන්ද් රාජ්පුත් යන අයද නාමයෝජනා ලබාදි ඇති බව වාර්තා වෙයි. සචින් ටෙන්ඩුල්කාර්, සව්රොව් ගංගුලි සහ වීවී එස් ලක්ෂ්මන්ගෙන් සමන්විත උපදේශක කමිටුවක් මඟින් නව පුහුණුකරු කවුරුන්ද යන්න තීරණය කිරිමට නියමිතයි.", "URL": "https://sinhala.adaderana.lk/news.php?nid=73835", "Category": null, "Parent URL": null}