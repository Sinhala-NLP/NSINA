{"Source": "Adaderana", "Timestamp": "January 10, 2018 10:49 pm", "Headline": " බැකෝ යන්ත්‍රයක් ඇඟට පෙරළිලා 14 හැවිරිදි පාසල් සිසුවාගේ  ජීවිතය නවතී", "News Content": "කිලිනොච්චිය, මුලංකාවිල් ක්‍රිෂ්ණා කෝවිල අසලදී මාර්ග‍යේ ගමන්ගත් බැකෝ යන්ත්‍රයක් පාසල් දරුවෙකුගේ ඇඟ මතට පෙරළීමෙන් දරුවා ඊයේ(09) සවස ජීවිතක්ෂයට පත්ව ඇති බව මුලංකාවිල් පොලීසිය පවසයි. මුලංකාවිල් පොලීසිය පැවසූවේ දරුවා මාර්ගයේ ගමන් කරමින් සිටින අවස්ථාවේ බැකෝ රථයේ රියදුරුට රථය පාලනය කර ගැනීමට නොහැකි වී මාර්ගය අයිනේ ගමන්කළ දරුවාගේ සිරුර මතට බැකෝ යන්ත්‍රය පෙරළී ඇති බවයි. අනතුරින් මුලංකාවිල් ප්‍රදේ‍ශයේ පදිංචි උදයකාන්තන් ප්‍රසාද් නමැති 14 හැවිරිදි පාසල් දරුවෙකු ජීවිතක්ෂයට පත්ව ඇති බවද පොලීසිය සඳහන් කළේය. පොලීසිය පැවසූවේ අනතුරින් 40 හැවිරිදි බැකෝ යන්ත්‍රයේ රියදුරුද තුවාල ලබා යාපනය රෝහලට ඇතුළත් කොට ඇති බවයි. සිද්ධිය සම්බන්ධයෙන් මුලංකාවිල් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82786", "Category": null, "Parent URL": null}