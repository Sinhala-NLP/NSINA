{"Source": "Adaderana", "Timestamp": "April 27, 2013 08:38 am", "Headline": "පවුල් ආරවුල දුරදිග ගිහින් සැමියා බිරිය මරයි", "News Content": "මීටියාගොඩ, කිරිමැටියවත්ත බටපොල ප්‍රදේශයේ පදිංචි පුද්ගලයෙකු සිය බිරිඳ සමග ඇති කර ගත් ආරවුලක් දුරදිගයාමෙන් පසු බිරිඳට තියුණු ආයුධයකින් පහරදී ඇය ඝාතනය කර ඇති බව පොලීසිය පවසයි. පහරකෑමෙන් තුවාල ලැබු කාන්තාව බලපිටිය රෝහලට ඇතුළත් කිරීමෙන් අනතුරුව මියගොස් ඇති බව පොලීසිය කියයි. මියගොස් ඇත්තේ 38 හැවිරිදි බටපොල ප්‍රදේශයේ පදිංචි කාන්තාවකි. පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=33613", "Category": null, "Parent URL": null}