{"Source": "Adaderana", "Timestamp": "July 4, 2018 09:11 am", "Headline": "මදනමෝදක තොගයක් සමඟ 1ක් පොලිස් දැලේ", "News Content": "මාරවිල නගරයේ ව්‍යාපාරික ස්ථානයක අලෙවි කිරීම සඳහා ගබඩා කර තිබූ ගංජා මිශ්‍ර මදනමෝදකය පැකට් 1700ක් සහ සැකකරුවෙකු අත්අඩංගුවට ගත් බව මාරවිල පොලීසියේ පවසයි. ඊයේ(03) පොලිස් බුද්ධි අංශ නිලධාරීන්ට ලද තොරතුරක් අනුව මෙම වැටලීම සිදු කර ඇති බව පොලීසිය සඳහන් කළේය. ප්‍රදේශයේ තරුණයින් සහ පාසල් දරුවන් ඉලක්ක කර ගනිමින් සැකකරු මෙම ජාවාරම සිදු කර ඇති බව වැටලීම කළ නිලධාරීන් සඳහන් කරයි. මදනමෝදකය පැකට්ටුවක් සැකකරු විසින් ගැණුම්කරුවන්ට රුපියල් 100ක මුදලකට අලෙවි කර ඇති බව පොලිස් විමර්ශන වලදී හෙලිවී ඇත. සැකකරු සහ මදන මෝදකය තොගය මාරවිල දිසා අධිකරණයට ඉදිරිපත් කිරීමට නියමිතව ඇති අතර මාරවිල මූලස්ථාන පොලිස් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91945", "Category": null, "Parent URL": null}