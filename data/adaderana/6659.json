{"Source": "Adaderana", "Timestamp": "February 13, 2010 10:29 am", "Headline": "ජවිපෙ කාර්යාලයකට‍ ප්‍රහාරයක්", "News Content": "ජනතා විමුක්ති පෙරමුණේ කාර්යාලයකට‍ කිසියම් පිරිසක් පහර දී තිබේ. පිළියන්දල, ‍ජාලියගොඩ ප්‍රදේශයේ පිහිටි එම කාර්යාලයට ඊයේ අලුයම 1 .30 ට පමණ මෙම ප්‍රහාරය එල්ල වී ඇති බව සඳහන් වේ. පහරදීමට පැමිණි පිරිස කාර්යාලයේ සැරසිලි කඩා බිඳ දමා එහි දේපළවලට ද හානි සිදුකර ඇත. ප්‍රහා‍රයෙන් කාර්යාලයේ දේපළ වලට රුපියල් ලක්ෂයක පමණ අලාභහානියක් සිදුව ඇති බව ජනතා විමුක්ති පෙරමු‍ණ ප්‍රකාශකයෙක් පැවසුවේය.", "URL": "https://sinhala.adaderana.lk/news.php?nid=6659", "Category": null, "Parent URL": null}