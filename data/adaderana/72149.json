{"Source": "Adaderana", "Timestamp": "April 17, 2017 01:23 pm", "Headline": " අවුරුදු සමයේ ධීවර සංස්ථාවේ ආදායම ඉහළට", "News Content": "අලුත් අවුරුදු සමය තුළ ධීවර සංස්ථාවේ අලෙවිසැල්වලින් රුපියල් මිලියන 25ක ආදායමක් උපයා ඇති බව ධීවර අමාත්‍යංශය පවසයි.අප්‍රේල් මස 11, 12 සහ 13 යන කාලය තුළ අදාළ ආදායම හිමිව ඇති බව වාර්තා වෙයි.මීගමුව සහ ගම්පහ යන ප්‍රදේශ වල ස්ථාපිත කර ඇති ධීවර අලෙවිසැල් වලින් වැඩිම ආදායමක් හිමි කරදීමට සමත්ව ඇති අතර එම ප්‍රමාණය රුපියල් ලක්ෂ 50ට අධික බව ධීවර අමාත්‍යංශය සඳහන් කළේය.අලුත් අවුරුදු සමය තුළදී නව අලෙවි මධ්‍යස්ථාන 20ක් විවෘත කිරීමට ද ධීවර අමාත්‍යංශය පියවර ගනු ලැබීය.", "URL": "https://sinhala.adaderana.lk/news.php?nid=72149", "Category": null, "Parent URL": null}