{"Source": "Adaderana", "Timestamp": "September 15, 2018 11:49 am", "Headline": "යතුරුපැදියක් හා වෑන් රථයක් එකිනෙක ගැටී අයෙකුට බරපතළයි", "News Content": "මහවිල ප්‍රදේශයේදී සිදුවූ රිය අනතුරකින් බරපතළ තුවාල ලැබූ පුද්ගලයෙක් පානදුර මූලික රෝහලට ඇතුළත් කර තිබේ. යතුරුපැදියක් හා වෑන් රථයක් එකිනෙක ගැටීමෙන් මෙම අනතුර සිදු විය. පානදුර හොරණ මාර්ගයේ මහවිල ප්‍රදේශයේදී ඊයේ රාත්‍රියේ යතුරුපැදියක් හා වෑන් රථයක් මෙලෙස අනතුරට ලක් විය. බණ්ඩාරගම සිට පානදුර දෙසට ධාවනය වූ යතුරුපැදියක ප්‍රතිවිරුද්ධ දෙසින් පැමිණි වෑන් රථය ගැටීමෙන් අනතුර සිදුව ඇති අතර අනතුරින් බරපතළ තුවාල ලැබූ යතුරුපැදිකරු පානදුර මූලික රෝහලට ඇතුළත් කර තිබේ. වෑන් රථය යතුරුපැදියේ ගැටී මාර්ගයෙන් ඉවතට පැන අසළ ඇති තාප්පයකද ගැටී ඇති අතර අප වාර්තාකරු සදහන් කළේ වෑන් රථයේ රියදුරු හොරණ පොලීසිය මගින් අත්අඩංගුවට ගෙන ඇති බවයි.", "URL": "https://sinhala.adaderana.lk/news.php?nid=96124", "Category": null, "Parent URL": null}