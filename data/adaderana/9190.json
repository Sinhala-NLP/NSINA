{"Source": "Adaderana", "Timestamp": "June 24, 2010 09:51 am", "Headline": "රාජ්‍ය විරෝධී දර්ශන සහිත දුරකථනයක් ළඟතබාගෙන අසුවෙයි", "News Content": "රාජ්‍ය විරෝධී ක්‍රියාකාරකම් වල වීඩීයෝ දර්ශන සහ අසභ්‍ය වීඩියෝ දර්ශන අඩංගු ජංගම දුරකථනයක් ළඟ තබා ගත් පුද්ගලයෙකු කාත්තන්කුඩි ප්‍රදේශයේ දී අත්අඩංගුවට ගෙන තිබේ. කාත්තන්කුඩි, අමන්ද්‍රවේලී ප්‍රදේශයේ දී ඊයේ පස්වරුවේ මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. එල්. ටී. ටී. ඊ සංවිධානයේ රණ ගී හා රාජ්‍ය විරෝධී ක්‍රියාකාරකම් වල දර්ශන මෙම ජංගම දුරකථ‍නයේ තිබූ බව සඳහන්ය. මඩකලපුව පොලිස් විශේෂ කාර්ය බලකායේ නිලධාරීන් සිදු කළ වැටලීමක දී මොහු අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරු සම්බන්ධයෙන් කාත්තන්තුඩි පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=9190", "Category": null, "Parent URL": null}