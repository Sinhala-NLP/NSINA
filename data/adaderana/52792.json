{"Source": "Adaderana", "Timestamp": "July 23, 2015 08:46 am", "Headline": "ඡන්දයට රජයේ නිලධාරීන් දෙලක්ෂයක්", "News Content": "ඉදිරි පාර්ලිමේන්තු මැතිවරණයේ රාජකාරී කටයුතු සඳහා රාජ්‍ය නිලධාරීන් ලක්ෂ 2ක් පමණ යෙදවීමට සිදුවන බව මැතිවරණ මහලේකම් කාර්යාලය පවසයි.එහි ප්‍රකාශකයෙකු සඳහන් කළේ ඡන්ද මධ්‍යස්ථාන වල රාජකාරී කටයුතු සහ ගණන්කිරීමේ මධ්‍යස්ථාන වල රාජකාරී සඳහා මෙම නිලධාරීන් යෙදවීමට නියමිත බවයි.ඡන්දය පැවැත්වෙන දින ඡන්ද මධ්‍යස්ථාන වල රාජකාරී කටයුතු සඳහා පමණක් රාජ්‍ය නිලධාරීන් එක්ලක්ෂ 20,000ක් පමණ යෙදවීමට නියමිතව ඇත.අදාළ නිලධාරීන් පුහුණු කිරීමේ කටයුතු දිස්ත්‍රික් මට්ටමින් මේ වන විටත් ආරම්භ කර ඇති බව මැතිවරණ මහලේකම් කාර්යාලය සඳහන් කළේය.කොළඹ දිස්ත්‍රික්කයේ රාජ්‍ය නිලධාරීන් පුහුණුකිරීමේ කටයුතු ලබන සතියේ ආරම්භ කිරීමට නියමිතව ඇත.මැතිවරණ රාජකාරී කටයුතු සඳහා රාජ්‍ය නිලධාරීන්ට අමතරව පොලීසියේ සහ ත්‍රිවිධ හමුදාවේද නිලධාරීන්ගේ සහය ද ලබාගන්නා බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=52792", "Category": null, "Parent URL": null}