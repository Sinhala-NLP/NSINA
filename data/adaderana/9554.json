{"Source": "Adaderana", "Timestamp": "July 12, 2010 10:10 am", "Headline": "ව්‍යවස්ථා වෙනස ගැන කතාවට අපිට ආරාධනයක් නෑ -ජවිපෙ", "News Content": "ව්‍යවස්ථා සංශෝධනය සම්බන්ධයෙන් සාකච්ඡා කිරීම සඳහා තම පක්ෂයට මෙතෙක් ආරාධනයක් ලැබී නොමැති බව ජනතා විමුක්ති පෙරමුණ පවසයි. ව්‍යවස්ථා සංශෝධනයක් සිදුකෙරෙන්නේ නම් ඒ පිළිබඳ පාර්ලිමේන්තුව දැනුවත් කිරීම රජයේ වගකීමක් බව එම පෙරමුණේ ප්‍රධාන ලේකම් ටිල්වින් සිල්වා මහතා සඳහන් කරයි. අදාළ සංශෝධන සම්බන්ධයෙන් හෙළි නොකිරීම පිළිබඳ විරෝධතා එල්ල වෙමින් තිබියදී විපක්ෂ නායකවරයා පමණක් ගෙන්වා සාකච්ඡා කිරීමට රජය කටයුතු කර තිබෙන බව ටිල්වින් සිල්වා මහතා පවසයි. ව්‍යවස්ථාවක් යනු මෙරට මුළු මහත් ජනතාවටම බලපාන කරුණක් බැවින් ඒ පිළිබඳ සියලු අංශ දැනුවත් කිරීම සිදුවිය යුතු බව ඔහු වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=9554", "Category": null, "Parent URL": null}