{"Source": "Adaderana", "Timestamp": "June 19, 2015 11:08 am", "Headline": "අත්තිඩියෙන් කසළ තේ කිලෝ 42,000ක් අල්ලයි", "News Content": "ගල්කිස්ස, අත්තිඩිය ප්‍රදේශයේදී කසළ තේ තොගයක් සමග පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්ය බලකාය වෙත ලද තොරතුරක් මත සිදු කළ වැටලීමකදී අදාළ තේ තොගය පොලිස් බාරයට‍ ගෙන ඇත.සැකකරුවන් කසළ තේ කිලෝග්‍රෑම් හතලිස් දෙදහසක් පමණ ප්‍රවාහනය කරමින් සිට ඇති අතර එම තේ ප්‍රවාහනය කළ ලොරි රථය ද පොලිස් බාරයට ගෙන තිබේ.පොලිසිය පැවසුවේ සැකකරුවන් අවුරුදු 34 සහ 36 වයසැති කඩුගන්නාව ප්‍රදේශයේ පදිංචිකරුවන් බවයි.ඔවුන් අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52105", "Category": null, "Parent URL": null}