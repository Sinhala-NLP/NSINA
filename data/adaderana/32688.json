{"Source": "Adaderana", "Timestamp": "March 24, 2013 09:42 am", "Headline": "ක්‍රිකට් තරගය නරඹා යමින් සිටි තරුණයාට පිහි පහරක්", "News Content": "හම්බන්තොට සූරියවැව මහින්ද රාජපක්ෂ ක්‍රීඩාංගණයේ පැවැති බංග්ලාදේශ ශ්‍රී ලංකා එක්දින තරගය නරඹා රාත්‍රීයේ නිවස බලායමින් සිටියදී කිසියම් පුද්ගලයෙකු පිහියකින් ඇනීම නිසා තරුණයෙකු මියගොස් තිබේ. සූරියවැව මීගහපුර සමූපාකාරය අසළ කම්හල ආසන්නයේදී ‍ඊයේ මධ්‍යම රාත්‍රීයේ මෙය සිදුව ඇතැයි පොලීසිය කියයි. මියගොස් ඇත්තේ ධනුෂ්ක රුවන් කුමාර නැමැති 27 හැවිරිදි තරුණයෙකි. මෘත ශරීරය සූරියවැව රෝහලේ මෘත ශරීරාගාරයේ තබා ඇති අතර සැකකරුවන් අත්අඩංගුවට ගැනීමට සූරියවැව පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=32688", "Category": null, "Parent URL": null}