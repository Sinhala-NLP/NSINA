{"Source": "Adaderana", "Timestamp": "March 28, 2010 02:19 pm", "Headline": "ෆොන්සේකා දැඩි අසනීපයෙන් ", "News Content": "ජෙනරාල් සරත් ෆොන්සේකා මහතාගේ අසනීප තත්ත්වය පිළිබඳව බලධාරීන්ගේ අවධානය යොමු විය යුතු බව අනෝමා ෆොන්සේකා මහත්මිය පවසයි. මේ වන විට සරත් ෆොන්සේකා මහතා දැඩි අසනීප තත්ත්වයෙන් පසුවන බව ඇය පෙන්වාදෙයි. අද කොළඹ පැවති මාධ්‍ය හමුවකට එක්වෙමින් අනෝමා ෆොන්සේකා මහත්මිය මේ බව සඳහන් කළේය. සරත් ෆොන්සේකා මහතාට ආහාර ගෙන යාම සම්බන්ධයෙන් ඥාතීන්ගේ නාම ලේඛනයක් ඉදිරිපත් කළද ඊට ද මෙතෙක් අවසර ලැබී නැති බව ඇය වැඩිදුරටත් ප්‍රකාශ කර සිටියේය.", "URL": "https://sinhala.adaderana.lk/news.php?nid=7549", "Category": null, "Parent URL": null}