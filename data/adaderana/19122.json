{"Source": "Adaderana", "Timestamp": "October 4, 2011 08:05 am", "Headline": "මඩකළපුව කැලෑවකින් යුද උපකරණ තොගයක් හමුවෙයි", "News Content": "මඩකළපුව, පල්ලච්චේන කැලෑ ප්‍රදේශයේ තිබී බෝම්බ ඇතුළු යුද උපකරණ තොගයක් සොයාගෙන තිබේ. මඩකළපුව පොලිසියට ලැබුණු තොරතුරකට අනුව සිදුකළ සෝදිසි මෙහෙයුමකදී මෙම යුද උපකරණ සොයාගෙන ඇති බව සඳහන්ය. සොයාගත් උපකරණ අතර බෝර දොළහේ පතරොම් තුවක්කු 4 ක්, පීඩන බෝම්බ 4 ක්, මෝටාර් උණ්ඩ 3 ක්, මිලිමීටර් 38 වර්ගයේ උණ්ඩ 284 ක්, හඳුනානොගත් උණ්ඩ 400 ක්, මිලිමීටර් නවය වර්ගයේ උණ්ඩ 15 ක් වන බව පොලිසිය පවසයි. ඊට අමතරව ගිනි අවිවල දිරාපත් වූ කොටස් කිහිපයක් ද පොලිසිය විසින් සොයාගෙන තිබේ.", "URL": "https://sinhala.adaderana.lk/news.php?nid=19122", "Category": null, "Parent URL": null}