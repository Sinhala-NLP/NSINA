{"Source": "Adaderana", "Timestamp": "August 22, 2013 03:10 pm", "Headline": "කිරිවෙහෙර පූජා භූමිය පිටුපස තිබී මළ සිරුරක් හමුවෙයි", "News Content": "සියදිවි හානි කරගෙන ඇති බවට සැකකෙරෙන පුද්ගලයෙකුගේ මළ සිරුරක් කතරගම - කිරිවෙහෙර පූජා භූමිය පිටුපස ප්‍රදේශයේ තිබී සොයාගෙන තිබේ. කතරගම දේවාල මුරපොළට ලැබුණු තොරතුරක් මත කතරගම පොලීසිය විසින් මෙම මළ සිරුර සොයාගෙන ඇති බව සඳහන් වෙයි. වයස අවුරුදු 65ක පමණ පුද්ගලයෙකු මෙලෙස මියගොස් ඇති අතර ඔහුගේ අනන්‍යතාව තහවුරුවී නොමැති බව පොලීසිය පවසයි. අදාළ පුද්ගලයා වස පානය කර මියගොස් ඇති බවට සැකකෙරෙන අතර මළ සිරුර ආසන්නයේ තිබී ලිපියක් ද පොලීසිය විසින් සොයාගෙන තිබේ. ණය ගෙවාගත නොහැකි වීමෙන් තමා වස පානය කරන බවට එම ලිපියේ සඳහන් ව තිබූ බව කතරගම පොලීසිය සඳහන් කරයි. මළ සිරුර හම්බන්තොට රෝහලේ මෘත ශරීරාගාරයේ තැන්පත් කර ඇති අතර කතරගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36822", "Category": null, "Parent URL": null}