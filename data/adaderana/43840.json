{"Source": "Adaderana", "Timestamp": "June 9, 2014 01:20 pm", "Headline": "අසල්වැසි පාලනයේ සැබැ ස්වරූපය පෙන්නුම් කළා", "News Content": "ශ්‍රී ලංකා ජනාධිපතිවරයා නරේන්ද්‍ර මෝඩිගේ දිවුරුමට සහභාගි වී සති දෙකක් ගත වෙද්දී තමිල්නාඩු ධීවරයින් අත්අඩංගුවට ගැනීම තුළින් ඔහුගේ පාලනයේ සැබෑ ස්වරූපය පෙන්නුම් කර ඇතැයි ඉන්දීය කොංග්‍රස් රජයේ හිටපු නාවික කටයුතු ඇමති ජී.කේ වාසන් පවසයි. මාධ්‍යවේදින් අමතමින් වාසන් සඳහන් කර ඇත්තේ ධීවරයින් මුහුණදෙන මෙම ගැටලුවට ඉන්දීය රජය ස්ථීර විසඳුමක් සොයාගත යුතු බවයි. කොංග්‍රස් පක්ෂ පාලනයේදී මෙම ගැටලුව ගැන පුළුල් දැක්මක් තිබූ බවද මෙම ගැටලුව ප්‍රාන්ත‍ දේශපාලන පක්ෂ 3ට පමණක් විසඳා ගැනීමට ඉඩ හැරීමට නව ඉන්දීය රජයට නොහැකි බවද ඔහු පවසා තිබේ. නීති විරෝධි ලෙස මෙරට මුහුදු සීමාවට ඇතුළු වූ ඉන්දිය ධිවරයින් 7‍3 දෙනෙකු තලෙයිමන්නාරම සහ ඩෙල්ෆ් මුහුදු සීමාවේදී නාවික හමුදාව විසින් (08) ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=43840", "Category": null, "Parent URL": null}