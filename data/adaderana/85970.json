{"Source": "Adaderana", "Timestamp": "March 20, 2018 08:24 am", "Headline": "එක්සත් ජාතික පක්ෂයේ  කෘත්‍යාධිකාරී මණ්ඩලය  ලබන සතියේ රැස්වීමට නියමිතයි", "News Content": "එක්සත් ජාතික පක්ෂයේ ප්‍රතිසන්ධාන ක්‍රියාවලිය සම්බන්ධයෙන් ඉදිරි ක්‍රියාමාර්ග ගැනීම සඳහා එම පක්ෂයේ කෘත්‍යාධිකාරී මණ්ඩලය ලබන සතියේ රැස්වීමට නියමිතව තිබේ. අමාත්‍ය ගයන්ත කරුණාතිලක මහතා සඳහන් කළේ එහිදි පක්ෂයේ ඉදිරි කටයුතු සම්බන්ධයෙන් දීර්ඝ වශයෙන් සාකච්ඡා කිරීමට නියමිත බවය. ප්‍රතිසන්ධානය වෙනුවෙන් නිර්දේශ ඉදිරිපත් කිරීමට පත් කෙරුණු සියලු කමිටුවල වාර්තා මේ වන විට අග්‍රාමාත්‍ය රනිල් වික්‍රමසිංහ මහතා වෙත ලැබී තිබෙන බව ඒ මහතා සඳහන් කර තිබේ. ඒ අනුව ඊයේ(19) පැවති එක්සත් ජාතික පක්ෂ පාර්ලිමේන්තු කණ්ඩායම් රැස්වීමේ දී කෘත්‍යකධිකාරී මණ්ඩලය කැදවා එම වාර්තාවල කරුණු සාකච්ඡා කිරීමට තීරණය කළ බව අමාත්‍ය ගයන්ත කරුණාතිලක මහතා පැවසීය.", "URL": "https://sinhala.adaderana.lk/news.php?nid=85970", "Category": null, "Parent URL": null}