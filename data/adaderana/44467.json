{"Source": "Adaderana", "Timestamp": "July 6, 2014 04:48 pm", "Headline": "මෝඩිට ඉලංගෝගෙන් ලිපියක් ", "News Content": "ඉන්දිය ජාතික ධීවර සංගමයේ සභාපති එම්.ඉලංගෝ විසින් එරට අග්‍රාමාත්‍ය නරේන්ද්‍ර මෝඩි වෙත ලිපියක් යොමු කර තිබේ. පෝක් සමුද්‍ර සන්ධියේ ධිවර කටයුතු වල නිතර විම සම්බන්ධයෙන් ඉන්දියාව සහ ශ්‍රි ලංකාව අතර පවතින ගැටලුවට ස්ථිර විසඳුමක් ලබාදෙන ලෙස ඉල්ලමින් එම සංගමය මෙම ලිපිය යොමු කර ඇති බව වාර්තා වෙයි. එමෙන්ම අදාළ ලිපිය මගින් කච්චතිව් දුපත සම්බන්ධව පවතින ගැටලුව කෙරෙහිද අවධානය යොමු කරන ලෙස ඉන්දිය ජාතික ධිවර සංගමය විසින් ඉන්දිය අග්‍රාමාත්‍යවරයාගෙන් ඉල්ලීමක් කර තිබේ. තමිල්නාඩු ප්‍රධාන අමාත්‍ය ජයලලිතා ජයරාම්ගේ උපදෙස් මත අදාළ සාකච්ඡා පැවැත්වීම තුළින් සාර්ථක විසඳුමක් කරා එළඹිය හැකි බවද එරට ජාතික ධිවර සංගමය පෙන්වා දෙයි. භාරතීය ජනතා පක්ෂය ඉන්දිය නව රජය ලෙස පත්වීමෙන් පසු තමිල්නාඩු සහ පුදුචෙරි ධිවරයින්ට පවතින ගැටලු සම්බන්ධයෙන් අවධානය යොමු කරනු ඇති බව විශ්වාසයෙන් පසුවු බව ද එම සංගමය පෙන්වා දි තිබේ.", "URL": "https://sinhala.adaderana.lk/news.php?nid=44467", "Category": null, "Parent URL": null}