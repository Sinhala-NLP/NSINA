{"Source": "Adaderana", "Timestamp": "October 16, 2010 09:20 am", "Headline": "පාලවිය -මුන්දලම දුම්රිය ගමනාගමනය ඇණ හිටියි", "News Content": "පුත්තලම -හලාවත දුම්රිය මාර්ගයේ පාලවිය සහ මුන්දලම අතර දුම්රිය ගමනාගමනය තාවකාලිකව ඇණ හිට තිබේ. පුත්තලම සිට ‍කොළඹ බලා ධාවනය වූ දුම්රිය මංගලඑළිය ප්‍රදේශයේ දී අද(16) අලුයම 4 .45ට පමණ ලොරි රථයක ගැටීම මීට හේතුව බව දුම්රිය වාණිජ අධිකාරී විජය සමරසිංහ මහතා සඳහන් කළේය. මේ හේතුවෙන් කිසිවෙකුටත් අනතුරක් සිදුව නොමැති අතර ලොරි රථයට සහ දුම්රිය එන්ජිමට බරපතල හානි සිදුව ඇති බව විජය සමරසිංහ මහතා කියා සිටියේය. එම මාර්ගයේ දුම්රිය ගමනාගමනය හැකි ඉක්මනින් යථා තත්ත්වයට පත්කරන බව හෙ‍‍තෙම පැවසීය.", "URL": "https://sinhala.adaderana.lk/news.php?nid=11526", "Category": null, "Parent URL": null}