{"Source": "Adaderana", "Timestamp": "February 10, 2014 03:28 pm", "Headline": "නුවරඑළියට මල්තුහින", "News Content": "ඡායා රූ - රංජිත් රාජපක්ෂ මේ දිනවල නුවරඑළියේ පවතින සීතල කාලගුණ තත්ත්වය හේතුවෙන් අලුයම් කාලයේ නුවරඑළියේ සෑම ස්ථානයකම මල්තුහින දක්නට ලැබේ. මේ නිසා නුවරඑළියේ සුන්දරත්වය දැක බලා ගැනීමට පැමිණෙන ලෙස දිස්ත‍්‍රීක් ලේකම් ඩී.පී.ජි. කුමාරසිරි මහතා දෙස් විදෙස් සංචාරකයන්ගෙන් ඉල්ලා සිටියි. මේ දිනවල නුවරඑළියේ උෂ්ණත්වය සෙල්සියස් අංශක 5ත් 6ත් අතර පවතින බව අප වාර්තාකරු කියයි. ඒ අනුව ඉතිහාසයේ කවරදාවක් නොවු ආකාරයේ නුවරඑළියේ සුන්දරත්වය ඉහළගොස් ඇති බවද දිස්ත‍්‍රික් ලේකම්වරයා සඳහන් කරයි. මෙම මල්තුහින පතිත වීමෙන් හා අධික සීතල හේතුවෙන් නුවරඑළියේ එළවළු වගාවට දැඩි බලපැම් එල්ල වී ඇති බව දිස්ත‍්‍රික් ලේකම්වරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=41015", "Category": null, "Parent URL": null}