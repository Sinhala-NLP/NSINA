{"Source": "Adaderana", "Timestamp": "September 6, 2013 10:05 am", "Headline": "පොළොන්නරුවේ ටයර් කර්මාන්තශාලාවක ගින්නක් හටගනියි", "News Content": "පොළොන්නරුව - ලක්ස් උයන කර්මාන්තපුරයේ පිහිටි ටයර් කර්මාන්ත ශාලාවක ගින්නක් හටගෙන තිබේ. අද(06) අළුයම හටගත් ගින්නෙන් කර්මාන්ත ශාලාවට දැඩි හානී සිදුව ඇති බව අද දෙරණ වාර්තාකරු සඳහන් කරයි. කෙසේ වෙතත් තමන්කඩුව ප්‍රාදේශිය සභාවේ ගිනි නිවීමේ අංශය, කර්මාන්ත ශාලාවේ සේවකයින් සහ ප්‍රදේශවාසීන් එක්ව පැය තුනක පමණ කාලයක මෙහෙයුමකින් අනතුරුව ගින්න නිවා දමා තිබේ. ගින්නට හේතුව මෙතෙක් අනාවරණය වී නොමැති අතර ගින්නෙන් කර්මාන්තශාලාව සිදුවු හානිය ද මෙතෙක් තක්සේරු කර නොමැත. පොළොන්නරුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37178", "Category": null, "Parent URL": null}