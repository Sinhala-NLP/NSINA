{"Source": "Adaderana", "Timestamp": "March 2, 2015 04:54 pm", "Headline": "නැමිබියානු ජනපති සම්මානයෙන් පිදුම් ලබයි  ", "News Content": "ධුරයෙන් ඉවත්ව යාමට නියමිත නැමිබියානු ජනාධිපති හිෆිකෙපුන්යේ පෝහම්බාට ලොව තනි පුද්ගලයෙකුට දිනාගත හැකි වටිනාම ත්‍යාගය හිමිව තිබේ.“ මෝ ඊබ්‍රහීම්“ නමැති මෙම ත්‍යාගය ලොව වඩාත්ම ආදර්ශවත් අප්‍රිකානු නායකත්වය වෙනුවෙන් වසරක් පාසා පිරිනැමෙන බව සඳහන්ය.ත්‍යාගය දිනාගත් රාජ්‍ය නායකයාට අමෙරිකානු ඩොලර් මිලියන 5ක මුදලක් හිමිවන බව විදෙස් මාධ්‍ය වාර්තා කරයි.හිෆිකෙපුන්යේ පෝහම්බා, 2004 වසරේ සිට දෙවතාවක් නැමීබියානු ජනාධිපති ධුරයේ කටයුතු කර ඇති බව සඳහන්ය.වඩාත් ආදර්ශවත් සහ යහපත් ආකාරයෙන් සිය රාජ්‍ය පාලනය කිරීම වෙනුවෙන් ඔහුට මෙම ත්‍යාගය පිරිනමා තිබේ.", "URL": "https://sinhala.adaderana.lk/news.php?nid=49689", "Category": null, "Parent URL": null}