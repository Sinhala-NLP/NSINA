{"Source": "Adaderana", "Timestamp": "June 14, 2014 03:36 pm", "Headline": "ඩෙංගු බෝ කළ 302 ට නඩු ", "News Content": "ඩෙංගු මදුරුවන් බෝවන ආකාරයෙන් නිවාස පරිශ්‍රයන් පවත්වාගෙන ගිය පුද්ගලයින් 302 දෙනෙකුට නඩු පවරා ඇති බව කොළඹ මහ නගර සභාව පවසයි. කොළඹ මහ නගර සභාවේ ප්‍රධාන වෛද්‍ය නිලධාරී වෛද්‍ය රුවන් විජේමුණි මහතා පැවසුවේ තවත් පුද්ගලයින් 246 දෙනෙකුට එරෙහිව දින 14 ක ඇතුළත ඩෙංගු මදුරුවන් බෝවන ස්ථාන පිරිසිදු කරන ලෙස ද නගර සභාව මගින් දන්වා ඇති බවයි. ජුනි 01 වැනිදා සිට අද(14) දක්වා කොළඹ මහ නගර සභා බල ප්‍ර දේශවල සිදුකළ සෝදිසි වලදී ඩෙංගු මදුරුවන් බෝවන ස්ථාන සොයාගැනීමට හැකිව තිබේ. මේ අතර අද(14) දිනයේ දී ද ග්‍රෑන්ඩ්පාස්, කොළඹ කොටුව ප්‍රදේශය සහ බොරැල්ල ආශ්‍රිත ප්‍රදේශවල ම දුරුවන් බෝවන ස්ථාන පිරිසිදු කිරීමේ ශ්‍රමදාන කටයුතු සිදුකරන බව වෛද්‍ය රුවන් විජේමුණි මහතා වැඩිදුරටත් පැවසුවේය. එමෙන්ම එම ප්‍ර දේශවලට දුමායනය අද(14) දිනයේදී සිදුකරනු ලබයි.", "URL": "https://sinhala.adaderana.lk/news.php?nid=43964", "Category": null, "Parent URL": null}