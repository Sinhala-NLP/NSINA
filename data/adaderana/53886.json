{"Source": "Adaderana", "Timestamp": "September 16, 2015 12:32 pm", "Headline": "විල්පත්තුවේ ඉදිකිරීම් ගැන නීතිපති ස්ථාවරය විමසයි", "News Content": "විල්පත්තු අභය භූමිය තුළ සිදුකර ඇති අනවසර ඉදිකිරීම් ඉවත් කිරීමේ නියෝගයක් නිකුත් කරන ලෙස ඉල්ලා ගොනුකර ඇති පෙත්සම සම්බන්ධයෙන් රජයේ ස්ථාවරය පැහැදිලි කරන ලෙස අභියාචනාධිකරණය නීතිපතිවරයාට නියෝග කර තිබේ.පරිසර යුක්ති කේන්ද්‍රය විසින් ඉදිරිපත් කර ඇති අදාළ පෙත්සම අද කැඳවු අවස්ථාවේ අධිකරණය මෙම නියෝගය ලබාදුන් බව අද දෙරණ අධිකරණ වාර්තාකරු පැවසුවේය.මේ අතර රක්ෂිත බන්ධනාගාර ගතව සිටින හිටපු පාර්ලිමේන්තු මන්ත්‍රී සජින් වාස් ගුණවර්ධන මහතාට ඇප ලබාදීමට ඇති හැකියාව පිළිබඳ වාර්තාවක් ඉදිරිපත් කරන ලෙස ද කොළඹ මහාධිකරණය අපරාධ පරීක්ෂණ දෙපාර්තමේන්තුවට අද නියෝග කර තිබේ.", "URL": "https://sinhala.adaderana.lk/news.php?nid=53886", "Category": null, "Parent URL": null}