{"Source": "Adaderana", "Timestamp": "December 13, 2018 06:44 pm", "Headline": "එජාපයේ උත්සහයක් ගැන SB ගෙන් හෙළිදරව්වක්", "News Content": "ජනාධිපතිවරයා පාර්ලිමේන්තුව විසුරුවා හැරීම නිතීවිරෝධි බවට ශ්‍රේෂ්ඨාධිකරණ විනිසුරුවරුන් ඒකමතික තීන්දුවක් ලබාදෙන බව පවසමින් තම සන්ධානයේ මන්ත්‍රීවරුන් විපක්ෂයට එක්කර ගැනීමට ඊයේ දිනයේදී එක්සත් ජාතික පක්ෂ මන්ත්‍රීවරු ප්‍රබල උත්සහයක නිරත වූ බව එස්.බී.දිසානායක මන්ත්‍රීවරයා පවසයි. අද(13) කොළඹ පැවති මාධ්‍ය හමුවකදී මන්ත්‍රීවරයා මේ බව සඳහන් කළේය. මේ අතර අද ලබාදෙන නඩු තීන්දුව මඟින් ආණ්ඩුව සම්බන්ධයෙන් තීරණයක් නොලැබෙන බව ඩිලාන් පෙරේරා මන්ත්‍රීවරයා පවසයි. අග්‍රාමාත්‍ය ධුරය සහ කැබිනට් මණ්ඩලය සම්බන්ධයෙන් ඉදිරිපත්ව ඇති පෙත්සම් විභාගය හෙට පැවැත්විමට නියමිත බව ඔහු පෙන්වා දුන්නේය.", "URL": "https://sinhala.adaderana.lk/news.php?nid=100713", "Category": null, "Parent URL": null}