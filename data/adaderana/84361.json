{"Source": "Adaderana", "Timestamp": "February 15, 2018 12:08 pm", "Headline": "බටුවන්දර ගින්නකින් අක්කර 4 ක භූමියක් විනාශ වෙයි ", "News Content": "බටුවන්දර ප්‍රදේශයේ බටුවන්දර පුරන් කුඹුරු වෙල්යායේ ඇති වූ ගින්නකින් අක්කර 4 ක පමණ භූමි ප්‍රමාණයක් විනාශ වී තිබේ. ක්‍රමක් ක්‍රමයෙන් ඇවිලිණු ගින්න වෙල්යාය පුරා පැතිර ගිය බව ප්‍රදේශවාසීන් ප්‍රකාශ කරයි. මොරටුව නගර සභාවේ ගිනි නිවීමේ ඒකකයේ නිලධාරීන් පැමිණ ගින්න පැතිරයාම වලක්වා ගින්න නිවා දැමීමට කටයුතු කර තිබේ. ගින්න පාලනය නොකලේ නම් ගින්න හේතුවෙන් අසල පිහිටි නිවාසවලටද ගින්න පැතිරයාමට හැකියාව තිබූ බව ප්‍රදේශවාසීන් වැඩිදුටත් ප්‍රකාශ කළේය. ගින්න නිවා දැමීම සඳහා පැය දෙකක කාලයක් ගතවී තිබේ.", "URL": "https://sinhala.adaderana.lk/news.php?nid=84361", "Category": null, "Parent URL": null}