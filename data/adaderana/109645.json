{"Source": "Adaderana", "Timestamp": "May 10, 2019 07:09 am", "Headline": "ගුවන් නියමු පුහුණු කටයුතුවලට සීමා", "News Content": "ගුවන් නියමු පුහුණු කටයුතු සඳහා සීමා පැනවිමට සිවිල් ගුවන් සේවා අධිකාරිය පියවර ගෙන තිබේ. පසුගිය පාස්කු ඉරුදින ප්‍රහාරයෙන් අනතුරුව මෙම සීමා පැනවීම සිදු කර ඇති බව සිවිල් ගුවන් සේවා අධිකාරිය සඳහන් කළේය. ගුවන් යානා පුහුණු පාසල් වලින් සිදු කරන ගුවන් නියමු පුහුණු කටයුතු රත්මලාන ගුවන්තොටුපල සහ කටුකුරුන්ද ගුවන්තොටුපලවල් ආශ්‍රිතව සිදු කරනු ලබයි. කෙසේවෙතත් අදාළ පුහුණු කටයුතු සඳහා ගුවන් හමුදාවේ උපදෙස් මත සීමා පැනවිමක් සහ නව නීති හදුන්වාදීමට පියවර ගෙන ඇති බව සිවිල් ගුවන් සේවා අධිකාරිය සඳහන් කළේය. මේ අතර සැහැල්ලු ගුවන් යානා ධාවනය කිරීමේදී ද නව නීති රිති හඳුන්වාදීමට පියවර ගෙන තිබේ. පවතින ආරක්ෂක තත්ත්වය සැලකිල්ලට ගනිමින් ජාතික ආරක්ෂාව උදෙසා මෙම පියවර ගෙන ඇති බව සිවිල් ගුවන් සේවා අධිකාරිය සඳහන් කළේය.", "URL": "https://sinhala.adaderana.lk/news.php?nid=109645", "Category": null, "Parent URL": null}