{"Source": "Adaderana", "Timestamp": "May 24, 2016 02:09 pm", "Headline": "කළුතරට හෙට ජල සැපයුම අත්හිටුවයි", "News Content": "කළුතර ආශ්‍රිත ප්‍රදේශ කිහිපයකට හෙට(25) පැය 11කට ආසන්න කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.කළුතර ප්‍රදේශය සඳහා විදුලි සැපයුම අත්හිටුවීම හේතුවෙන් හෙට පෙරවරු 8.00 සිට පස්වරු 6.30 දක්වා කාලය තුළ ජල සැපයුම අත්හිටුවන බව එම මණ්ඩලය සඳහන් කළේය.ඒ අනුව කළුතර උතුර සහ දකුණ, වාද්දූව, වස්කඩුව, පොතුපිටිය, මොරොන්තුඩුව, කටුකුරුන්ද, නාගොඩ, බෙන්තොට යන ප්‍රදේශවල ජල සැපයුම අත්හිටුවනු ඇත.මීට අමතරව පයාගල, බෝඹුවල, මග්ගොන, බේරුවල, කළුවාමෝදර, මොරගල්ල, දර්ගානගරය, අලුත්ගම සහ පිලමිනාවත්ත යන ප්‍රදේශවල ද එම කාලය තුළ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=60452", "Category": null, "Parent URL": null}