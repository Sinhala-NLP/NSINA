{"Source": "Adaderana", "Timestamp": "November 29, 2017 11:51 am", "Headline": "දළපුට්ටුවා සොයා මෙහෙයුම් - නිවැරදි තොරතුරු දෙන අයෙක්ට ඇමතිගෙන් ලක්ෂ දෙකක්", "News Content": "පසුගිදා උකුස්සා විසින් අනාවරණය කරන ලද ඇත් දළ ජාවාරම සම්බන්ධයෙන් විශේෂ විමර්ෂණයක් ආරම්භ කළ වනජීවී දෙපාර්තමේන්තුව විසින් සිය වාර්තාව ඉදිරිපත් කර තිබේ. ඒ අනුව එම සොයා ගත් ඇත් දළ දෙක ශ්‍රී ලංකාවේ සිටි දැවැන්ත හස්තියෙකු වන දළ පූට්ටුවාගේ වන බව මේ වන විට සොයාගෙන තිබේ. මේ වන විට දළ පූට්ටුවාගේ මෘත ශරීරය සොයා ගැනීම සඳහා මේ වන විට විමර්ෂණයක් ආරම්භ කර තිබේ. මෙම විමර්ෂණය සඳහා වන ජීවී නිලධාරීන් 43 ක් , පොලිස් විශේෂ කාර්ය බලකා නිලධාරීන් කණ්ඩායමක් , පොලීසිස් නිලධාරීන් 53 ක් එක්ව සිටියි. මේ අතර අද දිනයේ දී පරීසරවේදීන් 20- 30 ක් පමණ පිරිසක් වන ජීවි දෙපාර්තමේන්තුවේ වැඩ බලන අධ්‍යක්ෂ ජෙනරාල් මංජුල අමරත්න මහතා මුණ ගැසී මේ සම්බන්ධයෙන් අදහස් දක්වා තිබේ. දළ පුට්ටුවාගේ මරණයට සම්පූර්ණයෙන් වන ජීවි දෙපාර්තමේන්තුව වගකිව යුතු බව එහිදී ඔවුන් පවසා ඇත. මෙම හස්තියාව ඝාතනය කිරීම සම්බන්ධයෙන් තොරතුරු දන්නා අයෙක් නිසි අනාවරණයක් කළ හැකි ඕනෑම අයෙක්ට ලක්ෂ 2 ක මුදලක් පිරිනමන බව තිරසර සංවර්ධන හා වනජීවි අමාත්‍යතුමා සහ බුද්ධශාසන අමාත්‍ය ගාමිණි ජයවික්‍රම පෙරේරා මහතා පවසයි.", "URL": "https://sinhala.adaderana.lk/news.php?nid=80735", "Category": null, "Parent URL": null}