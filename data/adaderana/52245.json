{"Source": "Adaderana", "Timestamp": "June 25, 2015 02:33 pm", "Headline": "රවී බන්දු‍ලගෙන් රුපියල් බිලියන 2ක වන්දියක් ඉල්ලයි", "News Content": "රුපියල් බිලියන දෙකක වන්දි මුදලක් ඉල්ලා මුදල් අමාත්‍ය රවී කරුණානායක මහතා විසින් පාර්ලිමේන්තු මන්ත්‍රී බන්දුල ගුණවර්ධන මහතා වෙත එන්තරවාසියක් යවා තිබේ. ඒ පසුගිය 18 වැනි දා පෞද්ගලික රූපවාහිනී නාලිකාවක පැවැති දේශපාලන සංවාදයක් අතරතුර සිදු කළ ප්‍රකාශයක් හේතුවෙනි. අදාළ වැඩසටහනේ දී බන්දුල ගුණවර්ධන මහතා ප්‍රකාශ කර ඇත්තේ රාජ් රාජරත්නම්ගෙන් ලද අමෙරිකානු ඩොලර් මිලියන 3ක් මහ බැංකුවේ අවසරයකින් තොරව රවී කරුණානායක මහතා සිය ගිණුමට බැර කර ඇති බවයි. අදාළ ප්‍රකාශය ජනතාව නොමග යවන සුළු බවත්, සිය දේශපාලන ප්‍රතිරූපයට හානි ගෙන දෙන්නක් බවත්, නීතිඥවරුන් මගින් යවා ඇති එන්තරවාසියේ දැක්වෙයි.", "URL": "https://sinhala.adaderana.lk/news.php?nid=52245", "Category": null, "Parent URL": null}