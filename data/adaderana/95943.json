{"Source": "Adaderana", "Timestamp": "September 11, 2018 10:26 pm", "Headline": " යාපනයේ අධ්‍යාපනය පිරිහිමකට ලක් වෙලා", "News Content": "අතීතයේ යාපනයේ දරුවන් වීදි ලාම්පු එළියෙන් පාඩම් කරමින් උසස් අධ්‍යාපනය හදාරා රටේම වැදගත් තනතුරු වලට තෙරි පත් වු බව උතුරු පළාත් ආණ්ඩුකාර රෙජිනෝල්ඩ් කුරේ මහතා පවසයි. යාපනයේ වඩුක්කොඩෙයි හින්දු විද්‍යාලයේදී පැවති උත්සවයකදි ඒ මහතා මේ බව පැවසීය. වර්තමානයේ අවශ්‍ය පහසුකම් තිබුණද එවැනි තත්ත්වයත් නොමැති බවත් යාපනයේ අධ්‍යාපනය පිරිහීමට ලක් ඇති බවත් ඔහු පැවසීය. ඒ නිසා අධ්‍යාපනය පෙර පරිදිම නගා සිටුවන්න අලූත් දැක්මක් වැඩ පිළිවෙලක් අවශ්‍ය බව ඔහු ප්‍රකාශ කළේය. දේශපාලකයින් සැම විටම කල්පනා කරන්නේ ඉදිරියට එන මැතිවරණය ජයග්‍රාහනය කිරිම සම්බන්ධයෙන් පමණක් වුවත් තමන් සිතන්නේ අනාගත පරපුරට නිවැරදි අධ්‍යාපනයක් ලබා දීම සහ යහපත් පුරවැසියන් කරන්නේ කෙසේද යන්න පිළිබඳව බවත් ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=95943", "Category": null, "Parent URL": null}