{"Source": "Adaderana", "Timestamp": "March 30, 2016 03:36 pm", "Headline": "මනෝ තිත්තවැල්ලට නව තනතුරක්", "News Content": "සංහිඳියා යාන්ත්‍රණ සම්බන්ධීකරණ ලේකම් කාර්යාලයේ මහලේකම් තනතුර සඳහා මනෝ තිත්තවැල්ල මහතා පත් කර තිබේ.අග්‍රාමාත්‍ය රනිල් වික්‍රමසිංහ මහතා විසින් මෙම පත්කිරීම සිදුකර ඇති බව අග්‍රාමාත්‍ය කාර්යාලය නිවේදනය කළේය.රාජ්‍ය හා පෞද්ගලික අංශයට අයත් විවිධ ආයතනවල ඉහළ මට්ටමේ නායකත්ව තනතුරු හොබවා ඇති මනෝ තිත්තවැල්ල මහතා ජනාධිපති කාර්යාලයේ අධ්‍යක්ෂ ජනරාල්වරයා මෙන්ම ජ්‍යෙෂ්ඨ ජනාධිපති උපදේශකවරයෙකු ලෙස ද කටයුතු කර තිබේ.", "URL": "https://sinhala.adaderana.lk/news.php?nid=58754", "Category": null, "Parent URL": null}