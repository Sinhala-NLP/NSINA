{"Source": "Adaderana", "Timestamp": "June 21, 2013 10:49 pm", "Headline": "බිල්පත් නොගෙවූ හිටපු මන්ත්‍රී 18ට නොතීසි", "News Content": "වසර 2001 සිට 2004 කාලය දක්වා පාර්ලිමේන්තු මන්ත්‍රීවරුන් වශයෙන් සිටියදී මාදිවෙල මන්ත්‍රී නිල නිවාසවල විදුලි හා ජල බිල්පත් නොගෙවූ හිටපු මන්ත්‍රීවරුන් 18 දෙනෙකුට ලබන ජූලි මස 16 දා අධිකරණය හමුවේ පෙනී සිටින ලෙසට නොතීසි නිකුත් කර තිබේ. ගංගොඩවිල දිසා අධිකරණය විසින් එසේ ඔවුන්ට නොතීසි යවන ලෙසට නියෝග කර ඇති බව අද දෙරණ වාර්තාකරු පවසයි. පාර්ලිමේන්තු මහලේකම්වරයාගේ ඉල්ලීමක් පරිදි නීතිපතිවරයා විසින් මෙලෙස ඔවුන්ට නඩු පවරා ඇතැයි සඳහන්ය. 2001 දෙසැම්බර් මස 05 වැනිදා සිට 2004 පෙබරවාරී 07 වැනිදා තෙක් නිල නිවාසවල පදිංචිව සිටියදී ඔවුන් විසින් ගෙවීම පැහැර හැර ඇති බව කියන බිල්පත්වල වටිනාකම පහත පරිදිය. 1. මහීපාල හේරත් රුපියල් - 48,000.00 2. ඩී.එම් බණ්ඩාරනායක රුපියල් - 20,500.00 3. රාසා කුගනේෂ්වරම් රුපියල් - 34,000.00 4. ආර්.එම් සංජීව බණ්ඩාර කවිරත්න රුපියල් - 18,500.00 5. සිරි ආන්ද්‍රා හැන්නදි රුපියල් - 43,500.00 6. සුප්පයියා සතාසිවම් රුපියල් - 71,300.00 7. චන්දන කත්‍රිආරච්චි රුපියල් - 7300.00 8. තිළිණ බංඩාර තෙන්නකෝන් රුපියල් - 4300.00 9. මොහොමඩ් අබ්දුල්ලා මොහොමඩ් මහරුෆ් රුපියල් - 77,200.00 10. මොහොදීන් බාවා අබ්දුල් අසීස් රුපියල් - 35,600.00 11. පූජ්‍ය බද්දේගම සමිත හිමි රුපියල් - 21,500.00 12. උපාලි සමරවීර රුපියල් - 17,000.00 13. ජස්ටින් ගලප්පත්ති රුපියල් - 28,000.00 14. එච්.එම් ලකී ජයවර්ධන රුපියල් - 20,600.00 15. තම්බි මොහොමඩ් තවුෆික් රුපියල් - 31,000.00 16. පියදාස අබේනායක - රුපියල් - 20,000.00 17. ඥාණ මුත්තු ක්‍රිෂ්ණපිල්ලේ රුපියල් - 170,100.00 18. පතිරගේ දොන් අබේරත්න රුපියල් - 44,300.00", "URL": "https://sinhala.adaderana.lk/news.php?nid=35135", "Category": null, "Parent URL": null}