{"Source": "Adaderana", "Timestamp": "March 30, 2011 08:52 am", "Headline": "බහරේන් වලට විදේශ සේවා නියුක්ති කාර්යාලයක්", "News Content": "බහරේන් හි විශේෂ කාර්යාලයක් විවෘත කිරීමට ශ්‍රී ලංකා විදේශ සේවා නියුක්ති කාර්යාංශය පියවර ගෙන තිබේ. එරට ශ්‍රී ලංකාවේ තානාපති කාර්යාලය නොතීබීම හේතුවෙන් මෙම පියවර ගන්නා බව එම කාර්යාංශය සඳහන් කරයි. රැකියා සඳහා ගොස් සිටින ශ්‍රී ලාංකික ශ්‍රමිකයින්ගේ ගැටලු විසදීම සඳහා මැදිහත් වීම , ලංකාවට ලැබෙන රැකියා පුරප්පාඩු සහතික කිරීම සහ ලාංකික ශ්‍රමිකයින්ට අවශ්‍ය සුභසාධන කටයුතු කාර්යක්ෂමව සිදු කිරීම මෙම කාර්යාලය ආරම්භ කිරීමේ අරමුණු බව විදේශ සේවා නියුක්ති කාර්යාංශය පවසයි. ඉදිරි සති 3ක කාලය ඇතුළත මෙම කාර්යාලය විවෘත කෙරෙනු ඇත.", "URL": "https://sinhala.adaderana.lk/news.php?nid=15161", "Category": null, "Parent URL": null}