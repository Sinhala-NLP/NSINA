{"Source": "Adaderana", "Timestamp": "May 10, 2017 07:47 am", "Headline": "එක්සත් සමාජයක් ගොඩනඟන්නට කැපවිය යුතුයි", "News Content": "සත් සිතින් ලොව දකින, මෙත් සිතින් දිවි ගෙවන එක්සත් සමාජයක් ගොඩනගන්නට කැපවිය යුතු බව අග්‍රමාත්‍ය රනිල් වික්‍රමසිංහ මහතා පවසයි. වෙසක් දිනය නිමිත්තෙන් පණිවුඩයක් නිකුත් නිකුත් කරමින් අග්‍රමාත්‍යවරයා මේ බව ප්‍රකාශ කර තිබේ.අග්‍රමාත්‍යවරයා පෙන්වා දෙන්නේ ලෝකවාසි බෞද්ධ ජනතාවගේ පරමපූජනීය ආගමික දිනය වන වෙසක් උත්සවය ආමිස සහ ප්‍රතිපත්ති පූජාවන්හි සම සමව යෙදෙමින් මහත් බැතිබරව සමරන සුවිශේෂි ආගමික උත්සවයක් බවය. මෙවර එක්සත් ජාතීන්ගේ 14 වන ජාත්‍යන්තර වෙසක් දින සැමරුම් උළෙල සහ ලෝක බෞද්ධ සමුළුව පවත්වන්නට හැකි වීම අගනා අවස්ථාවක් බව අග්‍රමාත්‍ය රනිල් වික්‍රමසිංහ මහතා පවසයි.", "URL": "https://sinhala.adaderana.lk/news.php?nid=73016", "Category": null, "Parent URL": null}