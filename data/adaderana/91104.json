{"Source": "Adaderana", "Timestamp": "June 19, 2018 09:04 am", "Headline": "ගසක් කඩා වැටීමෙන් 3ක් ඉස්පිරිතාලේ යයි", "News Content": "අධික වර්ෂාව සහ තද සුළං හේතුවෙන් කුලියාපිටිය - හෙට්ටිපොල මාර්ගයේ කුලියාපිටිය නගරය ආසන්නයේ දී මාර්ගයට ගසක් කඩා වැටීමෙන් සිදුවූ අනතුරකින් පුද්ගලයින් තිදෙනෙකු තුවාල ලබා තිබේ. පොලීසිය සඳහන් කළේ අද(19) අලුයම මාර්ගයට මාර ගසක් කඩා වැටීමෙන් මෙම අනතුර සිදුව ඇති බවයි. අනතුරෙන් වෙළෙඳසැල් දෙකකට සහ නිවාස තුනකට හානී සිදුවී ඇති බව පොලීසිය සඳහන් කළේය. අනතුරෙන් තුවාල ලැබු පුද්ගලයින් තිදෙනෙකු කුලියාපිටිය රෝහලට ඇතුළත් කර ඇති අතර ඉන් දෙදෙනෙකු ප්‍රතිකාර ගෙන රෝහලෙන් පිටව ගොස් ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=91104", "Category": null, "Parent URL": null}