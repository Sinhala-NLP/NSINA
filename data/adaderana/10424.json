{"Source": "Adaderana", "Timestamp": "August 25, 2010 09:09 am", "Headline": "සුදු කොඩි නඩුවේ නඩු භාණ්ඩ කැඳවයි", "News Content": "සුදු කොඩි ප්‍රකාශයට අදාළව හිටපු යුද හමුදාපති සරත් ෆොන්සේකා මහතාට එරෙහිව පවතින නඩු භාණ්ඩ හා ලේඛන සියල්ල කැඳවන ලෙස ත්‍රිපුද්ගල විශේෂ මහාධිකරණ විනිසුරු මඩුල්ල කොළඹ මහේස්ත්‍රාත් අධිකරණයට නියෝග කර තිබේ. අදළ නඩු භාණ්ඩ හා ලේඛන මේ වන විට කොළඹ මහේස්ත්‍රාත් අධිකරණයේ පවතින බව සඳහන් වේ. අදාළ නඩු භාණ්ඩ අතර සරත්‍ ෆොන්සේකා මහතාගේ සුදු කොඩි ප්‍රකාශය ඇතුළත් සන්ඩේ ලීඩර් පුවත්පත් කතුවරියගේ සටහන් පොතක් ද වන බව වාර්තා වේ. සුදු‍ කොඩි ප්‍රකාශය මඟින් රාජ්‍ය ආරක්ෂාව අනතුරේ හෙළන ලදැයි චෝදනා කරමින් නීතීපතිවරයා විසින් මෙම නඩුව පවරා තිබේ.", "URL": "https://sinhala.adaderana.lk/news.php?nid=10424", "Category": null, "Parent URL": null}