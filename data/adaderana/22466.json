{"Source": "Adaderana", "Timestamp": "February 28, 2012 04:11 pm", "Headline": "ඉන්දියාව විශිෂ්ට ජයක් ලබයි", "News Content": "සී.බී කුසලාන තුන්කොන් එක්දින ක්‍රිකට් තරගාවලියේ ශ්‍රී ලංකාව සහ ඉන්දියාව අතර අද(28) හෝබාට්හිදි පැවැති තරගයෙන් ශ්‍රී ලංකාව පරදා කඩුලු 07 ක විශිෂ්ට ජයක් වාර්තා කිරීමට ඉන්දීය කණ්ඩායම සමත්විය. තරගයේ කාසියේ වාසිය දිනූ ඉන්දීය කණ්ඩායමේ නායක මහේන්ද්‍රසිං දෝණි පළමුව පන්දුවට පහරදීමේ අවස්ථාව ශ්‍රී ලංකාව කණ්ඩායමට ලබාදුන්නේය. ඒ අනුව තරගාවලියේ 11 වන තරගය වන අද තරගයේ දී ශ්‍රී ලංකා කණ්ඩායම නියමිත පන්දුවාර 50 තුළ කඩුලු 04 ක් පමණක් දැවී ලකුණු 320 ක් ලබාගත්තේය. පිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 36 පන්දු 04 ක් තුළ කඩුලු 03 ක් පමණක් දැවී ලකුණු 321 ක් රැස්කරමින් තරගයේ ජයග්‍රහණය තහවුරු කිරීමට සමත්විය. ඉන්දීය කණ්ඩායම වෙනුවෙන් විශිෂ්ට ඉනිමක් ක්‍රීඩා කළ විරාත් කොහ්ලි පන්දු 86 ක් තුළ නොදැවී ලකුණු 133 ක් හිමිකරගත්තේය. ශ්‍රී ලංකා කණ්ඩායම වෙනුවෙන් ලසිත් මාලිංග හා ෆර්වේස් මහරුෆ් එක් කඩුල්ල බැගින් දවාගැනීමට සමත්විය.", "URL": "https://sinhala.adaderana.lk/news.php?nid=22466", "Category": null, "Parent URL": null}