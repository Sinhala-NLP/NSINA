{"Source": "Adaderana", "Timestamp": "March 15, 2018 10:57 am", "Headline": " පොලිසියේ රාජකාරිය ගම්වාසීන් බාර ගනියි-එළිවෙනකල් ගම මුර කරන්න ජනතාව පාරට එයි", "News Content": "මාස දෙකක සිටි සොරබියෙන් ජීවත්වෙමින් සිය ආරක්ෂාව ඔවුන් විසින් සකසා ගැනීමේ පුවතක් කඳාන ප්‍රදේශයේ ගම්මාන රැසකින් වාර්තා විය. කදාන වෙලින්ටන් පාර්ක් ගම්මානයේ ආනියාකන්ද මඟුල් පොකුණ ඇතුලු ගම්මාන කිහිපයක කලක සිට සොරකම් රැසක් සිදුවන බවට මහභාගේ පොලිසීයට ගම්වැසියන් විසින් පැමිණිලි ඉදිරිපත් කර තිබුණි. ගම්වාසීන් පවසන්නේ අලුයම කාලයේදි නිවසේවලට ඇතුලුවන සොරුන් සිය වාහනවල කොටස් මෙන්ම නිවෙස් බිද දේපල සොරා ගන්නා බවයි. එහෙත් මෙම ගැටලුව පිළිබඳ පොලිසීය ක්‍රියාත්මක නොවීම හේතුවෙන් ගම්මානය මුර කිරීමේ කටයුතු ප්‍රදේශවාසීන් විසින්ම ආරම්භ කර තිබේ. දැනට පවුල් 1000 ක් පමණ ජීවත් වන කදාන වෙලින්ටන් පාර්ක් ගම්මානයේ සොරුන් ගැවසෙන ආකාරය සී සීටී වී කැමරාවලද සටහන් වී තිබුණි. පවුල් රැසකගේ සුරක්ෂිතභාව තහවුරු කිරීමට මහභාගේ පොලිසීය මැදිහත් නොවීම කණගාටුවට කරුණක් බව ද ඔවුන් පවසයි.", "URL": "https://sinhala.adaderana.lk/news.php?nid=85727", "Category": null, "Parent URL": null}