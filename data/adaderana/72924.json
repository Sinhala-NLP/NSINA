{"Source": "Adaderana", "Timestamp": "May 7, 2017 02:50 pm", "Headline": "ගව ඝාතකාගාරයක් වටලයි", "News Content": "වෙන්නප්පුව, දිවුල්ගහ කුඹුර, මිරිස්සන්කොටුව ප්‍රදේශයේ නීතිවිරෝධීව පවත්වාගෙන ගිය ගව ඝාතකාගාරයක් පානදුර වලාන දූෂණ මර්දන ප්‍රහාරක ඒකකය විසින් වටලා තිබේ.බලපත්‍ර කොන්දේසි උල්ලංඝණය කරමින් මෙම ගව ඝාතකාගාරය දීර්ඝ කාලයක් තිස්සේ පවත්වාගෙන ගොස් ඇති බව පොලීසිය සඳහන් කළේය.මේ සම්බන්ධයෙන් ලැබුණු තොරතුරකට අනුව වලාන දූෂණ මර්දන ප්‍රහාරක ඒකකයේ නිලධාරීන් කණ්ඩායමක් විසින් එම ගව ඝාතකාගාරය වටලා ඇති අතර එහිදී පුද්ගලයින් සිව්දෙනෙකු අත්අඩංගුවට ගෙන තිබේ.එමෙන්ම පරිභෝජනයට නුසුදුසු ඌරුමස් කිලෝග්‍රෑම් 456ක්, ගවයින් සිව් දෙනෙකු, ලොරි රථයක් සහ ආයුධ කිහිපයක් ද එහිදී පොලිස් බාරයට ගෙන ඇති බව සඳහන්වේ.වෙන්නප්පුව ප්‍රදේශයේ පදිංචිකරුවන් වන අත්අඩංගුවට ගත් සැකකරුවන් මාරවිල මහේස්ත්‍රාත් අධිකරණයට ඉදිරිපත් කිරීමට නියමිත අතර වෙන්නප්පුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72924", "Category": null, "Parent URL": null}