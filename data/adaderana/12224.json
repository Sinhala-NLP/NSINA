{"Source": "Adaderana", "Timestamp": "November 18, 2010 08:24 am", "Headline": "ජනපති දිවුරුමත් සමග කැබිනට්ටුවේ වෙනසක් ", "News Content": "ජනපති දෙවන ධුර කාලය සඳහා දිවුරුම්දීමත් සමග වත්මන් ආණ්ඩුවේ අමාත්‍ය මණ්ඩල වෙනසක් සිදුකිරීමට සැලසුම් කර තිබේ. ඒ අනුව නව අමාත්‍ය මණ්ඩලය බොහෝ දුරට ලබන සඳුදා දිනයේ දිවුරුම් දෙනු ඇති බව රජයේ ආරංචි මාර්ග පවසයි. නව සංශෝධනයේදී කැබිනට් මණ්ඩලයට ඇතුළු වීමට තවත් මන්ත්‍රීවරුන් කිහිපදෙනෙකුට අවස්ථාව ලැබෙනු ඇති බව වාර්තා වේ. ප්‍රබල අමාත්‍ය ධුර කිහිපයක් හැරුණු විට අමාත්‍යාංශ රැසක වෙනස්කම් සිදුවනු ඇති අතර පාර්ලිමේන්තු මන්ත්‍රීවරුන් කිහිපදෙනෙකුට නියෝජ්‍ය අමාත්‍ය ධුර හෝ අමාත්‍ය ධුර ලැබෙනු ඇති බව ද සඳහන්ය. කෙසේ වුව ද අදාළ පත්කිරීම් පිළිබඳ මෙතෙක් අවසන් තීරණයක් ගෙන නොමැති බව රජ‍යේ අමාත්‍යවරයෙකු සඳහන් කළේය.", "URL": "https://sinhala.adaderana.lk/news.php?nid=12224", "Category": null, "Parent URL": null}