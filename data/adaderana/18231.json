{"Source": "Adaderana", "Timestamp": "August 22, 2011 11:37 am", "Headline": "ආයතන විසුරුවීමෙන් පසුවත් පත්වීම් ලබාදීලා", "News Content": "පළාත් පාලන ආයතන 23 ක් සඳහා වන ඡන්ද විමසීම සඳහා පළාත් පාලන ආයතන විසුරුවා හැරීමෙන් අනතුරුව ද ඇතැම් පත්වීම් ලබා දී ඇති බවට තොරතුරු වාර්තා වන බවට පැ‍ෆ්රල් සංවිධානය පවසයි. මේ පිළිබඳව මැතිවරණ කොමසාරිස්වරයාට දැනුම් දීමට ඉදිරියේ දී කටයුතු කරන බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මේ අතර ප්‍රධාන දේශපාලන පක්ෂ නාම යෝජනා බාරදීමටත් ප්‍රථම මැතිවරණ ප්‍රචාරණ කටයුතු සිදු කිරීම ද ඇතැම් ප්‍රදේශවලින් වාර්තා වන බව රෝහණ හෙට්ටිආරච්චි මහතා වැඩිදුරටත් කියා සිටියේය. මේ සම්බන්ධයෙන් පොලිසිය කටයුතු කිරීම අත්‍යාවශ්‍ය වන බවත් ඒ තුළින් මැතිවරණ ප්‍රචණ්ඩ ක්‍රියා අවම කර ගැනීමට හැකිවන බව ඔහු පෙන්වා දෙයි.", "URL": "https://sinhala.adaderana.lk/news.php?nid=18231", "Category": null, "Parent URL": null}