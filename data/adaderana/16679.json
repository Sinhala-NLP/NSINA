{"Source": "Adaderana", "Timestamp": "June 10, 2011 05:05 pm", "Headline": "නියමිත අයුරින් පනත ඉවත් කර ගන්නා තුරු විරෝධතා ක්‍රියාත්මකයි", "News Content": "ආණ්ඩුව යෝජනා කර තිබු පෞද්ගලික අංශය සඳහා වන විශ්‍රාම වැටුප් පනත් කෙටුම්පත මෙතෙක් පාර්ලි‍මේන්තු න්‍යාය පුස්ථකයෙන් ඉවත් කිරීමට කටයුතු කර නැතැයි එක්සත් ජාතික පක්ෂය චෝදනා කරයි. එය නියමිත අයුරින් ඉවත් කර ගන්නා තුරු එක්සත් ජාතික පක්ෂය ඊට එරෙහිව කටයුතු කරන බව එම පක්ෂයේ පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා පැවසුවේය. අදාළ පනත් කෙටුම්පත ගෙන එනු ලැබුවේ ජාත්‍යන්තර මූල්‍ය අරමුදලේ අවශ්‍යතා ඉටුකිරීම සඳහා ද යන්න පිළිබඳව මේ වන විට සොයා බලමින් සිටින බව ද හර්ෂ ද සිල්වා මහතා සඳහන් කළේය. ඔහු මේ අදහස් පල කළේ අද(10) පෙරවරුවේ පැවති මාධ්‍ය හමුවකට එක්වෙමිනි.", "URL": "https://sinhala.adaderana.lk/news.php?nid=16679", "Category": null, "Parent URL": null}