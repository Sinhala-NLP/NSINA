{"Source": "Adaderana", "Timestamp": "July 18, 2018 08:03 am", "Headline": " එංගලන්තයට කඩුලු 8ක ජයක්", "News Content": "ඉන්දීය කණ්ඩායම සමඟ පැවති තුන්වන එක්දින ක්‍රිකට් තරඟයේ කඩුලු 08කින් ජය ගැනීමට එංගලන්ත කණ්ඩායම සමත් විය. තරඟය එංගලන්තයේ ලීඩ්ස් හීදී ඊයේ(17) පැවැත්වුණි. කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදීමේ වාරය ඉන්දීය කණ්ඩායමට ලබාදීමට තීරණය කළේය. නියමිත පන්දු වාර 50 අවසානයේ ඉන්දියානුවන් කඩුලු 08ක් දැවී ලකුණු 256ක් රැස් කළේය. නායක විරාත් කෝලි ලකුණු 71යි. ෂිකර් දවාන් ලකුණූ 44යි. පන්දු යැවීමේදී එංගලන්ත කණ්ඩායමේ ඩේවිඩ් විලී සහ අදිල් රෂීඩ් කඩුලු 03 බැගින් දවාගත්තේය. පිළිතුරු ඉනිම සඳහා පන්දුවට පහරදුන් එංගලන්තය පන්දුවාර 44යි පන්දු 03කදී කඩුලු 02ක් පමණක් දැවී ලකුණු 260ක් රැස් කරමින් තරගයේ ජය වාර්තා කළේය. ජෝ රූට් ශතකයක්ද, ඉයන් මෝගන් ලකුණූ 88ක්ද ලබාගත්තේය.", "URL": "https://sinhala.adaderana.lk/news.php?nid=92739", "Category": null, "Parent URL": null}