{"Source": "Adaderana", "Timestamp": "July 30, 2013 08:11 am", "Headline": "රන් කහවනු බව පවසා තහඩු කැබලි විකුණලා", "News Content": "නිධානයකින් ලබාගත් රන් කහවනු බව පවසා රන්පැහැ ගැන්වු තහඩු කැබලි ජාවාරමක නිරත වු පුද්ගලයෙකු අනුරාධපුර පොලීසිය මගින් අත්අඩංගුවට ගෙන තිබේ. අද(30) අලුයම අනුරාධපුර පොතානේගම - දෙකේ කණුව ප්‍රදේශයේ දී සැකකරු අත්අඩංගුවට ගත් බව අනුරාධපුර පොලීසිය සඳහන් කරයි. අත්අඩංගුවට ගන්නා අවස්ථාවේ දී සැකකරු සතුව තිබී රන් පැහැ ගැන්වු ලෝහ කැබලි දහසක් පොලීසිය භාරයට ගෙන ඇත. සැකකරු විසින් ධනවත් පුද්ගලයින් රවටා මෙම ජාවාරම කාලයක සිට සිදුකරගෙන ගොස් ඇති බවට පරීක්ෂණ වලදී අනාවරණය වු බව පොලිසිය පවසයි. අත්අඩංගුවට ගත් සැකකරු අද අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36210", "Category": null, "Parent URL": null}