{"Source": "Adaderana", "Timestamp": "November 12, 2011 03:28 pm", "Headline": "කල්පිටියේ වළ දමා තිබූ හක්බෙල්ලන් ගෝනි 66 ක් හමුවෙයි", "News Content": "කල්පිටිය සරණාගත කඳවුරක් ආශ්‍රිත භූමි‍යේ වළ දමා තිබූ හක්බෙල්ලන් අඩංගු ගෝනි 66 ක් සොයාගෙන තිබේ. මෙම හක්බෙල්ලන් වළදැමීම සම්බන්ධයෙන් සැකපිට පුද්ගලයෙකු ද අත්අඩංගුවට ගෙන ඇති බව පොලිසිය සඳහන් කරයි. ධීවර ආඥා පනත අනුව ඇල්ලීමට හා ළඟතබා ගැනීම තහනම් කර ඇති හක්බෙල්ලන් තොගයක් මෙසේ සොයාගෙන ඇත. මෙම හක්බෙල්ලන් වෙනත් ප්‍රදේශයක‍ට ගෙනයාමට සූදානම් කර ඇති බවටත් සොයාගත් හක්බෙල්ලන්ගේ වටිනාකම මෙතෙක් තක්සේරු කර නොමැති බවත් කල්පිටිය පොලිසිය පැවසීය.", "URL": "https://sinhala.adaderana.lk/news.php?nid=19962", "Category": null, "Parent URL": null}