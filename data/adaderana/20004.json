{"Source": "Adaderana", "Timestamp": "November 14, 2011 03:31 pm", "Headline": "ලන්ඩන් කන්සියුලර් විධායක සභාවට ශ්‍රී ලාංකිකයෙක්", "News Content": "ලන්ඩන් කන්සියුලර් සංගමයේ විධායක සභාවට බ්‍රිතාන්‍යයේ ශ්‍රී ලංකා මහ කොමසාරිස් කාර්යාලයේ ආගමන හා කන්සියුලර් අංශය භාර අමාත්‍ය උපදේශක නීතීඥ චමින්ද කුලරත්න මහතා පත්ව තිබේ. ශ්‍රී ලාංකිකයෙකු ලන්ඩර් කන්සියුලර් සංගමයේ විධායක සභාවට තේරී පත් වූ ප්‍රථම අවස්ථාව මෙය වේ. 1902 වසරේ දී ආරම්භ වූ ලන්ඩන් කන්සියුලර් සංගමය තානාපති සේවයේ නියුතු නිලධාරීන් අතර ප්‍රධානතම හා ගෞරවාන්විත සංවිධානයක් වේ. චමින්ද කුලරත්න මහතා සමඟ මේ විධායක සභාවට තේරී පත් වී ඇති අනෙකුත් රාජ්‍ය තාන්ත්‍රිකයන් නියෝජනය කරනුයේ සයිප්‍රසය, බෙල්ජියම, සී ෂෙල්ස් සහ ලැට්වියා යන රටවල්ය. කුලරත්න මහතා මෙම ධුරයට පත්ව ඇත්තේ වසර 3 ක කාලයක් සඳහාය.", "URL": "https://sinhala.adaderana.lk/news.php?nid=20004", "Category": null, "Parent URL": null}