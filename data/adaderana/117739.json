{"Source": "Adaderana", "Timestamp": "August 29, 2019 09:30 am", "Headline": "ඩොරියාන් සුලිකුණාටුව ගොඩබිමට", "News Content": "නිරන්තරයෙන් සුලිකුණාටුවල බලපෑමෙන් පීඩාවට පත්වන කැරිබියානු දූපත් රාජ්‍යයක් වන පුවර්ට රිකෝ රාජ්‍යය වෙත තවත් සුලිකුණාටුවක බලපෑම් එල්ල වී තිබේ. ඩොරියාන් සුලිකුණාටුව පුවාර්ටරිකෝ රාජ්‍යයේ ගොඩබිම වෙත ඇතුලු වී ඇති බව වාර්තා වෙයි. අධික වේගයෙන් ඒ වෙත හමා ආ මේ සුලිකුණුටුව පළමුවැනි ඛාණ්ඩයේ සුලිකුණාටුවක් ලෙසින් නාමකරණය කිරීමට කලගුණ අංශ කටයුතු කළේය. ගිනිකොනදිග කලාපයෙන් දිවයින වෙත ඇතුලු වූ ඩොරියාන් සුලිකුණාටුවේ ප්‍රබලත්වය පැයට කිලෝ මීටර් 120ක් පමණ වනු ඇතැයි ගණන් බලා තිබේ. එය 2017 වසරේදී එහි ඇතුලු වී මහත් විනාශයක් ගෙනා මාරියා සුලිකුණුටුවට සාපේක්ෂව පහළ අගයක් ගන්නා බව සඳහන්ය. මිලියනයකට ආසන්න පිරිසක් ජීවත්වන පුවර්ටරිකෝ රාජ්‍යය කැරිබියන් දූපත් අතරින් ප්‍රධාන රාජ්‍යයකි. 2017 වසරේදී මාරියා කුණාටුවේදීය. එහිදී සමස්ත දිවයිනටම බලපාන ආකාරයෙන් එහි විදුලියද විසන්ධි වූ අතර ඉන් සිදුවූ හානියෙන් ගොඩඒමට තවමත් ඔවුන්ට නොහැකි වී තිබේ. එසේ තිබියදී ඩොරියාන් සුලිකුණාටුව රටට ඇතුලුවීම සම්බන්ධයෙන් රටවැසියන් දැඩි සේ බියට හා අපහසුතාවට පත්ව සිටින බව විදෙස් වාර්තා පවසයි.", "URL": "https://sinhala.adaderana.lk/news.php?nid=117739", "Category": null, "Parent URL": null}