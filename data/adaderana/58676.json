{"Source": "Adaderana", "Timestamp": "March 28, 2016 12:32 pm", "Headline": "අම්බලන්ගොඩ වෙඩි තැබීමක්-1ක් මරුට", "News Content": "අම්බලන්ගොඩ ධීවර වරායේ සිදු වූ වෙඩි තැබීමකින් පුද්ගලයෙකු මිය ගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.මීට සුළු වේලාවකට පෙර සිදු වූ වෙඩි තැබීමකින් මෙලෙස මිය ගොස් ඇත්තේ ව්‍යාපාරිකයෙකු බව සඳහන්ය.අම්බලන්ගොඩ ධීවර වරායට යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදු කර පළා ගොස් ඇති බව පොලීසිය පවසයි.මෙම පුද්ගලයා බෝට්ටු හිමිකරුවෙකු බව පැවසෙන අතර බරපතළ තුවාල ලබා බලපිටිය රෝහලට ඇතුළත් කිරීමෙන් පසු මිය ගිය බව සඳහන්ය. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර පරීක්ෂණ සිදු කරයි.ඡායා රූ-දීපාල් ද සිල්වා", "URL": "https://sinhala.adaderana.lk/news.php?nid=58676", "Category": null, "Parent URL": null}