{"Source": "Adaderana", "Timestamp": "October 27, 2017 05:07 pm", "Headline": " දවසකට ලන්ච් ෂීට් මිලියන 20ක්-පොලිතින් කවර මිලියන 15ක්  භාවිතා කරනවා ", "News Content": "පොලිතින් භාවිතය පිළිබඳ මෙරට ජනතාවගේ ආකල්පවල කඩිනම් වෙනසක් සිදුවිය යුතු බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය පවසයි. පොලිතින් ආහාර දවටන මිලියන 20ක් සහ පොලිතින් කවර මිලියන 15ක පමණ ප්‍රමාණයක් දිනකට භාවිත කිරීමට ජනතාව පෙළඹී සිටින බව එම ආයතනය පවසයි. එමඟින් සමාජ පාරිසරික සහ සෞඛ්‍ය ගැටළු ගණනාවක් පැන නැගී ඇති බව එම ආයතනය පෙන්වා දෙයි. පොලිතින් දවටන නිසා ජලය බැස යන මාර්ග අවහිර වීමෙන් ක්ෂණික ගංවතුර තත්ත්වය ඇති වීම, කෘෂිකාර්මික කටයුතුවල දි යොදවන පොහොර අපේක්ෂිත අයුරින් ශාකවලට නොලැබීම සහ පසෙහි සමතුලිතතාවය වෙනස් වීම සිදුවන බව එම ආයතනය පවසයි. පොලිතින් භාවිතය සහ ඒ සඳහා යොදාගත හැකි විකල්ප ක්‍රම පිළිබද සිදුකරනු ලැබු පර්යේෂණවලදී මේ පිළිබඳව තොරතුරු අනාවරණය වූ බව හෙක්ටර්කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය සඳහන් කළේය.", "URL": "https://sinhala.adaderana.lk/news.php?nid=79202", "Category": null, "Parent URL": null}