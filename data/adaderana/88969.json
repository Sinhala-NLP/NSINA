{"Source": "Adaderana", "Timestamp": "May 12, 2018 12:13 pm", "Headline": " ජනපති ඉරානේ යයි", "News Content": "ජනාධිපති මෛත්‍රීපාල සිරිසේන මහතා දින දෙකක නිල සංචාරයක් සඳහා අද(12)දින දහවල් ඉරානයේ ටෙහෙරාන් බලා පිටත්ව ගියේය . ඔහු සමඟ දූත පිරිස 10 ක් පමණ මෙම සංචාරය සඳහා එක් වී සිටියහ. ඔවුන් කටාර් ගුවන් සේවයේ Q.R.- 665 (කිව්.ආර්.- 665 ) දරණ ගුවන් යානයෙන් 5/12 දින දහවල් 11.50 ට පමණ කටුනායක ගුවන් තොටුපොළෙන් පිටත්ව ගියහ. ඉරාන ජනාධිපති හසන් රුහානි මහතාගේ විශේෂ ආරාධනයකට අනුව ජනාධිපතිවරයා මෙම සංචාරයේ නිරත වන අතර දෙදිනක් ජනාධිපතිවරයා ඉරානයේ රැඳී සිටීමට නියමිතය. ජනාධිපති මෛත්‍රීපාල සිරිසේන මහතා සහ ඉරාන ජනාධිපතිවරයා අතර නිල හමුව හෙට දිනයේ පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=88969", "Category": null, "Parent URL": null}