{"Source": "Adaderana", "Timestamp": "April 10, 2018 06:33 am", "Headline": "අකුණු සැර වැදී නිවසකට හා පුද්ගලයින් 5කට තුවාල", "News Content": "කොත්මලේ - වෙදමුල්ලවත්ත, රම්බොඩ ප්‍රදේශයේ අකුණු සැර වැදීම හේතුවෙන් නිවසකට හානි සිදුව තවත් පුද්ගලයින් 5‍ ‍දෙනෙකුට තුවාල ලබා ඇති බව පොලීසිය පවසයි. ඊයේ(09) සවස 5.45ට පමණ මෙය සිදුව තිබේ. අකුණු සැර වැදීමෙන් ගසක අතු කඩා වැටී නිවසට හානි සිදුව ඇත. එම අවස්ථාවේ දී ඇති වු කම්පනය හා සුළු තුවාල නිසා නිවසේ සිටි පුද්ගලයින් පස් දෙනෙකු කොත්මලේ ‍රෝහලට ඇතුළත් කර ප්‍රතිකාර ලබන බව ද පොලීසිය වැඩිදුරටත් පවසයි. තුවාලකරුවන් වයස අවුරුදු 29,07,12,09 හා 07 යන වයස්වල පිරිමි පුද්ගලයෙක් හා ගැහැණු 4 ක් වන බව පොලීසිය සඳහන් කරයි. කොත්ම‍ලේ පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=87206", "Category": null, "Parent URL": null}