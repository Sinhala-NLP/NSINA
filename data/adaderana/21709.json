{"Source": "Adaderana", "Timestamp": "January 28, 2012 01:41 pm", "Headline": "මේ දවස්වල සන්සුන් පිළිවෙතක් ගෙනියනවා - මර්වින් ", "News Content": "තමා මේ වන විට සන්සුන් පිළිවෙතක් අනුගමනය කරමින් සිටින බව මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා පවසයි. බණ දහමට ගරු කරමින් ජනාධිපතිවරයා තමන් වෙත පැවරූ රාජකාරී තමන් මේ වන විට ඉටුකරමින් සිටින බව මර්වින් සිල්වා මහතා සඳහන් කරයි. මහජන සබඳතා සහ මහජන කටයුතු අමාත්‍යාංශය බම්බලපිටියේ ස්ථාපනය කිරීම වෙනුවෙන් අද(28) පෙරවරුවේ පැවති උත්සවයට සහභාගීවෙමින් අමාත්‍යවරයා මේ අදහස් පළ කළේය. දැනට පවතින විරෝධතාවයන් ක්‍රෝධය, වෛරය මුල්කරගනිමින් සිදුකරන කිසිදු අධිෂ්ඨානයකින් තොර විරෝධතා බව හෙතෙම එහිදී ප්‍රකාශ කළේය. ජනාධිපතිවරයාගේ කීර්ති නාමයට හානි නොවන අයුරින් තමන් වෙත පැවරූ රාජකාරි ඉටුකරන බව ද අමාත්‍යවරයා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=21709", "Category": null, "Parent URL": null}