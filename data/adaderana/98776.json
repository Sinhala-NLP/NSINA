{"Source": "Adaderana", "Timestamp": "November 6, 2018 04:15 pm", "Headline": "ඉන්දියාවේ තවත් දූෂණයක් සීඝ්‍රයෙන් ඉහළට", "News Content": "පවතින අයහපත් කාලගුණය සහ පිඳුරු දහනය කිරීමෙන් වායුගෝලයට එක්වන වායු හේතුවෙන් ඉන්දියාවේ උතුරු ප්‍රදේශයේ වායු දූෂණය සීඝ්‍ර ලෙස ඉහළ ගොස් තිබේ. වායුගෝලයේ පවතින කුඩා අංශු මට්ටම ඉහළ යාමෙන් ප්‍රදේශවාසීන්ට පෙනහළු ආශ්‍රිත රෝග ඇතුළු සෞඛ්‍ය ගැටළු රැසක් මතුවීමේ අවධානමක්ද පවතින බව බලධාරීන් පවසයි. එමෙන්ම වඩාත් කාර්යබහුල ප්‍රදේශවල ඉහළ අහසේ මීදුම් ආවරණයක් නිර්මාණය වී ඇති ආකාරයද දක්නට ලැබේ. ලොව වඩාත්ම වායු දූෂණයට ලක්වූ අතර නවදිල්ලිය පසුවන්නේ හයවන ස්ථානයේයි. මෙම තත්ත්වය පාලනය කිරීමට බලධාරීන් පසුගිය කාලය තුළ විවිධ ක්‍රියාමාර්ග ගනු ලැබීය. පිදුරු දහනය තහනම් කිරීම ඒ අතරින් ප්‍රමුඛ වන අතර නවදිල්ලියට නව රථවාහන සැලසුමක් ගෙන ඒමටත් ඔවුන්ගේ අවධානය යොමුවී තිබේ.", "URL": "https://sinhala.adaderana.lk/news.php?nid=98776", "Category": null, "Parent URL": null}