{"Source": "Adaderana", "Timestamp": "October 27, 2010 08:41 am", "Headline": "රිසානා එල්ලන්න එපා -ජාත්‍යන්තර ක්ෂමා ආයතනය පවසයි", "News Content": "ශ්‍රී ලාංකික ශෘහසේවිකා රිසානා නෆීත් එල්ලා මරා දැමීම සෞදි ආරාබි අබ්දුල්ලා රජු සහ අභ්‍යන්තර කටයුතු අමාත්‍යවරයා මැදිහත් වී වහා නවතා දැමිය යුතු බව ජාත්‍යන්තර ක්ෂමා සංවිධානය පවසයි. 17 වියෙහි පසු වූ අදාළ කාන්තාව අතින් සිදු වූ බවට සැලකෙන අපරාධයක් සම්බන්ධයෙන් මරණ දඬුවම ලබා දීම යුක්ති සහගත නොවන බව එම සංවිධානය පෙන්වාදෙයි. බාල වයස්කරුවන් අපරාධ‍ චෝදනා වලට වැරදිකරුවන් බවට පත් කරමින් එල්ලා මැරීමට නියෝග ලබා දෙන රටවල් 3ක් ලෝකයේ පවතින අතර සෞදි අරාබිය ද එයින් එක් රටක් බව ජාත්‍යන්තර ක්ෂමා සංවිධානය පවසයි. 2009 වසරේ දී සෞදි අරාබිය පුද්ගලයින් 53 දෙනෙකු එල්ල මරා දමා ඇති බව ජාත්‍යන්තර ක්ෂමා සංවිධානය වැඩිදුරටත් කියා සිටියි. කෙසේ වෙතත් රිසානා නෆීත්ට ලබා දී ඇති මරණ දඬුවම ඉවත් කර ඇයට සමාව ලබා දෙන ලෙස ජනාධිපති මහින්ද රාජපක්ෂ මහතා ද සෞදි අරාබි රජයෙන් ඉල්ලා තිබේ.", "URL": "https://sinhala.adaderana.lk/news.php?nid=11760", "Category": null, "Parent URL": null}