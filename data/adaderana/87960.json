{"Source": "Adaderana", "Timestamp": "April 24, 2018 05:25 pm", "Headline": "  උදයංග වීරතුංග අත්අඩංගුවට අරන් තියෙන්නේ ඩුබායිහිදී සිදු වූ වරදකට-එරට නීතිය අනුව", "News Content": "රුසියාවේ හිටපු ශ්‍රී ලංකා තානාපති උදයංග වීරතුංග මහතා අත්අඩංගුවට ගෙන ඇත්තේ ඩුබායිහිදී සිදු වූ වරදකට ඒ රටේ නීතියට අනුව බව පොලිස්පති පූජිත් ජයසුන්දර මහතා පවසයි. නීතිය හා සාමය සහ දක්ෂිණ සංවර්ධන අමාත්‍යාංශය විසින් අද(24) දින කොළඹ දී පැවැත් වු සුහද මාධ්‍ය හමුවකට එක්වෙමින් ඔහු මෙම අදහස් පළ කළේය. එම රටේ නීතිය අනුව එම රටේ තත්ත්වයන් තුළ එරට බලධාරීන් විසින් ඔහු අත්අඩංගුවට ගැනීම සිදු කර තිබේ. උදයංග වීරතුංග මහතා සම්බන්ධයෙන් දේශීය වශයෙන් ඇති කාර්යය භාරය ගැන පරීක්ෂණ සිදු කිරීම සඳහා ඔහුව මෙරටට ගෙන්වා ගැනීමට අවශ්‍ය බවද ඒ මහතා කියා සිටියේය. ඒ සඳහා සාක්ෂි ගොනු කර ගැනීමට මෙන්ම ප්‍රකාශ සටහන් කර ගැනීම මෙන්ම සිද්ධීන් වශයෙන් සාක්ෂි ගොනු කර අදාළ පරීක්ෂණ සිදු කිරීමට ඔහු මෙරටට ගෙන්වා ගැනීම සඳහා අනෙකුත් ක්‍රියා මාර්ගයන් ගන්නා බවද ඒ මහතා පැවසීය. එහිදී මේ හා සම්බන්ධයෙන් කටයුතු කරන්නේ රටවල් අතර පවතින අවබෝධය අනුව බවත්, ඒ මහතා මෙරටට ගෙන්වා ගැනීම ගැන කටයුතු කළ යුත්තේද ඒ අනුව බවත් ඒ මහතා කියා සිටියේය. මෙවැනි සිද්ධීන් සම්බන්ධයෙන් ජාත්‍යන්තර පොලීසිට යම් යම් එකඟතාවයන් ඇති බවත්, ඒ අනුව ඒ මත මේ ඉල්ලීම සිදු කරන බවත් ඔහු පැවසීය. උදයංග වීරතුංග මහතා පිළිබඳව නිල නිවේදනයක් නිකුත් කළ බවත්, මෙවැනි බැරෑරුම් ප්‍රශ්නයන් පිළිබඳව සොයා බැලීමට මෙන්ම ක්‍රියාත්මකවීම ජාත්‍යන්තර පොලීසියේ අංශයක් මෙරටද ක්‍රියාත්මත බවත්, ඒ හරහා ඉන්ටපෝල් වරෙන්තුවක් නිකුත් කර ඇති බව ඒ මහතා කියා සිටයේය. එනම් ඒ පිළිබඳව කරුණු ඉදිරිපත් කර එම කරුණු පිළිබඳව සොයා බලා ජාත්‍යන්තර පොලීසිය හරහා මෙම රතු නිවේදනයක් නිකුත් කර ඇත. ඒ තත්ත්වයන් මත අවශ්‍යතාවය මත ඔහුව මෙරටට ගෙන්වා ගැනීමට ඩුබායි අභ්‍යන්තර නීති මෙන්ම එම රටේ කැමැත්ත අවශ්‍ය බවද ඒ මහතා කියා සිටියේය. උදයංග වීරතුංග මහතා මෙරටට එවනවාද නැද්ද යන්න ඔවුන් විසින් තීරණය කරනු ලබන බවත්, මේ සම්බන්ධයෙන් ක්‍රියාත්මක වනවාද නැද්ද යන්න පිළිබඳව ඔවුන්ට තීරණයක් ගැනීමට හැකියාවක් ඇති බවද ඒ මහතා කියා සිටියේය. ඒ සඳහා බලපෑමක් කිරීමට මෙරටට හැකියාවක් නොමැති බවත්, කළ හැක්කේ විදේශ කටයුතු අමාත්‍යංශය මෙන්ම එම සබඳතාවක් හරහා ඒ පිළිබඳව ඒත්තු ගැන්වීමක් බවද ඒ මහතා පැවසීය. එහිදී “ අපි පුළුවන් තරම් ඒත්තු ගන්නනවා ජාතික වශයෙන් අපිට තියෙන තත්ත්වය හා එම පරීක්ෂණ සඳහා එයාව අවශ්‍ය බව “ යනුවෙන් ද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=87960", "Category": null, "Parent URL": null}