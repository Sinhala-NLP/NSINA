{"Source": "Adaderana", "Timestamp": "March 24, 2018 07:22 am", "Headline": "‍කැලිඩෝ වෙරළ තීරයේ ඛාදනය වැලැක්වීමට ඉක්මනින් පියවර ගන්න", "News Content": "කළුතර ගං මෝය තදාසන්න කැලිඩෝ වෙරළ තීරයේ ඛාදනය වැලැක්වීම සදහා ඉක්මනින් පියවර ගන්නා ලෙස වරාය හා නාවික කටයුතු අමාත්‍ය මහින්ද සමරසිංහ මහතා නිලධාරීන්ට උපදෙස් ලබා දී තිබේ. කළුතර දිස්ත්‍රික් කමිටු රැස්වීමේදී වෙරළ සංරක්ෂණ දෙපාර්තමේන්තුවේ නිලධාරීන්ට අමාත්‍යවරයා විසින් උපදෙස් ලබාදී ඇති බව වරාය හා නාවික කටයුතු අමාත්‍යාංශය සඳහන් කළේය. සංරක්ෂණ කටයුතුවල පළමු අදියර සඳහා රුපියල් මිලියන 05 ක මුදලක් වෙන් කර ඇති බව එම අමාත්‍යාංශය සඳහන් කළේය. එහි කටයුතු අද (24) දින සිට ආරම්භ කිරීමට විෂය භාර අමාත්‍ය මහින්ද සමරසිංහ මහතා විසින් වෙරළ සංරක්ෂණ දෙපාර්තමේන්තුවේ නිලධාරීන්ට උපදෙස් ලබා දී ඇති බව සඳහන්ය.", "URL": "https://sinhala.adaderana.lk/news.php?nid=86237", "Category": null, "Parent URL": null}