{"Source": "Adaderana", "Timestamp": "January 23, 2012 03:51 pm", "Headline": " විභාග ගැටලු වෙනුවෙන් දෙපාර්තමේන්තුවෙන් දුරකථන අංකයක්", "News Content": "විභාග ගැටලු සම්බන්ධයෙන් දැනුම් දීම සඳහා විශේෂ දුරකථන අංකයක් ලබා දීමට විභාග දෙපාර්තමේන්තුව පියවර ගෙන තිබේ. ඒ අනුව අද දින සිට ක්‍රියාත්මක වන පරිදි මෙම දුරකථන අංකය හඳුන්වා දී ඇති බව විභාග දෙපාර්තමේන්තුවේ ප්‍රකාශකයෙක් සඳහන් කළේය. ඒ අනුව මින් ඉදිරියට 1911 අංකයට ඇමතීමෙන් විභාග ගැටලු සම්බන්ධයෙන් දැනුම් දීමට හැකි බව විභාග දෙපාර්තමේන්තුව ප්‍රකාශ කරයි. පසුගිය අධ්‍යයන පොදු සහතික පත්‍ර උසස් පෙළ විභාගයේ ඇති වූ ගැටලුකාරී තත්ත්වය සම්බන්ධයෙන් සොයා බැලීමට ජනාධිපති මහින්ද රාජපක්ෂ මහතා විසින් පත් කළ කමිටුව සිදු කළ යෝජනාවකට අනුව මෙම පියවර ගෙන තිබේ. ඒ අනුව පසුගිය විභාගවල ගැටලු පිළිබඳව මෙන්ම ඕනෑම විභාග ගැටලුවක් පිළිබඳව මෙම දුරකථන අංකය ඔස්සේ තොරතුරු ලබා ගැනීමට අවස්ථාව හිමි වේ.", "URL": "https://sinhala.adaderana.lk/news.php?nid=21586", "Category": null, "Parent URL": null}