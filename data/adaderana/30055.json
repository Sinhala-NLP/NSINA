{"Source": "Adaderana", "Timestamp": "December 18, 2012 10:31 am", "Headline": "අමෙරිකාවේ ගිනි අවි භාවිතා කිරීමේ සංශෝධන", "News Content": "අමෙරිකාවේ ගිනි අවි භාවිත කිරීම සඳහා පවතින නීති සංශෝධනය කළ යුතු බවට යෝජනා වී තිබේ. අමෙරිකාවේ සෙනට් සභිකයින් දෙදෙනෙකු අදාළ යෝජනාව ඉදිරිපත් කර ඇති බවයි විදෙස් මාධ්‍ය වාර්තා පවසයි. පසුගියදා අමෙරිකාවේ කනෙක්ටිකට් ප්‍රදේශයේ පෙර පාසලක සිදුවු වෙඩි තැබීමකින් ළමුන් විසි දෙනෙකු ඇතුළු පුද්ගලයින් 26 දෙනෙකු ජීවිතක්ෂයට පත් විණි. මෙම වෙඩි තැබීමත් සමග එරට ගිනි අවි භාවිත කිරීමේ නීති සංශෝධනය කළ යුතු බවට බොහෝ දෙනාගේ මතය වී ඇත. කඩිනමින් පවතින නීති වෙනස් නොකළහොත් ඉදිරියේ දී මෙවැනිම සිදුවීම් සිදුවිය හැකි බව අදාළ මන්ත්‍රීවරුන් දෙදෙනා සෙනට් සභාවට දැනුම් දී තිබේ. මෙම ප්‍රහාරයෙන් තමන් දැඩි ලෙස කම්පාවට පත් වු බව වෙඩි තැබීමේ සිද්ධිය සම්බන්ධයෙන් මාධ්‍ය වෙත අදහස් දැක්වු අමෙරිකානු ජනාධිපති බැරැක් ඔබාමා ප්‍රකාශ කළේය.", "URL": "https://sinhala.adaderana.lk/news.php?nid=30055", "Category": null, "Parent URL": null}