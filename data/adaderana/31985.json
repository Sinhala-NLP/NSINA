{"Source": "Adaderana", "Timestamp": "February 28, 2013 09:48 am", "Headline": "පිටුවහල් කිරීම නවතන්න!", "News Content": "සරණාගතයින් ලෙස බ්‍රිතාන්‍යයේ රැඳී සිටි ශ්‍රී ලාංකිකයින් පිරිසක් එරටින් පිටුවහල් කිරීම නතර කරන ලෙස එංගලන්ත මහාධිකරණය නියෝග කර තිබේ. අද (28) දිනයේ මෙම ශ්‍රී ලාංකිකයින් පිරිස එරටින් පිටුවහල් කිරීමට නියමිතව තිබූ බව විදෙස් මාධ්‍ය වාර්තා කරයි. ශ්‍රී ලාංකික සරණාගතයින් 15 දෙනෙකු මෙලෙස බ්‍රිතාන්‍යයෙන් පිටුවහල් කිරීමට එරට රජය තීරණය කර තිබිණි. තමන්ට යළි ශ්‍රී ලංකාවට යාමට නොහැකි බැවින් එංගලන්තයේ රැඳී සිටීමට අවසර ලබා දෙන ලෙස අදාළ සරණාගතයින් පිරිස අධිකරණයෙන් ඉල්ලා සිටියේය. ඒ අනුව ඔවුන් පිටුවහල් කිරීම තාවකාලිකව නතර කරන ලෙස එංගලන්ත මහාධිකරණය නියෝග කර තිබේ.", "URL": "https://sinhala.adaderana.lk/news.php?nid=31985", "Category": null, "Parent URL": null}