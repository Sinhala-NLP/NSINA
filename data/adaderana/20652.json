{"Source": "Adaderana", "Timestamp": "December 13, 2011 01:00 pm", "Headline": "රනිල්ගේ තනතුර දෙකඩ කිරීමේ යෝජනාවක්", "News Content": "විපක්ෂනායක තනතුර හා පක්ෂ නායක තනතුර සදහා දෙදෙනෙකු පත්කිරීම සම්බන්ධයෙන් යෝජනාවක් ගෙන ඒමට බලාපොරොත්තු වන බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා සඳහන් කරයි. පාක්ෂිකයින් ඉල්ලනු ලබන්නේ පක්ෂයෙ සමගිය බවත්, කිසිවෙකු හෝ ඉවත්කිරීම, කොන්කිරීම පාක්ෂිකයින් බලාපොරොත්තු නොවන බව ද ඒ මහතා පෙන්වාදෙයි. මල්වතු අස්ගිරි මහානායක හිමිවරුන් අද(13) බැහැ දැකීමෙන් අනතුරුව මාධ්‍ය වෙත අදහස් දක්වමින් ලක්ෂ්මන් කිරිඇල්ල මහතා මේ අදහස් පළ කළේය. ශක්තිමත් විපක්ෂයක් රට තුළ ගොඩනඟා ජනතා අපේක්ෂාවන් ඉටු කිරීම එක්සත් ජාතික පක්ෂයේ ප්‍රධාන අභිප්‍රාය යැයි එම අවස්ථාවට එක්වූ එම පක්ෂයේ නියෝජ්‍ය නායක කරු ජයසූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=20652", "Category": null, "Parent URL": null}