{"Source": "Adaderana", "Timestamp": "May 26, 2018 12:24 pm", "Headline": "අන්තරේ කොතලාවල ආරක්ෂක විද්‍යාල පනත ගැන ජවිපය සමඟ අද සාකච්ඡා කරයි", "News Content": "කොතලාවල ආරක්ෂක විද්‍යාල පනත සම්බන්ධයෙන් අද (26) දිනයේ ජනතා විමුක්ති පෙරමුණ සමඟ සාකච්ඡා කිරීමට බලාපොරොත්තු වන බව අන්තර් විශ්ව විද්‍යාල ශිෂ්‍ය බල මණ්ඩලය පවසයි. පෞද්ගලික විශ්ව විද්‍යාල ආරම්භ කිරීමේ අරමුණින් රජය ගනු ලබන ක්‍රියාමාර්ග පරාජයට පත් කිරීම සඳහා දේශපාලන පක්ෂ දැනුවත් කිරීමට අන්තර් විශ්ව විද්‍යාල ශිෂ්‍ය බල මණ්ඩලය තීරණය කර තිබේ. ඒ අනුව එම දැනුවත් කිරීමේ වැඩසටහනේ දෙවන අදියර අද දිනයේ මෙලෙස පැවැත්වෙන බව අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු ලහිරු වීරසේකර සදහන් කළේය.", "URL": "https://sinhala.adaderana.lk/news.php?nid=89848", "Category": null, "Parent URL": null}