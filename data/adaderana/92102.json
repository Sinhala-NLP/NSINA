{"Source": "Adaderana", "Timestamp": "July 6, 2018 06:06 pm", "Headline": "පෑලියගොඩදි කන්ටේනර් රථයක තිබූ ඇමෝනියා වායු ටැංකියක් පුපුරා යයි", "News Content": "පෑලියගොඩ, මත්ස්‍ය අලෙවි සැල අසලදී කන්ටේනර් රථයක තිබූ ඇමෝනියා වායුව අඩංගු ටැංකියක් පුපුරා ගොස් තිබේ. අද පස්වරු 04.00ට පමණ අදාල පිපිරීම සිදුව ඇති බව පොලීසිය සඳහන් කළේය. අදාල කන්ටේනර් රථය එම ස්ථානයේ නවතා රියදුරු සහ රිය සහයකවරයා දිවා ආහාරය ගැනීම සඳහා ගොස් ඇති අතර එම අවස්ථාවේදී අදාල පිපිරීම සිදුව ඇත. පිපිරීම හේතුවෙන් කිසිවෙකුට අනතුරක් සිදුව නොමැති බව පොලීසිය සඳහන් කළේය. පෑලියගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදු කරනු ඇති.", "URL": "https://sinhala.adaderana.lk/news.php?nid=92102", "Category": null, "Parent URL": null}