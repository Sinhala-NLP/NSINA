{"Source": "Adaderana", "Timestamp": "December 4, 2016 10:04 am", "Headline": "  අපරාධ රැසක සැකකරුවන් 5ක් කොටු ", "News Content": "යාපනය සහ කෝපායි ප්‍රදේශවල විවිධ අපරාධ සිදුකළ පුද්ගලයන් පස් දෙනෙකු අත්අඩංගුවට ගෙන තිබේ. කෝපායි පොලීසිය විසින් යාපනය, උරුම්පිරායි ප්‍රදේශයේ දී සැකකරුවන් අත්අඩංගුවට ගෙන ඇති අතර ඔවුන් සතුව තිබූ යතුරුපැදියක් තියුණු ආයුධ කිහිපයක් සහ මුහුණු ආවරණ දෙකක් පොලිස් බාරයට ගෙන ඇති බව වාර්තා වෙයි. සැකකරුවන් අතර අවුරුදු 16ක සහ 17ක තරුණයින් දෙදෙනෙකු ද වෙයි.පොලීසිය පැවසුවේ අදාළ සැකකරුවන් මුහුණු ආවරණය කරගනිමින් යාපනය කොන්ඩාවිල් ප්‍රදේශයේ ව්‍යාපාරික ස්ථානයකට ඇතුළු වී එයට අලාභහානී සිදුකර ඇති බවයි. කෝපායි චුන්නාකම්, උරුම්පිරායි සහ යාපනය ප්‍රදේශවල පදිංචි එම සැකකරුවන් සිදුකළ අපරාධ පිළිබඳ වැඩිදුර විමර්ශන ක්‍රියාත්මකය.", "URL": "https://sinhala.adaderana.lk/news.php?nid=66693", "Category": null, "Parent URL": null}