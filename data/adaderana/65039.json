{"Source": "Adaderana", "Timestamp": "October 14, 2016 08:13 am", "Headline": " කොළඹ වරාය ප්‍රදේශය ආශ්‍රිත රථ වාහන තදබදයක්", "News Content": "කොළඹ වරාය ප්‍රදේශය ආශ්‍රිත ප්‍රදේශවල බහලුම් රථ නවතා තැබීම හේතුවෙන් දින කිහිපයක සිට අධික රථ වාහන තදබදයක් පවතියි.මීගමුව පාර, නුවර පාර සහ කොළඹ අවිස්සාවේල්ල පාර දිවා කාලයේ අවහිරවීම හේතුවෙන් විශාල පිරිසක් දුෂ්කරතාවට පත්ව සිටියි.මේ සම්බන්ධයෙන් අදහස් දැක්වූ ලංකා වාප්පු සේවා සංගමය පෙන්වා දෙන්නේ බහලුම් පරීක්ෂණ කටයුතු ප්‍රමාදවීම හේතුවෙන් මෙම තත්ත්වය උද්ගතවී ඇති බවයි.බහලුම් මුදා හැරෙන්නේ රේගු පරීක්ෂාවකින් අනතුරුව වන අතර ඒ සඳහා වැඩි කාලයක් ගත වෙයි.මේ හේතුවෙන් බහලුම් රථ සේවකයින්ට අමතර කාලයක් වරාය ආශ්‍රිතව රැදී සිටීමට සිදුව තිබේ.මෙම තත්ත්වය මගහැරවීමට රේගු පරීක්ෂණ වරාය භූමිය තුළම සිදු කිරීම ඇතුළු යෝජනා කිහිපයක් ඉදිරිපත් කර ඇති බව ලංකා වාප්පු සේවා සංගමයේ ප්‍රධාන ලේකම් බී.අයි ආබ්දීන් මහතා ප්‍රකාශ කළේය.", "URL": "https://sinhala.adaderana.lk/news.php?nid=65039", "Category": null, "Parent URL": null}