{"Source": "Adaderana", "Timestamp": "August 13, 2011 08:54 am", "Headline": "පුහුණුකරුවන් ලියාපදිංචිය 31 තෙක් දීර්ඝ කරයි", "News Content": "දිවයිනේ දැනට ක්‍රීඩා පුහුණුකරුවන් ලෙස කටයුතු කරන පුද්ගලයන් ලියාපදිංචිවීමට ලබාදී තිබූ කාලසීමාව මේ මස 31 වන දින දක්වා දීර්ඝ කර තිබේ. නිවැරදි තාක්ෂණික දැනුමක් සහ විධිමත් පුහුණු වැඩසටහනක් යටතේ ක්‍රීඩකයින් පුහුණු කිරීම පුහුණුකරුවන් ලියාපදිංචි කිරීමෙන් අපේක්ෂා කරන බව ක්‍රීඩා අමාත්‍යාංශය සඳහන් කරයි. ක්‍රීඩා අමාත්‍යාංශයේ ලියාපදිංචි නොවූ පුද්ගලයන්ට පුහුණුකරුවන් ලෙස කටයුතු කිරීම ඉදිරියේ දී තහනම් කරන බව ද අමාත්‍යාංශය පවසයි. මේ අතර මෙරට පළමු වරට පැවැත්වෙන දකුණු ආසියාතික වෙරළබඩ ක්‍රීඩා උළෙල සඳහා සියලු කටයුතු සූදානම් බව ක්‍රීඩා අමාත්‍යාංශය පවසයි.", "URL": "https://sinhala.adaderana.lk/news.php?nid=18028", "Category": null, "Parent URL": null}