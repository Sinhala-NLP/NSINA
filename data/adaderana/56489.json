{"Source": "Adaderana", "Timestamp": "January 20, 2016 11:17 am", "Headline": "අගමැති ආවම බලමු!", "News Content": "එම්.කේ.ඒ.ඩී.එස් ගුණවර්ධන මහතාගෙන් හිස්වූ පාර්ලිමේන්තු අසුන සඳහා නව අයෙකු පත්කිරීම අග්‍රාමාත්‍ය රනිල් වික්‍රමසිංහ මහතා දිවයිනට පැමිණි පසු සිදුකරන බව එජාප මහලේකම්, මහමාර්ග හා අයෝජන ප්‍රවර්ධන අමාත්‍ය කබීර් හෂීම් මහතා පවසයි.ජාතික ලැයිස්තුවෙන් පාර්ලිමේන්තුවට තේරී පත්වූ එම්.කේ.ඒ.ඩී.එස් ගුණවර්ධන මහතා ඉඩම් ඇමතිවරයා ලෙස පත්කෙරුණු අතර ඔහු ඊයේ අභාවප්‍රාප්ත විය.ඒ අනූව ඔහුගෙන් පුරප්පාඩු වූ තනතුර සඳහා අයෙකු පත්කිරීම අගමැතිවරයා දිවයිනට පැමිණි පසු සිදුකිරීමට නියමිතය.අගමැතිවරයා මේ දිනවල ස්විස්ටර්ලන්තයේ පැවැත්වෙන ලෝක ආර්ථික සමුළුවට සහභාගි වෙමින් සිටියි.අගමැතිවරයා මේ දිනවල ස්විස්ටර්ලන්තයේ පැවැත්වෙන ලෝක ආර්ථික සමුළුවට සහභාගි වෙමින් සිටියි.මේ අතර හිටපු පාර්ලිමේන්තු මන්ත්‍රී වෛද්‍ය ඒ.ආර්.ඒ.හෆීස් මහතාගේ ඉල්ලා අස්වීමෙන් පුරප්පාඩු වු මන්ත්‍රී ධුරය පිළිබඳව මැතිවරණ කොමිෂන් සභාව දැනුම්වත් කිරීමට පියවර ගත් බව පාර්ලිමේන්තු මහලේකම් ධම්මික දසනායක මහතා පවසයි.ඒ මහතා සඳහන් කළේ මැතිවරණ කොමිෂන් සභාවේ සභාපති මහින්ද දේශප්‍රිය මහතා වෙත ලිපියක් යොමුකරමින් ඒ පිළිබඳ දැනුම්වත් කළ බවයි.මැතිවරණ කොමිෂන් සභාව ලබන 22 වැනිදා රැස්වීමට නියමිත අතර එහිදී මෙම පුරප්පාඩුව කොමිසම වෙත ඉදිරිපත් කිරීමට නියමිතය.ඉන් අනතුරුව පුරප්පාඩු වු මන්ත්‍රී ධුරය සම්පූර්ණ කිරීමට කටයුතු කරන ලෙස පක්ෂ මහලේකම්වරයා දැනුම්වත් කරන බව මැතිවරණ කොමිසමේ මාධ්‍ය ප්‍රකාශක එම්.එම්.මොහොමඩ් මහතා සඳහන් කළේය.", "URL": "https://sinhala.adaderana.lk/news.php?nid=56489", "Category": null, "Parent URL": null}