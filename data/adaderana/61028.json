{"Source": "Adaderana", "Timestamp": "June 12, 2016 08:21 pm", "Headline": " කොස්ගම ජනයාට සහන රැසක්", "News Content": "කොස්ගම සාලාව යුධ හමුදා කඳවුරේ පිපිරීම හේතුවෙන් පීඩාවට පත් වූවන් සඳහා සහන සැළසීමේ කටයුතු පිළිබඳ ප්‍රගති සමාලෝචන රැස්වීමක් ස්වදේශ කටයුතු අමාත්‍ය වජිර අබේවර්ධන මහතාගේ ප්‍රධානත්වයෙන් පවත්වා තිබේ.විදුලිය බිඳවැටීම යථා තත්ත්වයට පත් කිරීම, අධ්‍යාපන පහසුකම්, සෞඛ්‍ය පහසුකම්, ආපදා කළමනාකරණය හා නිවාස හා ව්‍යාපාරික ස්ථාන තක්සේරු කිරීම පිළිබඳව මෙහිදී අමාත්‍යවරයාගේ අවධානය ලක් වූ බව සඳහන්ය.දැනට වසා දමා ඇති ප්‍රදේශයේ පාසල් හෙට(12) සිට විවෘත වන අතර පාසල් සිසුන්ට නිල ඇදුම් නොමැතිනම් වෙනත් ඇදුමකින් සැරසී පාසල් පැමිණිය හැකි බව අමාත්‍යවරයා දැනුම්දී ඇත.ඉදිරියේදී ප්‍රදේශයේ ජංගම සේවාවන් පවත්වා විනාශයට පත් ජාතික හැදුනුම්පත්, උප්පැන්න, විවහා සහ මරණ සහතික නොමිලේ ලබාදීමට කටයුතු කරන බව ද වජිර අබේවර්ධන අමාත්‍යවරයා ප්‍රකාශ කර තිබේ.එමෙන්ම හානියට පත් නිවාස සඳහා විදුලි සැපයුම යළි ලබාදීමේදී ගාස්තු අය කිරීමක් සිදු නොකරන අතර ගාස්තු නොගෙවා ඉතිරි වූ හිග බිල්පත් සඳහා මාස 06ක සහන කාලයක් ලබා දෙන බව ද අමාත්‍යවරයා දැනුම්දුන් බව ස්වදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61028", "Category": null, "Parent URL": null}