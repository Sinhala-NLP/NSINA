{"Source": "Adaderana", "Timestamp": "November 14, 2017 07:37 am", "Headline": "අලුත් ක‍්‍රමයට සභිකයින් වැඩීම වීම ගැටළුවක් නොවේ", "News Content": "ජනතාවගේ ජීවන මට්ටම නගා සිටුවීමට හැකි පිරිසක් පළාත් පාලන ආයතන සඳහා තේරිපත් වුවහොත් නව ක‍්‍රමය හරහා සභික සංඛ්‍යාව වැඩි වීම ගැටලුවක් නොවන බව මැතිවරණ නිරීක්ෂණ සංවිධාන පෙන්වා දෙයි. ප‍්‍රථම වරට මිශ‍්‍ර ක‍්‍රමය යටතේ පවත්වන එළඹෙන පළාත් පාලන මැතිවරණ සඳහා තෝරා පත් කරගනු ලබන සභිකයින් සංඛ්‍යාව 8356ක් වෙයි. මීට ප‍්‍රථම පළාත් පාලන ආයතන නියෝජනය කළ සභිකයින් සංඛ්‍යාව 4486ක්. මෙතෙක් පැවති පළාත් පාලන ආයතන සංඛ්‍යාව 335ක් වු අතර නව ක‍්‍රමය අනුව එය 341 දක්වා වැඩි වී තිබේ. මේ සම්බන්ධයෙන් අදහස් දක්වමින් මැතිවරණ නිරීක්ෂණ සංවිධාන පෙන්වා දෙන්නේ වැඩි වන සභිකයින්ගේ පහසුකම් දැරිය යුත්තේ මහජනතාව විසින් බවයි. කෙසේවෙතත් තේරී පත් වන සභිකයින් නිසි පරිදි පළාත් පාලන කටයුතු සිදු නොකළහොත් ඉදිරියේ දී මෙය බරපතළ තත්ත්වයක් බව ද පැෆරල් සංවිධානය සඳහන් කළේය. මේ සම්බන්ධයෙන් පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ද අදහස් දැක්වීය.", "URL": "https://sinhala.adaderana.lk/news.php?nid=79863", "Category": null, "Parent URL": null}