{"Source": "Adaderana", "Timestamp": "April 28, 2011 09:24 pm", "Headline": "ශ්‍රී ලංකාවට එරෙහිව සීතල යුද්ධයක් ", "News Content": "ත්‍රස්තවාදයට එරෙහිව ලද ජයග්‍රහණය ආපසු හැරවීමේ අරමුණින් ශ්‍රී ලංකාවට එරෙහිව සීතල යුද්ධයක් ක්‍රියාත්මක වන බව ප්‍රංශයේ ශ්‍රී ලංකා තානාපති දයාන් ජයතිලක මහතා පවසයි. ‍ එමෙන්ම ද්‍රවිඩ ඊළම වෙනත් ආකාරයකින් ජයග්‍රහණය කිරීමට උත්සාහ දැරීමක් ද ක්‍රියාත්මකවෙමින් පවතින බව එක්සත් ජාතීන්ගේ හිටපු ශ්‍රී ලංකා නිත්‍ය නියෝජිතවරයා පෙන්වාදෙයි. ‍ විදේශ කටයුතු අමාත්‍ය ජී. එල්. පීරිස් මහතා සහ විදේශ තානාපතිවරුන් අතර අද(28) පැවති විශේෂ සාකච්ඡාවකදී අදහස් දක්වමින් ඔහු මෙම කරුණු සඳහන් කළේය. ‍ ප්‍රසිද්ධියට පත්කළ මතභේදාත්මක දරුස්මාන් වාර්තාව සම්බන්ධයෙන් ගත යුතු ඉදිරි පියවර පිළිබඳ මෙහිදී සාකච්ඡාවට බඳුන්ව ඇත.", "URL": "https://sinhala.adaderana.lk/news.php?nid=15766", "Category": null, "Parent URL": null}