{"Source": "Adaderana", "Timestamp": "June 4, 2014 06:22 am", "Headline": " ජය ශ්‍රී ලංකාවටයි!", "News Content": "ශ්‍රී ලංකාව හා එංගලන්තය අතර පැවැති 5වන හා අවසන් එක්දින තරඟයෙන් කඩුළු 6න් ජයග්‍රහණය කිරීමට ශ්‍රී ලංකා කණ්ඩායමට හැකිවිය. ඒ අනුව ඊයේ පැවති අවසන් තරඟයත් සමග තරඟාවලිය 3-2 ක් ලෙස ජයගැනීමට හැකිවිය. පළමුව පන්දුවට පහරදුන් එංගලන්ත කණ්ඩායම සියලුදෙනාම දැවී පන්දුවාර 48 යි පන්දු 1ක් තුළ ලකුණු 219 ක් රැස්කර තිබේ. මෙහිදී ඇලෙස්ටයාර් කුක් ලකුණු 56 ක් ලබාගත් අතර පන්දු යැවීමේදී ලසිත් මාලිංග ලකුණු 50 ට කඩුළු 3ක්ද, අජන්ත මෙන්ඩිස් ලකුණු 50 ට කඩුළු 2ක්ද බිඳ හෙළීමට සමත්විය. අනතුරුව පිටියට පිවිසි ශ්‍රී ලංකා කණ්ඩායම පන්දුවාර 48 යි පන්දු 2ක් තුළ ලකුණු 222 ක් ලබාගන්නා ලදී. එහිදී ශ්‍රී ලංකා කණ්ඩායම වෙනුවෙන් තිරිමාන්න 60 ක්ද ඇන්ජලෝ මැතිව්ස් 42 ක්ද රැස්කිරීමට සමත්වීම කැපී පෙනුණි.", "URL": "https://sinhala.adaderana.lk/news.php?nid=43715", "Category": null, "Parent URL": null}