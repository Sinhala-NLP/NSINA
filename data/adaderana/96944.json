{"Source": "Adaderana", "Timestamp": "September 30, 2018 12:33 pm", "Headline": "ඕනෑම ආණ්ඩුවක යහපත් දේ අගය කළ යුතුයි", "News Content": "ඕනෑම ආණ්ඩුවක යහපත් දේ අගය කිරීමට හා ක්‍රියාත්මක කිරීමට පක්ෂ භේදයකින් තොරව සියලු දෙනා කටයුතු කළ යුතු බව නියෝජ්‍ය අමාත්‍ය ආචාර්ය හර්ෂ ද සිල්වා මහතා පවසයි. ඔහු මේ බව සඳහන් කළේ සුව සැරිය ගිලන් රථ සේවය පුළුල් කිරීම වෙනුවෙන් අනුරාධපුර පැවති උත්සවයකදිය. \"1990 \" සුවසැරිය හදිසි ගිලන් රථ සේවය , උතුරු මැද පලාතට ව්‍යාප්ත කිරිමේ වැඩසටහන අනුරාධපුරයේදි ඊයේ (29) පැවැත්වුනේ ජාතික ප්‍රතිපත්ති හා ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා සහ ළමා හා කාන්තා කටයුතු අමාත්‍ය චන්ද්‍රානි බණ්ඩාර මහත්මියගේ ප්‍රධානත්වයෙනි. මෙහිදි එම පළාත වෙනුවෙන් ගිලන් රථ 21ක් පිරිනැමුණා. එහිද අදහස් දැක්වු අමාත්‍යවරයා පැවසුවේ \"1990 \" සුවසැරිය හදිසි ගිලන් රථ සේවය ආරම්භ කිරිදේදි විවිධ පාර්ශව විසින් චොදනා සහ උද්ඝෝෂණ පැවැත්වුවත් මෙම ගිලන් රථ සේවයෙන් ලක්ෂය වන රෝගීයා ද රෝහල් ගත කර ඇති බවයි.", "URL": "https://sinhala.adaderana.lk/news.php?nid=96944", "Category": null, "Parent URL": null}