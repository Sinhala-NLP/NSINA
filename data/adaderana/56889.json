{"Source": "Adaderana", "Timestamp": "February 3, 2016 02:41 pm", "Headline": "දකුණේ මහ ඇමතිට වරෙන්තු! ", "News Content": "දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතාට ගාල්ල මහේස්ත්‍රාත් අධිකරණය මගින් වරෙන්තු නිකුත් කර තිබේ.පසුගිය ජනාධිපතිවරණයේදී තැපැල් ඡන්ද දායකයින්ට බලපෑම් කිරිමේ සිද්ධියක් සම්බන්ධයෙන් අක්මීමන පොලිසිය විසින් පවරන ලද නඩුවක් අද විභාගයට ගත් අවස්ථාවේ ගාල්ල ප්‍රධාන මහේස්ත්‍රාත් නිලුපුලි ලංකාපුර මෙනවිය මෙම නියෝගය නිකුත් කර ඇති බව සඳහන්ය.සිද්ධියට අදාළව දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතාට සහ තවත් දෙදෙනෙකුට චෝදනා එල්ල වී තිබේ. දකුණු පළාත් ප්‍රධාන අමාත්‍ය ශාන් විජේලාල් ද සිල්වා මහතා අද දිනයේ අධිකරණය හමුවේ පෙනී නොසිටිම හේතුවෙන් මහේස්ත්‍රාත්වරිය විසින් මෙලෙස වරෙන්තු නිකුත් කළ බව අද දෙරණ වාර්තාකරු සඳහන් කළේය.කෙසේ වෙතත් ප්‍රධාන අමාත්‍යවරයා මේ වනවිට විදෙස් ගතවසිටින බව විත්තිය වෙනුවෙන් පෙනී සිටි නීතිඥවරයා අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=56889", "Category": null, "Parent URL": null}