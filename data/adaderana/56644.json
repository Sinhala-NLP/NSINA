{"Source": "Adaderana", "Timestamp": "January 25, 2016 06:45 pm", "Headline": "  ඥාතීන් සොයාදෙන්නැයි දුක කියයි", "News Content": "යුධ සමයේ අතුරුදන්වූවන්ගේ ඥාතීන් පිරිසක් යාපනය බස් නැවතුම්පළ ඉදිරිපිට විරෝධතාවයක නිරත වී තිබේ.අතුරුදන්වූවන් සොයාදීම, දේශපාලන සිරකරුවන් නිදහස් කිරීම සහ ත්‍රස්තවාදය සම්බන්ධ නීති ඉවත් කිරීම යන ඉල්ලීම් තුනක් මුල් කරගනිමින් ඔවුන් අද පෙරවරුවේ විරෝධතාවයේ නිරත වු බව අද දෙරණ වාර්තාකරු පැවසුවේය.අතුරුදන්වූවන් සම්බන්ධයෙන් සකස් කරන ලේඛනවල විස්තර නොමැති පුද්ගලයින් මියගොස් ඇති බවට සිදුකරන ප්‍රකාශ තමන් විශ්වාස නොකරන බව විරෝධතාකරුවන් පවසයි.අතුරුදන් වූ පුද්ගලයින් සොයාදීමට රජය කටයුතු කළ යුතු අතර දේශපාලන සිරකරුවන් නිදහස් කිරීම ද කඩිනමින් සිදුකළ යුතු බව විරෝධතාකරුවන් එහිදි වැඩිදුරටත් අවධාරණය කර ඇත.කෙසේවෙතත් කිසිදු දේශපාලන සිරකරුවෙකු මෙරට නොසිටින බව රජය මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=56644", "Category": null, "Parent URL": null}