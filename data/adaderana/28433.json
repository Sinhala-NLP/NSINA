{"Source": "Adaderana", "Timestamp": "October 19, 2012 04:18 pm", "Headline": "මල්ලිව අත්අඩංගුවට ගත්තේ මගේ උපදෙස් අනුවයි", "News Content": "වැරදි සහගත ක්‍රියාවල නිරත වන ඕනෑම පුද්ගලයෙකුට එරෙහිව නීතිය සාධාරණව ක්‍රියාත්මක විය යුතු බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. තම සහෝදරයාට වුව ද නීතිය සාධරණව ක්‍රියාත්මක විය යුතු බව හෙතෙම සඳහන් කරයි. අමාත්‍යවරයාගේ සහෝදරයෙකු වන ප්‍රියන්ත සිරිසේන මහතා අත්අඩංගුවට ගැනීම සම්බන්ධයෙන් අද (19) පැවති මාධ්‍ය හමුවක දී මාධ්‍යවේදියෙකු නැගූ පැනයකට පිළිතුරු දෙමින් මෛත්‍රීපාල සිරිසේන අමාත්‍යවරයා මේ බව කියා සිටියේය. තම සහෝදරයා අත්අඩංගුවට ගැනීම තම උපදෙස් මත සිදූවූවක් බව ඔහු එහිදී පැවසීය. ප්‍රියන්ත සිරිසේන මහතා වන ජීවි නිලධාරියෙකුට පහරදීම සම්බන්ධයෙන් පසුගියදා අත්අඩංගුවට ගැණිනි.", "URL": "https://sinhala.adaderana.lk/news.php?nid=28433", "Category": null, "Parent URL": null}