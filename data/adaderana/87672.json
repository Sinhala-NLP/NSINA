{"Source": "Adaderana", "Timestamp": "April 19, 2018 10:07 am", "Headline": "අබිරහස් ලෙස මියගිය පුද්ගලයෙකුගේ මළ සිරුරක් නිවසකින් හමුවෙයි ", "News Content": "ගිනිගත්හේන මැඩිල්ල ප්‍රදේශයේ නිවසක් තුළ මිය ගොස් සිටි අයෙකුගේ සිරුරක් ගිනිගත්හේන පොලීසිය විසින් සොයාගෙන තිබේ. අද (19) මෙසේ සොයාගෙන ඇත්තේ ගිනිගත්හේන මැඩිල්ල ප්‍රදේශයේ පදිංචිව සිටි සුනිල් වනිගසේකර දිසානායක නැමති 59 හැවිරිදි පුද්ගලයකි. මෙම පුද්ගලයා තම බිරිඳගෙන් දික්කසාද වී තනියම කල් ගෙවු අතර මත් පැන් පානයට අධික ලෙස ආබ්බැහි වී සිටි බව ගිනිගත්හේන පොලීසිය පවසයි. මරණකරු දින කිහිපයකට ප්‍රථම නිවස තුල මිය යන්නට ඇති බව පොලිසිය සැකකරන අතර , සිරුරේ බාහිරින් කිසිඳු තුවලයක් නොමැති අතර මෙය ස්භාවික මරණයක්ද නැතහොත් ඝතනයක්ද යන බව තහවුරු කර ගැනිම සඳහා සිරුර මහේස්ත්‍රාත් මරණ පරික්ෂණයෙන් පසු පශ්චාත් මරණ පරික්ෂණය සඳහා නාවලපිටිය මුලික රෝහලේ අධිකරණ වෛද්‍යවරයා වෙත යොමු කරන බව ගිනිගත්හේන පොලිසිය ස්ථානාධිපති පොලිස් පරික්ෂක සරත් සමරවික්‍රම මහතා පවසයි.", "URL": "https://sinhala.adaderana.lk/news.php?nid=87672", "Category": null, "Parent URL": null}