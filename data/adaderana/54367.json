{"Source": "Adaderana", "Timestamp": "October 10, 2015 09:00 pm", "Headline": "  රට පාවාදෙන්න සුදානමක් නෑ", "News Content": "ත්‍රස්තවාදයෙන් නිදහස් කරගත් රට කිසිවිටෙකත් පාවාදීමට සුදානම් නැතැයි යුද හමුදාපති ලුතිනන් ජෙනරාල් ක්‍රිෂාන්ත ද සිල්වා මහතා කියයි.පනාගොඩ යුද හමුදා කඳවුරේදී අද පැවැති ශී‍්‍ර ලංකා යුද හමුදාවේ 66 වන සංවත්සර උත්සවයට එක්වෙමින් ඔහු මේ බව කියා සිටියේය.රටේ සංවර්ධන ක්‍රියාවලියට ද දායකවෙමින් රට සුරක්ෂිත කිරීම ආරක්ෂක අංශවලට පැවරෙන වගකීමක් බව හෙතෙම එහිදී පැවසීය.මානුෂියවාදි මෙහෙයුම්, විනය, අවංක භාවය සහ වෘත්තිය භාවය යන කාරණා සම්බන්ධයෙන් යුද හමුදාවට ලෝකයේ ප්‍රශංසාව හිමි වන බව ද යුද හමුදාපතිවරයා සඳහන් කළේය.ඔහු එහිදී වැඩිදුරටත් කියාසිටියේ ශී‍්‍ර ලංකාව ලැබූ යුද ජයග‍්‍රහණය ලෝකයටද පාඩමක් කියාදෙන බවයි.", "URL": "https://sinhala.adaderana.lk/news.php?nid=54367", "Category": null, "Parent URL": null}