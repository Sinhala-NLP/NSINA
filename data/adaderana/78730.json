{"Source": "Adaderana", "Timestamp": "October 15, 2017 10:13 am", "Headline": " බෝක්කුවේ ගැටී ලොරිය පෙරළිලා-2ට තුවාලයි", "News Content": "යාපනය - නුවර ප‍්‍රධාන මාර්ගයේ වවුනියාව,කුරුදුපිටිය ප‍්‍රදේශයේදී භාණ්ඩ ප‍්‍රවාහනය කළ කුඩා ලොරි රථයක් අද(15) අළුයම 3.30 ට පමණ බෝක්කුවකින් පෙරළී සිදුවූ අනතුරකින් දෙදෙනෙකු තුවාල ලබා ඇති බව වවුනියාව ඊරට්ටපෙරියකුලම පොලීසිය පවසයි.ඊරට්ටපෙරියකුලම පොලීසිය පැවසුවේ කොළඹ සිට වවුනියාව දක්වා කුළුබඩු ප‍්‍රවාහනය කළ ලොරි රථයක් එලෙස පෙරළී ගොස් ඇති බවයි.ලොරි රථයේ රියදුරුට නින්දයාම හේතුවෙන් ලොරි රථය බෝක්කුවේ පැති බැම්ම කඩාගෙන ගොස් බෝක්කු ඇළට වැටීමෙන් අනතුරුව, අනෙක් පසට පෙරළී ඇති බවද පොලීසිය පැවසීය.පොලීසිය පැවසූවේ අනතුරින් ලොරි රථයේ රියදුරු හා රිය සහයක තුවාල ලබා ඇති බවයි.අනතුර සම්බන්ධයෙන් ඊරට්ටපෙරියකුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=78730", "Category": null, "Parent URL": null}