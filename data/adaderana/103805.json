{"Source": "Adaderana", "Timestamp": "February 6, 2019 04:30 pm", "Headline": "ටවුන්ස්විල් නගරයට බලපා තිබූ ගංවතුර තත්ත්වය පහව යයි", "News Content": "ඔස්ට්‍රේලියාවේ ටවුන්ස්විල් නගරයට පසුගිය දිනවල බලපෑ ප්‍රබල ගංවතුර තත්ත්වය මේ වන විට පහව යමින් පවතින බව විදෙස් මාධ්‍ය වාර්තා කරයි. මේ සමඟ තවත් පුද්ගල මළ සිරුරු දෙකක් සොයාගෙන ඇති බව එරට වාර්තා සඳහන් කළේය. ගංවතුර බැස යාමත් සමඟ ටවුන්ස්විල් නගරවාසීන් සිය නිවෙස් පිරිසිදු කිරීම ආරම්භ කර ඇත. ඒ සමඟ විනාශ වූ සහ හානි වූ දේපළ ගණනය කිරීමේ මෙහෙයුම්ද ක්‍රියාත්මක කර ඇති බව එරට වාර්තාවල දැක්වෙයි. එම මෙහෙයුමට අගමැති ස්කොට් මොරිසන්ද එක්ව සිටීම විශේෂත්වයකි. මෙම මහා ව්‍යසනයේදී ටවුන්ස්විල් නගරවාසීන් තුළ පැවති දරාගැනීමේ හැකියාව අගමැතිවරයා අගය කර තිබුණු බවත් වාර්තා විය.", "URL": "https://sinhala.adaderana.lk/news.php?nid=103805", "Category": null, "Parent URL": null}