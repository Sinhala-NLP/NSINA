{"Source": "Adaderana", "Timestamp": "February 25, 2019 10:52 am", "Headline": "91වන ඔස්කාර් සම්මාන උළලේ හොඳම නළුවා සහ නිලිය සම්මානය රැමී මලික්ට සහ ඔලිවියාට", "News Content": "ලොව පුරා සිනමා රසිකයන්ගේ හා සිනමා ශිල්පීන්ගේ දැඩි අවධානයට ලක් වන කලා මංගල්‍යයක් වන ඔස්කාර් සම්මාන උළෙල අනූ එක් වෙනි වරටත් අති උත්කර්ෂවත් අයුරින් අමෙරිකාවේ ලොස්ඇන්ජලීස් නුවරදී පවත්වා ඇත. එහිදී ද ෆේවරිට් චිත්‍රපටයේ රංගනය වෙනුවෙන් ඔලිවියා කෝල්මන් හොදම නිළිය ලෙස සම්මාන ලැබුවේය. බොහීමියන් රැප්සඩි චිත්‍රපටයේ දැක්වූ රංගනයට හොඳම නළුවා ලෙස සම්මානයට පාත්‍ර වූයේය. බොහීමියන් රැප්සඩි (Bohemian Rhapsody චිත්‍රපටයේ දැක්වූ රංගනයට හොඳම නළුවා ලෙස සම්මානයට පාත්‍ර වූයේ රැමී මලික් (Rami Malek). මෙවර ඔස්කාර් සම්මාන උළෙලේ හොඳම සහය නිළිය ලෙස ඉෆ් බීල් ස්ට්‍රීට් කුඩ් ටෝක් (If Beale Street Could Talk) චිත්‍රපටයට දැක්වූ රංගනය වෙනුවෙන් රෙජීනා කින්ග් (Regina King) සම්මාන ලැබූවේය. ග්‍රීන් බුක් (Green Book) චිත්‍රපටයේ රංගනය වෙනුවෙන් අලී මහර්ෂලා අලී (Mahershala Ali) හොඳම සහය නළුවා ලෙස සම්මානයට පාත්‍ර විය. හොදම ජාත්‍යන්තර සිනමාපටයට හිමි සම්මානය මෙක්සිකෝ රටෙහි නිර්මාණයක් වූ රෝමා (Roma) දිනාගත්තාය. රෝමා (Roma) චිත්‍රපටය වෙනුවෙන් ඇල්ෆොන්සෝ කුවරොන් (Alfonso Cuaron) හොඳම කැමරාකරණයට සම්මානය හිමි කර ගැනීමට සමත් විය. හොඳම ඇඳුම් නිර්මාණ ශිල්පියා ලෙස සම්මානයට පාත්‍ර වූයේ බ්ලැක් පැන්තර් (Black Panther) චිත්‍රපටයේ ඇඳුම් නිර්මාණය කළ රූත් ඊ කාටර් (Ruth E Carter). වයිස් (Vice) චිත්‍රපටය වෙනුවෙන් හොඳම අංගරචනය හා කේශාලංකරණ ශිල්පීන් ලෙස සම්මාන ලැබුවේ ග්‍රෙග් කැනම් (Greg Cannom), කේට් බිස්කෝ (Kate Biscoe) සහ පැට්‍රිෂියා ඩෙහයිනි (Patricia DeHaney) යන ශිල්පීන් හොඳම ත්‍රිමාණ සජීවීකරණ චිත්‍රපටය ලෙස සප්යිඩර් මෑන්: ඉන්ටු ද සප්යිඩර් වර්ස් (Spider-Man: Into the Spider-Verse) චිත්‍රපටය සම්මානයට පාත්‍ර වුණා. අ ස්ටාර් ඊස් බෝන් (A Star Is Born) චිත්‍රපටය වෙනුවෙන් ලේඩි ගාගා, මාක් රොන්සන්, ඇන්තනි රොසමන්ඩෝ සහ ඇන්ඩෲ වයිට් ගායනා කරන Shallow හොඳම ගීතයයි.", "URL": "https://sinhala.adaderana.lk/news.php?nid=104985", "Category": null, "Parent URL": null}