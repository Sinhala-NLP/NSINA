{"Source": "Adaderana", "Timestamp": "September 11, 2017 10:11 am", "Headline": "විදුලි සැරවැදී පුද්ගලයෙක් මරුට ", "News Content": "වත්තේගම, උඩුරාවන ප්‍රදේශයේදී විදුලි සැරවැදී පුද්ගලයෙකු මියගොස් තිබේ. වගා බිමට සතුන් පැමිණිම වැළැක්විම සඳහා ඇඳ තිබූ අනවසර විදුලි රැහැනක ගැටී අදාළ පුද්ගලයා මියගොස් ඇති බව පොලීසිය පැවසුවේය. විදුලි සැරවැදිමෙන් බරපතළ තත්ත්වයේ පසු වූ අදාල පුද්ගලයා වත්තේගම රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ වත්තේගම උඩුරාවන ප්‍රදේශයේම පදිංචිව සිටි 73 හැවිරිදි පුද්ගලයෙක් බව අනාවරණය වෙයි. පශ්චාත් මරණ පරික්ෂණය අද(11) සිදු කිරිමට නියමිත අතර වත්තේගම පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=77390", "Category": null, "Parent URL": null}