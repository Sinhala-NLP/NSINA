{"Source": "Adaderana", "Timestamp": "January 11, 2013 11:14 am", "Headline": "රිසානාට දඬුවම් දීම ගැන බ්‍රිතාන්‍යයේ අප්‍රසාදය ", "News Content": "රිසානා නෆීක්ට මරණ දඬුවම ක්‍රියාත්මක කිරීමට සෞදි රජය ගත් ක්‍රියාමාර්ගය සම්බන්ධයෙන් දැඩි කණස්සල්ල පළකරන බව බ්‍රිතාන්‍ය රජය පවසයි. බ්‍රිතාන්‍යය විදේශ කටයුතු අමාත්‍යාංශයේ මැදපෙරදිග කටයුතු පිළිබඳ අමාත්‍ය ඇලෙස්ටෙයාර් බර්ට් පවසන්නේ එය ඉතා කෲර සහ ම්ලේච්ඡ අන්දමින් සිදුකරන ලද්දක් බවයි. රිසානා නෆීක් සම්බන්ධයෙන් අවස්ථා කිහිපයකදීම පාර්ශව රැසකින් සිදුකරන ලද ඉල්ලීම් නොසලකා හැරීම පිළිබඳව ද ඇලෙස්ටෙයාර් බර්ට් අප්‍රසාදය පළකර තිබේ. මරණ දඩුවම ක්‍රියාත්මක කිරීමේ දී සෞදි බලධාරීන් අනුගමනය කරන ක්‍රියා පිළිවෙතට තවදුරටත් විරෝධය පළ කරන බව ඔහු සඳහන් කර ඇත.", "URL": "https://sinhala.adaderana.lk/news.php?nid=30669", "Category": null, "Parent URL": null}