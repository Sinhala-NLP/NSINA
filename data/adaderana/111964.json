{"Source": "Adaderana", "Timestamp": "June 14, 2019 01:16 pm", "Headline": "නවකවදය නිසා නැගෙනහිර සරසවියේ සිසුන් 4ක් රෝහලට", "News Content": "නැගෙනහිර විශ්වවිද්‍යාලයේ පළමු වසරේ සිසුන් පිරිසකට දෙවන වසරේ සිසුන් පිරිසක් විසින් නවකවදය ලබාදීම හේතුවෙන් පළමු වසරේ සිසුන් සිව් දෙනෙකු තුවාල ලබා රෝහල්ගත කර තිබේ. ඊයේ(13) රාත්‍රියේ මෙම සිදුවී සිදු ඇති බව ඒරාවුර් පොලීසිය පවසයි. මෙලෙස තුවාල ලබා සිටින පළමු වසරේ සිසුන් සිව්දෙනා ඒරාවුර් රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මඩකලපුව රෝහල වෙත මාරුකර යවා ඇති බව වාර්තා වෙයි. මෙම සිද්ධියෙන් තුවාල ලබා ඇත්තේ මඩකලපුව විශ්වවිද්‍යාලයේ විද්‍යා පීඨයේ ඉගෙනුම ලබන සිසුන් සිවුදෙනෙකි. අදාළ සිද්ධිය සම්බන්ධ වැඩිදුර විමර්ශන ඒරාවුර් පොලීසිය සහ නැගෙනහිර විශ්වවිද්‍යාල පාලන අධිකාරිය විසින් සිදු කරයි.", "URL": "https://sinhala.adaderana.lk/news.php?nid=111964", "Category": null, "Parent URL": null}