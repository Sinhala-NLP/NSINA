{"Source": "Adaderana", "Timestamp": "November 8, 2014 09:21 am", "Headline": "යතුරු පැදියක් ලොරි රථයක ගැටී 2ක් මරුට ", "News Content": "සූරියවැව, පදලංගල ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජීවිතකෂයට පත්ව තිබේ. යතුරු පැදියක් ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය. මාර්ගයේ ගමන් කරමින් තිබු ලොරි රථය ඉවතට ගැනීමට යාමේ දී පසු පසින් පැමිණි යතුරුපැදිය එහි ගැටී ඇති බව සඳහන් වෙයි. අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු පසුව මියගොස් ඇති බව සඳහන් වෙයි. මියගොස් ඇත්තේ 36 හැවිරිදි සහ 38 හැවිරිදි සූරියවැව ප්‍රදේශයේම පදිංචිකරුවන් දෙදෙනෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=47252", "Category": null, "Parent URL": null}