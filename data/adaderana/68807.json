{"Source": "Adaderana", "Timestamp": "January 29, 2017 03:33 pm", "Headline": "අනතුරකින් අයෙක් මරු දකියි- 3ට තුවාලයි", "News Content": "කොටදෙණියාව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ.යතුරුපැදි දෙකක් ගැටීමෙන් අනතුර සිදුව ඇති බව පොලීසිය පවසයි.අනතුරෙන් යතුරුපැදි දෙකෙහි ගමන්ගත් පුද්ගලයින් සිව්දෙනෙකු බරපතළ තුවාල ලබා දඹදෙනිය රෝහලට ඇතුළත් කර ඇති අතර එහිදී එක් අයෙකු මියගොස් තිබේ.තුවාලකරුවන් දෙදෙනෙකු වැඩිදුර ප්‍රතිකාර සඳහා කුරුණෑගල රෝහලට මාරුකර යවා ඇති බව සඳහන්වේ. අනතුරෙන් මියගොස් ඇත්තේ කොටදෙණියාව අඹගහලන්ද ප්‍රදේශයේ පදිංචිව සිටි 34 හැවිරිදි පුද්ගලයෙකි. කොටදෙණියාව පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68807", "Category": null, "Parent URL": null}