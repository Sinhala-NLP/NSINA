{"Source": "Adaderana", "Timestamp": "March 27, 2010 10:03 am", "Headline": "අක්කර 2000 ක අතිරේක භෝග වගාවක්", "News Content": "කඩිනම් ආහාර භෝග සංවර්ධන වැඩසටහන යටතේ මහියංගණ ප්‍රදේශයේ අක්කර 2000 ක අතිරේක භෝග වගා කිරීමට ශ්‍රී ලංකා හදබිම අධිකාරිය පියවර ගෙන තිබේ. වගාකිරීම අත්හැර ඇති මුඩු බිම් සාර්ථක ලෙස කෘෂිකර්ම කටයුතු සඳහා යොදාගැනීමේ අරමුණින් මෙම පියවර ගෙන ඇති බව සඳහන්ය. මේ යටතේ මුං, කව්පි, බඩඉරිඟු යන වගාවන් සඳහා ප්‍රමුඛත්වය ලබාදෙන බව හදබිම අධිකාරිය පවසයි. ප්‍රදේශයේ වගාවන්වල නියුතු ගොවීන් 4,000 කට ආසන්න පිරිසකට මෙමගින් අමතර ආදායමක් උපයා ගත හැකි බව ද එම අධිකාරිය පෙන්වා දෙයි.", "URL": "https://sinhala.adaderana.lk/news.php?nid=7526", "Category": null, "Parent URL": null}