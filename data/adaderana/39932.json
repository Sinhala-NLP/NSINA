{"Source": "Adaderana", "Timestamp": "December 29, 2013 11:23 am", "Headline": "මාමා දෙවිදත්තර වෙයි!", "News Content": "මහනුවර ගලහ දෙල්තොට ප්‍රදේශයේ පදිංචි තරුණයෙකු ඔහුගේ මාමා යැයි පැවසෙන පුද්ගලයෙකුගේ ගල් ප්‍රහාරයකින් අද (29) උදෑසන ජීවිතක්ෂයට පත්ව තිබේ. අදාළ තරුණයා (24) නිවසේ නිදා සිටින විට මාමා (42) නැමැති පුද්ගලයා තරුණයාගේ හිසට අද උදෑසන 6ට පමණ විශාල ප්‍රමාණයේ ගලකින් පහරදී ඇති බව පොලීසිය කියයි. එහිදී බරපතළ තුවාල ලබා ඇති තරුණයා ගලහ රෝහලට ඇතුළත් කිරීමෙන් පසු පෙරවරු 8ට පමණ මියගොස් තිබේ. පවුල් ආරවුලක් නිසාවෙන් මීට කලකට ඉහතදී අදාළ තරුණයා විසින් මාමා නැමැති අයට පොල්ලකින් පහරදී තුවාල කර ඇති බවට ද පොලීසියට අනාවරණය වී ඇත. ඊට පළිගැනීමක් ලෙස මෙය සිදුකරන්නට ඇතැයි සැක කරන පොලීසිය සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=39932", "Category": null, "Parent URL": null}