{"Source": "Adaderana", "Timestamp": "April 7, 2017 01:31 pm", "Headline": " සිරියාව රසායනික අවි ප්‍රහාරයක් එල්ල කළ බවට චෝදනා", "News Content": "සිරියාව රසායනික අවි ප්‍රහාරයක් එල්ල කළ බවට චෝදනා කරමින් අමෙරිකාව සිරියාව වෙත මිසයිල ප්‍රහාරයක් එල්ල කර තිබේ. පෙන්ටගනය නිවේදනය කළේ අදාළ රසායනික අවි ප්‍රහාරය එල්ල කළ බවට සැලකෙන ඉලක්කය වෙත අද උදෑසන ප්‍රහාර එල්ල කළ බවයි.මධ්‍යධරණී මුහුදේ නවතා ඇති අමෙරිකානු යුද නෞකාවක් මගින් මිසයිල 59ක් එල්ල කර තිබේ.අදාළ ප්‍රහාරය එල්ල කිරීමට පෙර රුසියාව දැනුම්වත් කර තිබුණ ද එරට ජනාධිපති ව්ලැද්මියර් පුටීන්ගේ ප්‍රකාශකයා සඳහන් කර ඇත්තේ අමෙරිකාවේ එම ප්‍රහාරය ස්වාධීන ජාතියකට එල්ල කළ ප්‍රහාරයක් බවයි.", "URL": "https://sinhala.adaderana.lk/news.php?nid=71840", "Category": null, "Parent URL": null}