{"Source": "Adaderana", "Timestamp": "March 6, 2018 06:17 am", "Headline": "හලාවත-කොළඹ මාර්ගයේ රිය අනතුරකින් පුද්ගලයෙක් මරුට", "News Content": "යතුරු පැදියක ගැටීමෙන් තුවාල ලබා සිටි අයෙකු ප‍්‍රතිකාර සදහා රෝහලට ගෙන යමින් සිටින අතර තුර මිය ගොස් ඇති බව හලාවත පොලීසිය කියයි. ඊයේ(05) රාත‍්‍රී 7.15 ට පමණ හලාවත - කොළඹ මාර්ගයේ මැරවල ප‍්‍රදේශයේදී මෙම අනතුර සිදුවී ඇත. අනතුරින් මිය ගොස් ඇත්තේ මනක්කුලම - නැඹඩවල පදිංචිව සිටි වික‍්‍රමසිංහ අප්පුහාමිලාගේ අනුර නම් 54 හැවිරිදි අයෙකි. අනතුරට පත්ව ඇති යතුරු පැදිය පැදවූ බව කියන හලාවත - මැරවල පදිංචිකරුවෙකු වන හතුරුසිංහගේ නයෝන් රුසිර ප‍්‍රනාන්දු නැමති වයස අවුරුදු 21 වු යන අයද ප‍්‍රතිකාර සදහා හලාවත මහා රෝහලට ඇතුළත් කර ඇත. හලාවත පොලීසියේ රථ වාහන අංශය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=85223", "Category": null, "Parent URL": null}