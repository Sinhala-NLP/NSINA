{"Source": "Adaderana", "Timestamp": "January 3, 2019 08:47 am", "Headline": "ජනපතිගේ තීරණ රටට බලපාන හැටි නිරෝෂන් කියයි", "News Content": "ජනාධිපතිවරයා විසින් ගනු ලබන තීන්දු තීරණ මෙරට සාමාජ ආර්ථික ඇතුළු සියලු ක්ෂේත්‍ර කෙරෙහි විශාල බලපෑමක් එල්ල කරන බව රාජ්‍ය ප්‍රතිපත්ති හා ආර්ථික කටයුතු රාජ්‍ය අමාත්‍ය නිරෝෂන් පෙරේරා මහතා පවසයි. ඔහු පවසන්නේ ඒ පිළිබඳ රටේ ජනතාවගේ මතය විමසීම සඳහා මේ වසර තුළ පැවැත්විමට සුදුසුම මැතිවරණය ජනාධිපතිවරණය බවයි. රාජ්‍ය ප්‍රතිපත්ති හා ආර්ථික කටයුතු රාජ්‍ය අමාත්‍ය ධුරයේ වැඩ බාරගැනිමේ අවස්ථාවට එක්වෙමින් නිරෝෂන් පෙරේරා මහතා මේ බව ප්‍රකාශ කළේය. පැරණි ක්‍රමය යටතේ වුවද පළාත් සභා ඡන්ද විමසීම සිදු කිරිම සම්බන්ධයෙන් තම පක්ෂය කැමැත්ත පල කරන බවයි රාජ්‍ය අමාත්‍ය නිරෝෂන් පෙරේරා මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=101721", "Category": null, "Parent URL": null}