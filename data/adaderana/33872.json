{"Source": "Adaderana", "Timestamp": "May 7, 2013 10:07 am", "Headline": "ත්‍රීරෝද රියක් ප්‍රපාතයකට පෙරළී රියදුරු මරුට", "News Content": "බලංගොඩ, රජවක - කපුගල මාර්ගයේ 25, 26 කිලෝමීටර් කණු අසලදී ත්‍රිරෝද රථයක් අඩි සියයක පමණ ප්‍රපාතයකට පෙරළීමෙන් එහි රියදුරු මියගොස් තිබේ. අද (07) අලුයම මෙම අනතුර සිදුව ඇති බව පොලීසිය පැවසුවේය. අනතුරින් ත්‍රිරෝද රථයේ රියදුරු මියගොස් ඇති බව පොලීසිය සඳහන් කළේය. මෘත ශරීරය බලංගොඩ මූලික රෝහලේ තැන්පත් කර ඇති අතර බලංගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33872", "Category": null, "Parent URL": null}