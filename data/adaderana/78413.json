{"Source": "Adaderana", "Timestamp": "October 6, 2017 04:49 pm", "Headline": "වැඩ බලන ස්ථානාධිපති 10 දක්වා රිමාන්ඩ්", "News Content": "මීගමුව බන්ධනාගාරය තුළ දී සැකකරුවෙකු මියයාමේ සිද්ධියට අදාළව අත්අඩංගුවට ගත් දිවුලපිටිය පොලිස් ස්ථානයේ අපරාධ අංශයේ වැඩබලන ස්ථානාධිපතිවරයා රක්ෂිත බන්ධනාගාර ගත කර තිබේ. මීගමුව මහේස්ත්‍රාත් අධිකරණයට ඉදිරිපත් කළ ඔහු ලබන 10 වනදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක කාර්යාලය සඳහන් කළේය. එදිනට සැකකරු හදුනාගැනිමේ පෙරට්ටුව සඳහා ඉදිරිපත් කරන ලෙසද මහේස්ත්‍රාත්වරයා නියෝග කර තිබේ. දිවුලපිටිය පොලිසිය විසින් අත්අඩංගුවට ගත් සැකකරුවෙකු මීගමුව බන්ධනාගාර රඳවා සිටියදී පසුගිය 04 වනදා මියගොස් තිබුණි. සිද්ධිය සම්බන්ධයෙන් දිවුලපිටිය පොලිස් ස්ථානයේ අපරාධ අංශයේ වැඩබලන ස්ථානාධිපති පොලිස් පරික්ෂක සමන් ප්‍රියන්ක මහගේ ඊයේ(05) අත්අඩංගුවට ගනු ලැබු අතර දිවුලපිටිය ස්ථානාධිපතිවරයා ඇතුලු නිළධාරින් තිදෙනෙකු වහාම ක්‍රියාත්මක වන පරිදි පැළියගොඩ පොලිස් ස්ථානයට මාරු කර යවනු ලැබීය.", "URL": "https://sinhala.adaderana.lk/news.php?nid=78413", "Category": null, "Parent URL": null}