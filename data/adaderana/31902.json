{"Source": "Adaderana", "Timestamp": "February 25, 2013 09:10 am", "Headline": "අසල්වැසියා මෙදාපාරත් ශ්‍රී ලංකාවට එරෙහි වෙයි!", "News Content": "එක්සත් ජාතීන්ගේ සංවිධානයේ මානව හිමිකම් පිළිබඳ සැසිවාරයේදී ශ්‍රී ලංකාව සම්බන්ධයෙන් අමෙරිකාව ගෙන ඒමට නියමිත යෝජනාවට පක්ෂව ඡන්දය භාවිත කිරීමට ඉන්දියාව තීරණය කර ඇතැයි වාර්තා වේ. ඉන්දීය අග්‍රාමාත්‍ය කාර්යාලයේ අමාත්‍ය වී. නාරායනසාමී උපුටා දක්වමින් “ද ටයිම්ස් ඔෆ් ඉන්දියා පුවත්පත මේ පිළිබඳ වාර්තා කර තිබේ. අග්‍රාමාත්‍ය මන්මෝහන් සිං මහතා විසින් ශ්‍රී ලංකාවට එරෙහිව ඡන්දය භාවිත කරන බවට තමන් ඇතුළු තමිල්නාඩු අමාත්‍යවරුන් පිරිසකට පොරොන්දු වූ බව ද නාරායනසාමී මහතා පවසයි. පසුගිය වසරේ මානව හිමිකම් සමුළුවට ඉදිරිපත් වූ යෝජනාවට ද ශ්‍රී ලංකාවට එරෙහිව ඉන්දියාව විසින් ඡන්දය භාවිත කරන ලදී.", "URL": "https://sinhala.adaderana.lk/news.php?nid=31902", "Category": null, "Parent URL": null}