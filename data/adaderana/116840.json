{"Source": "Adaderana", "Timestamp": "August 18, 2019 03:00 pm", "Headline": "ගුවන් යානයක් නිවසක් මතට කඩා වැටෙයි", "News Content": "අමෙරිකාවේ නිව්යෝක් ප්‍රාන්තයේ ඩචර්ස් කවුන්ටි ප්‍රදේශයේදී කුඩා වර්ගයේ ගුවන් යානයක් නිවසක් මතට කඩා වැටීමෙන් සිදුවු අනතුරකින් එක් පුද්ගලයෙකු මියගොස් තවත් කිහිපදෙනෙකු තුවාල ලබා තිබේ. පුද්ගලයින් තිදෙනෙකු ගමන් කළ යානයක් මෙලෙස නිවසක් මතට කඩා වැටී ඇති බව විදෙස් මාධ්‍ය වාර්තා කළේය. අනතුරෙන් යානයේ ගමන් කළ එක් පුද්ගලයෙකු මියගොස් තිබේ. යානය කඩැ වැටුණු නිවසේ සිටි කාන්තාවක් බරපතල තුවාල ලබා ඇති අතර එහි සිටි තවත් පුද්ගලයෙකු සුන්බුන් අතර සිරවී ඇති බවට සැක පළ කරන බව නිව්යෝක් ප්‍රාන්ත පොලිසිය පවසයි. යානය අනතුරට ලක්වු හේතුව මෙතෙක් අනාවරණය වී නොමැති බව සඳහන්.", "URL": "https://sinhala.adaderana.lk/news.php?nid=116840", "Category": null, "Parent URL": null}