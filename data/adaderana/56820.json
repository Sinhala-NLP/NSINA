{"Source": "Adaderana", "Timestamp": "February 1, 2016 12:06 am", "Headline": "අ-පුරේ නගරාධිපතිට විරුද්ධව උද්ඝෝෂණයක්!", "News Content": "අනුරාධපුර නගරාධිපතිවරයා ඇතුළු මහනගර සභාවේ බලධාරීන්ට විරෝධය පළ කරමින් සතිපොළේ වෙළඳුන් උද්ඝෝෂණයක නිරත වී තිබේ. අද පෙරවරුවේ සතිපොළ වසා දමා ඔවුන් විරෝධතාවයේ නිරත වු බවය අද දෙරණ වාර්තාකරු සඳහන් කළේය.සතිපොළ නවීකරණය කරන මුවාවෙන් නගරාධිපතිවරයා ඇතුළු බලධාරීන්ගේ හිතවතුන්ට සතිපොළ භූමියේ අලුතින් කඩකාමර පෙළක් ඉදිකරදීම සඳහා දැනට එහි සිටින වෙළෙන්දන් ඉවත් කිරීමේ සූදානමක් ඇති බවට වෙළෙන්දන් චෝදනා කරයි. කෙසේවෙතත් මේ සම්බන්ධයෙන් කළ විමසීමකදී අනුරාධපුර නගරාධිපති එච්.පි.සෝමදාස මහතා සඳහන් කළේ සතිපොල නවීකරණය කිරීමේ කටයුතු සිදුකෙරෙන්නේ වෙළෙන්දන්ට කිසිඳු අසාධාරණයක් සිදුනොවන අයුරින් බවයි. කරුණු හරිහැටි නොදැන වෙළෙන්දන් මෙම උද්ඝෝෂණයේ නිරත වී ඇති බව නගරාධිපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=56820", "Category": null, "Parent URL": null}