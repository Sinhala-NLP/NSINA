{"Source": "Adaderana", "Timestamp": "January 31, 2011 09:17 am", "Headline": "ඊජිප්තු ජනපතිට එරෙහි විරෝධතාවට විපක්ෂ නායක එක්වෙයි", "News Content": "ඊජිප්තු ජනාධිපති ඔස්නි මුබාරක්ගේ රජයට එරෙහිව හය වන දිනටත් ක්‍රියාත්මක විරෝධතා සඳහා එරට විපක්ෂ නායක මොහොමඩ් එල්බරාදේ සහභාගී වී සිටියි. කයිරෝ නුවර පැවති විරෝධතා සඳහා එක්වු දහස් ගණන් පිරිස අතරට විපක්ෂ නායකවරයා ද එක්ව සිටීම විශේෂත්වයකි වෙනස උදාවෙමින් ඇති බව එහිදි ඔහු සඳහන් කළේය. උද්ඝෝෂණ පැවැත්වෙන අතර වාරයේ ඊජිප්තු හමුදාව සීරුවෙන් තබා ඇති අතර ආරක්ෂාව සඳහා කයිරෝ නුවර අහසේ හෙළිකොප්ටර් යානා ‍සහ ජෙට් යානා පහළින් පියාසර කරවීමට ද පියවර ගෙන තිබුණි. මේ වන විට ඊජිප්තුව බාහිර ලෝකය සමඟ සන්නිවේදන සබඳතා අවහිර කිරීමට පියවර ගෙන ඇති අතර අල්ජසීරා රූපවාහිනියේ ක්‍රියාකාරීත්වය ද නවතා දමා තිබේ.", "URL": "https://sinhala.adaderana.lk/news.php?nid=13870", "Category": null, "Parent URL": null}