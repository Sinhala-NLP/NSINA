{"Source": "Adaderana", "Timestamp": "March 2, 2012 10:22 am", "Headline": "රන්මාලයක් කඩා පලායමින් සිටි දෙදෙනෙකු කොටුවෙයි", "News Content": "කාන්තාවකගේ ගෙල බැඳි රන්මාලයක් කඩා යතුරුපැදියකින් පලායමින් සිටි පුද්ගලයින් දෙදෙනෙකු හසලක පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන් මීගමුව සහ දිගන ප්‍රදේශවල පදිංචිකරුවන් බව හසලක පොලිසිය ප්‍රකාශ කරයි. සොරකම් කරන ලද රන්මාලය සහ සැකකරුවන් ගමන් කළ යතුරුපැදිය ද පොලිස් භාරයට ගෙන තිබේ. සැකකරුවන් අද(02) මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=22526", "Category": null, "Parent URL": null}