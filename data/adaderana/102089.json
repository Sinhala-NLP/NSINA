{"Source": "Adaderana", "Timestamp": "January 9, 2019 05:09 pm", "Headline": "බන්දුලගේ අභියෝගයට අකිලගෙන් ප්‍රතිචාර", "News Content": "2018 වර්ෂයේ පැවති අ.පො.ස. (උසස් පෙළ) විභාගයේ කලා අංශයේ ප්‍රතිඵල අනුව දිවයිනේ ප්‍රථම ස්ථානය ජාත්‍යන්තර පාසලක සිසුවියක් දිනා ගැනීම සම්බන්ධයෙන් විවාදයකට පැමිණෙන ලෙස හිටපු අධ්‍යාපන අමාත්‍ය පාර්ලිමේන්තු මන්ත්‍රී බන්ධුල ගුණවර්ධන මහතා ඊයේ (08) සිදු කරන ලද අභියෝගයට අධ්‍යාපන අමාත්‍ය අකිල විරාජ් කාරියවසම් මහතා අද (09) ප්‍රතිචාර දක්වා ඇත. ඒ සම්බන්දයෙන් අදහස් දක්වමින් අමාත්‍යවරයා පැවසුවේ තමන් බන්දුල ගුණවර්ධන මන්ත්‍රීවරයා සමඟ විවාදයකට යනවද නැද්ද යන්ද සම්බන්ධයෙන් සිතිය යුතු බවයි. බන්දුල ගුණවර්ධන මන්ත්‍රීවරයා සමඟ විවාදයකට ගොස් තර්ක කර තෙරුමක් තිබේද යන්න සම්බන්දයෙන් ගැළුවක් පවතින බවද අමාත්‍යවරයා එහිදි පැවසීය. එතුමා පවසන සියළු දේ අනෙක් සියළු දෙනා පිළිගත යුතු එතුමාගේ තිබේන වැරදි පිළිබඳව කෙතරම් පැවසුවත් එතුමා එය පිළී නොගන්නා බවද අමාත්‍යවරයා පැවසීය. එම නිසා එතුමාගෙ පුහු තර්කත් සමඟ තර්ක කර ඵලක් නොමැති බවද අමාත්‍යවරයා පවසයි. තර්ක කළ යුත්තේ යමක් පිළිගන්න කෙනෙකු සමඟ පමණක් බවත් අමාත්‍යවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=102089", "Category": null, "Parent URL": null}