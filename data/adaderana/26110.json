{"Source": "Adaderana", "Timestamp": "July 27, 2012 01:46 pm", "Headline": "13 හැවිරිදි දැරියට සුළු පියාගෙන් අතවර", "News Content": "13 හැවිරිදි පාසල් දැරියක අපයෝජනයට ලක් කළ සුළු පියෙකු මහව පොලිසිය විසින් අත්අඩංගුවට ගෙන තිබේ. මහව සිවදාගම ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගත් බව පොලිසිය පවසයි. 119 යන පොලිස් හදීසි ඇමතුම් අංශයට ලැබුණු තොරතුරකට අනුව අදාළ සිද්ධියට සම්බන්ධ යැයි සැකකෙරෙන සුළු පියා අත්අඩංගුවට ගත් බව පොලිසීය කියා සිටියේය. 60 හැවිරිදි වියේ පසුවන අදාළ සැකකරු අද (27) මහව අධිකරණයට ඉදිරිපත් කිරීමට කටයුතු යොදා තිබේ.", "URL": "https://sinhala.adaderana.lk/news.php?nid=26110", "Category": null, "Parent URL": null}