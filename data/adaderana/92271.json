{"Source": "Adaderana", "Timestamp": "July 10, 2018 06:24 am", "Headline": "යාපනයේ තවත් සැමරුමක්", "News Content": "යාපනය,නවාලි ශාන්ත පීටර් දේවස්ථානය වෙත එල්ල කළ ප්‍රහාරයෙන් ජිවිතක්ෂයට පත්වූවන් ‍සිහි කරමින් 23 වන සැමරුම් වැඩසටහනක් පැවැත්වීම ඊයේ(09) රාත්‍රියේ යාපනය නවාලි ශාන්ත පීටර් දේවස්ථානයේදී පැවැත්විණ. 1995 ජූලි 09 වන දින නවාලි ප්‍රහාරයෙන් ජිවිතක්ෂයට පත්වු පුද්ගලයින් 147 දෙනෙකු සිහි කරමින් සැමරුම් වැඩසටහන පැවැත්වූහ. යුද්ධය පැවති අවස්ථාවේ නවාලි ශාන්ත පීටර් දේවස්ථා‍නයේ රැදී සිටි අවතැන්වූවන් පිරිසක් එල්ල කර ගනිමින් රජයේ හමුදා එවක ප්‍රහාරය එල්ල කළ බව රතු කුරුස සංවිධානය ප්‍රහාරය සිදුවු අවධියේ ප්‍රකාශ කොට තිබිණ. රතු කුරුස සංවිධානය එවක නිකුත් කළ දත්ත අනුව ප්‍රහාරයෙන් පුද්ගලයින් 147 දෙනෙකු ජිවිතක්ෂයට පත්ව තවත් පුද්ගලයින් 200 කට වැඩි පිරිසක් තුවාල ලබා තිබු බවට අනාවරණ කෙරිණ. අදාළ ප්‍රහාරයෙන් ජිවිතක්ෂයට පත්වූවන්ගේ ඥාතීන් විසින් පහන් දල්වා මියගිය පිරිස වෙනුවෙන් ශාන්තිය ප්‍රාථනා කිරීම සැමරුම් වැඩසටහනේදී සිදුකරනු ලැබීය. වැඩසටහන් අවස්ථාවට ප්‍රහාරයෙන් මියගිය පිරිසගේ ඥාතීන්, යාපනය ප්‍රදේශවාසීන් ඇතුළු පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=92271", "Category": null, "Parent URL": null}