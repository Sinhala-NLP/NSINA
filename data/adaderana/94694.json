{"Source": "Adaderana", "Timestamp": "August 19, 2018 10:27 pm", "Headline": "ඉතිහාසයේ  විශාලතම ආණ්ඩු විරෝධී ජනතා රැළිය ලබන 5 වන දා", "News Content": "ශ්‍රී ලංකා ඉතිහාසයේ විශාලතම ආණ්ඩු විරෝධි ජනතා රැළිය ලබන සැප්තැම්බර් පස්වනදා කොළඹදී පවත්වන බව ඒකාබද්ධ විපක්ෂය පවසයි. ඒකාබද්ධ විපක්ෂය එළැඹෙන සැප්තැම්බර් පස් වැනිදා පවත්වන ජනබලය කොළඹට ජනතා විරෝධතාව පිළිබඳව සාකච්ඡාවක් ගම්පහ දිස්ත්‍රික් පාර්ලිමේන්තු සහ පළාත් පාලන මන්ත්‍රීවරුන්ගේ සහභාගිත්වයෙන් අද (19) පාර්ලිමේන්තු මන්ත්‍රී ප්‍රසන්න රණතුංග මහතාගේ උඩුගම්පොළ පිහිටි කාර්යාලයේදී පැවත්විණි. මෙම රැළිය ජයග්‍රහණය සඳහා ආරම්භයක් බවත් පක්ෂ පාඨ බෙදීමකින් තොරව රට බේරා ගැනීමට සිදු කරන කටයුත්තක් බවද ඒ මහතා පැවසීය. පසුගිය පොහෝ දිනයේදී ආණ්ඩුවඩ පෙරලා දැමීමට කටයුතු කරන බවට ප්‍රකාශ කළ බවත් ඉදිරියේදී මැතිවරණය ඉලක්ක කර ගනිමින් කටයුතු සූදාම් කරන බව ඒ මහතා වැඩිදුරටත් ප්‍රකාශ කළහ.", "URL": "https://sinhala.adaderana.lk/news.php?nid=94694", "Category": null, "Parent URL": null}