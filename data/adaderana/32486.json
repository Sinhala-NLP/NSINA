{"Source": "Adaderana", "Timestamp": "March 17, 2013 09:27 am", "Headline": "පොලිස් සැරයන්ට මැර ප්‍රහාරයක්", "News Content": "කිසියම් පිරිසකගේ පහර කෑමට ලක්වු බව කියන හලාවත පොලීසියේ පොලිස් සැරයන්වරයෙකු හලාවත මහා රෝහලට ඇතුළත් කර තිබේ. පහර කෑමට ලක්ව ඇත්තේ හලාවත පොලීසියේ අපරාධ විමර්ශන අංශයට අනියුක්තව සේවය කරන පොලිස් සැරයන් 25082 විජේසිරි නම් නිලධාරියා බව අද දෙරණ වාර්තාකරු පවසයි. ඊයේ රාත්‍රී 10.30 ට පමණ හලාවත, අඩිප්පල ප්‍රදේශයේදී මෙම පහරදීම සිදුවීඇත. තමන් සේවය අවසන් කර නිවස බලා යතුරු පැදියකින් ගමන් කරමින් සිටින විට අතර මග සිටි පිරිසක් තමන්ට පහර දුන් බව රෝහල් ගත කර සිටින පොලිස් සැරයන්වරයා රෝහල් පොලීසියට පවසා ඇත. කවුරුන් විසින් කුමන හේතුවක් මත මෙම පහර දීම සිදු කළාද යන්න මෙතෙක් අනාවරණය වී නැතැයිද වාර්තාකරු පවසයි. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=32486", "Category": null, "Parent URL": null}