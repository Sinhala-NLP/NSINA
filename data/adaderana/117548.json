{"Source": "Adaderana", "Timestamp": "August 26, 2019 09:16 pm", "Headline": "පුපුරණ ද්‍රව්‍ය තොගයක් පලෙයිවලින් එළියට එයි", "News Content": "පලෙයි පොලිස් වසමේ කරන්ඩිය ප්‍රදේශයේ සඟවා තිබු AK 47 වර්ගයේ ගිනි අවියක්, මැගසින් 2ක්, සජීවි පතරොම් 120ක්, ජීව අත්බෝම්බ 11ක්, PE 10 බවට සැක කරන පුපුරණ ද්‍රව්‍ය කිලෝ 10ක් සොයා ගෙන ඇත. එසේම දුරදක්නයක් ඇතුළු තවත් දේපල කිහිපයක් සොයා ගැනීමට ත්‍රස්ත විමර්ශන කොට්ඨාශයේ නිලධාරීන්ට හැකි වී ඇත. මේ වන විට ත්‍රස්ත විමර්ශන කොට්ඨාසය බාරයේ යාපනය පොලිස් ස්ථානයේ රඳවා සිටින පලෙයි රෝහලේ අධිකරණ වෛද්‍ය නිලධාරී සිංනයියා සිවරූබන් යන අය පිළිබඳ වැඩිදුර විමර්ශනයේ දී මෙම කරුණු අනාවරණය වී ඇත. සැකකරු පිළිබඳ වැඩිදුර විමර්ශන සිදු කරමින් පවතියි.", "URL": "https://sinhala.adaderana.lk/news.php?nid=117548", "Category": null, "Parent URL": null}