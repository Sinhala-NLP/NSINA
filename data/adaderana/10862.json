{"Source": "Adaderana", "Timestamp": "September 15, 2010 09:38 am", "Headline": "ෆොන්සේකා සහ ලේකම් අදත් අධිකරණයට", "News Content": "හිටපු යුද හමුදාපති සරත් ෆොන්සේකා සහ ඔහුගේ ලේකම් ලෙස කටයුතු කළ සේනක ද සිල්වා යන මහත්වරු අද අධිකරණයට ඉදිරිපත් කරන ලෙස කොළඹ මහාධිකරණය නියෝග කර තිබේ. යුද හමුදාවෙන් පලා‍ගිය සෙබළුන් පිරිසක් පසුගිය ජනාධිපතිවරණ සමයේ දී සේවයේ යොදා ගැනී‍මේ සිද්ධිය සම්බන්ධයෙන් චෝදනා පත්‍ර භාර දීම සඳහා මෙලෙස අධිකරණයට ඉදිරිපත් කරන ලෙස නියෝග කර ඇති බව සඳහන් වේ. යුද හමුදාවෙන් පලාගිය සෙබළුන් දස දෙනෙකුට නවාතැන් පහසුකම් ලබා දී ඔවුන් වැටුප් ගෙවා සේවයේ යොදා ගැනීම හා රජයට එරෙහිව කුමන්ත්‍රණය කිරීම යන චෝදනා යටතේ අදාළ විත්තිකරුවන්ට එරෙහිව නඩු පවරා තිබේ. විත්තිකරුවන් දෙදෙනා අධිකරණ නියෝග මත මේ වන වි‍ට රැඳවුම් භාරයේ පසුවෙති.", "URL": "https://sinhala.adaderana.lk/news.php?nid=10862", "Category": null, "Parent URL": null}