{"Source": "Adaderana", "Timestamp": "June 14, 2019 01:31 pm", "Headline": "හොරෙන් වැලි ඇද්ද 5ක් කොටුවෙයි", "News Content": "වැල්ලවාය ඌව කුඩාඔය පොලීසිය විසින් කුඩාඔය 20 යාය ප්‍රදේශයේ සිදු කළ වැටලීමකදී බලපත්‍ර කොන්දෙසි උල්ලංඝනය කරමින් වැලි ප්‍රවාහනය කළ ට්‍රැක්ටර් රථ 5ක් සමඟ සැකකරුවන් පස් දෙනෙකු අත්අඩංගුවට ගෙන ඇත. මෙම සැකකරුවන් 20 යාය ප්‍රදේශයෙන් වැලි පටවා තෙලුල්ල ප්‍රදේශය වැලි අලෙවි කරන ස්ථානයක් දක්වා වැලි ප්‍රවාහනය කර ඇත. අත්අඩංගුවට ගත් සැකකරුවන් එම ප්‍රදේශයේම පදිංචිකරුවන් වන අතර සැකකරුවන් දීර්ඝ කාලයක සිට මෙම ජාවාරමේ නිරත වී ඇති බව පොලීසිය පවසයි. සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර කුඩාඔය පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=111967", "Category": null, "Parent URL": null}