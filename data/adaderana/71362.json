{"Source": "Adaderana", "Timestamp": "March 26, 2017 09:54 am", "Headline": "මස්පන්නෙන් මළ සිරුරක් මතුවෙයි", "News Content": "ඌව පරණගම - ගලහිටියාගම -මස්පන්න ප්‍රදේශයේ තිබී සැකකටයුතු ලෙස මියගිය පුද්ගලයෙකුගේ මළ සිරුරක් සොයාගෙන ඇති බව පොලීසිය පවසයි. ඌව පරණගම පොලීසියට ලද තොරතුරක් මත නිවසක් තුළ පිළිස්සුම් තුවාල සහිතව අදාළ පුද්ගලයා මියගොස් සිටියදී සොයාගත් බව පොලිස් මූලස්ථානය සඳහන් කළේය. මියගොස් ඇත්තේ කොහිලේගම, මස්පන්න ප්‍රදේශයේ පදිංචිව සිටි 67 හැවිරිදි අයෙක් බවට හඳුනාගෙන තිබේ. ඔහු තවත් පුද්ගලයෙකු සමග අදාළ නිවස තුළ මත්පැන් පානය කර ඇති බව පොලීසිය සිදුකළ මුලික විමර්ශනවලදී අනාවරණය වී ඇති බව වාර්තා වෙයි. ඒ අනුව අදාළ පුද්ගලයා සැකපිට අත්අඩංගුවට ගැනීමට ඌව පරණගම පොලීසිය කටයුතු කර තිබේ.", "URL": "https://sinhala.adaderana.lk/news.php?nid=71362", "Category": null, "Parent URL": null}