{"Source": "Adaderana", "Timestamp": "October 10, 2012 05:18 pm", "Headline": "අකුණු සැරට ජීවිත දෙකක් බිලි", "News Content": "මැදවච්චිය , හැළඹගස්වැව ප‍්‍රදේශයේ දී අකුණු සැර වැදීමෙන් අඹු සැමි යුවළක් ජීවිතක්ෂයට පත්ව තිබේ. අද පස්වරුවේ නිවසේ වහලය මත තිබූ තහඩුවක් සවි කරමින් සිටිය දී ඔවුන් මෙම අනතුරට ලක්ව ඇති බව මැදවච්චිය පොලිසිය සඳහන් කරයි. අකුණු සැර වැදුණු පුද්ගලයින් දෙදෙනා ප‍්‍රතිකාර සඳහා මැදවච්චිය රෝහලට රැගෙන යමින් සිටින අතරතුර ජීවිතක්ෂයට පත්ව තිබේ. ජීවිතක්ෂයට පත්ව ඇති පුරුෂයා 35 හැවිරිදි වියේ පසුවන අතර ඔහුගේ බිරිද 31 හැවිරිදි වියේ පසුවන බව කියැවෙයි. මැදවච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28180", "Category": null, "Parent URL": null}