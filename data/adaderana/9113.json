{"Source": "Adaderana", "Timestamp": "June 20, 2010 09:09 am", "Headline": "දැව හොරු වැටලීමට පුළුල් වැඩපිළිවෙලක්", "News Content": "රජයේ රක්ෂිතවල සිදුවන දැව ජාවාරම් වැටලීමට පුළුල් වැඩපිළිවෙලක් ක්‍රියාත්මක කර ඇති බව මාතලේ අඩවි වන නිලධාරී කාර්යාලය පවසයි. මේ දිනවල රජයේ රක්ෂිතවල දැව ජාවාරම් සිදුවන බවට විවිධ පැමිණිලි ලැබෙන බැවින් මෙම වැඩපිළිවෙල ක්‍රියාත්මක කර තිබේ. ඇතැම් පුද්ගලයින් රජයේ කැළෑ සඳහා ව්‍යාජ ඔප්පු පවා සකස් කර ගනිමින් මෙම දැව ජාවාරම් සිදුකරන බව පරිසර සංවිධාන සඳහන් කරයි. 2009 වසරේදී දැව ජාවාරම් වලට සම්බන්ධ පුද්ගලයින් 25 දෙනෙකු ස්ථාන කිහිපයකදී අත්අඩංගුවට ගත් බව මාතලේ අඩවි වන නිලධාරී කේ.‍ එස්. බී හික්ගොඩ මහතා ප්‍රකාශ ක‍ළේය.", "URL": "https://sinhala.adaderana.lk/news.php?nid=9113", "Category": null, "Parent URL": null}