{"Source": "Adaderana", "Timestamp": "November 9, 2017 11:11 am", "Headline": " CC TV  එකෙන් දැක්ක එළු හොරකම", "News Content": "මඩකලපුව පොලිස් බල ප්‍රදේශයට අයත් අමිර්දකලී ප්‍රදේශයේ ඇති නිවසකින් වටිනා එළුවන් දෙදෙනකු සොරාගත් තිදෙනකු අත්අඩංගුවට ගෙන ඇත. මෙම සොරකම සිදු වී පැය 24ක් ඇතුළත කල්මුනේ, මරුදමුනේ ප්‍රදේශවලදී සැකකරුවන් හා සොරාගත් එළුවන් ප්‍රවාහනය කිරීමට යොදා ගත් ත්‍රිරෝද රිය අත්අඩංගුවට ගැනීමට පොලිසිය සමත්ව ඇත. එළුවන්ට තණ කෑම සඳහා එළිමහනේ නිදැල්ලේ ඉන්නට හැර ඇති අවස්ථාවේදී එළුවන් දෙදෙනා සොරා ගෙන ඇති අතර අයිති කරු විසින් පොලිසියට කළ පැමිණිල්ලකට අනුව පොලිසිය විමර්ශන ආරම්භ කර ඇත.පොලිස් පරීක්ෂණ වලදී එම ප්‍රදේශයේ නිවසක ආරක්ෂිත කැමරා පද්ධතියේ මෙම සොරකම කරන ආකාරය පටිගත වී තිබී ඇති අයුරු දක්නට ලැබී ඇත.ඒ අනුව සැකකරුවන් හා ත්‍රි රෝද රිය අත්අඩංගුවට ගත් බව පොලිසි පැවැසීය.", "URL": "https://sinhala.adaderana.lk/news.php?nid=79684", "Category": null, "Parent URL": null}