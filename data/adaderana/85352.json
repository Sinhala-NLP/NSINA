{"Source": "Adaderana", "Timestamp": "March 8, 2018 11:32 am", "Headline": "වසර 40 ක් පැරණ තේක්ක ගස් 70 ක් කපලා - ප්‍රවාහනයට වන සංරක්ෂණ දෙපාර්තමේන්තුවෙන් තහනමක්", "News Content": "මාදම්පේ - පනිරෙන්දාව පිහිටි පොල් පර්යේෂණ ආයතනයට අයත් ඉඩමක තිබූ කපා දමන ලද තේක්ක ගස් 70 ක් ප්‍රවාහනය කිරීම වන සංරක්ෂණ දෙපාර්තමේන්තුවේ නිලධාරීන් විසින් තහනම් කර ඇත. පොල් පර්යේෂණ ආයතනයට අයත් මෙම ඉඩමේ අතුරු වගාවක් ලෙස තේක්ක වගා කර තිබී ඇත. අවුරුදු 40 ක් පමණ පැරණි මෙම තේක්ක ගස් කපා ඉවත් කිරීම සඳහා ටෙන්ඩර් කැදවීමට පොල් පර්යේෂණ ආයතනය කටයුතු කර ඇත.ඒ අනුව අදාළ ඉඩමේ වැට මායිමේ ඇති තේක්ක ගස් 172 ක් කපා ඉවත් කිරීමට ව්‍යාපාරිකයෙකුට පොල් පර්යේෂණ ආයතනය විසින් අවසර ලබා දී ඇත. කපා දමා ඇති එම තේක්ක ගස් ප්‍රවාහනය කිරීම සදහා බලපත්‍ර නිකුත් කිරීමට යාමේදී අදාළ ඉඩමේ කොටසක් මාදම්පේ - විලත්තව මාර්ගයේ රක්ෂිතයට අයත් බවට වන සංරක්ෂණ දෙපාර්තමේන්තුවේ නිලධාරීන් විසින් හදුනා ගෙන ඇත. මාර්ගයේ මධ්‍ය රේඛාවේ සිට මීටර් 28 ක් මාර්ග රක්ෂිතයට අයත් වන බැවින් කපා දමා ඇති තේක්ක ගස් 70 ක් රක්ෂිතයට අයත් වන වන වන සංරක්ෂණ දෙපාර්තමේන්තුවේ නිලධාරීන් සදහන් කරයි.ඒ අනුව අදාළ ගස් ප්‍රවාහනය තාවකාලිකව තහනම් කිරීමට හලාවත අඩවි වන නිලධාරීවරයා කටයුතු කර ඇත. මෙම ඉඩම සහ මාර්ගය සම්බන්ධයෙන් මිනුම්දෝරු දෙපාර්තමේන්තුවේ සහාය ඉල්ලා ඇති බවත්,එම නිලධාරීන් විසින් ඉදිරිපත් කරන නිර්දේශයන් අනුව ඉදිරි ක්‍රියා මාර්ග ගන්නා බව අද දෙරණ වාර්තාකරු කළ විමසුමකදී පුත්තලම දිසා වන නිලධාරී ඩී.එම්.එන්.බණ්ඩාර මහතා පවසා තිබේ.", "URL": "https://sinhala.adaderana.lk/news.php?nid=85352", "Category": null, "Parent URL": null}