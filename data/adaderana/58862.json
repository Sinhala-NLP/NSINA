{"Source": "Adaderana", "Timestamp": "April 2, 2016 04:10 pm", "Headline": "සීගිරිය නැරඹීමට එන සංචාරකයින්ට විශේෂ වැඩසටහන්", "News Content": "සීගිරිය නැරඹීමට පැමිණෙන දෙස් විදෙස් සංචාරකයින් සඳහා විශේෂ වැඩසටහන් කිහිපයක් ක්‍රියාත්මක කිරීමට කටයුතු කරන බව මධ්‍යම සංස්කෘතික අරමුදල පවසයි. එහි අධ්‍යක්ෂ ජනරාල් මහාචාර්ය ප්‍රිශාන්ත ගුණවර්ධන මහතා පැවසුවේ ඉදිරි සති දෙක තුළ දී එම වැඩසටහන් ක්‍රියාත්මක කිරීමට කටයුතු කරන බවයි. සිහිවටන මිලදී ගැනීමට, විවිධ සංස්කෘතිකාංග නැරඹීමට ඇතුළුව තවත් විශේෂාංග රැසක් එම වැඩසටහන් අතර වන බව ඔහු සඳහන් කළේය.ඒ අනුව දෙස් විදෙස් සංචාරකයින් තවත් ආකර්ෂණය කරගැනීමේ අරමුණින් ක්‍රියාවට නංවන මෙම වැඩසටහන ඉදිරි දෙසතිය තුළ දී අකිල විරාජ් කාරියවසම් අමාත්‍යවරයාගෙන් ප්‍රධානත්වයෙන් ආරම්භ කිරීමට නියමිතය.", "URL": "https://sinhala.adaderana.lk/news.php?nid=58862", "Category": null, "Parent URL": null}