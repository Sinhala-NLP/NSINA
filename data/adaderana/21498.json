{"Source": "Adaderana", "Timestamp": "January 19, 2012 12:10 pm", "Headline": " කොළඹ මහ නගරසභාවේ මුදල් කාරක සභාව නිල්පාටයි", "News Content": "කොළඹ මහ නගර සභාවේ මුදල් කාරක සභාවේ බලය විපක්ෂයට හිමිවී ඇති බව අද දෙරණ වාර්තාකරු පවසයි. ඒ අනුව කොළඹ මහ නගර සභාවේ ආණ්ඩු පක්ෂය ලෙස කටයුතු කරන එක්සත් ජාතික පක්ෂයේ බලය මුදල් කාරක සභාවෙන් ගිළිහී තිබේ. අද පැවති කාරක සභාපත්කිරීම් යෝජානාවේදී එක්සත් ජාතික පක්ෂයේ මන්ත්‍රීවරුන් දෙදෙනකු මහ නගර සභාවේ විපක්ෂයට හෙවත් එක්සත් ජනතා නිදහස් සන්ධාන මධ්‍යම ආණ්ඩුවට පක්ෂව ඡන්දයදීම නිසා මෙම තත්ත්වය උද්ගත වී ඇත.", "URL": "https://sinhala.adaderana.lk/news.php?nid=21498", "Category": null, "Parent URL": null}