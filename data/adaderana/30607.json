{"Source": "Adaderana", "Timestamp": "January 9, 2013 09:57 am", "Headline": "හෙලෝ කුළුණුවලින් නැතිවූ බැටරි ලොරියක තිබී අහුවෙයි", "News Content": "කුරුණෑගල, මල්ලවපිටිය ප‍්‍රදේශයේ දී දුරකථන කුළුණු 02 න් සොරාගන්නා ලද බැටරි තොගයක් සොයාගෙන තිබේ. බැටරි 51 ක් එහිදී සොයා ගෙන ඇති බව පොලීසිය පැවසුවේය. ප‍්‍රදේශයේ ගමන් කරමින් තිබූ ලොරි රථයක් පරීක්ෂා කිරීමේ දී එය තුළ තිබී මෙම බැටරි තොගය පොලිස් භාරයට ගෙන තිබේ. කෑගල්ල ප‍්‍රදේශයේ ස්ථාපිත කර ඇති එක් දුරකථන කුළුණකින් බැටරි 48 ක් ද, තවත් දුරකථන කුළුණකින් බැටරි 03 ක් ද සොරාගෙන ඇති බව සඳහන්ය. මේ සම්බන්ධයෙන් සැකකරුවන් දෙදෙනෙකු පොලීසිය විසින් අත්අඩංගුවට ගෙන ඇති අතර ඔවුන් අද (09) කුරුණෑගල මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30607", "Category": null, "Parent URL": null}