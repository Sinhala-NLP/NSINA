{"Source": "Adaderana", "Timestamp": "September 19, 2014 10:05 am", "Headline": "ස්කොට්ලන්තය වෙන්නොවිය යුතු බවට වන මතය පෙරමුණේ", "News Content": "ස්කොට්ලන්තය තව දුරටත් බ්‍රිතාන්‍යය සමග එක්ව කටයුතු කළ යුතු බවට එරට ජනමත විචාරණයේ දැනට නිකුත් වි ඇති ප්‍රතිඵල අනුව තහවුරු වී තිබේ. ඡන්ද ප්‍රදේශ 32 න් 26 ක ප්‍රතිඵල මේ වන විට නිකුත් කර ඇති අතර ඉන් සියයට 54.28 ක් ප්‍රකාශ කර ඇත්තේ ස්කොට්ලන්තය බ්‍රිතාන්‍යය පාලනයෙන් වෙන් නොකළ යුතු බවයි. එසේ වුවද සියයට 45.72 ක පිරිසක් බ්‍රිතාන්‍යයෙන් වෙන් විය යුතු බවට ඡන්දය ප්‍රකාශ කර තිබේ. තවත් ඡන්ද ප්‍රදේශ 06 ක ප්‍රතිඵල නිකුත් කිරිමට නියමිත අතර වෙන් නොවිය යුතු බවට වන මතය ජයග්‍රහණය කිරීමට තවත් ඡන්ද හාර ලක්ෂ 25,803 ක් ලබා ගත යුතු වේ.", "URL": "https://sinhala.adaderana.lk/news.php?nid=46179", "Category": null, "Parent URL": null}