{"Source": "Adaderana", "Timestamp": "January 30, 2019 11:54 am", "Headline": "2010ට සාපේක්ෂව 2019දී තුන් ගුණයකින් ණය ගෙවන්න වෙනවා", "News Content": "2010 වසරට සාපේක්ෂව මේ වසරේදී තුන් ගුණයකින් ණය ගෙවීමට රජයට සිදුවී ඇති බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අමාත්‍යවරයා වැඩිදුරටත් සඳහන් කළේ පැවති රජය විසින් ආදායම් නොලැබෙන ව්‍යපෘතිවල ආයෝජනය කිරීම නිසා මෙම තත්ත්වයට මුහුණදීමට සිදුවී ඇති බවයි. මාතර, වැලිගම නගරයේ සංවර්ධන කටයුතු පිළිබඳ සාකච්ඡාවක් මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතාගේ සහභාගීත්වයෙන් ඊයේ (29) පස්වරුවේ වැලිගම නගර සභා ශ්‍රවරණාගාරයේදී පැවැත් විය. අනතුරුව වැලිගම වෙරළ තීරයේ ඉදිකළ මත්ස්‍ය අලෙවි කුටි වෙළඳුන්ගේ අයිතියට පත් කිරීමද අමාත්‍යවරයාගේ අතින් සිදුකෙරුණේය. ඉන් අනතුරුව උපායමාර්ගික නගරයක් ලෙස වැලිගම නගරය සංවර්ධනය කිරීමේ විද්වත් හමුවට එක්වෙමින් අමාත්‍යවරයා මෙලෙස අදහස් පළ කළේය.", "URL": "https://sinhala.adaderana.lk/news.php?nid=103338", "Category": null, "Parent URL": null}