{"Source": "Adaderana", "Timestamp": "June 7, 2011 08:43 am", "Headline": "මදුරුවන්ට නවාතැන් දුන් 34 දෙනෙක්ට නඩු වැටෙයි", "News Content": "දෙහිවල, ගල්කිස්ස මහනගර සභා සීමාව තුළ මදුරුවන් බෝ වීමට ඉඩ සැලසූ බව කියන පුද්ගලයින් 34 දෙනෙකුට එරෙහිව නඩු පැවරීමට සෞඛ්‍ය අමාත්‍යාංශය පියවර ගෙන තිබේ. ඩෙංගු රෝග මර්දන වැඩපිළිවෙළ යටතේ ඊයේ(06) දිනයේ සිදු කළ පරීක්ෂා කිරීම් වල දී මෙම නඩු පැවරීම සිදු කළ බව සෞඛ්‍ය අමාත්‍යාංශය ප්‍රකාශ කරනු ලැබීය. ඊයේ දිනය තුළ දෙහිවල, ගල්කිස්ස මහනගර සභා සීමාව තුළ ස්ථාන 3874 ක් පරීක්ෂාවට ලක් කර ඇති අතර ඉන් නිවාස 1795 ක් මදුරුවන් බෝ වන ස්ථාන බවට හඳුනාගෙන තිබේ. එහි දී පුද්ගලයින් 175 දෙනෙකුට නොතීසී නිකුත් කර ඇති බව සෞඛ්‍ය අමාත්‍යාංශය ප්‍රකාශ කරනු ලැබීය. මෙම පරීක්ෂා කිරීමේ වැඩපිළිවෙළ ලබන සිකුරාදා දිනය දක්වා සිදු කිරීමට නියමිතය.", "URL": "https://sinhala.adaderana.lk/news.php?nid=16595", "Category": null, "Parent URL": null}