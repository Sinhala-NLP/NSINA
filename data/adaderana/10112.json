{"Source": "Adaderana", "Timestamp": "August 9, 2010 11:01 am", "Headline": "බෙලිඅත්තේදී රවීගේ වාහනයට ගල් ප්‍රහාරයක් ", "News Content": "එක්සත් ජාතික පක්ෂයේ පාර්ලි‍මේන්තු මන්ත්‍රී රවී කරුණානායක මහතා ඇතුළු ඔහුගේ ආධාරකරුවන් ගමන්ගත් රථ පෙළක් බෙලිඅත්ත නගරයේදී ප්‍රහාරයකට ලක්වී තිබේ. රවී කරුණානායක මහතා ඇතුළු පිරිස හම්බන්තොට ප්‍රදේශයේ ජනහමු කිහිපයකට සහභාගී වී ඊයේ රාත්‍රීයේදී නැවත කොළඹ බලා පැමිණෙමින් සිටි‍යදී මෙම ප්‍රහාරය එල්ල වී ඇත. ප්‍රහාරයෙන් වාහන දෙකකට අලාභ හානි සිදුව තිබේ. ඉන් එක් වාහනයක් රවී කරුණානායක මන්ත්‍රීවරයාගේ වන අතර අනෙක් වාහනය බෙලිඅත්ත එක්සත් ජාතික පක්ෂ ප්‍රාදේශීය සභා මන්ත්‍රී අතුල සේනාරත්න මහතාට අයත් වූවකි. සිද්ධිය සම්බන්ධයෙන් ප්‍රාදේශීය සභා මන්ත්‍රී අතුල සේනාරත්න මහතා පොලිසිය වෙත පැමිණිල්ලක් ඉදිරිපත් කර තිබේ.", "URL": "https://sinhala.adaderana.lk/news.php?nid=10112", "Category": null, "Parent URL": null}