{"Source": "Adaderana", "Timestamp": "March 9, 2019 07:25 pm", "Headline": "ආණ්ඩුවේ පැවැත්ම රැක ගන්න සම්බන්ධන්ට විපක්ෂ නායක ධුරයේ වරප්‍රසාද දෙනවා", "News Content": "ආණ්ඩුව පවත්වාගෙන යෑමට අවශ්‍ය සහය දෙමළ ජාතික සන්ධානයෙන් ලබා ගැනීම සඳහා ආණ්ඩුව ආර්. සම්බන්ධන් මහතාට විපක්ෂ නායක ධුරයේ වරප්‍රසාද ලබා දීමට කටයුතු කර ඇති බවට විපක්ෂ නායක මහින්ද රාජපක්ෂ මහතා චෝදනා කරයි. මහනුවර ශ්‍රී දළඳා මාළිගාව වැඳපුදා ගැනීමට එහි පැමිණි අවස්ථාවේ මාධ්‍ය වෙත අදහස් දක්වමින් විපක්ෂ නායකවරයා මේ බව සඳහන් කළේය. විපක්ෂ නායක මහින්ද රාජපක්ෂ මහතා අද (09) උදෑසන මහනුවර ශ්‍රී දළදා මාළිගාවට පැමිණ ආගමික වතාවත් වල නිරත වී ආශීර්වාද ලබා ගත්තේය. අනතුරුව විපක්ෂ නායකවරයා ශ්‍රී දළදා මාළිගාව වෙත පැමිණ සිටි දෙස් විදෙස් සංචාරකයින් සමඟද සුහද කතා බහක නිරත විය.", "URL": "https://sinhala.adaderana.lk/news.php?nid=105786", "Category": null, "Parent URL": null}