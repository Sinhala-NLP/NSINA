{"Source": "Adaderana", "Timestamp": "December 6, 2017 12:44 pm", "Headline": "ලංකාවේ ඉඩම් මනින්න ඇමරිකාවට දීපු නිසා මිනින්දෝරුවෝ ලෙඩ වෙති", "News Content": "හිමිකම් ඔප්පු ලබා දීමේ ක්‍රියාවලිය විධිමත් කිරීම හරහා ශ්‍රී ලංකාවේ ඉඩම් මැන සිතියම් ගත කිරීමේ විශේෂ වැඩපිළිවෙළක් සඳහා ඇමරිකාවේ ආයතනයකට බාරදීම සඳහා කැබිනට් අනුමැතිය ලබා ගෙන තිබෙන බවත් කැබිනට් අනුමැතිය ඉවත් කරගන්නා ලෙස ඉල්ලා රජයේ මිනින්දෝරු සංගමය වෘත්තීය සමිති ක්‍රියාමාර්ගයක 06 හා 07 දින ලෙඩ නිවාඩු යන බව එහි සංගමයේ සභාපති දුමිදු උඩගොඩ මහතා පැවසීය. මිනින්දෝරු සංගමයේ සභාපතිවරයා වැඩිදුරටත් කියා සිටියේ ශ්‍රී ලංකාවේ ඉඩම් මැනීම් කිරීම් සිතියම් ගත කිරීම ආදී සියලු තත්ත්වයන් ඒකරාශි කිරීම සඳහා ඇමරිකාවේ පිහිට සමාගමකට ලබාදීම සඳහා වත්මන් ආණ්ඩුව මේ වන විට සියලු කටයුතු සූදානම් කර තිබෙන බවය. මේ සඳහා ඇමරිකාව ශ්‍රී ලංකා රජයට ණය මුදලක් ලබා දී එම මුදලින් ඇමරිකානු නියෝජිතයෝ පැමිණ ශ්‍රී ලංකාවේ සිතියම් ගත කිරීම බරපතළ ප්‍රශ්නයක් බව පෙන්වා දෙයි. දැනට ලංකාවේ සේවය කරන රජයේ මිනින්දෝරු වරුන් 700ක් පමණ දෙනා වෘත්තීය සමිති ක්‍රියාමාර්ගයට එළබි සිටින බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=81121", "Category": null, "Parent URL": null}