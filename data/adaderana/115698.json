{"Source": "Adaderana", "Timestamp": "August 4, 2019 12:12 pm", "Headline": "Formula 1 මෝටර් රථ තරගාවලියේ 12 වන අදියර අද", "News Content": "ලෝක ශූරතා ෆෝමියුලා වන් මෝටර් රථ තරගාවලියේ 12 වන අදියර අද රාත්‍රීයේ හංගේරියාවේ දී පැවැත්වෙයි. එහි පැවති පුහුණු සැසියේ පළමු ස්ථානය දිනා ගැනීමට රෙඩ්බුල් කණ්ඩායමේ මැක්ස් වර්ස්ටපන් සමත් වුණි. හංගේරියාවේ පැවත්වෙන ෆෝමියුලා වන් මෝටර් රථ තරගාවලියේ 12 වන අදියරේ පුහුනු සැසිය ඊයේ පැවැත්වුණි. එම පුහුණු සැසිය පැවති ධාවන පතය කිලෝමීටර 306යි දශම 6 යි 3 ක දුර ප්‍රමාණයකින් සමන්විත වෙයි. අදාළ දුර ප්‍රමාණය පැයයි මිනිත්තු 14 යි දශම 5 යි 7යි 2ක කාලයකින් නිම කළ මැක්ස් වර්ස්ටපන් පුහුණු සැසියේ පළමු ස්ථානය දිනා ගත්තේය. ඒ අනුව අද රාත්‍රීයේ පැවැත්වෙන අවසන් මහා තරගයේ දී ඔහු පළමු ස්ථානයේ සිට තරගය ආරම්භ කිරීමට නියමිතයි. වර්ස්ටපන් ෆෝමියුලා වන් තරගයක් පළමු ස්ථානයේ සිට ආරම්භ කරන පළමු අවස්ථාව මෙයයි. පුහුණු සැසියේ දෙවන ස්ථානය මර්සිඩිස් කණ්ඩායමේ වැලටරි බොටාස් හිමි කර ගත් අතර තුන්වන ස්ථානය හිමි කර ගත්තේ ද එම කණ්ඩායමේම ලුවිස් හැමිල්ටන් විසිනි. ලෝක ශූරතා ෆෝමියුලා වන් මෝටර් රථ තරගාවලියේ 12 වන අදියර අද රාත්‍රීයේ දී පැවැත්වෙයි.", "URL": "https://sinhala.adaderana.lk/news.php?nid=115698", "Category": null, "Parent URL": null}