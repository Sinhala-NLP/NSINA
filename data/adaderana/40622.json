{"Source": "Adaderana", "Timestamp": "January 25, 2014 08:23 am", "Headline": "විද්‍යාපීඨ සඳහා අයදුම්පත් කැඳවයි", "News Content": "2014 වසරේ ජාතික අධ්‍යාපන විද්‍යාපීඨ වලට ඇතුළත් කර ගැනීම සඳහා අයදුම්පත් කැඳවන බව අධ්‍යාපන අමාත්‍යංශය පවසයි. එම අමාත්‍යංශය පවසන්නේ ඊට අදාළ ගැසට් නිවේදනය ලබන 31 වැනිදා රජයේ ගැසට් පත්‍රයේ පළ කරන බවයි. ඒ අනුව 2014 වසරේ ජාතික අධ්‍යාපන විද්‍යාපීඨ වලට ඇතුළත් කර ගැනීම සඳහා අයදුම්පත් භාර ගැනීම ආරම්භ කෙරෙනු ඇත. අයදුම්පත් භාරගැනීම පෙබරවාරි මස 21 වැනිදායින් පසු අවසන් කෙරෙන බව අධ්‍යාපන අමාත්‍යංශය පවසයි.", "URL": "https://sinhala.adaderana.lk/news.php?nid=40622", "Category": null, "Parent URL": null}