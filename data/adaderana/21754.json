{"Source": "Adaderana", "Timestamp": "January 30, 2012 10:07 pm", "Headline": "පටි තදකිරීමේ නීතිය එලෙසමයි-උසාවියාම වෙනුවට දඩ කොලයක් ", "News Content": "රථවාහනවල ආසන පටි පැළඳගෙන යාමට අදාළ නීතිය එසේම ක්‍රියාත්මක වුවද දඬුවම් ක්‍රමවේදය සංශෝධනය කිරීමට රජය තීරණය කර තිබේ. ඒ අනුව දැනට පවතින නීතිය අනුව ආසන පටි පැළඳ නොයෑම සම්බන්ධව වරදකදි අනිවාර්යයෙන්ම අදාළ වරද කරන තැනැත්තා අධිකරණය ඉදිරියට යා යුතුවනවා සේම මේ සම්බන්ධයෙන් දඩ පති‍්‍රකා නිකුත් කිරිමේ හැකියාවක් නැති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. මෙවැනි වරදකදි මහජනයා මුහුණපානු ලබන අපහසුතාවයන් හා දුෂ්කරතාවයන් සලකා බලා ආසන පටි නඩු සඳහා සෘජුව අධිකරණයට ඉදිරිපත් කීරිම වෙනුවට දඩ පති‍්‍රකා මගින් එය ගෙවීමට හැකිවන පරිදි අදාළ නීතිය සංශෝධනය කරන ලෙසට ජනාධිපතිතුමා විසින් පොලිස්පතිතුමාට අද දින උපදෙස් ලබාදී ඇති බව හෙතෙම සඳහන් කරයි. ඒ අනුව ඉදිරියෙදි පොලිස්පතිතුමා විසින් ප‍්‍රවාහන ඇමතිතුමා සමග සාකාච්ඡා ට ආසන පටි නීතිය කඩ කරන අයවළුන් සෘජුවම අධිකරණයට ඉදිරිපත් කිරීම වෙනුවට දඩ පත‍්‍රිකා මගින් අදාළ දඩය ගෙවීම සම්බන්ධව එම නීතියට සංශෝධනයන් ගෙන ඒමට බලාපොරොත්තු වන බව පොලිස් මාධ්‍ය ප්‍රකාශකවරයා කියා සිටියි. කෙසේ නමුත් ආසන පටි පැළඳවීම අනිවාර්ය වන අතර එම නීතිය එසේම කි‍්‍රයාත්මක වන බව හෙතෙම වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=21754", "Category": null, "Parent URL": null}