{"Source": "Adaderana", "Timestamp": "February 6, 2016 08:51 am", "Headline": "ජගත් මානව හිමිකම් කොමසාරිස් පැමිණෙයි", "News Content": "එක්සත් ජාතීන්ගේ මානව හිමිකම් පිළීබඳ මහකොමසාරිස් සෙයිද් රාද් අල් හුසේන් කුමරු සිව්දින නිළ සංචාරයක් සඳහා මීට ස්වල්ප වේලාවකට පෙර බණ්ඩාරනායක ජාත්‍යන්තර ගුවන් තොටුපොළින් දිවයිනට පැමිණ තිබේ.අද පෙරවරු 8.25ට පමණ එමිරේට්ස් ගුවන් සේවයට අයත් ඊ.කේ 650 දරණ ගුවන් යානයෙන් ඔහු මෙරටට පැමිණි බව අද දෙරණ ගුවන්තොටුපළ වාර්තාකරු පැවසුවේය.පසුගිය වසරේ පෙබරවාරි මාසයේ ශ්‍රී ලංකා රජය සිදුකරන ලද ආරාධනයක් පිළිගනිමින් මහ කොමසාරිස්වරයා දිවයිනට පැමිණෙන බව විදේශ කටයුතු අමාත්‍යංශය සඳහන් කළේය.සෙයිද් අල් හුසේන් මහතා විදේශ අමාත්‍ය මංගල සමරවීර මහතා විසින් පිළිගත් බව ගුවන්තොටුපළ වාර්තාකරු පැවසුවේය.සංචාරය අතරතුරදී හුසේන් කුමරු ජනාධිපතිවරයා, අගමැතිවරයා, විපක්ෂ නායකවරයා, විදේශ කටයුතු අමාත්‍යවරයා සහ රජයේ ඉහළ පෙලේ නියෝජිතයින් කිහිපදෙනෙකු සමග සාකච්ඡා පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=56955", "Category": null, "Parent URL": null}