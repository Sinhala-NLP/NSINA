{"Source": "Adaderana", "Timestamp": "March 21, 2014 02:40 pm", "Headline": "ශ්‍රී ලංකාවේ මානව හිමිකම් ගැන ප්‍රංශය අවධානයෙන්", "News Content": "ශ්‍රී ලංකාවේ මානව හිමිකම් වාතාවරණය ගැන දැඩි අවධානයකින් පසුවන බව ප්‍රංශය අවධාරණය කරයි. මෑතකදී ශ්‍රී ලංකා රජය විසින් මානව හිමිකම් ක්‍රියාකාරීන් කිහිප දෙනෙකු අත්අඩංගුවට ගැනීම පිළිබඳ අවධානය යොමුකරමින් ඔවුන් විසින් මේ සම්බන්ධයෙන් නිවේදනයක් නිකුත් කර තිබේ. එම නිවේදනය මගින් ප්‍රංශය අවධාරණය කරන්නේ ශ්‍රී ලංකා බලධාරීන් නීතියේ පාලනයට ගරු කළ යුතු බවයි. එසේම රට තුළ සමගි සන්ධාන ක්‍රියාවලිය තහවුරු කළ යුතු බවද එකී නිවේදනයේ සඳහන් වේ. ශ්‍රී ලංකාව සම්බන්ධයෙන් ජගත් මානව හිමිකම් සමුළුවට ඉදිරිපත්ව ඇති යෝජනාවට සහය පළ කරන රටක් ලෙස ප්‍රංශය ද සැලකිය හැකිය.", "URL": "https://sinhala.adaderana.lk/news.php?nid=41965", "Category": null, "Parent URL": null}