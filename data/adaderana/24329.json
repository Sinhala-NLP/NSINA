{"Source": "Adaderana", "Timestamp": "May 17, 2012 03:08 pm", "Headline": "කෙටි පණිවිඩ හරහා විදුලි සේවා සිදුකිරීමේ නව වැඩපිළිවෙළක්", "News Content": "කෙටි පණිවිඩ මගින් දැනුම්දීම් සිදුකිරීමෙන් සිය සේවා කටයුතු සිදුකිරීමේ නව වැඩපිළිවෙළක් ලංකා විදුලි පෞද්ගලික සමාගම ආරම්භ කර තිබේ. විදුලිය බිඳවැටීම්, ගිණුම් ‍ශේෂ සහ සාරාංශ දැනගැනීම, විදුලිය සම්බන්ධ ඉල්ලීම්, පැමිණිලි, විදුලිය අත්හිටුවීම් ආදී සේවාවන් මෙම කෙටි පණිවිඩ සේවාව මගින් ඉ‍ටුකර ගත හැකි බව විදුලිබල හා බලශක්ති අමාත්‍යාංශය පවසයි. ඊට අදාළව ලියාපදිංචිවීම මගින් මෙම කෙටි පණිවිඩ සේවාව ලබාගැනීමේ හැකියාව පවතින බව එම අමාත්‍යාංශය සඳහන් කරයි. විදුලි පෞද්ගලික සමාගමේ කාර්යයන් ජනතාවට සමීප කිරීමත් එය කාර්යක්ෂම ආකාරයෙන් සිදුකිරීමත් මෙහි අරමුණ බව විදුලිබල හා බලශක්ති අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=24329", "Category": null, "Parent URL": null}