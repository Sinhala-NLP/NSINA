{"Source": "Adaderana", "Timestamp": "July 28, 2019 10:25 am", "Headline": "උතුරු කොරියාවේ මිසයිලවලට අමෙරිකාවට ළඟා වෙන්න බෑ-ට්‍රම්ප්", "News Content": "උතුරු කොරියාවේ මිසයිල අත්හදා බැලීම තම රටට තර්ජනයක් නොවන බව අමෙරිකානු ජනාධිපති ඩොනල්ඩ් ට්‍රම්ප් පවසයි. තම පුද්ගලික අධීක්ෂණය යටතේ කෙටි දුර මිසයිල දෙකක් අත්හදා බැලූ බව උතුරු කොරියානු නායක කිම් ජොන් අන් පසුගිය බ්‍රහස්පතින්දා ප්‍රකාශ කර තිබුණි. ඒ සම්බන්ධයෙන් අදහස් දක්වන ට්‍රම්ප් ප්‍රකාශ කර ඇත්තේ අදාල මිසයිලවලට අමෙරිකා එක්සත් ජනපදයේ කිසිදු ඉලක්කයකට ළඟාවිය නොහැකි බවයි. උතුරු කොරියාව සමග අමෙරිකාව අවස්ථා තුනකදී න්‍යෂ්ටික අවි සම්බන්ධයෙන් සාකච්ඡා පැවැත්වුව ද මෙතෙක් අවසන් එකඟතාවකට පැමිණිමට හැකි වී නැත.", "URL": "https://sinhala.adaderana.lk/news.php?nid=115177", "Category": null, "Parent URL": null}