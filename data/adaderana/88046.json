{"Source": "Adaderana", "Timestamp": "April 26, 2018 09:22 am", "Headline": " නිධන් ගැනීමේ අරමුණින් කැණීම් කළ 3ක් කොටු වෙයි", "News Content": "නිධන් ලබාගැනීමේ අරමුණින් කැණීම් කරමින් සිටි පුද්ගලයින් තිදෙනෙකු තඹලගමුව පරෙයිපඤ්ඤාන් ප්‍රදේශයේදී අත්අඩංගුවට ගෙන තිබේ. තඹලගමුව පොලීසියට ලද තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි. අත්අඩංගුවට ගත් සැකකරුවන් කැණීම් කටයුතු සඳහා යොදාගත් උපකරණ ද පොලීසිය බාරයට ගෙන තිබේ. සැකකරුවන් කන්තලේ ප්‍රදේශයේ පදිංචිකරුවන් වන අතර ඔවුන් කන්තලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=88046", "Category": null, "Parent URL": null}