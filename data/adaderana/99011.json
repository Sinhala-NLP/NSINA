{"Source": "Adaderana", "Timestamp": "November 10, 2018 03:36 pm", "Headline": "87වියැති පුද්ගලයෙක් ඝාතනය කරයි ", "News Content": "අහුංගල්ල, ඌරගස් මංහන්දිය ප්‍රදේශයේ දී පුද්ගලයෙකු තියුණු ආයුධයකින් පහරදී ඝාතනය කර තිබේ. පොලීසිය පැවසුවේ ඌරගස් මංහන්දිය පතිරාජ පෙදෙසේ පිහිටි දැව ඉරුම් ස්ථානයක රාත්‍රී නැවතී සිටි පුද්ගලයෙකු මෙලෙස ඝාතනය කර ඇති බවයි. මියගොස් ඇත්තේ ඌරගස් මංහන්දිය පතිරාජ ප්‍රදේශයේ පදිංචිව සිටි 87 හැවිරිදි පුද්ගලයෙකි. ඝාතනයට සම්බන්ධ සැකකරුවන් අත්අඩංගුවට ගැනීම සඳහා අහුංගල්ල පොලීසිය විමර්ශන ආරම්භ කර ඇති බව සඳහන් වෙයි.", "URL": "https://sinhala.adaderana.lk/news.php?nid=99011", "Category": null, "Parent URL": null}