{"Source": "Adaderana", "Timestamp": "April 29, 2013 01:34 pm", "Headline": "දෙහිවලට සිංහ පැටවු 3 ක් ගෙන්වයි", "News Content": "සිංහ පැටවුන් තිදෙනෙකු ඉදිරි දෙසතිය තුළ දෙහිවල සත්වෝද්‍යානයට ගෙන්වීමට පියවර ගෙන තිබේ. ජර්මනිය සහ දකුණු කොරියාව යන රටවලින් පරිත්‍යාග වශයෙන් එම සිංහ පැටවුන් මෙරටට ලැබෙන බව සත්වෝද්‍යාන ප්‍රකාශකයෙකු සඳහන් කළේය. ඔවුන් අවුරුදු 02 ක පමණ වයසේ පසුවන සිංහ පැටවුන් වේ. මෙරටට ගෙන්වන සිංහ පැටවුන් ප්‍රදර්ශනය සඳහා අවශ්‍ය කූඩු මේ වන විට සකස් කර තිබේ. දැනට දෙහිවල සත්වෝද්‍යානය තුළ සිංහයන් 06 දෙනෙකු සිටින අතර ඔවුන් වයස අවුරුදු 15 ක් පමණ වන බව වාර්තා වේ. එම සිංහයින් ශාරීරික වශයෙන් දුර්වල මට්ටමක සිටින බව ද අනාවරණය වේ.", "URL": "https://sinhala.adaderana.lk/news.php?nid=33674", "Category": null, "Parent URL": null}