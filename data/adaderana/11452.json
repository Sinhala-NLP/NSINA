{"Source": "Adaderana", "Timestamp": "October 12, 2010 03:37 pm", "Headline": "රාජ්‍ය නායක ආර්යාවන්ගේ සමුළුව අද රැස්වෙයි", "News Content": "ළමුන් පිළිබඳ එකඟතාවන්වලට පැමිණීම සඳහා ලෝක රාජ්‍ය නායක ආර්යාවන්ගේ සමුළුව අද(12) මැලේසියාවේ ක්වාලාලම්පූර් නගරයේ දී රැස්වේ. ළමා සෞඛ්‍ය, ළමා අධ්‍යාපනය සහ ළමා ප්‍රචණ්ඩත්වය වැළැක්වීම සඳහා මෙහිදී විශේෂ තීරණ රැසක් ගැනීමට නියමිතය. රටවල් 22 ක රාජ්‍ය නායක ආර්යාවන්ගේ සහභාගීත්වයෙන් මෙම සමුළුවේ සමාරම්භක උළෙල ඊයේ(11) පස්වරුවේ පැවැත්වුණි. අද ළමයා ‍- හෙට නායකයාය යන තේමාව යටතේ පැවැත්වෙන මෙම සමුළුවේ ප්‍රධාන ආරාධිත අමුත්තා ලෙස මැලේසියානු අග්‍රාමාත්‍ය ශ්‍රී මොහොමඩ් නජීබ් තුන් අබ්දුල් රසාක් සහභාගී වේ.", "URL": "https://sinhala.adaderana.lk/news.php?nid=11452", "Category": null, "Parent URL": null}