{"Source": "Adaderana", "Timestamp": "April 23, 2019 10:01 pm", "Headline": "ඩුබායිවලින් මෙරටට එවූ පුද්ගලයින් දෙදෙනෙක් CCDයට හා වැලිපැන්න පොලිස් බාරයට", "News Content": "ඩුබායිවලින් පිටුවහල් කළ මෙරටට පැමිණි අමල් පෙරේරා ඇතුළු 06 දෙනා ගෙන් දෙදෙනෙක් ප්‍රශ්න කිරීමෙන් පසු එක් සැකකරුවෙකු වැලිපැන්න පොලීසියටත් තවත් සැකකරුවෙකු කොළඹ අපරාධ කොට්ඨාශය වෙත්ත් බාරදී තිබේ. වැලිපැන්න පොලීසිය වෙත බාර දුන් සැකකරු රණවකගේ ධම්මික නුවන් රණවක නැමති 34 හැවිරිද පුද්ගලයෙකි. අදාළ සැකකරුට විරුද්ධව පුද්ගලයින් දෙදෙනෙකුට ගිනි අවියකින් වෙඩි තබා තුවාල සිදුකර මිනී මැරීමට තැත්කිරීම සම්බන්ධයෙන් මොරවක මහේස්ත්‍රාත් අධිකරණයේ නඩුවක් විභාගවෙමින් පවතින බව පොලීසිය පවසයි. මේ අතර කොළඹ අපරාධ කොට්ඨාසය වෙත බාරදුන් සැකකරු මොහොමඩ් පවුසි මොහොමඩ් අසීම් නොහොත් පුල්ලපලම් අස්මී නැමති 33 හැවිරිදි පුද්ගලයෙකි. අදාළ සැකකරු කංජිපානි ඉම්රාන් නැමති සැකකරුගේ අනියම් බිරිඳට වෙඩිතබා තුවාල සිදුකර මිනීමැරීමට තැත්කීරීමේ සිද්ධියේ එම වෙඩි තැබීම සඳහා පැමිණි යතුරුපැදිය පදවාගෙන පැමිණි සැකකරු බව පොලීසිය සඳහන් කරයි.", "URL": "https://sinhala.adaderana.lk/news.php?nid=108565", "Category": null, "Parent URL": null}