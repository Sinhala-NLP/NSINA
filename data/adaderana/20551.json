{"Source": "Adaderana", "Timestamp": "December 8, 2011 04:16 pm", "Headline": "ජනපති හා බෲනායි රජු අතර හමුවක්", "News Content": "ජනාධිපති මහින්ද රාජපක්ෂ මහතා සහ බෲනායි රජු හසන් අල් බොල්කෙයාර් මහතා අතර හමුවක් අද(08) බාලි නුවරදී පැවැත්වුණි. බාලි ප්‍රජාතාත්ත්‍රික සැසියට සහභාගී වීම සඳහා කළ සංචාරය අතරතුර මෙම හමුව සිදුව ඇති බව ජනාධිපති මාධ්‍ය අංශය සඳහන් කරයි. ශ්‍රී ලංකාවේ කෘෂිකාර්මික සහ සංචාරක ක්ෂේත්‍රවල ආයෝජනය සඳහා බෲනායි ආයෝජකයින් කැමැත්ත පළ කර ඇති බව බෲනායි රජු එහිදී ප්‍රකාශ කර තිබේ. ශ්‍රී ලංකාව සහ බෲනායි රාජ්‍ය අතර සුහදතාව වර්ධනය කරගැනීමේ අවශ්‍යතාවය පිළිබඳව ද දෙරටේ රාජ්‍ය නායකයින් මෙහිදී අවධානය යොමු කළ බව ජනාධිපති මාධ්‍ය අංශය සඳහන් කරයි. මෙම අවස්ථාවට විදේශ කටයුතු අමාත්‍ය මහාචාර්ය ජී.එල්. පීරිස් මහතා ද එක්ව සිටියේය.", "URL": "https://sinhala.adaderana.lk/news.php?nid=20551", "Category": null, "Parent URL": null}