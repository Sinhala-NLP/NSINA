{"Source": "Adaderana", "Timestamp": "November 16, 2011 09:35 am", "Headline": "අමාත්‍යංශයෙන් අක්ෂි රෝගීන්ට සුබ පැතුම්පත් ", "News Content": "ජාතික අක්ෂි රෝහල වෙත පැමිණෙන රෝගීන්ගෙන් බොහෝ දෙනෙකු නිසි අවවාද පිළිනොගන්නා බව සෞඛ්‍ය අමාත්‍යාංශය පවසයි. අක්ෂි රෝහලෙන් ප්‍රතිකාර ලබා ගන්නා සෑම රෝගියෙකුටම වසරකට වරක් අනිවාර්යෙන් අක්ෂි පරීක්ෂා කර ගන්නා ලෙස වෛද්‍ය උපදෙස් ලබා දෙන බව එම අමාත්‍යාංශය පෙන්වා දෙයි. එහෙත් එම අවවාද නොපිළිපදිමින් බොහෝ රෝගීන් අක්ෂි සායන සඳහා නොපැමිණෙන බව සෞඛ්‍ය අමාත්‍යාංශය සඳහන් කරයි. අක්ෂි සායන සඳහා නිසි පරිදි නොපැමිණ පසුව ප්‍රතිකාර ලබා ගැනීමට පැමිණීමෙන් ඔවුන් මුහුණපා ඇති අක්ෂි දුර්වලතාවය උග්‍රවිය හැකි බවත් එම අවස්ථාවේ දී ප්‍රතිකාර කිරීම අපහසු වන බවත් එම අමාත්‍යාංශය පවසයි. මේ හේතුවෙන් ලබන වසරේ සිට කොළඹ ජාතික අක්ෂි රෝහලෙන් ප්‍රතිකාර ගන්නා සෑම රෝගියෙකුටම ඔවුන්ගේ උපන්දිනය සඳහා සුභපැතුම් පතක් යැවීමට කටයුතු යොදා තිබේ. මෙමඟින් සෑම වසරකම අක්ෂි සායනය වලට රෝගීන් කැඳවා ගැනීමට අපේක්ෂා කරන බව සෞඛ්‍ය අමාත්‍යාංශය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=20035", "Category": null, "Parent URL": null}