{"Source": "Adaderana", "Timestamp": "December 2, 2014 03:23 pm", "Headline": "මෛත්‍රී හංසයා ලකුණින් එයි - ඇපත් බඳියි", "News Content": "එළඹෙන ජනාධිපතිවරණය සඳහා මෛත්‍රිපාල සිරිසේන මහතා හංසයා ලකුණින් තරඟ කරන බව එක්සත් ජාතික පක්ෂයේ පාර්ලිමේන්තු මන්ත්‍රී රවී කරුණානායක මහතා කියයි. නව ප්‍රජාතන්ත්‍රවාදී පෙරමුණ යටතේ ඔහු තරඟ කිරීමට නියමිතය. ඒ අනූව මැතිවරණයට තරඟ කිරීම සඳහා ඇප මුදල් තැන්පත් කිරීම ද අද මැතිවරණ මහලේකම් කාර්යාලයේදී සිදුවිය. පාර්ලිමේන්තු මන්ත්‍රී විජයදාස රාජපක්ෂ මහතා ඇතුළු පිරිසක් ඒ සඳහා ගොස් තිබිණ. 2010 ජනාධිපතිවරණයේදී සරත් ‍ෆොන්සේකා මහතා ද පොදු අපේක්ෂකයා ලෙස මෙම ලකුණ යටතේම තරඟ වැදිණ.", "URL": "https://sinhala.adaderana.lk/news.php?nid=47747", "Category": null, "Parent URL": null}