{"Source": "Adaderana", "Timestamp": "February 2, 2013 04:34 pm", "Headline": "කොස්තාපල් 1500ට යටවෙයි", "News Content": "පාරට කුණු දැමූ පුද්ගලයෙකුට එරෙහිව නඩු නොපැවරීම සඳහා රුපියල් 1500ක අල්ලසක් ගත් බව කියන බණ්ඩාරවෙල පොලීසියේ කොස්තාපල්වරයෙකු අල්ලස් හෝ දූෂණ විමර්ශන කොමිසමේ නිලධාරීන් විසින් අත්අඩංගුවට ගෙන තිබේ. බණ්ඩාරවෙල පොලීසියේ පොලිස් පරිසර ඒකකයේ නිලධාරීයෙකු ඊයේ මෙලෙස අත්අඩංගුවට‍ ගෙන ඇතැයි සඳහන්ය. බණ්ඩාරවෙල පූනාගල ප්‍රදේශයේ පදිංචි පුද්ගලයෙකුගෙන් අදාළ මුදල ලබාගන්නා අවස්ථාවේදී එකී නිලධාරීයා අත්අඩංගුවට ගත් බව පොලීසිය කියයි.", "URL": "https://sinhala.adaderana.lk/news.php?nid=31290", "Category": null, "Parent URL": null}