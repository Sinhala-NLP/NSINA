{"Source": "Adaderana", "Timestamp": "May 2, 2011 12:09 pm", "Headline": "ඕමන්තේ මධ්‍ය මහා විද්‍යාලය යළි විදුහල්පතිට බාරදෙයි  ", "News Content": "ඕමන්තේ මධ්‍ය මහා විද්‍යාලය නිල වශයෙන් අද(02) නැවතත් එහි විදුහල්පතිවරයා වෙත බාරදුන් බව වව්නියාව දිස්ත්‍රික් ලේකම් පී. එස්. එම්. චාල්ස් මහත්මිය පවසයි. වසර 02 ක පමණ කාලයක් එම විද්‍යාලය පුනරුත්ථාපන මධ්‍යස්ථානයක් ලෙස පවත්වාගෙන ගොස් ඇත. එම මධ්‍යස්ථානයේ පුනරුත්ථාපනය වූ හිටපු එල්. ටී. ටී. ඊ සාමාජිකයින් මේ වනවිට සමාජගත කර ඇති බැවින් විද්‍යාලය නැවත විදුහල්පතිවරයා වෙත බාරදීමට කටයුතු කළ බව චාල්ස් මහත්මිය සඳහන් කළාය. එහි නැවතත් දෛනික අධ්‍යාපන කටයුතු ආරම්භ කිරීමට නියමිතව ඇති බව ද ඇය පෙන්වා දුන්නාය.", "URL": "https://sinhala.adaderana.lk/news.php?nid=15835", "Category": null, "Parent URL": null}