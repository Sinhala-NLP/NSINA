{"Source": "Adaderana", "Timestamp": "January 20, 2014 01:26 pm", "Headline": "බස් 10ක් ධාවනයෙන් ඉවතට", "News Content": "(මෝටර් රථ පරීක්ෂකවරුන් බස් පරික්ෂා කරන අයුරු). ඡායා රූ - රංජිත් රාජපක්ෂ. හැටන් ප්‍රදේශයේ සිදුකළ හදීසි බස් රථ පරීක්ෂාවකදී ධාවනයට නුසුදුසු පෞද්ගලික බස් රථ 10ක් පමණ තාවකාලිකව ධාවනයෙන් ඉවත් කර තිබේ. හැටන් පොලීසියේ රථ වාහන අංශයේ ඉල්ලීමක් මත නුවරඑළිය මෝටර් රථ පරීක්ෂකවරුන් විසින් සිදුකළ පරීක්ෂාවකදී අදාළ බස් රථ 10 ධාවනයෙන් ඉවත් කිරිමට තීරණය කර ඇති බව සඳහන්ය. බස් රථ දිරා තිබිම, ආසන සංඛ්‍යාවට වඩා අමතර ආසන සංඛ්‍යාවක් සවි කිරිම ඇතුළු මොටර් රථ ආඥා පනතෙහි කරුණු 23ක් සලකා බලමින් මෝටර් රථ පරීක්ෂකවරුන් විසින් මෙම තීරණ ගෙන තිබේ. ධාවනයෙන් ඉවත් කරනු ලැබු බස් රථ අලුත් වැඩියා කර ගැනීම සඳහා දින 10ක කාලයක් ලබා දී ඇති අතර එතෙක් අදාළ බස් රථ වල ආදායම් බලපත්‍ර මෝටර් රථ පරීක්ෂකවරුන් භාරයට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=40490", "Category": null, "Parent URL": null}