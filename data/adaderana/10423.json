{"Source": "Adaderana", "Timestamp": "August 25, 2010 09:02 am", "Headline": "පොදු රාජ්‍ය මණ්ඩලයීය උළෙලට ජාත්‍යන්තර පාපැදි තරගයක්", "News Content": "මෙවර පොදු රාජ්‍ය මණ්ඩලීය ක්‍රීඩා උළෙලට සමගාමීව ජාත්‍යන්තර පාපැදි තරගයක් පැවැත්වීමට සංවිධායකයින් තීරණය කර තිබේ. ඉන්දියාවේ නවදිල්ලි නගරයේ මෙම තරගය පැවැත්වීමට නියමිතව ඇත. ලබන ඉරිදා පැවැත්වීමට නියමිත මෙම තරගය සඳහා පොදු රාජ්‍ය මණ්ඩලයට අයත් සියලුම රටවල් නියෝජනය කරමින් ක්‍රීඩක ක්‍රීඩිකාවන් සහභාගී වීමට නියමිතව තිබේ. මේ සඳහා ශ්‍රී ලංකාව නියෝජනය කරමින් ක්‍රීඩකයින් ‍තු‍න්දෙනෙක් සහභාගී වනු ඇත. ශ්‍රී ලංකා නාවික හමුදාවේ ජානක හේමන්ත කුමාර , ගුවන් හමුදාවේ ඩේන් හේරත් , යුද හමුදාවේ නිශාන් සඳකැලුම් ඊට සහභාගී වේ.", "URL": "https://sinhala.adaderana.lk/news.php?nid=10423", "Category": null, "Parent URL": null}