{"Source": "Adaderana", "Timestamp": "May 22, 2018 10:29 am", "Headline": "වලස්මුල්ලේ ඉන්ධන පිරවුම්හල කොල්ලකෑ 3ක් මාට්ටු", "News Content": "බෙලිඅත්ත, වලස්මුල්ල මාර්ගයේ පිහිටි ඉන්ධන පිරවුම්හලක් බිඳ රුපියල් හය ලක්ෂ 50,000ක මුදලක් කොල්ලකෑ පුද්ගලයින් තිදෙනෙකු අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශය මඟින් බෙලිඅත්ත, කම්බුස්සාවල ප්‍රදේශයේ දී ඔවුන් අත්අඩංගුවට ගෙන ඇති බව වාර්තා වෙයි. අත්අඩංගුවට ගන්නා අවස්ථාවේ දී සැකකරුවන් සතුව තිබී සොරාගත් මුදලින් රුපියල් 25,150ක් සහ රුපියල් 35,000ක් වටිනා ජංගම දුරකථනයක් පො‍ලීසිය විසින් සොයාගෙන තිබේ. සැකකරුවන් 18ත් 19ත් අතර වයසේ පසුවන බෙලිඅත්ත ප්‍රදේශයේ පදිංචිකරුවන් වන අතර ඔවුන් අද(22) තංගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=89577", "Category": null, "Parent URL": null}