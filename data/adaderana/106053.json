{"Source": "Adaderana", "Timestamp": "March 14, 2019 02:31 pm", "Headline": "අයගම වෙළඳසැලක හදිසි ගින්නක්", "News Content": "අද (14) අළුයම 1.25ට පමණ අයගම පොලිස් වසමේ ගමික්කන්ද ප්‍රදේශයේ පිහිටි වෙළඳසැලක හදිසි ගින්නක් හටගෙන ඇත. අයගම පොලීසියට ලද හදිසි තොරතුරක් මත වහා ක්‍රියාත්මක වී ඇති පොලීසිය, ප්‍රදේශවාසීන්ගේ ද සහාය ඇතිව ගින්න මැඩ පවත්වා ඇති බව පොලිස් මාධ්‍ය ප්‍රකාශක කාර්යාලය සඳහන් කර සිටියි. ගින්න හේතුවෙන් වෙළඳසැල සම්පූර්ණයෙන්ම විනාශයට පත්ව ඇති අතර ජීවිත හානි කිසිවක් වාර්තා වී නොමැත. ගින්නට හේතුව මෙතෙක් අනාවරණය වී නොමැති අතර අයගම පොලීසිය මේ පිළිබඳ වැඩිදුර විමර්ශන කටයුතු සිදුකරනු ලබයි.", "URL": "https://sinhala.adaderana.lk/news.php?nid=106053", "Category": null, "Parent URL": null}