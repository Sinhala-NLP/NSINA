{"Source": "Adaderana", "Timestamp": "May 24, 2019 05:36 pm", "Headline": "දිවයිනේ ප්‍රදේශ කීපයකට මිලිමීටර 100 ඉක්මවු වැසි", "News Content": "දිවයිනේ ප්‍රදේශ කිහිපයකින් අද(24) දිනයේ මිලිමීටර 100 ඉක්මවූ තද වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ බස්නාහිර, සබරගමුව, මධ්‍යම, දකුණු සහ ඌව පළාත්වලට අද දිනයේ වැසි ඇතිවන බවයි. දිවයිනේ ප්‍රෙද්ශ කිහිපයකට බලපා ඇති වැසි සහිත කාළගුණ තත්ත්වය අද දිනයේදීත් පවතින බැවින් බස්නාහිර, සබරගමුව, මධ්‍යම සහ දකුණු පළාත්වල විටින් විට වැසි හෝ ගිගුරුම් සහිත වැසි ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කරයි. එමෙන්ම සෙසු පළාත්වල පසුවරු 2.00 න් පමණ පසු තැනින් තැන වැසි හෝ ගිගුරුම් සහිත වැසි ඇති විය හැකි බව කාළගුණ විද්‍යා දෙපාර්තමේන්තුව නිවේදනය කරයි.", "URL": "https://sinhala.adaderana.lk/news.php?nid=110606", "Category": null, "Parent URL": null}