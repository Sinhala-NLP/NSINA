{"Source": "Adaderana", "Timestamp": "January 11, 2018 08:46 pm", "Headline": "පෙබරවාරි 10 වැනිදා ජනතා අධිකරණයෙන් තීන්දුව ලැබේවි ", "News Content": "මේ රටේ ඉතිහාසය තුළ සිදු වූ බරපතළම මූල්‍ය වංචාව වූ ප‍්‍රශ්නගත බැඳුම්කර ගනුදෙනුව සිදු වන අවස්ථාවේ දින 100යේ ආණ්ඩුවේ සියලූ තීන්දු තීරණ ගත් ‘ජාතික විධායක සභාවේ’ ජනතා විමුක්ති පෙරමුණේ අනුර දිසානායකලා ද අගමැති රනිල් වික‍්‍රමසිංහ සමඟ සම අසුන් ගෙන සිටි අන්දම සිහියට නඟා ගෙන පෙබරවාරි 10 වැනිදා සිය ඡන්දය භාවිතා කරන ලෙස ජාතික නිදහස් පෙරමුණ ජනතාවගෙන් ඉල්ලා සිටියි. අද (11) එම පක්‍ෂයේ පිටකෝට්ටේ පිහිටි ප‍්‍රධාන කාර්යාලයේදී පැවැති මාධ්‍ය හමුවක දී එහි ප‍්‍රචාරක ලේකම්, හිටපු පාර්ලිමේන්තු මන්ත‍්‍රී මොහොමඞ් මුසම්මිල් මහතා මෙසේ පැවසීය. එහිදී වැඩිදුරටත් අදහස් දැක් වූ ඒ මහතා මෙසේ ද සඳහන් කළේය. ‘‘මේ ‘යහපාලනය’ තරම්, රටට සිදු කළ හැකි අනර්ථකාරී ක‍්‍රියා සියල්ල මෙතරම් වේගයෙන් සිදු කළ වෙනත් පාලනයක් අපට ඉතිහාසය තුළ හමු වන්නේ නැහැ. මේ රටට ෆෙඩරල් ව්‍යවස්ථාවක් ගෙන ඒමේ සාකච්ඡුා නතර වී තිබූ අවස්ථාවක බලයට පැමිණි මේ අය ඉතාමත් කූඨ ලෙස ෆෙඩරල් ව්‍යවස්ථාවක් පාර්ලිමේන්තුව තුළ සම්මත කර ගැනීමේ අවස්ථාව දක්වා ඉදිරියට පැමිණ තිබෙනවා. ඒ විතරක් නොවෙයි මේ වසර තුන තුළ එක්සත් ජාතීන්ගේ මානව හිමිකම් කවුන්සිලයේ යෝජනාවලියට ස්වකැමැත්තෙන් එක`ග වීමෙන් මේ ‘යහපාලනයෙන්’ මේ රට රාජ්‍යතාන්ත‍්‍රික උගුලකට ද හසු කර අවසන්. ඊයේ (10) උදේ බැඳුම්කර කොමිසමේ වාර්තාව පාර්ලිමේන්තුවට ඉදිරිපත් කළ යුතුව තිබුණා. නමුත් එය එසේ ඉදිරිපත් කළේ නැහැ. එම වාර්තාව සභාගත නොකර විවාදයක් සිදු කිරීමට බැහැ. අවසානයේ එම වාර්තාව ඉදිරිපත් නොකර අගමැතිවරයා තම වරප‍්‍රසාද ඉතා කූඨ ලෙස යොදා ගනිමින් මේ සිදුවීම වෙනතකට හරවමින් ප‍්‍රකාශයක් සිදු කළා. කථානායකවරයා යටපත් කර ගනිමින්, අගමැතිවරයා ඊයේ පාර්ලිමේන්තුව ගුටිබැට හුවමාරු වන තත්වයකට ඇද දමලා තමන්ගේ ‘ක්ලීන් සූට්’ එක බේරගන්න හැදුවා. රනිල් වික‍්‍රමසිංහ මහත්තයා ඊයේ පෙන්නුම් කළේ අගමැතිවරයකුට සුදුසු හැසිරීමක් නොවෙයි. පසුගිය දිනවල මාධ්‍ය මගින් වාර්තාකර තිබුණා පර්පෙචුවල් සමාගමේ ලාභය බිලියන 5ක්, කෝටි 500ක්, මිලියන 5000ක් කියලා. නමුත් බැඳුම්කර කොමිසම කියනවා, මේ සමාගම රජයට සිදු කළ මූල්‍ය අලාභය බිලියන 11, කෝටි 1100, මිලියන 11,000ක් කියලා. රජයෙන් හොරකම් කළ බිලියන 11න් ගිණුම්ගතව ඇත්තේ බිලියන 05ක් නම් තවත් රුපියල් බිලියන 06ක් කාගේ හරි සාක්කුවලට යා යුතුව තිබෙනවා. අපි විශ්වාස කරනවා මේ බිලියන 06, කෝටි 600, මිලියන 6000 තමයි සන්තෝසම්, වරප‍්‍රසාද, අල්ලස් වශයෙන් ලබා දී ඇත්තේ කියා. ඒ ගැන විශේෂ විමර්ශනයක් සිදු විය යුතුයි. ඒ වගේම අපි විශ්වාස කරනවා මේ මගඩිය නීතිය, අධිකරණය ඉදිරියේ පමණක් විනිශ්චය විය යුතු දෙයක් නොවෙයි කියා. මේ මූල්‍ය වංචාව නිසා කන්තලේ සීනි කර්මාන්ත ශාලාව වගේ කර්මාන්ත ශාලා 03ක් ඉදිකිරීමට තිබූ මුදලක් අපතේ ගියා. ඒ වගේම තරුණ තරුණියන් 50,000කට රැකියා ලබා දීමට තිබූ මුදලක් තමයි මේ විදියට විනාස කළේ. ලක්‍ෂ්මන් යාපා අබේගුණවර්ධන අමාත්‍යවරයා පැවසූ අන්දමට මෙමගින් සිදු වූ සමස්ත අලාභය රුපියල් ට්‍රිලියනයක්. රුපියල් ට්‍රි‍රලියනයක් කියන්නේ මේ රටේ වෙරළ තීරය වටා රුපියල් 5000 කොළවලින් සරසන්න පුළුවන් මුදලක්. ඔන්න බැඳුම්කර මගඩියෙන් සිදු වූ පාඩුව. මේ මගඩිය ජනතා අධිකරණයේ විනිශ්චයට භාජනය විය යුතුයි. ඒ නිසා අපි විශ්වාස කරනවා, මේ දුර්දාන්ත පාලනයට පෙබරවාරි 10 වැනිදා ජනතා අධිකරණයෙන් ඉතා නිවැරදි විනිශ්චයක් ලැබෙයි කියා\" මෙම මාධ්‍ය හමුවට ජානිපෙ නියෝජ්‍ය ලේකම්, හිටපු පළාත් අමාත්‍ය නිමල් පියතිස්ස මහතා ද සහභාගී විය.", "URL": "https://sinhala.adaderana.lk/news.php?nid=82828", "Category": null, "Parent URL": null}