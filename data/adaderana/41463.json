{"Source": "Adaderana", "Timestamp": "March 1, 2014 11:59 am", "Headline": "යුක්‍රේන හිටපු ජනපති දොස් කියයි", "News Content": "රටේ ව්‍යවස්ථාව උල්ලංඝණය කරමින් තමන් බලයෙන් පහ කළ බව යුක්‍රේනයේ හිටපු ජනාධිපති වික්ටර් යනුකොවිච් පවසා තිබේ. පසුගිය සති අන්තයේ දී කිව් අගනුවරින් පළාගිය යුක්‍රේනයේ හිටපු ජනාධිපතිවරයා දකුණු රුසියාවේ රස්තොෆ් නගරයේ දී මාධ්‍ය හමුවක් පවත්වමින් මේ බව පවසා ඇත. වික්ටර් යනුකොවිච් පසුගිය දා බලයෙන් පහ කෙරුණු අතර ඉන් පසුව මාධ්‍ය හමුවේ පෙනී සිටි ප්‍රථම අවස්ථාව මෙය වේ. කෙසේ වෙතත් ඔහු මෙහිදී ප්‍රකාශ කර ඇත්තේ බටහිර රටවල වගකීම් විරහිත ක්‍රියාවලිය යුක්‍රේනයේ අස්ථාවරභාවයට හේතුව බවයි. තමන්ගේ ආරක්ෂාව සහතික කරන්නේ නම් තමන් යලිත් යුක්‍රේනයට යන බව ද ඔහු පවසා ඇත.", "URL": "https://sinhala.adaderana.lk/news.php?nid=41463", "Category": null, "Parent URL": null}