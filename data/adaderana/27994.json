{"Source": "Adaderana", "Timestamp": "October 4, 2012 09:42 am", "Headline": "සැකකටයුතු මරණයක් ගැන පරීක්ෂණ ඇරඹෙයි", "News Content": "‍‍ කොටදෙනියාව, යකඩගල්ලවත්ත ප්‍රදේශයේ පුද්ගලයෙකු සැකකටයුතු ලෙස මියයාම සම්බන්ධයෙන් පොලීසිය පරීක්ෂණ ආරම්භ කර තිබේ. 24 හැවිරිදි ආබාධිත තත්ත්වයේ පසුවූ පුද්ගලයෙකු මෙලෙස මිය ගොස් ඇති බව කොටදෙණියාව පොලීසිය සඳහන් කළේය. මිනුවන්ගොඩ මහේස්ත්‍රාත්වරයා විසින් මහේස්ත්‍රාත් පරීක්ෂණය ආරම්භ කර ඇති අතර පශ්චාත් මරණ පරීක්ෂණය අද (04) මීගමුව රෝහලේ දී සිදු කිරීමට නියමිතය. කොටදෙණියාව පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27994", "Category": null, "Parent URL": null}