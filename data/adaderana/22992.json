{"Source": "Adaderana", "Timestamp": "March 23, 2012 09:38 am", "Headline": "ත්‍රිරෝද රියක මෝටර් රියක් ගැටෙයි - ත්‍රිරෝද රථ රියදුරු මියයයි", "News Content": "කොළඹ - කුරුණෑගල ප්‍රධාන මාර්ගයේ කොටදෙනියාව, දියගම්පල හන්දිය ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. මාර්ගයේ ගොඩ ගසා තිබූ බොරළු ගොඩක හැපිමෙන් මාර්ගයේ පෙරළී තිබූ ත්‍රිරෝද රථයක මෝටර් රථයක් ගැටීමෙන් අනතුර සිදුව ඇති බව පොලිසිය පැවසීය. අනතුරින් ත්‍රිරෝද රථයේ රියදුරු ජීවිතක්ෂයට පත්ව ඇති අතර එහි ගමන් කළ ඔහුගේ බිරිඳ, පස් හැවිරිදි දරුවා සහ 7 හැවිරිදි ඥාති දරුවෙකු තුවාල ලබා තිබේ. තුවාලකරුවන් මේ වන විට දඹදෙණිය රෝහලේ ප්‍රතිකාර ලබන බව සඳහන්ය. සිද්ධිය සම්බන්‍ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අද(23) මිනුවන්ගොඩ මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22992", "Category": null, "Parent URL": null}