{"Source": "Adaderana", "Timestamp": "February 1, 2019 02:25 pm", "Headline": "ඔස්ට්‍රේලියාවට උෂ්ණාධිකම කාලයක් ", "News Content": "ඔස්ට්‍රේලියාවේ උෂ්ණාධිකම මාසය ලෙස පසුගිය ජනවාරි මාසය වාර්තා වී ඇති බව එරට කාලගුණ බලධාරීන් පවසයි. පසුගිය මාසයේ ඔස්ට්‍රේලියාවේ ප්‍රදේශ රැසකටම සෙල්ශියස් අංශක 40 ඉක්මවූ උෂ්ණත්වයක් වාර්තා වූ බව ඔවුන් පෙන්වා දෙයි. මීට අමතරව පසුගිය දෙසැම්බර් මාසයේද ඔස්ට්‍රේලියාවේ ප්‍රදේශ රැසකට අධික උෂ්ණත්වයක් බලපා තිබුණි. පසුගිය වසර ඔස්ට්‍රේලියාවේ උෂ්ණත්වය සීඝ්‍රයෙන් ඉහල ගිය වසරක් ලෙස සැලකෙන අතර එය දෙවෙනි වී ඇත්තේ 2013 සහ 2015 වසරවලට පමණක් බව ද සඳහන් වෙයි.", "URL": "https://sinhala.adaderana.lk/news.php?nid=103520", "Category": null, "Parent URL": null}