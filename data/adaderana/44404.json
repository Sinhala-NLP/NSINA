{"Source": "Adaderana", "Timestamp": "July 3, 2014 04:40 pm", "Headline": "රාජ්‍ය සේවා කොමිසමේ ප්‍රධාන ගැටළු 03ක් නිරාකරණය කළ යුතුයි", "News Content": "රාජ්‍ය සේවා කොමිෂන් සභාව සඳහා වෘත්තිය සමිතිවලට නිල මැදිහත්වීමේ අයිතිය තහවුරු කළ යුතු බව රාජ්‍ය, අර්ධ රාජ්‍ය සහ පෞද්ගලික අංශයේ වෘත්තීය සමිති එකමුතුව පවසයි. රාජ්‍ය සේවා කොමිෂන් සභාවේ පවතින ප්‍රධාන ගැටළු 03ක් නිරාකරණය කළ යුතු බව පවසමින් එම එකමුතුව රජයෙන් විශේෂ ඉල්ලීමක් කර ඇති බව වාර්තා වේ. රාජ්‍ය සේවා කොමිෂන් සභාව සඳහා යොමුවන රාජ්‍ය සේවක ගැටළු වලදී සේවකයා වෙනුවෙන් මැදිහත්වීමේ අයිතිය වෘත්තිය සමිති වලට අහිමි කර ඇති අතර එය බරපතළ වරදක් බව ඔවුන් පෙන්වාදෙයි. එමෙන්ම අදාල කොමිසමේ නියෝජිතයින් පත් කිරීම ස්වාධිනව සිදුකළ යුතු බැවින් ඒ සඳහා අණ්ඩුක්‍රම ව්‍යවස්ථවේ 17 වන සංශෝධනය යළිත් බල රහිත කර නියෝජිතයින් ඉදිරියේ දී පත් කළ යුතු බව ද ඔවුන් පවසයි. 2009 වසරේ දී සකස් කර ඇති රාජ්‍ය සේවාවේ කාර්ය පටිපාටිය හා ආයතන සංග්‍රහයේ සඳහන් නීති රීති අතර පරස්පරතාවක් මතුව ඇති බැවින් රාජ්‍ය සේවා කොමිසම සකස් කළ කාර්යය පටිපාටි අවලංගු කළ යුතු බව රාජ්‍ය, අර්ධ රාජ්‍ය සහ පෞද්ගලික අංශයේ වෘත්තීය සමිති එකමුතුව පෙන්වාදෙයි.", "URL": "https://sinhala.adaderana.lk/news.php?nid=44404", "Category": null, "Parent URL": null}