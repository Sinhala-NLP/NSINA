{"Source": "Adaderana", "Timestamp": "March 9, 2013 10:59 am", "Headline": "ලංකාව කළ යුතු දේ අමෙරිකාව කියයි", "News Content": "ශ්‍රී ලංකාව සම්බන්ධයෙන් අමෙරිකාව විසින් සකස් කළ යෝජනාව ජිනිවා මානව හිමිකම් සමුළුවට ඉදිරිපත් කර තිබේ. ඊයේ දිනයේදී අදාළ යෝජනාව ඉදිරිපත් කළ බව විදෙස් මාධ්‍ය සඳහන් කරයි. පෙරේදා දිනයේ දී අදාළ යෝජනාවේ පිටපත් ජිනීවා මානව හිමිකම් සංවිධානයට අයත් රටවලට ලබා දි ඇති බව සඳහන්ය. අදාළ යෝජනාව කරුණු රැසක් ඔස්සේ ඉදිරිපත් කොට තිබේ. ඒ අනුව ශ්‍රි ලංකාව මානුෂීය මෙහෙයුමේ අවසන් කාලය තුළ මානව හිමිකම් උල්ලංඝණය කොට ඇති බව අදාළ යෝජනාවේ සඳහන්ය. එමෙන්ම මානව හිමිකම් කඩවිම් සම්බන්ධව ශ්‍රී ලංකාව සම්බන්ධයෙන් ජාත්‍යන්තර පරීක්ෂණයක් සිදුකළ යුතු බවට ද අදාළ යෝජනාවෙන් පෙන්වා දී තිබේ. මානව හිමිකම් කඩවීම් සම්බන්ධයෙන් ශ්‍රී ලංකාව නිසි ආකාරයෙන් කටයුතු කර නොමැති බව ද එම යෝජනාවෙන් පෙන්වා දී ඇත. එමෙන්ම මානව හිමිකම් සම්බන්ධයෙන් ශ්‍රී ලංකාව තුළ ජාතික වැඩපිළිවෙළක් ක්‍රියාත්මක කළ යුතු බව එම යෝජනාවෙන් පෙන්වා දී තිබේ.", "URL": "https://sinhala.adaderana.lk/news.php?nid=32245", "Category": null, "Parent URL": null}