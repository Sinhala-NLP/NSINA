{"Source": "Adaderana", "Timestamp": "November 6, 2012 03:01 pm", "Headline": "හෙරොයින් ජාවාරම්කරුවෙක් කොටුවෙයි", "News Content": "හෙරොයින් අලෙවි කිරීමේ ජාවාරමක නිරත වූ පුද්ගලයෙකු මහරගම දුම්රියපොළ පාර ප්‍රදේශයේ දී අත්අඩංගුවට ගෙන තිබේ. වි‍ශේෂ කාර්යය බලකා මූලස්ථාන කඳවුරේ විශේෂ අවි හා උපක්‍රම කණ්ඩායමේ නිලධාරීන් පිරිසක් විසින් සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී රුපියල් එක්ලක්ෂ විසිහයදහසකට වැඩි වටිනාකමකින් යුත් හෙ‍රොයින් තොගයක් සහ රුපියල් විසිහය ලක්ෂ අසූඑක් දහසක මුදලක් සොයා ගත් බව විශේෂ කාර්යය බලකාය සඳහන් කළේය. සැකකරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යංශයට භාරදී ඇත.", "URL": "https://sinhala.adaderana.lk/news.php?nid=28961", "Category": null, "Parent URL": null}