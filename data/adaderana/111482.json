{"Source": "Adaderana", "Timestamp": "June 6, 2019 07:24 pm", "Headline": "ත්‍රෛයිනායික හිමිවරු කළ ඉල්ලීමට හකීම්ගේ ප්‍රණාමය", "News Content": "චෝදනා එල්ල නොවූ මුස්ලිම් අමාත්‍යවරුන්ට නැවතත් සිය තනතුරු ලබා ගන්නා ලෙස ත්‍රෛනිකායික මහනාහිමිවරුන් කළ ඉල්ලීම පිළිබඳව තමන් ස්තූතිවන්ත වන බව හිටපු අමාත්‍ය රවුෆ් හකීම් මහතා පවසයි. ඔහු අද පාර්ලිමේන්තුවේදී සඳහන් කළේ උන්වහන්සේ බැහැ දැක ඒ පිළිබඳ පැහැදිලි කිරීමටද තමන් බලාපොරොත්තු වන බවයි. \"අපි එදා ප්‍රවෘත්ති සාකච්ඡාවෙන් පස්සේ දැනුම් දුන්නේ නවදෙනාම එක ලියුමකින් ඉල්ලා අස්වීම අගමැතිට දැනුම් දුන්නා. පසුව තමයි ව්‍යවස්ථා ප්‍රකාරව තනි තනිව ලියුම් ජනපතිට ඉදිරිපත් කළ යුතු බව දැනුම් දුන්නේ. පහුවෙනිදා රාමසාන් තිබුණු නිසා අපේ මන්ත්‍රීවරුන්ට නිල වශයෙන් දැනුම් දෙන්න ප්‍රමාද වුණා. නමුත් නිලතලවලින් සඳුදා සිට අපි ඉවත් වුණා. ත්‍රෛනිකායික මහනාහිමිවරුන් ඉල්ලීමක් කළා. ඒ ඉල්ලීම පිළිබඳ මහනාහිමිවරුන් බැහැ දැක ඒ ගැන උන්වහන්සේලාට පැහැදිලි කරනවා. උන්වහන්සේලාට අපි ස්තූතිය පුද කරනවා. සියලු අන්තවාදීන්ට ඒ තුළ පහරක් තිබෙනවා. ඒ ගැන අපිට සතුටුයි. ඇමතිටයි ආණ්ඩුකාරවරු දෙදෙනාටයි ඇති චෝදනා ගැන විභායක් කර තීරණය කඩිනමින් ලබා දිය යුතුයි.\" ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=111482", "Category": null, "Parent URL": null}