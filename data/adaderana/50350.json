{"Source": "Adaderana", "Timestamp": "March 31, 2015 05:12 pm", "Headline": "ඥානසාර හිමිගෙනුත් ප්‍රශ්න කරයි", "News Content": "බොදුබල සේනා සංවිධානයේ මහලේකම් පූජ්‍ය ගලබොඩඅත්තේ ඥානසාර හිමියන් බුද්ධශාසන අමාත්‍යංශ‍ය යටතේ ක්‍රියාත්මක වන බව කියන ආගමික පොලිස් ඒකකය වෙත කැඳවා තිබේ.පසුගිය 19 වැනිදා මාධ්‍ය හමුවකදී කළ ප්‍රකාශයක් සම්බන්ධයෙන් එක්තරා ආගමික සංවිධානයක් විසින් කරන ලද පැමිණිල්ලකට අනූව උන්වහන්සේට ආගමික පොලිස් ඒකකය වෙත පැමිණෙන ලෙසට දැනුම්දීමක් කර ඇත.ඒ අනූව උන්වහන්සේ මේවන විට එම ස්ථානයට ගොස් ඇති අතර අදාළ ප්‍රකාශය ගැන උන්වහන්සේගෙන් එහි නිලධාරීන් මේවන විට අදහස් ලබා ගනිමින් සිටින බව බොදුබල සේනා සංවිධානය කියයි.බුද්ධශාසන අමාත්‍යංශ‍ය යටතේ පසුගිය රජය විසින් ආරම්භ කරන ලද ආගමික පොලිස් ඒකකය ඉවත් කෙරුණු බවක්ද පසුගිය දිනවල වාර්තා විය.එසේ වුවද මේවන විට උන්හන්සේ අදාළ පොලිස් ඒකකයේ රැඳි සිටියි.", "URL": "https://sinhala.adaderana.lk/news.php?nid=50350", "Category": null, "Parent URL": null}