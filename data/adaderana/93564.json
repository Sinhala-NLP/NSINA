{"Source": "Adaderana", "Timestamp": "July 31, 2018 06:58 pm", "Headline": "කොටවෙහෙරගල රක්ෂිතයේ ගින්නක්-අක්කර 100 ගණනක් විනාශයි", "News Content": "වැල්ලවාය ප්‍රාදේශීය ලේකම් කොට්ඨාසයේ වරුණගම ග්‍රාම නිලධාරී වසමේ කොටවෙහෙරගල කඳු රක්ෂිතයේ අද(31)පස්වරුවේ විශාල ගින්නක් හටගෙන තිබේ. එම ගින්න මේ වනවිට රක්ෂිතය පුරා වේගයෙන් ව්‍යාප්ත වන අතර ගින්න මැඩ පැවැත්වීමට කිසිදු පාර්ශ්වයක් මැදිහත් වී නොමැත. ගින්න හේතුවෙන් රක්ෂිතයේ අක්කර සීයකට වඩා දැනට විනාශ වී ඇති අතර ගිනි දැල් අඩි දහයකට වඩා උසින් ව්‍යාප්ත වන බව අද දෙරණ වාර්තාකරු පවසයි. මෙම රක්ෂිතයේ තිබූ ඉපැරැණි ශාක රැසක් ම විනාශ වී ඇති අතර සතුන් රැසක්ම විනාශ වී තිබේ. මේ වන විටත් ගින්න ව්‍යාප්ත වන අතර පවතින දැඩි වියළි කාලගුණය සහ සුළං තත්ත්වය නිසා ගින්න වේගයෙන් ව්‍යාප්ත වෙමින් පවතියි. ගින්නට හේතුව මෙතෙක් අනාවරණය වී නොමැති අතර වැල්ලවාය පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=93564", "Category": null, "Parent URL": null}