{"Source": "Adaderana", "Timestamp": "July 29, 2019 08:58 am", "Headline": "කළගෙඩිහේනේ දී වෑන් රථයට පහරදීමේ සිද්ධියට ගණිත ආචාර්ය ඇතුළු 8ක් අද අධිකරණයට", "News Content": "කළගෙඩිහේනේදී වෑන් රථයකට පහරදීමේ සිද්ධියට රක්ෂිත බන්ධනාගාරගත කළ ගණිත ආචාර්ය දිනේෂ් නුවන් අමරතුංග ඇතුළු‍ 8 දෙනෙක් අද යළි අධිකරණයට ඉදිරිපත් කිරීමට නියමිතව ඇත. අදාළ සිද්ධියට පසුගිය 22දා අධිකරණයට භාරවූ ගණිත ආචාර්ය දිනේෂ් නුවන් අමරතුංග ඇතුළු‍ 8 දෙනෙක් අද දක්වා රක්ෂිත බන්ධනාගාරගත කළේය. කළගෙඩිහේන ප්‍රදේශයේදී වෑන් රථයකට පහරදීමේ සිද්ධිය සම්බන්ධයෙන් චෝදනා ලැබ සිටි ගණිත ආචාර්ය දිනේෂ් අමරතුංග යන අය සමඟ තවත් තිදෙනෙකු අත්තනගල්ල මහේස්ත්‍රාත් අධිකරණය භාරවුණි. එහිදි මීට පෙර අත්අඩංගුවට ගනු ලැබු සැකකරුවන් සිව්දෙනා ඇතුළුව සැකකරුවන් අටදෙනා අද දක්වා රක්ෂිත බන්ධනාගාර ගත කිරීමට අත්තනගල්ල මහේස්ත්‍රාත් අධිකරණය නියෝග කළේය. පසුගියදා කොළඹ - නුවර මාර්ගයේ කලගෙඩිහේන ප්‍රදේශයේදී ප්‍රභූ රථයකින් සහ ප්‍රභූ ආරක්ෂක රථයකින් පැමිණි පිරිසක් විසින් වෑන් රථයක් නවතා එම රථයට පහරදීමේ සිද්ධිය සම්බන්ධයෙන් සැකකරුවන්ට එරෙහිව චෝදනා එල්ල වී ඇත.", "URL": "https://sinhala.adaderana.lk/news.php?nid=115235", "Category": null, "Parent URL": null}