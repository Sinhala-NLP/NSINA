{"Source": "Adaderana", "Timestamp": "February 19, 2013 09:33 am", "Headline": "වෙදුන් අරගලයකට සැරසෙයි", "News Content": "මේ වසරට නියමිත වෛද්‍ය ස්ථාන මාරුවීම් ලබාදීමට බලධාරීන් කඩිනමින් පියවර නොගන්නේ නම් වෘත්තීය සමිති ක්‍රියාමාර්ගයක නිරත වන බව රජයේ වෛද්‍ය නිලධාරීන්ගේ සංගමය පවසයි. අදාළ ස්ථාන මාරුවීම් ලබන 25 වන දිනට ලබාදිය යුතු බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කළේය. සෞඛ්‍ය සේවා අධ්‍යක්ෂ ජනරාල්වරයා එම කටයුතු සිදුකිරීම කල්මරමින් සිටින බව ඔහු පැවසීය ස්ථාන මාරුවීම් ලැයිස්තුව මේ මස 25 වැනිදාට පෙර ක්‍රියාත්මක කරන බවට සෞඛ්‍ය අමාත්‍යංශ‍ ලේකම්වරයා ලබාදුන් පොරොන්දුව ඉටුනොවුණහොත් එසේ වෘත්තීය ක්‍රියාමාර්ගවලට පිවිසෙන බව ඔහු නවීන්ද සොයිසා මහතා අවධාරණය කළේය.", "URL": "https://sinhala.adaderana.lk/news.php?nid=31755", "Category": null, "Parent URL": null}