{"Source": "Adaderana", "Timestamp": "September 22, 2011 11:06 am", "Headline": "දිස්ත්‍රික් සංවර්ධනයට වැඩිම මුදලක් වෙන්කිරීම මෙම වසරටයි   ", "News Content": "ආර්ථික සංවර්ධන අමාත්‍යාංශය මෑත ඉතිහාසයේ දී දිස්ත්‍රික්කවල සංවර්ධන කටයුතු වෙනුවෙන් වෙන් කරන ලද වැඩිම මුදල මෙම වසරේ දී වෙන් කර තිබේ. දිස්ත්‍රික්ක 20ක සංවර්ධන කටයුතු සඳහා ප්‍රාදේශීය ලේකම් කොට්ඨාශ මට්ටමින් ජනගහන අනුපාතයට අනුව මෙම මුදල් වෙන් කර ඇති බව වාර්තා වේ. ඉන් වැඩිම මුදලක් නුවරඑළිය සහ ගම්පහ දිස්ත්‍රික්කවල සංවර්ධන කටයුතු සඳහා වෙන් කර ඇත. උතුරු වසන්තය හා නැගෙනහිර නවෝදය යටතේ ද මේ වසරේ සංවර්ධන ව්‍යාපෘති 9 ක් ආරම්භ කර ඇති බව ආර්ථික සංවර්ධන අමාත්‍යාංශය පෙන්වා දෙයි. මෙම සංවර්ධන සංග්‍රමය තුළින් 2013 වසර වන විට ශ්‍රී ලංකාවේ ඒකපුද්ගල ආදායම අමෙරිකානු ඩොලර් 4000 දක්වාත් 2025 වසර වන විට අමෙරිකානු ඩොලර් 7500 දක්වාත් වර්ධනය කිරීම අරමුණ වී තිබේ.", "URL": "https://sinhala.adaderana.lk/news.php?nid=18891", "Category": null, "Parent URL": null}