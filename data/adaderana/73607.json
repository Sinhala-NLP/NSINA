{"Source": "Adaderana", "Timestamp": "May 26, 2017 09:59 pm", "Headline": " ආපදා කළමනාකරණයට හෙලි‍කොප්ටර් 07ක්! ගිලන් රථ 84 ක් ! 700ක් ගලවා ගනී", "News Content": "ආපදාවට ලක්ව සිටින ජනතාව මුදා ගැනීම සඳහා ති‍්‍රවිධ හමුදාව මෙහෙයුමක් ආරම්භ කර තිබේ. ඒ සඳහා හෙලිකොප්ටර් යානා 07 ක්ද යොදවා ඇති බව ගුවන් හමුදාව පැවසුවේය. නාවික හමුදාව විසින් ගංවතුර කොටුවී සිටින පිරිස් බේරාගැනීම සඳහා යාත‍්‍රා 28 ක් යොදා තිබේ.මේ වනවිට නාවික හමුදාව විසින් මුදාගෙන ඇති පුද්ගලයන් සංඛ්‍යාව හත්සියයකට අධිකය. නාවික හමුදා ආපදා සහන කණ්ඩායම් මඟින් දකුණු පළාතේ පමණක් පුද්ගලයින් 357 දෙනෙකු මුදාගෙන තිබේ.ගංවතුරට කොටුවී සිටි පිරිස් මුදා ගැනීමට අධිබලැති බී. ටී. ආර් වර්ගයේ විශේෂ සන්නද්ධ රථ 6 ක්ද යොදවා ඇති බව යුද හමුදාව පැවසුවේය. ආපදා පත්වූවන්ට සහන සැලසීම සඳහා යුද හමුදාවේ දහසකට අධික පිරිසක් යොදවා සිටියි.මේ අතර 1990 ගිලන් රථ සේවයේ ගිලන් රථ 84 ක්ද විපතට පත්වූවන් වෙනුවෙන් යොදා ති‍බේ.", "URL": "https://sinhala.adaderana.lk/news.php?nid=73607", "Category": null, "Parent URL": null}