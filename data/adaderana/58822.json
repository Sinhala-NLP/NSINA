{"Source": "Adaderana", "Timestamp": "April 1, 2016 01:23 pm", "Headline": "මදුරුවන්ට නවාතැන් දුන්න 1050කට නඩු ", "News Content": "ජාතික මදුරු මර්දන වැඩසටහනේ පළමු දින තුන තුළ සිදු කළ පරීක්ෂාවලදී ඩෙංගු මදුරු කීටයින් සහිත පරිශ්‍ර 5378 ක් හදුනාගත් බව සෞඛ්‍ය අමාත්‍යාංශය පවසයි.එම අමාත්‍යාංශය සඳහන් කළේ ඉන් 1050ට නඩු පැවරීමට පියවර ගත් බවයි.පසුගිය 29 වනදා ජාතික මදුරු මර්දන සතිය ආරම්භ කෙරුණු අතර මේ වන විට පරිශ්‍ර තුන් ලක්ෂ 46,508 ක් පරීක්ෂාවට ලක් කර තිබේ.ඉන් මදුරුවන් බෝවිය හැකි අවධානම් පරිශ්‍ර 54,088ක් නිවැරදි කිරීමටත් 14,401ට නොතීසි නිකුත් කිරීමටත් පියවර ගත් බව සෞඛ්‍ය අමාත්‍යාංශය පැවසුවේය.ජනාධිපති ඩෙංගු කාර්යය සාධක බලකාය, ත්‍රිවිද හමුදාව, පොලීසිය සහ මහජන සෞඛ්‍ය පරීක්ෂකවරු ඇතුළු ආයතන කිහිපයක් එක්ව ද්වීපව්‍යාප්තව සෞඛ්‍ය වෛද්‍ය නිලධාරී කොට්ඨාස 08ක් තුළ මෙම මදුරු මර්දන සතිය ක්‍රියාත්මක කෙරෙයි.", "URL": "https://sinhala.adaderana.lk/news.php?nid=58822", "Category": null, "Parent URL": null}