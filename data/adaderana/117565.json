{"Source": "Adaderana", "Timestamp": "August 27, 2019 09:30 am", "Headline": "සරසවි ඇඳුරන් අඛණ්ඩ වර්ජනයකට සැරසෙයි", "News Content": "සිය වැටුප් සම්බන්ධයෙන් සාධණීය ප්‍රතිචාරයක් නොලැබුණහොත් සැප්තැම්බර් මස 10 වන දින සිට අඛණ්ඩ වැඩවර්ජනයක නිරත වන බව විශ්වවිද්‍යාල ආචාර්යවරුන්ගේ සංගමය පවසයි. එම සංගමයේ සභාපති මහාචාර්ය රොහාන් ප්‍රනාන්දු මහතා ඊයේ(26) මාධ්‍ය හමුවක් පවත්වමින් මේ සම්බන්ධයෙන් අදහස් පළ කළේය. 2016 ආණ්ඩුව පත්වූ පසු සියලුම රජයේ සේවකයින්ගේ වැටුප සියයට 107කින් වැඩිකරන බවට පොරන්දු වූ බවත් එය තවමත් විශ්වවිද්‍යාල ආචාර්යවරුන් ලැබී නොමැති බවත් විශ්වවිද්‍යාල ආචාර්යවරුන්ගේ සංගමය සඳහන් කළේය. 2016 වසරේ සිට අනෙක් රජයේ සේවයින් සමඟ සමඟ සසදන විට විශ්වවිද්‍යාල ආචාර්යවරුන්ට වැඩි කර ඇති වැටුප් ප්‍රමාණය සියයට 92 දෙකක් බව එම සංගමයේ සභාපති මහාචාර්ය රොහාන් ප්‍රනාන්දු මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=117565", "Category": null, "Parent URL": null}