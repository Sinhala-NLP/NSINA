{"Source": "Adaderana", "Timestamp": "December 3, 2018 11:31 am", "Headline": "මව්පියන් වෙනත් දී‍ග කද්දි දැරියන්ගේ ජීවිත දෙවන වතාවටත් අනාථයි ", "News Content": "නාත්තණ්ඩිය ප්‍රදේශයේ ජනප්‍රිය පාසැලක 14 හැවිරිදි දැරියන් දෙදෙනකු හෝටලයකට ‍ගෙන ගොස් දුෂණය කළ බව කියන තරුණයින් දෙදෙනකු, හෝටල් හිමිකරු සහ සේවකයෙකු ලබන 14 දක්වා රක්ෂිත බන්ධනාගර ගත කරන ලෙස මාරවිල දිසා හා මහේස්ත්‍රාත් මහේන්ද්‍ර රාජා මහතා නියෝග කර ඇති බව අද දෙරණ වාර්තාකරු පවසයි. මෙලෙස රක්ෂිත බන්ධනාගර ගත වුයේ නාත්තණ්ඩිය ප්‍රදේශයේ පදිංචි 16 සහ 19 හැවිරිදි තරුණයින් දෙනෙකු හා මාරවිල මරද ප්‍රදේශයේ හෝටලයක හිමිකරු හා එහි සේවකයෙකු බව අනාවරණය වී තිබේ. දැරියන් දෙදෙනා උදෑසන පාසැල් නිළ ඇදුමින් සැරසි නාත්තණ්ඩිය නගරයේ බස් නැවැතුම්පළ වෙත පැමිණ එහි වැසිකිළියක් තුළදී නිල ඇඳුම් ගලවා වෙනත් ඇදුමක් මාරුකරගෙන තරුණයින් ‍දෙදෙනා සමඟ හෝටලයක කාමර දෙකක් වෙන්කර ගෙන නවාතැන් ගෙන ඇති බව ද පරික්ෂණවලදී අනාවරණය වු බව පොලීසිය අධිකරණයට කරුණු දක්වමින් කියා සිටියේය. සවස් කාළයේ දි සිය නිවෙස් වෙත දැරියන් දෙදෙනා යළි පැමිණි නැති බව දැරියකුගේ මිත්තනියක විසින් මාරවිල පොලීසියට කළ පැමිණිල්ලක් අනුව තරුණයින් දෙදෙනා අත්අඩංගුවට ගෙන තිබුණි. දැරියන් දෙදෙනා වෛද්‍ය පරික්ෂණයකට ලක් කිරීමෙන් අනතුරුව දුෂණයකට ලක්වි ඇති බව හෙළිව ඇත. මෙම දැරියන් දෙදෙනාගේ මව්පියන් වෙනත් විවාහ කරගෙන සිටින අතර දැරියන් මිත්තනියගේ බාරයේ සිටි බව අනාවරණය වී තිබේ. බාලවයස්කාර ගැහැණු දරුවන් දෙදෙනකුට හෝටලයේ කාමර ලබා දිමේ චෝදනවට මාරවිල මරද ප්‍රදේශයේ හෝටලක හිමිකරුද හා හෝටලයේ සේවකයෙකු ද අත්අඩංගුවට ගෙන තිබේ. සිද්ධිය සම්බන්ධයෙන් වැඩිදුර පරීක්ෂණ මාරවිල මුලස්තාන පොලීසිය මඟින් සිදු කරයි.", "URL": "https://sinhala.adaderana.lk/news.php?nid=100186", "Category": null, "Parent URL": null}