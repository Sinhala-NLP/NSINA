{"Source": "Adaderana", "Timestamp": "October 16, 2017 03:45 pm", "Headline": "අගමැති වගඋත්තරකරුවෙක් කළ යුතුයි", "News Content": "බැඳුම්කර වංචාව සම්බන්ධයෙන් අගමැති රනිල් වික්‍රමසිංහ මහතා කරුණු දැක්වීමකට පමණක් නොව වගඋත්තරකරුවෙකු වශයෙන් ජනාධිපති කොමිසම හමුවේ පෙනී සිටිය යුතු බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. අද(16) පැවති සමාජවාදී ජනතා පෙරමුණේ මාධ්‍ය හමුවකට එක්වෙමින් ඔහු මෙම අදහස් පළ කළේය. බැඳුම්කර සිදුවීමට අගමැතිවරයා සම්බන්ධ බව දිගින් දිගටම තමා පැවසීම මේ වන විට අවධානයට යොමු වී ඇති බවත්, අගමැතිවරයා කැඳවා වහාම මේ සම්බන්ධයෙන් ප්‍රකාශයක් ලබා ගත යුතු බවත් නානායක්කාර මහතා පවසයි. කෙසේ වුවත් පසුගියා දා බැඳුම්කර වංචාව සම්බන්ධයෙන් කොප් කමිටු වාර්තාවට පැටහැනි වු අදහසක් පාර්ලිමේන්තුව තුළ පවසමින් අගමැතිවරයා පාර්ලිමේන්තුව නොමඟ යැවු බවත් මේ සම්බන්ධයෙන් අගමැතිවරයා ඍජු ප්‍රකාශයක් ලබා දිය යුතු බවත් පවසා සිටියේය.", "URL": "https://sinhala.adaderana.lk/news.php?nid=78782", "Category": null, "Parent URL": null}