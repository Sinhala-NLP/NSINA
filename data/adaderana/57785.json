{"Source": "Adaderana", "Timestamp": "March 2, 2016 06:39 am", "Headline": " ටිකට්පතින් ගසා කෑ දුම්රිය ස්ථානාධිපති අමාරුවේ", "News Content": "දුම්රි ටිකට් පත් 218න් රුපියල් 11,807 ක මුදක් වංචා කළ බව කියන හිටපු දුම්රිය ස්ථානාධිපතිවරයෙකු දුම්රිය ආරක්ෂක අංශයේ නිලධාරීන් විසින් අත්අඩංගුවට ගෙන හලාවත පොලීසියට බාර දී තිබේ.මෙසේ අත්අඩංගුවට ගෙන ඇත්තේ හලාවත - සවරාන දුම්රිය ස්ථානයේ සේවය කළ දුම්රිය ස්ථානාධිපතිවරයෙකි.ඔහුගේ සේවා කාලය තුළ දුම්රිය ටිකට් පත් 218 න් රුපියල් 11,807 ක මුලක් වංචා කර ඇති බව දුම්රිය පරීක්ෂණ නිලධාරී අපරැක්ක ලියනගේ ශාන්ත සිරි මහතා විසින් කරන ලද විමර්ශනයකදී අනාවරණය වී ඇත.ඒ අනුව හිටපු දුම්රිය ස්ථානාධිපතිවරයාව අත්අඩංගුවට ගැනීමට දුම්රිය ආරක්ෂක නිලධාරීන් කටයුතු කර ඇති බව අදදෙරණ වාර්තාකරු පවසයි.අත්අඩංගුවට ගෙන හලාවත පොලීසියට බාර දී ඇත්තේ හලාවත - කොළඹ පාර,ඉනිගොඩවෙල ලිපිනයේ පදිංචි අයෙකි.ඔහුව හලාවත පොලීසිය විසින් හලාවත මසේත්‍රාත් අධිකරණයට ඉදිරිපත් කිරීමෙන් අනතුරුව ලබන 03 වැනිදා දක්වා රක්ෂිත බන්ධනාගාර ගත කර ඇත.වැඩිදුර විමර්ශන සිදු වේ.", "URL": "https://sinhala.adaderana.lk/news.php?nid=57785", "Category": null, "Parent URL": null}