{"Source": "Adaderana", "Timestamp": "March 5, 2013 08:39 am", "Headline": "ෆාම් තෙල් ආයතනයක් ගිනිගනියි", "News Content": "කෙරවලපිටිය ප්‍රදේශයේ පිහිටි ෆාම් තෙල් නිෂ්පාදන ආයතනයක හදිසි ගින්නක් හටගෙන තිබේ. අද (05) අලුයම ඇති වු මෙම ගින්න මැඩපැවැත්වීම සඳහා කටයුතු කරමින් සිටින බව යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. යුද හමුදාව සහ ගිනි නිවීමේ හමුදාව එක්ව ගින්න මැඩපැවැත්වීමේ කටයුතු මේ වනවිට සිදුකරමින් පවතින බව වාර්තා වේ. මෙම ගින්න ඇති වු ස්ථානය ආසන්නයේ කෙරවලපිටිය විදුලිබලාගාරය ද පිහිටා ඇති බැවින් කඩිනමින් ගින්න මැඩපැවැත්වීමට අවශ්‍ය පියවරක්ම ගන්නා බව රුවන් වනිගසූරිය මහතා සඳහන් කළේය.", "URL": "https://sinhala.adaderana.lk/news.php?nid=32119", "Category": null, "Parent URL": null}