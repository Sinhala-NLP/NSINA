{"Source": "Adaderana", "Timestamp": "September 6, 2016 12:47 pm", "Headline": "  ජේම්ස් නීශාම්  ඉන්දීය තරග සංචාරයට නම් කරයි", "News Content": "නවසීලන්ත ක්‍රිකට් කණ්ඩායමේ තුන් ඉරියව් ක්‍රීඩකයෙකු වන ජේම්ස් නීශාම් ඉදිරියේ දී පැවැත්වෙන ඉන්දීය තරග සංචාරය සඳහා නම් කර තිබේ. ඉන්දියාව සමග ටෙස්ට් තරගාවලිය සඳහා මොහු නම් කර ඇති බව විදෙස් මාධ්‍ය වාර්තා කළේය. පසුගිය වසරේ නොවැම්බර් මාසයේ දී ඔස්ට්‍රේලියානු සංචාරයෙන් අනතුරුව ඔහු මේ දක්වා ජාත්‍යන්තර තරග සඳහා සහභාගී වී නොමැත.නවසීලන්ත වේග පන්දු යවන්නෙකු වන මැට් හෙන්රි සහ පිතිකරුවෙකු ලෙස කටයුතු කරන ජීට් රවාල් වෙනුවට ජේම්ස් නීශාම් මෙලෙස 16 දෙනෙකුගෙන් යුත් නවසීලන්ත සංචිතයට කැඳවා ඇති බව වාර්තා වෙයි. ජේම්ස් නීශාම් මේ දක්වා ටෙස්ට් තරග 9කට සහභාගී වී කඩුලු 12ක් බිද හෙලා තිබේ.", "URL": "https://sinhala.adaderana.lk/news.php?nid=63853", "Category": null, "Parent URL": null}