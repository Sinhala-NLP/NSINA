{"Source": "Adaderana", "Timestamp": "April 12, 2014 08:54 am", "Headline": "කුණු මිරිස් කුඩු වෙළෙන්දා කූඩු", "News Content": "පරිභෝජනයට නුසුදුසු මිරිස් කුඩු තොගයක් සමඟ පුද්ගලයෙකු කැකිරාව, මරදන්කඩවල ප්‍රදේශයේ දී පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරු සතුව තිබී මිරිස් කුඩු කිලෝග්‍රෑම් 310 ක් පොලිසිය විසින් සොයාගෙන ඇත. කැකිරාව පොලිස් ස්ථානයේ නිලධාරීන්ට ලැබුණු තොරතුරකට අනුව සිදු කළ වැටලීමක දී සැකකරු අත්අඩංගුඅවට ගෙන තිබේ. සැකකරු අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් කැකිරාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42480", "Category": null, "Parent URL": null}