{"Source": "Adaderana", "Timestamp": "April 25, 2013 04:23 pm", "Headline": "අභියාචානාධිකරණ විනිසුරුගේ ගෙටත් විදියි", "News Content": "අභියාචනාධිකරණ විනිසුරු රෝහිණී මාරසිංහ මහත්මියගේ නිවස කිසියම් පිරිසක් විසින් කොල්ලකා ඇති බව පොලීසිය පවසයි. මිරිහාන පොලිස් වසමේ උඩහමුල්ල, නඩුකාරවත්ත ප්‍රදේශයේ පිහිටි මෙම නිවස ඊයේ රාත්‍රී කොල්ල කෑමට ලක්ව ඇති බව පොලීසිය පැවසුවේය. මේ පිළිබඳ වැඩිදුර පරීක්ෂණ පවත්වන බව පොලීසිය පවසයි. මේ අතර මිරිහාන පොලිස් වසමේ කොල්ල කෑම් ඇතුළු අපරාධ බහුලව සිදුවන බවට ප්‍රදේශවාසීන් චෝදනා කරයි. පසුගියදා උඩහමුල්ල ප්‍රදේශයේ නිවසකදී කාන්තාවක වෙඩි තබා ඝාතනය කෙරුණි. මෙම සිද්ධියට අදාළ කිසිවෙකු හෝ මේ වන තෙක් අත්අඩංගුවට ගෙන නොමැති බව පොලිස් මාධ්‍ය ප්‍රකාශක කාර්යාලය පවසයි. කෙසේ වෙතත් අපරාධ ඉහළ යාම වැලැක්වීමට හා අපරාධකරුවන් අත්අඩංගුවට ගැනීම සඳහා පොලීසිය ප්‍රමාණවත් උත්සහයක් නොදරන බවට මිරිහාන පොලිස් වසමේ පදිංචිකරුවන් චෝදනා කරයි.", "URL": "https://sinhala.adaderana.lk/news.php?nid=33578", "Category": null, "Parent URL": null}