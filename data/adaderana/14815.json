{"Source": "Adaderana", "Timestamp": "March 13, 2011 04:02 pm", "Headline": "ළමා නිවාස වල දරුවන්ගෙන් 10% ක් යළි බාරදෙන්න යයි", "News Content": "ළමා නිවාසවල රැඳී සිටින දරුවන්ගෙන් 10%ක් පමණ විශේෂ හේතුවක් නොමැතිව ළමා නිවාස වල රැඳී සිටින බව පරිවාස හා ළමා රක්ෂක දෙපාර්තමේන්තුව සඳහන් කරයි. විශේෂ හේතුවක් නොමැති ව හා දෙමාපියන් සිටියදීත් ළමා නිවාසවල රැඳී සිටින මෙවැනි දරුවන් නැවත සිය පවුල් වෙත එක්කිරීමේ වැඩපිළිවෙළක් පරිවාස හා ළමා රක්ෂක දෙපාර්තමේන්තුව විසින් ක්‍රියාත්මක කරනු ලබන බව රජයේ නිල වෙබ් අඩවිය කියා සිටියි. පළාත් මට්ටමින් සිදුකෙරෙන මෙම වැඩපිළිවෙළ දෙපාර්තමේන්තුව යටතේ ඇති පළාත් පරිවාස හා ළමා රක්ෂක දෙපාර්තමේන්තු මගින් ක්‍රියාවට නංවන බව සඳහන් වේ. මේ අනුව එවැනි දරුවන් සම්බන්ධයෙන් සොයාබලා ඔවුන්ගේ දෙමාපියන් කැඳවා සාකච්ඡා කර, එම පවුල්වල පවත්නා ගැටලු පිළිබඳ ව ද සොයාබැලීමෙන් අනතුරු ව ඔවුන් නැවත එම පවුල් වෙත භාරදීමට පියවර ගැනීමට නියමිතය.", "URL": "https://sinhala.adaderana.lk/news.php?nid=14815", "Category": null, "Parent URL": null}