{"Source": "Adaderana", "Timestamp": "April 19, 2013 02:00 pm", "Headline": "වෛද්‍යවරුන් දහසක් දෙමළෙන් කතා කරයිලු!", "News Content": "මේ වසර අවසන් වන විට පූර්ව සීමාවාසික වෛද්‍යවරුන් දහසකට පමණ රෝගීන් සමග දෙමළ භාෂාවෙන් කතා කිරිමේ හැකියාව ලබාදීමට පියවර ගන්නා බව රජයේ වෛද්‍ය නිලධාරීන්ගේ සංගමය පවසයි. මීට අදාළ පුහුණු වැඩසටහනේ පළමු අදියර පසුගිය අප්‍රේල් 02 වැනිදා සිට ආරම්භ වූ බව නිවේදනයක් නිකුත් කරමින් එම සංගමය පෙන්වාදෙයි. ඒ යටතේ වෛද්‍යවරුන් 35 දෙනෙකු පුහුණුව ලබා තිබේ. දෙවන අදියර යටතේ තවත් වෛද්‍යවරුන් 65 දෙනෙකු සඳහා දෙමළ භාෂා පුහුණුව ලබාදීම හෙට සිට ආරම්භ කිරීමට නියමිතය. රොගීන්ට ඇහුම්කන්දීම, රෝගීන්ගේ ප්‍රශ්න සහ හැගීම් කාර්යක්ෂමව තේරුම් ගැනීම ඇතුළු කරුණු පිළිබඳව මෙහි දී පුහුණුව ලබා දෙන බව රජයේ වෛද්‍ය නිලධාරීන්ගේ සංගමය පවසයි. එම වැඩසටහනේ පුහුණුකරුවන් ලෙස වෛද්‍යවරුන් 17 දෙනෙකුට විශේෂ පුහුණුවක් ලබා දී ඇති බව ද එම සංගමය කියයි.", "URL": "https://sinhala.adaderana.lk/news.php?nid=33394", "Category": null, "Parent URL": null}