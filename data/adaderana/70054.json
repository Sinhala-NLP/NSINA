{"Source": "Adaderana", "Timestamp": "February 24, 2017 01:21 pm", "Headline": "ශ්‍රී ලංකා පිල දිවයිනට එයි", "News Content": "ඔස්ට්‍රේලියාව සමග පැවති 20/20 ක්‍රිකට් තරගාවලියෙන් ජය ලැබූ ශ්‍රී ලංකා කණ්ඩායම ඊයේ(23) රාත්‍රියේ යළි දිවයිනට පැමිණ තිබේ.ඔවුන් පිළිගැනීම සඳහා ශ්‍රී ලංකා ක්‍රිකට් ආයතනයේ සභාපති තිලංග සුමතිපාල මහතා ඇතුළු පිරිසක් කටුනායක ජාත්‍යන්තර ගුවන් තොටුපොළට පැමිණ සිටි බව අද දෙරණ වාර්තාකරු සඳහන් කළේය.කණ්ඩායම පිළිගැනීමෙන් අනතුරුව ඔවුන් මාධ්‍ය හමුවකට ද සහභාගී වුණි.මේ අතර ඉන්දියාව සමඟ පැවැත්වෙන පළමු ටෙස්ට් ක්‍රිකට් තරඟයේදී ඔස්ට්‍රේලියානු කණ්ඩායමේ පළමු ඉනිම ලකුණු 260කට සීමා වී තිබේ.පළමු දිනය නිමාවන විට ඔස්ට්‍රේලියානු කණ්ඩායම කඩුලු 09ක් දැවී ලකුණු 256ක් ලබා ගෙන සිටියි. දෙවන දිනය සඳහා අද(24) තරඟය ආරම්භ කිරීමෙන් පසු ලකුණු 04ක් තුළදී අවසන් කඩුල්ල බිඳ වැටුණි.", "URL": "https://sinhala.adaderana.lk/news.php?nid=70054", "Category": null, "Parent URL": null}