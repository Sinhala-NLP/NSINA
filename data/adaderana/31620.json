{"Source": "Adaderana", "Timestamp": "February 14, 2013 10:59 am", "Headline": "නේටෝ ප්‍රහාරවලින් සිවිල් වැසියන් මරුට", "News Content": "නැගෙනහිර ඇෆ්ගනිස්ථානයේ නේටෝ හමුදා ප‍්‍රහාරවලින් සිවිල් වැසියන් ඝාතනය වී ඇති බව ඇෆ්ගනිස්ථාන රජය පවසයි. කුනාර් පළාතේ සිවිල් වැසියන් දසදෙනෙකු එම ප‍්‍රහාර හමුවේ ජීවිතක්ෂයට පත්ව ඇති බවට රජය චෝදනා කරයි. ජීවිතක්ෂයට පත්වූවන් අතර ළමුන් සිව්දෙනෙකු සහ කාන්තාවන් පස් දෙනෙකු වන බව සඳහන්ය. කෙසේ වෙතත් මේ සම්බන්ධයෙන් විමර්ශනයක් සිදුකළ යුතු බව අදාළ චෝදනාව සම්බන්ධයෙන් නේටෝ සංවිධානයේ ප‍්‍රකාශකයෙකු සඳහන් කර ඇත. තලෙයිබාන් සටන්කාමීන් පිරිසක් ඉලක්ක කර ගනිමින් අදාළ ප‍්‍රහාර එල්ල කළ බව හෙතෙම වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=31620", "Category": null, "Parent URL": null}