{"Source": "Adaderana", "Timestamp": "September 12, 2019 10:01 am", "Headline": "අලුත උපන් බිළිඳිය රෝහලේ තනි කර මව අතුරුදන්", "News Content": "ඉකුත් මස 31 වෙනි දින උදරයේ අමාරුවක් බව පවසමින් කාන්තාවක් නාවලපිටිය දිස්ත්‍රික් මහ රෝහල වෙත ඇතුලත් වි තිබේ. පසුව ඇගේ උදරයේ ස්කැන් පරික්ෂාවකට ලක් කිරිමේදි එම කාන්තාව දරු ප්‍රසුතියකට ආසන්නව සිටින බව වෛද්‍යවරුන් අනාවරණය වි ඇත. පසුව මෙ මස පළමුවනදා සිසේරියන් සැත්කමකින් ඇගේ කුසේ සිටි සිගිත්තිය බිහි කළ ඇති බව වෛද්‍යවරුන් පවසයි. බිහි වීමෙන් අනතුරුව සිගිත්තිය අයහපත් ශරිර සෞඛ්‍යයෙන් සිටි නිසා වෛද්‍යයවරුන් විසින් නාවලපිටිය දිස්ත්‍රික් මහ රෝහලේ නේමේරු ළදරු ඒකකය වෙත ඇතුලත් කර ඇත. පසු ඇය ඉකුත් 6 වෙනි දින බැංකුවෙන් ඉල්ලුම් කල තිබු ණය මුදලක් ගැනීමට අවශ්‍ය බව පවසා රෝහලෙන් බැහැරව යාමට අවසර ඉල්ලා රොහල් බලධාරින්ට ලිපියක් භාර දි රෝහලෙන් බැහැරව ගොස් ඇත. කෙසේ වෙතත් ඇය නැවතත් රෝහලට නොපැමිණිම හෙතුවෙන් නාවලපිටිය දිස්ත්‍රික් මහ රෝහලේ වෛද්‍යවරුන් ඒ සම්බන්දයෙන් රෝහල් පොලීසිය දැනුම්වත් කර ඇත. කාන්තාව රෝහලට ඇතුලත් විමේදි ඇය විසින් ලබාදුන් ලිපිනය පිලිබඳව පොලීසිය කළ සෝදිසි කිරීමේදි අනාවරණය වී ඇත්තේ එම කාන්තාව කුලි පදනම මත එම නිවසේ පදිංචිව සිට පසුව එම ලිපිනය හැරගොස් ඇති බවයි. මෙම කාන්තාවට තවත් දරුවන් දෙදෙනෙකු සිටි ඇති බව අනාවරණය වි ඇති අතර, මෙම කාන්තාව සොයා ගැනීම සඳහානාවලපිටිය පොලිසිය අංශ කිහිපයක් ඔස්සේ පරික්ෂණ පවත්වයි.", "URL": "https://sinhala.adaderana.lk/news.php?nid=118916", "Category": null, "Parent URL": null}