{"Source": "Adaderana", "Timestamp": "January 3, 2013 09:20 am", "Headline": " රනිල් පාප්වහන්සේ හමුවෙයි", "News Content": "ඉතාලියේ සංචාරයක නිරත වන විපක්ෂ නායක රනිල් වික්‍රමසිංහ මහතා පාප් වහන්සේ මුණගැසී තිබේ. වතිකානු නුවර දී ඊයේ (02) දිනයේ රනිල් වික්‍රමසිංහ මහතා අති උතුම් 16 වන බෙනඩික් පාප් වහන්සේ මුණ ගැසී ඇති බව සඳහන්ය. මේ වසරේ පාප් වහන්සේ බැහැ දුටු ප්‍රථම ශ්‍රී ලාංකික නායකයා වන්නේ ද රනිල් වික්‍රමසිංහ මහතාය. ශ්‍රී ලංකාවේ වතිකානු තානාපති ජෝශප් ස්පෙටරි රදගුරුතුමන්ගේ සහ කොළඹ අගරදගුරු අති අතුම් මැල්කම් කාදිනල් රංජිත් හිමිපානන්ගේ අනුග්‍රහය හා අනුශාසනා යටතේ මෙම හමුව සිදුවී තිබේ. ඉතාලි සංචාරය නිම කරමින් විපක්ෂ නායක රනිල් වික්‍රමසිංහ මහතා අද දිනයේ දිවයිනට පැමිණිමට නියමිතය.", "URL": "https://sinhala.adaderana.lk/news.php?nid=30454", "Category": null, "Parent URL": null}