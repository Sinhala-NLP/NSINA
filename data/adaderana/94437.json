{"Source": "Adaderana", "Timestamp": "August 15, 2018 11:01 am", "Headline": "හැටන් මාර්ගයේ පස් කන්දක් කඩා වැටිමෙන් රථ වාහන ධාවනයට බාධා", "News Content": "නුවරඑළිය-හැටන් මාර්ගයේ තලවකැලේ, සෙන්ක්ලෙයාර් ප්‍රදේශයේදි පස් කන්දක් කඩා වැටීම නිසා එම මාර්ගයේ රථ වාහන ගමනා ගමනය අද(15) උදෑසන එක් මන්තීරුවකට සීමා වී පැවැතිණි. ප්‍රදේශයට ඇද හැලෙන අධික වර්ෂාව නිසා මෙම පස් කන්ද පාරට වැටී තිබු අතර තලවකැලේ පොලීසය හා තලවකැලේ ලිඳුල නගර සභාව එක්ව මාර්ගයට වැටී තිබු පස් ඉවත් කිරීමට පියවර ගනිමින් සිටින බව අද දෙරණ වාර්තාකරු පවසයි. කඳුකර ප්‍රදේශයන්ට මේ දිවවල පවතින අයහපත් කාලගුණික තත්ත්වය නිසා මාර්ගවලට පස්, ගල්, ගස් වැනි දෑ වැටීමේ අවධානමක් පවතින බැවින් රථවාහන ධාවනය කිරීමේදි දැඩි ලෙස පරිස්සම්වන ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=94437", "Category": null, "Parent URL": null}