{"Source": "Adaderana", "Timestamp": "December 26, 2013 06:47 am", "Headline": "ජය පකිස්ථානයටයි!", "News Content": "ශ්‍රී ලංකා කණ්ඩායම හා පකිස්ථාන කණ්ඩායම අතර පැවැත්වෙන එක්දික ක්‍රිකට් තරගාවලිය 03ට 01ක් ලෙස ජය ගැනීමට පකිස්ථාන කණ්ඩායම ඊයේ සමත්විය. ඒ සිව් වන එක් දින ක්‍රිකට් තරගය කඩුළු 08 කින් ජය ගනිමිනි. එම තරගයේ කාසියේ වාසිය දිනු ශ්‍රී ලංකා කණ්ඩායම පළමුව පන්දුවට පහරදීමට තීරණය කරන ලදී. එහිදී ඔවුහු පන්දුවාර 48යි පන්දු 05ක් තුළ සියළු ක්‍රීඩකයින් දැවීලකුණු 225ක් ලබා ගත්හ. ශ්‍රී ලංකා ඉනිම වෙනුවෙන් අශාන් ප්‍රියන්ජන් ලකුණු 74ක් ලබා ගැනීමට සමත්වීම විශේෂත්වයකි. පිළිතුරු ඉනිම සදහා පිටියට පිවිසි පකිස්ථාන කණ්ඩායම පන්දුවාර 41යි එක් පන්දුවක් තුළ කඩුළු 02ක් පමණක් දැවී තරගයේ ජයග්‍රහණය වාර්තා කළේය. තරගාවලියේ තුන්වන ශතකය ලබා ගනිමින් මොහොමඩ් හෆීස් නොදැවී ලකුණු113ක් ලබා ගැනීමට සමත්විය.", "URL": "https://sinhala.adaderana.lk/news.php?nid=39857", "Category": null, "Parent URL": null}