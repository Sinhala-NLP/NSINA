{"Source": "Adaderana", "Timestamp": "June 1, 2012 03:24 pm", "Headline": "හලාවත - කොළඹ පාරේ වාහන පරීක්ෂා කිරීමේ මෙහෙයුමක්", "News Content": "හලාවත, කොළඹ ප්‍රධාන මාර්ගයේ ධාවනය කෙරෙන වාහන පරීක්ෂා කිරීමේ මෙහෙයුමක් ක්‍රියාත්මක වී තිබේ. අද පෙරවරුවේ මෙය ක්‍රියාත්මක වූ බව වාර්තා වේ. අදාළ මාර්ගයේ ධාවනය කෙරුණු අබලන් වාහන හඳුනාගැනීම මෙහිදි සිදුවු බව පොලිසිය පවසයි. වාහනවල තිරිංග පද්ධතිය, විදුලි ලාම්පු, වාහනවල චැසි මෙහිදි පරීක්ෂාවට ලක් කෙරුණි. අබලන් වූ වාහන ධාවනයට සුදුසු තත්ත්වයට පත්කරන ලෙස අදාළ වාහනවල හිමිකරුවන්ට උ‍පදෙස් දුන් බව පොලිසිය පවසයි.", "URL": "https://sinhala.adaderana.lk/news.php?nid=24686", "Category": null, "Parent URL": null}