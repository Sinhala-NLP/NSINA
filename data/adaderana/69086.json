{"Source": "Adaderana", "Timestamp": "February 4, 2017 07:58 am", "Headline": "  නිරත්තර උද්ඝෝෂණ යුක්ති සහගත නෑ", "News Content": "වෛද්‍යවරුන් විසින් නිරත්තරයෙන් උද්ඝෝෂණ කිරීම යුක්ති සහගත නොවන බව උතුරු මැද පළාත් ප්‍රධාන අමාත්‍ය පේෂල ජයරත්න මහතා පවසයි.ඔහු පෙන්වාදෙන්නේ වෛද්‍යවරුන් ජනතා සේවයට ප්‍රමුඛතාවය ලබාදී කටයුතු කළ යුතු බවයි.අනුරාධපුර ප්‍රදේශයේ දී මාධ්‍යවේදීන් පිරිසක් ඇසූ ප්‍රශ්නවලට පිළිතුරු ලබාදෙමින් පේෂල ජයරත්න ප්‍රධාන අමාත්‍යවරයා මේ බව කියා සිටියේය.සාමාන්‍ය ජනතාව, විශ්වවිද්‍යාල සිසුන් මෙන්ම පාසල්වල දරුවන් හා මව්පියන්ද උද්ඝෝෂණ සිදුකිරීම නිරන්තරයෙන් සිදුකරන බව ඔහු වැඩිදුරටත් පැවසුවේය.මේ හේතුවෙන් ජාත්‍යන්තරය හමුවේ මෙරට අපකීර්තියට පත්වන බව පැවසූ පේෂල ජයරත්න ප්‍රධාන අමාත්‍යවරයා, වත්මන් යහපාලන රජය යටතේ ඕනෑම ගැටළුවක් සාකච්ඡා මාර්ගයෙන් විසදාගත හැකිව පවතින බව ද සඳහන් කළේය.", "URL": "https://sinhala.adaderana.lk/news.php?nid=69086", "Category": null, "Parent URL": null}