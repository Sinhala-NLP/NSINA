{"Source": "Adaderana", "Timestamp": "October 23, 2018 04:27 pm", "Headline": " රිෂාඩ් බදියුදීන්ව ඝාතනය කිරීමේ කුමන්ත්‍රණයක්", "News Content": "තම පක්ෂයේ නායක අමාත්‍ය රිෂාඩ් බදියුදීන් මහතා ඝාතනය කිරීමේ කුමන්ත්‍රණයක් සිදුකෙරෙමින් ඇතැයි ‍සමස්ත ලංකා මුස්ලිම් කොංග්‍රසයේ සාමාජිකයින් පවසයි. එම පක්ෂයේ සාමාජිකයින් අද පොලිස් මූලස්ථානයට පැමිණ මේ සම්බන්ධයෙන් පැමිණිල්ලක් ද ඉදිරිපත් කර ඇත. ත්‍රස්ත විමර්ශන කොට්ඨාසය බාර හිටපු නියෝජ්‍ය පොලිස්පති නාලක ද සිල්වා සහ නාමල් කුමාර යන දෙදෙනා සහ ප්‍රංශයේ සිටින තුෂාර සම්පත් නැමැති තවත් පුද්ගලයෙකු එක්ව මෙම ඝාතන කුමන්ත්‍රණය සිදු කර ඇති බව එම පක්ෂිකයක් පවසයි. මේ සම්බන්ධයෙන් ජනපති සහ අගමැති ද දැනුවත් කර ඇති බවද ඔවුන් පවසයි. තම පක්ෂ නායකයාට සැලකිය යුතු තරමේ පොලිස් ආරක්ෂාවක් ලබා දිය යුතු බවත් ඔවුන් පවසයි.", "URL": "https://sinhala.adaderana.lk/news.php?nid=98111", "Category": null, "Parent URL": null}