{"Source": "Adaderana", "Timestamp": "April 10, 2019 10:08 am", "Headline": "අසුපිනි ඇල්ලේ ජල මට්ටමත් පහළට", "News Content": "අරණායක හෙම්මාතගම මාවනැල්ල ප්‍රදේශවල මේ දිනවල පවතින වියළි කාළගුණික තත්ත්වය මත ඇළ දොළ ළිං ආදිය සිඳී යන තත්ත්වයක් වාර්තා වෙයි. මේ දිනවල රටේ පවතින වියළි කාලගුණික තත්ත්වය මත හෙම්මාතගම අරණායක හා මාවනැල්ල ප්‍රදේශවලට ජලය සැපයෙන අසුපිනි ඇල්ලේද ජලය ක්‍රමයෙන් අඩුවී ඇති බව වාර්තා වෙයි. විශේෂයෙන්ම ඉහත සඳහන් ප්‍රදේශ වලට ළිං ජලය හැරුණු විට නළ ජලය සපයන්නේ අසුපිනි ඇල්ලෙන් ගලා එන ජලය මගිනි. ඒහෙත් මේ දිනවල දැකගැනීමට ලැඛෙන තත්ත්වය වන්නේ අසුපිනි ඇල්ලේද ජලය අඩුව ඇති බව අද දෙරණ වාර්තාකරු සදහන් කර සිටියි. තවද අසුපිනි ඇල්ලෙන් ආරම්භ වී ගලා බසින මා ඔය දෙපස ජනතාවටද එදිනෙදා අවශ්‍යතා ඉටුකර ගැනිමේදී ජල ප්‍රශ්නය නිසා ගැටළුකාරී තත්වයක් ඇති වී ඇති බව ද අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=107753", "Category": null, "Parent URL": null}