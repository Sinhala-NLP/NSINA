{"Source": "Adaderana", "Timestamp": "January 22, 2011 04:36 pm", "Headline": "පළාත් පාලන ආයතන විසුරුවා හැරියත් තවමත් නිල රථ පාවිච්චි කරනවා", "News Content": "පළාත් පාලන ආයතන විසුරුවා හැර තිබුණ ද එම ආයතනවල හිටපු ජනතා නියෝජිතයින් ඔවුන්ට ලබාදී තිබූ නිල රථ තවමත් පරිහරණය කරන බවට ජනතා විමුක්ති‍ පෙරමුණ චෝදනා කරයි. මැතිවරණයක් කැඳවා තිබියදීත් මෙසේ රාජ්‍ය දේපළ පරිහරණය කිරීම මැතිවරණ නීතියට ද පටහැනි බව එම පක්ෂයේ ප්‍රධාන ලේකම් ටිල්වින් සිල්වා මහතා සඳහන් කළේය. මේ සම්බන්ධයෙන් මැදිහත් වී සාධාරණ මැතිවරණයක් පැවැත්වීමට රජය වහා කටයුතු කළ යුතු බව ඔහු පෙන්වා දෙයි.", "URL": "https://sinhala.adaderana.lk/news.php?nid=13675", "Category": null, "Parent URL": null}