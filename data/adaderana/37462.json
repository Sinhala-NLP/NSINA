{"Source": "Adaderana", "Timestamp": "September 17, 2013 07:52 am", "Headline": "වාද්දුව පොලිස් ස්ථානාධිපතිවරයාගේ වැඩ තහනම් කරයි", "News Content": "වහාම ක්‍රියාත්මක වන පරිදි වාද්දූව පොලිස් ස්ථානාධිපතිවරයාගේ වැඩ තහනම් කර තිබේ. පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේ පොලිස්පතිවරයාගේ නියෝගයකට අනුව අදාළ වැඩ තහනම සිදුකර ඇති බවයි. ඔහු සම්බන්ධයෙන් සිදුකළ විනය පරික්ෂණයකින් අනතුරුව ඊයේ(16) දිනයේ සිට ක්‍රියාත්මක වන පරිදි මෙලෙස වැඩ තහනම් කර ඇති බව බුද්ධික සිරිවර්ධන මහතා සඳහන් කරයි. ඊට අමතරව වාද්දූව පොලිස් ස්ථානාධිපතිවරයාට පොලිස් ක්ෂේත්‍ර බලකා මූලස්ථානයට ස්ථාන මාරුවීමක් ද ලබාදී තිබේ.", "URL": "https://sinhala.adaderana.lk/news.php?nid=37462", "Category": null, "Parent URL": null}