{"Source": "Adaderana", "Timestamp": "June 29, 2018 04:18 pm", "Headline": "නිව්යෝක් ටයිම්ස් අනාවරණය ගැන නාමල් කතා කරයි", "News Content": "ද නිව්යෝක් ටයිම්ස් පුවත්පතේ අනාවරණයට සමාන අනාවරණයක් 2015 රොයිටර් වෙබ් අඩවියේද පලවූ බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. අද (29) මාධ්‍ය වෙත අදහස් දක්වමින් මන්ත්‍රීවරයා මේ බව ප්‍රකාශ කළේය. 2015 වසරේ රොයිටර් වෙබ් අඩවියේ අදාළ වාර්තාව පලවීමෙන් අනතුරුව පොලිස් මූල්‍ය අපරාධ කොට්ඨාශය මේ සම්බන්ධයෙන් සියලුව දෙනා ගෙන්වා පරීක්ෂණයක් සිදු කළ බවත් එයට සමගාමීව කොළඹ වරාය නගරයේ ඉදිකිරීම් හා හම්බන්තොට වරායේ කටයුතුද නවතා දැමූ බව ඒ මහතා ප්‍රකාශ කළේය. වසර එකහමාරක කාලයක් පරීක්ෂණ සිදු කිරීමෙන් අනතුරුව නැවතත් කොළඹ වරාය නගරයේ ඉදිකිරීම් හා හම්බන්තොට වරායේ කටයුතුද ආරම්භ කර ඇති බවත් නැවතවතාවක් චයිනා හාබර් සමාගම විසින් හිටපු ජනාධිපති මහින්ද රාජපක්ෂ මහතාගේ මැතිවරණ ව්‍යාපාරය සඳහා මුදල් ලබාදුන් බවට පවසන බවද නාමල් රාජපක්ෂ මහතා පැවසීය. බටහිර ලෝකය හා නැගෙනහිර ලෝකය අතර දේශපාලන කඹ ඇදීම සඳහා හම්බන්තොට වරාය හා ශ්‍රී ලංකාව පත්කිරීම මෙහි අරමුණ බව පාර්ලිමේන්තු මන්ත්‍රී නාමල් රාජපක්ෂ මහතා ප්‍රකාශ කළේය. මෙය සම්පූරණයෙන්ම අසත්‍යක් බවත් බැඳුම්කර වංචාව වසන් කර ගැනීම සඳහා මේ සම්බන්ධයෙන් පැමිණිල්ලක් නීත්‍යානු කූල නොමැති පොලිස් මූල්‍ය අපරාධ කොට්ඨාශය වෙත ඉදිරිපත් කර ඇති බවද ඒ මහතා ප්‍රකාශ කළේය. තමන්ගේ ආණ්ඩුව කරගැනීමට වන විට රාජ්‍ය සම්පත් විකුණා දමා වීරයන් සේ කතා කරන බවත් එදා වීරයන් සේ කතා කළේ කිසියම් දෙයක් සදා බවද පාර්ලිමේන්තු මන්ත්‍රී නාමල් රාජපක්ෂ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91696", "Category": null, "Parent URL": null}