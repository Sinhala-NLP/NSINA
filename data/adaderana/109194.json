{"Source": "Adaderana", "Timestamp": "May 3, 2019 10:14 pm", "Headline": "අත්අඩංගුවට ගත් යාපනය සරසවියේ සිසුන් දෙදෙනා රිමාන්ඩ්", "News Content": "එල්.ටී.ටී.ඊ නායක ලෙස සිටි වේලුපිල්ලේ ප්‍රභාකරන්ගේ හා එල්.ටී.ටී.ඊ න්‍යායචාර්ය ඇන්ටන් බාලසිංහම්ගේ රුව රැගත් ජායාරූප දෙකක් ළඟ තබාගැනීම හේතුවෙන් අත්අඩංගුවට ගත් යාපනය විශ්වවිද්‍යාලයයේ සිසුන් දෙදෙනා ලබන 16 දින තෙක් රක්ෂිත බන්ධනාගාරගත කිරීමට යාපනය මහේස්ත්‍රාත් අධිකරණය නියෝග කොට ඇත. අදාළ සැකකරුවන් අද(03) අත්අඩංගුවට ගෙන ඇති බව යාපනය ආරක්ෂක අංශ පැවසීය. යාපනය ආරක්ෂක අංශ පැවසුවේ යාපනය විශ්ව විද්‍යාලය හා විශ්ව විද්‍යාල නේවාසිකාගාරය පරීක්ෂා කිරීම සිදුකළ අවස්ථාවේ අදාළ ජායාරූප ළඟ තබාගෙන සිටි සිසුන් අත්අඩංගුවට ගෙන ඇති බවයි. යාපනය විශ්වවිද්‍යාලයේ කලා පීඨයේ ඉගෙනුම ලබන වයස අවුරුදු 23 ත් 24 ත් වන සිසුන් දෙදෙනෙකු එලෙස අත්අඩංගුවට ගෙන ඇති බවද ආරක්ෂක අංශ සඳහන් කළේය. විශ්වවිද්‍යාල ශිෂ්‍ය සංගම් කාර්යාලයේ අදාළ ජායාරූප තිබි ඇති බවද ආරක්ෂක අංශ සඳහන් කරයි.", "URL": "https://sinhala.adaderana.lk/news.php?nid=109194", "Category": null, "Parent URL": null}