{"Source": "Adaderana", "Timestamp": "April 10, 2018 08:11 am", "Headline": "මියගිය වන අලියෙකුගේ සිරුරක් දම්බරාව  වැවේ (ඡායාරූප සහිතයි)", "News Content": "මහියංගණය රඹුක්යාය දම්බරාව වැවේ තිබී මියගිය වන අලියෙකුගේ සිරුරක් ප්‍රදේශවාසීන් විසින් සොයාගෙන ඇති බව අද දෙරණ වාර්තාකරු පැවසීය. වන අලියෙකු වැවේ වැටී සිටිනු දැක ඇති ප්‍රදේශවාසීන් විසින් කළ දැනුම් දීමකින් අනුව මහියංගණය වනජීවි නිලධාරීන් පැමිණ පරීක්ෂණ කටයුතු ආරම්භ කර තිබේ. මියගිය වන අලියා වයස අවුරුදු විසිපහත් තිස් පහත් අතර වයසක පසුවන බව වනජීවි නිලධාරීන් පවසයි. මිනිස් ක්‍රියාකාරකමක් නිසා වන අලියා මිය යන්නට ඇති බවට වනජීවි නිලධාරීන් සැකපළ කරන අතර වන අලියාගේ සිරුර සම්බන්ධයෙන් පශ්චාත් මරණ පරීක්ෂණය සිදු කිරීමට නියමිතයි. සිද්ධිය පිළිබඳ විමර්ශන මහියංගණය පොලීසිය සහ මහියංගණය අඩවි වනජීවි නිලධාරීන් සිදු කරයි.", "URL": "https://sinhala.adaderana.lk/news.php?nid=87213", "Category": null, "Parent URL": null}