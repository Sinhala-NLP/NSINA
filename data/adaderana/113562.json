{"Source": "Adaderana", "Timestamp": "July 7, 2019 12:08 pm", "Headline": "ඉදිරියේ දී රට විනාශ කරපු-රට ගළවගන්න ලෙස පාර්ශව 2කට බෙදෙයි", "News Content": "ශ්‍රී ලංකා පොදුජන පෙරමුණේ ඉදිරි ජනාධිපති අපේක්ෂකයා අගෝස්තු 11 වෙනිදා සිය පක්ෂ සම්මේලනයේ දී හෙළි කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ගාමිණි ලොකුගේ මහතා පවසයි. කැස්බෑව ප්‍රදේශයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඒ මහතා මේබව සඳහන් කළ අතර එහිදි පාර්ලිමේන්තු මන්ත්‍රීවරුන් වන සුසිල් ප්‍රේම්ජන්ත් සහ බන්දුල ගුණවර්ධනද අදහස් පල කලේය. එහිදී අදහස් දක්වමින් එක්සත් ජනතා නිදහස් සන්ධාන පා.ම. ආචාර්ය බන්දුල ගුණවර්ධන මහතා ප්‍රකාශ කළේ රටට ආදරය කරන හා ආදරය නොකරන පිරිස ලෙස ඉදිරියේදී රට කඳවුරු දෙකකට බෙදෙනු ඇති බවයි. එහිදී එක්සත් ජනතා නිදහස් සන්ධාන පා.ම. සුසිල් ප්‍රේම්ජයන්ත් මහතා පැවසුවේ ඉදිරි ජනාධිපතිවරණයේ දී අනිවාරයයෙන්ම පොදු ජන පෙරමුණේ අපේක්ෂකයාට සහාය පල කිරීමට නිදහස් පක්ෂයටත් සිදුවන බවයි.", "URL": "https://sinhala.adaderana.lk/news.php?nid=113562", "Category": null, "Parent URL": null}