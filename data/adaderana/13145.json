{"Source": "Adaderana", "Timestamp": "December 29, 2010 08:46 pm", "Headline": "කිතුල් නිෂ්පාදනයේ යෙදීසිටින්නන්ට විශ්‍රාම වැටුප් හිමිකමක්", "News Content": "මෙරට සාම්ප්‍රදායික කිතුල් නිෂ්පාදන කර්මාන්තයේ යෙදී සිටින පුද්ගලයන්ට සමාජ ආරක්ෂණ ප්‍රතිලාභ විශ්‍රාම වැටුප් හිමිකම් ලබාදීමට පියවර ගෙන ඇතැයි ශ්‍රී ලංකා සමාජ ආරක්ෂණ මණ්ඩලය පවසයි. සාම්ප්‍රදායික කර්මාන්ත සහ කුඩා ව්‍යවසාය සංවර්ධන අමාත්‍යාංශයේ උපදෙස් පරිදි මෙය ක්‍රියාත්මක වන බව එහි සභාපති නිමල් අමරසිංහ මහතා සඳහන් කරයි. ඒ අනුව කිතුල් මදින්නන්, කිතුල් පැණි නිෂ්පාදනය කරන්නන්, කිතුල් ආශ්‍රිත මධ්‍යසාර රහිත බීම වර්ග නිෂ්පාදනය කරන්නන් සහ කිතුල් කර්මාන්තය ආශ්‍රිත හස්ත කර්මාන්ත ශිල්පීන් සඳහා මාසික විශ්‍රාම වැටුප් ලබාදෙනු ඇත. විශ්‍රාම වැටුප් හිමිකම් ලබාදීමේ පළමු පියවර අමාත්‍ය ඩග්ලස් දේවානන්දා මහතාගේ ප්‍රධානත්වයෙන් හෙට(30) ආරම්භ වීමට නියමිතය.", "URL": "https://sinhala.adaderana.lk/news.php?nid=13145", "Category": null, "Parent URL": null}