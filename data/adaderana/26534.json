{"Source": "Adaderana", "Timestamp": "August 13, 2012 08:16 am", "Headline": "හැටන් කඩ 2 ක් අළු වෙයි", "News Content": "හැටන් මස්කෙළිය ප්‍රදේශයේ රෙදිපිලි වෙළඳසැල් දෙකක් ගිනි ගැනීමක් නිසාවෙන් සම්පූර්ණයෙන්ම විනාශයට පත්ව තිබේ. ඊයේ (12) මධ්‍යම රාත්‍රී 12.30 ට පමණ මෙම ගින්න හටගෙන ඇති බව සඳහන්ය. මස්කෙළිය ‍පොලිසිය ප්‍රදේශවාසීන්ගේ ද සහය ඇති ව අලුයම 2.45 ට පමණ ගින්න නිවා ඇති බව ‍මස්කෙළිය පොලිසිය සඳහන් කළේය. ගින්නෙන් කිසිදු ජීවිත හානියක් සිදුව නොමැති බව පොලිසිය පවසයි. මස්කෙළිය පොලිසිය මේ සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=26534", "Category": null, "Parent URL": null}