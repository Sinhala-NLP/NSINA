{"Source": "Adaderana", "Timestamp": "January 25, 2019 07:18 am", "Headline": "බණ්ඩාරවෙල සංගීත ප්‍රසංගය උණුසුම් කළ 19ක් රිමාන්ඩ්", "News Content": "බණ්ඩාරවෙල නගරයේ පැවති සංගීත ප්‍රසංගය අතරතුර කලහකාරී ලෙස හැසිරි පුද්ගලික හා රජයේ දේපලවලට හානි සිදුකලායැයි ‍බණ්ඩාරවෙල පොලීසිය විසින් අත්අඩංගුවට ගත් සැකකරුවන් 19 දෙනෙක් බණ්ඩාරවෙල මහේස්ත්‍රාත් අධිකරණයට ඉදරිපත් කිරීමෙන් පසු රක්ෂිත බන්ධනාගාර ගත කර තිබේ. බණ්ඩාරවෙල මහේස්ත්‍රාත් කිර්ති කුඹුරුසේන මහතාගේ නියෝගය මත ඔවුන් මේ මස 30 වනදා දක්වා රක්ෂිත බන්ධනාගාර ගත කළ බව අද දෙරණ වාර්තාකරු පවසයි. බණ්ඩාරවල නගර සභා ක්‍රීඩාංගනයේදී පසුගිදා 23 දා රාත්‍රී සංගීත ප්‍රසංගයක් පවත්වා තිබේ. රාත්‍රී 11ට පමණ ප්‍රසංගය පැවැත්වෙන අතරතුර ක්‍රීඩාංගනය මධ්‍යයේ ගැටුමක් ඇති වී ඇති අතර එහිදි ප්‍රේක්ෂකයින් වේදිකාවට ගල් මුල් ප්‍රහාර එල්ල කර ඇති බවයි වාර්තා වෙයි. පිරිස පාලනය කිරීම සඳහා පොලිසීය ක්‍රියාකිරීමත් සමඟ ප්‍රේක්ෂකයින් සහ පොලිසීය අතරද ගැටුමක් හටගත් බව අද දෙරණ වාර්තාකරු සඳහන් කළේය. පසුව ප්‍රසංගය නතර කර නැරඹීමට පැමිණි සියලු දෙනා එම ස්ථානයෙන් ඉවත් කිරීම පොලිසීය ක්‍රියා කර තිබුණි. ගැටුම හේතුවෙන් පොලිස් නිලධාරීන් කිහිප දෙනෙකුට තුවාල සිදුව ඇති අතර සංගීත කණ්ඩායමේ උපකරණ වලටද හානි සිදුව තිබේ. පොලීසිය පැවසුවේ කලහකාරීව හැසිරුණු 30 දෙනෙකු පමණ අත්අඩංගුවට පත්වූ බවයි.", "URL": "https://sinhala.adaderana.lk/news.php?nid=103019", "Category": null, "Parent URL": null}