{"Source": "Adaderana", "Timestamp": "November 21, 2015 02:49 pm", "Headline": " නීති විරෝධී ගිනි අවි 2ක් සමඟ අයෙක් දැලේ ", "News Content": "රුවන්වැල්ල, යටියන්තොට ප්‍රදේශයේදී නීතිවිරෝධි ගිනි අවි දෙකක් සමග පුද්ගලයෙකු අත්අඩංගුවට ගෙන තිබේ.යටියන්තොට පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිසිය පැවසුවේය.එහිදී සැකකරු සතුව තිබී මෙරට නිෂ්පාදිත ගල්කටස් වර්ගයේ ගිනි අවි දෙකක් සහ ගිනි අවි කොටස් කිහිපයක් පොලිසිය විසින් සොයාගෙන තිබේ.සැකකරු යටියන්තොට, හක්බෙල්ලාවක, පල්ලේගම ප්‍රදේශයේ පදිංචි 37 හැවිරිදි පුද්ගලයෙකි.අත්අඩංගුවට ගත් සැකකරු අද රුවන්වැල්ල මහේස්ත්‍රාත් අධිකරණයට ඉදිරිපත් කිරිමට නියමිත අතර රුවන්වැල්ල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=55238", "Category": null, "Parent URL": null}