{"Source": "Adaderana", "Timestamp": "January 13, 2017 09:54 am", "Headline": "තේ නිෂ්පාදනය පහත වැටෙයි", "News Content": "වියළි කාලගුණික තත්ත්වය හේතුවෙන් මධ්‍යම කඳුකරයේ තේ නිෂ්පාදනය පහත වැටී ඇති බව තේ නිෂ්පාදකයින් පවසයි. ඔවුන් පවසන්නේ තවදුරටත් එම තත්ත්වය පැවතියහොත් තේ කර්මාන්තය අර්බුදයකට ලක්වනු ඇති බවයි.මේ අතර තේ දළු නෙළන කම්කරුවන්ද දෛනික කුලියට අදාළ තේ දළු නෙළීමට නොහැකිවීමෙන් දුෂ්කරතාවට පත්ව ඇති බව වාර්තා වෙයි.මේ අතර දිවයිනට බලපා ඇති වියළි කාලගුණික තත්ත්වය තවදුරටත් පැවැතිය හැකි බව කාලගුණ විද්‍යා දෙපාර්තමේන්තුව පවසයි.උදෑසන සහ රාත්‍රී කාලයේදී ශීත කාලගුණික තත්ත්වයේ වෙනසක් සිදුව නොමැති බව එම දෙපාර්තමේන්තුව සඳහන් කළේය.කාලගුණ විද්‍යා දෙපාර්තමේන්තුව පවසන්නේ බස්නාහිර, සබරගමුව, දකුණූ සහ මධ්‍යම පළාත්වලට උදෑසන කාලයේදී මීදුම් තත්ත්වයක් හටගත හැකි බවයි.දිවයින වටා මුහුදු ප්‍රදේශවලද වියළි කාලගුණික තත්ත්වක් පවතියි.", "URL": "https://sinhala.adaderana.lk/news.php?nid=68057", "Category": null, "Parent URL": null}