{"Source": "Adaderana", "Timestamp": "June 30, 2014 03:10 pm", "Headline": "වීඩියෝ: දේශපාලන ලැයිස්තු මතයි දරුවන් පාසල්වලට ඇතුළත් කරගන්නේ ", "News Content": "දේශපාලන ලැයිස්තු මත පාසල් සඳහා දරුවන් ඇතුළත් කරගන්නා බව එ.ජා.ප බස්නාහිර පළාත් සභා විපක්ෂ නායක මංජු ශ්‍රී අරංගල මහතා පවසයි. හෝමාගම මහින්ද රාජපක්ෂ විද්‍යාලය සඳහා 6වන ශ්‍රේණියේ ළමයෙකු ඇතුළත් කර ගැනීමට රුපියල් 4600ක මුදලක් ප්‍රථම වශයෙන් අය කරන බවත්, උසස් පෙළ සඳහා යෑමට රුපියල් 5600ක මුදලක් අය කරන බවත්, ඔහු අද(30) කොළඹ පැවති මාධ්‍ය හමුවකදී කියා සිටියේය. එසේම අදාළ විද්‍යාලය සඳහා වාර්ෂිකවම සෑම දරුවෙකුගෙන්ම රුපියල් 2000ක මුදලක් අය කරන බවද හෙතෙම එහිදී පෙන්වා දුන්නේය. එම විද්‍යාලය සඳහා මාසිකව විදුලි බිල සඳහා පමණක් රුපියල් එක් ලක්ෂ පනස් දහසක මුදලක් ගෙවීමට සිදුවී ඇති බවත්, එම බර පවා පාසල් දරුවන්ට දැරීමට සිදු වී ඇති බවත්, ඒ මහතා අවධාරණය කර සිටියේය. එසේම මහින්ද රාජපක්ෂ විද්‍යාලය පිහිටා ඇත්තේද අධ්‍යාපන අමාත්‍යවරයාගේ මැතිවරණ කොට්ඨාෂයේ බවත්, අධ්‍යාපන අමාත්‍ය බන්දුල ගුණවර්ධන මහතාට ලංකාවෙන්ම ඇති එකම පාසල හෝමාගම මහින්ද රාජපක්ෂ විද්‍යාලය බවත්, ඔහු එහිදී පෙන්වා දුන්නේය. බස්නාහිර පළාත තුළ අධ්‍යාපන කලාප 11ක් ඇති බවත්, මෙම අධ්‍යාපන කලාප 11න් එම විද්‍යාලය සාමන්‍ය පෙළ විභාගයේදී 11වන ස්ථානය ලබාගෙන ඇති බවත් ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=44320", "Category": null, "Parent URL": null}