{"Source": "Adaderana", "Timestamp": "June 30, 2011 03:28 pm", "Headline": "ක්‍රික‍ට් තරග විකාශන අයිතිය රජයේ මාධ්‍යයට පමණයි ", "News Content": "ජාත්‍යන්තර ක්‍රිකට් තරග විකාශනය කිරීමේ අයිතිය රාජ්‍ය මාධ්‍ය වෙත පමණක් සීමා කිරීමට කැබිනට් මණ්ඩලය තීරණය කර තිබේ. ඒ අනුව මෙරට සහ විදෙස් රටවල පැවැත්වෙන සියලුම ජාත්‍යන්තර ක්‍රිකට් තරග විකාශය කිරීමේ අයිතිය රාජ්‍ය මාධ්‍යවලට පමණක් හිමිවන බව පරිසර අමාත්‍ය අනුර ප්‍රියදර්ශන යාපා මහතා ප්‍රකාශ කළේය. මෙම තීරණය රූපවාහිනී මාධ්‍යයට මෙන්ම ගුවන්විදුලි මාධ්‍ය සඳහා ද වලංගු වනු ඇත. ජනමාධ්‍ය අමාත්‍ය කෙහෙලිය රඹුක්වැල්ල මහතා ඉදිරිපත් කළ කැබිනට් පත්‍රිකාවක් සම්මතවීමෙන් මෙම තීරණය ගත් බව කැබිනට් තීරණ දැනුම් දීම වෙනුවෙන් කොළඹ අද(30) පැවති මාධ්‍ය හමුවට එක්වෙමින් අනුර ප්‍රියදර්ශන මහතා මේ බව සඳහන් කළේය.", "URL": "https://sinhala.adaderana.lk/news.php?nid=17102", "Category": null, "Parent URL": null}