{"Source": "Adaderana", "Timestamp": "March 22, 2019 10:12 am", "Headline": "අධිකරණ ඇමතිනිය-ස්වීට්සර්ලන්ත තානාපති අතර හමුවක්", "News Content": "අධිකරණ හා බන්ධනාගාර ප්‍රසංස්කරණ ඇමතිනී නීතිඥ තලතා අතුකෝරළ මහත්මිය හා ශ්‍රී ලංකාවේ ස්වීට්සර්ලන්ත තානාපති Hans Peter Mack මහතා අතර හමුවක් අධිකරණ හා බන්ධනාගාර ප්‍රතිසංස්කරණ අමාත්‍යංශයේදී පැවැත්විණි. ඒ ඊයේ (21) පස්වරුවේ දී ය. දෙරට අතර අධිකරණ පද්ධතිය අතර සහයෝගීතාවය ඇති කර ගැනීම පිළිබඳව මෙහිදී අදහස් හුවමාරු විය. අධිකරණයේ ස්වාධීනත්වය නීතියේ ආධිපත්‍යය සුරක්ෂිත කිරීම සඳහා ශ්‍රී ලංකා රජය ගෙන ඇති ක්‍රියාමාර්ග අගය කරන බව මෙහිදී තානාපතිවරයා සඳහන් කළේය. මෙරට අධිකරණ පද්ධතියේ සංවර්ධනය, පුහුණුවීම්, නීතිමය ප්‍රතිසංස්කරණ දැනුම ලබාදීම, වැනි කටයුතු සදහා ස්වීට්සර්ලන්ත රජය ලබා දෙන සහයෝගය ඉතා අගය කරන බවද අත්‍යවරිය මෙහිදී සඳහන් කළාය. ස්වීට්සර්ලන්ත රජය ලබා දුන් සහයෝගය ඉදිරියටත් බලාපොරොත්තු වන බව ද අමාත්‍යවරිය මෙහිදී වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=106527", "Category": null, "Parent URL": null}