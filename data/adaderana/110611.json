{"Source": "Adaderana", "Timestamp": "May 24, 2019 07:17 pm", "Headline": "ප්‍රහාරය ගැන හොයන විශේෂ තේරීම් කාරක සභාව බදියුදීන්ට සුදුහුණු ගාන්න පත්කරපු එකක්", "News Content": "රිෂාඩ් බදියුදීන් අමාත්‍යවරයා බේරාගැනිමේ අරමුණෙන් පාර්ලිමේන්තු තේරිම් කාරක සභාව ක්‍රියාත්මක වන බව, කාවින්ද ජයවර්ධන මන්ත්‍රිවරයා එම කාරක සභාවෙන් ඉවත් විම තුළින් පැහැදිළි වන්නේ යැයි ශ්‍රී ලංකා පොදුජන පෙරමුණ පවසයි. අද(24) කොළඹ පැවති මාධ්‍ය හමුවකට එක් වෙමින් ශ්‍රී ලංකා පොදුජන පෙරමුණේ නියෝජිතයින් මේ බව සඳහන් කළේය. එහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී සෙහාන් සේමසිංහ මහතා මේ බව පැවසීය. “කථානායකවරයා මොන ස්ථාවර නියෝග යටතේද විශ්වාසභංග යෝජනාවක් තේරීම් කාරක සභාවට යොමුකළේ කියලා අපි ප්‍රශ්න කරනවා. ප්‍රහාරය සම්බන්ධයෙන් විමර්ශනය කිරීමට පත්කරපු තේරිම් කාරකසභාවකට වඩා මේක රිෂාඩ් බදියුදීන්ට සුදුහුණු ගාන්න පත්කරපු එකක්. මේ වෙද්දි රජයේ පැත්තෙන් අට දෙනෙක් නම් කරලා. සුමන්දිරම් ඇතුලු මේ අට දෙනාගේ සංයුතිය බැලුවාම කාවින්ද ජයවර්ධන හා සරත් ෆොන්සේකා ඇරෙන්න ආනෙක් සියලු දෙනාම මුනිවත රැක්කා. ඒ කියන්නේ මොවුන් පුර්ව නිගමනයකට ආවා රිෂාඞ් බදියුදින් මෙයට සමබන්ධ නැති බවට. කාවින්ද ජයවර්ධන මන්ත්‍රීවරයා කතෝලික ජනතාව නියෝජනය කරමින් මේ අසාධාරණ ත්‍රස්ත ප්‍රහාරය සම්බන්ධයෙන් පෙනී හිටියිද නැත්නම් ඔහුට තියෙන කතෝලික ඡන්ද ප්‍රමාණය ගැන හිතලා මේ කමිටුවට පත්කළාද කියන්න බැහැ.“", "URL": "https://sinhala.adaderana.lk/news.php?nid=110611", "Category": null, "Parent URL": null}