{"Source": "Adaderana", "Timestamp": "December 21, 2013 01:26 am", "Headline": "තියුණු සටනකින් පසු ශ්‍රී ලංකාව දිනයි", "News Content": "පකිස්ථානු කණ්ඩායමට එරෙහිව පැවැති දෙවැනි එක්දින තරඟයෙන් කඩුලු 2ක තියුණු ජයක් ලබා ගැනීමට ශ්‍රී ලංකා කණ්ඩායම සමත් විය. මෙම තරඟයේ පළමුවෙන් පන්දුවට පහරදුන් පකිස්ථානු කණ්ඩායම කඩුලු 4ට ලකුණු 284ක් ලබා ගන්නා ලදී. පකිස්ථානු කණ්ඩායම වෙනුවෙන් අහමඩ් ෂෙසාඩ් ලකුණු 125ක් ලබාගත් අතර මිස්බා උල්හක් නොදැවී ලකුණු 59ක් හා සයිඩ් අෆ්රිඩි නොදැවී ලකුණු 30ක් ලබා ගැනීමට සමත් විය. පන්දු යැවීමේදී නුවන් කුලසේකර, ලසිත් මාලිංග හා සීක්කුගේ ප්‍රසන්න කඩුලු එක බැගින් ලබා ගත්හ. පිළිතුරු වශයෙන් ශ්‍රී ලංකා කණ්ඩායම පන්දුවාර 49යි පන්දු 4ක් අවසානයේ කඩුලු 8ක් දැවී ලකුණු 287ක් ලබා ජය වාර්තා කළේය. ශ්‍රී ලංකා කණ්ඩායම වෙනුවෙන් කුමාර් සංගක්කාර 58ක්, ඇන්ජලෝ මැතිව්ස් ලකුණු 47ක්, දිනේෂ් චන්දිමාල් ලකුණු 44ක්, ලකුණු තිලකරත්න ඩිල්ෂාන් ලකුණු 40ක් ලබා ගත්හ. නුවන් කුලසේකර පන්දු 26දී ලකුණු 32ක් ලබා ගනිමින් ලබාදුන් ජීවය නිසා ශ්‍රී ලංකා කණ්ඩායමට ජයග්‍රාහී මාවත කරා යාමට එය දැඩි ලෙස බලපෑවේය. ඒ අනූව තරඟ 5කින් සමන්විත එක්දින තරඟාවලිය 1ට 1ක් ලෙස දෙපිළිම පෙරමුණේ පසුවේ. තෙවැනි තරඟය ලබන 22 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=39746", "Category": null, "Parent URL": null}