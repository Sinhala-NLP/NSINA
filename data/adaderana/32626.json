{"Source": "Adaderana", "Timestamp": "March 22, 2013 09:07 am", "Headline": "නල්ලතන්නියේ ජලයේ අසූචී - බොන්න එපා", "News Content": "නල්ලතන්නියේ ජලය පානය කිරීමෙන් වළකින ලෙස නුවරඑළිය දිස්ත්‍රික් ලේකම් ඩී.පී.ජී.කුමාරසිරි මහතා ශ්‍රී පාද වන්දනාවේ පැමිණෙන සැදැහැවතුන්ගෙන් ඉල්ලීමක් කරයි. නල්ලතන්නියේ ජලයෙහි අසූචි මිශ්‍ර වී ඇති බවට මහජන සෞඛ්‍ය පරීක්ෂකවරුන් විසින් සිදුකළ පරීක්ෂණයකදී තහවුරුවී තිබේ. ඒ අනුව පානීය ජලය රැගෙන එන ලෙස සැදැහැවතුන්ගෙන් ඉල්ලා සිටින බව දිස්ත්‍රික් ලේකම්වරයා සඳහන් කළේය. ඒ සම්බන්ධයෙන් ජාතික ජල සම්පාදන හා ජලාපවහන මණ්ඩලය ද දැනුවත් කර තිබේ.", "URL": "https://sinhala.adaderana.lk/news.php?nid=32626", "Category": null, "Parent URL": null}