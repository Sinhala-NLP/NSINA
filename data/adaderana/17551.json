{"Source": "Adaderana", "Timestamp": "July 21, 2011 05:34 pm", "Headline": "නිශාන්ත මුතුහෙට්ටිගම ගාලු බස් නැවතුමේ යකඩ වැට කපයි", "News Content": "ගාල්ල බස් නැවතුම්පළේ යකඩ වැටක් හේතුවෙන් පුද්ගලික පුද්ගලික බස් සේවකයන් විසින් ගෙන ගිය වර්ජනය අවසන් කරවීමට ගාල්ල දිස්ත්‍රීක් පාර්ලිමේන්තු මන්ත්‍රී නිශාන්ත මුතුහෙට්ටිගම මහතා සිය බලය පාවිච්චි කර තිබේ. මගී ජනයාගේ ආරක්ෂාව වෙනුවෙන් ගාල්ල නගර සභාව විසින් ඉදිකර තිබුණු එකී යකඩ වැට හේතුවෙන් පුද්ගලික බස් රථ සේවකයින්ට ජනයා බස් රථවලට ගොඩකරවා ගැනීමට අපහසු යයි කියා සිටිමින් ඔවුන් විසින් ප්‍රථමයෙන්ම ගාල්ල-හික්කඩුව පුද්ගලික බස් ධාවනයෙන් ඉවත් කිරීමට කටයුතු යොදවා තිබිණි. පසුව ඊයේ දිනයේ සිට තවත් මාර්ග කිහිපයක පුද්ගලික බස් රථ ධාවනයෙන් ඉවත්වීම නිසා ගාල්ල මගී ජනයා බෙහෙවින් අසීරුවට පත්ව සිටියහ. අද දවසේ ගාල්ල බස් නැවතුම්පළට ගිය නිශාන්ත මුතුහෙට්ටිගම මහතා නගරාධිපතිවරයාට දුරකථනයෙන් අමතා ඒ මොහොතේම යකඩවැට කපා ඉවත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=17551", "Category": null, "Parent URL": null}