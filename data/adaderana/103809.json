{"Source": "Adaderana", "Timestamp": "February 6, 2019 04:51 pm", "Headline": "සද්ධන්ත ජීවිතයක් බේරා ගන්න මෙහෙයුමක්-දර්ශන සහිතයි", "News Content": "අරලගන්විල පිඹුරත්වෙල ප්‍රදේශයේ වෙඩි වැදී තුවාල වී සිටින වන අලියෙකුට ප්‍රතිකාර කිරීමට ගිරිතලේ වනජීවි පශු වෛද්‍ය ඒකකයේ වන ජීවී නිලධාරීන් ඊයේ (05) කටයුතු කර ඇත. මෙලෙස වෙඩි ප්‍රහාරයට ලක්ව තුවාල ලබා ඇත්තේ පිඹුරත්වෙල රක්ෂිතයේ සැරිසරන අවුරුදු 40ක් පමණ වන, උස අඩි 8ක් පමණ වන වන අලියෙකු බව වනජීවී නිලධාරීන් සඳහන් කර සිටිති. වෙඩි වැදීමෙන් වන අලියාගේ දකුණු පාදයට බරපතල හානි සිදුව ඇති අතර වන අලියා නිර්වින්දනය කොට ප්‍රතිජීවක ඖෂධ එන්නත් කිරීම වන ජීවි නිලධාරීන් විසින් සිදු කර ඇත. වන අලියාගේ තත්ත්වය තරමක් බරපතල බවත් කෙසේ නමුත් වන අලියාගේ ජීවිතය බේරා ගැනීම සඳහා අඛණ්ඩව ප්‍රතිකාර සිදු කරන බවත් පොළොන්නරුව හා ත්‍රිකුණාමලය බාර වනජීවී පශු වෛද්‍ය සමීර කළිඟුආරච්චි මහතා ප්‍රකාශ කර ඇති බව අද දෙරණ වාර්තාකරු සඳහන් කර සිටියේය.", "URL": "https://sinhala.adaderana.lk/news.php?nid=103809", "Category": null, "Parent URL": null}