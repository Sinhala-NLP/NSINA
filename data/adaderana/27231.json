{"Source": "Adaderana", "Timestamp": "September 8, 2012 03:11 pm", "Headline": "මහවැලියේ අනිසි ප්‍රතිඵල සරත් ඒකනායක හෙළිකරයි", "News Content": "කඩිනම් මහවැලිය නිසි සැලැස්මක් නොමැතිව ක‍්‍රියාත්මක කිරීම නිසා මෙරටට අනිසි ප‍්‍රතිඵලවලට මුහුණ දීමට සිදුව ඇතැයි මධ්‍යම පළාත් ප‍්‍රධාන අමාත්‍ය සරත් ඒකනායක මහතා පවසයි. එම අනිසි ප‍්‍රතිඵලවලට අදටත් මුහුණ දීමට සිදුව ඇති බව ඒ මහතා සඳහන් කළේය. ශ‍්‍රී ලංකා නිදහස් පක්ෂයේ 61 වන සැමරුව වෙනුවෙන් පැවති සම්මන්ත‍්‍රණයක් අමතමින් ප‍්‍රධාන අමාත්‍යවරයා මේ බව පැවසුවේය. වික්ටෝරියා ජලාශය නිර්මාණය කරන විට ඉන්දියාවට විදුලිය ලබාදීමට හැකි බව ප‍්‍රකාශ කළත් එම ජලාශයෙන් අද වන විට තෙල්දෙණිය ප‍්‍රදේශයටවත් විදුලිය ලබාදීමට නොහැකි වී ඇතැයි ද සරත් ඒකනායක මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=27231", "Category": null, "Parent URL": null}