{"Source": "Adaderana", "Timestamp": "March 20, 2019 07:21 am", "Headline": "දකුණු අප්‍රිකාවට තියුණු ජයක්", "News Content": "සංචාරක ශ්‍රී ලංකා කණ්ඩායම සමඟ පැවැති පළමු 20යි 20 ක්‍රිකට් තරගයෙන් තියුණු ජයක් හිමිකර ගැනිමට දකුණු අප්‍රිකානු කණ්ඩායම සමත්ව විය. තරඟයේ කාසියේ වාසිය දිනූ දකුණු අප්‍රිකානු කණ්ඩායම ප්‍රථමයෙන් පන්දුවට පහරදිමේ වාරය ශ්‍රී ලංකා කණ්ඩායමට ලබා දුන්නේය. ඒ අනුව නියමිත පන්දුවාර 20 අවසානයේ කඩුලු 07ක් දැවී ශ්‍රී ලංකා කණ්ඩායම ලකුණු 134ක් රැස් කළේය. කමිදු මෙන්ඩිස් ලකුණු 41යි. පන්දු යැවිමේදී දකුණු අප්‍රිකාව වෙනුවෙන් ඇන්ඩිල් ෆෙලුක්වායෝ කඩුලු 03ක් බිද හෙලුවේය. පිළිතුරු ඉනිම සදහා පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර 20 අවසානයේ කඩුලු 08ක් දැවී ලකුණු 134ක් ලබා ගැනිම හේතුවෙන් දෙපිලම සම තත්ත්වයට පත් විය.. මේ හේතුවෙන් දෙපිලටම අමතර පන්දුවාරය බැගින් ලබාදුන් අතර එම පන්දුවාරයේදී දකුණු අප්‍රිකාව ලකුණු 14ක්රැස් කළ අතර ශ්‍රී ලංකාවට ලබාගත හැකිවූයේ ලකුණූ 05ක් පමණයි.", "URL": "https://sinhala.adaderana.lk/news.php?nid=106388", "Category": null, "Parent URL": null}