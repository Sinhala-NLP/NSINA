{"Source": "Adaderana", "Timestamp": "May 4, 2016 09:35 am", "Headline": "නිර්දේශ නොතකන අයට නීතිමය පියවර ගන්න බලයක් නෑ", "News Content": "මානව හිමිකම් කොමිෂන් සභාව මගින් ඉදිරිපත් කරන නිර්දේශ ක්‍රියාත්මක නොකරන අවස්ථා පිළිබඳව එම කොමිෂන් සභාවේ අවධානය යොමුව තිබේ.මානව හිමිකම් කොමිසමේ මාධ්‍ය ප්‍රකාශක නීතීඥ සාලිය පීරිස් මහතා සඳහන් කළේ එම නිර්දේශ ක්‍රියාත්මක කරවීමට අවශ්‍ය යෝජනා ඉදිරියේදී ඉදිරිපත් කිරීමට බලාපොරොත්තු වන බවයි.ශ්‍රී ලංකා මානව හිමිකම් කොමිෂන් සභාව වෙත ලැබෙන පැමිණිලි විමර්ශනය කිරීමෙන් අනතුරුව එම කොමිෂන් සභාව මගින් විවිධ නිර්දේශ ඉදිරිපත් කරනු ලබයි.කෙසේවෙතත් එම නිර්දේශ ක්‍රියාත්මක නොකරන අවස්ථා ඇතැම්විට වාර්තා වුවද ඊට එරෙහිව නීතිමය පියවර ගැනීමට මානව හිමිකම් කොමිෂන් සභාවට හැකියාවක් නොමැති බව සඳහන්ය.එහෙත් එවැනි අවස්ථා වල ඒ පිළිබඳව ජනාධිපතිවරයා වෙත දැනුම් දීමට මානව හිමිකම් කොමිෂන් සභාවට බලතල පවතින බව නීතීඥ සාලිය පීරිස් මහතා සඳහන් කළේය.", "URL": "https://sinhala.adaderana.lk/news.php?nid=59788", "Category": null, "Parent URL": null}