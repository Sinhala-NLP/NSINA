{"Source": "Adaderana", "Timestamp": "September 14, 2018 09:25 am", "Headline": "අනතුරු කිහිපයකින් පුද්ගලයින් 3 ක් මරුට", "News Content": "ප්‍රදේශ කිහිපයක සිදු වූ රිය අනතුරුවලින් පුද්ගලයින් තිදෙනෙකු මියගොස් තිබේ. කටාන අන්දරගහ හන්දියේදී යතුරුපැදියක් අතුරු මාර්ගයකට හැරවිමේදී තවත් යතුරුපැදියක ගැටීමෙන් යතුරුපැදිකාරියක් මියගොස් ඇති බව පොලිසිය පැවසීය. තුවාල ලැබූ අනෙක් යතුරුපැදිකරු ද මීගමුව රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා ජාතික රෝහලට මාරුකර යවා තිබේ. බුලත්සිංහල, ගොවින්න, සල්ගස අසල වංගුවේදී යතුරුපැදියක් පෙරලී ප්‍රතිවිරුද්ධ දිශාවෙන් පැමිණි ටිපර් රථයක ගැටීමෙන් සිදු වූ තවත් අනතුරකින් 21 හැවිරිදි තරුණයෙකු මියගොස් ඇති බව බුලත්සිංහල පොලීසිය පැවසීය. මේ අතර කතරගම, ගම්උදාව හන්දිය සෙල්ලකතරගම මාර්ගයේ පැල තවාන ඉදිරිපිටදී ත්‍රීරෝද රථයක ගැටීමෙන් 73 හැවිරිදි පදික කාන්තාවක් මියගොස් තිබේ.", "URL": "https://sinhala.adaderana.lk/news.php?nid=96078", "Category": null, "Parent URL": null}