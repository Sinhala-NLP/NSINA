{"Source": "Adaderana", "Timestamp": "June 15, 2019 03:18 pm", "Headline": "නීති විරෝධි විදේශීය දුම්වැටි තොගයක් සමඟ පුද්ගලයෙකු අත්අඩංගුවට", "News Content": "ත්‍රිකුණාමලය, ආන්දම්කුලම් ප්‍රදේශයේදී නීති විරෝධි විදේශීය දුම්වැටි තොගයක් සමඟ පුද්ගලයෙකු අත්අඩංගුවට ගෙන ඇත. නැගෙනහිර නාවික විධානයට අනුයුක්ත නිලධාරීන් සහ ත්‍රිකුණාමලය දිසා දූෂණ මර්ධන ඒකකය එක්ව සිදුකළ වැටලීමකදී මොහු අත්අඩංගුවට ගෙන ඇති බව වාර්තා වෙයි. සැකකරු සතුව තිබී අලෙවි කිරීමට සූදානම් කර තිබූ විදේශීය දුම්වැටි ඇසුරුම් 30 ක තිබූ දුම්වැටි 600ක් නිලධාරීන් බාරයට ගෙන ඇත. ඔහු ත්‍රිකුණාමලය, ආන්දම්කුලම් ප්‍රදේශයේ පදිංචි 56 හැවිරිදි අයෙකු වන බව සඳහන්ය. මේ සම්බන්ධයෙන් වැඩිදුර විමර්ශන ත්‍රිකුණාමලය, දිසා දූෂණ මර්ධන ඒකකය විසින් සිදු කරනු ලබයි.", "URL": "https://sinhala.adaderana.lk/news.php?nid=112032", "Category": null, "Parent URL": null}