{"Source": "Adaderana", "Timestamp": "January 19, 2010 10:13 am", "Headline": "සංක්‍රමණිකයින් පිරිසකට නවසීලන්තයේ ඉඩ", "News Content": "ශ්‍රී ලාංකික සංක්‍රමණිකයින් පිරිසකට නවසීලන්තයට ඇතුළු වීමට අවසර ලබා දීමට එරට බලධාරීන් පියවර ගෙන තිබේ. පසුගිය දා ඕස්ට්‍රේලියා‍ව බලා ගමන් ගත් නීති විරෝධී සංක්‍රමණිකයින් 78 දෙන‍ාගෙන් 13 දෙනෙකුට මේ යටතේ නවසීලන්තයේ සරණාගතභාවය ලබා දීමට නියමිතව ඇති අතර එක්සත් ජාතීන්ගේ මානව හිමිකම් සහ සරණාගතයින් පිළිබද සංවිධානය සමග පැවති සාකච්ඡාවක් මත මෙම තීරණය ගත් බව නවසීලන්තය පවසයි. මේ අනුව වසරක කාලයක් තුළ දී සරණාගතයින් 750 දෙනෙකුට නවසීලන්තයට ඇතුළු වීමට එරට රජය අවසර ලබා දී තිබේ.", "URL": "https://sinhala.adaderana.lk/news.php?nid=6119", "Category": null, "Parent URL": null}