{"Source": "Adaderana", "Timestamp": "September 19, 2017 01:40 pm", "Headline": " පිටිගල පොලීසියේ සැකකරුවෙකු ජීවිතක්ෂයට", "News Content": "පිටිගල පොලීසියේ සිර මැඳිරිය තුළදී සැකකරුවෙකු මියයාමේ සිද්ධිය සම්බන්ධයෙන් එම පොලීසියේ ස්ථානාධිපතිවරයා ඇතුළු නිලධාරීන් හට දැඩි විනය ක්‍රියාමාර්ග ගන්නා ලෙසට පොලිස්පති පූජිත් ජයසුන්දර මහතා විසින් නියෝග කර තිබේ.අද(19) දහවල් පිටිගල මාරක්ගොඩ ප්‍රදේශයේදී පවුල් ආරවුලක් මත ඇතිවූ සිද්ධියක් සම්බන්ධයෙන් අදාළ පුද්ගලයා පොලීසිය විසින් අත්අඩංගුවට ගෙන තිබුණි. එහිදී එම සැකකරු සිර මැඳිරිය තුළදී මියගොස් තිබේ.කෙසේවෙතත් අදාළ පුද්ගලයාගේ මියයාම සියදිවි හානි කර ගැනීමක් බවට සැක පළ කරන බව පිටිගල පොලීසිය සඳහන් කළේය.මියගොස් ඇත්තේ මාරක්ගොඩ ප්‍රදේශයේ පදිංචිව සිටි 42 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=77747", "Category": null, "Parent URL": null}