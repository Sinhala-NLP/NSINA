{"Source": "Adaderana", "Timestamp": "July 7, 2019 12:37 pm", "Headline": "ගින්නෙන් දැවෙන එවියා", "News Content": "ග්‍රීසියට ලැව්ගිනිවලින් බලපෑම් එල්ල වී තිබේ. විදෙස් මාධ්‍ය වාර්තා කළේ ලැව්ගිනි පාලනය කිරීම සඳහා ගිනි නිවන භටයින් 255 දෙනෙකු යොදවා ඇති බවයි. ග්‍රීසියේ එවියා දිවයිනේ ලැව්ගිනි කිහිපයක් පැතිර යමින් තිබේ. එරට දෙවන විශාලතම දිවයින ලෙස සැළකෙන එවියා දිවයිනට ඉන් එල්ල වී ඇත්තේ දැඩි බලපෑමක්. මේ හේතුවෙන් අනාරක්ෂිත ප්‍රදේශවලින් ජනතාව ඉවත් කිරීමට බලධාරීන් පියවර ගත්තේය. මේ වනවිට එහි ලැව්ගිනි හතරක් වාර්තා වී ඇති අතර ඉන් ත්‍රිත්වයක් බ්‍රහස්පතින්දාත් සෙසු ලැව්ගිනි සිකුරාදාත් හටගෙන ඇති බව විදෙස් වාර්තා සඳහන් කරයි. ඉන් දේපළ රැසකට හානි සිදුව ඇති අතර ඉන් වනාන්තරයක සහ ගොවිබිමක පුළුල් ප්‍රදේශයක් ද විනාශ වී තිබුණි.", "URL": "https://sinhala.adaderana.lk/news.php?nid=113565", "Category": null, "Parent URL": null}