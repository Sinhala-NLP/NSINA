{"Source": "Adaderana", "Timestamp": "March 20, 2019 12:10 pm", "Headline": "දෘශ්‍යාබාධිත යුවල 21ක් එක්කළ මංගල උත්සවය", "News Content": "විවිධ අපහසුතා පවතින යුවළ බොහෝ පිරිසක් එකවර විවාපත් කෙරෙන සමූහ විවාහ උත්සවයක් සම්බන්ධව ඉන්දියාවේ ගුජරාට් ප්‍රාන්තයෙන් වාර්තා වෙයි. දෘශ්‍යාබාධිත මනාල යුවල රැසක් සහභාගී වූ සමූහ විවාහ උත්සවයක් ඉන්දියාවේ ගුජරාට ප්‍රාන්තයේ වදෝදරා නගරයේදී පැවැත්වුණි. නගරයේ පිහිටි ආගමික සිද්ධස්ථානයක පුණ්‍ය අරමුදලකින් එය සංවිධාන කර තිබුණි. හින්දු චාරිත්‍රානුකූලව සිදුවූ එම විවාහ උත්සවයේදී දෘශ්‍යාබාධිත යුවල 21ක් විවාහ දිවිය ඇතුළත් වූ බව විදෙස් වාර්තා සඳහන් කළේය. මනාල පිරිස බටහිර මහරාෂ්ත්‍ර ප්‍රාන්ත වැසියන් බවද එම වාර්තාවල දැක්වෙයි. එම අවස්ථාවට මනාල මනාලියන්ගේ මව්පියන්, භාරකරුවන් ඇතුළු අමුත්තන් රැසක්ද එක්ව සිටියේය. එහිදී මනාලයා වෙත දෑවැද්ද ලෙස මුදල් ත්‍යාග ලබාදීමටද කටයුතු කර තිබූ බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=106405", "Category": null, "Parent URL": null}