{"Source": "Adaderana", "Timestamp": "October 22, 2012 08:10 am", "Headline": "කල්පනාකාරීව රිය පදවන්න!", "News Content": "බෙරගල, වැල්ලවාය මාර්ගය භාවිතා කරන රියදුරන් කල්පනාකාරීව රිය ධාවනය කරන ලෙස ආපදා කළමනාකරණ මධ්‍යස්ථානය ඉල්ලීමක් කරයි. මේ වනවිට බෙරගල, වැල්ලවාය මාර්ගයේ 201 සැතපුම් කණුව සහ 203 සැතපුම් කණුව අතර පස් කඩාවැටීම හේතුවෙන් මාර්ගයේ ගමනා ගමන කටයුතුවලට බාධා එල්ල වී තිබේ. මේ හේතුව නිසා විකල්ප මාර්ග භාවිතා කරන ලෙස පොලීසිය රියදුරන්ගෙන් ඉල්ලීමක් කරයි. මේ අතර ඊයේ (21) රාත‍්‍රියේ ප‍්‍රදේශ කිහිපයකට බලපෑ වර්ෂාව හේතුවෙන් අම්බලන්තොට ප‍්‍රදේශයේ පහත් බිම් රැසක් ජලයෙන් යටවී ඇති බව ආපදා කළමනාකරණ මධ්‍යස්ථානය සඳහන් කළේය. මීට අමතරව වැල්ලවාය ප‍්‍රදේශයේ මාර්ග කිහිපයක් ද ජලයෙන් යටවී ඇති බව වාර්තා වේ.", "URL": "https://sinhala.adaderana.lk/news.php?nid=28498", "Category": null, "Parent URL": null}