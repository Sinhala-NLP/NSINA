{"Source": "Adaderana", "Timestamp": "March 25, 2013 10:05 am", "Headline": "වස්තු සෙවූ 10 ට වැඩ වරදිති", "News Content": "තිස්සමහාරාම, බෙරලිහෙල ප්‍රදේශයේ නිදන් වස්තු ගැනීමේ අරමුණන් කැණීම්වල නිරතව සිටි සැකකරුවන් 10 දෙනෙකු අත්අඩංගුවට ගෙන තිබේ. තංගල්ල පොලීසියේ නිලධාරීන් කණ්ඩායමක් විසින් ඊයේ රාත්‍රී සිදුකළ වැටලීමක දී සැකකරුවන් අත්අඩංගුවට ගෙන ඇති බව වාර්තා වේ. ඔවුන් සතුව තිබූ කැණීම් සඳහා යොදා ගන්නා තාක්ෂණික උපකරණ ඇතුළු මෙවලම් කිහිපයක් පොලීසිය භාරයට ගෙන තිබේ. සැකකරුවන් අද (25) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32716", "Category": null, "Parent URL": null}