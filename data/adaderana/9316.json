{"Source": "Adaderana", "Timestamp": "July 1, 2010 11:03 am", "Headline": "උතුරට ඉන්ධන පිරවුම්හල් කිහිපයක්", "News Content": "උතුරු පළාතේ පවතින ඉන්ධන අවශ්‍යතා සපුරාලීම සඳහා එම පළාතට ඉන්ධන පිරවුම්හල් කිහිපයක් ලබාදීමට තීරණය කර ඇතැයි ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා පවසයි. ත්‍රස්තවාදයෙන් රට මුදා ගැනීමත් සමග\"ඒ-9\"මාර්ගය ඔස්සේ දිනකට විශාල රථ වාහන සංඛ්‍යාවක් ධාවනයේ නිරත වන බව ඔහු පෙන්වා දෙයි. මේ හේතුවෙන් පෙරට වඩා එම ප්‍රදේශවල වැඩි ඉන්ධන අවශ්‍යතාවක් පවතින බව අමාත්‍යවරයා ප්‍රකාශ කළේය. ඒ අනුව අදාළ ඉන්ධන පිරවුම්හල් කඩිනමින් විවෘත කරන ලෙස බලධාරීන්ට උපදෙස් ලබාදුන් බව ඔහු පැවසුවේය.", "URL": "https://sinhala.adaderana.lk/news.php?nid=9316", "Category": null, "Parent URL": null}