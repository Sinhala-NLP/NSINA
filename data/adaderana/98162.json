{"Source": "Adaderana", "Timestamp": "October 24, 2018 06:11 pm", "Headline": "අකුණු සැර වැදි වතු කම්කරු කාන්තාවන් 5ක් රෝහලට", "News Content": "අකුණු සැරක් පතිත විමෙන් කම්පනයට පත් වතු කම්කරු කාන්තාවන් පස් දෙනෙක් බගවන්තලාව ප්‍රාදේශිය රෝහල වෙත අද (24) පස්වරුවේ ඇතුලත් කල බව බගවන්තලාව ප්‍රාදේශිය රෝහලේ දිස්ත්‍රික් වෛද්‍ය නිලධාරින් එ.එස්.කේ.ජයසුරිය මහතා පැවසිය. බගවන්තලාව ප්‍රදේශයට අද පස්වරුවේ ඇද හැලුණු අධික වර්ෂාවත් සමඟ බගවන්තලාව මොරා තේ වත්තේ ඇද තිබෙන විදුලි රැහනක් මතට අකුණු සැරක් පතිත විමෙන් ඒ අසල තේ දළු නෙලමින් සිටි වතු කම්කරුවන් කාන්තාවන් පස් දෙනෙකුට කම්පනයට පත් වී ඇත. අද පස්වරු 1 ට පමණ මෙම අකුණු සැර පතිත වි ඇති අතර රෝහල්ගතවතු කම්කරු කාන්තාවන්ගේ තත්ත්වය බරපතල නොවන බව දිස්ත්‍රික් වෛද්‍ය නිලධාරිවරයා පැවසීය.", "URL": "https://sinhala.adaderana.lk/news.php?nid=98162", "Category": null, "Parent URL": null}