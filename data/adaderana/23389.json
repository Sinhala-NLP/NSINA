{"Source": "Adaderana", "Timestamp": "April 9, 2012 01:04 pm", "Headline": "උතුරු, නැගෙනහිරින් පලා ගිය 120,000 ක් තවමත් ඉන්දියාවේ", "News Content": "යුද සමයේ දී ඉන්දියාවට පලා ගිය උතුරු සහ නැගෙනහිර වැසියන්ගෙන් තවත් 120,000 ක් පමණ එරට අනාථ කඳවුරුවල සහ ඥාතීන්ගේ නිවෙස්වල සිටින බව වාර්තා වේ. එම පළාත්වල ප්‍රාදේශීය ලේකම් කාර්යාල මට්ටමින් සිදුකරන ලද සමීක්ෂණයක දී මේ බව අනාවරණය වී තිබේ. එලෙස ඉන්දියාවේ සිටින පිරිසෙන් 23,000 ක් පමණ යළි මෙරටට පැමිණීමට කැමැත්ත පළ කර ඇති බව වාර්තා වේ. එහෙත් තාවකාලික නිවාස වෙනුවට ස්ථිර නිවාස ඉදිකර දෙන්නේ නම් පමණක් මෙරටට පැමිණෙන බව ඔවුන් පවසා ඇත. කෙසේවෙතත් ඉන්දියාවේ සිටින ශ්‍රී ලාංකිකයින් මෙරටට ගෙන්වා ගැනීමට රජය උනන්දුවක් නොදක්වන බවට දෙමළ දේශපාලන පක්ෂ චෝදනා කරයි.", "URL": "https://sinhala.adaderana.lk/news.php?nid=23389", "Category": null, "Parent URL": null}