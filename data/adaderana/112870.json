{"Source": "Adaderana", "Timestamp": "June 27, 2019 12:58 pm", "Headline": "අනවසරයෙන් එළිපෙහෙළි කරන කලවාන හබරලදොල රක්ෂිතය", "News Content": "කලවාන හබරලදොල රක්ෂිතය කිසියම් පාර්ශවයක් විසින් එළිපෙහෙළිකරමින් සිටින බව අවට ප්‍රදේශවාසීන් පවසයි. ඔවුන් පෙන්වා දෙන්නේ පෞද්ගලික වතු හිමිකරුවෙකු විසින් කුඹුක් ඇතුළු ශාක විශේෂ ඉවත් කොට ආර්ථික බෝග වගා කිරීමේ උත්සාහයක නිරත වෙමින් සිටින බවයි. අක්කර 135ක භූමි භාගයක ඉඩම් හිමිකරුවෙකු විසින් අවට රක්ෂිතයේ ද විනාශයට පත් කරමින් මෙම ක්‍රියාවේ නිරත වන බව ජනතාව චෝදනා කරයි.. මෙම ක්‍රියාමාර්ගය නවතා දමන ලෙස අදාළ ඉඩම් හිමිකරු වෙත දන්වා ඇති අතර ඊට අපොහොසත් වන්නේ නම් අධිකරණ ක්‍රියාමාර්ග ගැනීමට අපේක්ෂා කරන බව අද දෙරණ කළ විමසීමකදී අයගම ප්‍රාදේශීය ලේකම් නෙරංජන් ජයකොඩි මහතා පැවසුවේය.", "URL": "https://sinhala.adaderana.lk/news.php?nid=112870", "Category": null, "Parent URL": null}