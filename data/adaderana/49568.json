{"Source": "Adaderana", "Timestamp": "February 25, 2015 08:45 am", "Headline": "ඉන්දියානු දැලේ සිටි තවත් පිරිසක් නිදහස් ", "News Content": "ඉන්දීය අත්අඩංගුවේ පසුවන ශ්‍රී ලාංකික ධීවරයින් පිරිසක් මුදාහැරීමට පියවර ගෙන තිබේ.ඉන්දීය මාධ්‍ය වාර්තා කරන්නේ ශ්‍රී ලාංකික ධීවරයින් 19 දෙනෙකු ඉන්දීය වෙරළ ආරක්ෂක නිලධාරීන් විසින් නිදහස් කරනු ඇති බවයි.ඉන්දීය කන්‍යා කුමාරි ප්‍රදේශයේ සිට මෙම ශ්‍රී ලාංකික ධීවරයින් පිරිස නිදහස් කරනු ඇති බව සඳහන්ය.මෙම ධීවරයින් සමඟ ධීවර යාත්‍රා කිහිපයක් ද මුදා හැරීමට නියමිතය.ශ්‍රී ලංකාව සහ ඉන්දියාව අතර ඇති කරගත් ද්විපාර්ශවික එකඟතාවට අනුව ඉන්දියාව මෙම පියවර ගන්නා බව සඳහන්ය.මෛත්‍රීපාල සිරිසේන ජනාධිපතිවරයාගේ ඉන්දීය සංචාරයට සමගාමීව පසුගිය දා ශ්‍රී ලංකාව විසින් ඉන්දීය ධීවරයින් 81 දෙනෙකු නිදහස් කෙරුණි.", "URL": "https://sinhala.adaderana.lk/news.php?nid=49568", "Category": null, "Parent URL": null}