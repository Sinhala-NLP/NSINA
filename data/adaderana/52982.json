{"Source": "Adaderana", "Timestamp": "August 1, 2015 11:30 am", "Headline": "ගුවන් නියමුවාගේ හෙළිදරව්වෙන් කෝටියක් වටිනා රත්‍රං අල්ලයි ", "News Content": "රුපියල් එක් කෝටි විසි ලක්ෂයක් වටිනා රන් කැබලි 24 ක් ඉන්දියාවේ මුම්බායි නුවර සිට මෙරටට රැගෙන පැමිණි ශ්‍රී ලාංකිකයෙක් කටුනායක බණ්ඩාරනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ. අද අළුයම අදාළ සැකකාර පුද්ගලයා මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ලෙස්ලි ගාමිණි මහතා පවසයි.ජෙට් ගුවන් සේවයට අයත් 9ඩබ්ලිව් 256 දරණ ගුවන් යානයෙන් මෙරටට පැමිණි සැකකරු පිළිබඳ ගුවන් නියමුවා දුන් තොරතුරක් මත රේගුව ඔහු අත් අඩංගුවට ගෙන ඇත.ඔහුගේ ගමන් මල්ලේ තිබී අදාළ රන් බිස්කට් තොගය සොයාගෙන ඇත.සැකකරු අකුරණ ප්‍රදේශයේ පදිංචි 40 හැවිරිදි පුද්ගලයෙකු බව වාර්තාවෙයි.", "URL": "https://sinhala.adaderana.lk/news.php?nid=52982", "Category": null, "Parent URL": null}