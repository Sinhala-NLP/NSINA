{"Source": "Adaderana", "Timestamp": "August 21, 2019 04:13 pm", "Headline": "ශ්‍රිෂාන්ත්ගේ තරග තහනම ලිහිල් වෙයි", "News Content": "ඉන්දීය වේග පන්දු යවන ක්‍රීඩක ශ්‍රිෂාන්ත් හට පනවා තිබු ජීවිතාන්තය දක්වා වු තරග තහනම ලිහිල් කිරීමට ඉන්දීය ක්‍රිකට් පාලක මණ්ඩලය තීරණය කර තිබේ. අදාළ තහනම යළි සලකා බලන ලෙසට එරට උපරිමාධිකරණය, ඉන්දීය ක්‍රිකට් පාලක මණ්ඩලයෙන් සිදුකළ ඉල්ලීමකට අනුව මෙම තීරණය ගෙන ඇති බව සදහන්. ඒ අනුව ඔහුගේ ජීවිතාන්තය දක්වා වු තරග තහනම වසර හතක කාලයක් දක්වා අඩුකර තිබේ. එම තහනම ලබන වසරේ සැප්තැම්බර් මස 13 වන දිනෙන් අවසන් වීමට නියමිතයි. තරග පාවාදීමේ චෝදනාවක් මත ශිෂාන්ත් හට 2013 සැප්තැම්බර් 13 වන දින ජීවිතාන්තය දක්වා තරග තහනමක් පැනවීමට ඉන්දීය ක්‍රිකට් පාලක මණ්ඩලය විසින් කටයුතු කරනු ලැබුවේය.", "URL": "https://sinhala.adaderana.lk/news.php?nid=117129", "Category": null, "Parent URL": null}