{"Source": "Adaderana", "Timestamp": "May 13, 2017 09:14 am", "Headline": " කුරුණෑගල ඩෙංගු වැඩිවෙලා ", "News Content": "කුරුණෑගල ශික්ෂණ රෝහල ආශ්‍රිතව හා ඒ අවට ප්‍රදේශයේ ඩෙංගු මදුරුවන්ගේ අධික බෝවීමක් දක්නට ලැබෙන බවට වාර්තා වෙයි.කුරුණෑගල රෝහල් අධ්‍යක්ෂ වෛද්‍ය චන්දන කැඳන්ගමුව මහතා පැවසුවේ රෝහල් කාර්යමණ්ඩලයේ ද සැලකිය යුතු පිරිසක් ඩෙංගු රෝගයට ගොදුරු වී ඇති බැවින් ප්‍රතිකාර කටයුතු කිරීම සඳහා දැඩි අසීරුතාවක් පවතින බවයි.රෝහල් කාර්යමණඩලය චෝදනා කරන්නේ රටේ බොහෝමයක් නගරසභා හා ප්‍රාදේශීය සභාවල වර්තමානයේ පවතින අර්බුධකාරී තත්ත්වය හේතුවෙන් මෙම වසංගත තත්ත්වය උද්ගතව ඇති බවයි.ඔවුන් වැඩිදුරටත් අවධාරණය කළේ මේ නිසා කුරුණෑගල රෝහල අවට ප්‍රදේශය ඩෙංගු අධි අවදානම් කලාපයක් ලෙස ප්‍රකාශයට පත් කරන ලෙස බලධාරීන්ගෙන් ඉල්ලා සිටින බවයි.මේ සම්බන්ධයෙන් අද දෙරණ, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය ජයසුන්දර බණ්ඩාර මහතාගෙන් විමසීමක් කළ අතර ඔහු පැවසුවේ සෞඛ්‍ය අමාත්‍යංශයට පමණක් වගකීම් පැවරීමෙන් ප්‍රතිඵල අත් නොවන බවයි.එමෙන්ම කුරුණෑගල ප්‍රදේශයේ පවතින ඩෙංගු වසංගත තත්වය සම්බන්ධයෙන් නාගරික කොමසාරිස්වරයා මීට වඩා සැළකිලිමත්ව කටයුතු කළ යුතු බව ද ජයසුන්දර බණ්ඩාර මහතා වැඩිදුරටත් කියා සිටියි.මේ අතර, ලබන 16 වනදා ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් “ඩෙංගු මර්දනය පිළිබඳ ජාතික වැඩපිළිවෙළක්“ සකස් කිරීම සම්බන්ධයෙන් සාකච්ඡාවක් පැවැත්වීමට නියමිත බව ද සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය ජයසුන්දර බණ්ඩාර මහතා පැවසුවේය.", "URL": "https://sinhala.adaderana.lk/news.php?nid=73112", "Category": null, "Parent URL": null}