{"Source": "Adaderana", "Timestamp": "November 22, 2017 08:19 am", "Headline": "කළුතරට අද වතුර නෑ", "News Content": "කළුතර, බේරුවල, අලුත්ගම ඇතුළු ප්‍රදේශ කිහිපයකට අද (22) දිනයේ පැය දහයහමාරක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව වාද්දූව, වස්කඩුව, පොතුපිටිය, මොරන්තුඩුව, කළුතර උතුර සහ දකුණ, කටුකුරුන්ද, නාගොඩ, පයාගල, පිළමිනාවත්ත, බෝම්බුවල, මග්ගොන, බේරුවල, කළුවාමෝදර, මොරගල්ල, අලුත්ගම, දර්ගානගරය සහ බෙන්තොට යන ප්රටදේශ වල ජල සැපයුම අත්හිටුවීමට නියමිතය. අද පෙරවරු 8.30 සිට පස්වරු 7.00 දක්වා කාලය තුළ ජල සැපයුම අත්හිටුවන අතර අරපිරිමැස්මෙන් ජලය භාවිත කරන ලෙස ජාතික ජල සම්පාදන හා ජලාපවහන මණ්ඩලය පාරිභෝගිකයන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=80343", "Category": null, "Parent URL": null}