{"Source": "Adaderana", "Timestamp": "September 12, 2019 05:18 pm", "Headline": "කෝකිලායි වෙඩි තැබීමට අත්අඩංගුවට ගත් නාවිකයින්ට ඇප", "News Content": "කෝකිලායි මුහුදු තීරයේ වෙඩි තැබිමේ සිද්ධියක් සම්බන්ධයෙන් අත්අඩංගුවට ගත් නාවික හමුදා නිලධාරින් දෙදෙනා සහ සෙබළුන් 10 දෙනා ඇප මත මුදා හැර ඇත. අදාල සිද්ධිය සම්බන්ධයෙන් එම නාවික හමුදා සාමාජිකයින් 12 දෙනා පෙරේදා (10) දිනයේ දී අත්අඩංගුවට ගනු ලැබීය. පසුගිය අගෝස්තු 28 වනදා රාත්‍රියේ කෝකිලායි මුහුදු තීරයේ මුර සංචාරයේ නිරතව සිටි නාවික හමුදා යාත්‍රාවකට සැකකටයුතු යාත්‍රාවක් නිරික්ෂණය වී ඇති අතර පසුව එම යාත්‍රාව නවතන ලෙසට සංඥා කර තිබුණ ද එය නතර නොකිරිම හේතුවෙන් නාවික හමුදා සෙබළුන් විසින් එම යාත්‍රාවට වෙඩි තබා තිබේ.", "URL": "https://sinhala.adaderana.lk/news.php?nid=118966", "Category": null, "Parent URL": null}