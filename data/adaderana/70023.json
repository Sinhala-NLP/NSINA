{"Source": "Adaderana", "Timestamp": "February 23, 2017 05:40 pm", "Headline": "ලක්ෂ 48ක මැණික් රාජ සන්තකයි", "News Content": "රුපියල් ලක්ෂ 48ක් පමණ වටිනා මැණික් තොගයක් නීති විරෝධී ලෙස තායිලන්තයේ බැංකොක් නුවර බලා රැගෙන යාමට උත්සහ කළ පුද්ගලයෙකු කටුනායක ජාත්‍යන්තර ගුවන් තොටුපොළේ දී අත්අඩංගුවට ගෙන තිබේ. සැකකරු කොළඹ ප්‍රදේශයේ පදිංචි 26 හැවිරිදි අයෙකු බව සඳහන්ය. රේගු මාධ්‍ය ප්‍රකාශකවරයා සඳහන් කළේ ඔහුගේ ගමන් මල්ලේ තිබී අදාළ මැණික් තොගය සොයා ගෙන ඇති බවයි. ගුවන් තොටුපොළ රේගුව සැකකරු අත්අඩංගුවේ තබාගෙන වැඩිදුර පරීක්ෂණ සිදු කරන අතර අදාළ මැණික් තොගය රාජ සන්තක කර ඇති බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=70023", "Category": null, "Parent URL": null}