{"Source": "Adaderana", "Timestamp": "November 6, 2013 08:20 am", "Headline": "නිධන් සෙවීමට කැනීම් කළ අයෙක් මාට්ටු ", "News Content": "පොළොන්නරුව - දැහැමිගම ප්‍රදේශයේ දී නිධන් ‍සෙවිමේ අරමුණින් කැනීම් සිදුකරමින් සිටි පුද්ගලයෙකු අත්අඩංගුවට ගෙන තිබේ. පොළොන්නරුව පුරාවස්තු ආරක්ෂණ පොලිස් ඒකකයේ නිලධාරීන් කණ්ඩායමකට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරු සතුව තිබී කැනීම් සඳහා යොදාගත් උපකරණ සහ පුජා භාණ්ඩ කිහිපයක් පොලිසිය භාරයට ගෙන තිබේ. සැකකරු අද(06) පො‍ළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38639", "Category": null, "Parent URL": null}