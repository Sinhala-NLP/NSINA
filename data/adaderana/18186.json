{"Source": "Adaderana", "Timestamp": "August 20, 2011 10:36 am", "Headline": "ලක්ෂ 10 ක් ඉල්ලා මරණ තර්ජනය කළ දෙදෙනෙකුට මාංචු ", "News Content": "පිළියන්දල, බෝකුන්දර ප‍්‍රදේශයේ පුද්ගලයෙකුගෙන් ලක්ෂ 10 ක මුදලක් ඉල්ලා මරණ තර්ජනය කළ බව කියන පුද්ගලයින් දෙදෙනෙකු ගල්කිස්ස පොලිසිය විසින් අත්අඩංගුවට ගෙන තිබේ. ගල්කිස්ස පොලිස් ස්ථානයේ නිලධාරීන් පිරිසක් විසින් සිදු කළ විශේෂ විමර්ශනයකින් අනතුරුව ඊයේ(18) දිනයේදී අදාළ සැකකරුවන් දෙදෙනා අත්අඩංගුවට ගෙන ඇති බව සඳහන්ය. මොවුන් පිළියන්දල සහ හෝමාගම ප‍්‍රදේශවල පදිංචිකරුවන් බව වාර්තා වේ. සැකකරුවන් අද(20) ගල්කිස්ස මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18186", "Category": null, "Parent URL": null}