{"Source": "Adaderana", "Timestamp": "April 1, 2010 08:17 am", "Headline": "නිරීක්ෂකයින් අද සැපත්වෙයි", "News Content": "විදේශීය මැතිවරණ නිරීක්ෂකයින් අද දිවයිනට පැමිණීමට නියමිත බව පැෆ්රල් සංවිධානය පවසයි. පැෆ්රල් සංවිධානයේ ආරාධනයකට අනුව ආසියානු ජාල‍යේ මැතිවරණ නිරීක්ෂකයින් මෙලෙස පැමිණීමට නියමිතයි. මෙම කණ්ඩායම සාමාජිකයින් 16 දෙනෙකුගෙන් සමන්විත වන අතර ඔවුන් කණ්ඩායම් 8 කට බෙදී නිරීක්ෂණ කටයුතුවල නිරතවීමට නියමිත බව වාර්තාවේ. මැතිවරණ ප්‍රචණ්ඩ ක්‍රියා ඇති විය හැකි බවට අපේක්ෂා කරන උතුරු නැඟෙනහිර ප්‍රදේශ ආවරණය වන පරිදි විදේශීය නිරීක්ෂකයින් ‍යෙදවීමට සැලසුම් කර ඇති බව පැෆ්රල් සංවිධානය පවසයි. විදේශීය නිරීක්ෂකයින් සිය නිරීක්ෂණ කටයුතු ලබන 4 වැනිදා සිට ආරම්භ කිරීමට නියමිතය.", "URL": "https://sinhala.adaderana.lk/news.php?nid=7599", "Category": null, "Parent URL": null}