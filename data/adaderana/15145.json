{"Source": "Adaderana", "Timestamp": "March 29, 2011 12:08 pm", "Headline": " දේශීය කිරි ගොවියාට රිච් ලයිෆ් සමාගමෙන් අතහිත  ", "News Content": "ශී‍්‍ර ලංකාවේ ප‍්‍රමුඛතම කිරි ආහාරමය නිෂ්පාදන සමාගමකවන රිච්ලයිෆ් ඩෙයරීස් සමාගම, ශී‍්‍ර ලංකාවේ කිරි ගොවිපලවල් හා කිරි පට්ටි නව තාක්ෂණය කරා මෙහෙයවමින් ප‍්‍රමිතියෙන් උසස්, නැවුම් හා පිරිසිදු එළකිරි නිපදවීමේ අරමුණෙන්, දේශීය කිරිගොවියන් ට අතහිතදීමේ\"කිරි හා ගව සම්පත් ප‍්‍රවර්ධන\"ව්‍යාපෘතියක් පසුගියදා දියත් කෙරුණි. හේලීස් ඇග්‍රෝ සමාගමේ හා ප‍්‍රාදේශීය පශු සම්පත් වෛද්‍යවරුන්ගේ තාක්ෂණික දැනුම් දායකත්වයෙන් දියත් කළ මෙම නව ව්‍යාපෘතියට අනුව, මෙරට ග‍්‍රාමීය ජනතාවට නැවුම් කිරි ලබාගැනීමේ ලොව නවීනතම තාක්ෂණික උපක‍්‍රම සම්බන්ධයෙන් දැනුවත්කිරීමක් සිදුකෙරේ. උතුරු- නැගෙනහිර ඇතුළුව, ශී‍්‍ර ලංකාවේ සියලූම පලාත් හී කිරි ගොවිපළවල් ආවරණයවන ලෙසින් කි‍්‍රයාත්මක කෙරෙන මෙම\"කිරි හා ගව සම්පත් ප‍්‍රවර්ධන\"ව්‍යාපෘතියෙන්, මෙරට ජනතාවට ප‍්‍රමිතියෙන් උසස්තම නැවුම් එළකිරි සැපයීමට හැකිවේයැයි, රිච්ලයිෆ් ඩෙයරීස් සමාගම අදහස් කෙරේ. \"කිරි හා ගව සම්පත් ප‍්‍රවර්ධන\"ව්‍යාපෘතියෙහි සමාරම්භක වැඩසටහන, බස්නාහිර පලාතේ කිරිඳිවැල රදාවාන ප‍්‍රදේශයේ පැවැත්වුණු අතර, එයට එම ප‍්‍රදේශයේ කිරි ගොවිපල හා කිරි පට්ටි හිමි කිරිගොවි මහත්ම මහත්මීහු 200ක් පමණ සහභාගී වූහ. මෙම වැඩසටහනේදී නව තාක්ෂණයට අනුව වඩාත් නැවුම් හා යහගුණයෙන් සපිරි එළකිරි වැඩි ඵලදායිතාවකින් යුතුව ලබාගැනීමේ ලොව නවීනතම උපක‍්‍රම පිළිබඳව විශේෂඥ දැනුම ලබාදුන්නේ, හේලීස් ඇග්‍රෝ සමාගමේ සත්ත්ව සංවර්ධන අංශයේ පශු වෛද්‍ය නිලධාරී, ඊෂාන් වීරසිංහ හා ඖෂධවේදී, පි‍්‍රයන්ත සහබන්දු යන මහත්වරුන් විසිනි. එයට අමතරව, මෙම ව්‍යාපෘතිය සාර්ථකත්වයට පත්කර ගැනීමට එම ප‍්‍රදේශයේ, සත්ත්ව සංවර්ධන උපදේශකයන්වන, කේ.ජී.එම්.පී. කොතලාවල (බියගම)හා එම්.ඞී. සිරිවර්ධන (නිට්ටඹුව) යන මහතුන් ද මෙහිදී ප‍්‍රබල දායකත්වයක් ලබාදුනි. \"රිච්ලයිෆ් ඩෙයරිස් සමාගම, ලොව නවීනතම තාක්ෂණය උපයෝගී කර ගනිමින් ජාත්‍යන්තර ප‍්‍රමිතියෙන් යුත් කිරි ආහාරමය නිෂ්පාදන පෙළක්ම මෙරට ජනතාවට හඳුන්වා දුන් සියයට සියයක්ම දේශීය සමාගමක්. එම නිසා මෙරට කිරි ගොවියන්ගේ ආර්ථිකය නැංවීම හා වඩාත් පිරිසිදු හා නැවුම් එළකිරි සමස්ත ශී‍්‍ර ලාංකික ජනතාවට ලබාදීමත් අප සමාගමේ වගකීමක් ලෙසිනුයි අප දකින්නේ. වැඩි ඵලදායිතාවකින් යුතුව කිරිගොවිපළවල් පවත්වාගෙන යෑමේ ලොව නවීනතම ක‍්‍රමවේදයන් අපේ ග‍්‍රාමීය ජනතාවට හඳුන්වාදීමට හා එමගින්, ප‍්‍රමිතියෙන් උසස් එළකිරි ආශී‍්‍රත නිෂ්පාදන මෙරට ජනතාවට සැපයීමේ අරමුණු කරගෙනයි මෙම ව්‍යාපෘතිය අප දියත් කළේ. මෙම\"කිරි හා ගව සම්පත් ප‍්‍රවර්ධන\"ව්‍යාපෘතියෙහි සමාරම්භක වැඩසටහන සාර්ථක කර ගැනීමට කිරිඳිවැල ප‍්‍රදේශයේ පශු වෛද්‍ය නිලධාරිනී, එස්.ඒ. අනෝමා ජයතිලක මහත්මිය අපට දැක්වූ සහයෝගයත් මේ මොහොතේදී විශේෂයෙන්ම සිහිපත් කළ යුතුයි.\"රිච්ලයිෆ් ඩෙයරීස් සමාගමේ, සැපයුම් කළමනාකරු, ආර්.එම්.සී.පී. රත්නායක මහතා පැවසීය. ශී‍්‍ර ලංකාවේ එකම අගය එක් කළ එළකිරි නිෂ්පාදන සමාගමවන රිච්ලයිෆ් ඩෙයරීස් සමාගම, තම නිෂ්පාදන සඳහා ආහාර සුරක්ෂිතතාව වෙනුවෙන් පිරි නමන, ISO 22000- 2005 ජාත්‍යන්තර තත්ත්ව සහතික හිමිකර ගෙන ඇති අතර, වෙළඳපොළෙන් පාරිභෝගිකයන් මිලදී ගන්නා සෑම රිච්ලයිෆ් නිෂ්පාදනයකම ඉහළම ගුණාත්මකබව හා සෞඛ්‍යාරක්ෂිත බව සහතික කෙරේ. එමෙන්ම, රිච්ලයිෆ් සමාගමේ සියලූ නිෂ්පාදන සඳහා උපයෝගී කර ගැනෙන්නේ ද, දේශීය කිරි ගොවියන්ගේ කිරි ගොවිපළවලින් ලබාගන්නා ප‍්‍රමිතියෙන් උසස් නැවුම් එළකිරි පමණක් ම වීම ද එම සමාගමේ විශේෂත්වයකි. රිච්ලයිෆ් ඩෙයරීස් සමාගම, දියත් කළ මෙම\"කිරි හා ගව සම්පත් ප‍්‍රවර්ධන\"ව්‍යාපෘතියෙහි සමාරම්භක වැඩසටහනට, රිච්ලයිෆ් ඩෙයරීස් සමාගමේ, කළමනාකරුවන්වන දිලූප පතිරණ හා ටෙ‍්‍රවීන් පෙරේරා ඇතුළුව එම සමාගමේ සියලූම කිරි සංවර්ධන නිලධාරීහූ සහභාගී වූහ.", "URL": "https://sinhala.adaderana.lk/news.php?nid=15145", "Category": null, "Parent URL": null}