{"Source": "Adaderana", "Timestamp": "May 16, 2011 11:29 am", "Headline": "ඩොමිනික් ස්ට්‍රව්ස් වෛද්‍ය පරීක්ෂණයකට කැමැත්ත පළ කරයි", "News Content": "ජාත්‍යන්තර මුල්‍ය අරමුදලේ ප්‍රධානී ඩොමිනික් ස්ට්‍රව්ස් ඛාන් වෛද්‍ය පරීක්ෂණයකට යොමුවීමට කැමැත්ත පළ කර තිබේ. හෝටල් සේවිකාවකට ලිංගික අතවර කිරීමේ චෝදනා මත පසුගිය සෙනසුරාදා ඔහු අත්අඩංගුවට පත්විය. අධිකරණයට ඉදිරිපත් කිරීමෙන් පසු වෛද්‍ය පරීක්ෂණයකට ඉදිරිපත් වීමට සූදානම් බව ඔහුගේ නීතීඥයින් දැනුම් දෙනු ලැබීය. ඩොමිනික් ස්ට්‍රව්ස් ඛාන් ප්‍රංශයේ හිටපු මුදල් අමාත්‍යවරයා ද වන අතර ඉදිරි ජනාධිපතිවරණයේදී අපේක්ෂකයෙකු‍ ලෙස ඉදිරිපත් වීමට ද සූදානමින් සිටියේය.", "URL": "https://sinhala.adaderana.lk/news.php?nid=16131", "Category": null, "Parent URL": null}