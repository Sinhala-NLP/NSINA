{"Source": "Adaderana", "Timestamp": "November 11, 2011 09:28 am", "Headline": "2018 පොදුරාජ්‍ය මණ්ඩල ක්‍රීඩා උළෙල -ඡන්ද විමසීම අදයි", "News Content": "2018 පොදුරාජ්‍ය මණ්ඩල ක්‍රීඩා උළෙල පවත්වන රට පිළිබඳව තීරණය කිරීම සම්බන්ධයෙන් වන ඡන්ද විමසීම අද(11) පැවැත්වෙයි. බටහිර ඉන්දීය කොදෙව් දූපත් හි ශාන්ත කිට්ස් මැරියට් හිදී ඡන්ද විමසීම සිදුකිරීමට නියමිතය. ශ්‍රී ලංකාව සහ ඕස්ට්‍රේලියාව එම ක්‍රීඩා උළෙල පැවැත්වීම සඳහා ඉදිරිපත්ව සිටියි. ඡන්දය ප්‍රකාශ කිරීම සඳහා රටවල් 71 ක් සුදුසුකම් ලබා ඇති අතර තරගාවලි‍ය පැවැත්වීමේ අයිතිය හිමිකරගැනිම සඳහා ඡන්ද 36 ක් ලබාගත යුතුය. ඡන්දය ලබාගැනීමේ මෙහෙයුම සඳහා ශ්‍රී ලංකාවෙන් නියෝජිත කණ්ඩායමක් කැරිබියන් දූපත් වෙත පිටත්ව ගොස් ඇති අතර එම කණ්ඩායමට අරවින්ද ද සිල්වා සහ මුත්තයියා මුරලිදරන් ‍ ද ඇතුළත්ය. ඡන්ද විමසීමේ ප්‍රතිඵල ශ්‍රී ලංකා වේලාවෙන් හෙට(12) අලුයම 3.30 ට පමණ ලැබිමට නියමිතය.", "URL": "https://sinhala.adaderana.lk/news.php?nid=19927", "Category": null, "Parent URL": null}