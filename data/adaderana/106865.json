{"Source": "Adaderana", "Timestamp": "March 28, 2019 06:48 am", "Headline": "කොරියානු භාෂා ප්‍රවීණතා විභාග අයදුම්පත් නිකුත් කිරීම හෙටින් අවසන්", "News Content": "කොරියානු භාෂා ප්‍රවීණතා විභාගය සඳහා අයදුම්පත් නිකුත් කිරීම හෙට (29) දිනයෙන් අවසන් වන බව ශ්‍රී ලංකා විදේශ සේවා නියුක්ති කාර්යාංශය ප්‍රකාශ කරයි. මෙවර කොරියානු භාෂා විභාගයේ අයදුම්පත් නිකුත් කිරීම පසුගිය 26 වන දින ශ්‍රී ලංකා විදේශ සේව නියුක්ති කාර්යංශයේ මධ්‍යස්ථාන 18කදී ආරම්භ කෙරුණි. 26 වන දින පමණක් අයදුම්පත් 4998ක් නිකුත් කර ඇති බව වාර්තා වෙයි. දකුණු කොරියානු රැකියා ලබා දෙනු ලබන්නේ කොරියාවේ රැකි රක්ෂා සහ කම්කරු අමාත්‍යාංශය මඟින් වන අතර ශ්‍රී ලංකා විදේශ සේවා නියුක්ති කාර්යාංශය එහි සම්බන්ධීකරණ කටයුතු පමණක් සිදු කරනු ලබයි. දකුණු කොරියානු රැකියා සඳහා කිසිදු පුද්ගයෙකුට මැදිහත්විය නොහැකි බැවින් අතරමැදි පුද්ගලයින්ට මුදල් ලබා දීමෙන් වළකින ලෙස විදේශ සේවා නියුක්ති කාර්යාංශය රැකියා අපේක්ෂකයින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=106865", "Category": null, "Parent URL": null}