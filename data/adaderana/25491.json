{"Source": "Adaderana", "Timestamp": "July 3, 2012 10:01 am", "Headline": "ගංජා ප්‍රවාහනය කළ පුද්ගලයෙකු තණමල්විල දී අල්ලයි", "News Content": "මෝටර් රථයකින් ගංජා ප්‍රවාහනය කරමින් සිටි පුද්ගලයෙකු තණමල්විල ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරු ගමන් කළ මෝටර් රථය පරීක්ෂා කිරීමේ දී එහි තිබී ගංජා කිලෝග්‍රෑම් 07 ග්‍රෑම් 564 ක් සොයාගත් බව තණමල්විල පොලිසිය සඳහන් කරයි. සැකකරු අත්අඩංගුවට ගත් අවස්ථාවේ දී වැටලීම සිදුකළ නිලධාරීන්ට රුපියල් 30,000 ක අල්ලසක් ලබාදිමට ද උත්සාහ කර ඇති බව පොලිසිය පවසයි. එම මුදල ද පොලිසිය භාරයට ගෙන ඇති අතර රඳවා ගැනීමේ නියෝග මත මෙම සැකකරු සම්බන්ධයෙන් තණමල්විල පොලිසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=25491", "Category": null, "Parent URL": null}