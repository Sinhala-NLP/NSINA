{"Source": "Adaderana", "Timestamp": "August 3, 2018 02:17 pm", "Headline": "යුරෝපයේ උසම ගොඩනැගිල්ලේ ඉදිකිරිම් අවසන් අදියරට", "News Content": "යුරෝපයේ උසම ගොඩනැගිල්ලේ ඉදිකිරිම් කටයුතු අවසන් අදියරට පැමිණ තිබේ. රුසියාවේ සෙන් පීටර්ස්බර්ග් නුවර ඉදිවන එම ගොඩනැගිල්ල මීටර් 462 ක උසකින් යුක්ත වන බව සඳහන්ය. ලක්තාසෙන්ටර් ලෙස නම් කර ඇති මෙම ගොඩනැගිල්ලේ ඉදිකිරීම් කටයුතු 2012 වසරේදී ආරම්භ කෙරුණු අතර මෙම වසර අවසානය වන විට එම කටයුතු අවසන් කිරීමට සැලසුම් කර ඇත. මහල් 87 කින් සමන්විත මෙම ගොඩනැගිල්ල ලොව උසම ගොඩනැගිලි අතර 13 වන ස්ථානයට පත්ව තිබේ.", "URL": "https://sinhala.adaderana.lk/news.php?nid=93747", "Category": null, "Parent URL": null}