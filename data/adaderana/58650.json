{"Source": "Adaderana", "Timestamp": "March 27, 2016 02:37 pm", "Headline": "යතුරුපැදිය පෙරළී පසුපැදිකරුට මරුකැඳවයි", "News Content": "රාගම, කුරුකුලාව මාර්ගයේ දේවස්ථානයක් ආසන්නයේ දී සිදුවු රිය අනතුරකින් තරුණයෙකු මියගොස් තිබේ. රාගම දෙසට ධාවනය වු යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබු පැදිකරු සහ පසුපැදිකරු රාගම රෝහලට ඇතුළත් කර ඇති අතර එහිදි පසුපැදිකරු මියගොස් තිබේ. මියගොස් ඇත්තේ 17 හැවිරිදි එම ප්‍රදේශයේ පදිංචිව සිටි තරුණයෙකි.තුවාල ලැබු පැදිකරු රාගම රෝහලේ ප්‍රතිකාර ලබන අතර රාගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58650", "Category": null, "Parent URL": null}