{"Source": "Adaderana", "Timestamp": "December 1, 2018 08:14 pm", "Headline": "දුෂ්කර ගම්මාන කිහිපයකට අධ්‍යාපන හා වෛද්‍ය සත්කාරයක් ලැබෙයි", "News Content": "බදුල්ල රිදීමාලියද්ද ප්‍රාදේශීය ලේකම් කොට්ඨාශයට අයත් ඉතා දුෂ්කර ගම්මාන වන තලාවේ ගම, ඉඹුලේමුල්ල, කොලොංවත්ත, බෝවිටියාව, බැදිවැල්කූඹුර, කටුකඹුරණ යනාදි ගම්මාන වල දරුවන් ඉගෙනුම ලබන තලාවගම විදුහලට අධ්‍යාපන හා වෛද්‍ය සත්කාරයක් රැගෙන ඌව සායනික සංගමයේ විශේෂඥ වෛද්‍යවරු ඇතුලු වෛද්‍යවරු පිරිසක් එම විදුහලට දුෂ්කර ගමනක් ගොස් තිබේ. මෙහිදී පාසැලේ සියලු දරුවන්ට පාවහන් පොත්බෑග් හා පොත් හා උපකරණ ඇතුලු රුපියල් ලක්ෂ 5 ක පමණ පරිත්‍යාගයන් ද සිදුකර තිබේ. මෙම ගම්මාන වල පිරිස රෝහලට ඇති දුර නිසා වෛද්‍ය ප්‍රතිකාර වෙනුවෙන් යාගයෝම යන්ත්‍ර මන්ත්‍රවලට හුරු වී ඇති අතර ප්‍රථම වරට විශේෂඥ වෛද්‍ය සායනයක් පවත්වා ඔවුන්ගේ රෝග හඳුනාගෙන ‍‍නොමිලේම ඔසු ලබා දීම සිදු කර තිබෙන බව අද දෙරණ වාර්තාකරු පැවසීය. ඌව සායනික සංගමයේ සභාපති විශේෂඥ වෛද්‍ය බන්දුසේන රත්නායක මහතා සහ බදුල්ල මහරෝහලේ විශේෂඥ වෛද්‍යවරු 12 දෙනෙක් ද තවත් වෛද්‍යවරු 12 දෙනෙක්ද මේ සායන සඳහා සහභාගී වී තිබේ.", "URL": "https://sinhala.adaderana.lk/news.php?nid=100121", "Category": null, "Parent URL": null}