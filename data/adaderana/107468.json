{"Source": "Adaderana", "Timestamp": "April 5, 2019 05:05 pm", "Headline": "5G තාක්ෂණයෙන් යුතු ජංගම දුරකථන වෙළඳ පොළට", "News Content": "පෙරළිකාර 5G තාක්ෂණයෙන් යුත් අති නවීන ජංගම දුරකථන අලෙවිය ආරම්භ කර තිබේ. 4G තාක්ෂණයට සාපේක්ෂව ඒවායේ දත්ත හුවමාරුව ඉතාමත් වේගවත් බවද විදෙස් පුවත්වල සඳහන්. ප්‍රධාන පෙළේ සන්නිවේදන සමාගම් වන S K TELECOM, KT සහ LG U Plus යන සමාගම් පසුගිය බදාදා ඉතිහාසයේ පළමුවරට දකුණු කොරියාවට 5G තාක්ෂණය හදුන්වාදෙනු ලැබීය. මේ වනවිට ලෝකයේ ඇති නවතම සන්නිවේදන තාක්ෂණ ක්‍රමවේදය දකුණු කොරියාවට හදුන්වාදීම මෙහි අපේක්ෂාව විය. මෙම නවතම ජංගම දුරකතන වෙළෙදපොළට පැමිණියේ ඊට සමගාමීවයි. 5G තාක්ෂණය ලොවට හඳුන්වාදුන් පළමු රාජ්‍යය වන්නේ දකුණු කොරියාවයි. කෙසේ නමුත් තමන් මේ තාක්ෂණය ඊට පෙර භාවිත කළ බවට අමෙරිකානු ගුවන් යානා ප්‍රවාහන නෞකාවක් ද පැවසීය. මේ පිළිබ﻿ඳ මතභේද පැවැතියත් එම තාක්ෂණය යොදාගත හැකි ජංගම දුරකතන මීට පෙර පැවතියේ නැහැ. ඒ අනුව 5G තාක්ෂණයෙන් යුත් ජංගම දුරකතන වෙළෙදපොළට ගෙන පළමු රට දකුණු කොරියාවයි. 4G තාක්ෂණයට සාපේක්ෂව විසි වාරයක් වේගවත්ව දත්ත හුවමාරුකිරීමේ හැකියාව 5G තාක්ෂණය සතුයි. එය කෘතිම බුද්ධිය, අධ්‍යතන යථාර්තය සහ බුද්ධි අංශ වැනි සංකීර්ණ විෂයයන් සඳහා වඩාත් ගැළපෙන තාක්ෂණයක් බවට සඳහන් වෙයි.", "URL": "https://sinhala.adaderana.lk/news.php?nid=107468", "Category": null, "Parent URL": null}