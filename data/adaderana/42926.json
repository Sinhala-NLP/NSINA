{"Source": "Adaderana", "Timestamp": "May 2, 2014 09:16 am", "Headline": "මාවනැල්ලේ මැණික් හොරු ගොඩකවෙලින් මාට්ටු", "News Content": "රුපියල් කෝටි 26කට අධික වටිනාකමකින් යුතු මැණික් ගල් තොගයක් පැහැරගෙන යාමේ සිද්ධියට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. මාවනැල්ල පොලිසියේ කණ්ඩායමක් විසින් ගොඩකවෙල ප්‍රදේශයේ දී සැකකරුවන් අත්අඩංගුවට ගෙන ඇත. ඔවුන් පැහැරගෙන ගිය මැණික් ගල් තොගය ද පොලිස් බාරයට ගෙන තිබේ. අදාළ මැණික් තොගය මිලදී ගැනීමේ මුවාවෙන් පසුගිය 28 වැනිදා පහල කඩුගන්නාව ප්‍රදේශයේ හෝටලයකට පැමිණි සැකකරුවන් තිදෙනෙකු එම මැණික් පරික්ෂා කිරීමට දුන් අවස්ථාවේ දී පැහැරගැනීම සිදුකර තිබුණි.", "URL": "https://sinhala.adaderana.lk/news.php?nid=42926", "Category": null, "Parent URL": null}