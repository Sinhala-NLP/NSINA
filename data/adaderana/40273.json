{"Source": "Adaderana", "Timestamp": "January 11, 2014 04:30 pm", "Headline": "ඒකාබද්ධ කාලසටහනට ලංගම වෘත්තීය සමිති අකමැතියි", "News Content": "ලංගම සහ පෞද්ගලික බස් රථ සඳහා ඒකාබද්ධ කාලසටහන ක්‍රියාත්මක කිරීම පිළිබඳව ලංගම වෘත්තීය සමිති සිය අකමැත්ත පළ කර ඇති බව පෞද්ගලික ප්‍රවාහන සේවා අමාත්‍යංශය පවසයි. ගුණාත්මක මගී ප්‍රවාහන සේවාවක් රට තුළ ස්ථාපිත කිරීම සඳහා ලංගම සහ පෞද්ගලික බස් රථ ඒකාබද්ධ කාලසටහනකට අනුව ධාවනය කිරීමේ අවශ්‍යතාව පෞද්ගලික ප්‍රවාහන සේවා අමාත්‍යංශය පෙන්වා දී තිබුණි. ඒ අනුව මෙම මස 15 වන දින සිට ඒකාබද්ධ කාලසටහන ක්‍රියාත්මක කිරීමට එම අමාත්‍යංශය කටයුතු යොදා තිබුණු අතර මේ වනවිට ඒ සඳහා ලංගම වෘත්තීය සමිති වල අකමැත්ත පළ වී ඇති බව සඳහන්ය. ඒකාබද්ධ කාලසටහන් අනුව සියයට 40 ක ප්‍රමාණයක් ලංගමයෙන් ද සියයට 60 ක ප්‍රමාණයක් පෞද්ගලික් බස් රථ ද වනසේ ධාවනයේ යෙදවීමට නියමිතය.", "URL": "https://sinhala.adaderana.lk/news.php?nid=40273", "Category": null, "Parent URL": null}