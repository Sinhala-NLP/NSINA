{"Source": "Adaderana", "Timestamp": "February 7, 2011 08:48 am", "Headline": "තායිලන්තය හා කාම්බෝජය යළිත් ගැටෙයි", "News Content": "තායිලන්තය සහ කාම්බෝජයේ දේශසිමා අතර යළි ගැටුම් හටගෙන තිබේ. ලෝක උරුමයක් ලෙස ප්‍රකාශයට පත් කර ඇති ප්‍රේ විහීර් විහාරස්ථානයට ද මෙම ගැටුම්වලින් හානි සිදුව ඇති බව විදෙස් වාර්තා සඳහන් කරයි. දෙපාර්ශවය අතර එකඟතාවකට පැමිණ පැය 24ක් ගතවීමට පෙර මෙම ගැටුම් ඇතිවීම විශේෂත්වයකි. කාම්බෝජය විසින් ප්‍රහාරයක් එල්ල කිරීම හේතුවෙන් තම හමුදාව ද ප්‍රතිප්‍රහාර ද එල්ල කළ බව තායිලන්ත අග්‍රාමාත්‍ය අභිසිත් වෙජාජිවා පවසයි.", "URL": "https://sinhala.adaderana.lk/news.php?nid=14042", "Category": null, "Parent URL": null}