{"Source": "Adaderana", "Timestamp": "April 1, 2010 01:37 pm", "Headline": "ජෙනරාල් ගේ වගකීම අපි ගන්නවා", "News Content": "ජෙනරාල් සරත් ෆොන්සේකා මහතාගේ ජීවිතය පිළිබඳ වගකීම ආණ්ඩුව බාර ගන්නා බව ප්‍රවාහන අමාත්‍ය ඩලස් අලහප්පෙරුම මහතා පවසයි. ෆොන්සේකා මහතා ගේ සෞඛ්‍ය තත්ත්වය දුර්වල කරමින් ස්වභාවික මරණයකට පත්කරවන්නට උත්සාහ දරන බවට එල්ල වන චෝදනා ප්‍රතික්ෂේප කරමින් අද කොළඹ මහවැලි කේන්ද්‍රයේ පැවති මාධ්‍ය හමුවකට සහභාගී වෙමින් ඔහු මේ බව සඳහන් කළේය. ෆොන්සේකා මහතාගේ ජීවිතය පිළිබඳ වගකීම ආණ්ඩුවට දැරිය හැකි වුවත් මේ දිනවල අනෝමා ෆොන්සේකා මහත්මිය සිය ජීවිත ආරක්ෂාව පිළිබඳව දැඩි අවාධානයක් යොමු කළ යතු බව ද ඇමතිවරයා කියා සිටියේය. තමන් එහෙම කියන්නේ මැතිවරණයක් ප්‍රකාශයට පත්ව ඇති අවස්ථාවක ඇගේ ජීවිතයට තර්ජනයක් එල්ල විය හැකි බැවින් බවත්,අනුකම්පාව දිනා ගැනීම සඳහා ඇතැමුන් විසින් අනතුරක් කළ හැකි බවත්,ඉතිහාසයේ එවැනි අවාසනාවන්ත සිදුවීම් සිදුවී ඇති බවත් හෙතෙම කියා සිටියේය. ජේ.වී.පෙ ට තියෙන්නේ ලේ හොල්ලන ලද ඉතිහාසයක් බව ද ඩලස් අලහප්පෙරුම මහතා මෙහිදී සිහිපත් කළේය.", "URL": "https://sinhala.adaderana.lk/news.php?nid=7607", "Category": null, "Parent URL": null}