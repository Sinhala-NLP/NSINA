{"Source": "Adaderana", "Timestamp": "November 6, 2016 01:13 pm", "Headline": " ශ්‍රී ලාංකික‍යාට වසර 10ක සිර දඩුවමක් ලැබෙයි", "News Content": "මත්ද්‍රව්‍ය ජාවාරම් කිරීමේ චෝදනාවකට වරදකරු වූ ශ්‍රී ලාංකිකයෙකුට ඉන්දීය අධිකරණයක් විසින් දස වසරක සිරදඩුවමක් නියම කර ති‍බේ.23 හැවිරිදි ශ්‍රී ලාංකිකයෙකුට මෙලෙස සිර දඩුවම් නියම වී ඇති බව ඉන්දීය මාධ්‍ය වාර්තා කළේය.2010 වසරේ ඉන්දියාවේ චෙන්නායි ගුවන් තොටුපොළේදී අත්අඩංගුවට ගත් අදාළ ශ්‍රී ලාංකිකයාගේ ගමන් බෑගයේ තිබී හෙරොයින් කිලෝග්‍රෑම් 02ක් සොයාගෙන තිබූ බව සඳහන් ‍වේ.ඔහු එම ගුවන් තොටුපොළේ සිට කොළඹ බලා පැමිණීමට සූදානමින් සිට ඇති බව අනාවරණය වී ඇත.ඒ අනුව ඉන්දියාවේ විශේෂ අධිකරණයකට ඉදිරිපත් කළ සැකකාර ශ්‍රී ලාංකිකයා සම්බන්ධයෙන් පැවැති දීර්ඝ නඩු විභාගයකින් අනතුරුව ඔහුට දස වසරක සිර දඩුවමක් සහ ඉන්දීය රුපියල් ලක්ෂ 02ක දඩ මුදලක් නියම කර ඇති බව එරට මාධ්‍ය වාර්තා ක‍ළේය.", "URL": "https://sinhala.adaderana.lk/news.php?nid=65763", "Category": null, "Parent URL": null}