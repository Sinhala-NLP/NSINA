{"Source": "Adaderana", "Timestamp": "February 6, 2017 01:55 pm", "Headline": "නවීන තාක්‍ෂණයෙන් යුත් කොන්සියුලර් අංශයක් ", "News Content": "මහජනතාවට ඇති බොහෝ ගැටළුන්ට පිළියමක් වශයෙන් අද (06) සිට ඉහළ තාක්‍ෂණයකින් සමන්විත නවීකරණය කරන ලද කොන්සියුලර් අංශයක් විදේශ සේවා අමාත්‍යාංශයේ විවෘත කර ඇත. විදේශ කටයුතු අමාත්‍ය මංගල සමරවීර සහ නියෝජ්‍ය අමාත්‍ය හර්ෂ ද සිල්වා මහතාගේ ප‍්‍රධානත්වයෙන් මෙය විවෘත වුයේ ය. තාක්‍ෂණය භාවිතා කර සංවර්ධනය කිරීමේ රජයේ බලාපොරොත්තුව අනුව මෙම කොන්සියුලර් කාර්යාලය විවෘතය පවතින අතර මෙයින් වැඩි කාර්යක්‍ෂමතාවයකින් හා ඵලදායිතාවයකින් යුතුව ජනතාවගේ කොන්සියුලර් සේවාවන් ලබා දීම මුඛ්‍ය අරමුණ වෙයි. මෙහි පළමු පියවර වශයෙන් පසුගිය දා යාපනයේ පළමු කොන්සියුලර් කාර්යාලය විවෘත වු අතර මීළඟ පියවර වශයෙන් මාතර නගරයේ කාර්යාලයක් පිහිට වීමට අමාත්‍යාංශය බලාපොරොත්තු වෙයි. කෙසේ වෙතත් තානාපති කාර්යාල හරහා ද මෙම කොන්සියුලර් අවශ්‍යතා ලබා ගැනීමට මේ වන විට කටයුතු යොදා ඇති අතර ඉදිරියේදි කිසිදු වැඩක් නොකෙරෙන තානාපති කාර්යාල වසා දැමීමට වුවද ඉඩ ඇතැයි ද අමාත්‍ය මංගල සමරවීර මහතා මෙහිදී කියා සිටියේ ය.", "URL": "https://sinhala.adaderana.lk/news.php?nid=69205", "Category": null, "Parent URL": null}