{"Source": "Adaderana", "Timestamp": "April 17, 2019 05:42 pm", "Headline": "ප්‍රදේශ රැසකට මිලි මීටර් 100ක තද වැසී ", "News Content": "දිවයිනේ බොහෝ ප්‍රදේශවල සවස 2.00 න් පමණ පසුව ප්‍රබල අකුණු සමග ගිගුරුම් සහිත වැසි ඇති වන බව කාලගුණ විද්‍ය දෙපාර්තමේන්තුව පවසයි. ගිඟුරුම් සහිත වැසි ඇති වන විට අකුණු මඟින් සහ තාවකාලික තද සුළං මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවට දන්වා ඇත. සබරගමුව, මධ්‍යම,දකුණු, ඌව,බස්නාහිර සහ වයඹ පළාත්වලත් අනුරාධපුර දිස්ත්‍රික්කයේත් ඇතැම් ස්ථානවලට මි.මී. 100 පමණ තද වර්ෂාපතනයක්ද නැගෙනහිර පළාතේත් පොළොන්නරුව සහ මන්නාරම දිස්ත්‍රික්කවලත් ඇතැම් ස්ථාන වලට මි.මී. 50 ට වැඩි තරමක තද වර්ෂාපතනයක්ද ඇතිවිය හැකි බවයි එම දෙපාර්තමේන්තුව සඳහන් කළේ.", "URL": "https://sinhala.adaderana.lk/news.php?nid=108117", "Category": null, "Parent URL": null}