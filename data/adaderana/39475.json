{"Source": "Adaderana", "Timestamp": "December 10, 2013 01:00 pm", "Headline": "ත්‍රිකුණාමලයේ උණුසුම්කා‍රී තත්ත්වයක්", "News Content": "ත්‍රිකුණාමලය බස් නැවතුම්පොළ ඉදිරිපිට අද(10) පෙරවරුවේ දෙපිරිසක් අතර ගැටුමක් හටගෙන තිබේ. ත්‍රිකුණාමලය දිස්ත්‍රික්කයේ අතුරුදහන් වූවන්ගේ ඥාතීන් විසින් අද(10) ත්‍රිකුණාමාලය බස් නැවතුම්පොළ ඉදිරිපිට විරෝධතා ව්‍යාපාරයක් ආරම්භ කර තිබුණි.‍‍ එම ස්ථානයට පැමිණි තිස් දෙනෙකුගෙන් පමණ සමන්විත පිරිසක් විසින් උද්ඝෝෂණයේ නිරත වී සිටි පිරිසට බාධා කිරිම් කරමින් සිටි බව අද දෙරණ වාර්තාකරු සඳහන් කරයි. එම අවස්ථාවේදී එම දෙපිරිස අතර ගැටුමක් හටගෙන ඇති අතර එහිදි එක් අයෙකු තුවාල ලබා තිකුණාමලය රෝහලට ඇතුලත් කළ බව වාර්තා වෙයි. කෙසේ වෙතත් මේ වන විට පොලීසිය මැදිහත්ව ගැටුම්කාරී තත්ත්වය සමනයකට පත්කර ඇති බවත් කිසිවෙකුවත් අත්අඩංගුවට ගෙන නොමැති බව අද දෙරණ වාර්තා කරු සඳහන් කරයි.", "URL": "https://sinhala.adaderana.lk/news.php?nid=39475", "Category": null, "Parent URL": null}