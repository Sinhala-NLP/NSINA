{"Source": "Adaderana", "Timestamp": "April 11, 2014 12:18 pm", "Headline": "දරුවන්ට බෙහෙත් විදගන්න රජයේ රෝහල්වලින් පුළුවන්", "News Content": "ජාතික ප්‍රතිශක්තිකරණ වැඩසටහන යටතේ දරුවන්ට ලබාදෙන එන්නත් මාත්‍රාවන් සියලුම රජයේ රෝහල්වල මාතෘ හා ළමා සායන වලදී ලබාදීමට සෞඛ්‍ය අමාත්‍යංශය තීරණය කර තිබේ. සෞඛ්‍ය අමාත්‍ය මෛත්‍රිපාල සිරිසේන මහතාගේ උපදෙස් පරිදි වසංගත රෝග විද්‍යා අංශයේ අධ්‍යක්ෂිකා වෛද්‍ය පබා පළිහවඩන මහත්මිය විසින් ඊයේ රාත්‍රි සියලු රෝහල් වෙත මේ පිළිබඳ ලිපි මගින් දැනුම් දී ඇති බව වාර්තා වේ. පවුල් සෞඛ්‍ය සේවා නිලධාරිනීයන්ගේ වෘත්තිය ක්‍රියාමාර්ගය හේතුවෙන් දරුවන්ට එන්නත් ලබාදීමේ ගැටලුකාරි තත්ත්වයක් මතුව තිබේ. එබැවින් තම දරුවන්ට අදාළ එන්නත් මාත්‍රාවන් රෝහල් වල මාතෘ හා ළමා සායනවලදී ලබාදෙන ලෙස සෞඛ්‍ය අමාත්‍යංශය මව්පියන්ගෙන් ඉල්ලීමක් කර සිටියි.", "URL": "https://sinhala.adaderana.lk/news.php?nid=42463", "Category": null, "Parent URL": null}