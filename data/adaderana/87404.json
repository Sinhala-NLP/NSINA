{"Source": "Adaderana", "Timestamp": "April 13, 2018 06:12 pm", "Headline": "පදිකයින් මාර්ග අනතුරුවලට මුහුණ දෙන්නේ ඔවුන්ගේම නොසැලකිල්ල නිසා", "News Content": "පදිකයින් මාර්ග අනතුරුවලට මුහුණදීම ඉහළ ගොස් ඇත්තේ ඔවුන්ගේම නොසැලකිල්ල හේතුවෙන් බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා ප්‍රකාශ කළේ රථ වාහන සම්බන්ධයෙන් අවධානයක් යොමු නොකරන මාර්ගයේ ගමන් කිරිමෙන් පදිකයින් වැඩි වශයෙන් අනතුරුවලට ලක් වන බවයි. මේ හේතුවෙන් මේ වසරේ ගත වූ මාස කිහිපය තුළ සිදු වූ අනතුරුවලින් පුද්ගලයින් 476 දෙනෙකු මියගොස් ඇති බව වෛද්‍ය සිසිර කෝදාගොඩ මහතා සඳහන් කළේය.", "URL": "https://sinhala.adaderana.lk/news.php?nid=87404", "Category": null, "Parent URL": null}