{"Source": "Adaderana", "Timestamp": "November 28, 2017 11:17 am", "Headline": "දෙවන ධූර කාලයට ජනපති අද දිවුරුම් දෙයි", "News Content": "ජනාධිපතිවරයා සිය දෙවන ධූර කාලය සඳහා දිවුරුම් දීම අද සිදු වෙයි. කෙන්යානු ජනාධිපති උහුරු කෙන්යාටා සිය දෙවන ධූර කාලය සඳහා දිවුරුම් දීම අද සිදු වෙයි. කෙන්යාවේ නයිරෝබි අගනුවර පැවැත්වෙන දිවුරුම් දීමේ උත්සවය සඳහා දැඩි ආරක්ෂාවක් යොදවා ඇති අතර රටවල් 20 කට අධික සංඛ්‍යාවක් නියෝජනය කරමින් රාජ්‍ය නායකයින් සහ අමාත්‍යවරුන් එම උත්සවය සඳහා සහභාගී වන බව විදෙස් මාධ්‍ය වාර්තා කළේය. කෙසේවෙතත් කෙන්යාටා යලිත් ජනාධිපති ධූරයේ දිවුරුම් දීම පිලිබඳ දැඩි අප්‍රසාදය පල කරන එරට විපක්ෂය අද දිනයේ විරෝධතා ව්‍යාපාරයක් ද සංවිධානය කර ඇති බව සඳහන්ය. අක්‍රමිකතා හේතුවෙන් පසුගිය අගෝස්තු මාසයේ පැවති කෙන්යානු ජනාධිපතිවරණයේ ප්‍රතිඵල අවලංගු කෙරුණු අතර යළිත් ඔක්තෝබර් මස 26 වන දින පැවති මැතිවරණයෙන් උහුරු කෙන්යාටා සියයට 98 ක ඡන්ද ප්‍රතිශතයක් හිමි කර ගනු ලැබීය. 56 හැවිරිදි උහුරු කෙන්යාටා 2013 වසරේ සිට කෙන්යානු ජනාධිපති ධුරයේ කටයුතු කරයි.", "URL": "https://sinhala.adaderana.lk/news.php?nid=80664", "Category": null, "Parent URL": null}