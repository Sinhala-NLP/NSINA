{"Source": "Adaderana", "Timestamp": "October 9, 2017 06:49 am", "Headline": "සුදුඅලින්ගෙන් වැඩක් ගන්න යනකොට බාධා කරන්නේ ජනතාවාදී නොවන පිරිස්", "News Content": "සිදුකරන සෑම ක්‍රියාවකින්ම අප රජය බලාපොරොත්තුවනුයේ ජනතාවට උපරිමයෙන් සේවය කිරීම බවත් ඒ අනුව තමන් පදිංචි ඉඩමේ සින්නකර හිමිකම ලබාදීමද එම අරමුණින් සිදුකරන බව නීතිය සාමය දක්ෂිණ සංවර්ධන අමාත්‍ය සාගල රත්නායක මහතා ඊයේ (08) පස්වරුවේ සින්නකර ඔප්පු ලබාගැනීම සඳහා සුදුසුකම් ලබන ජනතාව හඳුනාගැනීමේ වැඩසටහනක් අමතමින් කියා සිටියේය.කොටපොල ප්‍රාදේශීය ලේකම් කාර්යාලයේදී ඉඩම් අමාත්‍ය ගයන්ත කරුණාතිලක මහතාගේ ප්‍රධානත්වයෙන් පැවති ඉඩම් ප්‍රතිසංස්කරණ කොමිෂන් සභාවේ වැඩසටහනක් අමතමින් ඇමැතිවරයා මේ බව කියා සිටියා.එහිදී හෙතෙම වැඩිදුරටත් කියා සිටියේ පසුගිය රජය ගොඩනැගූ සුදු අලි ව්‍යපෘති ජනතාවට බරක් නොවන තත්ත්වයට පත්කිරීමට රජය උත්සහ කරන විට කඩාකප්පල්කාරී පිරිස් කලහකාරීව ක්‍රියාකිරීම ජනතාවට සිදුකරන අසාධාරණයක් බවත් ඔවුන්ට කිසිඳු අයුරකින්වත් ජනතාවගේ ජිවන තත්ත්වය ගොඩනැංවීම වැලක්වීමට අවස්ථාව නොදෙන බවයි.", "URL": "https://sinhala.adaderana.lk/news.php?nid=78486", "Category": null, "Parent URL": null}