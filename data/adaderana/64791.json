{"Source": "Adaderana", "Timestamp": "October 7, 2016 10:27 am", "Headline": " ෆවුසිටත් නඩුවක් වැටෙයි", "News Content": "මිලියන 19.5ක වටිනා වාහනයක් අවභාවිතා කළැයි කියන චෝදනාවක් සම්බන්ධ‍යෙන් හිටපු අමාත්‍ය ඒ.එච්.එම් ෆවුසි මහතාට එරෙහිව අල්ලස් කොමිසම නඩු පවරා තිබේ.ඒ අනූව ලබන 28දා කොළඹ මහේස්ත්‍රාත් අධිකරණය හමුවේ පෙනී සිටින ලෙසට ඔහුට අධිකරණය නියෝග කළ බව අප වාර්තාකරු පැවසීය.2011දී ආපදා කළමනාකරණ ඇමතිව සිටියදී එකී වාහනය අවභාවිතා කළැයි ඒ මහතාට චෝදනා නැඟී ඇත.ඒ.එච්.එම් ෆවුසි මහතා වත්මන් ආණ්ඩුවේ ජාතික ඒකාබද්ධතා සහ ප්‍රතිසන්ධාන රාජ්‍ය අමාත්‍යවරයා ලෙස ද කටයුතු කරයි.මේ අතර රාජ්‍ය ඉංජිනේරු සංස්ථාවේ වාහන අවභාවිත කිරීමේ සිද්ධියක් සම්බන්ධයෙන් ප්‍රකාශයක් සටහන් කර ගැනීමට ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා බරපතළ වංචා දුෂණ පිළිබඳ ජනාධිපති විමර්ශන කොමිසමට අද(07) කැඳවා තිබේ.", "URL": "https://sinhala.adaderana.lk/news.php?nid=64791", "Category": null, "Parent URL": null}