{"Source": "Adaderana", "Timestamp": "September 8, 2018 09:08 pm", "Headline": "FM දෙරණ ඇටෑක් ෂෝ මැදවච්චියේදී", "News Content": "මෙරට ප්‍රසංග වේදිකාවේ දැවැන්තම පෙරලිය, FM දෙරණ ඇටෑක් ෂෝ සංගීත ප්‍රසංග මාලාවේ 12 වන ප්‍රසංගය ඊයේ රාත්‍රියේදී මැදවච්චිය මහජන ක්‍රීඩාංගණයේදී පැවැත්විණි. ඒ අති විශාල ප්‍රේකෂක පිරිසකගේ සහභාගීත්වයෙනි. ශ්‍රී ලාංකීය සංගීත ප්‍රසංග ඉතිහාසයේ දැවැන්තම පෙරළිය, FM දෙරණ ඇටෑක් ෂෝ සංගීත ප්‍රසංග මාලාවේ 12 වන ප්‍රසංගය ඊයේ රාත්‍රියේ මැදවච්චිය මහජන ක්‍රීඩාංගණයේදී පැවැත්විය. අති නවීන තාක්ෂණය මුසු වූ ශබ්ද රටා සහ ආලෝක ධාරා මධ්‍යයේ ප්‍රසංග වේදිකා 02හි සංගීතය එක් කළේ මෙරට ජනප්‍රිය සංගීත කණ්ඩායම් දෙකක් වන පර්පල් රේන්ජ් සහ ෆීඩ්බෑක් යන සංගීත කණ්ඩායම් දෙකයි. දැවැන්ත වේදිකා දෙකකදී පුරා පැය 4කට වැඩි කාලයක් මැදවච්චියේ රසික ජනහදවත්වලට නවමු සංගීත අත්දැකීමක් එක්කළ මෙම ප්‍රසංගය සඳහා දිවයිනේ ජනකාන්ත ගායක ගායිකාවන් රැසක් සහභාගි විය. FM දෙරණ ඇටෑක් ෂෝ ප්‍රාසාංගික අත්දැකීම දිවයින පුරා විසිර සිටින ශ්‍රාවක හා ප්‍රේක්ෂක ජනතාව වෙත එෆ්. එම්.දෙරණ හා ටී.වී දෙරණ ඔස්සේ සජීවීව සමීප කරනු ලැබීය. එමෙන්ම ඩයලොග් ප්‍රශංසා දෙරණ සික්ස්ටි ප්ලස් අවසන් මහා තරග‍යේදී ජනප්‍රියම ජ්‍යෙෂ්ඨ පුරවැසි තරුව ලෙස අභිෂේක ලැබූවේ බෙන්තරගේ ආරියවංශ මහතාද FM දෙරණ ඇටෑක් ෂෝ ප්‍රසංගයට ඊයේ එක්ව සිටියේය. මේ අතර බෙන්තරගේ ආරියවංශ මහතා අතුරුගිරියේ සිට සිය ගම් ප්‍රෙද්ශය වන කහටගස්දිගිලිය , කෝන්වැව දක්වා රිය පෙළපාලියකින් පසුගියදා ගමන් කළේය. මග දෙපස රැදී සිටි ජනතාවගෙන් සහ ප්‍රෙද්ශවාසීන්ගෙන් ඔහුට හිමිවුණේ උණුසුම් පිළිගැනීමකි.", "URL": "https://sinhala.adaderana.lk/news.php?nid=95786", "Category": null, "Parent URL": null}