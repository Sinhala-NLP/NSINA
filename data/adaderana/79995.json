{"Source": "Adaderana", "Timestamp": "November 16, 2017 09:25 am", "Headline": "මරාගෙන මැරෙන බෝම්බ ප්‍රහාරයකින් 10 ක් මරුට", "News Content": "ඊසාන දිග නයිජීරියාවේ මයිදුගූරි නගරයේදී සිදුවූ මරාගෙන මැරෙන බෝම්බ පිපිරීම් කිහිපයකින් පුද්ගලයින් දස දෙනෙකු මියගොස් තවත් පිරිසක් තුවාල ලබා තිබේ. මරාගෙන මැරෙන බෝම්බකරුවන් අතර කාන්තාවන් ද සිට ඇති බව විදෙස් මාධ්‍ය සඳහන් කළේය. ඊයේ පස්වරුවේ නයිජීරියාවේ දේවස්ථාන කිහිපයක් ඉලක්ක කොට මෙම ප්‍රහාර එල්ල වී ඇති බව සඳහන්ය. ප්‍රහාරය සම්බන්ධයෙන් මෙතෙක් කිසිවෙක් වගකීම භාරගෙන නොමැති අතර බොකෝ හරාම් ත්‍රස්තවාදීන් විසින් අදාළ ප්‍රහාරය එල්ල කර ඇති බවටයි සැක පළ කරන්නේ.", "URL": "https://sinhala.adaderana.lk/news.php?nid=79995", "Category": null, "Parent URL": null}