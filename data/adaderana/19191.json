{"Source": "Adaderana", "Timestamp": "October 7, 2011 08:06 am", "Headline": "ඡන්ද නීති කැඩුවොත් ෆැක්ස් පණිවුඩයකින් පැමිණිලි කරන්න", "News Content": "ඉදිරි පළාත් පාලන ආයතන ඡන්ද විමසීමට අදාළව මැතිවරණ නීති උල්ලංඝණය කිරිම් සම්බන්ධයෙන් පැමිණිලි ලබාගැනිමේ වැඩපිළිවෙළක් මැතිවරණ මහලේකම් කාර්යාලය විසින් ක්‍රියාත්මක කර තිබේ. ඒ අනුව අදාළ පැමිණිලි ෆැක්ස් පණිවුඩයක් මාර්ගයෙන් යොමු කළ හැකිය. කොළඹ, ගම්පහ, නුවරඑළිය, මාතලේ සහ මහනුවර දිස්ත්‍රික්කවලට අදාළ පැමිණිලි 0112 877 613 අංකයට ෆැක්ස් පණිවුඩයක් මගින් දැනුම් දිය හැකිය. ගාල්ල, මාතර, හම්බන්තොට සහ බදුල්ල යන දිස්ත්‍රික්කවලට අදාළ පැමිණිලි‍ 0112 877 616 යන ෆැක්ස් අංකයට යොමු කළ යුතුය. අම්පාර, ‍අනුරාධපුර, කුරුණෑගල සහ රත්නපුර යන දිස්ත්‍රික්කවලට අදාළ පැමිණිලි ෆැක්ස් අංක 0112 877 614 ඔස්සේ යොමු කළ හැකි බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=19191", "Category": null, "Parent URL": null}