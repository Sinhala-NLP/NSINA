{"Source": "Adaderana", "Timestamp": "July 10, 2014 02:35 pm", "Headline": "ග්‍රහලෝකාගාරය 15 සිට යළි  විවෘතයි", "News Content": "ග්‍රහලෝකාගාරය නැරඹුම් දර්ශන සඳහා යළි විවෘත කරන බව තාක්ෂණ පර්යේෂණ හා පරමාණුක බලශක්ති අමාත්‍යංශය පවසයි. ලබන 15 වන දින ග්‍රහලෝකාගාරය යළි විවෘත කරන බව එම අමාත්‍යංශය කියයි. නවීකරණ හා අලුත්වැඩියා කටයුතු හේතුවෙන් ග්‍රහලෝකාගාරයේ නැරඹුම් දර්ශන පසුගිය ජුනි මස 24 වැනි දින සිට තාවකාලිකව අත්හිටුවීමට පියවර ගෙන තිබුණි. කෙසේ වෙතත් මේ හේතුවෙන් නරඹන්නන්ට සිදුවුණු අපහසුතාව සැලකිල්ලට ගෙන නවීකරණ කටයුතු සිදුකරන අතරතුර නැරඹුම් දර්ශන සඳහා ග්‍රහලෝකාගාරය විවෘත කිරිමට තිරණය කළ බව තාක්ෂණ හා පර්යේෂණ අමාත්‍යංශය පවසයි. ඒ අනුව නැරඹුම් දර්ශන මෙතෙක් භාවිත කළ යන්ත්‍ර භාවිතයෙන්ම පැවැත්වීමට ග්‍රහලෝකාගාරය කටයුතු යොදා ඇති බව සඳහන්ය.", "URL": "https://sinhala.adaderana.lk/news.php?nid=44575", "Category": null, "Parent URL": null}