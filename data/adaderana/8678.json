{"Source": "Adaderana", "Timestamp": "May 29, 2010 08:01 am", "Headline": "ලිංගික පාඩම් ඉගැන්වූ ගුරුවරයා සොයයි", "News Content": "තලවකැලේ ප්‍රදේශයේ පාසල් ගුරුවරයෙක් ළමා අපචාර චෝදනා හේතුවෙන් අත්අඩංගුවට ගැනීමට පොලිසිය විමර්ශන ආරම්භ කර තිබේ. මෙසේ අත්අඩංගුවට ගැනීමට නියමිතව ඇත්තේ තලවකැලේ දෙමළ විද්‍යාලයේ ගුරුවරයෙකි. විද්‍යාලයේ ශිෂ්‍යාවන් දොළොස් දෙනෙකුට අපචාර ක්‍රියාවන් සිදුකර ඇති බවට ඔහුට එරෙහිව චෝදනා එල්ල වී ඇත. විද්‍යාලයේ සංවර්ධන සමිතියේ ලේකම්වරයා විසින් ඉදිරිපත් කරන ලද පැමිණිල්ලකට අනුව මොහු අත්අඩංගුවට ගැනීමට නියමිත බව සඳහන්ය. වසර දෙකක පමණ කාලයක සිට ‍මොහු මෙම අපරාධ සිදුකර ඇති බවට මූලික පරීක්ෂණවලදී අනාවරණය වී තිබේ. සිද්ධිය අනාවරණය වීමත් සමග අදාළ ගුරුවරයා ප්‍රදේශයෙන් පලාගොස් ඇති බව පොලිසිය පවසයි.", "URL": "https://sinhala.adaderana.lk/news.php?nid=8678", "Category": null, "Parent URL": null}