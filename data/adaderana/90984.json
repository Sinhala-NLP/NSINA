{"Source": "Adaderana", "Timestamp": "June 16, 2018 06:47 pm", "Headline": "තේ ඉඩම් ලියාපදිංචි කිරීමේ වැඩසටහනේ අවසන් වාර්තාව බාරදීමට නියමිතයි", "News Content": "දිවයින පුරා පිහිටි තේ ඉඩම් ලියාපදිංචි කිරීමේ වැඩසටහනේ අවසන් වාර්තාව වැවිලි කර්මාන්ත අමාත්‍ය නවීන් දිසානායක මහතා වෙත බාරදීමට නියමිත බව ශ්‍රී ලංකා තේ මණ්ඩලය පවසයි. තේ ඉඩම් ලියාපදිංචිය සම්බන්ධයෙන් සකස් කළ පරිඝණක දත්ත පද්ධතියේ අවසන් වාර්තාව සකස් කිරීමේ කටයුතු මේ දිනවල සිදු කරන බව එම මණ්ඩලය සඳහන් කළේය. ලියාපදිංචිය සඳහා ලැබුණු හාරලක්ෂ 30,000ක අයදුම්පත්‍ර පදනම් කර ගනිමින් අදාළ පද්ධතිය සකස් කර ඇති බව සඳහන්ය. මසකට තේ ඉඩම් අක්කරයකින් නිෂ්පාදනය කරනු ලබන තේ ප්‍රමාණය දෙගුණයකින් ඉහළ දැමීම සඳහා මෙම වැඩසටහන ශ්‍රී ලංකා තේ මණ්ඩලය විසින් දියත් කර තිබුණි.", "URL": "https://sinhala.adaderana.lk/news.php?nid=90984", "Category": null, "Parent URL": null}