{"Source": "Adaderana", "Timestamp": "December 26, 2010 10:55 am", "Headline": "රන් බඩු කොල්ලය වරදියි-පොලිස් වෙඩි තැබීමෙන් කොල්ලකරුවෙක් මරුට", "News Content": "මහරගම ප්‍රදේශයේ ස්වර්ණාභරණ වෙළඳසැලක් කොල්ලකෑමට පැමිණි කොල්ලකරුවෙකු පොලිසිය විසින් එල්ල කළ වෙඩි ප්‍රහාරයකින් මිය ගොස් තිබේ. අද(26) උදෑසන ආයුධ සන්නද්ධ කොල්ලකරුවන් තිදෙනෙකු මෙම ස්වර්ණාභරණ ‍වෙළඳසැල කොල්ලකෑමට පැමිණ ඇති අතර ඒ පිළිබඳව ලැබුණු තොරතුරකට අනුව මහරගම පොලිසියේ නිලධාරීන් එම ස්ථානය ගොස් ඇති බව වාර්තා වේ. එහි දී කොල්ලකරුවන් පොලිසියට ‍වෙඩි තබා ඇති අතර පොලිසිය විසින් සිදු කළ වෙඩි තැබීමකින් එක් කොල්ලකරුවෙකු ජීවිතක්ෂයට පත් ව ඇති බවත්,තවත් සැකකරුවෙකු පළාගිය බවත් පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ‍ජයකොඩි මහතා ප්‍රකාශ කරයි. අනෙක් කොල්ලකරු පොලිසිය විසින් අත්අඩංගුවට ගෙන ඇති අතර ඔවුන් සතුව තිබූ ස්වයංක්‍රීය ගිනි අවියක්,ගල්කටස් වර්ගයේ ගිනි අවියක් සහ උණ්ඩ තොගයක් පොලිසිය භාරයට ගෙන තිබේ. පළාගිය සැකකරු අත්අඩංගුවට ගැනීම සඳහා මහරගම පොලිසිය හා නුගේගොඩ පොලිස් කොට්ඨාසය මෙහෙයුමක් ආරමභ කර තිබේ.", "URL": "https://sinhala.adaderana.lk/news.php?nid=13092", "Category": null, "Parent URL": null}