{"Source": "Adaderana", "Timestamp": "October 9, 2012 03:46 pm", "Headline": "දිවි නැඟුම හා විසර්ජන පනත් කෙටුම්පත් පාර්ලිමේන්තුවට", "News Content": "දිවි නැඟුම පනත් කෙටුම්පත සහ විසර්ජන පනත් කෙටුම්පත මීට සුළු මොහොතකට පෙර පාර්ලිමේන්තුවට ඉදිරිපත් කළ බව අද දෙරණ පාර්ලිමේන්තු වාර්තාකරු පවසයි. දිවි නැඟුම පනත් කෙටුම්පත ප්‍රථමයෙන් පළාත් සභාවලින් සම්මත කරගන්නා ලෙස ශ්‍රේෂ්ඨාධිකරණය විසින් මීට ඉහත දී නියෝගයක් නිකුත් කරනු ලැබීය. දිවි නැඟුම පනත් කෙටුම්පත මේ වනවිට සියළුම ස්ථාපිත පළාත්සභාවලින් සම්මත වී ඇතැයි අදාළ පළාත්සභාවල ආණ්ඩුකාරවරු විසින් ජනාධිපතිවරයා වෙත දැනුම් දී ඇති බව කතානායකවරයා විසින් අද (09) පාර්ලිමේන්තුව දැනුවත් කළේය. ඒ අනුව දිවි නැඟුම කෙටුම්පත යළි පාර්ලිමේන්තුවට ගෙන එන ලදී.", "URL": "https://sinhala.adaderana.lk/news.php?nid=28151", "Category": null, "Parent URL": null}