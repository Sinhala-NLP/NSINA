{"Source": "Adaderana", "Timestamp": "January 22, 2010 07:24 am", "Headline": "ටිරාන් අලස්ගේ නිවසට ප්‍රහාරයක්", "News Content": "ශ්‍රී ලංකා නිදහස් පක්ෂ මහජන පාර්ශවයේ ප්‍රධාන ලේකම් ටිරාන් අලස් මහතාගේ නිවසට අද අලුයම බෝම්බ ප්‍රහාරයක් එල්ල වී තිබේ. පොලිස් මාධ්‍ය ප්‍රකාශක‍ ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා සඳහන් කළේ නාවල, ගල්පොත්ත පාරේ පිහිටි ඒ මහතාගේ නිවසට අද අලුයම මෙම ප්‍රහාරය එල්ල වී ඇති බවයි. ඔහු සඳහන් කළේ මේ වන විට පොලිස් කණ්ඩායමක් අදාළ පරීක්ෂණ සඳහා යොමු කර ඇති බවයි. ප්‍රහාරයෙන් නිවසට සහ නිවසේ නවතා තිබූ රථවාහන කිහිපයකට හානි සිදුව ඇති බව ටිරාන් අලස් මහතාගේ පවුලේ ප්‍රකාශකයෙකු අද දෙරණට සඳහන් කළේය.", "URL": "https://sinhala.adaderana.lk/news.php?nid=6172", "Category": null, "Parent URL": null}