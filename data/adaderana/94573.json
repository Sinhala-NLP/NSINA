{"Source": "Adaderana", "Timestamp": "August 17, 2018 06:30 pm", "Headline": "වාද්දුව සාදයේ සිද්ධියට අත්අඩංගුවට ගත් දෙදෙනා යළි රිමාන්ඩ්", "News Content": "වාද්දූව ප්‍රදේශයේ සංචාරක හෝටලයක පැවැත් වූ සාදයකදී පුද්ගලයින් සිව් දෙනෙකු මියයාමේ සිද්ධියට අදාලව අත්අඩංගුවට ගත් සැකකරුවන් දෙදෙනා තවදුරටත් රක්ෂිත බන්ධනාගාර ගත කිරිමට පානදුර මහේස්ත්‍රාත් අධිකරණය නියෝග කර තිබේ. එම සාදය සංවිධානය කළ සමාගමේ ලියාපදිංචි අයිතිකාරිනියගේ ස්වාමිපුරුෂයා සහ සමාගමේ ප්‍රචාරක නිළධාරියා පසුගිය 9 වැනිදා අත්අඩංගුවට ගැණුනු අතර ඔවුන් දෙදෙනා අද(17) දිනය දක්වා රක්ෂිත බන්ධනාගාර ගත කර තිබුණි. අදාළ නඩුව අද යළි කැදවු අවස්ථාවේ සැකකරුවන් ලබන 27 වැනිදා දක්වා රක්ෂිත බන්ධනාගාර ගත කිරීමට පානදුර මහේස්ත්‍රාත් අධිකරණය නියෝග කළ බව පොලීසිය පැවසීය. පසුගියදා වාද්දූව ප්‍රදේශයේ හෝටලයක පැවැති සාදයක් අතරතුර හදිසියේ ඇති වු රෝගී තත්ත්වයක් හේතුවෙන් පුද්ගලයින් සිව්දෙනෙකු පානදුර රෝහලට ඇතුළත් කිරීමෙන් අනතුරුව ජිවිතක්ෂයට පත් වුණි. සිද්ධියට අදාළව අත්අඩංගුවටගත් සැකකරුවන් දෙදෙනා කඩුවෙල කොරතොට සහ ගොතටුව නව නගරය යන ප්‍රදේශවල පදිංචි 36 හැවිරිදි වියේ පසුවන්නන් වෙයි.", "URL": "https://sinhala.adaderana.lk/news.php?nid=94573", "Category": null, "Parent URL": null}