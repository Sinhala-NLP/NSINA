{"Source": "Adaderana", "Timestamp": "March 24, 2011 08:15 pm", "Headline": "නමුණුකුලදී බසයක් පෙරළී තිදෙනෙක් මරුට -20 ට තුවාලයි", "News Content": "පස්සර සිට මියනකදුර දක්වා දක්වා ධාවනය වූ මගී ප්‍රවාහන පෞද්ගලික බස් රථයක් නමුණුකුල ප්‍රදේශයේදී අඩි 100 ක් පමණ ගැඹුරු ප්‍රපාතයකට පෙරළී අනතුරට ලක්ව තිබේ. ‍ අද පස්වරු 3 .30 ට පමණ සිදුවී මෙම අනතුරින් තිදෙනෙකු මරණයට පත්ව තවත් 20 දෙනෙකු තුවාල ලබා ඇති බව පොලිසිය පැවසීය. ‍ තුවාල ලැබූවන් පස්සර සහ බදුල්ල රෝහල් වෙත ඇතුළු කළ බව ද පොලිසිය සඳහන් කරනු ලැබීය. ‍ තුවාල ලබා රෝහල් ගත කළ පිරිස අතරින් තිදෙනෙකුගේ තත්ත්වය බරපතල බව ද රෝහල් ආරංචි මාර්ග සඳහන් කරනු ලැබීය.", "URL": "https://sinhala.adaderana.lk/news.php?nid=15054", "Category": null, "Parent URL": null}