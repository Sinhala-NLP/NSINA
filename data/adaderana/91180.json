{"Source": "Adaderana", "Timestamp": "June 20, 2018 11:01 am", "Headline": "පාපන්දු ලෝක කුසලනයේ ඊයේ තරඟයේ ජය රුසියාව ජපානය හා සෙනගල් කණ්ඩායම්වලට", "News Content": "ලෝක පාපන්දු කුසලාන තරඟාවලියේ ඊයේ (19) පැවති තරඟවලින් ජය හිමිකර ගැනීමට රුසියාව, ජපානය සහ සෙනගල් යන කණ්ඩායම් සමත්ව තිබේ. රුසියානු කණ්ඩායම සහ ඊජිප්තු කණ්ඩායම අතර පැවති තරඟය ගෝල 03 ට එකක් ලෙස ජය ගැනීමට රුසියානු කණ්ඩායම සමත් විය. තරඟාවලියේ මේ දක්වා සහභාගී වූ තරඟ 02 ම ජය ගැනීමට රුසියානු කණ්ඩායම සමත් වීම විශේෂත්වයකි. කොලොම්බියානු කණ්ඩායම සමඟ පැවති තරඟය ගෝල 02 ට එකක් ලෙස ජය ගැනීමට ජපාන කණ්ඩායම සමත් වූ අතර සෙනගල් කණ්ඩායම ජය හිමිකර ගත්තේ පෝලන්ත කණ්ඩායම ගෝල 02 ට එකක් ලෙස පරාජයට පත් කරමින්. මේ අතර තරඟාවලියේ තවත් තරඟ 02 ක් අද පැවැත්වීමට නියමිතය. ඒ කාණ්ඩය යටතේ උරුගුවේ සහ සෞදි අරාබියා කණ්ඩායම අතර තරඟයත් බී කාණ්ඩය යටතේ ඉරානය සහ ස්පාඤ්ඤ කණ්ඩායම් අතර තරඟයක් අද පැවැත්වේ.", "URL": "https://sinhala.adaderana.lk/news.php?nid=91180", "Category": null, "Parent URL": null}