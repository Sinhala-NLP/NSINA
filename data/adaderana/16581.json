{"Source": "Adaderana", "Timestamp": "June 6, 2011 01:25 pm", "Headline": "ඩෙංගු නිසා ගතවූ මාස කිහිපයේ මරණ 60 ක් ", "News Content": "ඩෙංගු රෝගය හේතුවෙන් වසරේ පසුවූ මාස කිහිපය තුළ පුද්ගල මරණ 60 ක් වාර්තා වී ඇතැයි වසංගත රෝග විද්‍යා අංශය පවසයි. වැඩිම රෝගීන් සංඛ්‍යාවක් කොළඹ දිස්ත්‍රික්කයෙන් වාර්තා වී ඇති බව එම අංශය සඳහන් කරයි. ගතවු මාස පහ තුළ කොළඹ දිස්ත්‍රික්කයෙන් රෝගීන් 2,267 දෙනෙකු වාර්තා වී ඇති අතර පුද්ගල මරණ 22ක් ද වාර්තා වී තිබේ. මේ අතර කොළඹ දිස්ත්‍රික්කයේ ශීඝ්‍රයෙන් පැතිර යමින් පවතින ඩෙංගු ‍රෝගය පාලනය කිරීම සඳහා විශේෂ වැඩසටහන් රැසක් ක්‍රියාත්මක කර ඇති බව ඩෙංගු මර්දන ඒකකය පවසයි.", "URL": "https://sinhala.adaderana.lk/news.php?nid=16581", "Category": null, "Parent URL": null}