{"Source": "Adaderana", "Timestamp": "October 31, 2016 12:36 pm", "Headline": "අනතුරකින් 1ක් මරුට", "News Content": "මීගමුව - මීරිගම මාර්ගයේ මඩම්පැල්ල හන්දිය අසලදී සිදු වූ රිය අනතුරකින් තරුණයෙකු මියගොස් තිබේ.මීරිගම සිට මීගමුව දක්වා ධාවනය වූ මෝටර් රථයක් පදිකයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පදිකයා ප්‍රතිකාර සඳහා මීගමුව රෝහලට ඇතුළත් කිරීමෙන් පසු මියගිය බව වාර්තා වේ.මියගොස් ඇත්තේ පොල්ලෙබැද්දල, ගල්වලයායල ප්‍රදේශයේ පදිංචිව සිටි 21 හැවිරිදි තරුණයෙකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර කොච්චිකඩේ පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=65581", "Category": null, "Parent URL": null}