{"Source": "Adaderana", "Timestamp": "June 27, 2016 02:40 pm", "Headline": "විදුහලේ ගොඩනැඟිල්ලෙන් වැටුණු පුද්ගලයෙක් මරුට", "News Content": "මාදම්පේ - කරුක්කුව සුගතානන්ද මහා විද්‍යාලයේ ගොඩනැගිල්ලකින් බිමට වැටී‍‍මෙන් පුද්ගලයෙකු මිය ගොස් තිබේ.මිය ගොස් ඇත්තේ ලුණුවිල - බොරලැස්ස පදිංචිකරුවෙකු වන චන්දන අකිල කුමාර (අවු:38) නම්වූ විවාහකයෙකු බව අද දෙරණ වාර්තාකරු පවසයි.අද(27)දහවල් මෙම අනතුර සිදුවී ඇති අතර මිය ගොස් ඇති අය පුද්ගලික කොන්ත්‍රාත්කරුවෙකු යටතේ සේවය කළ අයෙකු බව සඳහන්ය.මාදම්පේ - කරුක්කුව සුගතානන්ද මහා විද්‍යාලයේ අලුතින් ඉදිකරන ‍‍‍‍ගොඩනැඟිල්ලක ඉදිකිරීමේ කටයුතු මිය ගොස් ඇති අය සහ තවත් සේවකයින් කීප දෙනෙකු කරමින් සිට ඇත.එහිදී මිය ගොස් ඇති අය තෙවැනි මහලේ සේවය කරමින් සිටින විට දෙවැනි මහලට ඇද වැටී ඇති බව පොලීසිය කියයි.සිද්ධියෙන් තුවාල ලබා ඇති සේවකයා එම අවස්ථාවේදීම හලාවත මහා රෝහලට ඇතුළත් කළද ඒ වන විටත් ඔහු මිය ගොස් සිට ඇති බව සඳහන්ය.පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=61542", "Category": null, "Parent URL": null}