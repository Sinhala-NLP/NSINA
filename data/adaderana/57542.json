{"Source": "Adaderana", "Timestamp": "February 24, 2016 12:34 pm", "Headline": "ශ්‍රී ලංකාව යනු ආසියාවේ දීප්තිමත් එළියයි", "News Content": "නවසීලන්තයේ දැක්මට අනුව ශ්‍රී ලංකාව ආසියානු රටවල් අතර දීප්තිමත් එළියක්(shining light)වී ඇති බව නවසීලන්ත අග්‍රාමාත්‍ය ජෝන් කී මහතා පවසයි.අද(24)ජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන මහතා සහ නවසීලන්ත අග්‍රාමාත්‍යවරයා අතර දෙරට වෙනුවෙන් අත්සන් කරන්නට යෙදුණු ගිවිසුම් කිහිපයකට පසු රැස්ව සිටි පිරිස් අමතමින් ජෝන් කී මහතා මෙම අදහස් පළ කළේය.ජාතින් අතර සංහිඳියාව හා ඉකුත් කාලයේ සිදුවුණු දූෂණ අක්‍රමිකතා සෙවීම ශ්‍රී ලංකා ජනාධිපතිවරයා මේ මොහොතේ මුහුණදෙන අභියෝගය බවත්,ඊට ජනාධිපතිවරයා සාර්ථකව මුහුණදෙන බවත් හෙතෙම සඳහන් කළේය.එළඹ ඇත්තේ දෙරටටම සමීප මිතුරන් ලෙස සහයෝගයෙන් යුතුව නැඟී සිටීම අවස්ථාව බවත්,ඒ වෙනුවෙන් කැපවී ක්‍රියා කරන බවත් ජෝන් කී මහතා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=57542", "Category": null, "Parent URL": null}