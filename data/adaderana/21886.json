{"Source": "Adaderana", "Timestamp": "February 5, 2012 11:06 am", "Headline": " දිවි හමක් ළඟ තබා ගත්තැයි අත්අඩංගුවේ ", "News Content": "දිවි හමක් ළඟ තබාගෙන සිටි පුද්ගලයෙකු කැබිතිගොල්ලෑව, කුඩා බෙල්ලන්කඩවල ප්‍රදේශයේ දී අත්අඩංගුවට ගෙන තිබේ. කැබිතිගොල්ලෑව පොලිස් විශේෂ කාර්යය බලකා කඳවුරේ නිලධාරීන් පිරිසක් සිදුකළ වැටලීමක දී මොහු අත්අඩංගුවට ගෙන ඇති බව සඳහන්වේ. පුද්ගලික ඔත්තුකරුවෙකුගෙන් ලද තොරතුරකට අනුව මෙම වැටලීම සිදුකර තිබේ. අත්අඩංගුවට ගත් සැකකරු වැඩිදුර පරීක්ෂණ සඳහා කැබිතිගොල්ලෑව ‍පොලිසිය වෙත භාරදී ඇති බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=21886", "Category": null, "Parent URL": null}