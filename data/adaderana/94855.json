{"Source": "Adaderana", "Timestamp": "August 22, 2018 05:49 pm", "Headline": "සමාජයට එක්වූ අලුත් පිරිසක්", "News Content": "ප්‍රතිකාර හා පුනරුත්ථාපන මධ්‍යස්ථානයේ 5 වන සංවත්සරය අද පොළොන්නරුව, වැලිකන්ද, සිංහපුර ප්‍රදේශයේ දී පවත්වා තිබේ. මත්ද්‍රව්‍යවලට ඇබ්බැහිවුවන් යහපත් පුරවැසියන් ලෙස සමාජ ගත කිරීමේ අරමුණින් මෙම මධ්‍යස්ථානය 2013 අගෝස්තු මස 22 වන දින ආරම්භ කර තිබේ. එදා මෙදා තුර පුද්ගලයින් 3461 ක් මෙම මධ්‍යස්ථානය මඟින් සමාජ ගත කර ඇති අතර, ඉන් පුද්ගලයින් 2234 දෙනෙකු සාර්ථක ලෙස සමාජ වී ඇති බව ද එම මධ්‍යස්ථානය සඳහන් කරයි. සමාජ ගත වු පුද්ගලයින් නැවත අධීක්ෂණ කිරීම තුළින් සමහර පුද්ගලයින් නැවතත් මත්ද්‍රව්‍ය භාවිතයට යොමුව ඇති බව අනාවරණය වු බව ද එම මධ්‍යස්ථානය සඳහන් කරයි. සංවත්සරය නිමිත්තෙන් ඊයේ(21) දිනය පුරා සර්ව ආගමික වැඩසටහනක් සෝමාවතී සෑ රජුන් ඉදිරිපිට පවත්වා තිබේ. පුනරුත්ථාපනය වු අයගේ දෑතින් නිර්මාණය කරන ලද පන්සලක්, කෝවිලක්, මුස්ලිම් හා ක්‍රිස්තියානු දේවස්ථානයක් ද අද දිනයේ දී විවෘත කර ඇත. පුනරුත්ථාපනය කොමසාරිස්, ආර්.එම්.ජේ.රත්නායක මහතාගේ අධීක්ෂණය යටතේ මෙම කර්තවය සිදු කර තිබේ. පුනරුත්ථාපනය වු පිරිස අතර, සෑම ආගමක්ම නියෝජනය කරන පුද්ගලයින් සිටින බව ද එම මධ්‍යස්ථානය පවසයි.", "URL": "https://sinhala.adaderana.lk/news.php?nid=94855", "Category": null, "Parent URL": null}