{"Source": "Adaderana", "Timestamp": "August 10, 2016 12:10 pm", "Headline": " මුසම්මිල්ට ඇප ලැබෙයි", "News Content": "ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල්ට කොළඹ මහේස්ත්‍රාත් අධිකරණය ඇප ලබා දී තිබේ.මුසම්මිල් මහතා පාර්ලිමේන්තු මන්ත්‍රිවරයෙකු වශයෙන් කටයුතු කළ කාලයේදී ජනාධිපති ලේකම් කාර්යාලයෙන් ලබාදුන් වාහනයක් 2010 වසරේදී ඔහු මන්ත්‍රී ධූරයෙන් ඉවත්වීමෙන් පසුව යළි භාරදී නොමැති බවට හා රාජ්‍ය ඉංජිනේරු සංස්ථාවෙන් නිල වාහනයක් සඳහා රුපියල් ලක්ෂ 62ට අධික මුදලක් ලබා ගෙන එය සිය බිරිඳගේ බැංකු ගිණුම්වල තැන්පත් කර ඇති බවට ඔහුට එරෙහිව චෝදනා එල්ල වී තිබිණ.ඒ අනූව රුපියල් 25,000ක මුදල් ඇපයක් හා රුපියල් දස ලක්ෂය බැගින් වූ ශරීර ඇප දෙකක් මත ඔහු මුදාහැරීමට නියෝග කළ උසාවිය ඔහුගේ විදේශ ගමන් බලපත්‍රය තහනම් කර තිබේ.පොදු දේපළ අවභාවිතය ඇප දිය නොහැකි වරදක් වන නමුත් සැකකරුගේ දරුවන්ගේ අයහපත් සෞඛ්‍ය තත්ත්වය සම්බන්ධයෙන් ඉදිරිපත්වූ වෛද්‍ය වාර්තා සැලකිල්ලට ගනිමින් කොටුව මහේස්ත්‍රාත් ලංකා ජයරත්න ඔහුට ඇප නියම කළ බව අප වාර්තාකරු පැවසීය.අදාළ සිද්ධිය සම්බන්ධයෙන් පසුගිය ජූනි මස 20 වැනිදා අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=62934", "Category": null, "Parent URL": null}