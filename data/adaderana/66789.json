{"Source": "Adaderana", "Timestamp": "December 6, 2016 04:10 pm", "Headline": "දඹදිව වන්දනාවේ ගෙනගිය අය ගැන පැමිණිලි ඇත්නම් කියන්න", "News Content": "දඹදිව වන්දනා සඳහා 2016 වසරේ බැතිමතුන් රැගෙන ගිය වන්දනා ආයතන සම්බන්ධයෙන් පැමිණිලි හෝ අදහස් ඇත්නම් ඒ පිළිබඳ දැනුම්දෙන ලෙස බුද්ධශාසන අමාත්‍යාංශය ඉල්ලීමක් කරයි.නිවේදනයක් නිකුත් කරමින් එම අමාත්‍යාංශය සඳහන් කළේ මේ මස 31 වැනිදාට පෙර අදාළ පැමිණිලි හා අදහස් ඉදිරිපත් කරන ලෙසයි. 2017 වසර සඳහා සුදුසුකම් සපුරා ඇති දඹදිව වන්දනා චාරිකා සංවිධාන ලියාපදිංචි කිරීම මේ වන විට ආරම්භ කර ඇත.2017 වසර සඳහා දඹදිව වන්දනා චාරිකා සංවිධාන ලියාපදිංචි කිරීමේ දී 2016 වසරේ දඹදිව වන්දනාවේ ගිය බැතිමතුන්ගෙන් ලැබෙන පැමිණිලි හා අදහස් සැලකිල්ලට ගන්නා බව බුද්ධ ශාසන අමාත්‍යාංශය පැවසුවේය. ඒ අනුව ලේකම්, බුද්ධ ශාසන අමාත්‍යාංශය , අංක 135 ධර්මපාල මාවත කොළඹ 7 යන ලිපිනයට ලියාපදිංචි තැපෑලෙන් අදාළ පැමිණිලි සහ අදහස් යොමුකළ හැකි බව සඳහන්ය.මේ පිළිබඳ වැඩිදුර තොරතුරු සඳහා 011 2 30 76 74 හෝ 011 2 30 79 05 දුරකථන අංක ඇමතීමෙන් ලබාගත හැකි බව බුද්ධ ශාසන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=66789", "Category": null, "Parent URL": null}