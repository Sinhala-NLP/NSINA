{"Source": "Adaderana", "Timestamp": "October 7, 2018 06:27 am", "Headline": "චීනය සමඟ ඇති ගිවිසුම් ගැන බය වෙන්න එපා", "News Content": "චීනය සමඟ ඇතිකර ගත්තේ වෙළඳ ගිවිසුමක් බවත් ආරක්ෂාව සම්බන්ධයෙන් ගිවිසුමක් ඇතිකර නොගත්බවත් එහෙයින් අනියත බියක් දැක්විය යුතු නොවන බවත් අග්‍රාමාත්‍ය කාර්ය මණ්ඩල ප්‍රධානි,ව්‍යාපෘති කළමනාකරණ,තරුණ කටයුතු දක්ෂිණ සංවර්ධන අමාත්‍ය සාගල රත්නායක මහතා පවසයි . ඔහු මේ බව සඳහන් කළේ ඇමරිකානු උප ජනාධිපති මයික් ෆෙන්ස් මහතා විසින් නුදුරේදීම හම්බන්තොට වරාය චීනයේ ප‍්‍රධාන පෙලේ නාවික හමුඳා කඳවුරක් වනු ඇති බවට සහ හම්බන්තොට වරාය සම්බන්දයෙන් චීනය විසින් ශ‍්‍රී ලංකාවට බලපෑම් කරමින් සිටින බවට මාධ්‍ය වෙත දැක්වූ අදහසට මොරවක්කන්ද ප්‍රදේශයේ නාය යාමෙන් නිවාස අහිමි වූ ජනතාව වෙනුවෙන් ඊයේ (06) නාවික හමුදාව විසින් ගොඩනගන නිවාස ව්‍යාපෘතියේ නිරීක්ෂණ චාරිකාවේදී මාධ්‍යවේදීන් ඒ සම්බන්ධයෙන් විමසීමේදීය. දරාගන්න බැරි ණය කන්දක් එක්ක පසුගිය ආණ්ඩුව හම්බන්තොට වරාය හැදු බවත් වරායෙන් අදායම වරායෙන් නොලැබෙන ඒ සියලු බර ජනතාවට පැටවු අමාත්‍යවරයා පවසයි. විශාල ණය වාරිකයක් ගෙවීමට සිදු වු අතර රජයක් වශයෙන් අපි ඒ බර ජනතාවට නොදීමේ අරමුණින් 99 වසරක බද්දට චීනයට ලබා වරාය ලබා දුන්බව අමාත්‍යවරයා පැවසීය. එම අවස්තාවේදි චීනය සමඟ ගිවිසුම් ගත වුනේ වෙළඳ ගිවිසුමක් පමනක් බවත් ජාතික ආරක්ෂාවට තර්ජනයක් වෙන කිසි දෙයකට ආණ්ඩුව චීනය සමග ගිවිසුම් ගතවු නොවුණ බවත් අමාත්‍යවරයා ප්‍රකාශ කළේය. මේ සම්බන්ධයෙන් අනියත බියක් ඇතිකරගත යුතු මනොමැති බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=97292", "Category": null, "Parent URL": null}