{"Source": "Adaderana", "Timestamp": "August 31, 2019 03:36 pm", "Headline": "බංග්ලාදේශ-පාකිස්ථාන කාන්තාවන් ඔක්තෝබරයේ දී පිටියට", "News Content": "බංග්ලාදේශ කාන්තා කණ්ඩායම සහ පාකිස්ථාන කාන්තා කණ්ඩායම ලබන ඔක්තෝබර් මාසයේදී ක්‍රිකට් තරඟාවලියකට සහභාගී වන බව පාකිස්ථාන ක්‍රිකට් පාලක මණ්ඩලය නිවේදනය කර ඇත. තරඟාවලියක් සඳහා බංග්ලාදේශ කාන්තා කණ්ඩායම පාකිස්ථානයට පැමිණෙන්නේ සිව් වසරකට පසුවයි. බංග්ලාදේශ කණ්ඩායම පාකිස්ථානය සඳහා තරඟ සංචාරයකට මෙම වසරේ පැමිණෙන ‍දෙවන කාන්තා කණ්ඩායම වන බව වාර්තා වෙයි. පසුගිය ජනවාරි මාසයේදී බටහිර ඉන්දීය කොදෙව් කාන්තා කණ්ඩායම පාකිස්ථානයේ සංචාරයක නිරත වුණි. ලබන ඔක්තෝබර් 23 වනදා බංග්ලාදේශ කාන්තා ක්‍රිකට් කණ්ඩායම පාකිස්ථානයට පැමිණීමට නියමිත අතර ඔවුන් 20/20 තරඟ 03කට සහභාගී වීමට නියමිතයි. මීට අමතරව අයි.සී.සී කාන්තා ශූරතා එක්දින තරඟ දෙකකට ද සහභාගී වන බව පාකිස්ථාන ක්‍රිකට් පාළක මණ්ඩලය සඳහන් කර ඇත.", "URL": "https://sinhala.adaderana.lk/news.php?nid=117941", "Category": null, "Parent URL": null}