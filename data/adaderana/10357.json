{"Source": "Adaderana", "Timestamp": "August 21, 2010 11:59 am", "Headline": "කුමාර් සංගක්කාර් වැරදි නෑ", "News Content": "ශ්‍රී ලංකා ක්‍රිකට් කණ්ඩායමේ නායක කුමාර් සංගක්කාර් ජාත්‍යන්තර ක්‍රිකට් කවුන්සිලයෙන් නිර්දෝෂි කරන බව නිවේදනය කර තිබේ. ශ්‍රී ලංකාව හා නවසීලන්තය අතර ඊයේ පැවති එක්දින තරගය අතරතුර ‍නේදන් මැකලම්ගේ ඇඟේ හැපීමෙන් පසු කුමාර් සංගක්කාර් හා ඔහු අතර ඇතිවූ උණුසුම් වචන හුවමාරුවක් ඇතිවිය. ශ්‍රී ලංකාවට එරෙහිව නවසීලන්ත කණ්ඩායමෙන් නේදන් මැකලම් පන්දුයවමින් සිටියදී මෙම සිදුවීම සිදුවූ අතර එය එකී තරගයේදී ශ්‍රී ලංකාවට එරෙහිව යවන ලද විසි හත්වන පන්දු ඕවරයයි. ශ්‍රී ලංකා පිළේ නායකයා මැකලම්ගේ ඇඟේ හැපීම දැනුවත්ව සිදුකළ පීඩාවක්ද යන්න පිළිබඳ ජාත්‍යන්තර ක්‍රිකට් කවුන්සිලයෙන් කළ විමර්ශනයකින් අනතුරුව මෙම තීරණය ගෙන ඇති බව සඳහන් වේ. මේ දිනවල පැවැත්වෙන තුන්කොන් ක්‍රිකට් තරඟාවලියේ ශ්‍රී ලංකාව හා නවසීලන්තය අතර ඊයේ පැවති තරගය වර්ෂාව හේතුවෙන් අත්හිටුවන්නට සිදු වූ අතර පසුව තරගය ජය පැරදුමකින් තොරව නිමා වූ බවට සලකමින් කණ්ඩායම් දෙකටම ලකුණු ලබා‍දෙන්නට කටයුතු කර තිබිණි.", "URL": "https://sinhala.adaderana.lk/news.php?nid=10357", "Category": null, "Parent URL": null}