{"Source": "Adaderana", "Timestamp": "August 2, 2010 08:41 am", "Headline": "හොරෙන් ඕස්ට්‍රේලියාවට පැනීමට ගොස් කොටුවෙයි", "News Content": "නීති විරෝධි ලෙස ඕස්ට්‍රේලියාවට ඇතුළු වීමට උත්සාහ කළ යාත්‍රාවක සිටි ශ්‍රී ලාංකිකයන් 85 දෙනෙකු පමණ එරට බලධාරීන් විසින් අත්අඩංගුවට ගෙන තිබේ. ඕස්ට්‍රේලියාවේ ක්‍රිස්මස් දූපත ආසන්න මුහුදු ප්‍රදේශයකදී එරට නාවික හමුදාව විසින් මෙම යාත්‍රාවේ සිටි පිරිස අත්අඩංගුවට ගෙන ඇති බව විදෙස් වාර්තා පවසයි. එම පිරිස මේ වන විට ඕස්ට්‍රේලියානු ආගමන හා විගමන බලධාරීන් වෙත යොමු කර ඇති බව පැවසෙන අතර ඒ අනුව ඉදිරි පරීක්ෂණ සිදුකෙරෙනු ඇත. මෑතක දී අවස්ථා කිහිපයකදීම නීති විරෝධි ලෙස ඕස්ට්‍රේලියාවට සංක්‍රමණය වීමට උත්සාහ කළ ශ්‍රී ලාංකික සරණාගතයින් ඕස්ට්‍රේලියානු බලධාරීන්ගේ අත්අඩංගුවට පත්විය.", "URL": "https://sinhala.adaderana.lk/news.php?nid=9970", "Category": null, "Parent URL": null}