{"Source": "Adaderana", "Timestamp": "April 5, 2019 08:32 pm", "Headline": "සූදූ ක්‍රීඩා කළ 11ක් පොලිස් දැලේ", "News Content": "වැල්ලවාය ඌව කුඩාඔය පොලිස් බල ප්‍රදේශයේ වාසනාගම ප්‍රදේශයේ සිදුකළ වැටලීමකදී මුදල් ඔට්ටු වෙනුවෙන් සුදූ ක්‍රීඩා කළ පුද්ගලයන් එකොලොස් දෙනෙකු පොලිස් අත්අඩංගුවට ගෙන ඇත. කුඩාඔය පොලීසිය ඊයේ (04) සිදුකළ වැටලීමකදී මෙම අත්අඩංගුවට ගැනීම සිදුකොට ඇත. සැකකරුවන් ප්‍රදේශයේ නිවසක මෙම බූරුපොල පවත්වාගෙන ගොස් ඇති අතර අත්අඩංගුවට ගත් සැකකරුවන් ඇතිලිවැව, හිඟුරුආර, තෝරආර සහ වාසනාගම යන ප්‍රදේශවල පදිංචිකරුවන් පිරිසක් බව පොලීසිය ප්‍රකාශ කරයි. සැකකරුවන් සන්තකයේ තිබූ මුදල් තොගයක් ද පොලිස් බාරයට ගෙන ඇති අතර සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය. කුඩාඔය පොලීසිය ඉදිරි විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=107476", "Category": null, "Parent URL": null}