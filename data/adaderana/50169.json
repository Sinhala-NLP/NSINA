{"Source": "Adaderana", "Timestamp": "March 23, 2015 05:17 pm", "Headline": "ලංගම බසය අනතුරේ - 8ක් රෝහලේ", "News Content": "දඹුල්ල - කුරුණෑගල මාර්ගයේ කිලෝමිටර් 55 කණුව ආසන්නයේ සිදුවු රිය අනතුරකින් පුද්ගලයින් 08 දෙනෙකු තුවාල ලබා තිබේ.අධික වේගයෙන් ධාවනය වු ලංගම බස් රථයක් රියදුරුට පාලනය කරගත නොහැකිව මාර්ගයන් ඉවතට පැන නවතා තිබු කන්ටේනර් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බස් රථයේ ගමන්ගත් පුද්ගලයින් 08 දෙනෙකු තුවාල ලබා කුරුණෑගල රෝහලට ඇතුළත් කර ඇත.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ගොකරැල්ල පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50169", "Category": null, "Parent URL": null}