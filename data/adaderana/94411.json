{"Source": "Adaderana", "Timestamp": "August 14, 2018 07:23 pm", "Headline": "ඩිලන්ත මාලගමුව ඝාතන සැළැස්මක්?", "News Content": "ශ්‍රී ලංකාවෙන් බිහි වු විශිෂ්ඨ මෝටර් රථ ධාවන ශූරයකු වන ඩිලන්ත මාලගමුව ඝාතනය කිරීමේ සැලැස්මක් පිළිබඳ පොලිස් පරීක්ෂණ මේ වන විට ආරම්භ කර තිබේ. ඒ ඔහු විසින් සිදු කරන ලද පැමිණිල්ලකට අනුවයි. දෙස් විදෙස් මෝටර් රථ ධාවන තරගාවලි නියෝජනය කරමින් ශ්‍රී ලංකාවට ජයග්‍රහණ රැසක් හිමි කර දුන් ඩිලන්ත මාලගමුව මෙරටින් බිහි වු එකම මෝටර් රථ ධාවන ශූරයායි. පසුගියදා ඉතාලියේ සංචාරයකින් පසු දිවයිනට පැමිණි ඩිලන්ත මාලගමුවට ඔහුව ඝාතනය කිරීමේ සැලැස්මක් පවතින බවට තොරතුරු ලැබී තිබේ. තමාට ආදරේ කරන පොලිස් නිලධාරියෙක් පසුගිය දා මේ බව පැවසු බවත් ඒ අනුව පොලිසියේ පැමිණිල්ලක් ඉදිරිපත් කළ බවත් ඩිලන්ත මාලගමුව මහතා අද දෙරණට වැඩිදුරටත් කියා සිටියේය. ඒ අනුව ඩිලන්ත මාලගමුවගේ පැමිණිල්ල සම්බන්ධයෙන් සිදු කෙරෙන විමර්ශන පිළිබඳව අප පොලිස් මාධ්‍ය ප්‍රකාශකගෙන් විමසා සිටියේය. තර්ජනය කිරීමක් සම්බන්ධයෙන් වතු සංවර්ධන මණ්ඩලයේ අධ්‍යක්ෂවරයෙකුගේ සටහන් වන බවත් ඉදිරියේ දී මේ සම්බන්ධයෙන් පරීක්ෂණයක් සිදු කරන බවත් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=94411", "Category": null, "Parent URL": null}