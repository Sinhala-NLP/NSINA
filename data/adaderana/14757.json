{"Source": "Adaderana", "Timestamp": "March 10, 2011 03:26 pm", "Headline": "අයිතිය පැවරීම ගැන සාකච්ඡා කරනවා -හිල්ටන් ", "News Content": "හිමිකාරීත්වයේ සිදුව ඇති වෙනස පිළිබඳ ඉදිරි දිනවල දී අදාළ පාර්ශව සමග සාකච්ඡා කිරීමට නියමිත බව කොළඹ හිල්ටන් හෝටලය රජයට පවරා ගැනීම පිළිබඳ නිවේදනයක් නිකුත් කරමින් එම හෝටල් කළමනාකාරීත්වය පවසයි. අදාළ සාකච්ඡා පැවැත්වෙන තෙක් හෝටලයේ පරිපාලන සහ ‍ව්‍යාපාර කටයුතු සාමාන්‍ය පරිදි සිදුකෙරෙන බව එම නිවේදනයේ දැක්වෙයි. කොළඹ හිල්ටන් හෝට‍ලයේ පරිපාලන කටයුතු සම්බන්ධයෙන් ලංකා හෝටල් සංවර්ධන සමාගම සමග ඇතිකරගත් විසි වසරකට අධික එකඟතාව අදට ද වලංගු බව එම නිවේදනයේ දැක්වෙයි. ඒ අනුව හිමිකාරීත්වයේ වෙනසක් සිදුව තිබුණ ද ඒ පිළිබද අදාළ පාර්ශව සමග සාකච්ඡා පවත්වන තුරු හෝට‍ලයේ කටයුතු සාමාන්‍ය පරිදි සිදුකෙරෙන බව හිල්ටන් හෝටලයේ කළමනාකාරීත්වය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=14757", "Category": null, "Parent URL": null}