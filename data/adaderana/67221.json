{"Source": "Adaderana", "Timestamp": "December 21, 2016 11:11 am", "Headline": "තැපැල් වර්ජනය නිසා දඩ මුදල් ගෙවන්න විකල්පයක්", "News Content": "තැපැල් වර්ජනය හේතුවෙන් රථවාහන දඩ මුදල් ගෙවීමේදී අපහසුතාවට පත්වන ජනයාට මේ සඳහා සියලුම දිස්ත්‍රික් කාර්යාල හා සියලුම ප්‍රාදේශිය ලේකම් කාර්යාලයන්හි විශේෂ කවුළු පිහිටුවීමට තීරණය කර තිබේ.මේ දිනවල ‍‍දිවයින පුරා පැවැත්වෙන් තැපැල් වර්ජනය හේතුවෙන් රථ වාහන දඩ මුදල් ගෙවීමට නොහැකිවීමෙන් ජනයා දැඩි අපහසුතාවකට ලක්වී ඇති බවත්,සියලුම දිස්ත්‍රීක් ලේකම් කාර්යාලවල හා ප්‍රදේශීය ලේකම් කාර්යාලවල ඒ සඳහා විශේෂ ගෙවීම් කවුළු ස්ථාපිත කිරීමට ස්වදේශ කටයුතු අමාත්‍ය වජිර අබේවර්ධන මහතා විසින් අමාත්‍යංශ ලේකම් නීල් ද අල්විස් මහතා වෙත උපදෙස් ලබාදී ඇති බවත් අමාත්‍යංශය විසින් නිකුත් කළ නිවේදනයක සඳහන්ය.ඒ අනුව මෝටර් රථ ප්‍රවාහන කොමසාරිස් කාර්යාලය සමග සාකච්ඡා කොට කඩිනම් ක්‍රියා මාර්ග ගන්නා ලෙස මෙලෙස උපදෙස් ලබාදී ඇතැයි කියැවෙයි.", "URL": "https://sinhala.adaderana.lk/news.php?nid=67221", "Category": null, "Parent URL": null}