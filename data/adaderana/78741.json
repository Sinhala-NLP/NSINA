{"Source": "Adaderana", "Timestamp": "October 15, 2017 01:49 pm", "Headline": "   මාර්ග රැසක් ජලයෙන් යටවෙයි-ගමනාගමනයට බාධා", "News Content": "බදුරලිය - කලවාන ප්‍රධාන මාර්ගය ජලයෙන් යටවීම හේතුවෙන් වාහන ගමනා ගමනයට බාධා එල්ල වී ඇති බව අද දෙරණ වාර්තාකරු පවසයි.මගුරු ගඟ පිටාර ගැලීම හේතුවෙන් බදුරලිය - කලවාන ප්‍රධාන මාර්ගයේ මිදලන ප්‍රදේශය මේ වන විට ජලයෙන් යට වී ඇති බව සඳහන්ය.එමෙන්ම හැඩිගල්ල ප්‍රදේශයද ජලයෙන් යටවී ඇති අතර එම ප්‍රදේශයේද ගමනා ගමන කටයුතුවලට බාධා එල්ල වී තිබේ.කුඩා ගඟේ ජල මට්ටම ඉහළ යාම හේතුවෙන් බුලත්සිංහල, පරගොඩ, මොල්කාව මාර්ගයේ පරගොඩ හා මොල්කාව මාර්ගයේ ස්ථාන කිහිපයක්ද මේ වන විට ජලයෙන් යටවීම හේතුවෙන් එහිද ගමනා ගමනයට බාධා මතුවී ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=78741", "Category": null, "Parent URL": null}