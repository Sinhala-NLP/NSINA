{"Source": "Adaderana", "Timestamp": "June 26, 2019 12:23 pm", "Headline": "ප්‍රංශයේ හොඳම රැවුල", "News Content": "ප්‍රංශ රැවුල් ශූරතාවලිය පැරිස් අගනුවරදී පසුගියදා නිමාවට පත්විය. ඒ සමස්ත සංදර්ශනයේ හොඳම රැවුලට හිමි සම්මානය ප්‍රතාස් මහේෂ්වර්දාස්ට හිමිකරදෙමින්. ප්‍රංශ රැවුල් ශූරතාවලිය මේ වසරේදී පැවැත්වුණේ තුන්වන වරටයි. එහිදී ඛාණ්ඩ හයක් යටතේ පුද්ගලයන් 86 දෙනෙක් තරඟ වැදුණි. ප්‍රංශය පුරා සිටින රැවුල්කරුවන් 301 දෙනෙක් අතරින් මෙම 86දෙනා අවසන් වටය සඳහා තෝරාගෙන තිබූ බව සඳහන් වෙයි. තරඟ කාණ්ඩ අතරට සෙන්ටිමීටර් 20ට වඩා දිගින් යුත් ස්වාභාවික රැවුල මෙන්ම සෙන්ටිමීටර් 20ට වඩා දිගින් අඩු ස්වාභාවික රැවුල තේරීමද ඇතුළත්. නිදහස් විලාසිතාව ඛාණ්ඩය යටතේ තරඟ කළ ඇතැමුන් සිය රැවුල කුඩා ආභරණ වලින් සරසාගෙන සිටි ආකාරයත් දක්නට ලැබුණි. මෙහිදී සමස්ත සංදර්ශනයේ හොඳම රැවුල ලෙසින් ප්‍රතාස් මහේෂ්වර්දාස් සම්මාන හිමිකරගත් අතර ඔහුගේ රැවුලේ දිග සෙන්ටිමීටර් 24ක්. ප්‍රංශය පුරා සිටින රැවුල්කරුවන්ට එකට එක්වී විනෝද වීමටත් මෙය හොඳ අවස්ථාවක් බවයි තරඟයට සහභාගිවූවන් ප්‍රකාශ කළේ.", "URL": "https://sinhala.adaderana.lk/news.php?nid=112793", "Category": null, "Parent URL": null}