{"Source": "Adaderana", "Timestamp": "April 15, 2010 09:47 am", "Headline": "බටහිර බෙංගාලයේ සුළි කුණාටුවක්", "News Content": "ඉන්දියාවේ බටහිර බෙංගාලයේ බංග්ලාදේශ දේශ සීමාවට ආසන්නයේ හටගත් සුළි කුණාටුවකින් දැඩි හානී සිදුවී තිබේ. මෙමගින් පුද්ගලයන් කිහිපදෙනෙකු මියගොස් තවත් විශාල පි‍රිසක් තුවාල ලබා ඇති බව එරටින් ‍ලැබෙන වාර්තාවල සඳහන් වේ. නිවාස 50,000 කට පමණ සුළි කුණාටුවෙන් හානී සිදුවී ඇති බව ද වාර්තා වේ. කුණාටුව බලපෑ ප්‍රදේශවල දුරකථන සහ විදුලි සබදතා බිඳ වැටී ඇති අතර ගමනාගමනයට ද බාධා එල්ල වී ඇත.", "URL": "https://sinhala.adaderana.lk/news.php?nid=7812", "Category": null, "Parent URL": null}