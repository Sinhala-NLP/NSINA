{"Source": "Adaderana", "Timestamp": "March 11, 2015 04:01 pm", "Headline": "සුදු හඳුන් පකිස්ථානයට ගෙනියන්න බැරිවෙයි", "News Content": "සුදු හඳුන් තොගයක් නීති විරෝධීව රැගෙන යාමට උත්සාහ කළ පකිස්ථාන ජාතිකයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.පකිස්ථානයේ කරච්චි නුවර බලා පිටත්ව යාමට සූදානමින් සිටියදී සැකකරු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.සැකකරු සතුව තිබූ ගමන් මලු දෙකක තිබී සුදු හඳුන් කිලෝග්‍රෑම් 58 ක ප්‍රමාණයක් සොයාගෙන ඇත.එහි වටිනාකම රුපියල් ලක්ෂ 20 කට අධික බව රේගු මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=49893", "Category": null, "Parent URL": null}