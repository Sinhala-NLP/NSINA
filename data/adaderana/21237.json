{"Source": "Adaderana", "Timestamp": "January 8, 2012 09:17 am", "Headline": " වෛද්‍ය පීඨය හැර ජ-පුර වැසෙයි", "News Content": "ශ්‍රී ජයවර්ධනපුර විශ්ව විද්‍යාලයේ වෛද්‍ය පීඨය හැර සෙසු පීඨ 3 ක් නැවත දැනුම්දෙන තුරු වසාදමා ඇති බව එහි ලේඛකාධිකාරීවරයා පවසයි. වත්මන්හි උද්ගතවී ඇති අර්බුදය හේතුවෙන් මෙම තීරණය ගත් බව ශ්‍රී ජයවර්ධනපුර විශ්ව විද්‍යාලයේ ලේඛකාධිකාරී ජේ. මුත්තෙට්ටුවේගෙදර මහතා අද දෙරණට කියා සිටියේය. ඒ අනුව මානව ශාස්ත්‍ර හා සමාජ විද්‍යාපීඨය,කළමනාකරණ අධ්‍යයන හා වාණිජ විද්‍යාපීඨය,ව්‍යවාරික විද්‍යාපීඨය මේ අයුරින් වසා දැමූ බව ඔහු පෙන්වා දුන්නේය. එහෙත් පශ්චාත් උපාධි අධ්‍යයනපීඨයේ කටයුතුද සාමාන්‍ය පරිදි සිදුකෙරෙන බව ජේ. මුත්තෙට්ටුවේගෙදර මහතා සඳහන් කළේය. පවත්නා අර්බුදකාරී තත්ත්වය සමහන් වූ වහාම හැකි ඉක්මනින් අධ්‍යයන කටයුතු ආරම්භ කරන බවත්,යළි අධ්‍යයන කටයුතු ආරම්භ කරන දිනය පසුව දැනුම්දෙන බවත් හෙතෙම කියා සිටියේය.", "URL": "https://sinhala.adaderana.lk/news.php?nid=21237", "Category": null, "Parent URL": null}