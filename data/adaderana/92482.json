{"Source": "Adaderana", "Timestamp": "July 13, 2018 11:49 am", "Headline": "ආපදා පෙරහුරුවක් අතර තුර පාසල් දැරියක් මරුට", "News Content": "ඉන්දියාවේ ආපදා පෙර පුහුණුවක් අතරතුර පාසල් දැරියක් මරණයට පත්ව තිබේ. ඉන්දියාවේ කොයිම්බතූර් දිස්ත්‍රික්කයේ පෞද්ගලික පාසලක් විසින් සංවිධාන කරනු ලැබූ ආපදා පෙර පුහුණුවක් අතරතුර එම පාසලේ උසස් අධ්‍යාපනය හැදෑරු 19 හැවිරිදි දැරියක් මරණයට පත්ව තිබේ. දැරිය සිය පුහුණුකරු සමඟ ඇය රැඳී සිටි දෙවන මහලේ සිට බිමට පනින අවස්ථාවේදී පහළ මහලේ හිස ගැටීමෙන් මෙම මරණය සිදුව ඇති බව සඳහන් වෙයි. දැරිය අදාළ ක්‍රියාකාරකම සඳහා දක්වන අකමැත්ත සහ පුහුණුකරු ඇයව ඒ සඳහා පොළඹවන අයුරු රූපරාමුවල පැහැදිලිව සටහන්ව තිබේ.", "URL": "https://sinhala.adaderana.lk/news.php?nid=92482", "Category": null, "Parent URL": null}