{"Source": "Adaderana", "Timestamp": "June 11, 2010 09:16 am", "Headline": "පරීක්ෂණ වල උධෘත යොමුකරන්නැයි නියෝග ", "News Content": "2007 වර්ෂයේදී අනුරාධපුර ගුවන් හමුදා කඳවුරට එල්. ටී. ටී. ඊ ත්‍රස්තවාදීන් එල්ල කළ ප්‍රහාරය සම්බන්ධයෙන් සිදුකර ඇති පරීක්ෂණ වල උධෘත නීතිපතිවරයා වෙත යොමුකරන ලෙස අනුරාධපුර ප්‍රධාන මහේස්ත්‍රාත්වරිය රහස් පොලීසියට නියෝග කර ඇත. තමන් විසින් පැවැත්වූ පරීක්ෂණ අවසන් බව රහස් පොලීසිය අධිකරණයට දැන්වීමෙන් අනතුරුව අනුරාධපුර ප්‍රධාන මහේස්ත්‍රාත් හා අතිරේක දිසා විනිසුරු දර්ශිකා විමලසිරි මෙනෙවිය මෙම නියෝගය සිදුකළේය. මේ අතර අනුරාධපුර ප්‍රදේශයේ ප්‍රසිද්ධ පාසලක බාලවයස්කාර සිසුවියක අපයෝජනය කළ බවට චෝදනා ලැබ සිටි පුද්ගලයෙකු රක්ෂිත බන්ධනාගාර ගතකර තිබේ. මීට වසර එක හමාරකට පමණ පෙර සිදුවූ අදාළ සිද්ධිය සම්බන්ධයෙන් සැකකරු පොලීසිය මගහැර සිට ඇති අතර පසුගියදා ඔහු අත්අඩංගුවට ගෙන තිබුණි. එම සැකකරු හමුදාවේ සේවය කළ අයෙකු බව පොලීසිය පවසයි.", "URL": "https://sinhala.adaderana.lk/news.php?nid=8941", "Category": null, "Parent URL": null}