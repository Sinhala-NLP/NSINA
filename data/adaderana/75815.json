{"Source": "Adaderana", "Timestamp": "July 31, 2017 01:28 pm", "Headline": " කුවේට්හි අසරණ වූ කතුන් 26ක් දිවයිනට", "News Content": "කුවේට් රාජ්‍යයේ රැකියා සඳහා පිටත්ව ගොස් විවිධ හිංසනයන්ට ලක් වූ ශ්‍රී ලාංකික කතුන් 26 දෙනෙකු දිවයිනට පැමිණ තිබේ. අද(31) උදෑසන 06.20ට පමණ එම පිරිස දිවයිනට පැමිණි බව විදේශ සේවා නියුක්ති කාර්යාංශය සඳහන් කළේය. අදාළ කාන්තාවන් පිරිස වව්නියාව, යාපනය, ත්‍රීකුණාමලය අම්පාර, කුරුණෑගල, අනුරාධපුර සහ නුවර ඇතුළු දිවයිනේ ප්‍රදේශ කිහිපයක පදිංචිකරුවන් වෙයි. විවිධ හේතු මත කුවේට් තානාපති කාර්යාලයේ සුරක්ෂා නිවාසවල සහ එරට රජය විසින් පවත්වාගෙන යන කඳවුරුවල කාන්තාවන් 121 දෙනෙකු තවදුරටත් රඳවා සිටින බව ශ්‍රී ලංකා විදේශ සේවා නියුක්ති කාර්යාංශය ප්‍රකාශ කළේය.", "URL": "https://sinhala.adaderana.lk/news.php?nid=75815", "Category": null, "Parent URL": null}