{"Source": "Adaderana", "Timestamp": "July 18, 2018 01:50 pm", "Headline": "ජනපති අද විවෘත රාජ්‍ය හවුල්කාරීත්ව සමුළුව අමතයි", "News Content": "ජෝර්ජියාවේ සංචාරයක නිරත ජනාධිපති මෛත්‍රීපාල සිරිසේන මහතා අද (18) විවෘත රාජ්‍ය හවුල්කාරීත්ව සමුළුව ඇමතීමට නියමිතව තිබේ. අදාළ සමුළුව ජෝර්ජියාවේ ටිබිලිසි සම්මන්ත්‍රණ සහ සමුළු ශාලාවේදී අද ආරම්භ විය. ජනාධිපති මෛත්‍රිපාල සිරිසේන මහතා හය වන ලෝක වනාන්තර සතිය සැමරුම් සමුළුවට හා ලෝක වන සංරක්ෂණ කමිටුවේ 24 වන සැසිවාරය සඳහා සහභාගී වීමට ඉතාලියේ සංචාරයක නිරත වූ අතර ඊයේ (17) ඔහු ජෝර්ජියාවට පැමිණියේය. ඒ ජෝර්ජියාවේ පැවැත්වෙන විවෘත රාජ්‍ය හවුල්කාරීත්ව සමුළුවට සහභාගී වීම සඳහායි. සමුළුව ජෝර්ජියාවේ ටිබිලිසි අගනුවර ටිබිලිසි සම්මන්ත්‍රණ සහ සමුළු ශාලාවේදී අද ආරම්භ විය. ඒ සඳහා රටවල් රැසක නියෝජිතයින් සහභාගී වී සිටින බව ජනාධිපති මාධ්‍ය අංශය සඳහන් කළේය. ජනාධිපති මෛත්‍රීපාල සිරිසේන මහතා අද එම සමුළුව ඇමතීමට නියමිතව තිබේ.", "URL": "https://sinhala.adaderana.lk/news.php?nid=92773", "Category": null, "Parent URL": null}