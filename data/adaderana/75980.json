{"Source": "Adaderana", "Timestamp": "August 5, 2017 10:23 am", "Headline": "  ආනයනික සහල්වලට ඉල්ලුම අඩුවෙලා", "News Content": "මේ වන විට විශාල වශයෙන් ආනයනික සහල්වලට පවතින ඉල්ලුම අඩු වී ඇති බව අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසයි. එහි මාධ්‍ය ප්‍රකාශක හේමක ප්‍රනාන්දු මහතා සඳහන් කළේ ප්ලාස්ටික් සහල් ආනයනය කරන බවට පවතින අසත්‍ය ප්‍රචාර හේතුවෙන් මෙම තත්ත්වය මතුව ඇති බවයි. විදෙස් රට වලින් ආනයනය කරනු ලබන සහල් වල ගුණාත්මකභාවය පිළිබඳ තම සංගමය සහතික වන බවද හේමක ප්‍රනාන්දු මහතා කියා සිටියේය.", "URL": "https://sinhala.adaderana.lk/news.php?nid=75980", "Category": null, "Parent URL": null}