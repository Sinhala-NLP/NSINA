{"Source": "Adaderana", "Timestamp": "February 28, 2018 12:24 pm", "Headline": "පුහුණුවක් නොලබා රට ගිය ප්‍රේමලතා පහර කෑමෙන් අසාධ්‍යයයි-අධික ලේ වහනයෙන් මොරවක රෝහලට", "News Content": "පිටබැද්දර, දන්කොළුව ප්‍රදේශයේ පදිංචි එන්. බි.ප්‍රේමලතා පුහුණුවකින් තොරව ගෘහ සේවය සඳහා කුවේට් රාජ්‍ය වෙත යැවීම හේතුවෙන් දුක්කම්කටොළු ගොඩකට මුහුණ දී නැවතත් පසුගිය දිනක ලංකාව වෙත ගෙන්වා තිබේ. මරදානේ පිහිටි පෞද්ගලික විදෙස් රැකියා ආයතනයකින් විදේස්ගත වන මැය ජනවාරි 26 දින එම ආයතනය මඟින් කිසිදු පුහුණුවකින් තොරව කුවේට් රාජ්‍ය කරා පිටත් කර යවා තිබේ. මෙලෙස කුවේට් රාජ්‍ය වෙත පිවිසෙන ප්‍රේමලතා අදාළ කාර්යාලය මඟින් කුවෙට් හි නිවසක් වෙත යොමු කර ඇත. ප්‍රේමලතාට භෂාව පිළිබඳව පුහුණුවක් නොමැති කමින් හේතුවෙන් අදාළ නිවසේ හිමිකාරිය විසින් ඇයට පහර දී ඇති අතර ප්‍රේමලතා එම නිවසෙන් පිටත්ව ගොස් කුවෙට් හි පිහිටි විදේශ රැකියා නියෝජිත කාර්යාලය වෙත නැවතත් පැමිණ ඇත. නියෝජිත කාර්යාලයෙන් ඇය නැවතත් නිවෙසක් වෙත යොමු කරන අතර එය ප්‍රතික්ෂේප කිරීම හේතුවෙන් නියෝජිත ආයතනයේ සේවයේ නියුතු සේවිකාවක් විසින් ඇයගේ යටි බඩ ප්‍රදේශයට හා කොන්ද ප්‍රදේශයට අමානුශික ‍ලෙස පහර දී තිබේ. සැමියා විසින් නැවත තම බිරිඳ ගෙන්වා දෙන ලෙස අදාළ කාර්යාලයේ තැරැව්කාරිය ගෙන් ඉල්ලා සිටින අතර ඇය නැවත ගෙන්වීම සඳහා රුපියල් 100,000 මුදලක් ලබා දෙන ලෙස ඉල්ලා ඇත. අදාළ මුදල ලබා දෙන සැමියා බිරිඳ ගෙන්වා දෙන ලෙස තැරැව්කාරියගෙන් ඉල්ලා සිටින විට විදෙස් ගමන් ටිකට් පත මිලට ගැනීම සඳහා යැයි පවසමින් ඇය විසින් තව රු 30,000ක මුදලක් සැමියා ගෙන් ඉල්ලා තිබේ. සියලූම මුදල් සැමියා විසින් ලබාදුන් පසු මෙම මස 21වන දින නැවත බිරිඳ ගෙන්වා දෙන බවට තැරැව්කාරීය විසින් පොරොන්දු වී තිබේ. අදාළ දිනය ගත වුවත් බිරිඳ නොපැමිණීම හේතුවෙන් සැමියා විසින් පිටබැද්දර පොලීසියට හා රාජගිරියේ පිහිටි විදේස සේවා කාර්යාලය වෙත පැමිණිලි කර තිබේ. පොලීසිය සිදුකර පරීක්ෂණයෙන් අනතුරුව අදාළ කාන්තාව මෙරටට ගෙන්වා දෙන බව තැරැව්කාරීය විසින් පොරොන්වු අතර පෙබරවාරි මස 26 වන දින විදේස් ගතවු කාන්තාව මෙරටට පැමිණි ඇත. එලෙස පැමිණි කාන්තාවගේ මුත්‍රාංශයෙන් අධික ලෙස ලේ වහනය වීම හේතුවෙන් මේ වන විට මොරවක රෝහලට ඇතුලළත් කර තිබේ.", "URL": "https://sinhala.adaderana.lk/news.php?nid=84968", "Category": null, "Parent URL": null}