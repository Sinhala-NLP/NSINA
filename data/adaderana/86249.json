{"Source": "Adaderana", "Timestamp": "March 24, 2018 12:11 pm", "Headline": "යතුරුපැදි අනතුරකින් තරුණයෙක් මරුට", "News Content": "කුලියාපිටිය, කිතලව ප්‍රදේශයේදී සිදු වූ යතුරුපැදි අනතුරකින් තරුණයෙකු මියගොස් තිබේ. යතුරුපැදියක් රියදුරුට පාලනය කර ගත නොහැකිව මාර්ගයේ පෙරලීගොස් ඉදිරියෙන් පැමිණි ලොරි රථයක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු සඳහා ලොරි රථයේ රියදුරු කුලියාපිටිය රෝහලට ඇතුළත් කිරිමෙන් පසු යතුරුපැදිකරු මියගොස් තිබේ. මියගොස් ඇත්තේ කෝදුරුවාපොල, නක්කාවත්ත ප්‍රදේශයේ පදිංචිව සිටි 17 හැවිරිදි තරුණයෙකි. සිද්ධිය සම්බන්ධයෙන් කුලියාපිටිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86249", "Category": null, "Parent URL": null}