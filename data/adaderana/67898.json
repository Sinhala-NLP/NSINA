{"Source": "Adaderana", "Timestamp": "January 9, 2017 02:59 pm", "Headline": " සහකාර දොස්තර වර්ජනය මධ්‍යම පළාතටත් යයි", "News Content": "මහනුවර දිස්ත්‍රික් ලියාපදිංචි සහ සහකාර වෛද්‍යවරුන් ක්‍රියාත්මක කර තිබූ වැඩවර්ජනය මධ්‍යම පළාත දක්වා ව්‍යාප්ත කර තිබේ.පසුගිය 06 වනදා සිට මහනුවර දිස්ත්‍රික්කය තුළ මහනුවර දිස්ත්‍රික් සෞඛ්‍ය සේවා අධ්‍යක්ෂවරයාගේ ක්‍රියාකලාපයට විරෝධය පළ කරමින් වර්ජනය ක්‍රියාත්මක කළ බව ලියාපදිංචි සහ සහකාර වෛද්‍යවරුන්ගේ සංගමයේ මධ්‍යම පළාත් ලේකම් වෛද්‍ය මහින්ද ලියනගේ මහතා පැවසීය.මේ පිළිබඳව බලධාරීන්ගේ අවධානය යොමු නොවීම හේතුවෙන් වර්ජන ක්‍රියාමාර්ගය මධ්‍යම පළාතේ සෙසු දිස්ත්‍රික්ක දක්වා ව්‍යාප්ත කළ බව වෛද්‍ය මහින්ද ලියනගේ මහතා කියා සිටියේය.", "URL": "https://sinhala.adaderana.lk/news.php?nid=67898", "Category": null, "Parent URL": null}