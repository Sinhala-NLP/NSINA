{"Source": "Adaderana", "Timestamp": "July 26, 2018 01:13 pm", "Headline": "තද වැසි නිසා ජන ජීවිතයට බාධා", "News Content": "මධ්‍යම කඳුකරයේ බටහිර බැවුම් ප්‍රදේශවලට තව දුරටත් කඩින් කඩ ඇඳ හැලෙන අධික වර්ෂාව හේතුවෙන් ජන ජිවිතයට ගැටළු රැසක් මතු වී ඇත. අඛණ්ඩව මාස කිහිපයක් තිස්සේ පවතින වර්ෂාව හේතුවෙන් තේ වගාවට මෙන්ම එළවළු වගාවට දැඩි බලපැම් එල්ල විම හේතුවෙන් වතු කම්කරුවන් සහ එළවළු ගොවින් ආර්ථික වශයෙන් ගැටළු රැසකට මැදි වී තිබේ. ඉකුත් වසරට සාපේක්ෂව මේ වසරේ ගත වු මාස කිහිපය තුළ මධ්‍යම කඳුකරයේ බටහිර බැවුම් ප්‍රදේශවලට ඇඳ හැලුණු අධික වර්ෂාවත් සමඟම තේ ඵලදාව පහල වැටි ඇති බව වතු අධිකාරිවරුන් ද පවසයි. අධික වර්ෂාවත් සමඟ මධ්‍යම කඳුකරය පුරා වරින් වර ඝන මිදුම් තත්ත්වයක් මතු විම නිසා ජන ජිවිතයට මෙන්ම රථ වාහන ගමනා ගමනයටද දැඩි බාධා පැමිණ ඇත.", "URL": "https://sinhala.adaderana.lk/news.php?nid=93248", "Category": null, "Parent URL": null}