{"Source": "Adaderana", "Timestamp": "February 25, 2012 12:35 pm", "Headline": "මාලිගාකන්දේ නිධන් හෑරූ 11 දෙනෙකු කොටුවෙයි", "News Content": "නීතී විරෝධී ලෙස නිධන් හෑරීමේ නිරත වූ පුද්ගලයින් 11 දෙනෙකු ආරක්ෂක අංශ විසින් අත්අඩංගුවට ගෙන තිබේ. හබරණ, මාලිගාකන්ද මුදුන ප්‍රදේශයේ මොවුන් නිධන් හෑරීමේ යෙදී සිට ඇති බව පොලිසිය පවසයි. කොළඹ පුරා විද්‍යා කොට්ඨාශයේ පොලිස් කණ්ඩායමක් විසින් අදාළ සැකකරුවන් අත්අඩංගුවට ගෙන ඇති බව සඳහන්ය. නිධන් හැරීම සදහා උපයෝගී කර ගත් මෙවලම් තොගයක් සහ සුඛෝපබෝගී ජීප් රථයක් ද සැකකරුවන් සතුව තිබී ආරක්ෂක අංශ භාරයට ගෙන ඇත. මොවුන් වැඩිදුර පරීක්ෂණ සඳහා හබරණ පොලිස් ස්ථානයට භාර දී ඇති අතර අද(25) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=22381", "Category": null, "Parent URL": null}