{"Source": "Adaderana", "Timestamp": "September 27, 2018 12:44 pm", "Headline": "ඩෙංගු මඩින්න පාසල් ළමුන්ගෙන් දැනුවත් කිරීමේ වැඩසටහනක්", "News Content": "ඩෙංගු මර්දන සතියට සමගාමීව වටවල ප්‍රදේශයේ ප්‍රදේශවාසීන් දැනුවත් කිරිමේ වැඩසටහනක් වටවල නගරයේදි අද (27) පැවැත් විණි. අඹගමුව ප්‍රදේශිය සෞඛ්‍ය වෛද්‍යය අධිකාරි කාර්යයාල මඟින් සංවිධානය කර තිබු මෙම ඩෙංගු මර්දන වැඩසටහන වටවල ප්‍රදේශයේ පාසල් ළමුන් , වටවල පොලීසිය , වටවල රෝහලේ වෛද්‍යයවරුන් සහ කාර්යය මණ්ඩලය සහ ලක්ෂපාන යුද හමුදා කාර්යයාලයේ නිලධාරින්ගේ සහභාගිත්වයෙන් පැවැත් විණි. ඩෙංගු අවධානම පිළිබදව ප්‍රදේශවාසින් දැනුවත් කිරිම සඳහා වටවල පොලීසිය අසල සිට වටවල නගරය දක්වා පාසල් ළමුන්ගේ සහභාගිත්වයෙන් පාගමනක්ද පැවති අතර, වටවල රොහලේදී ඩෙංගු මදුරු අවධානමෙන් වැලකී සිටිම පිලිබදව පාසල් ළමුන්ව හා එම වැඩසටහනට සහභාගි වු සියළු දෙනා අඹගමුව සෞඛ්‍ය වෛද්‍ය අධිකාරි ක්‍රිෂාන් පේමසිරි මහතා විසින් දැනුවත් කිරිමක්ද මෙහිදි සිදු කෙරිණි.", "URL": "https://sinhala.adaderana.lk/news.php?nid=96799", "Category": null, "Parent URL": null}