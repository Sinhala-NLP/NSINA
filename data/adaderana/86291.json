{"Source": "Adaderana", "Timestamp": "March 25, 2018 10:42 am", "Headline": " සැමියන් නැති ගෙවල්වලට ගිහින් කතුන් රැවටූ යකැදුරා ලිංගික උත්තේජනය බෙහෙත් එක්කම කොටු", "News Content": "මොනරාගල මූලස්ථාන පොලීසියට ලැබුණු පැමිණිල්ලකට අනුව සිදු කළ විමර්ශනයකදී ස්වාමි පුරුෂයන් නොමැති නිවෙස්වලට ගොස් කාන්තාවන් රැවටූ ව්‍යාජ යකදුරෙකු ලෙස පෙනී සිටිමින් ලක්ෂ ගණනක මුදල් වංචා කළ පුද්ගලයකු මොනරාගල පොලීසිය විසින් අත්අඩංගුවට ගෙන ඇත. මෙම සැකකරු විවිධ ශාන්ති කර්ම සහ අණවින කොඩිවිණ යන්ත්‍ර මන්ත්‍ර ආදී ක්‍රියා සිදු කර දෙන බව පවසා ප්‍රදේශ රැකක කාන්තාවන් තනිව සිටින නිවෙස් වෙත ගොස් කාන්තාවන් රවටා ඇති බවට මූලික පොලිස් පරීක්ෂණ වලින් අනාවරණය වී තිබේ. ඊට අමතරව ප්‍රදේශ රැසක පුද්ගලයන් ගෙන් ලක්ෂ ගණනක මුදලක් ද වංචා කර ඇත. මොනරාගල පොලීසිය සිදු කළ මෙම විමර්ශනයෙදී සැකකරු මොනරාගල වැදිකුඹුර ප්‍රදේශයේ දී ඊයේ (24) රාත්‍රි අත්අඩංගුවට ගෙන ඇති අතර සැකකරුට ස්ථිර පදිංචියක් සහිතක කිරීමට අවශ්‍ය ලියකියවිලි පවා නොමැති බව පොලීසිය පවසයි. සැකකරු සන්තකයේ තිබී ලිංගික උත්තේජනය වැඩි කිරීමේ බෙහෙත් ඖෂධ රැසක් සහ යන්ත්‍ර මන්ත්‍රී ගුරුකම් පිළිබඳ පොත් රැසක්ද පොලිස් බාරයට ගෙන ඇත. සැකකරු වයස අවුරුදු හතලිහක පුද්ගලයකු වන අතර මෙම සැකකරු අද (25) මොනරාගල මහේස්ත්‍රාත් අධිකරණයට ඉදිරිපත් කිරීමට නියමිතයි.මොනරාගල පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=86291", "Category": null, "Parent URL": null}