{"Source": "Adaderana", "Timestamp": "February 8, 2013 02:34 pm", "Headline": "ජ්‍යේෂ්ඨ කලා ශිල්පීන්ට දීමනාවක්", "News Content": "වේදිකා නාට්‍ය ශිල්පීන්ට මෙන්ම ජ්‍යේෂ්ඨ කලා ශිල්පීන් උදෙසා රජයේ අනුග්‍රහය යටතේ දීමනාවක් ලබාදීමට වැඩපිළිවෙලක් සකස් කර ඇති බව අග්‍රාමාත්‍ය දි.මු.ජයරත්න මහතා පවසයි. වේදිකා නාට්‍ය ශිල්පීන්ට සහ විවිධ කලා ක්ෂේත්‍රවල උන්නතිය උදෙසා කටයුතු කළ ජ්‍යේෂ්ඨ කලා ශිල්පීන්ට මෙම ප්‍රතිපාදන ලබාදීමට නියමිත බව අගමැතිවරයා සඳහන් කරයි. ජ්‍යේෂ්ඨ මාධ්‍යවේදී ඩී.එෆ්.කාරියකරවන මහතාගේ 91 වන ජන්ම දින සැමරුම සහ ඔහු විසින් රචිත \"ලෝ පුරා චාරිකා\" ග්‍රන්ථය දොරට වැඩීමේ අවස්ථාවට අද (08) පෙරවරුවේ සහභාගී වෙමින් අගමැතිවරයා මේ අදහස් පළ කළේය.", "URL": "https://sinhala.adaderana.lk/news.php?nid=31459", "Category": null, "Parent URL": null}