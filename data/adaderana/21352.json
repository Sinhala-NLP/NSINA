{"Source": "Adaderana", "Timestamp": "January 13, 2012 12:03 pm", "Headline": "මාර්ක්ස් හෙලත්කෙයාර් ඖෂධ හා වෛද්‍ය උපකරණ බෙදාහැරීමේ තවත් මධ්‍යස්ථානයක්", "News Content": "ශී‍්‍ර ලංකාවේ සීඝ‍්‍රයෙන් ප‍්‍රගතිය කරා යන ඹෟෂධ සමාගමක් වන, මාර්ක්ස් හෙල්ත්කෙයාර් සමාගමේ තවත් ඖෂධ හා වෛද්‍ය උපකරණ බෙදාහැරීමේ මධ්‍යස්ථානයක් මධ්‍යම පළාත් සභාවේ ප‍්‍රධාන අමාත්‍ය සරත් ඒකනායක මහතාගේ ප‍්‍රධානත්වයෙන් පසුගියදා මහනුවර නගරයේ දී විවෘත කෙරුණි. ප‍්‍රාදේශීය වශයෙන් රෝහල් හා ඔසුසැල් සඳහා කඩිනමින්, පහසුවෙන් හා ක‍්‍රමවත්ව ඖෂධ හා වෛද්‍ය උපකරණ සැපයීමේ අරමුණෙන් මාර්ක්ස් හෙල්ත්කෙයාර් සමාගම මෑතකදී දියත් කළ දිවයිනේ ප‍්‍රධාන නගරයන් හී බෙදාහැරීමේ මධ්‍යස්ථාන පිහිටුවීමේ වැඩසටහනේ පියවරක් ලෙසින් මෙම මධ්‍යම පළාත් බෙදාහැරීමේ මධ්‍යස්ථානය විවෘත වූ අතර, ඉදිරි මාස කිහිපයේ දී තවත් ප‍්‍රධාන නගර කිහිපයකම මෙවැනි බෙදාහැරීමේ මධ්‍යස්ථාන පිහිටුවීමට ද නියමිතය. \"ශී‍්‍ර ලංකාවේ පළාත් සභා අතර අංක එකේ පළාත් සභාව ලෙසින් මධ්‍යම පළාත් සභාව පත්කිරීමේ වෑයමක යෙදී සිටින අවස්ථාවක, පළාතේ සෞඛ්‍ය තත්ත්වය නැංවීමට දැඩි රුකුළක් වන මාර්ක්ස් හෙල්ත්කෙයාර් සමාගමේ නවතම බෙදාහැරීමේ මධ්‍යස්ථානය අපේ පළාතේ පිහිටුවීම විශේෂත්වයක්. මධ්‍යම පළාතේ රෝහල්වල පහසුකම් වර්ධනය කිරීමට අප වැඩි කැපවීමක් දක්වන්නේ, මධ්‍යම පළාතේ රෝහල්වල සේවය ලබාගන්නේ මෙම පළාතේ ජනතාව පමණක් ම නොවීමෙනුයි. විශේෂයෙන් ම උතුරු හා නැගෙනහිර පළාත්වල පිළිකා හා වකුගඩු ප‍්‍රතිකාර ලැබීමට පැමිණෙන්නේ මධ්‍යම පළාතේ රෝහල්වලටයි. ශී‍්‍ර ලංකාවේ ප‍්‍රමුඛතම ඹෟෂධ සමාගමක් ලෙසින් මාර්ක්ස් සමාගම අද විවෘත කළ මෙම බෙදාහැරීමේ මධ්‍යස්ථානය හේතුවෙන් වැඩි ප‍්‍රබලත්වයක් ඇති ඹෟෂධ කඩිනමින් මධ්‍යම පළාතේ ජනතාවට ලබාගත හැකි වේවී. එමෙන්ම එම සමාගම අපේ පළාතට පැමිණීමේ දෙවන වැදගත්කම සේ මා දකින්නේ සමාගමේ සමාජ සත්කාරක වැඩසටහනක් ලෙසින් වෛද්‍ය වෘත්තිකයන් ට නූතන දැනුම සැපයීමේ වැඩසටහන් මධ්‍යඹ පළාතට වැඩි වැඩියෙන් ලබාගැනීමේ හැකියාවක් ලැබීමයි. එයින් අපේ පළාතේ ජනතාවට ප‍්‍රතිකාරකිරීමේ දී වෛද්‍ය වෘත්තිකයන්ට නව දැනුමක් සමඟ සිදු කල හැකිවීම වැදගත් වූවක් සේ මා දකිනවා\" මධ්‍යම පළාත් ප‍්‍රධාන අමාත්‍ය, සරත් ඒකනායක මහතා පැවසීය. තම සමාගමේ නව බෙදාහැරීමේ මධ්‍යස්ථාන පිහිටුවීමේ ව්‍යාපෘතිය පැහැදිලි කරමින් මාර්ක්ස් හෙලත්කෙයාර් සමාගමේ මානව සම්පත් අධ්‍යක්ෂ, මෛතී‍්‍ර බණ්ඩාරනායක මහතා පැවසුවේ, වසර පහක් තරම් කෙටි කළක් තුළ දී, මාර්ක්ස් හෙල්ත්කෙයාර් සමාගම සීඝ‍්‍ර සාර්ථකත්වයක් හිමිකරගත්තේ, නිරෝගීමත් ශී‍්‍ර ලංකාවක් බිහිකිරීමේ අරමුණෙන් ලොවේ ප‍්‍රමුඛතම ඖෂධ සමාගම්වල නිෂ්පාදන ගෙන්වීමේ වගකීමක් සහිත ඖෂධ ප‍්‍රතිපත්තියෙහි ප‍්‍රතිඵලයක් ලෙසිනි. එමෙන්ම නව මුලෝපායයන් සමඟින් රෝහල් හා ඔසුසැල් සඳහා ඵලදායිතාවකින් යුතුව ඖෂධ සැපයීමේ අවශ්‍යතාව මත මෙතෙක් විවිධ බෙදාහරින්නන් තුළින් සිදුකළ ඖෂධ බෙදාහැරීමේ කාර්යයන් අප විසින්ම සිදුකිරිම ඇරඹුවේ, එම ක්ෂේත‍්‍රයට වැඩි ඵලදායිතාවක් ලබාදීමට බවකි. එමෙන්ම බෙදාහැරීමේ කි‍්‍රයාවලිය සඳහා තම සමාගම නවතම තාක්ෂණය යොදාගන්නා අතර එමගින් ඉතාමත්ම කාර්යක්ෂමසේවාවක් ලබාදීමට හැකි වේ. තවද ඉදිරි සය මස ඇතුළත දී මෙවැනි තවත් ඹෟෂධ බෙදාහරීමේ මධ්‍යස්ථාන කිහිපයක් ම ප‍්‍රධාන නගරයන් හි පිහිටුවීම ට සැලසුම් කර ඇති බවද ඔහු තවදුරටත් පැවසිය. මාර්ක්ස් හෙලත්කෙයාර් සමාගමේ මධ්‍යම පළාත් ඖෂධ හා වෛද්‍ය උපකරණ බෙදාහැරීමේ මධ්‍යස්ථානය විවෘතකිරීමේ අවස්ථාවට, මාර්ක්ස් හෙලත්කෙයාර් සමාගමේ ප‍්‍රධාන විධායක නිලධාරී, සංජය නානායක්කාර, ජෙනරල් හෙල්ත් අංශයේ අධ්‍යක්ෂ, අජිත් ජයතිලක, සැත්කම් හා හෘදරෝග අංශයේ අධ්‍යක්ෂ කි‍්‍රෂ් වීරසිංහ, ජේජීපී ඖෂධ බෙදාහැරීමේ සමාගමේ කළමනාකාර අධ්‍යක්ෂ ජේ.එස්. තිලකසිරි ඇතුළු විශාල පිරිසක් සහභාගි වූහ.", "URL": "https://sinhala.adaderana.lk/news.php?nid=21352", "Category": null, "Parent URL": null}