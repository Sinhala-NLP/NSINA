{"Source": "Adaderana", "Timestamp": "January 11, 2017 01:32 pm", "Headline": "ගොවීන් දුෂ්කරතාවයක", "News Content": "බණ්ඩාරවෙල ප්‍රදේශයේ ගම්මාන කිහිපයක බෝංචි වගාව රෝගයකට ගොදුරු වීම හේතුවෙන් ගොවි ජනතාව දැඩි අසීරුතාවට පත්ව තිබේ. බණ්ඩාරවෙල ප්‍රාදේශීය ලේකම් කොට්ඨාසයේ, අමුණුදෝව ප්‍රදේශයේ ගොවිජනතාව බෝංචි කහවීමේ රෝගය හේතුවෙන් දුෂ්කරතාවට පැමිණ සිටින බව වාර්තා වෙයි. මේ අතර නුවරඑළිය ප්‍රදේශයේ ගොවිජනතාව ද පවතින ශීත කාලගුණ තත්ත්වය හේතුවෙන් දැඩි දුෂ්කරතාවයකට මුහුණ දී සිටියි. ඔවුන් පෙන්වා දෙන්නේ ශීත කාලගුණයත් සමග සිය ගොවිතැන් විනාශ වීමේ අවදානමකට ලක්ව ඇති බවයි.", "URL": "https://sinhala.adaderana.lk/news.php?nid=67984", "Category": null, "Parent URL": null}