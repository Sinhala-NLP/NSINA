{"Source": "Adaderana", "Timestamp": "April 29, 2010 04:29 pm", "Headline": "වැටලීම් වලින් 15ක් අත්අඩංගුවට ", "News Content": "වලාන මධ්‍යම දූෂණ මර්දන ඒකකය මගින් ප්‍රදේශ කිහිපයක සිදුකරන ලද වැටලීම්වලදී සැකකරුවන් 15 දෙනෙකු අත්අඩංගුවට ගෙන තිබේ. පෑලියගොඩ, වැල්ලම්පිටිය, මොරටුමුල්ල, මොරටුව, පිළියන්දල සහ අවිස්සාවේල්ල යන ප්‍රදේශවල ඊයේ දිනයේ දී සිදුකරන ලද වැටලී‍ම්වලදී මොවුන් අත්අඩංගුවට ගෙන ඇති බව පොලිසිය පවසයි. එහිදී නීති විරෝධී මත්පැන් සම්බන්ධ වැටලීම් දහයක් සහ බලපත්‍ර නොමැතිව මත්පැන් විකිණීම් සම්බන්ධ වැටලීම් පහක් ද සිදුකිරීමට වලාන මධ්‍යම දූෂණ මර්දන ඒකකය සමත්ව තිබේ. අදාළ සැකකරුවන් ඒ ඒ ප්‍රදේශයන්හි පොලිස් ස්ථානවලට භාරදීමට පියවර ගෙන ඇති බව ද සඳහන්ය.", "URL": "https://sinhala.adaderana.lk/news.php?nid=8080", "Category": null, "Parent URL": null}