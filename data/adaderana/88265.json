{"Source": "Adaderana", "Timestamp": "April 29, 2018 07:10 pm", "Headline": "බුද්ධ ප්‍රතිමා වහන්සේ නිදහස් කරගැනීමේ දී බදු අය කිරීම ගැන කණගාටු වෙනවා", "News Content": "චීනයෙන් ආධාර ලෙස මෙරටට ලැබුණු බුද්ධ ප්‍රතිමා වහන්සේ නිදහස් කරගැනීමේ දී බදු අය කිරීම කණගාටුවට කරුණක් බව මිහින්තලේ රජමහා විහාරාධිපති පුජ්‍ය වලවාහැංගුණවැවේ ධම්මරතන හිමි පවසයි. උන්වහන්සේ පෙන්වා දෙන්නේ අද(29) දිනයේ අදාළ බුද්ධ ප්‍රතිමා වහන්සේ දිවයිනේ වෙහෙර විහාරස්ථාන වෙත බෙදාදීමට සැලසුම් කර තිබු බවයි. එහෙත් බදු මුදල් ගෙවීමට නොහැකිවීම හේතුවෙන් එම බුද්ධ ප්‍රතිමා රේගුවෙන් නිදහස් කර ගැනීමට නොහැකි වූ බව පුජ්‍ය වලවාහැංගුණවැවේ ධම්මරතන හිමි ප්‍රකාශ කළේය. මේ අතර බුද්ධ ශාසන අමාත්‍යාංශ ලේකම් චන්ද්‍රප්‍රේම ගමගේ මහතාගෙන් විමසීමක් කළ අතර ඔහු සඳහන් කළේ බුද්ධ ශාසන අමාත්‍යාංශයෙන් ලිඛිත ඉල්ලීමක් සිදුකළේ නම් ඒ සඳහා බදු සහනයක් ලබාදීමට හැකියාව පවතින බවය.", "URL": "https://sinhala.adaderana.lk/news.php?nid=88265", "Category": null, "Parent URL": null}