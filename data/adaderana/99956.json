{"Source": "Adaderana", "Timestamp": "November 28, 2018 07:05 pm", "Headline": "සිසුන් එක්ක විභාගය ලියන් ආපු අමුතු අමුත්තෝ", "News Content": "විද්‍යාලයක වාර අවසාන විභාග කටයුතු මැක්කන් වැනි කෘමීන් විශේෂයක් නිසා අඩාළවීමේ කනගාටුදායක පුවතක් ත්‍රිකුණාමලය ප්‍රදේශයෙන් වාර්තා වේ. ත්‍රිකුණාමලය උසස් බාලිකා විද්‍යාලයේ වාර අවසාන විභාග ආරම්භ වූයේ පසුගිය සතියේදීයි. එහෙත් අනපේක්ෂිත අයුරින් මැක්කන් වැනි කෘමීන් විශේෂයක් පාසල් පරිසරය පුරා පැතිරයාම නිසා එම විභාග කටයුතු සියල්ල අඩපණ වී ඇත. කෘමීන් පැතිරීම වැඩි වීමත් සමඟ පසුගිය බදාදා පාසල වසා දමා එහි කෘමිනාශක යෙදිමට අධ්‍යාපන බලධාරීන් කටයුතු කළ අතර විභාග කටයුතු සඳහා අද (28) යළිත් පාසල විවෘත කෙරුණු විට දැකගත හැකි වූයේ කෘමීන් පාසල පුරා තවමත් පැතිර සිටින ආකාරයයි. බළධාරීන් කෘමීන් විනාශකිරීම සඳහා කොපමණ උත්සාහ කළද එය සාර්ථක වූ වි නැත. ඒ අනුව අද දිනයේත් පාසල තුළ වාර අවසාන විභාගය පැවැත්වීමට නොහැකි වූ අතර අසල පාසල් දෙකක සහ පෞද්ගලික උපකාරක පංතියක් තුළ විභාගය පැවැත්වීමට ගුරුවරුන් පියවර ගෙන ඇත.", "URL": "https://sinhala.adaderana.lk/news.php?nid=99956", "Category": null, "Parent URL": null}