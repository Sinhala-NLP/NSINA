{"Source": "Adaderana", "Timestamp": "September 15, 2019 07:09 pm", "Headline": "සුළු පක්ෂ සමඟ සාකච්ඡා අතිශය සාර්ථකයි-සජිත්", "News Content": "එක්සත් ජාතික පෙරමුණේ පක්ෂ නායකයින් සමඟ පැවැත්වූ සාකච්ඡාව අති සාර්ථක බව එක්සත් ජාතික පක්ෂයේ නියෝජ්‍ය නායක අමාත්‍ය සජිත් ප්‍රේමදාස මහතා පවසයි. අදාළ සාකච්ඡාව ඊයේ (14) රාත්‍රියේ පැවැත්වුණේ මුදල් අමාත්‍ය මංගල සමරවීර මහතාගේ කොළඹ පිහිටි නිවසේදීයී. එම සාකච්ඡාවට එක්සත් ජාතික පෙරමුණ නියෝජනය කරන රවුෆ් හකීම්,මනෝ ගනේෂන් ,රිෂාඩ් බදුයුදීන් , පලනි දිගම්බරම් සහ පාඨලී චම්පික රණවක යන මහත්වරුන් එක්ව සිටියේය. ඊට එක්සත් ජාතික පක්ෂය වෙනුවෙන් සහභාගි වූයේ මලික් සමරවික්‍රම ,එරාන් වික්‍රමරත්න සහ මංගල සමරවීර යන මහත්වරුන්. රාත්‍රී 10.30ට පමණ ආරම්භ වූ සාකච්ඡාව පැය එක හමාරක පමණ කාලයක් පැවැති අතර සාකච්ඡාවෙන් පසු සජිත් ප්‍රේමදාස මහතා මාධ්‍ය වෙත අදහස් පල කළේය. මේ අතර අනුරාධපුර ජුම්මා මුස්ලිම් පල්ලියේ නව දහම් පාසල් ගොඩනැගිල්ලට මුල් ගල තැබිම ඉකුත් 13 වැනිදා සිදුකෙරුණේ නිවාස,ඉදිකිරිම් හා සංස්කෘතික කටයුතු අමාත්‍ය සජිත් ප්‍රේමදාස මහතාගේ ප්‍රධානත්වයෙන්. ‍ මේ අතර පුත්තලම දිස්ත්‍රික්කයේ ආනමඩුව,උස්වැව ශ්‍රි රතනපාල මහා විද්‍යාලයට රුපියල් ලක්ෂ 46ක් වටිනා බස් රථයක් ප්‍රදානය කිරිමද සජිත් ප්‍රේමදාස අමාත්‍යවරයා අතින් ඊයේ සිදුකෙරුණි. අනතුරුව අමාත්‍යවරයා , පාලිත රංගේ බණ්ඩාර මන්ත්‍රීවරයා සමඟ වොලි බෝල් ක්‍රීඩාවේ නිරත විය.", "URL": "https://sinhala.adaderana.lk/news.php?nid=119174", "Category": null, "Parent URL": null}