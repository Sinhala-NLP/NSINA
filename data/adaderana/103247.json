{"Source": "Adaderana", "Timestamp": "January 28, 2019 09:59 pm", "Headline": "පෞද්ගලික වෛද්‍ය මධ්‍යස්ථානයක සේවිකාවක් දිවි නසා ගනී", "News Content": "හැටන් නගරයේ ඩන්බාර් විදියේ පෞද්ගලික වෛද්‍ය මධ්‍යස්ථානයක සේවය කළ තරුණියක් ආතතිය සදහා භාවිතා කරන ඖෂධ අධික ලෙස පානය කර මිය ගොස් ඇති බව හැටන් පොලිසිය පැවසිය. මෙසේ මිය ගොස් ඇත්තේ තලවකැලේ වටගොඩ ප්‍රදේශයේ පදිංචි එස්.ශාන්තිනි නැමති 23 හැවිරිදි තරුණියකි. මිය ගිය තරුණිය එම පෞද්ගලික වෛද්‍ය මධ්‍යස්ථානයේ කාලයක් තිස්සේ සේවය කර ඇති බව වාර්තා වේ. ඇය ඊයේ (27) රාත්‍රි 8.30 ට පමණ ආතතිය සදහා භාවිතා කරන වෛද්‍ය මධ්‍යස්ථානයේ තිබු පෙති 90 පමණ පානය කර එ බැව් තම සහෝදරයාට දුරකථනයෙන් දැනුම් දි ඇත. පසු මිය ගිය තරුණියගේ සහෝදරයා විසින් ඒ බව වෛද්‍ය මධ්‍යස්ථානයේ වෛද්‍යවරයාට දැනුම් දිමෙන් පසු ඉතා අසාධ්‍ය තත්ත්වයේ සිටි තරුණියව දික්ඔය මුලික රෝහල වෙත ඇතුලත් කිරිමේ පසු මිය ගොස් ඇත. මිය ගිය තරුණිය එම වෛද්‍ය මධ්‍යස්ථානයේම රැදි සිටිමින් රැකියාවේ නිරතව සිටි අයෙකු බවද සිද්ධිය සම්බන්ධයෙන් පරික්ෂණ පවත්වන හැටන් පොලිසිය පැවසිය. මිය ගිය තරුණියගේ සිරුර දික්ඔය මුලික රෝහලේ තැන්පත් කර ඇති අතර සිරුර සම්බන්ධයෙන් පශ්චාත් මරණ පරික්ෂණය සිදු කිරිමට නියමිතය.", "URL": "https://sinhala.adaderana.lk/news.php?nid=103247", "Category": null, "Parent URL": null}