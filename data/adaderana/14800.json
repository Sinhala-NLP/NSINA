{"Source": "Adaderana", "Timestamp": "March 12, 2011 04:55 pm", "Headline": "කච්චතිව්හි උත්සවයට පැමිණීමේදී ධීවරයින්ට පැනවූ සීමා ඉවතට  ", "News Content": "කච්චතිව් දූපතෙහි පැවැත්වෙන ශාන්ත අන්තෝනි උත්සවය සඳහා තමිල්නාඩු ධීවරයින්ට උත්සවය පැවැත්වෙන දිනට පෙර දිනයෙහි සහභාගි වීම සඳහා ශ්‍රී ලංකා රජය අවසර ලබා දී තිබේ. මෙම උත්සවය පැවැත්වෙන මාර්තු 20 වන දින පෙරවරුවෙහි කච්චතිව් දූපත වෙත පැමිණෙන ලෙස ශ්‍රී ලංකා නාවික හමුදාව විසින් තමිල්නාඩු බැතිමතුන් වෙත දන්වා තිබූ බව ඉන්දීය මාධ්‍ය වාර්තා කරයි. නමුත් මාර්තු 19 වන දින අදාළ උත්සවය සඳහා සහභාගී වීමට අවස්ථාව ලබාදෙන බවට ශ්‍රී ලංකා රජය විසින් සහතික කර ඇති බව ද එම මාධ්‍ය වාර්තා සඳහන් කරයි. කොළඹ, ඉන්දීය තානාපති කාර්යාලය හරහා ශ්‍රී ලංකා රජය සමග කළ සාකච්ඡාවකදී අදාළ අවසරය ලබාදීමට ශ්‍රී ලංකා රජය එකඟතාවය පළකර ඇති බව ද සඳහන්ය.", "URL": "https://sinhala.adaderana.lk/news.php?nid=14800", "Category": null, "Parent URL": null}