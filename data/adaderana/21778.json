{"Source": "Adaderana", "Timestamp": "January 31, 2012 05:03 pm", "Headline": "ජනතාවට ශක්තිය දීම ජනතාවාදී රජයක ප්‍රධාන කාර්යයි", "News Content": "ජනතාවට ශක්තිය ලබාදීම ජනතාවාදී රජයක ප්‍රධාන කාර්යය භාරය යැයි අග්‍රාමාත්‍ය දී.මූ ජයරත්න මහතා පවසයි. වත්මන් රජය ජනතාව සියලු අංශවලින් සන්නද්ධ කිරීම සදහා සංවර්ධන ව්‍යාපෘති රැසක් දියත් කර ඇති බව අග්‍රාමාත්‍යවරයා සදහන් කළේය. ගම්පොළ ජාතික උරුම මධ්‍යස්ථානයේ දී අද(31) පැවති උත්සවයකට එක්වෙමින් දී.මූ ජයරත්න මහතා මෙම අදහස් පළ කළේය. විශ්ව ගම්මානයක් බවට පත්ව ඇති ලෝකයේ දියුණු තාක්ෂණික දැනුම ලබා ගැනීමට ඉංග්‍රීසි දැනුමෙන් සන්නද්ධ වීම ඉතා වැදගත් බව ඔහු එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21778", "Category": null, "Parent URL": null}