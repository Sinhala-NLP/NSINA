{"Source": "Adaderana", "Timestamp": "January 20, 2017 10:55 pm", "Headline": " නුගේගොඩ රැළියට මහින්දගේ පැමිණීම ස්ථීරයි", "News Content": "27 වෙනිදා නුගේගොඩදී පැවැත්වෙන රැළියට තමාගේ සහභාගීත්වය ස්ථීර බව හිටපු ජනාධිපති මහින්ද රාජපක්ෂ මහතා පවසයි.රක්ෂිත බන්ධනාගාරගත කර සිටින ජාතික නිදහස් පෙරමුණේ නායක විමල් වීරවංශ මහතාගේ සුවදුක් විමසීමට පැමිණි අවස්ථාවේදී මාධ්‍යවේදීන් නැගූ ප‍්‍රශ්නවලට පිළිතුරු දෙමින් හිටපු ජනාධිපතිවරයා මේ බව කියා සිටියේය.පූජ්‍ය අතුරලියේ රතන හිමියන් ස්වාධීන වීම සම්බන්ධයෙන් ද මාධ්‍යවේදීන් හිටපු ජනාධිපති මහින්ද රාජපක්ෂ මහතාගෙන් මෙහිදී ප‍්‍රශ්න කළ අතර එහිදී ඔහු කියා සිටියේ රතන හිමියන් ස්වාධීන යැයැ තමන් නොසිතන බවයි.විපක්ෂ ක්‍රියාකාරිකයින් මර්දනය කිරීම ආණ්ඩුවේ දුර්වලතා මකා ගැනීම සඳහා සිදු කරන්නක් බව හිටපු ජනාධිපති මහින්ද රාජපක්ෂ මහතා වැඩිදුරටත් කියා සිටියේය.බන්ධනාගාරගතව සිටින විමල් වීරවංශ මන්ත‍්‍රීවරයාගේ සුවදුක් විමසීමේ අවස්ථාවට ඒකාබද්ධ විපක්ෂයේ නියෝජිතයින් පිරිසක් ද එක්ව සිටියේය. එහිදී පාර්ලිමේන්තු මන්ත‍්‍රී ප‍්‍රසන්න රණතුංග මහතා සඳහන් කළේ 27 වෙනිදා රැළිය ඉතා සාර්ථක එකක් වන බවයි.", "URL": "https://sinhala.adaderana.lk/news.php?nid=68363", "Category": null, "Parent URL": null}