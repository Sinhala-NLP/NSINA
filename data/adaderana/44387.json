{"Source": "Adaderana", "Timestamp": "July 3, 2014 09:54 am", "Headline": "පෙම්වතා ඇතුළු 6ක් පෙම්වතිය දූෂණය කරලා", "News Content": "පෙම්වතිය දුෂණය කළ බව කියන පෙම්වතා ඇතුළු තරුණයින් හය (06) දෙනෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව මුන්දලම පොලීසිය කියයි. අතවරයට ලක්ව ඇත්තේ උඩප්පුව - කොට්ඨාස අංක 06 පදිංචිව සිටින වයස අවුරුදු 17 ක තරුණියකි. ඇය උඩප්පුව ප්‍රදේශයේ කොන්ඩා කපන ස්ථානයක සේවය කළ තරුණයෙකු සමග ප්‍රේම සම්බන්ධතාවයක් පවත්වා ගෙන ගොස් ඇත. මීට මාසයකට පමණ පෙර දිනයකදී මෙම තරුණිය තම පෙම්වතා හමුවීම සඳහා ඔහු සේවය කරන උඩප්පුවේ පිහිටි කොණ්ඩා කපන ස්ථානයට ගොස් තිබේ. එම අවස්ථාවේදී එහි සිටි තම පෙම්වතා සහ තවත් තරුණයින් 05 දෙනෙකු තමන්ව වරින් වර දුෂණය කළ බව අතවරයට මුහුණ දුන් තරුණිය පොලීසිය හමුවේ පවසා ඇත. සැකකාර තරුණයින් මෙතෙක් අත්අඩංගුවට ගෙන නැත. මුන්දලම පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=44387", "Category": null, "Parent URL": null}