{"Source": "Adaderana", "Timestamp": "October 4, 2016 04:51 pm", "Headline": "මෛත්‍රීගේ ප්‍රකාශයකට මහින්ද පාර්ශවයෙන් පිළිතුරක්", "News Content": "ජනාධිපති මෛත්‍රිපාල සිරිසේන මහතා විසින් පොළොන්නරුවේදී ඊයේ සිදුකළ ප්‍රකාශයක් සම්බන්ධයෙන් වන පැහැදිළි කිරීමක් හිටපු ජනපතිගේ මාධ්‍ය ඒකකය විසින් මාධ්‍යයට නිකුත් කර තිබේ.එය පහත පරිදිය.2016 ඔක්තෝබර් 04 වැනිදාමාධ්‍ය නිවේදනයගරු ජනාධිපති මෛත්‍රීපාල සිරිසේන මැතිතුමා පසුගියදා පොලොන්නරුව දිස්ත්‍රික්කයේ සුගලාදේවීගම ජනතා අයිතියට පත් කිරීමේ උත්සවයේදී හිටපු ජනාධිපති මහින්ද රාජපක්‍ෂ මහතා විසින් නෙළුම් පොකුණ ඉදිකිරීම සදහා චන්ද්‍රිකා බණ්ඩාරණායක කුමාරතුංග හිටපු ජනපතිනිය විසින් තැබූ මුල්ගල ඩෝසර් කර ඉවත් කල බව ප්‍රකාශ කරන ලදී. නමුත් නෙළුම් පොකුණ වැඩ ඇරඹීම සදහා හිටපු ජනාධිපති මහින්ද රාජපක්‍ෂ මැතිතුමාගේ අතින් සමරු ඵලකයක් නිරාවරණය කල අතර චන්ද්‍රිකා මැතිනිය විසින් නිරාවරණය කල සමරු ළුලකය අද ද එම ස්ථානයේ ඇත. එම සමරු ඵලක දෙකම නෙළුම් පොකුණ රඟහලට යන එන ඕනෑම අයෙකුට දැකබලා ගත හැකිය. රොහන් වැලිවිටහිටපු ජනාධිපති මහින්ද රාජපක්‍ෂ මැතිතුමාගේ මාධ්‍ය ලේකම්", "URL": "https://sinhala.adaderana.lk/news.php?nid=64720", "Category": null, "Parent URL": null}