{"Source": "Adaderana", "Timestamp": "January 26, 2014 04:59 pm", "Headline": "වඩු කාර්මිකයින් 2ක් විදුලිසැරට බිලි", "News Content": "විදුලිසැර වැදීමෙන් පයාගල, මග්ගොන ප්‍රදේශයේ පුද්ගලයින් දෙදෙනෙකු ජීවිතක්ෂයට පත්ව තිබේ. පොලිස් මාධ්‍ය ප්‍රකාශ කාර්යාලය සඳහන් කළේ නිවසක් අලුත් වැඩියා කරමින් සිටියදී මෙම පුද්ගලයින් දෙදෙනාට විදුලි සැර වැදී ඇති බවයි. ඔවුන් දෙදෙනා කළුතර නාගොඩ රෝහලට ඇතුළත් කිරිමෙන් අනතුරුව මියගොස් තිබේ. අනතුරෙන් මියගොස් ඇත්තේ වඩු කාර්මිකයෝ දෙදෙනෙකු බව පොලිසිය සඳහන් කළේය. පයාගල පොලිසිය සිද්ධිය සම්බන්ධයෙන් වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=40663", "Category": null, "Parent URL": null}