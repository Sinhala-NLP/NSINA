{"Source": "Adaderana", "Timestamp": "October 20, 2012 01:01 pm", "Headline": " වැන්දඹු පුරුෂ අනත්දරු විශ‍්‍රාම වැටුප් ක‍්‍රමයට බැඳීම දෙසැ. 31 අවසන්", "News Content": "වැන්දඹු පුරුෂ අනත්දරු විශ‍්‍රාම වැටුප් ක‍්‍රමයට මේවන විටත් ඇතුළත් නොවූ රාජ්‍ය සේවයේ නිලධාරිණියන් ලබන දෙසැම්බර් 31 වන දිනට පෙර ඊට ඇතුළත් වන ලෙස විශ්‍රාම වැටුප් දෙපාර්තමේන්තුව ඉල්ලීමක් කරයි. 1983 වර්ෂයේ අගෝස්තු මස පළමුවන දින වන විට රාජ්‍ය සේවයේ සිටි කාන්තා නිලධාරිණියන්ට මෙයට එක් විය හැකි බව එම දෙපාර්තමේන්තුවේ අධ්‍යක්ෂ ජනරාල් එන්. අබේවික‍්‍රම මහත්මිය පැවසුවාය. මෙය ගැසට් නිවේදනයක් මගින් දැනුම්දී ඇති බවත් එය යළි දීර්ඝ කිරීමට බලාපොරොත්තු නොවන බව ද ඇය සඳහන් කළාය. එසේම අදාළ කාලසීමාව වන විට රාජ්‍ය සේවයේ ස්ථීර පත්වීම් ලබා සිටියදී මිය ගිය කාන්තාවක් වෙනුවෙන් ඇයගේ ස්වාමි පුරුෂයාට‍ ද මේ සඳහා ඉල්ලුම් කළ හැකි බව අබේව්‍ක්‍රම මහත්මිය කියා සිටියාය.", "URL": "https://sinhala.adaderana.lk/news.php?nid=28457", "Category": null, "Parent URL": null}