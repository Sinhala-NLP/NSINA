{"Source": "Adaderana", "Timestamp": "January 8, 2018 12:21 pm", "Headline": "   මේ ආණ්ඩුවේ සංවර්ධනය ගැන මම ආඩම්බර වෙනවා - චන්ද්‍රිකා කියයි ", "News Content": "අධික ණය මුදලක් ගෙවීමට තිබියදීත් පසුගිය වසර තුන තුළ වත්මන් ආණ්ඩුව විසින් සිදු කළ සංවර්ධනය පිළිබඳ තමන් ආඩම්බරයට පත් වන බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි. ගම්පහ, අත්තනගල්ල ප්‍රදේශයේ පැවැති ජන හමුවක් අමතමින් හිටපු ජනාධිපතිවරිය මෙම අදහස් පළ කළේය. මේ අතර මහ බැංකු බැඳුම්කර කොමිසමේ වාර්තාව දේශපාලනික උවමනාවක් මත ඉදිරිපත් කළ වාර්තාවක් නොවන බව එක්සත් ජනතා නිදහස් සන්ධාන මහ ලේකම් මහින්ද අමරවීර මහතා පවසයි. අම්බලන්තොට මිද්දෙනිය ප්‍රදේශයේදී මාධ්‍ය වෙත අදහස් දක්වමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=82671", "Category": null, "Parent URL": null}