{"Source": "Adaderana", "Timestamp": "April 20, 2016 01:40 pm", "Headline": "අකුරැස්සෙ සභාපතිගේ නඩුවට දින නියමයි!", "News Content": "ළමා අපචාර චෝදනාවකට අදාළව අකුරැස්ස ප්‍රාදේශිය සභාවේ හිටපු සභාපති සාරුව ලියනගේ සුනිල් නැමැත්තාට එරෙහි නඩුව විභාග කිරීමට කොළඹ මහාධිකරණය දින නියම කර තිබේ.අදාළ නඩුව අද(20) කැඳවූ අවස්ථාවේදී හිටපු ප්‍රාදේශිය සභා සභාපතිවරයා කොළඹ මහාධිකරණය හමුවේ පෙනී සිටි බව අද දෙරණ අධිකරණ වාර්තාකරු සඳහන් කළේය.සිද්ධියට අදාළ විඩියෝ සාක්ෂි කැඳවීම අවශ්‍ය බව එහිදී රජයේ නිතීඥවරයා අධිකරණය හමුවේ ප්‍රකාශ කර තිබේ.එම ඉල්ලීම පිළිගත් කොළඹ මහාධිකරණ විනිසුරු මනිලාල් වෛද්‍යතිලක මහතා සිද්ධියට අදාළ සාක්ෂිකරුවන්ට අධිකරණය හමුවේ පෙනී සිටින ලෙස දන්වා සිතාසි නිකුත් කිරීමට පියවර ගෙන ඇති බව සඳහන්ය.ඒ අනුව අදාළ නඩුව සැප්තැම්බර් මස 23 වනදා විභාගයට ගැනීමටයි මහාධිකරණ විනිසුරුවරයා නියෝග කර ඇත.", "URL": "https://sinhala.adaderana.lk/news.php?nid=59360", "Category": null, "Parent URL": null}