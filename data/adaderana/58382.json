{"Source": "Adaderana", "Timestamp": "March 19, 2016 03:26 pm", "Headline": "පැරිස් ප්‍රහාරයට සම්බන්ධ 1ක් අත්අඩංගුවට", "News Content": "ප්‍රංශයේ පැරිස් නගරයට එල්ල වූ ත්‍රස්ථ ප්‍රහාරයට සම්බන්ධ සැකකරුවෙකු බෙල්ජියමේ බ්‍රසල්ස් හිදී අත්අඩංගුවට ගෙන තිබේ.ඔහු සමඟ තවත් පුද්ගලයෙකුද අත්අඩංගුවට ගෙන ඇති බව සඳහන්ය.බ්‍රසල්ස් නගරයේ ක්‍රියාත්මක කළ ත්‍රස්ථ මර්දන මෙහෙයුමකදී මොවුන් අත්අඩංගුවට ගෙන ඇති බව එරට ආරක්ෂක අංශ පවසයි.සලා අබ්දස්සලාම් නැමැත්තෙකු සහ මොනීර් අහමඩ් අලාජ් නැමැත්තෙකු අත්අඩංගුවට ගෙන ඇති බව සඳහන්ය.අත්අඩංගුවට ගැනීමට සිදුකළ මෙහෙයුමේදී එක් සැකකරුවෙකු තුවාල ලබා ඇති බව ද වාර්තා වෙයි.අබ්දස්සලාම් ජිහාඩ් සංවිධානයට සම්බන්ධව කටයුතු කළ යුරෝපයේ ත්‍රස්ථ සංවිධාන ලැයිස්තුවේ ප්‍රමුඛ පුද්ගලයෙකු බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=58382", "Category": null, "Parent URL": null}