{"Source": "Adaderana", "Timestamp": "January 1, 2019 05:15 pm", "Headline": "විනාඩි 25 කින් ධාන්‍ය පොගවන උපකරණයක්", "News Content": "ධාන්‍ය වර්ග තම්බා ගැනීම සඳහා පැය 16ක පමණ කාලයක් ජලයේ ධාන්‍ය වර්ග පෙඟවීම කින් තොරව විනාඩි 20ක විනාඩි 25ක පමණ කාලයකින් එම ධාන්යි වර්ග පොගවා ගැනීමේ අපූරු උපකරණයක් නිපදවීම සඳහා නව නිර්මාණකරුවෙකු වන ගල්කිරියාගම ප්‍රදේශයේ පදිංචි වයි.එල්.චන්දන සේනානායක මහතා සමත්ව සිටියි. ජයවර්ධනපුර විශ්වවිද්‍යාලයේ උපාධිධාරියෙකු වු චන්දන සේනානායක මහතා මීට පෙර ද නව නිපැයුම් රැසක් දායාද කළ රජරට නව නිපැයුම්කරුවෙකි. ඔහු මෙවර ගෘහස්ථව සහ ව්‍යාපාරික ව පාවිච්චි කිරීමට හැකියි ඉතා සරල උපකරණයක් මඟින් මෙම ධාධ්‍ය වර්ග පෙඟවීමේ උපකරණයක් නිෂ්පාදනය කොට තිබේ. චන්දන සේනානායක මහතා කියා සිටින්නේ කඩල, මුංඇට ,කව්පි, අටුකොස් ,ආදී ඕනෑම වියලි තද ධාන්‍යයක් ආහාරයක් බවට සූදානම් කර ගැනීම සඳහා පැය 16 ක පමණ කාලයක් වතුරේ දමා පොඟවා ගැනීමට අවැසි නිසා බොහෝ දෙනෙකු ධාන්‍ය ආහාර ගැනීම අඩුවී තිබෙන බවය. මේ හේතුව නිසා තමන් විනාඩි 25 කදී ධාන්යහ වර්ග පොවා ගැනීමට හැකිවන පරිදි ඉතා සරල උපකරණයක් සොයා ගත් බව ය. මෙම උපකරණය ගෘහස්ත සහ ව්‍යාපාරික ව ඕනෑම ප්‍රමාණයකට නිෂ්පාදනය කිරීමට හැකි බවත් ඔහු පෙන්වා දෙන අතර නව නිපැයුම්කරුවන්ට දිරිය ලබා දෙන්නේ නම් මීට වඩා ශක්තිමත්ව නිර්මාණ නව සොයාගැනීම් සිදුකල හැකි බවය. මෙම උපකරණය රුපියල් 2500 ක පමණ මුදලකට අලෙවි කළ හැකි බවත් සඳහන් කළේය. එමඟින් නිවසක ධාන්‍ය වර්ග තම්බා ගැනීම සඳහා වැයවෙන අතිවිශාල කාලය ඉතිරි වෙන බවත් ඒ සඳහා බොහෝ දෙනෙකු ආප්ප සෝඩා වැනි ද්‍රව්‍ය යොදා ගැනීමට දරන උත්සාහය නවතා ගත හැකි බව බව සඳහන් කළේය. විනාඩි 20ත් 25ත් අතර කාලයක් තුළදී මෙම උපකරණය මඟින් කිසිදු වියදමකින් තොරව සිදුකිරීම හැකි බව හෙතෙම කියයි. මෙම නව උපකරණ සඳහා කිසිදු වියදමකින් තොරව උණු වතුර හෝ ඇල් වතුර භාවිතයෙන් තමන්ට කැමැති ආකාරයෙන් විනාඩි 20 කදී කිසිදු වැය වීමකින් තොරව මෙය සිදු කළ හැකි බව ඔහු පෙන්වා දෙන්නේ ය. නව නිර්මාණ කරු චන්දන සේනානායක මහතා ගල්ගොඩවත්ත ගල්කිරියාගම යන ලිපිනයේ පදිංචිව සිටින අයෙකි. මෙම නිර්මාණය මෙම නව නිපැයුම සඳහා ඔහුට අතහිත දෙන්නේ නම් දිවයිනේ සෑම නිවසකටම අත්‍යාවශ්‍ය උපකරණයක් ලෙස නිපදවා එක් උපකරණයක් රුපියල් 2500ක වැනි මුදලකට අලෙවි කළ හැකි බව හෙතෙම පෙන්වා දෙන්නේය.", "URL": "https://sinhala.adaderana.lk/news.php?nid=101645", "Category": null, "Parent URL": null}