{"Source": "Adaderana", "Timestamp": "December 8, 2018 04:05 pm", "Headline": "මිනිසත්කම පෙරදැරි කරගනිමින් මනුසත් දෙරණ කිලිනොච්චියට ", "News Content": "සියල්ලට ප්‍රථම මිනිසත්කම පෙරදැරි කරගනිමින් ක්‍රියාත්මක වන මනුසත් දෙරණ ජාතික ක්‍රියාන්විතයේ 38 වන අදියර අද (08) කිලිනොච්චි තම්පිරාසා විද්‍යාලය කේන්ද්‍ර කරගනිමින් පැවැත් වේ. කන්දවාලෙයි , තම්පිරාසා විද්‍යාලයේදී මනුසත් දෙරණ 38වෙනි ක්‍රියාන්විතය යටතේ වකුගඩු රෝගය හදුනාගැනීම සඳහා වන වෛද්‍ය සායනය අද උදෑසන 9ට ආරම්භ කෙරුණේය. ප්‍රදේශවාසීන් බොහෝදෙනකු වෛද්‍ය සායනය සඳහා පැමිණ සිටි අතර මෙහිදී වකුගඩු රෝගය පිළිබඳව අවධානමක් ඇත්දැයි පරීක්ෂා කිරීම සිදු කෙරුණි. මෙවර වෛද්‍ය සායනයේ පරීක්ෂණ කටයුතු සඳහා කිලිනොච්චි ආරක්ෂක සේනා මූලස්ථානය සහ අක්ෂිදාන සංගමයද අද දිනයේ මනුසත් දෙරණ සමඟ අත්වැල් බැඳගත්තේය.", "URL": "https://sinhala.adaderana.lk/news.php?nid=100457", "Category": null, "Parent URL": null}