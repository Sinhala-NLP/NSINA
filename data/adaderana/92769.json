{"Source": "Adaderana", "Timestamp": "July 18, 2018 01:08 pm", "Headline": "දේශ සීමාවට පැමිනි සරණාගතයින් යළි පලවා හරී", "News Content": "සිරියානු සරණාගතයින් පිරිසක් සිරියා - ඊශ්‍රායල් දේශ සීමාවට පලාවිත් ඇති බව විදෙස් මාධ්‍ය වාර්තා කරයි. කෙසේ නමුත් ඔවුන් යළි පලවා හැරීමට ඊශ්‍රායල් හමුදා කටයුතු කරමින් සිටින බව වාර්තා වේ. සිරියාවේ පවතින යුද වාතාවරණය හේතුවෙන් එරට වැසියන් පිරිසක් සිරියා ඊශ්‍රායල් දේශ සීමාවට පලාවිත් ඇත. එම සරණාගත පිරිසට දේශ සීමාවෙන් ඉවත් වන ලෙස ඊශ්‍රායල් හමුදා දැනුම් දී ඇති බව විදෙස් වාර්තා සඳහන් කරන්නේය. කිසියම් අයහපත් සිදුවීමකට පෙර දේශ සීමාවෙන් ඉවත්වන ලෙස ඊශ්‍රායල් හමුදා ඔවුන්ට අනතුරු අඟවා ඇති බවත් සඳහන් විය. මේ හේතුවෙන් සරණාගත පිරිස දේශ සීමාවෙන් මීටර් දෙසීයක් පමණ එපිටින් රැඳී සිටින බවද විදෙස් වාර්තා වල දැක්වෙනවා. සිරියාවේ පවතින යුධ වාතාවරණය හේතුවෙන් මීට පෙර එරට සරණාගත පිරිස් සිරියා - ජෝර්දාන් දේශ සීමාවට පලාගොස් තිබුණි.", "URL": "https://sinhala.adaderana.lk/news.php?nid=92769", "Category": null, "Parent URL": null}