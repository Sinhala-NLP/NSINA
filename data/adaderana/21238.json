{"Source": "Adaderana", "Timestamp": "January 8, 2012 09:55 am", "Headline": "  වෙබ් අඩවි 18 ක් ගැන තීරණයක් නෑ", "News Content": "මෙතෙක් ලියාපදිංචි කර නොතිබු වෙබ් අඩවි 41ක් ලියාපදිංචි කිරීමට පියවර ගෙන ඇති බව ජනමාධ්‍ය අමාත්‍යාංශය පවසයි. ශ්‍රේෂ්ඨාධිකරණ නියෝගයක් මත මෙරට ක්‍රියාත්මක වෙබ් අඩවි විධිමත් ලියාපදිංචි කිරීමකට ලක් කිරීමේ වැඩපිළිවෙළක් ජනමාධ්‍ය අමාත්‍යාංශය මගින් ආරම්භ කර තිබුණි. ඒ අනුව වෙබ් අඩවි 62ක් ලියාපදිංචිය සඳහා ඉල්ලුම් කර ඇති බව අමාත්‍යාංශ ලේකම් ඩබ්ලිව්.බි.ගනේගල මහතා සඳහන් කළේය. එයින් වෙබ් අඩවි 18ක් පිළිබඳ මෙතෙක් තීරණයක් ගෙන නොමැති බව ඔහු කියා සිටියේය. ඉදිරියේ දී අදාළ වෙබ් අඩවි පිළිබඳ තොරතුරු අනාවරණය කිරීමට නියමිත බවද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21238", "Category": null, "Parent URL": null}