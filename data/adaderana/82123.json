{"Source": "Adaderana", "Timestamp": "December 27, 2017 06:51 am", "Headline": "‍ප්‍රදේශ කිහිපයක අද තැපැල් උද්ඝෝෂණයක් ", "News Content": "තැපැල් දෙපාර්තමේන්තුවේ සියලුම ඒකාබද්ධ වෘත්තීය සමිති, අද දින දිවයිනේ ප්‍රදේශ කිහිපයක දහවල් 12.00ට උද්ඝෝෂණ සිදුකරන බව ඒකාබද්ධ තැපැල් වෘත්තීය සමිති පෙරමුණ පවසයි. එහි සම කැඳවුම්කරු එච්.කේ.කාරියවසම් මහතා පැවසුවේ යාපනය, මඩකලපුව, ත්‍රිකුණාමලය, පොලොන්නරුව, අනුරාධපුරය, මහනුවර, මාතලේ , කෑගල්ල, කුරුණෑගල, ගම්පහ, ගාල්ල, බදුල්ල යන ස්ථාන වල අදාළ උද්ඝෝණය පවත්වන බවයි. මේ වන විට තැපැල් දෙපාර්තමේන්තුවේ සේවක ගැටලු රැසක් සඳහා විසදුම් ලැබී නොමැති වීම හේතුවෙන් මෙම උද්ඝෝෂණ පවත්වන බව ඔහු පැවසීය.", "URL": "https://sinhala.adaderana.lk/news.php?nid=82123", "Category": null, "Parent URL": null}