{"Source": "Adaderana", "Timestamp": "January 26, 2014 02:04 pm", "Headline": "දිවයිනපුරා රෝහල්වල වර්ජනයක්", "News Content": "පරිපූරක වෛද්‍ය සේවා වෘත්තිය සමිති ඒකාද්ධ බලමණ්ඩලය වැඩ වර්ජනයක නිරත වීමට තීරණය කර තිබේ. නිවේදනයක් නිකුත් කරමින් එම බලමණ්ඩලය පෙන්වාදෙන්නේ ඉදිරි සතියේ සිට දිවයින පුරා සියලු රෝහල් වල මෙම වැඩ වර්ජනය ක්‍රියාත්මක කරන බවයි. උසස් විම් ලබා නොදීම ඇතුළු ඉල්ලීම් කිහිපයක් මූලික කරගනිමින් මෙම වැඩ වර්ජනය ක්‍රියාත්මක කරන බව පරිපූරක වෛද්‍ය සේවා වෘත්තිය සමිති ඒකාද්ධ බලමණ්ඩලය පවසයි. වෛද්‍ය පර්යේෂණාගාර තාක්ෂණ විද්‍යාඥයින්, ඖෂධවේදීන්, විකිරණ ශිල්පීන්, භෞත චිකිත්සක නිලධාරින් සහ වෘත්තිය චිකිත්සක නිලධාරින් මෙම වැඩ වර්ජනය සඳහා සහභාගි වීමට නියමිතය.", "URL": "https://sinhala.adaderana.lk/news.php?nid=40657", "Category": null, "Parent URL": null}