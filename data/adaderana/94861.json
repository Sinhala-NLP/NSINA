{"Source": "Adaderana", "Timestamp": "August 22, 2018 10:18 pm", "Headline": "යතුරුපැදියක් දුම්රියේ ගැටී 2ක් මරුට", "News Content": "යාපනය,චාවකච්චේරි,සංගතානෙයි ප්‍රදේශයේදී අද(22) සවස 7.00 ට පමණ සිදුවු දුම්රිය අනතුරකින් තරුණයින් දෙදෙනෙකු ජිවිතක්ෂයට පත්ව ඇති බව යාපනය චාවකච්චේරි පොලීසිය පවසයි. චාවකච්චේරි පොලීසිය පැවසූවේ යාපනය සිට කොළඹ බලා ධාවනය වු රාත්‍රි දුම්රියේ යතුරුපැදියක් ගැටීමෙන් අනතුර සිදුව ඇති බවයි. අනාරක්ෂිත දුම්රිය හරස් මාර්ගයක් හරහා යතුරුපැදිය ගමන් කිරීමට යාමේදී යතුරුපැදිය දුම්රියේ ගැටී ඇති බවද පොලීසිය සඳහන් කළේය. අනතුරින් වයස අවුරුදු 22 ක් වු මාර්කන්ඩි සුලක්ෂන් නමැති තරුණයෙකු හා වයස අවුරුදු 23 ක් වු මහාදේවන් සුජීවන් නමැති තරුණයෙකු ජිවිතක්ෂයට පත්ව ඇති බව වාර්තා වෙයි. පොලීසිය පැවසූවේ අනතුරින් අදාළ තරුණයින්ගේ ශරීරය කොටස් කිහිපයකට වෙන්වි ඇති අතර, අදාළ ස්ථානයේදී තරුණයින් ජිවිතක්ෂයට පත්ව ඇති බවයි. මළ සිරුර යාපනය චාවකච්චේරි රෝහලේ තැන්පත් කොට ඇති අතර, සිද්ධිය සම්බන්ධයෙන් චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94861", "Category": null, "Parent URL": null}