{"Source": "Adaderana", "Timestamp": "September 7, 2017 06:36 pm", "Headline": "ජ්‍යෙෂ්ඨ ගායක ගායිකාවන් ට විශ්‍රාම දීමනා ප්‍රදානය කරයි", "News Content": "වයස අවුරුදු 65ට වැඩි ජ්‍යෙෂ්ඨ ගායන ශිල්පීන් හා ශිල්පිණියන් සඳහා විශ්‍රාම දීමනා ප්‍රදානය කිරීම ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් සිදුවිය.ජනාධිපති කාර්යාලයේදී ඊයේ (6) පස්වරුවේ ඔවුන් හට අදාළ චෙක් පත් හා සහතික පත් ප්‍රදානය කිරීම සිදුකළ බව ජනාධිපති මාධ්‍ය අංශය සඳහන් කළේය.ශ්‍රී ලංකා ගායක ගායිකා සංගමය විසින් සංවිධානය කර තිබූ මෙම වැඩසටහන සඳහා විශ්‍රාම ලාභීන් 40 දෙනෙකු සහභාගී වී ඇත.පසුගිය වසර දෙක තුළ කලාකරුවන්ගේ රෝගී තත්වයන්, අභාවයන් ඇතුළු සියලු අවස්ථාවල රජයේ දායකත්වය ලබාදී ඇති බව එහිදී ජනාධිපතිවරයා පවසා තිබේ.කලාකරුවන්ගේ සැඳෑ සමය යහපත්ව ගත කිරීම වෙනුවෙන් ගතයුතු සියලු පියවර ගැනීමට ද වත්මන් රජය පසුබට නෙවන බවද එම අවස්ථාවට එක්වෙමින් ජනාධිපතිවරයා ප්‍රකාශ කර ඇත.", "URL": "https://sinhala.adaderana.lk/news.php?nid=77258", "Category": null, "Parent URL": null}