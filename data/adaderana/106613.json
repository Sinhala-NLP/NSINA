{"Source": "Adaderana", "Timestamp": "March 23, 2019 12:46 pm", "Headline": "මත්ද්‍රව්‍ය සඳහා ඇබ්බැහි වූවන් පිළිබඳ සංගණනයට සියල්ල සූදානම්", "News Content": "මෙරට මත්ද්‍රව්‍ය වලට ඇබ්බැහි වුවන් පිළිබඳ සංගණනයක් සිදු කිරීමට සියළු කටයුතු සූදානම් කර ඇති බව මත්‍ද්‍රව්‍ය නිවාරණය පිළිබඳ ජනාධිපති කාර්ය සාධක බලකාය පවසා සිටියි. එහි අධ්‍යක්ෂ වෛද්‍ය සමන්ත කුමාර කිතලාවරච්චි මහතා‍ සඳහන් කළේ මෙම සංගණනය අප්‍රේල් මස 01 සිට 10 වනදා දක්වා දීප ව්‍යාප්ත මට්ටමින් සිදු කිරීමට නියමිත බවය. සංගණනය සාර්ථක කර ගැනීම සඳහා මත් ද්‍රව්‍ය වලට ඇබ්බැහි වූවන් පිළිබඳ නිවැරදි තොරතුරු ලබා දෙන ලෙස ජනතාවගෙන් ඉල්ලා සිටින බව වෛද්‍ය සමන්ත කුමාර කිතලවාරච්චි මහතා සඳහන් කළේය.", "URL": "https://sinhala.adaderana.lk/news.php?nid=106613", "Category": null, "Parent URL": null}