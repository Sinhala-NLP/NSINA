{"Source": "Adaderana", "Timestamp": "November 17, 2017 08:28 am", "Headline": "නීති විරෝධී ගිනි අවියක් සමඟ හමුදා සෙබලා පොලිස් දැලේ", "News Content": "පිටිගල, කැටන්දොල ප්‍රදේශයේදී නීති විරෝධි ගිනි අවියක් සමඟ පුද්ගලයෙකු අත්අඩංගුවට ගෙන තිබේ. පිටිගල පොලිස් ස්ථානයේ නිළධාරින්ට ලද තොරතුරක් මත සිදු කළ වැටලිමකදී අදාල සැකකරු අත්අඩංගුවට ගත් බව පොලිස් මූලස්ථානය සඳහන් කළේය. එහිදි සැකකරු සතුව තිබී බෝර 12 වර්ගයේ ගිනි අවියක් සහ එම උණ්ඩ 03ක් පොලිසිය විසින් සොයාගෙන තිබේ. අත්අඩංගුවට ගත් සැකකරු පිටිගල, ගොඩාමුණ ප්‍රදේශයේ පදිංචි 31 හැවිරිදි යුධ හමුදා සෙබලෙකු බව පොලිසිය පැවසීය. සැකකරු ඇල්පිටිය මහේස්ත්‍රාත් අධිකරණයට ඉදිරිපත් කිරිමෙන් පසු රුපියල් 15,000ක දඩයක් නියමකර ඇති අතර පිටිගල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80036", "Category": null, "Parent URL": null}