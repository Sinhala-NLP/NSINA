{"Source": "Adaderana", "Timestamp": "August 23, 2016 09:24 am", "Headline": "ගින්නෙන් බල‍ංගොඩ අක්කර 4ක් විනාශයි", "News Content": "බලංගොඩ, කිරිමැටිතැන්න කැළෑ රක්ෂිතයේ හටගත් ගින්නකින් එම රක්ෂිතයේ අක්කර හතරක භූමි ප්‍රදේශයක් විනාශ වී තිබේ.පොලීසිය සහ ප්‍රදේශවාසීන් එක්ව ගින්න මැඩපවත්වා ඇති බව පොලිස් මූලස්ථානය සඳහන් කළේය.ගින්නෙන් කිසිදු ජීවිත හානියක් සිදුව නොමැති බව පොලීසිය පැවසුවේය.කෙසේවෙතත් ගින්න ඇතිවීමට හේතුව මෙතෙක් අනාවරණය වී නොමැති අතර බලංගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63367", "Category": null, "Parent URL": null}