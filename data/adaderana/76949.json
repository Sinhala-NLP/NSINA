{"Source": "Adaderana", "Timestamp": "August 31, 2017 04:26 pm", "Headline": "මුහුදේ ගිලුණු ඉන්ධීය ධීවරයන් 4ක් බේරයි", "News Content": "ධීවර බෝට්ටුවක් අනතුරට ලක්ව ඉන්දීය ධීවරයින් 4 දෙනෙකු මුහුදේ ගිලෙමින් සිටියදී ඔවුන්ගේ දිවි බේරා ගැනීමට අද(31) අළුයම නාවික හමුදාව ක්‍රියා කර ඇත.උතුරු නාවික නිළධාරීන් පැවසූවේ මුර සංචාරක රාජකාරියේ යෙදී සිටියදී වේග ප්‍රහාරක යාත්‍රාවක් මගින් අනලතිව් දූපතට බස්නාහිර දෙසින් අනතුරට පත්ව ගිලෙමින් තිබූ ඉන්දීය ට්‍රෝලර් යාත්‍රාව සහ ධීවරයින් පිරිස බේරා‍‍ගත් බවයි.නාවික නිළධාරීන් මුදවා ගත් ධීවරයන්ට අවශ්‍ය ප්‍රථමාධාර, ආහාර සහ පානීය ජලය ලබා දී, කන්කසන්තුරය නාවික කදවුර ‍වෙත රැගෙන ඒමට කටයුතු කොට ඇත.බේරා ගත් ධීවරයින් නැවත ඉන්දියාව වෙත යැවීම සඳහා අවශ්‍ය කටයුතු සිදුකරන බවද නාවික හමුදාව පවසයි.", "URL": "https://sinhala.adaderana.lk/news.php?nid=76949", "Category": null, "Parent URL": null}