{"Source": "Adaderana", "Timestamp": "March 13, 2019 12:23 pm", "Headline": "ඩොමිනික් තීම් සුපිරි 16 අතරට", "News Content": "ඉන්දියන් වේලස් විවෘත ටෙනිස් තරගාවලියේ සුපිරි 16 දෙනාගේ වටය සඳහා සුදුසුකම් ලබා ගැනීමට ඔස්ට්‍රේලියාවේ ඩොමිනික් තීම් සමත් වුණි. ඒ ප්‍රංශයේ ගිල්ස් සිමෝන් පරාජයට පත් කරමිනි. තරගයේ පළමු වටයේ සිටම ඩොමිනික් තීම්ගේ ප්‍රබල අභියෝගයකට ලක් වීමට ගිල්ස් සිමෝන්ට සිදු වුණි. ඒ අනුව තරගය ලකුණු 6ට 3ක් ලෙස ජය ගත්තේ ඩොමිනික් තීම් විසිනි. අනතුරුව ආරම්භ වු තරගයේ දෙවන වටයද ඉතා පහසුවෙන් ජය ගැනීමට ඩොමිනික් තීම් සමත් වුණි. ඒ අනුව තරගය තරග වට 2ට 0ක් ලෙස ජය ගත් ඩොමිනික් තීම් සුපිරි 16 දෙනාගේ වටය සඳහා සුදුසුකම් ලබා ගත්තේය. ඩොමිනික් තීම් ලෝක ටෙනිස් ‍ශ්‍රේණීගත කිරීමේ සටහනේ 8 වන ස්ථානයේ පසු වන අතර ඔහු හමුවේ පරාජය වු ගිල්ස් සිමෝන් ට එම ශ්‍රේණිගත කිරීමේ සටහනේ පසු වන්නේ 29 වන ස්ථානයේ ය.", "URL": "https://sinhala.adaderana.lk/news.php?nid=105980", "Category": null, "Parent URL": null}