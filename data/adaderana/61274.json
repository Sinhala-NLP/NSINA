{"Source": "Adaderana", "Timestamp": "June 20, 2016 02:34 pm", "Headline": "මුද්‍රණාලයාධිපති විශ්‍රාම යන්න අවසර ඉල්ලයි", "News Content": "රජයේ මුද්‍රණාලයාධිපති ගාමිණි ෆොන්සේකා මහතා කලින් විශ්‍රාමයාම සඳහා අවසර ඉල්ලා ලිපියක් යොමු කර ඇති බව පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍ය කරුණාරත්න පරණවිතාන මහතා පවසයි.පෞද්ගලික හේතුවක් මත ගාමිණි ෆොන්සේකා මහතා විශ්‍රාමයාමට තීරණය කර ඇති බව නියෝජ්‍ය අමාත්‍යවරයා සඳහන් කළේය.රජයේ මුද්‍රණාලයාධිපතිගේ පත්වීම රාජ්‍ය සේවා කොමිසමේ පත්වීමක් බැවින් ඒ පිළිබඳව එම කොමිසම දැනුවත් කිරීමට අවශ්‍ය උපදෙස් ජනමාධ්‍ය අමාත්‍ය ගයන්ත කරුණාතිලක මහතා විසින් ලබාදී තිබේ.ඒ අනුව රාජ්‍ය සේවා කොමිසමේ උපදෙස් මත ඉදිරි කටයුතු සිදු කරන බව නියෝජ්‍ය අමාත්‍ය කරුණාරත්න පරණවිතාන මහතා සඳහන් කළේය.", "URL": "https://sinhala.adaderana.lk/news.php?nid=61274", "Category": null, "Parent URL": null}