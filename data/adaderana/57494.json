{"Source": "Adaderana", "Timestamp": "February 22, 2016 04:02 pm", "Headline": "බෑවුමකට ඇදවැටී පුද්ගලයෙකු මරුට", "News Content": "ගිනිගත්හේන බණ්ඩාරනායක මාවතේ පිහිටි බෑවුමකට ඇදවැටී පුද්ගලයෙකු මියගොස් තිබේ.ගිනිගත්හේන පොලීසියට අද(22) පෙරවරුවේ ලද තොරතුරක් මත සිදු කළ සොදිසියකදී මළ සිරුර සොයාගත් බව පොලීසිය පැවසුවේය.අදාළ පුද්ගලයා ඊයේ රාත්‍රියේ මත්පැන් පානය කර නිවසට පැමිණෙන අවස්ථාවේදී මාර්ගයෙන් පහළට වැටී බරපතළ තුවාල ලබා මියගොස් ඇති බව වාර්තා වෙයි.මියගොස් ඇත්තේ එම ප්‍රදේශයේම පදිංචිව සිටි 45 හැවිරිදි පුද්ගලයෙකි.මෘත ශරිරය මේ වන විට නාවලපිටිය රෝහලේ තැන්පත් කර ඇති අතර ගිනිගත්හේන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57494", "Category": null, "Parent URL": null}