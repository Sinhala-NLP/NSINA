{"Source": "Adaderana", "Timestamp": "January 31, 2014 03:39 pm", "Headline": "නැගෙනහිරට නව පොලිස් ස්ථාන 2ක්", "News Content": "නැගෙනහිර පළාත සඳහා නව පොලිස් ස්ථාන දෙකක් විවෘත කර තිබේ. පොලිස්පති එන්.කේ.ඉලංගකෝන් මහතා සහ බුද්ධ ශාසන හා ආගමික කටයුතු පිළිබඳ නියෝජ්‍ය අමාත්‍ය එම්.කේ.ඩි.එස්.ගුණවර්ධන මහතාගේ ප්‍රධනත්වයෙන් අද පෙරවරුවේ මෙම නව පොලිස් ස්ථාන දෙක විවෘත කළ බව පොලිස් මාධ්‍ය ප්‍රකාශක කාර්යාලය සඳහන් කළේය. කන්තලේ පොලිස් කොට්ඨාසයේ පිහිටි අග්බෝපුර සහ සූරියපුර පොලිස් ස්ථාන මෙලෙස ඉදිකළ නව පොලිස් ස්ථාන වේ. හබරණ - කන්තලේ මාර්ගයේ අග්බෝපුර පොලිස් ස්ථානය පිහිටුවා ඇති අතර ඒ සඳහා රුපියල් ලක්ෂ 315ක මුදලක් වැය වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එමෙන්ම කන්තලේ සේරුනුවර මාර්ගයේ පිහිටි සූරියපුර පොලිස් ස්ථානය සඳහා රුපියල් ලක්ෂ 331ක මුදලක් වැය වී ඇත.", "URL": "https://sinhala.adaderana.lk/news.php?nid=40789", "Category": null, "Parent URL": null}