{"Source": "Adaderana", "Timestamp": "June 22, 2015 08:44 am", "Headline": " තමිල්නාඩු ධීවරයින් මුදාගන්න ජයලලිතා අගමැතිට ලියයි", "News Content": "ශ්‍රී ලංකා අත්අඩංගුවේ සිටින ඉන්දීය ධීවරයින් නිදහස් කිරීමට ඉන්දීය මධ්‍යම රජය කඩිනම් පියවර ගත යුතු බව තමිල්නාඩු ප්‍රධාන අමාත්‍ය ජයලලිතා ජයරාම් පවසයි. ඉන්දීය අග්‍රාමාත්‍ය නරේන්ද්‍ර මෝඩි වෙත ලිඛිත ඉල්ලීමක් කරමින් තමිල්නාඩු ප්‍රධාන අමාත්‍යවරිය මේ බව සඳහන් කර ඇති බව ඉන්දීය මාධ්‍ය වාර්තා කරයි.මේ වන විට ශ්‍රී ලංකා අත්අඩංගුවේ ඉන්දීය ධීවරයින් 30 දෙනෙකු සිටින අතර, ඔවුන් නිදහස් කර ගැනීම සඳහා පුද්ගලිකව මැදිහත් වන ලෙස ජයලලිතා ජයරාම් ඉන්දීය අග්‍රාමාත්‍යවරයාගෙන් ඉල්ලිමක් කර තිබේ.ධීවරයින්ට අමතරව ඔවුන්ගේ යාත්‍රා ද නිදහස් කර ගත යුතු බව ඇය පෙන්වා දෙයි.මේ අතර කච්චතිව් දූපත ශ්‍රී ලංකාවට පැවරීමට එරෙහිව ශ්‍රේෂ්ඨාධිකරණයට පෙත්සමක් ගොනුකර ඇති බවද තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාට යොමුකළ ලිපියේ සඳහන් කර තිබේ.", "URL": "https://sinhala.adaderana.lk/news.php?nid=52158", "Category": null, "Parent URL": null}