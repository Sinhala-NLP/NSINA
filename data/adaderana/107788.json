{"Source": "Adaderana", "Timestamp": "April 10, 2019 07:04 pm", "Headline": "ජනාධිපති ධුර කාලය ආරම්භ වන දිනය ගැන ලාල් විජේනායක කියයි", "News Content": "19 වන සංශෝධනය අනුව ජනාධිපතිවරයාගේ ධුර කාලය ආරම්භ වන්නේ ජනාධිපතිවරණයේ ඡන්ද ප්‍රතිඵල නිකුත් වන දිනයෙන් බවට ව්‍යවස්ථාවේ පැහැදිලිව සඳහන්ව ඇතැයි නව ආණ්ඩුක්‍රම ව්‍යවස්ථාවක් සකස් කිරීම උදෙසා මහජන අදහස් ලබාගැනීමේ කමිටුවේ සභාපති නීතීඥ ලාල් විජේනායක මහතා පවසයි. ඔහු මේ බව සඳහන් කළේ ජනාධිපතිවරයාගේ නිල කාලය සම්බන්ධයෙන් ශ්‍රී ලංකා නිදහස් පක්ෂයේ මහලේකම් පාර්ලිමේන්තු මන්ත්‍රි දයාසිරි ජයසේකර මහතා ඊයේ (09) සිදු කළ ප්‍රකාශයට ප්‍රතිචාර දක්වමින්. එහිදි වැඩිදුරටත් අදහද් දැක්වු නීතීඥ ලාල් විජේනායක මහතා, \"32 වැනි වගන්තියේ ආණ්ඩුක්‍රම ව්‍යවස්ථාවේ තිබෙනවා ධුරය බාරගන්නේ දිවුරුම් දෙන දවසේ. දිවුරුම් දුන්නු දිනය නෙවෙයි,ධූර කාලය කියන එක වෙනම අර්ථ නිරූපනය කරලා තිබෙනවා අපේ ආණ්ඩුක්‍රම ව්‍යවස්ථාවේ. ධුර කාලය කියන්නේ ආණ්ඩුක්‍රම ව්‍යවස්ථාවේ 30/2 වගන්තිය යටතේ ඒකේ කියලා තියෙනවා ධුර කාලය අවුරුදු 05ක් ආරම්භ වන්නේ ඡන්ද ප්‍රථිපල නිකුත්වන දිනයේ කියලා. ඒක ඉතාමත්ම පැහැදිලියි. එතකොට එන්නේ 08 වැනිදා තමයි\"", "URL": "https://sinhala.adaderana.lk/news.php?nid=107788", "Category": null, "Parent URL": null}