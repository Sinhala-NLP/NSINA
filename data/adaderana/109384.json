{"Source": "Adaderana", "Timestamp": "May 6, 2019 04:48 pm", "Headline": "ආගමික අන්තවාදය පාලනය නොකළහොත් සිදුවන දේ ගැන චම්පික කියයි", "News Content": "ආගමික අන්තවාදය පාලනය නොකළහොත් ජන කොටස් අතර එකිනෙකාට එරෙහිව යන ගැටුම් නිර්මාණය වන බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අමාත්‍යවරයා මෙම අදහස් පළ කර සිටියේ සිය නිල ෆේස්බුක් පිටුව වෙත අදහස් දක්වමිනි. මේ අතර 21 වෙනිදා ප‍්‍රහාරයෙන් පහර වැදිච්ච සුළු හා මධ්‍ය පරිමාණ ව්‍යාපාරිකයින්, ප‍්‍රවාහන ක්‍ෂෙත‍්‍රයේ මෙන්ම අනෙකුත් අයට ආර්ථික සහන පැකේජයක් රජය විසින් වහාම ලබාදිය යුතුයි. එහිදී වැඩිදුරටත් අදහස් දැක්වූ අමාත්‍යවරයා මේ බව පැවසීය. නිදහසින් පසු මේ රටේ දේශපාලනමය වශයෙන් වූ යුග ගණනාවක් තිබුණා. එකක් තමයි අපි වම - දකුණ හැටියට බෙදිලා මේ රටේ දේශපාලනය කරගෙන ගියා. නමුත් ඒකේ කූටප‍්‍රාප්තිය ජනතා විමුක්ති පෙරමුණ සමාජවාදී පාලනයක් හදන්න කැරැල්ලක් ගැසුවා. ඊ ළඟට 1983 වගේ කාලයක ඉඳන් එතෙක් අතුරු දේශපාලන කි‍්‍රයාවලියක් හැටියට තිබූ දෙමළ බෙදුම්වාදී දේශපාලන ව්‍යාපාරය ප‍්‍රධාන කි‍්‍රයාවලියක් බවට පත් වුණා. මුළු සමාජයම අවුරුදු ගණනාවක්, දශක ගණනාවක් ඒ වටා භ‍්‍රමණය උනා ප‍්‍රභාකරන් හා ඔහුගේ බෙදුම්වාදී කි‍්‍රයාකලාපය. ඒ වගේම 83 එම කි‍්‍රයාදාමය එහෙම යන අතරේ මේ 2019 අපේ‍්‍රල් 21 වෙනිදා ඇති වූ ක‍්‍රියාදාමය මගින් ලංකාවේ දේශපාලනයේ අලූත් මගක් ඇතිවෙන්න ඉඩ තිබෙනවා. එය තමයි ආගම මත ගැටුම් ඇතිවීම. වම දකුණ කියන දේශපාලන දර්ශන මත ගැටුම් ඇතිකර ගත්තා. ඊ ළඟට ජන වර්ග අතර බෙදුම්වාදය හා බෙදුම්වාදීන්ට විරුද්ධව යනාදී වශයෙන් ගැටුම් ඇති කර ගත්තා. දැන් අපි ආගම අතර ගැටුම් ඇතිවෙලා තිබෙනවා. මෙතන මතුපිටින් පෙනෙන විදිහට කෙලින්ම කි‍්‍රස්තියානි භක්තිකයින්ට එරෙහිව ඉස්ලාමීය ත‍්‍රස්තවාදී පිරිසක් කිසියම් සන්නද්ධ කි‍්‍රයාදාමයක් මුදා හැරලා තිබෙනවා. ඒක තමයි මතුපිටින් පේන්නේ. නමුත් මේක අනාගතයේ අපි පාලනය නොකළොත් මේක සියළු ජන කොටස් වෙලා ගත්ත හැම කෙනා හැම කෙනාටම විරුද්ධව ගමන් කරන කි‍්‍රයාදාමයක් බවට පත් වෙනවා. ඒ නිසා මෙය පාලනය කර ගන්න ඕනෙයි කියන එක අපි ප‍්‍රථමයෙන්ම අවධාරණය කරන්න කැමතියි. ඒ වගේම මේ සිදුවීමත් සමග අපේ සතුරා හඳුනාගන්නේ නැතිව එකිනෙකාට දොස් පවරනවා, මට තවම මතකයි එල්.ටී.ටී.ඊ. සංවිධානය දළඳා මාළිඟාවට ප‍්‍රහාර එල්ල කළ අවස්ථාවේ ත‍්‍රස්තවාදය මර්ධනය කිරීම ගැන නෙමෙයි කතා කළේ අනුරුද්ධ රත්වත්තේ ධූරයෙන් අස්වීම තමයි කට්ටිය කතා කළේ. අන්න ඒ වගේ දේශපාලන දෝෂාරෝපණ අපි කරගත යුතු නැහැ. එක එක්කෙනාට බැණ අඩ ගැහීමෙන් අපේ පරණ ඒ සිදුවීම්, අපේ තිබිච්ච ලිහිල් බාවයන්ගෙන් පාඩම් ඉගෙන ගෙන ඉදිරිය බලා ගමන් කළ යුතුයි.“", "URL": "https://sinhala.adaderana.lk/news.php?nid=109384", "Category": null, "Parent URL": null}