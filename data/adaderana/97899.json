{"Source": "Adaderana", "Timestamp": "October 19, 2018 06:52 am", "Headline": "පොලිස් වෙඩි හුවමාරුවකින් තුවාල ලබා සිටි බණ්ඩා මරුට", "News Content": "පොලීසිය සමඟ ඇති වූ වෙඩි හුවමාරුවකින් තුවාල ලබා රෝහල්ගත කර සිටි සංවිධානාත්මක අපරාධ කණ්ඩායමකට සම්බන්ධ රණසිංහ ආරච්චිගේ හසිත නොහොත් බණ්ඩා නමැත්තා මියගොස් තිබේ. පසුගිය 04 වනදා අතුරුගිරිය ඔරුවල ප්‍රදේශයේදී සැකකරු පොලීසියට වෙඩි තැබීමට උත්සහ කිරිමේදී එල්ල කළ ප්‍රතිප්‍රහාර වලින් තුවාල ලබා බන්ධනාගාර රෝහල් ගත කර තිබුණි. පසුව ඔහු වැඩිදුර ප්‍රතිකාර සදහා කොළඹ ජාතික රෝහලට ඇතුළත් කර තිබියදි ඊයේ(18) පස්වරු 06.30ට පමණ මියගිය බව පොලීසිය පැවසුවේය. මාකදුරේ මධුෂ් සහ අංගොඩ ලොක්කා යන සංවිධානාත්මක අපරාධකරුවන්ගේ සමීපතමයෙකු බවට රණසිංහ ආරච්චිගේ හසිත නොහොත් බණ්ඩා සැලකෙයි. ඔහු මෙරට සිදු වූ ප්‍රධාන අපරාධ රැසකට සම්බන්ධ අයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=97899", "Category": null, "Parent URL": null}