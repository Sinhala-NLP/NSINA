{"Source": "Adaderana", "Timestamp": "December 22, 2015 09:23 am", "Headline": "මාදම්පේ සිලිකා වැලි ජාවාරමක් වටලයි", "News Content": "මාදම්පේ, සෙම්බුකට්ටිය ප්‍රදේශයේ පවත්වාගෙන ගිය මහා පරිමාණ සිලිකා වැලි ජාවාරමක් වැටලීමට මාදම්පේ පොලිසිය සමත්ව තිබේ.පොලිසිය එම ස්ථානයට ළඟා වන අවස්ථාවේ එහි බැකෝ යන්ත්‍ර 8ක් තිබු අතර ඉන් ක්‍රියාකාරිත්වයේ තිබු බැකෝ යන්ත්‍ර 4ක් සිය භාරයට ගැනීමට පොලිසියට හැකි විය.බලපත්‍ර නීති කොන්දේසි උල්ලංඝණය කරමින් මෙය පවත්වාගෙන ගොස් තිබු අතර ප්‍රදේශවාසින්ගෙන් ලැබුණ පැමිණිලි මත මේ වැටලීම සිදු කර තිබුණි .අඩි 20 - 30 ගැඹුරට වැලි කැපීම හේතුවෙන් ප්‍රදේශයේ ජල මූලාශ්‍ර සිඳීයාමේ අවදානමක්ද තිබූ අතර වැලි කැපීම සඳහා පොල් ගස් ඇතුළු වෙනත් ගස් රැසක් කපාදමා තිබිණ.සිද්ධිය සම්බන්ධයෙන් සැකපිට හතර දෙනෙක් අත්අඩංගුවට ගෙන ඇති අතර අද දින ඔවුන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55868", "Category": null, "Parent URL": null}