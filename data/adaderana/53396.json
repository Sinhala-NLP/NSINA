{"Source": "Adaderana", "Timestamp": "August 22, 2015 05:52 pm", "Headline": "ජාතික ලැයිස්තුවෙන් කාන්තාවන්ට අසාධරණයිලු ", "News Content": "දේශපාලන පක්ෂ ජාතික ලැයිස්තු සඳහා සිය නියෝජිතයින් නම් කිරිමේදී කාන්තාවන්ට නියෝජනයක් ලබාදිම සම්බන්ධයෙන් වැඩි අවධානයක් ලබාදී නොමැති බව පැෆ්රල් සංවිධානය පවසයි.එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පැවසුවේ මෙවර මැතිවරණයේදී එක් අයෙකු පමණක් ජාතික ලැයිස්තුවෙන් තෝරාපත් කර ඇති බවයි.පසුගිය මැතිවරණයේදී ජාතික ලැයිස්තුවෙන් කාන්තාවන් තිදෙනෙකු පාර්ලිමේන්තුවට ඇතුළත් කිරිමට දේශපාලන පක්ෂ කටයුතු කර තිබුණි.මෙවර පාර්ලිමේන්තු මැතිවරණය සඳහා කාන්තාවන් 556 දෙනෙකු තරඟ කළ ද ඉන් තේරිපත්ව ඇත්තේ 11 වැනි අවම ප්‍රමාණයක් බව රෝහණ හෙට්ටිආරච්චි මහතා පැවසුවේය.එම නිසා මේ සම්බන්ධයෙන් සියළුම දේශපාලන පක්ෂ වැඩි අවධානයක් යොමු කළ යුතු බව ද ඔහු සඳහන් කර සිටියේය.", "URL": "https://sinhala.adaderana.lk/news.php?nid=53396", "Category": null, "Parent URL": null}