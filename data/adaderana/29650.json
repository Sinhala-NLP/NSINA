{"Source": "Adaderana", "Timestamp": "December 2, 2012 10:49 am", "Headline": "ට්‍රැක්ටර් හොරෙක් අල්ලයි", "News Content": "අක්කරෙයිපත්තුව ප්‍රදේශයේ දී ට්‍රැක්ටරයක් සොරකම් කළ පුද්ගලයා අම්පාර පොලිස් විශේෂ කාර්යාංශය විසින් අත්අඩංගුවට ගෙන තිබේ. පසුගිය 25 වන දින ට්‍රැක්ටරයක් සොරකම් කර ඇති බවට අක්කරෙයිපත්තුව පොලීසියට පැමිණිල්ලක් ලැබී තිබුණි. එම පැමිණිල්ලට අනුව පරීක්ෂණ පැවැත්වු අම්පාර පොලිස් විශේෂ කාර්යාංශයේ නිලධාරීන් අදාළ ට්‍රැක්ටරය සමඟ එය සොරකම් කළ බව කියන පුද්ගලයා මඩකළපුව වව්නතිව් ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරු වැඩිදුර පරීක්ෂණ කටයුතු සඳහා අක්කරෙයිපත්තුව පොලිස් ස්ථානයට භාරදී ඇති බව සඳහන්ය.", "URL": "https://sinhala.adaderana.lk/news.php?nid=29650", "Category": null, "Parent URL": null}