{"Source": "Adaderana", "Timestamp": "July 14, 2016 07:56 am", "Headline": "තෙල් නල එළන්න කලින් ස්ථීර ගෙවල් ඕනෑ", "News Content": "කොළඹ වරායේ සිට ඔරුගොඩවත්ත තෙල් ගබඩා සංකීර්ණය දක්වා නව නල පද්ධතිය එළීමේ ව්‍යාපෘතිය සඳහා ප්‍රදේශයේ ජනතාව ඉවත් කළ යුත්තේ ඔවුන්ට ස්ථිර නිවාස ඉදිකර දීමෙන් පසුව බව මුදල් අමාත්‍ය රවී කරුණානායක මහතා පවසයි.අමාත්‍යවරයා පෙන්වාදෙන්නේ ස්ථීර නිවාස ඉදි කර දීමෙන් තොරව ජනතාව එම ප්‍රදේශ වලින් ඉවත් කිරීම ගැටළු සහගත බවයි.නව තෙල් නල මාර්ගය අවට වෙසෙන ජනතාවගේ ගැටළු පිළිබඳ සාකච්ඡා කිරීම සඳහා ඊයේ පස්වරුවේ මුදල් අමාත්‍යංශයේ පැවති සාකච්ඡාවකට එක්වෙමින් රවී කරුණානායක අමාත්‍යවරයා මේ බව ප්‍රකාශ කර තිබේ.මෙම සාකච්ඡාව සඳහා දුම්රිය දෙපාර්තමේන්තුව, පෙට්රෝලියම් ආයතනය සහ නාගරික සංවර්ධන අධිකාරිය නියෝජනය කරමින් නිළධාරීන් සහභාගී වී සිටියහ.නව නල එළීම හේතුවෙන් පවුල් 130ක පමණ පිරිසක් පීඩාවට පත්වන අතර නිවාස 44ක් සමුපූර්ණයෙන් හානියට පත්වන බව මෙහිදී අනාවරණය වී තිබේ.", "URL": "https://sinhala.adaderana.lk/news.php?nid=62041", "Category": null, "Parent URL": null}