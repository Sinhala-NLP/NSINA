{"Source": "Adaderana", "Timestamp": "February 25, 2016 08:47 am", "Headline": "අපේ ඉල්ලීම්වලට යහපත් ප්‍රතිචාර ලැබුණා", "News Content": "ඒකාබද්ධ විපක්ෂයේ මන්ත්‍රීවරුන්ට පාර්ලිමේන්තුව තුළ වැඩි අවස්ථාවක් ලබාදීමට එකඟතාව පළ වී තිබේ.එක්සත් ජනතා නිදහස් සන්ධාන පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේ තම ඉල්ලීම්වලට යහපත් ප්‍රතිචාර දැක්වීමට කථානායකවරයා එකඟතාව පළ කර ඇති බවයි.විශේෂයෙන් පාර්ලිමේන්තුවේ ස්වාධීන කමිටු සඳහා ඒකාබද්ධ විපක්ෂයේ නියෝජනය ඉහළ දැමීමට තීරණය වී ඇත.ඒ අනුව ඉදිරියේදී පාර්ලිමේන්තුව තුළ ඒකාබද්ධ විපක්ෂයේ කාර්යභාරය ඉටු කිරීමට පියවර ගන්නා බව දිනේෂ් ගුණවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=57557", "Category": null, "Parent URL": null}