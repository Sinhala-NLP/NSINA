{"Source": "Adaderana", "Timestamp": "July 4, 2010 09:45 am", "Headline": "බත්තරමුල්ලේදී බඩුත් සමග හොරෙක් කොටුවෙයි", "News Content": "ගෙවල් බිඳීම් ඇතුළු අපරාධ රැසකට සම්බන්ධ පුද්ගලයෙකු බත්තරමුල්ල ප්‍රදේශයේ දී අත්අඩංගුවට ගෙන තිබේ. බස්නාහිර දකුණු විශේෂ මෙහෙයුම් ඒකකයේ නිලධාරීන් පිරිසක් විසින් සිදු කළ වැටලීමක දී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ‍ජයකොඩි මහතා සඳහන් කළේය. අත්අඩංගුවට ගත් සැකකරු ළඟ තිබී සොරකම් කරන ලද දේපල පොලිසිය විසින් සොයා ගෙන තිබේ. මොහු තලංගම, බත්තරමුල්ල ප්‍රදේශ වල කාලයක සිට මෙම අපරාධ සිදු කර ඇති බව පොලිසිය පවසයි. අත්අඩංගුවට ගත් සැකකරු සම්බන්ධයෙන් තලංගම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=9382", "Category": null, "Parent URL": null}