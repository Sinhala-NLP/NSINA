{"Source": "Adaderana", "Timestamp": "October 13, 2015 11:26 am", "Headline": "ඥානසාර  හිමි බාරවෙයි", "News Content": "අත්අඩංගුවට ගැනීමට වරෙන්තු නිකුත් කර තිබූ බොදුබලසේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් කොටුව මහේස්ත්‍රාත්වරයා හමුවේ පෙනී සිට තිබේ.කුරානයට අපහාස කිරීම හා ජාතික බලසේනාවේ මාධ්‍ය හමුවක් කඩාකප්පල් කිරීමේ චෝදනාවට අදාළ නඩුවකට ඊයේ පෙනී නොසිටියේ යැයි චෝදනාවට ඥානසාර හිමි ඇතුළු තිදෙනෙකු අත්අඩංගුවට ගන්නා ලෙස කොටුව මහේස්ත්‍රාත් ප්‍රියන්ත ලියනගේ මහතා ඊයේ ‍වරෙන්තු නිකුත් කරන ලදී.ඒ අනූව ඥානසාර හිමි ඇතුළු තිදෙනා කොටුව මහේස්ත්‍රාත්වරයා හමුවට අද පෙරවරුවේ පැමිණ ඇතැයි සඳහන්ය.මේ අතර ඥානසාර හිමියන් ඇතුළු තිදෙනෙකුට ඊයේ නිකුත් කළ වරෙන්තුව උසාවිය විසින් නැවත ඉවත් කර ඇති බවද අද වාර්තා විය.", "URL": "https://sinhala.adaderana.lk/news.php?nid=54410", "Category": null, "Parent URL": null}