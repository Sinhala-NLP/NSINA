{"Source": "Adaderana", "Timestamp": "March 15, 2012 03:08 pm", "Headline": " අනවසරෙන් වැලි ගොඩදැමූ 11 ක් දැලේ", "News Content": "නීතිවිරෝධී ලෙස වැලි ගොඩදමමින් සිටි පුද්ගලයින් 11 දෙනෙකු සිලාවතුර ප්‍රදේශයේ දී අත්අඩංගුවට ගෙන තිබේ. මන්නාරම, පොලිස් විශේෂ කාර්යය බලකා නිලධාරීන් කණ්ඩායමක් විසින් සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන්වේ. අත්අඩංගුවට ගත් පුද්ගලයින් සතුව තිබී ට්‍රැක්ටර් රථ 6 ක් සහ වැලි ගොඩදැමීම සඳහා යොදාගත් උපකරණ ද සොයාගෙන තිබේ. එම භාණ්ඩ සහ අත්අඩංගුවට ගත් පුද්ගලයින් වැඩිදුර පරීක්ෂණ සඳහා සිලාවතුර පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=22816", "Category": null, "Parent URL": null}