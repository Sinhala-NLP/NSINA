{"Source": "Adaderana", "Timestamp": "June 24, 2014 05:10 pm", "Headline": "ජනපති මාලදිවයිනේ සංචාරයකට සුදානම්", "News Content": "නිල සංචාරයක් සඳහා ජනාධිපති මහින්ද රාජපක්ෂ මහතා මාලදිවයින් සහ සීෂෙල්ස් බලා පිටත් වීමට නියමිතව තිබේ. ජනාධිපති ප්‍රකාශක හා ජාත්‍යන්තර මාධ්‍ය ඒකකය සඳහන් කළේ ජනාධිපතිවරයා හෙට දිනයේ දිවයිනෙන් පිටත්ව යන බවයි. මාලදිවයින් ජනාධිපතිවරයාගේ ආරාධනයකට අනුව මාලදිවයිනේ සංචාරයක නිරත වන ජනාධිපතිවරයා ඉන් අනතුරුව සීෂෙල්ස් බලා පිටත්ව යාමට නියමිත බව සඳහන්ය. දින දෙකක් සීෂෙල්ස්හි රැඳී සිටින ජනාධිපති මහින්ද රාජපක්ෂ මහතා එහිදී එරට රජයේ ඉහළ පෙළේ නිලධාරීන් රැසක් මුණගැසී සාකච්ඡා කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=44203", "Category": null, "Parent URL": null}