{"Source": "Adaderana", "Timestamp": "November 1, 2018 12:32 pm", "Headline": "පාසලක ගිනි ගත් පෙරහුරුව", "News Content": "බදුල්ල විහාර මහා දේවී බාලිකා විද්‍යාලයේ (01) උදෑසන 9 ට හදිසි ගින්නක් ඇති වු විට ක්‍රියා කරන ආකාරය පිළිබඳ පෙරහුරුවක් පවත්වා තිබේ. පොලීසිය, යුද හමුදාව හා ගුවන් හමුදාව හා බදුල්ල මහ නගර සභාවේ ගිනි නිවන ඒකකය වහා පැමිණ ශිෂ්‍යාවන් ආරක්ෂිත ලෙ‍ස විදුහලෙන් පිටතට ගත් අතර ගිනි නිවන ඒකකය විසින් ගින්න නිවා දමා ඇත. තුවාල ලබා සිටි ශිෂ්‍යාවන් තිදෙනෙක් සුව සැරිය ගිලන් රථ වලින් රෝහලට රැගෙන ගිය අතර මේ සියල්ල රංගනයක් ලෙස සිදු කර තිබේ. හදිසි අවස්ථාවකදී ක්‍රියාකළ යුතු ආකාරය පිළිබදව ශිෂ්‍යාවන් දැනුවත් කිරීම සඳහා මෙම පෙරහුරුව සංවිධානය කර තිබුණේ බදුල්ල දිස්ත්‍රික් ආපදා කළමණාකරන ඒකකය විසින්ය. ආපදා කළමණාකරන බදුල්ල දිස්ත්‍රික් සහකාර අධ්‍යක්ෂ ඊ.එල්.එම් බදුල්ල දිස්ත්‍රික් ලේකම් දමයන්ති පරණගම, බදුල්ල ප්‍රාදේශීය ලේකම් ඥානා නවරත්න සහ බදුල්ල විහාරමහා දේවි බාලිකා විද්‍යාලයේ විදුහල්පතිනි උපේන්ද්‍රාම නයනකුමාරි පියසේන යන මහත්ම මහත්මීන් විසින් මෙම පෙරහුරුව නිරීක්ෂණය කළහ.", "URL": "https://sinhala.adaderana.lk/news.php?nid=98544", "Category": null, "Parent URL": null}