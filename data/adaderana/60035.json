{"Source": "Adaderana", "Timestamp": "May 11, 2016 09:52 am", "Headline": "ඇස්බැස්ටෝස් වෙනුවට ආදේශකයක්", "News Content": "ඇස්බැස්ටෝස් වෙනුවට පරිසර හිතකාමී ආදේශකයක් හඳුන්වාදී තිබේ.ශ්‍රී ලංකා ඉංජිනේරු පර්යේෂණ සංවර්ධන මධ්‍යස්ථානය වසර 06ක් පුරා සිදුකළ පර්යේෂණයක ප්‍රතිඵලයක් ලෙස මෙය හඳුන්වාදීමට හැකිවී ඇති බව සඳහන්ය.නිවාස සෙවිළි කිරීම සඳහා ඇස්බැස්ටෝස් තහඩු යොදාගැනීම මගින් විවිධ සෞඛ්‍ය ගැටළු මතුවන බැවින් ජනාධිපති මෛත්‍රීපාල සිරිසේන මහතා විසින් 2018 වන විට ඇස්බැස්ටෝස් නිෂ්පාදනය තහනම් කිරීමට කටයුතු කරන බව පසුගියදා සඳහන් කළේය.මෙම නව තහඩු විශේෂය සඳහා වැලි, සිමෙන්ති, සහ පොලිතීන් දැල් වර්ගයක් පමණක් යොදාගන්නා අතර ස්වයං රැකියාවක් ලෙස සුළු පරිමාණයෙන් හෝ මහා පරිමාණයෙන් වුවද නිෂ්පාදනය කළ හැකි බව ශ්‍රී ලංකා ඉංජිනේරු පර්යේෂණ සංවර්ධන මධ්‍යස්ථානය පවසයි.එමෙන්ම ඇස්බැස්ටෝස් වලට සාපේක්ෂව අඩු පිරිවැයකින් මෙය නිපදවිය හැකි වීමද විශේෂත්වයකි.", "URL": "https://sinhala.adaderana.lk/news.php?nid=60035", "Category": null, "Parent URL": null}