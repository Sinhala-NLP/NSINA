{"Source": "Adaderana", "Timestamp": "April 9, 2011 12:17 pm", "Headline": "පාසල් ළමුන් ප්‍රවාහනය කරන රථ පරීක්ෂා කිරීමේ වැඩසටහනක්", "News Content": "අම්බලන්තොට නගරය හා ඒ ආශ්‍රිත ප්‍රදේශවල පාසල් සඳහා ළමුන් ප්‍රවාහනය කරන බස් රථ සහ වෑන් රථ පරීක්ෂා කිරීමේ වැඩසටහනක් ක්‍රියාත්මක කර තිබේ. හම්බන්තොට මෝටර් රථ වාහන පරීක්ෂක හා අම්බලන්තොට පොලිස් රථවාහන ඒකකය විසින් ඊයේ(08) දිනයේ දී මෙම වැඩසටහන ක්‍රියාත්මක කර තිබූ බව සඳහන්. එහිදී හඳුනාගත් සංඥා ලාම්පු ක්‍රියාවිරහිත, ටයර් ගෙවී ගිය, තිරිංග විරහිත වැනි දෝෂයන්ගෙන් යුත් රථවාහන පාසල් නිවාඩු කාලය තුළ අලුත්වැඩියා කොට මෝටර් රථ පරීක්ෂක වෙත ඉදිරිපත් කරන ලෙස රියදුරන්ට දැනුම් දී ඇත. පාසල් ළමුන් ප්‍රවාහනයේ දී රථවාහනවල පවතින දෝෂ හේතුවෙන් පසුගිය කාලයේ සිදුවූ අනතුරු මෙම වැඩසටහන ක්‍රියාත්මක කිරීමට හේතු වූ බව පොලිසිය පවසයි.", "URL": "https://sinhala.adaderana.lk/news.php?nid=15372", "Category": null, "Parent URL": null}