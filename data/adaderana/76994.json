{"Source": "Adaderana", "Timestamp": "September 1, 2017 02:55 pm", "Headline": "කොදෙව් සංචිතයට ඈෂ්ලි නර්ස් කැඳවයි", "News Content": "එංගලන්ත කණ්ඩායම සමඟ පැවැත්වෙන පන්දුවාර 20/20 තරගයේ බටහිර ඉන්දීය කොදෙව් සංචිතය සඳහා ඈෂ්ලි නර්ස් කැඳවා තිබේ. 28 හැවිරිදි ඈෂ්ලි 2015 වසරේ ජනවාරි මාසයේ දකුණු අප්‍රිකාව සමඟ පැවති තරගාවලියෙන් අනතුරුව කොදෙව් 20/20 සංචිතයට ඇතුළත් වී නැහැ. 2011 වසරේ දී කොදෙව් කණ්ඩායම නියෝජනය කරමින් සිය පළමු 20/20 තරගයට සහභාගී වූ ඔහු මේ දක්වා සහභාගී වී ඇත්තේ තරග 4කට පමණයි. කොදෙව් කණ්ඩායම මේ වන විට එංගලන්තයේ තරග සංචාරයක නිරත සිටින අතර තරගාවලිය ටෙස්ට් තරග 3කින්, එක් 20/20 තරගයකින් සහ එක්දින තරග 5කින් සමන්විතයි. තෙවන ටෙස්ට් ක්රිරකට් තරගය ලබන 7 වැනිදා ආරම්භ වීමට නියමිත අතර 20/20 තරගය ලබන 16 වැනිදා පැවැත් වෙයි.", "URL": "https://sinhala.adaderana.lk/news.php?nid=76994", "Category": null, "Parent URL": null}