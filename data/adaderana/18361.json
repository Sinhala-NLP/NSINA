{"Source": "Adaderana", "Timestamp": "August 28, 2011 12:22 pm", "Headline": "ජවිපෙන් ජනතාව දැනුවත් කිරීමේ දෙසතියක මෙහෙයුමක්", "News Content": "\"රට අවුලක - පෙරට එන්න\" යන තේමාව යටතේ ජනතාව දැනුවත් කිරීමේ දෙසතියක මෙහෙයුමක් ක‍්‍රියාත්මක කිරීමට ජනතා විමුක්ති පෙරමුණ තීරණය කර ඇත. එම වැඩසටහන සැප්තැම්බර් මස පළමුවැනිදා සිට 15 වැනිදා දක්වා දිවයිනේ සියලුම දිස්ත‍්‍රික්ක ආවරණය වන පරිදි ක‍්‍රියාත්මක කෙරෙන බව එම පෙරමුණ දැනුම් දෙයි. ජනතාව දැනුවත් කිරීමේ ජනහමු, කැන්වසින්, අත් පත‍්‍රිකා බෙදා හැරීම් සහ උද්ඝෝෂණ ක‍්‍රියාත්මක කිරීමට සැලසුම් කර ඇති අතර ජනතා විමුක්ති පෙරමුණේ නායකයින්ගේ ප‍්‍රධානත්වයෙන් හා සියලූ සාමාජිකයින්ගේ සහභාගිත්වයෙන් මෙම වැඩසටහන කි‍්‍රයාත්මක වන බව ද සඳහන්ය. රට මුහුණ පා ඇති ආර්ථික, සමාජ, දේශපාලන, සංස්කෘතික, නෛතික, ජාත්‍යන්තර ඇතුළු සියලු කේෂ්ත්‍රවල ගැටලු පිළිබඳව මෙන්ම එම ගැටලු විසඳා ගැනීම සඳහා ගත යුතු විකල්ප ක‍්‍රියාමාර්ග පිළිබඳවද ජනතාව සමග සාකච්ජා කිරීම මෙහි අරමුණ බව ජනතා විමුක්ති පෙරමුණ පවසයි.", "URL": "https://sinhala.adaderana.lk/news.php?nid=18361", "Category": null, "Parent URL": null}