{"Source": "Adaderana", "Timestamp": "April 29, 2018 02:34 pm", "Headline": "වෙසක් උත්සවය සැමරීම සඳහා කිතුණු බැතිමතුන් ද සූදානමින් සිටිනවා", "News Content": "බෞද්ධ ජනතාව සමඟ එක්ව වෙසක් උත්සවය සැමරීමට කිතුණු බැතිමතුන් ද සූදානමින් සිටින බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසයි. වෙසක් උත්සවය පිළිබඳව අදහස් දක්වමින් අති උතුම් මැල්කම් කාදිනල් රංජිත් හිමිපාණන් මේ බව සඳහන් කළේය. රටේ විවිධ ආගම් අදහන සියළු දෙනාගේම සෙවනැල්ලක් වි ඇත්තේ බෞද්ධ චින්තනය බවද, ශ්‍රී ලංකාව වැනි පොදු උරුමයක් පවතින රටක ඉපදීමද වාසනාවක් බව උන්වහන්සේ වැඩිදුරටත් සඳහන් කර තිබේ. වෙසක් උත්සවය සමරන බෞද්ධ ජනතාව සමඟ එක්ව වෙසක් උත්සවය සතුට බෙදාගන්නා ලෙසට කතෝලික ජනාතාවගෙන් උන්වහන්සේ ඉල්ලාසිටියි.", "URL": "https://sinhala.adaderana.lk/news.php?nid=88254", "Category": null, "Parent URL": null}