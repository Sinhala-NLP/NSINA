{"Source": "Adaderana", "Timestamp": "March 12, 2015 05:04 pm", "Headline": "මෝඩි ලවා බලපෑමක් කරන්න සුදානම්", "News Content": "13 වන ආණ්ඩුක්‍රම ව්‍යවස්ථා සංශෝධනය යළි ස්ථාපිත කිරීමට කාලය එළඹ ඇති බව උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා පවසයි.ඉන්දීය අග්‍රාමාත්‍ය නරේන්ද මෝඩි මහතාගේ මෙරට සංචාරයේදී ව්‍යවස්ථා සංශෝධනය යළි ස්ථාපිත කිරිම කෙරෙහි අවධානය යොමු කරන ලෙස ඉල්ලීමක් සිදුකිරීමට බලාපොරොත්තුවන බව සී.වී.විග්නේෂ්වරන් මහතා සඳහන් කළේය.‘‘ද හින්දු‘‘ පුවත්පත යොමු කළ පැනයකට විද්‍යුත් ලිපියක් හරහා පිළිතුරු ලබාදෙමින් උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා මෙම අදහස් පළකර තිබේ.එමෙන්ම ඉන්දීය අග්‍රාමාත්‍ය නරේන්ද්‍ර මෝඩි මහතා පිළිගැනීමට උතුරු පළාතේ ජනතාව සතුටින් බලා සිටින බවද උතුරු පළාත් ප්‍රධාන අමාත්‍යවරයා ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=49931", "Category": null, "Parent URL": null}