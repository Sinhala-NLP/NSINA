{"Source": "Adaderana", "Timestamp": "August 20, 2019 03:43 pm", "Headline": "ත්‍රිපුද්ගල කමිටු සමාජිකයින් විශේෂ කාරක සභාවේ සාක්ෂි දීම අරඹයි", "News Content": "පාස්කු ඉරිදා එල්ල වූ ත‍්‍රස්ත ප‍්‍රහාරය පිළිබද සොයා බැලීමට ජනාධිපතිවරයා විසින් පත් කළ විශේෂ ති‍්‍රපුද්ගල කොමිසමේ සාමාජිකයින්ගෙන් එකවර සාක්‍ෂි විමසීම මේ වන විට ආරම්භ කර තිබේ. ඒ අනුව ශ්‍රේෂ්ඨාධිකරණ විනිසුරු විජිත් මළල්ගොඩ, හිටපු පොලිස්පති එන්.කේ.ඉලංගකෝන් සහ නීතිය හා සාමය පිළිබඳ අමාත්‍යාංශයේ හිටපු ලේකම් පද්මසිරි ජයමාන්න යන අය අද දිනයේ කාරක සභාව හමුවේ සාක්ෂි ලබා දෙනු ඇත. මීට පෙර ද එන්.කේ.ඉලංගකෝන් මහතා සහ පද්මසිරි ජයමාන්න මහතා පාර්ලිමේන්තු විශේෂ කාරක සභාව හමුවේ පෙනී සිටියේය.", "URL": "https://sinhala.adaderana.lk/news.php?nid=117021", "Category": null, "Parent URL": null}