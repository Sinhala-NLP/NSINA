{"Source": "Adaderana", "Timestamp": "August 5, 2018 07:09 am", "Headline": "පහ ශ්‍රේණිය ශිෂ්‍යත්ව විභාගය අද", "News Content": "මෙවර 05 ශ්‍රේණිය ශිෂ්‍යත්ව විභාගය අද (05) පැවැත්වේ. අයදුම්කරුවන් තුන් ලක්ෂ 55,326 දෙනෙකු පෙනී සිටින මෙවර විභාගය දිවයින පුරා මධ්‍යස්ථාන 3050 කදී පැවැත්වීමට කටයුතු යොදා ඇති බව විභාග දෙපාර්තමේන්තුව සඳහන් කළේය. පළමු ප්‍රශ්න පත්‍රට පෙරවරු 09.30 සිට විනාඩි 45 ක කාලයක් පැවැත්වෙන අතර දෙවන ප්‍රශ්න පත්‍රය පෙරවරු 10.45 සිට පැයකුත් විනාඩි 15 ක කාලයක් පැවැත්වේ. විභාග අපේක්ෂකයින් කල්වේලා ඇතිව විභාග මධ්‍යස්ථානයට පැමිණ පෙරවරු 09.00 වන විට ශාලාවල අසුන් ගත යුතු බව විභාග දෙපාර්තමේන්තුව සඳහන් කළේය. සෑම විභාග අපේක්ෂකයෙකුම සිය විභාග අංකය ඇදුමේ වම් පස පැළඳ සිටිය යුතු අතර මව්පියන්ට විභාග මධ්‍යස්ථාන භූමියට ඇතුල්වීමට අවසර නොමැත. විභාගයෙන් අනතුරුව විභාග ප්‍රශ්න පත්‍රය ලඟ තබා ගැනිම පිටපත් කිරිම, ඡායා පිටපත් ලග තබා ගැනිම, විකිණිම, මුද්‍රණය කිරිම, අන්තර්ජාලයේ හෝ සමාජජාල වෙබ් අඩවිවල කුමන ආකාරයට හෝ ප්‍රසිද්ධ කිරිම සපුරා තහනම් වන බව ද එම දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=93844", "Category": null, "Parent URL": null}