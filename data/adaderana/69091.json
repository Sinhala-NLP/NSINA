{"Source": "Adaderana", "Timestamp": "February 4, 2017 08:15 am", "Headline": " අද විශේෂ රථ  වාහන සැලැස්මක් ", "News Content": "කොළඹ ගාලු මුවදොර පැවැත්වෙන නිදහස් දින උළෙල වෙනුවෙන් කොළඹ ප්‍රදේශයේ විශේෂ රථ වාහන සැලැස්මක් ක්‍රියාත්මක කරන බව පොලීසිය පවසයි.අළුයම 5.00 සිට මධ්‍යහ්න 12.00 දක්වා ගාලු පාර, ගාලු මුවදොර වටරවුමේ සිට පරණ පාර්ලිමේන්තු වටරවුම දක්වාත්, චෛත්‍ය පාරත් වසා දැමෙන බව පොලීසිය පවසයි.පෙරවරු 7.00 සිට මධ්‍යහ්න 12.00 දක්වා කොල්ලුපිටිය මංසන්දියෙන්, ශාන්ත මයිකල් වටරවුමෙන්, රොටුන්ඩා වටරවුමෙන්, සෙරමික් හන්දියෙන් ගාලු පාර දෙසට ඇතුළුවීමට අවසර නොදෙන බව පොලීසිය පවසයි.එමෙන්ම අදාළ කාලය තුළ සීනෝර් හන්දියෙන් සී. ටී. ඕ හන්දිය දෙසටත් සී. ටී. ඕ හන්දියෙන් සෙරමික් හන්දිය දෙසටත් එම ප්‍රදේශ වල කාර්යාල වලට ගමන් කරන වාහන හැර සෙසු වාහන වලට ඇතුළුවීමට අවසර නොදෙන බව පොලීසිය පවසයි.පෙරවරු 8.00 සිට මධ්‍යහ්න 12.00 දක්වා ගාමිණී වටරවුමෙන් ඩී. ආර් විජේවර්ධන මාවතට ඇතුළුවීම සඳහා එම ප්‍රදේශවල කාර්යාල වලට ගමන් කරන වාහන හැර සෙසු වාහන වලට අවසර නොදෙන බවද පොලීසිය පවසයි.එම කාලය තුළ කොම්පඤ්ඤවීදිය වටරවුමේ සිට රීගල් හන්දිය දක්වා මාර්ගය ද වසා තැබෙනු ඇත.", "URL": "https://sinhala.adaderana.lk/news.php?nid=69091", "Category": null, "Parent URL": null}