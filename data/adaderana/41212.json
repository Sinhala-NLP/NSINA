{"Source": "Adaderana", "Timestamp": "February 18, 2014 03:12 pm", "Headline": "මැතිවරණ පැමිණිලි 180ක් - වැඩිම පැමිණිලි කොළඹ දිස්ත්‍රික්කයෙන් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ නීති උල්ලංඝණය කිරිම් පිළිබඳ පැමිණිලි 180ක් ලැබි ඇති බව මැතිවරණ මහ ලේකම් කාර්යාලය පවසයි. එහි විශේෂ ඒකකය වෙත ලැබි ඇති පැමිණිලි අතුරින් වැඩිම සංඛ්‍යාවක් කොළඹ දිස්ත්‍රික්කයෙන් වාර්තා වන අතර එම සංඛ්‍යාව 53කි. කළුතර දිස්ත්‍රික්කයෙන් පැමිණිලි 25ක් සහ ගම්පහ දිස්ත්‍රික්කයෙන් පැමිණිලි 18ක් ලැබී ඇති බව මැතිවරණ මහලේකම් කාර්යාලය සඳහන් කරයි. දකුණු පළාතේ වැඩිම පැමිණිලි ලැබී ඇත්තේ මාතර දිස්ත්‍රික්කයෙන් වන අතර එම සංඛ්‍යාව 19ක් වෙයි. හම්බන්තොට දිස්ත්‍රික්කයෙන් පැමිණිලි 13ක් සහ ගාල්ල දිස්ත්‍රික්කයෙන් පැමිණිලි 17ක් ලැබී ඇති බව ද එම කාර්යාලය සඳහන් කරයි. නීති විරෝධී පෙළපාලී, උද්ඝෝෂණ හා රැස්වීම් පැවැත්වීම සම්බන්ධයෙන් පැමිණිලි 46ක් ද, රාජ්‍ය නිලධාරීන් ස්ථාන මාරුකිරීම් සම්බන්ධයෙන් පැමිණිලි 35ක් ද ලැබී ඇති බව සඳහන් වෙයි.", "URL": "https://sinhala.adaderana.lk/news.php?nid=41212", "Category": null, "Parent URL": null}