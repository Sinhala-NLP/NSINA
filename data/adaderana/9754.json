{"Source": "Adaderana", "Timestamp": "July 21, 2010 03:03 pm", "Headline": "කමිටුව ගැන පාර්ලිමේන්තු විවාදයක් ඕනෑ", "News Content": "එක්සත් ජාතීන්ගේ මහලේකම්වරයා ශ්‍රී ලංකාව සම්බන්ධයෙන් උපදෙස් ලබා ගැනීමට කමිටුවක් පත් කිරීමේ කරුණ පාර්ලිමේන්තුවේදී විවාදයට ගත යුතු බව විපක්ෂ නායක රනිල් වික්‍රමසිංහ මහතා පවසයි. සංචාරයක් සඳහා ඉන්දියාව බලා ගොස් සිටින වික්‍රමසිංහ මහතා ඉන්දීය මාධ්‍ය වෙත අදහස් දක්වමින් මේ කරුණු ප්‍රකාශ කර තිබේ. එහිදි රනිල් වික්‍රමසිංහ මහතා සඳහන් කර ඇත්තේ විධායක අගමැති ධුරයක් ස්ථාපනය කිරීම සම්බන්ධයෙන් ප්‍රධාන විපක්ෂය එකඟතාවකට පැමිණි බවයි. එසේම උතුරේ අවතැන් ජනතාව යළි පදිංචි කරවීමේ කටයුතු පිළිබඳ විපක්ෂය සෑම විටම අවධානය යොමු කර ඇති බව ද වික්‍රමසිංහ මහතා ප්‍රකාශ කර සිටියි. දෙ‍රටේ ධීවරයින් අතර මතුවන ගැටලු පිළිබඳ ඉන්දීය මාධ්‍යවේදීන් නැගු පැනයකට පිළිතුරු දෙමින් විපක්ෂ නායකවරයා ප්‍රකාශ කර ඇත්තේ එවැනි ගැටලු සාකච්ඡා මඟින් විසඳා ගත යුතු බවයි.", "URL": "https://sinhala.adaderana.lk/news.php?nid=9754", "Category": null, "Parent URL": null}