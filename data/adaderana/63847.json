{"Source": "Adaderana", "Timestamp": "September 6, 2016 10:18 am", "Headline": " සිම්රෝස් ගාර්ඩ්න්හි ගින්න මැඩපවත්වයි", "News Content": "මහනුවර, සිම්රෝස් ගාර්ඩ්න්හි කැළෑ සහිත ප්‍රදේශයක හටගත් ගින්න මැඩපවත්වා තිබේ.පොලිස් නිලධාරීන්, පේරාදෙණිය ගිනි නිවන ඒකකයේ නිලධාරීන් සහ ප්‍රදේශවාසීන් එක්ව ගින්න මැඩපවත්වා ඇති බව පොලීසිය සඳහන් කළේය.ගින්නෙන් කිසිඳු ජීවිත හානියක් සිදුව නොමැති අතර සිදුවු දේපල හානිය පිළිබඳ මෙතෙක් තක්සේරු කර නොමැති බව සඳහන්ය.සිද්ධිය සම්බන්ධයෙන් මහනුවර පොලීසිය වැඩිදුර විමර්ශන සිදුකරයි. මේ අතර මහනුවර, උඩුනුවර වේගිරිකන්දේ පුරාවිද්‍යාත්මක වටිනාකමින් යුත් ගල්ගුහාවක නිධන් කැණීමේ නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ.දවුලගල පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=63847", "Category": null, "Parent URL": null}