{"Source": "Adaderana", "Timestamp": "March 15, 2010 10:42 am", "Headline": "ඉඩ කඩ නැත්නම් වී කොළඹට", "News Content": "ගබඩා පහසුකම් ප්‍රමාණවත් ‍නොවන ප්‍රදේශ වලින් මිලදි ගන්නා වී ‍තොග කොළඹට ප්‍රවාහනය කිරීමට පියවර ගෙන ඇති බව කෘෂිකර්ම අමාත්‍යාංශය පවසයි. මෙම කන්නයේදී දිවයිනේ සෑම ප්‍රදේශයකින්ම වැඩි වී අස්වැන්නක් ලැබීම මෙම තිරණය ගැනීමට හේතුව බව අමාත්‍යාංශය‍ පෙන්වා දෙයි. මේ අතර 2010 මහ කන්නයට අදාළ වී මිල දී ගැනීම සඳහා වී අළෙවි මණ්ඩලය රුපියල් මිලියන හාර දහසක් වෙන් කර ඇත. නියමිත ප්‍රමිතියෙන් යුත් නාඩු කිලෝග්‍රෑම් එකක් රුපියල් 28 කටත්, සම්බා කිලෝග්‍රෑම් එකක් රුපියල් 30 කටත් වී අළෙවි මණ්ඩලය විසින් මිල දී ගැනීමට නියමිතය. මෙම කන්නයේ දී වී මෙට්‍රික් ටොන් එක් ලක්ෂ හතළිස් දහසක් පමණ මිලදී ගැනීමට අපේක්ෂා කරන බව අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=7275", "Category": null, "Parent URL": null}