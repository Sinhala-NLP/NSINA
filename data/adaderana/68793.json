{"Source": "Adaderana", "Timestamp": "January 29, 2017 12:38 pm", "Headline": " මැතිවරණය කල් දමන්න උවමනාවක් නෑ", "News Content": "අවම වර්ෂාපතනයක් යටතේ වුවද තවදුරටත් ජලවිදුලිය උත්පාදනය කිරීමට හැකියාව පවතින බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.කෙසේවෙතත් පෞද්ගලික අංශයෙන් මේ වන විට විදුලිය ඇණවුම් කර ඇති බව ද අමාත්‍යවරයා සඳහන් කළේය. අද (29) උදෑසන මල්වතු සහ අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මෙම අදහස් පළ කර තිබේ.එමෙන්ම ඉදිරි මාස කිහිපය තුළ දී විදුලි බිල අඩු කරගනු ලබන පාරිභෝගිකයින්ට ත්‍යාග සහ වරප‍්‍රසාද ලබාදීමේ තරගකාරී ක‍්‍රමවේදයක් හඳුන්වා දෙන බවද විදුලිබල අමාත්‍ය රංජිත් සියඹලාපිටිය පවසයි.අමාත්‍යවරයා පෙන්වා දෙන්නේ පවතින අර්බුදකාරී තත්ත්වය යටතේ ජනතාවට අඛණ්ඩව විදුලිය ලබාදීම මෙහි අරමුණ බවයි. පවතින අර්බුදකාරී තත්ත්වයට මුහුණදීම සඳහා හදිසි විදුලි උත්පාදන යන්ත‍්‍ර ඇනවුම් කර ඇති බව ද අමාත්‍යවරයා මෙහිදී කියා සිටියේය.එහිදී වැඩිදුරටත් අදහස් දැක්වු අමාත්‍යවරයා සඳහන් කළේ මැතිවරණය කල්දැමීමට රජයට කිසිඳු අවශ්‍යතාවක් නොමැති බවයි.මේ අතර දැනට පවතින තත්ත්වය තුළ ඉදිරි පළාත් සභා මැතිවරණ ද මේ ආකාරයෙන්ම කල් යනු ඇති බව මැතිවරණ නිරීක්ෂණ සංවිධාන පවසයි.මැතිවරණ කල් දැමීමට සිදුවන අවස්ථාවන් මඟහැරවීමට අවශ්‍ය සියලු කටයුතු මැතිවරණ කොමිසම විසින් සිදුකළ යුතු බව එම සංවිධාන පෙන්වා දෙයි.", "URL": "https://sinhala.adaderana.lk/news.php?nid=68793", "Category": null, "Parent URL": null}