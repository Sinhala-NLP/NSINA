{"Source": "Adaderana", "Timestamp": "July 27, 2013 10:24 am", "Headline": "පන්සලක ගින්නක්", "News Content": "වැල්ලවාය, තෙළුල්ල ප්‍රදේශයේ විහාරස්ථානයක හදිසි ගින්නක් හටගෙන තිබේ. ගින්නෙන් විහාරස්ථානයේ ගොඩනැගිලි 02ක පවත්වා ගෙනගිය ග්‍රාමීය සංවර්ධන ඒකකයේ කාර්යාලයක් හා වඩු වැඩ පුහුණු ආයතනයක් විනාශයට පත්ව ඇති බව පොලිසිය සඳහන් කළේය. ප්‍රදේශවාසීන්ගේ සහ පොලිසියේ සහය ඇතිව ගින්න මේ වන විට මැඩපවත්වා ඇත. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් වැල්ලවාය පොලිසිය වැඩිදුර විමර්ශන සිදුකරයි. මේ අතර මහඔය, මාදුරුඔය රක්ෂිතයේ ඇති වූ ගින්නකින් අක්කර 200 ක පමණ භූමි ප්‍රමාණයක් විනාශ වී තිබේ. ඊයේ සවස 4.20 ට පමණ මෙම ගින්න හටගෙන ඇති බව සඳහන්ය. පොලිසිය සහ යුධ හමුදාව එක්ව ගින්න මැඩපැවැත්වීමට කටයුතු කර ඇත. ගින්නෙන් ජීවිත හෝ කිසිවක් වාර්තාවී නොමැති බව පොලීසිය පැවසීය.", "URL": "https://sinhala.adaderana.lk/news.php?nid=36136", "Category": null, "Parent URL": null}