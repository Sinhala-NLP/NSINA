{"Source": "Adaderana", "Timestamp": "September 8, 2015 09:25 am", "Headline": "ජාතික ආණ්ඩුව ගැන ජනතාව දැනුවත් නෑ", "News Content": "ජාතික ආණ්ඩුවක් පිහිටුවීමේ අරමුණ සහ එහි ක්‍රියාකාරීත්වය පිළිබඳව ජනතාව දැනුම්වත් කළ යුතු බව සාධාරණ සාමාජයක් සඳහා ජාතික ව්‍යාපාරයේ කැඳවුම්කරු පූජ්‍ය මාදුළුවාවේ සෝභිත හිමියන් පවසයි.උන්වහන්සේ පෙන්වාදෙන්නේ මහ මැතිවරණයෙන් පසු රජය ගෙන යන වැඩපිළිවෙළ පිළිබඳව තම අප්‍රසාදය පළ කරන බවයි.නගර සැලසුම් හා ජල සම්පාදන අමාත්‍ය රවුෆ් හකීම් මහතා ඊයේ පස්වරුවේ උන්වහන්සේ බැහැදුටු අවස්ථාවේ දී පූජ්‍ය මාදුළුවාවේ සෝභිත හිමියන් මේ බව සඳහන් කළේය. එම සාකච්ඡාවෙන් අනතුරුව මාධ්‍ය වෙත අදහස් දක්වමින් අමාත්‍ය රවුෆ් හකීම් මහතා සඳහන් කළේ පූජ්‍ය මාදුළුවාවේ සෝභිත හිමියන් සිදුකළ ඉල්ලීම පිළිබඳව ලබන 10 වන දින පැවැත්වෙන පක්ෂ නායක රැස්වීමේ දී අවධානය යොමුකිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=53726", "Category": null, "Parent URL": null}