{"Source": "Adaderana", "Timestamp": "December 27, 2011 08:41 pm", "Headline": "ශ්‍රී ලංකාව ලකුණු 170 ක් ඉදිරියෙන්", "News Content": "සංචාරක ශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ පළමු ඉනිම නිමා කරමින් දකුණු අප්‍රිකානු කණ්ඩායමට සියලුම ක්‍රීඩකයින් දැවී ලබාගත හැකිවූයේ ලකුණු 168 ක් පමණි. එහිදී චානක වෙලගෙදර ලකුණු 52 ට කඩුලු 5 ක් ,රංගන හේරත් ලකුණු 49 ට කඩුලු 4 ක් බිඳහෙළීමට සමත්වීම කැපී පෙනෙන විශේෂත්වයකි. මෙම තරගයේ ශ්‍රී ලංකා කණ්ඩායම සිය පළමු ඉනිමේදී සියලුදෙනාම දැවී ලකුණු 338 ක් ලබාගත් අතර එහිදී තිලාන් සමරවීර සිය සිය 13 වන ටෙස්ට් ශතකය වාර්තාකරමින් ලකුණු 102 ක් ලබාගැනීමට සමත්විය. ඒ අනුව ශ්‍රී ලංකා කණ්ඩායම මෙම තරගයේ ලකුණු 170 ක් ඉදිරියෙන් සිටියි. දකුණු අප්‍රිකාඩේ ඩර්බන්හිදී මෙම තරගය පැවැත්වේ.", "URL": "https://sinhala.adaderana.lk/news.php?nid=20986", "Category": null, "Parent URL": null}