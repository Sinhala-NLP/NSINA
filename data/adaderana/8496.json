{"Source": "Adaderana", "Timestamp": "May 19, 2010 01:07 pm", "Headline": "දුම්රිය ගමනට වැස්සෙන් තවමත් බාධා", "News Content": "පවතින අධික වර්ෂාව ‍හේතුවෙන් දුම්රිය ගමනාගමනයට තවදුරටත් බාධා එල්ල වී ඇති බව දුම්රිය වාණිජ අධිකාරී විජය සමරසිංහ මහතා පවසයි. ප්‍රධාන මාර්ගය, මුහුදුබඩ මාර්ගය සහ කන්ද උඩරට මාර්ග‍වල ඇතැම් දුම්රිය ප්‍රමාද කිරීමටත් ඇතැම් දුම්රිය අවලංගු කිරීමටත් සිදුව ඇති බව ඔහු සඳහන් කරයි. සෙසු දුම්රිය සෙමින් ධාවනය කිරීමට සිදුව ඇති බව විජය සමරසිංහ මහතා ප්‍රකාශ කළේය. දුම්රිය මාර්ග ජලයෙන් යටවීම සහ සංඥා පද්ධතියට බාධා එල්ල වීම එම තත්ත්වයට හේතුවී ඇති බව සමරසිංහ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8496", "Category": null, "Parent URL": null}