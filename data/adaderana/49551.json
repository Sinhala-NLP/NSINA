{"Source": "Adaderana", "Timestamp": "February 24, 2015 12:04 pm", "Headline": "විද්‍යාඥයින් රහසක් හෙළිකර ගත් හැටි!", "News Content": "භාවනා කරමින් සිටියදී මියගිය බවට සැලකෙන අයෙකු යොදා ගනිමින් නිර්මාණය කළ දුර්ලභ ඝණයේ බුද්ධ ප්‍රතිමාවක් සොයාගැනීමට විද්‍යාඥයින් පිරිසක් සමත්ව තිබේ.මෙම පුවත වාර්තා වන්නේ යුරෝපයෙනි.අදාළ ප්‍රතිමාව ‍විද්‍යාඥයින් විසින් නෙදර්ලන්තයේ, ඇම්ස්ටර්ඩෑම් හි වෛද්‍ය පර්යේෂණාගාරයකදී පසුගිය දෙසැම්බරයේ විශේෂ සීටී ස්කෑන් පරික්ෂාවකට ලක්කර ඇත.එම පරීක්ෂණයේදී පෙනී ගොස් ඇත්තේ භාවනා කරමින් සිටින පුද්ගලයෙකුගේ සිරුරක් (මමිය - බෙහෙත් ගල්වා කල්තබා ගත හැකි පරිදි සැකසු මළ සිරුරක්) එම බුද්ධ ප්‍රතිමාව තුළ ඇති බවයි.එම පරික්ෂාවත් සමග ඔහුගේ ඇට සැකිල්ල එහි පැහැදිලිව දක්නට ඇත.එම පුද්ගලයා අවුරුදු 30 -50ත් අතරේ වයසේ පසුවන අයෙකු බවට විද්‍යාඥයින් විශ්වාසය පළ කරයි.භාවනා කරමින් සිටියදීම ‍මියගොස් ඇති බවට සැකකරන එම පුද්ගලයාගේ සිරුර පසුව අමුද්‍රව්‍ය භාවිතයෙන් පිළිමයක් ආකාරයට සකසා ඇතැයි ඔවුන් සැකකරයි.මෙම ප්‍රතිමාව මේවන විට හංගේරියාවේ බුඩාපෙස්ට් කෞතුකාගාරයේ තබා ඇති අතර මෙවැනි සිද්ධියක් මීට පෙර යු‍රෝපාකරයෙන් වාර්තා වී නැතැයිද විද්‍යාඥයින් අනාවරණය කරයි.මෙම ප්‍රතිමාව වසර 900 – 1000ත් අතර කාලයක් පැරණි බවද ඔවුන්ගේ විශ්වාසය වී තිබේ.ඉහත හා පහත ඡායා රූපවල දැක්වෙන්නේ එම සිද්ධියට අදාළ දසුන් දෙකකි.", "URL": "https://sinhala.adaderana.lk/news.php?nid=49551", "Category": null, "Parent URL": null}