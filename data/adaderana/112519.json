{"Source": "Adaderana", "Timestamp": "June 22, 2019 08:25 am", "Headline": "බෝම්බ පිපුරුණාට පස්සේ හැම IS එකාම අල්ලන්න කියලා මම කිව්වා", "News Content": "මේ වන විට රට තුළ අවශ්‍ය ආරක්ෂාව තහවුරු කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා මේ බව කියා සිටියේ ගාල්ල ප්‍රදේශයේ උත්සවයකට ඊයේ (21) එක් වෙමිනි. ගාල්ල හිනිදුම මල්ලිකා නවෝද්‍යා විද්‍යාලයේ නව ගොඩනැගිල්ල විවෘත කිරීම සහ සමෘද්ධි හිමිකම්පත් ලබා දීමේ උත්සවය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ඊයේ (21) පස්වරුවේ පැවැත්වුණි. \"පොලීසියෙන්, බුද්ධි අංශයෙන් වාර්තා ඔක්කොම ලබා ගත්තා. අද අපිට ආරක්ෂාව ලැබිලා තියෙනවා. අදත් පාර්ලිමේන්තුවේ තේරීම් කාරක සභාවකින් ජනපති ඇතිකරපු කොමිසමකින් වාර්තා කරලා තියෙනවා ඇයි අප්‍රේල් 4 ලැබුණු තොරතුරු අනුව ක්‍රියා නොකෙරුවේ කියල. වගකීම් ඇරගෙන ඒ ගැන හොයලා බලන්න තමා අපි කණ්ඩායම් පත් කළේ. බෝම්බ පිපිරුණායින් පස්සේ දවල් 12 වෙනකොට මම කිවුවා ආරක්ෂක නිලධාරීන් හමුදාපති ඔක්කොම එක්ක කතා කරලා කිව්වා සමාව දෙන්නැතුව මේ අයි එස් අයි එස් කාරයින් ලංකාවේ ඉන්න හැම එකාම අල්ලගන්න ඕනෙ කියලා. දැන් ඒ කල්ලියේ ජීවතුන් අතර ඉන්න හැම එකාම අපි අල්ලගෙන ඉන්නවා. ඒ අය ගැන නීතිපති දෙපාර්තමේන්තුවෙන් දැන් ක්‍රියා කරගෙන යනවා.\" යනුවෙන් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=112519", "Category": null, "Parent URL": null}