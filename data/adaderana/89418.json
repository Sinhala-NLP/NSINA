{"Source": "Adaderana", "Timestamp": "May 20, 2018 07:20 am", "Headline": "ආණ්ඩුවෙන් ඉවත්වූ ශ්‍රීලනිප මන්ත්‍රීන් 16 ලබන 23 වන දින හිටපු ජනපති හමුවෙයි", "News Content": "ශ්‍රී ලංකා නිදහස් පක්ෂයේ ආණ්ඩුවෙන් ඉවත් වූ මන්ත්‍රීවරුන් 16 දෙනා ලබන 23 වන දින හිටපු ජනාධිපති මහින්ද රාජපක්ෂ මහතා හමුවිමට තීරණය කර තිබේ. පාර්ලිමේන්තු මන්ත්‍රී චන්දිම වීරක්කොඩි මහතා සඳහන් කලේ 23 වන දින පස්වරු 5.00ට අදාළ සාකච්ඡාව පැවැත්වීමට නියමිත බවයි. ශ්‍රී ලංකා නිදහස් පක්ෂයේ ඉදිරි කටයුතු පිළිබදව සහ ආණ්ඩුවෙන් ඉවත් වූ මන්ත්‍රීවරුන් 16 දෙනාගේ ඉදිරි ක්‍රියාමාර්ග පිළිබදව මෙහිදි සාකච්ඡා කිරීමට නියමිතව තිබේ. මේ අතර ශ්‍රී ලංකා නිදහස් පක්ෂයේ තීන්දු තීරණවලට අනුව කටයුතු කිරීමට අකමැති ඕනෑම පුද්ගලයෙකුට එක්සත් ජාතික පක්ෂයට එක්විය හැකි බව පාර්ලිමේන්තු මන්ත්‍රී චන්දිම වීරක්කොඩි මහතා ගාල්ල ප්‍රදේශයේ දී මාධ්‍ය හමුවක් පවත්වමින් සඳහන් කළේය.", "URL": "https://sinhala.adaderana.lk/news.php?nid=89418", "Category": null, "Parent URL": null}