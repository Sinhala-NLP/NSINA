{"Source": "Adaderana", "Timestamp": "June 16, 2012 04:13 pm", "Headline": "ගෙලිඔය දී හෙරොයින් විකිණූ පුද්ගලයෙකුට මාංචු", "News Content": "හෙරොයින් මත්කුඩු අලෙවි කරමින් සිටි පුද්ගලයෙකු ගෙලිඔය දුම්රිය හරස් මාර්ගයක් අසලදී අත්අඩංගුවට ගෙන තිබේ. පොලිස් විශේෂ කාර්යය බලකා අඹකොටේ කදවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී හෙරොයින් මිලි ග්‍රෑම් 100 ක ප්‍රමාණයක් සොයාගෙන ඇත. සැකකරු වැඩිදුර පරීක්ෂණ සඳහා පේරාදෙණිය පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=25084", "Category": null, "Parent URL": null}