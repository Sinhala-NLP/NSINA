{"Source": "Adaderana", "Timestamp": "January 10, 2011 09:35 am", "Headline": "උතුරු-නැගෙනහිරට ටී.එන්.ඒ තනියෙන්", "News Content": "ඉදිරි පළාත් පාලන මැතිවරණයේ දී දෙමළ ජාතික සන්ධානය තනිව තරග කරන බව එම පක්ෂයේ පාර්ලිමේන්තු මන්ත්‍රී එම්.ඒ. සුමන්දිරම් මහතා පවසයි. උතුරු සහ නැගෙනහිර පළාත්වල සියලු පළාත් පාලන ආයතන සඳහා තරග කිරීමට තම පක්ෂය තීරණය කර ඇති බව මන්ත්‍රීවරයා අද දෙරණට ප්‍රකාශ ක‍ළේය. එසේ වුවද දිවයිනේ වෙනත් පළාත්වල පළාත් පාලන ආයතන සඳහා එක්ව තරග කිරීම සඳහා වෙනත් දේශපාලන පක්ෂ වෙතින් ආරාධනා ලැබුණහොත් ඒ පිළිබඳ සලකා බලන්න සූදානම් බවද වෙනත් සුමන්දිරම් මහතා වැඩිදුරටත් කියා සිටියේය. ඒ අතර රජය සහ ද්‍රවිඩ ජාතික සන්ධානය අතර අද තීරණාත්මක සාකච්ඡාවක් පැවැත්වෙන බවත්,එය ද්‍රවිඩ ජනතාවගේ සාධාරණ දුක්ගැනවිලි සලකා බලා දේශපාලන විසඳුමක් වෙනුවෙන් කෙරෙන සාකච්ඡාවක් බවත් දේශපාලන ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=13387", "Category": null, "Parent URL": null}