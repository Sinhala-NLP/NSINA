{"Source": "Adaderana", "Timestamp": "June 4, 2010 08:08 am", "Headline": "සිනෙ තරු හා ක්‍රිකට් තරු ගැටෙයි", "News Content": "ඉන්දීය සිනමාතරු සහ ශ්‍රි ලංකා ක්‍රිකට් තරු අතර සුහද ක්‍රිකට් තරගාවලිය කොළඹ එස්.එස්.සී ක්‍රිඩාංගණයේදී අද පැවැත්වේ. යුද්ධයෙන් අවතැන්ව සිටින දරුවන්ගේ ජීවන තත්ත්වය නගාසිටුවීමේ අරමුණින් මෙම තරගාවලිය සංවිධානය කර ඇත. ළමුන් සඳහා ක්‍රිකට් යන තේමාව යටතේ පැවැත්වෙන මෙම තරගාවලියෙන් ඉපයෙන මුදල් යුද්ධයෙන් අවතැන් වු දරුවන්ගේ සුභ සාධනයට වැය කිරීමට නියමිතය. පන්දුවාර 10කට පමණක් සීමා වු තරග ලෙස පැවැත්වෙන මෙම තරගාවලියේ ආරාධිත කණ්ඩායමේ නායකත්වය ශ්‍රි ලංකා ක්‍රිකට් කණ්ඩායමේ නායක කුමාර සංගක්කාරට හිමිවී තිබේ. ඉන්දීය සිනමා තරු නියෝජනය කරමින් කණ්ඩායම් දෙකක් තරග වදින අතර ඒවායේ නායකත්වය රිතික් රෝෂන්ට සහ සුනිල් ෂෙට්ටිට හිමිව ඇති බව වාර්තා වේ. \"අයිෆා\"සිනමා උළෙලට සමගාමීව විලාසිතා දැක්මක් ඊයේ පැවැත්වුණි.", "URL": "https://sinhala.adaderana.lk/news.php?nid=8790", "Category": null, "Parent URL": null}