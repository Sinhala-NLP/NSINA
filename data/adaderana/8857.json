{"Source": "Adaderana", "Timestamp": "June 7, 2010 09:34 am", "Headline": "ලංකාවේ ආයෝජනය ගැන සිංගප්පූරුවේ අවධානය", "News Content": "ශ්‍රි ලංකාවේ ආයෝජන අවස්ථා උදාකර ගැනීම සම්බන්ධයෙන් සිංගප්පූරුවේ අවධානය යොමුව තිබේ. ආසියානු ආරක්ෂක සමුළුවට සහභාගි වීම සඳහා සිංගප්පූරුවට ගොස් සිටින විදේශ අමාත්‍ය ජි. එල්. පීරිස් මහතා සහ එරට විදේශ අමාත්‍ය ජෝර්ජ් ඉයෝ මහතා අතර පැවති සාකච්ඡාවකදී මේ පිළිබඳ අවධානය යොමුව ඇති බව සඳහන්ය. ඒ අනුව තොරතුරු හා තාක්ෂණ ක්ෂේත්‍රවලදී ශ්‍රි ලංකාව සමග සහයෝගයෙන් කටයුතු කිරීමට සිංගප්පූරු විදේශ අමාත්‍යවරයා එකඟතාව පළ කර තිබේ. මෙරට සංචාරක, ඉදිකිරිම් ඇතුළු ක්ෂේත්‍රවල ආයෝජනයට පැමිණෙන්නැයි විදේශ අමාත්‍යවරයා සිංගප්පූරු ව්‍යාපාරික ප්‍රජාවට ආරාධනා කර ඇති බව ද වාර්තා වේ. යාපනය පුස්තකාලය ඉදිකිරීම සඳහා සිංගප්පූරුව ලබාදුන් දායකත්වය සම්බන්ධයෙන් මහාචාර්ය ජි. එල්. පීරිස් අමාත්‍යවරයා සිංගප්පූරුව වෙත ස්තූතිය පළ කර ඇති බව ද සඳහන්ය.", "URL": "https://sinhala.adaderana.lk/news.php?nid=8857", "Category": null, "Parent URL": null}