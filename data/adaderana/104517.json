{"Source": "Adaderana", "Timestamp": "February 17, 2019 06:03 pm", "Headline": "සහල් සඳහා උපරිම සිල්ලර මිලක් ප්‍රකාශයට", "News Content": "ලබන අප්‍රේල් පළමු වන දින සිට ක්‍රියාත්මක වන පරිදි සහල් සඳහා උපරිම සිල්ලර මිලක් ප්‍රකාශයට පත් කර තිබේ. කෘෂිකර්ම අමාත්‍ය පී.හැරිසන් මහතා සඳහන් කළේ සහල් මෝල් හිමියන් සමඟ ඇති කරගත් එකඟතාවයට අනුව මෙම උපරිම සිල්ලර මිල ක්‍රියාත්මක බවයි. ඒ අනුව නාඩු සහල් කිලෝග්‍රෑම් එකක උපරිම සිල්ලර මිල රුපියල් 80ක් වන අතර සම්බා සහල් කිලෝග්‍රෑම් එකක උපරිම සිල්ලර මිල රුපියල් 85ක් වෙයි. කෘෂිකර්ම අමාත්‍ය පී.හැරිසන් මහතා සඳහන් කළේ ගොවියා සහ පාරිභෝගිකයා ආරක්ෂා කරගැනීමේ අරමුණින් මෙම උපරිම සිල්ලර මිල ප්‍රකාශයට පත් කිරීමට තීරණය කළ බවයි.", "URL": "https://sinhala.adaderana.lk/news.php?nid=104517", "Category": null, "Parent URL": null}