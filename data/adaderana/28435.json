{"Source": "Adaderana", "Timestamp": "October 19, 2012 05:29 pm", "Headline": "කෞතුකාගාර ආඥා පනත වෙනුවට නව පනතක්", "News Content": "ජාතික කෞතුකාගාර ආඥා පනත වෙනුවට නව පනතක් ගෙනඒමට කැබිනට් මණ්ඩලය තීරණය කර තිබේ. ඒ අනුව දැනට ක්‍රියාත්මක 1942 අංක 31 දරණ ජාතික කෞතුකාර ආඥා පනත අහෝසි වනු ඇත. වර්තමාන හා අනාගත අවශ්‍යතාවන්ට ගැලපෙන පරිදි සංශෝධන එක් කර නව ජාතික‍ කෞතුකාගාර ආඥා පනතක් හඳුන්වා දීමට නියමිතය. ජාතික උරුමයන් පිළිබඳ අමාත්‍ය ආචාර්ය ජගත් බාලසූරිය මහතා මීට අදාළ යෝජනාව කැබිනට් මණ්ඩලය වෙත යොමු කළ අතර ඊට අනුමැතිය හිමිවී ඇත. කෞතුක භාණ්ඩ එක්රැස් කිරීම, සංරක්ෂණය කිරීම, ප්‍රදර්ශනය කිරීම, පර්යේෂණ පැවැත්වීම ආදී කටයුතු කෞතුකාගාරය වෙත පැවරීම ද නව පනත මගින් සිදුකිරීමට නියමිතය.", "URL": "https://sinhala.adaderana.lk/news.php?nid=28435", "Category": null, "Parent URL": null}