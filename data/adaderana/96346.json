{"Source": "Adaderana", "Timestamp": "September 19, 2018 03:52 pm", "Headline": "ගුරු හිඟයට විසඳුම් ඉල්ලා සිසුන් මිනී පෙට්ටියක් අරන් පාරට බසී", "News Content": "ඇඹිලිපිටිය අධ්‍යාපන කලායයේ කළුගල ශ්‍රී හේමසිරි විද්‍යාලයේ පවතින ගුරු හිඟය හේතුවෙන් විද්‍යාලයේ සිසු දරුවන් විරෝධතා ව්‍යාපාරයක් අද(19) උදෑසන සංවිධානය කර තිබු බව අද දෙරණ වාර්තාකරු පවසයි. මෙම විරෝධතාවය ඇඹිලිපිටිය - සූරිය කන්ද මාර්ගයේ කළුගල මංසන්ධිය ඉදිරිපිට පැවති බව වාර්තා වෙයි. මේ හේතුවෙන් මාර්ගයේ වාහන ගමනා ගමනයටද දැඩි ලෙස බාදා එල්ලවු බව වාර්තා වෙයි. අධික සිසුන් පිරිසක් ඉගෙනුම ලබන ශ්‍රී හේමසිරි විද්‍යාලට සිටි ගුරුවරුන් හතරදෙනෙකු මාරුකර යවා ඇති අතර එම අඩුව පිරවීමට තවමත් කිසිදු ගුරුවරයෙකු පැමණි නොමැති බව විරෝධතාකරුවන් පවසයි. මෙම විරෝධතාවට පාසලේ සිටින සිසුන් සියළුදෙනා සහභාගී වී ඇති අතර මෙම විරෝධතාවයට මිනී පෙට්ටියක්ද රැගෙනවිත් සිටි බව අප වාර්තා කරු සඳහන් කළේය.", "URL": "https://sinhala.adaderana.lk/news.php?nid=96346", "Category": null, "Parent URL": null}