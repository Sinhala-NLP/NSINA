{"Source": "Adaderana", "Timestamp": "June 26, 2019 09:38 am", "Headline": "සැඩ පහරක් බෝට්ටුවේ ගැටී පුද්ගලයෙක් මුහුදට වැටෙයි", "News Content": "අම්බලන්ගොඩ ධීවර වරායෙන් බහුදින ධීවර යාත්‍රාවකින් ධීවර කටයුතු කළ පුද්ගලයෙක් දියේ ගිලී අතුරුදහන් වී තිබේ. ඊයේ(25) දහවල් 1.15ට පමණ මෙය සිදුව ඇත. ධීවරයින් පිරිසක් මෙලෙස ධීවර කටයුතු සිදු කර ඇති අතර ඉන් එක් ධීවරයෙක් අධික සැඩ පහරක් බෝට්ටුවේ ගැටීමෙන් මුහුදට වැටී අතුරුදහන්ව ඇති බවට අම්බලන්ගොඩ පොලීසියට ලද තොරතුරක් මත පරීක්ෂණ ආරම්භ කර ඇත. මෙලෙස අතුරුදහන්ව ඇත්තේ වයස අවුරුදු 38 ක් වු කරුණාගම නිවාස, ගලගොඩ, අම්බලන්ගොඩ ලිපිනයේ පදිංචි සමන් කුමාර යන අයෙකි. අතුරුදහන් වු පුද්ගලයා සෙවීම සඳහා අම්බලන්ගොඩ පොලීසිය හා නාවික හමුදාව එක්ව සිදු කරනු ලබයි. අම්බලන්ගොඩ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=112767", "Category": null, "Parent URL": null}