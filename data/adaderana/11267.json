{"Source": "Adaderana", "Timestamp": "October 4, 2010 08:23 am", "Headline": "මාරුවීම් වලදී සාධාරණ වෙන්නැයි ඉල්ලීමක්", "News Content": "විශේෂ ශ්‍රේණියේ හෙද නිලධාරීන්ගේ ස්ථාන මාරුවීම් ලබාදීමේ දී සාධාරණ ක්‍රමවේදයක් අනුගමනය කරන ලෙස රජයේ හෙද නිලධාරීන්ගේ සංගමය බලධාරීන්ගෙන් ඉල්ලා සිටියි. ස්ථාන මාරුවීම් ලබාදීම සඳහා පෙර පැවති ක්‍රමය අනුගමනය කළ යුතු බව එම සංගමයේ ප්‍රචාරක ලේකම් ජයන්ත විමලසිරි මහතා පවසයි. නව ක්‍රමයක් යටතේ පත්වීම් ලබාදෙන්නේ නම් ඊට පෙර අනිවාර්යය ස්ථාන මාරුවීම් ඉල්ලා ඇති ‍විශේෂ ශ්‍රේණියේ හෙද නිලධාරීන්‍ට ස්ථානමාරු නියෝග ලබාදෙන ලෙස ද ජයන්ත විමලසිරි මහතා ඉල්ලා සිටියි.", "URL": "https://sinhala.adaderana.lk/news.php?nid=11267", "Category": null, "Parent URL": null}