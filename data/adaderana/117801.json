{"Source": "Adaderana", "Timestamp": "August 29, 2019 06:48 pm", "Headline": "පස්සට ගත් ලොරිය දුම්රියක ගැටී 8කට තුවාල-දෙදෙනෙකුට බරපතළයි", "News Content": "කොළඹ සිට ගාල්ල බලා ධාවනය වූ දුම්රියක් අද (29) පස්වරුවේ දෙහිවල හා වැල්ලවත්ත ප්‍රදේශය අතරතුරදී අනතුරකට ලක්වුණි. අනතුරින් තුවාල ලැබූ මගීන් අට දෙනෙක් දකුණු කොළඹ ශික්ෂණ රෝහලට ඇතුළත් කෙරුණු අතර ඉන් දෙදෙනෙකුගේ තත්ත්වය බරපතළ බව වාර්තා ‍‍වෙයි. මෙම අනතුර සිදුවූයේ කොළඹ සිට ගාල්ල බලා ධාවනය වෙමින් තිබූ දුම්රියක ලොරි රථයක් ගැටීමෙන්. ගඩොල් පැටවූ ලොරි රථයක් දුම්රිය මාර්ගය දෙසට පසුපසට ධාවනය වීමේදී මෙම අනතුර සිදුව ඇත. එහිදී තුවාල ලැබුවේ පාපුවරුවේ ගමන්ගත් මගීන් පිරිසක්. ඔවුන් දකුණු කොළඹ ශික්ෂණ රෝහලට ඇතුළත් කෙරුණු අතර ඉන් දෙදෙනෙකුගේ තත්ත්වය බරපතල බව වාර්තා වෙයි.", "URL": "https://sinhala.adaderana.lk/news.php?nid=117801", "Category": null, "Parent URL": null}