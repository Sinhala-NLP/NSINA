{"Source": "Adaderana", "Timestamp": "June 4, 2016 01:34 pm", "Headline": " නීති විරෝධීව මසුන් මැරූ 6ක් කොටු", "News Content": "නීති විරෝධී ධීවර කටයුතුවල නිරතව සිටි ලාංකික ධීවරයින් 6 දෙනෙකු නාවික හමුදා අත්අඩංගුවට ගෙන තිබේ.සේරුනුවර, උල්කාලි කලපු මෝය ආශ්‍රිත ප්‍රදේශයේදී එම ධීවරයින් පිරිස අත්අඩංගුවට ගත් බව නාවික හමුදාව පැවසුවේය.එහිදී ඔවුන් ධීවර කටයුතු සඳහා යොදාගත් උපකරන කිහිපයක් ද නාවික හමුදාව භාරයට ගෙන තිබේ.අත්අඩංගුවට ගත් පුද්ගලයන් සහ භාණ්ඩ වැඩිදුර විමර්ශන කටයුතු සඳහා සේරුනුවර පොලිස් ස්ථානය වෙත භාර දුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=60769", "Category": null, "Parent URL": null}