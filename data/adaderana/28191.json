{"Source": "Adaderana", "Timestamp": "October 11, 2012 08:57 am", "Headline": "මොහාන් කෝල්, බැසිල් හමුවක්", "News Content": "පොදු රාජ්‍ය මණ්ඩලයේ ව්‍යාපාර කවුන්සලයේ සභාපති ආචාර්ය මොහාන් කෝල් මහතා ආර්ථික සංවර්ධන අමාත්‍ය බැසිල් රාජපක්ෂ මහතා හමුවී තිබේ. ඊයේ (10) ආර්ථික සංවර්ධන අමාත්‍යංශයේ දී මෙම හමුව පැවති බව එම අමාත්‍යංශය සඳහන් කළේය. ඉන්දීය සාගරයේ පිහිටා ඇති රටවල ආර්ථික තත්ත්වය පිළිබඳව මෙහිදී විශේෂයෙන් සාකච්ඡා වී තිබේ. ශ්‍රී ලංකාව අශ්‍රිතව පවතින්නා වූ සම්පත් හා යටිතල පහසුකම් පිළිබඳව ද සාකච්ඡා වූ බව ආර්ථික සංවර්ධන අමාත්‍යංශය සඳහන් කළේය. ඒ අනුව ජල ව්‍යාපෘති, ඖෂධ නිෂ්පාදනය හා සම්බන්ධ ව්‍යාපෘති, සංචාරක කර්මාන්තය, ආයුර්වේද වැඩසටහන් ආදිය පිළිබඳව ද විශේෂ අවධානයක් යොමුවී ඇති බව සඳහන්ය. අපනයන අභිමුඛ කර්මාන්ත ශ්‍රී ලංකාව තුළ තවදුරටත් වර්ධනය කිරීමට රජය කටයුතු කරන බව අමාත්‍ය බැසිල් රාජපක්ෂ මහතා මෙහිදී පොදු රාජ්‍ය මණ්ඩලයේ ව්‍යාපාර කවුන්සිලයේ සභාපතිවරයාට පවසා ඇත.", "URL": "https://sinhala.adaderana.lk/news.php?nid=28191", "Category": null, "Parent URL": null}