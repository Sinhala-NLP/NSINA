{"Source": "Adaderana", "Timestamp": "September 18, 2016 10:12 pm", "Headline": "  නිව්යෝර්ක් නුවර ආරක්ෂාව තර කෙරෙයි", "News Content": "අමෙරිකාවේ, නිව්යෝර්ක්හි පැවැත්වෙන එක්සත් ජාතීන්ගේ මහා මණ්ඩල සැසිය සඳහා විශේෂ ආරක්ෂක වැඩපිළිවෙළක් යොදා තිබේ.මේ සඳහා ලොව රාජ්‍ය නායකයින් රැසක් සහභාගී වීමට නියමිත බැවින් නිව්යෝර්ක් නගරයේ ආරක්ෂාව තර කිරීමට එරට ආරක්ෂක අංශ පියවර ගෙන ඇත.සැසිවාරයට සහභාගී වීම සඳහා ජනාධිපති මෛත්‍රීපාල සිරිසේන මහතා ඇතුළු දූත පිරිස අද(18) පෙරවරුවේ දිවයිනෙන් පිටත්ව ගිය අතර ශ්‍රී ලංකා වේලාවෙන් හෙට(19) අළුයම ඔවුන් නිව්යෝර්ක් නුවරට ළඟා වීමට නියමිතය.ජනාධිපතිවරයා ලබන 21 වැනිදා මහා මණ්ඩල සැසිවාරය ඇමතීමට නියමිතව තිබේ.", "URL": "https://sinhala.adaderana.lk/news.php?nid=64221", "Category": null, "Parent URL": null}