{"Source": "Adaderana", "Timestamp": "June 3, 2011 09:25 am", "Headline": "ජර්මනියේ ආහාර විෂවීමට හේතුව නව බැක්ටීරියාවක්", "News Content": "ජර්මනියේ පැතිර යන ආහාර විෂ වීමට හේතුව හඳුනා නොගත් නව බැක්ටීරියාවක් බව ජර්මන් සෞඛ්‍ය අංශ පවසයි. බැක්ටීරියා වර්ග දෙකක් එකතු වී සෑදී ඇති නව බැක්ටීරියාව පිපිඤ්ඤාවලින් පැතිර යන බවට මෙතෙක් තහවුරු වී නොමැති බව එරට සෞඛ්‍ය අංශ පෙන්වාදෙයි. ජර්මනියේ සිදුවූ ආහාර විෂවීම් හේතුවෙන් මේ වන විට පුද්ගලයින් 18 දෙනෙකු මියගොස් ඇති අතර තවත් 1,500 දෙනෙකු පමණ ආසාදිත තත්ත්වයට පත්ව තිබේ. ආසාදිත වූවන් අතර විදෙස් ජාතිකයින් ද වන බව වාර්තා වේ. මේ හේතුවෙන් යු‍රෝපා සංගමයට අයත් රටවලින් එළවළු ආනයනය තහනම් කිරීමට රුසියාව තීරණය කර තිබුණි.", "URL": "https://sinhala.adaderana.lk/news.php?nid=16509", "Category": null, "Parent URL": null}