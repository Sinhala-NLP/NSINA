{"Source": "Adaderana", "Timestamp": "February 15, 2017 11:16 am", "Headline": "හෝටලයේ ලැගුම්ගත් ජර්මන් භික්ෂුව අභිරහස් ලෙස අපවත්වෙලා", "News Content": "සංචාරක හෝටලයක ලැගුම් ගෙන සිටි ජර්මන් ජාතික හිමිනමක් අභිරහස් ලෙස අපවත්වී ඇති බව මාරවිල පොලීසිය කියයි.අපවත්වී ඇත්තේ එරාවුර් පුන්නකුඩා පිහිටි පුංඤාරාම විහාරස්ථානයේ වැඩ වාසය කළ බව කියන හික්කඩුවේ පුංඤරතන (අවු:72) නම්වූ ස්වාමීන් වහන්සේ නමකි.උන්වහන්සේගේ ගිහි නම Rolf Wermer නම් වන බව අප වාර්තාකරු පවසයි.අපවත්වී ඇති ස්වාමීන් වහන්සේ නිරන්තර මාරවිල ප්‍රදේශයට පැමිණ මෙම සංචාරක හෝටලේ ලැගුම් ගැනීම සිරිතක් කරගෙන සිට ඇත. පසුගිය 13 වැනිදාද උන්වහන්සේ හෝටලය පැමිණ නවාතැන් ගෙන ඇති අතර 14 වැනිදා දහවල් වන තුරු අවදි නොවීම සම්බන්ධයෙන් සොයා බලන විට කාමරය තුළම මිය ගොස් ඇති බව සේවකයෙකු දැක තිබේ.පසුව මේ බව මාරවිල පොලීසියට දැනුම්දීමෙන් අනතුරුව පශ්චා මරණ පරීක්ෂණය සදහා මළ සිරුර හලාවත මහා රෝහල වෙත රැගෙන ගොස් ඇත.ස්වාමීන්වහන්සේගේ අපවත්වීම සම්බන්ධයෙන් පර්මන් තානාපති කාර්යාලයට දැනුම්දීමටද මාරවිල පොලීසිය කටයුතු කර තිබේ.", "URL": "https://sinhala.adaderana.lk/news.php?nid=69657", "Category": null, "Parent URL": null}