{"Source": "Adaderana", "Timestamp": "November 8, 2010 08:22 am", "Headline": "ජංගම දුරකථන අලෙවි හා අලුත්වැඩියා මධ්‍යස්ථාන වලට බලපත්‍රයක්", "News Content": "ශ්‍රි ලංකාව තුළ ජංගම දුරකථන අලෙවි මධ්‍යස්ථාන සහ දුරකථන අලුත්වැඩියා මධ්‍යස්ථාන සඳහා බලපත්‍ර නිකුත් කිරීමේ වැඩපිළිවෙලක් ආ‍රම්භ කර තිබේ. ඒ අනුව අදාළ ආයතන පවත්වාගෙන යන්නන් විදුලි සංදේශ නියාමන කොමිසමේ ලියාපදිංචි විය යුතුය. බලපත්‍ර ලබානොගන්නා පුද්ගලයන්ට එරෙහිව ඉදිරියේදී නීතිමය ක්‍රියාමාර්ග ගන්නා බව විදුලි සංදේශ නියාමන කොමිසමේ සභාපති අනූෂ පැල්පිට මහතා පවසයි. මේ සඳහා පොලිසියේ සහය ලබාගැනීමට ද තීරණය කර තිබේ.", "URL": "https://sinhala.adaderana.lk/news.php?nid=11998", "Category": null, "Parent URL": null}