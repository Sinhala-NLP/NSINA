{"Source": "Adaderana", "Timestamp": "September 7, 2018 02:59 pm", "Headline": "කොළඹ ගින්නක්", "News Content": "-4.00 -Pm අද(07) පස්වරු 2.45 ට පමණ කොළඹ, බ්‍රේබෘෘක් ප්‍රදේශයේ ඇති වු ගින්න මේ වන විට අසල ඇති තවත් කාර්යාල ගොඩනැඟිල්ලකට ව්‍යාප්ත වී ඇති බව වාර්තා වෙයි. කෙසේ වෙතත් ගිනි නිවීමේ හමුදා නිලධාරීන් මහත් පරිශ්‍රමයක් දරා මෙම ගින්න පාලනය කිරීමට කටයුතු කරන බව ද අද දෙරණට වාර්තා විය. අදාළ කාර්යාල ගොඩනැඟිල්ලේ ජනෙල් බිඳ දමා ගිනි නිවීමේ භටයින් ගොඩනැඟිල්ලට ඇතුළු වීමට උත්සහ දරන බවත්, එහි ඇතුළත තත්ත්වය කෙසේ ද යන්න පිළිබඳවත් මෙතෙක් අනාවරණ වී නැත. අදාළ ප්‍රදේශයේ ගොඩනැඟිලිවල සිටින ජනතාව මේ වන විට ඉවත් කිරීමට කටයුතු යොදා ඇති බව වාර්තා වෙයි. කෙසේ වෙතත් මීට පෙර ඇති වු ගින්න මේ වන විට සම්පූර්ණයෙන් පාලනය කර ඇති බව ද අද දෙරණ වාර්තාකරු පවසයි. මේ වන විටත් ගිනි නිවීමේ රථ කිහිපයක් එම ස්ථානයේ නවතා තිබේ. -2.59PM- කොළඹ, බ්‍රේක් බෘක් ප්‍රදේශයේ පිහිටි ගොඩනැඟිල්ලක මේ වන විට ගින්නක් හට ගෙන ඇති බව ගිනි නිවීමේ ඒකකය පවසයි. මීට සුළු වේලාවකට පෙර මෙම ගින්න සම්බන්ධයෙන් දැනුම් දීමක් සිදු කර ඇති බව ද ඔවුන් අද දෙරණට පැවසීය. කෙසේ වෙතත් මේ වන විට ගිනි නිවීමේ රථ පිටත් කර හැර තිබේ. මේ වන විටත් අදාළ ගොඩනැඟිල්ලේ සිට අහස දෙසට විශාල දුමාරයක් පිටවෙන අයුරු දක්නට ලැබෙයි. මෙම ගොඩනැඟිල්ල ඉදිකෙරිමින් පවතින ගොඩනැඟිල්ලක් බව ද අනාවරණය වී තිබේ.", "URL": "https://sinhala.adaderana.lk/news.php?nid=95715", "Category": null, "Parent URL": null}