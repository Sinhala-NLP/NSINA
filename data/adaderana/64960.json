{"Source": "Adaderana", "Timestamp": "October 12, 2016 10:49 am", "Headline": " අල් නසීර් දිවයිනට එයි", "News Content": "රාජකීය ඕමාන් නාවික හමුදාවට අයත් යුද නෞකාවක් දිවයිනට පැමිණ තිබේ. සැපයුම් අවශ්‍යතාවන් සඳහා සහ සුහඳතාව වර්ධනය කරගැනීමේ අරමුණින් මෙම නෞකාව කොළඹ වරායට පැමිණ ඇති බව නාවික හමුදාව සඳහන් කළේය.රාජකීය ඕමාන් නාවික හමුදාවට අයත් අල් නසීර් යුද නෞකාව මෙලෙස දිවයින පැමිණ ඇති බව සඳහන්ය.නාවික සම්ප්‍රදායනුකූලව ශ්‍රී ලංකා නාවික හමුදාව විසින් අල් නසීර් යුධ නෞකාව සහ එහි කාර්යමණ්ඩලය පිළිගෙන තිබේ.නෞකාව හෙට(13) දිනයේ දිවයිනෙන් පිටත්වයාමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=64960", "Category": null, "Parent URL": null}