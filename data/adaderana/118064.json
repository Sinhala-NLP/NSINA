{"Source": "Adaderana", "Timestamp": "September 2, 2019 12:30 pm", "Headline": "නිවසට පැමිනි අමුතු අමුත්තා", "News Content": "වවුනියාව,ඕමන්ත ප්‍රදේශයේ නිවසකට පැමිණි හැළ කිඹුලෙකු ඊයේ (01) අල්ලාගත් බව වවුනියාව වනජිවි කාර්යාල නිළධාරීන් පවසයි. වවුනියාව වනජිවි නිළධාරීන් පැවසූවේ පවතින නියඟය හමුවේ ආහාර සොයගෙන පැමිණි අඩි පහක් පමණ දිගැති කිඹුලෙකු එලෙස අල්ලාගත් බවයි. අදාළ නිවසේ බල්ලා බුරන හඩ සම්බන්ධයෙන් සොයා බැලීමේදී නිවසට පැමිණි කිඹුලා දැක ගැනීමය හැකිවු බවද ගෙහිමියන් පැවසූහ. අල්ලාගත් කිඹුලා ජල පෝෂක ප්‍රදේශයක් වෙත මුදාහළ අතර, ප්‍රදේශයේ වැව් සිදීයාමෙන් කිඹුල්ලු ආහාර සොයාගෙන මේ දිනවල එම ප්‍රදේශයේ සැරිසරන බව වනජීවි නිළධාරීන් පැවසීය.", "URL": "https://sinhala.adaderana.lk/news.php?nid=118064", "Category": null, "Parent URL": null}