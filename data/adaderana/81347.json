{"Source": "Adaderana", "Timestamp": "December 11, 2017 12:53 pm", "Headline": " හිටපු ජනපතිනියත් නාම යෝජනා බාරදෙන්න ඇවිත්", "News Content": "ශ්‍රී ලංකා නිදහස් පක්ෂය ගම්පහ දිස්ත්‍රික්කයේ පළාත් පාලන ආයතන තුනක් සඳහා නාමයෝජනා භාරදීම අද(11) පෙරවරුවේ සිදුකර තිබේ. හිටපු ජනාධිපතිනි චන්ද්‍රිකා බණ්ඩාරනායක කුමාරතුරංග මහත්මියගේ ප්‍රධානත්වයෙන් යුතු කණ්ඩායමක් විසින් නාමයෝජනා බාරදීම සිදුකළ බව අද දෙරණ වාර්තාකරු සඳහන් කළේය. මේ අතර එක්සත් ජාතික පක්ෂය සහ ශ්‍රී ලංකා නිදහස් පක්ෂය මේ වන විට කල් ඉකුත් වූ පක්ෂ බවට පත්ව ඇති බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. කුරුණෑගල, රිදීගම ප්‍රදේශයේ පැවති ජන හමුවකට එක්වෙමින් ඔහු මේ බව කියා සිටියේය.", "URL": "https://sinhala.adaderana.lk/news.php?nid=81347", "Category": null, "Parent URL": null}