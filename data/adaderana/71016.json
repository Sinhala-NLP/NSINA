{"Source": "Adaderana", "Timestamp": "March 18, 2017 07:50 am", "Headline": " මත්පැන් සමඟ 2ක් මාට්ටු ", "News Content": "කැලණිය - මූණමල්ගහ ප්‍රදේශයේදී මත්පැන් ළඟ තබාගත් කාන්තාවක සහ තවත් පුද්ගලයෙකු අත්අඩංගුවට ගෙන තිබේ. කැලණිය අපරාධ විමර්ශන අංශයට ලද තොරතුරකට අනුව අදාළ පුද්ගලයින් අත්අඩංගුවට ගත් බව පොලීසිය පැවසුවේය. ඔවුන් සතුව තිබී නීති විරෝධී මත්පැන් සහ මත්පැන් පෙරීම සඳහා යොදා ගත් උපකරණ තොගයක් පොලිස් භාරයට ගෙන තිබේ. සැකකරුවන් මූණමල්ගහවත්ත ප්‍රදේශයේ පදිංචි 62 හැවිරිදි සහ 61 හැවිරිදි දෙදෙනෙකු බව සඳහන්ය. ඔවුන් අද(17) මහර මහෙස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71016", "Category": null, "Parent URL": null}