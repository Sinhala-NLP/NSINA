{"Source": "Adaderana", "Timestamp": "October 31, 2013 09:48 am", "Headline": "අද සියලු දුම්රිය ප්‍රමාදයි ", "News Content": "දුම්රිය රියදුරන්ගේ වෘත්තීමය ක්‍රියාමාර්ගයක් හේතුවෙන් අද(31) දින සියලුම දුම්රිය ප්‍රමාද විය හැකි බව දුම්රිය පාලක මැදිරිය සඳහන් කරයි. ඒ අනුව දුම්රිය පාලක මැදිරිය සඳහන් කළේ අද(31) උදෑසන සිට බලවේග දුම්රිය රියදුරන් මෙලෙස රාජකාරි සඳහා පැමිණ නොමැති බවයි. මේ වන විට දුම්රිය ගමන් වාර කිහිපයක් අවලංගු කිරිමට සිදුවු බවද දුම්රිය පාලක මැදිරිය පවසයි. මේ හේතුවෙන් සියලුම දුම්රිය මාර්ග වල දුම්රිය ගමනාගමනයේ ප්‍රමාදයක් සිදුව තිබෙන බව දුම්රිය පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=38500", "Category": null, "Parent URL": null}