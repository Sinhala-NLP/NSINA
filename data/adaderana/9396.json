{"Source": "Adaderana", "Timestamp": "July 5, 2010 08:03 am", "Headline": "පළාත් පාලනයට තවත් ආයතන 20 ක්", "News Content": "දැනට පවතින පළාත් පාලන ආයතන වලට අමතරව අළුතින් තවත් පළාත් පාලන ආයතන විස්සක් ස්ථාපිත කිරීමට තීරණය කර තිබේ. මහ නගර සභා, නගර සභා සහ ප්‍රාදේශිය සභා ලෙස මෙම නව පළාත් පාලන ආයතන විස්ස ස්ථාපිත කිරීමට නියමිතය. ඉන් වැඩි ප්‍රමාණයක් බස්නාහිර පළාතේ වන අතර උතුරු පළාතේ නව නගර සභා පහක් පිහිටුවන බව වාර්තා වේ. මේ සමගම ත්‍රිකුණාමලයේ නගර සභාව මහ නගර සභාවක් බවට පත්කිරීම සඳහා ගැසට් කිරීමට නියමිතය. දැනට ශ්‍රි ලංකාවේ පළාත් පාලන ආයතන 330ක් පවතින අතර නව පළාත් පාලන ආයතන විස්සත් සමඟ එම සංඛ්‍යාව 350 දක්වා ඉහළ යනු ඇත.", "URL": "https://sinhala.adaderana.lk/news.php?nid=9396", "Category": null, "Parent URL": null}