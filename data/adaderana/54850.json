{"Source": "Adaderana", "Timestamp": "November 3, 2015 04:18 pm", "Headline": " වරාය නගර ව්‍යාපෘතියේ නව පාරිසරික ඇගයීම වාර්තාව අධීක්ෂණය කරයි ", "News Content": "වරාය නගර සංවර්ධන ව්‍යාපෘතියට අදාළව සකස් කරන ලද නව පාරිසරික ඇගයීම් වාර්තාව සම්බන්ධයෙන් අධීක්ෂණ කටයුතු මේ වන විට සිදු කරන බව වෙරළ ආරක්ෂක දෙපාර්තමේන්තුව පවසයි.එහි අධ්‍යක්ෂ ජනරාල් ප්‍රභාත් චන්ද්‍රකීර්ති මහතා පැවසුවේ වෙරළ ආරක්ෂක දෙපාර්තමේන්තුව සහ මධ්‍යම පරිසර අධිකාරිය විසින් දෙන ලද උපදෙස් වලට අනුකූලව එම වාර්තාව සකස් කර ඇත් ද යන්න සම්බන්ධයෙන් මේ දිනවල සොයාබලන බවයි.ඉන් අනතුරුව අදාළ වාර්තාව තාක්ෂණික ඇගයීම් කමිටුව වෙත යොමුකිරීමට නියමිත බව ද ප්‍රභාත් චන්ද්‍රකීර්ති මහතා සඳහන් කර සිටියේය. එමගින් වරාය නගර සංවර්ධන ව්‍යාපෘතිය ඉදිරියේ දී ආරම්භ කිරීමට ඇති හැකියාව සම්බන්ධයෙන් නිගමනයට පැමිණීමට හැකිවනු ඇති බව ප්‍රභාත් චන්ද්‍රකීර්ති මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54850", "Category": null, "Parent URL": null}