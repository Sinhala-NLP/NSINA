{"Source": "Adaderana", "Timestamp": "January 28, 2016 08:00 pm", "Headline": " පාසල් නිලඇඳුම් වවුචරයේ වලංගු කාලය දිගුකරයි", "News Content": "2016.01.31 දිනෙන් අවසන් වීමට නියමිතව තිබූ පාසල් සිසුන්ගේ නිල ඇඳුම් වවුචරයේ වලංගු කාලය පෙබරවාරී මස 29 වැනිදා දක්වා දීර්ඝ කර තිබේ.අධ්‍යාපන අමාත්‍යංශය පැවසුවේ මේ ගැන අදාළ වවුචර් පත්වලට මුදල් ගෙවන බැංකු දැනුවත් කර අවසන් බවයි.නිල ඇඳුම් වෙනුවෙන් ලබාදුන් වවුචර් පත් මේවනවිට සියලු පාසැල් දරුවන් වෙත බෙදා දී අවසන් අතර එම වවුචර් මගින් නිල ඇඳුම් රෙදි ලබාගැනීම සඳහා වලංගු කාලය 31 වනදායින් අවසන් වන බව සඳහන්ව ඇත.එහෙත් කුමන හෝ හේතුවක් මත මෙතෙක් එම වවුචර් පත්වලින් රෙදි ලබාගැනීමට අපහසු සිසුන් වෙනුවෙන් වවුචර් පතේ වලංගු කාලය මාසයකින් දීර්ඝ කිරීමට අධ්‍යාපන අමාත්‍යංශය තීරණය කර තිබේ.", "URL": "https://sinhala.adaderana.lk/news.php?nid=56738", "Category": null, "Parent URL": null}