{"Source": "Adaderana", "Timestamp": "September 18, 2011 07:58 am", "Headline": "පහේ ප්‍රතිඵල ඇදහිය නොහැකි බව විදුහල්පති සහතික කළ යුතුයි", "News Content": "මෙවර ශිෂ්‍යත්ව විභාගයේ ප්‍රතිඵල ඇදහිය නොහැකි තරම් වෙනස් වී ඇති බවට පන්ති භාර ගුරුවරයා සහ විදුහල්පතිවරයා සහතික කරන්නේ නම් පමණක් එවැනි ප්‍රතිඵල යළි සලකා බලන බව විභාග දෙපාර්තමේන්තුව පවසයි. එවැනි දරුවන් වෙනුවෙන් පමණක් ප්‍රතිඵල නැවත අධීක්ෂණය සඳහා විදුහල්පතිවරුන් මාර්ගයෙන් ඉල්ලීමක් සිදුකළ හැකි බව විභාග දෙපාර්තමේන්තුව නිවේදනය කරයි. එසේ නොමැතිව කිසිදු අයුරකින් ශිෂ්‍යත්ව ප්‍රතිඵල නැවත අධීක්ෂණය නොකරන බව එම දෙපාර්තමේන්තුව සඳහන් කරයි. ලබන මස පළමු වැනිදා දක්වා එවැනි දරුවන් සඳහා පමණක් ප්‍රතිඵල නැවත අධීක්ෂණයට ඉල්ලුම් කළ හැකිය.", "URL": "https://sinhala.adaderana.lk/news.php?nid=18793", "Category": null, "Parent URL": null}