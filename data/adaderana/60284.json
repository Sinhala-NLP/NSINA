{"Source": "Adaderana", "Timestamp": "May 19, 2016 01:31 pm", "Headline": "දන්සැල් සංවිධානය කරන අයටත් විවෘත ඉල්ලීමක්", "News Content": "වෙසක් පොහොය වෙනුවෙන් සංවිධානය කරන දන්සැල් සඳහා එක් රැස්කර ඇති ආහාර ද්‍රව්‍ය ආපදා තත්ත්වය හේතුවෙන් පීඩාවට පත් ජනතාවට ලබා දෙන ලෙස බෙල්ලන්විල රජමහා විහාරාධිකාරි පූජ්‍ය බෙල්ලන්විල විමලරතන හිමි ඉල්ලීමක් කරයි.පවතින ආපදා තත්ත්වය හේතුවෙන් දිවයිනේ පුද්ගලයින් රැසක් පිඩාවට පත්ව ඇති බව උන් වහන්සේ කියයි.එම පුද්ගලයින්ට අවශ්‍ය ආහාර ද්‍රව්‍ය සහ උපකරණවල විශාල හිඟයක් පවතින බව පූජ්‍ය බෙල්ලන්විල විමලරතන හිමියන් පෙන්වාදෙයි.වෙසක් පොහොය වෙනුවෙන් දිවයින පුරා දන්සැල් සංවිධානය කිරීමට බොහෝ පිරිසක් කටයුතු කරමින් සිටින අතර මෙවැනි ආපදා අවස්ථාවක සිදු කළ හැකි විශාලම පිංකම වන්නේ එම දන්සැල් සඳහා එක්රැස් කළ ආහාර ද්‍රව්‍ය පීඩාවට පත් වූවන්ට ලබාදීම බව උන්වහන්සේ පවසයි.", "URL": "https://sinhala.adaderana.lk/news.php?nid=60284", "Category": null, "Parent URL": null}