{"Source": "Adaderana", "Timestamp": "June 17, 2017 12:57 pm", "Headline": "උතුර අද සාමාන්‍යයි", "News Content": "උතුරු පළාතේ දෛනික කටයුතු සාමාන්‍ය තත්ත්වයට පත්ව තිබේ.උතුරු පළාත් ප්‍රධාන අමාත්‍ය සී.වී විග්නේෂ්වරන් මහතාට සහය පළ කරමින් සහ ප්‍රධාන අමාත්‍යවරයාට එරෙහිව ඉදිරිපත් වූ විශ්වාසභංග යෝජනාව ඉවත් කර ගන්නා ලෙස ඉල්ලමින් ඊයේ දිනයේ උතුර පළාතේ හර්තාල් ව්‍යාපාරයක් ක්‍රියාත්මක විය .විග්නේෂ්වරන් මහතා නායකත්වය දරණ දෙමළ මහජන සභාව නම් සංවිධානය විසින් උතුරු පළාත තුළ මෙම හර්තාල් ව්‍යාපාරය පැවැත්විමට පියවර ගෙන තිබුණ ද, වව්නියාව, කිලිනොච්චිය සහ මන්නාරම යන දිස්ත්‍රීක්කවල එය සාර්ථකව ක්‍රියාත්මක නොවුණු බව අද දෙරණ වාර්තාකරුවන් සඳහන් කරන ලදී.කෙසේවෙතත් යාපනය සහ මුලතිව් දිස්ත්‍රීක්කවල පමණක් හර්තාල් ව්‍යාපාරය සාර්ථකව ක්‍රියාත්මක වූ අතර වෙළඳසැල් වසාදමා ප්‍රවාහන කටයුතු ද සියල්ල අඩපණ වී තිබුණි.කෙසේවෙතත් අද දිනයේ උතුරු ප්‍රදේශයේ දෛනික කටයුතු සාමාන්‍ය තත්ත්වයට පත්ව ඇති අතර ප්‍රවාහන කටයුතු සාමාන්‍ය පරිදි සිදු කරන බව අද දෙරණ වාර්තාකරුවන් කියා සිටියි.ව්‍යාපාරික ස්ථාන සියල්ල විවෘත කර ඇති අතර අනෙකුත් කටයුතු ද සාමාන්‍ය පරිදි සිදු කෙරෙන බව වාර්තා වේ.", "URL": "https://sinhala.adaderana.lk/news.php?nid=74298", "Category": null, "Parent URL": null}