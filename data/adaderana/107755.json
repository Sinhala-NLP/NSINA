{"Source": "Adaderana", "Timestamp": "April 10, 2019 10:17 am", "Headline": "ඊශ්‍රායල් මහ මැතිවරණයේ ජය බෙන්ජමින් නෙතන්යාහුට", "News Content": "ඊශ්‍රායල් මහ මැතිවරණයේ ප්‍රකාශිත ඡන්ද ප්‍රතිඵලවලට අනුව වත්මන් අග්‍රාමාත්‍ය බෙන්ජමින් නෙතන්යාහු ජයග්‍රණය කර ඇති බව විදෙස් මාධ්‍ය වාර්තා කර සිටියි. නිශ්චිත ජයග්‍රාහකයෙකු ප්‍රකාශයට පත් කිරීමට නොහැකි තත්ත්වයක් උද්ගතව තිබූ මෙවර මැතිවරණයේ දී බෙන්ජමින් නෙතන්යාහු හා හිටපු හමුදා ප්‍රධානියෙකු වන බෙනී ගාන්ට්ස් අතර කරට කර සටනක් පැවතුණි. සමස්ත ඡන්ද ප්‍රතිඵලවලින් මේ වන විට සියයට 97 ක ප්‍රතිශතයක් ප්‍රකාශයට පත්කර ඇති අතර එම ප්‍රතිඵලවලට අනුව නෙතන්යාහු බහුතර බලයක් හිමිකර ගැනීමට සමත්ව ඇති බව වාර්තා වෙයි. 69 හැවිරිදි බෙන්ජමින් නෙතන්යාහු සිය පස්වන ධුර කාලය සඳහා මෙවර මහ මැතිවරණයට ඉදිරිපත් වුණි.", "URL": "https://sinhala.adaderana.lk/news.php?nid=107755", "Category": null, "Parent URL": null}