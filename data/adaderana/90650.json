{"Source": "Adaderana", "Timestamp": "June 10, 2018 10:19 am", "Headline": "යතුරු පැදි අනතුරකින් පොලිස් නිලධාරියෙක් ජීවිතක්ෂයට", "News Content": "වැල්ලවාය කුඩාඔය පොලිස් බල ප්‍රදේශයේ තෙලුල්ල ප්‍රදේශයේ දී අද (10)අලුයම පහට පමණ සිදු වූ අනතුරකින් තණමල්විල පොලීසියට අනුයුක්තව සේවය කළ පොලිස් කොස්තාපල් වරයෙකු ජීවිතක්ෂයට පත් වී තිබේ. මෙම පොලිස් නිලධාරීයා ඊයේ (09) රාත්‍රි සිය රාජකාරි නිමවා යළි නිවස බලා යමින් සිටියෙදී ඔහු ගමන් ගත් යතුරු පැදිය නවතා තිබූ ත්‍රිරෝද රථයක ගැටීමෙන් මෙම අනතුර සිදු වී ඇත. මෙසේ ජීවිතක්ෂයට පත් වී ඇත්තේ වැල්ලවාය වෙහෙරයාය ලිපනයේ පදිංචි වයස අවුරුදු හතලිස් එකක දෙදරු පියෙකු බව පොලීසිය පවසයි. අනතුරින් පසු ඔහු එම ස්ථානයේ දීම ජීවිතක්ෂයට පත් වී ඇති අතර මෘත දේහය වැල්ලවාය මූලික රෝහලේ තැන්පත් කර ඇත. පශ්චාත් මරණ පරීක්ෂණය අද සිදු කිරීමට නියමිත අතර සිද්ධිය පිළිබඳ ඉදිරි විමර්ශන කුඩාඔය පොලීසිය සිදු කරයි.", "URL": "https://sinhala.adaderana.lk/news.php?nid=90650", "Category": null, "Parent URL": null}