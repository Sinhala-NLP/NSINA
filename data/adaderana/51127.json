{"Source": "Adaderana", "Timestamp": "May 6, 2015 09:39 am", "Headline": "පුද්ගලයෙක් යකඩ යකාට බිලිවෙයි!", "News Content": "පයාගල, කලමුල්ල ශාන්ත අන්තෝනි මාවතේ දුම්රිය හරස් මාර්ගයකදී සිදුවූ අනතුරකින් පුද්ගලයෙකු මියගොස් තිබේ.කොළඹ කොටුව සිට මාතර බලා ධාවනය වූ සාගරිකා දුම්රියේ ත්‍රීරෝද රථයක් ගැටීමෙන් අනතුර සිදුව ඇති බව පොලීසිය පැවසුවේය.මියගොස් ඇත්තේ ත්‍රීරෝද රථයේ රියදුරු වන අතර ඔහු කළුතර, පලාතොට ප්‍රදේශයේ පදිංචිව සිටි පනස් දෙහැවිරිදි පුද්ගලයෙකි.අනතුර සිදුවූ ස්ථානයේ ආරක්ෂිත ගේට්ටුවක් නොමැති වීම හේතුවෙන් අදාළ අනතුර සිදුව ඇති බව සඳහන්ය.සිද්ධිය සම්බන්ධයෙන් පයාගල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=51127", "Category": null, "Parent URL": null}