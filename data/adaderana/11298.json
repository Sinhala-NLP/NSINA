{"Source": "Adaderana", "Timestamp": "October 5, 2010 01:38 pm", "Headline": "ෆොන්සේකාගේ ලේකම්ට අදත් ඇප නෑ", "News Content": "හිටපු යුද හමුදාපති සරත් ෆොන්සේකා සමඟ එක්ව රජය පෙරළීමට කුමන්ත්‍රණය කළේ යැයි අත්අඩංගුවට ගන්නා ලද ඔහුගේ ලේකම් කපිතාන් සේනක ද සිල්වාට ඇප ලබා දීම ප්‍රතික්ෂේප කර තිබේ. ඒ අනුව අදාළ සැකකරු ලබන 18 වැනිදා දක්වා රිමාන්ඩ් භාරයේ තබන ලෙස කොළඹ ප්‍රධාන මහේස්ත්‍රාත් රශ්මි සිංගප්පුලි මහතා නි‍යෝග කරන ලදී. සැකකරු පිළිබඳව සිදු කළ පරීක්ෂණ වාර්තා නීතීපතිවරයා වෙත ඉදිරිපත් කර ඇති බව රහස් පොලිසිය අධිකරණයට වාර්තාවක් ඉදිරිපත් කරමින් සඳහන් කළේය. නීතීපති උපදෙස් ලැබීමෙන් පසුව සැකකරු පිළිබඳව ගන්නා ක්‍රියාමාර්ග තීරණය කරන බව ද රහස් පොලිසිය අධිකරණයට දැනුම් දෙනු ලැබුණි.", "URL": "https://sinhala.adaderana.lk/news.php?nid=11298", "Category": null, "Parent URL": null}