{"Source": "Adaderana", "Timestamp": "July 16, 2010 03:17 pm", "Headline": "උතුරේ පළාත් පාලන දේපළ තක්සේරු කරයි", "News Content": "උතුරු පළාතේ පිහිටි පළාත් පාලන ආයතනවල දේපළ තක්සේරු කිරීමට තීරණය කර තිබේ. එම වැඩසටහන ලබන 26 වැනිදා ආරම්භ කරන බව තක්සේරු දෙපාර්තමේන්තුව පවසයි. මේ යටතේ වව්නියාව, කිලිනොච්චිය, මුලතිව්, මන්නාරම සහ යාපනය යන දිස්ත්‍රික්කයන් හි පිහිටි පළාත් පාලන ආයතන 34ක දේපළ තක්සේරු කිරීම් සිදුකරන බව සඳහන්ය. පසුගිය කාලය තුළ එම ප්‍රදේශවල පැවති ත්‍රස්ත ක්‍රියා හේතුවෙන් වසර 30ක කාලයක් වරිපනම් බදු අය කිරීම සිදුනොවු බව ද තක්සේරු දෙපාර්තමේන්තුව පවසයි. මේ හේතුවෙන් එම පළාත් පාලන ආයතන වලට හිමි විය යුතු ආදායමෙන් 60%ක පමණ ප්‍රමාණයක් අහිමි වී ඇති බව සඳහන්ය.", "URL": "https://sinhala.adaderana.lk/news.php?nid=9648", "Category": null, "Parent URL": null}