{"Source": "Adaderana", "Timestamp": "June 13, 2011 12:57 pm", "Headline": "අලුත උපන් දියණිය මරා වළ දැමූ කතක් රිමාන්ඩ්", "News Content": "බිළිඳියක ඝාතනය කර වළ දැමූ බවට චෝදනා වලට වැරදිකරු වූ 32 හැවිරිදි කාන්තාවක රක්ෂිත බන්ධනාගාර ගත කර තිබේ. සැකකාරිය බන්ධනාගාර නිලධාරීන්ගේ ආරක්ෂාව යටතේ වෛද්‍ය පරීක්ෂණයකට යොමුකරන ලෙස නිකවැරටිය අතිරේක දිසාවිනිසුරු සහ මහේස්ත්‍රාත් ඒ‍.කේ.අල්විස් මහත්මිය ඊයේ(12) නියෝග කළාය. අනියම් සබදතාවක් හේතුවෙන් ගැබ්ගෙන සිටි අදාළ කාන්තාව පසුගිය 6 වැනිදා බිළිඳියක ප්‍රසූත කර තිබේ. පසුව එම බිළිඳිය ඝාතනය කර නිවස පිටුපස වළ දමා තිබියදී ප්‍රදේශවාසීන්ගෙන් ලද පැමිණිල්ලකට අනුව රස්නායකපුර පොලිසිය විසින් සැකකාරිය අත්අඩංගුවට ගෙන ඇත. බිළිඳියගේ මෘත ශරීරය පශ්චාත් මරණ පරීක්ෂණය සඳහා කුරුණෑගල අධිකරණ වෛද්‍ය නිලධාරීවරයා වෙත යොමුකර ඇති බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=16735", "Category": null, "Parent URL": null}