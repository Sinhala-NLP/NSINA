{"Source": "Adaderana", "Timestamp": "May 11, 2016 09:55 am", "Headline": " වාහන 3ක් ගැටී 4ක් රෝහලට", "News Content": "හලාවත - කොළඹ මාර්ගයේ, මාදම්පේ පම්බල ප්‍රදේශයේදී මෝටර් රථයක්, ත්‍රී රෝද රථයක් හා යතුරුපැදියක් එකිනෙක ගැටී අනතුරක් සිදුව තිබේ.කොළඹ දෙසට ගමන් කළ ත්‍රීරෝද රථයක් ඉදිරියෙන් ගමන් කළ යතුරුපැදිය පසුකර යාමේදී ඉදිරියෙන් පැමිණි මෝටර් රථයක අදාළ ත්‍රීරෝද රථය ගැටී පසුව යතුරුපැදියේද ගැටී අනතුර සිදුව ඇති බව වාර්තා වෙයි.අනතුරින් තුවාල ලැබූ කුඩා දරුවෙකු ඇතුළු සිව් දෙනෙකු හලාවත රෝහලට ඇතුළත් කර ඇති බව සඳහන්ය.", "URL": "https://sinhala.adaderana.lk/news.php?nid=60036", "Category": null, "Parent URL": null}