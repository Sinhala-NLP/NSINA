{"Source": "Adaderana", "Timestamp": "July 19, 2010 03:55 pm", "Headline": "මාලදිවයින් විශේෂ නියෝජිතයෙක්, රනිල් හමුවෙයි", "News Content": "මාලදිවයිනේ මතුව තිබෙන දේශපාලන අස්ථාවරත්වය පිළිබඳ දැනුවත් කිරීම සදහා එරට ජනාධිපතිවරයාගේ විශේෂ නියෝජිතවරයෙකු අද විපක්ෂ නායක රනිල් වික්‍රමසිංහ මහතා හමුවිය. එම ගැටලු නිරාකරණය කිරීම සඳහා පොදු රාජ්‍ය මණ්ඩලයේ සහ ආසියානු ප්‍රජාතාන්ත්‍රිකයින්ගේ සංගමයේ සහය ලබා දීමට මැදිහත් විය හැකි බව එහි දී විපක්ෂ නායකවරයා දැනුම් දී ඇත. මේ සම්බන්ධයෙන් මාලදිවයින් ජනාධිපතිවරයා දැනුවත් කර ලෙස මාලදිවයින් ජනාධිපතිවරයාගේ උපදේශක මොහොමඩ් ලතීෆ් මහතාට විපක්ෂ නායකවරයා දැනුම් දී ඇත. පවතින දේශපාලන අස්ථාවරත්වය මාලදිවයින් ජනතාවට, මැතිවරණ ක්‍රමයට සහ ප්‍රජාතන්ත්‍රවාදයට අහිතකර තත්ත්වයක් බව ද රනිල් වික්‍රමසිංහ මහතා පෙන්වා දී තිබේ. ගැටලු විසඳීම සදහා අවශ්‍ය සහයක් ලබා දීම සඳහා සූදානම් බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=9709", "Category": null, "Parent URL": null}