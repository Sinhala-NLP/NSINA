{"Source": "Adaderana", "Timestamp": "November 20, 2010 08:36 am", "Headline": "ජාතික ගීය භාවිතයට නව රීති සංග්‍රහයක්", "News Content": "ජාතික ගීය භාවිතය පිළිබඳ නව රීති සංග්‍රහයක් හඳුන්වා දීමට රාජ්‍ය පරිපාලන හා ස්ව‍දේශ කටයුතු අමාත්‍යාංශය තීරණය කර තිබේ. ජාතික ගීය විධිමත් ආකාරයෙන් භාවිත නොවන අවස්ථා පිළිබඳව පැමිණිලි ලැබීම හේතුවෙන් මෙම රීති සංග්‍රහය හඳුන්වා දීමට තීරණය කළ බව එම අමාත්‍යාංශය පවසයි. ජාතික ගීයේ ගෞරවාන්විත බව හා අභිමානවත් බව ආරක්ෂා කරගැනීම මෙම රීති සංග්‍රහයෙන් බලාපොරොත්තු වන බව ද රාජ්‍ය පරිපාලන හා ස්වදේශ කටයුතු අමාත්‍යාංශය කියා සිටියි. ඒ අනුව ජාතික ගීය ගායනා කරන අවස්ථාවන්හිදී අදාළ රීති මාලාවට අනුව කටයුතු කරන ලෙස එම අමාත්‍යාංශය මහජනතාවට දැනුම් දෙයි.", "URL": "https://sinhala.adaderana.lk/news.php?nid=12272", "Category": null, "Parent URL": null}