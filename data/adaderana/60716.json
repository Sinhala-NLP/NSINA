{"Source": "Adaderana", "Timestamp": "June 2, 2016 06:59 pm", "Headline": "තිළිණ ගමගේ ඇපමත නිදහස්!", "News Content": "කොළඹ හිටපු අතිරේක මහේස්ත්‍රාත් තිළිණ ගමගේ මහතා ඇප මත නිදහස් කර ති‍බේ.ඒ අද(02) දින ඔහු ගංගොඩවිල උසාවියට භාරවීමෙන් අනතුරුවය. එහිදී ඔහු රුපියල් ලක්ෂ 5ක මුදල් ඇපයක් හා රුපියල් ලක්ෂ 25 බැගින් වූ ශරීර ඇප 4ක් මත මුදා හැරීමට ගංගොඩවිල මහේස්ත්‍රාත් කණිෂ්ක විජේරත්න මහතා නියෝග කර ඇත.ලබන අඟහරුවාදා (7) ඔහුට රහස් පොලිසියේ පෙනී සිටින ලෙසද නියෝග කර ඇති අතර විදෙස් ගමන් තහනම් කර තිබේ.වලංගු බලපත්‍රයක් නොමැතිව අලි පැටවෙකු ළඟ තබා ගැනීමේ සිද්ධියක් සම්බන්ධයෙන් තිළිණ ගමගේ මහතාට චෝදනා එල්ල වී තිබුණි.මෙම කාරණයට අදාළව සිදුකෙරුණු පරීක්ෂණයක ප්‍රතිඵලයක් ලෙස පසුගියදා තිළිණ ගමගේ මහතා අනිවාර්ය නිවාඩු යවා තිබුණි.", "URL": "https://sinhala.adaderana.lk/news.php?nid=60716", "Category": null, "Parent URL": null}