{"Source": "Adaderana", "Timestamp": "January 27, 2017 10:39 am", "Headline": " දෙවන ජාතික මහා සමුළුව 01දා", "News Content": "පෙරටුගාමී සමාජවාදී පක්ෂයේ දෙවන ජාතික මහා සමුළුව ලබන මස 01දා සැමරීමට සියලු කටයුතු සූදානම්කර ඇති බව පෙරටුගාමී සමාජවාදී පක්ෂය පවසයි.එය කොළඹ, සුගතදාස ගෘහස්ත ක්‍රීඩාංගනයේදී පැවැත්වීමට නියමිතය. 'අධිරාජ්‍යවාදී නව ලිබරල් වැඩපිළිවෙළට එරෙහිව, සමාජවාදය උදෙසා, පන්තියට පක්ෂයක්!' යන්න මෙවර සමුළුවේ තේමාවයි.එහිදී වත්මන් දේශපාලන තත්ත්වය පිළිබඳ දේශපාලන වාර්තාවක්ද, ඒ හා සම්බන්ධව දේශපාලන වැඩපිළිවෙළක් සඳහා සමුළු යෝජනා මාලාවක්ද සම්මත කර ගැනීමට නියමිතය.ඉදිරි කාලය තුළ පක්ෂයට නායකත්වය ලබා දීම සඳහා මධ්‍යම කාරක සභාවක් පත්කර ගැනීමද සම්මේලනයේ ප්‍රධාන කාර්යයකි.", "URL": "https://sinhala.adaderana.lk/news.php?nid=68662", "Category": null, "Parent URL": null}