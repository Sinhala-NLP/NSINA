{"Source": "Adaderana", "Timestamp": "November 18, 2018 11:52 am", "Headline": "තැන් දෙකකදී දෙදෙනෙක් අවසන් ගමන් යයි ", "News Content": "වාරියපොල - පුත්තලම මාර්ගයේ පාදෙනිය තුම්මන් හංදිය ප්‍රදේශයේ දී සිදුවූ රිය අනතුරකින් පුද්ගලයෙකු මියගොස් තිබේ. පොලීසිය සඳහන් කළේ යතුරුපැදියක් පැදිකරුට පාලනය කරගත නොහැකිව පෙරළීයාමෙන් මෙම අනතුර සිදුව ඇති බවයි. අනතුරෙන් බරපතල තුවාල ලැබු 36 හැවිරිදි යතුරුපැදිකරු වාරියපොල රෝහලට ඇතුලත් කිරීමේ දී මියගොස් තිබේ. මේ අතර පානදුර - හොරණ මාර්ගයේ සද්ධානන්ද මාර්ගය ඉදිරිපිටදී ත්‍රීරෝද රථයක මාර්ගය හරහා ගමන්ගත් පදිකයෙකු ගැටීමෙන් අනතුරක් සිදුව තිබේ. පොලීසිය පැවසුවේ අනතුරෙන් බරපතල තුවාල ලැබු පදිකයා පානදුර රෝහලට ඇතුළත් කිරීමෙන් පසු මියගොස් ඇති අතර අනතුරට සම්බන්ධ ත්‍රීරෝද රථ රියදුරු අත්අඩංගුවට ගත් බවයි.", "URL": "https://sinhala.adaderana.lk/news.php?nid=99394", "Category": null, "Parent URL": null}