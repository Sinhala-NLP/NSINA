{"Source": "Adaderana", "Timestamp": "December 29, 2017 01:22 pm", "Headline": "දින හතරක කුරුමානමෙන් ඇල්ලූ ලක්ෂ 50 ක ගංජා ගෙනියන්න බැරුව ගිනි තියලා ", "News Content": "ඇතිමලේ පොලිස් බල ප‍්‍රදේශයෙට අයත් යාල රක්ෂිත කැලයේ හිනගල රක්ෂිත කැලයේ වියළි ගංජා කිලෝ 22 ක් හා සැකකරුවෙක් හා ගංජා හේන් 02 ක් සමඟ සැකකරුවන් 02 ඇතිමලේ පොලිසියේ නිලධාරි කණ්ඩායමක් කළ විශේෂ වටලිමක දි අත්අඩංගුවට ගෙන ඇත. මෙම වැටලිමේ දි වියළි ගංජා 22 ග්‍රෑම් 525 ළඟ තබා ගත් වයස අවුරුදු 46 මැදිරිගිරිය ප‍්‍රදේශයේ පදංචි පුද්ගලයෙක් අත්අඩංගුවට ගෙන ඇත. මෙම වියළි ගංජා වෙල වෙළෙඳ පොළ වටිනාකම රුපියල් ලක්ෂ 22 ඉක්ම වෙන බව පොලීසිය පවසයි. මෙම වැටලිමේ දි අක්කර භාගයක උස අඩි 05 ගංජා හේනක් සහ බෝර 12 වර්ගයේ ගිනි අවියක් සමඟ සැකකරුවෙක් අත්අඩංගුවට ගෙන ඇත අතර ඔහු මොනරාගල කුබුක්කන ප‍්‍රදේශයේ පදිංචි වයස අවු 36 ක පුද්ගලයෙකි. මෙම වටලිමේ දි අක්කර 01 උස අඩි 03 ගංජා හේනක් අත්අඩංගුවට ගෙන ඇති එහි සැකකරුවන් නොසිටි බව පොලීසිය පවසයි. අත්අඩංගුවට ගත් වියළි හා අමු ගංජාවල දළ වෙළෙඳ පොළ වටිනාකම රුපියල් ලක්ෂ 50 ඉක්ම වෙන බව පොලිසිය සඳහන් කරයි. ගංජා ප‍්‍රවාහනය අපහසු නිසා හේන තුළ දි ගිනි තබා විනාශ කර අතර වියළි ගංජා, ගිනි අවිය හා ගංජා හේන්වල සාම්පල් හා සැකකරුවන් ඊයේ(28) සියඹලාණ්ඩුව මහේස්ත‍්‍රාත් අධිකරණයෙට ඉදිරිපත් කර තිබේ. මෙම වැටලිම සඳහා දින 04 කාලයක් පොලීස් නිලධාරින් ගත වී ඇති අතර ඇතිමලේ පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=82224", "Category": null, "Parent URL": null}