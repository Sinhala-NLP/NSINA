{"Source": "Adaderana", "Timestamp": "March 28, 2013 09:06 pm", "Headline": "ජයන්ත සභාපති පුටුවට", "News Content": "ශ්‍රී ලංකා ක්‍රිකට් ආයතනයේ සභාපති ධුරය සඳහා ජයන්ත ධර්මදාස මහතා පත්කිරීමට යෝජනා වී තිබේ. අද (28) පස්වරුවේ විධායක කමිටුව රැස්වීමෙන් අනතුරුව මෙම තීරණය ගත් බව ශ්‍රී ලංකා ක්‍රිකට් කමිටුවේ ප්‍රධාන විධායක නිලධාරී අජිත් ජයසේකර මහතා පැවසීය. නිලවරණය සඳහා භාරදී තිබූ අනෙකුත් නාමයෝජනා ප්‍රතික්ෂේප වීමත් සමග සභාපති තනතුර පිළිබඳ මතභේදාත්මක තත්ත්වයක් මතුවී තිබිණි.", "URL": "https://sinhala.adaderana.lk/news.php?nid=32818", "Category": null, "Parent URL": null}