{"Source": "Adaderana", "Timestamp": "June 3, 2015 10:02 am", "Headline": "වාසනාව සෙවු 5ක් අවාසනාවට අත්අඩංගුවේ ", "News Content": "අනවසරයෙන් පතල් කැනීමේ කටයුතුවල නිරත වූ පුද්ගලයින් පස් දෙනෙකු බගවන්තලාව, මාඑළිය රක්ෂිතයේ දී අත්අඩංගුවට ගෙන තිබේ.බගවන්තලාව පොලිසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලීසිය සඳහන් කළේය.අත්අඩංගුවට ගත් පුද්ගලයින් එම ප්‍රදේශයේම පදිංචි වයස අවුරුදු 25 ත් 30 ත් අතර අය බව සඳහන්ය.සැකකරුවන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතය.බගවන්තලාව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51742", "Category": null, "Parent URL": null}