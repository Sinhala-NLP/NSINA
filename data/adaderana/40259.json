{"Source": "Adaderana", "Timestamp": "January 11, 2014 09:12 am", "Headline": "ලුණුගම්වෙහෙර අක්කර 8ක කංසා හේනක් - 3ක් මාට්ටු", "News Content": "ලුණුගම්වෙහෙර, වෙහෙරගල ප්‍රදේශයේ දී නීති විරෝධී ලෙස කංසා හේනක් පවත්වාගෙන ගිය පුද්ගලයින් තිදෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේදී සැකකරුවන් සතුව තිබී මෙරට නිෂ්පාදිත බෝර 12 ගිනි අවියක් ද පොලිසිය භාරයට ගෙන ඇති බව සඳහන්ය. සැකකරුවන් විසින් අක්කර 08ක පමණ භූමි ප්‍රමාණයක ගංජා වගාකර තිබු බව ලුණුගම්වෙහෙර පොලිසිය පවසයි. වගාව තුළ කංසා පැළ එක්ලක්ෂ 22,000ක් පමණ තිබු බව සඳහන්ය. සැකකරුවන් තණමල්විල ප්‍රදේශයේ පදිංචිකරුවන් වන අතර ඔවුන් අද තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40259", "Category": null, "Parent URL": null}