{"Source": "Adaderana", "Timestamp": "July 12, 2019 09:12 pm", "Headline": "උකුසු ඇසට හසු වූ ඖෂධ ජාවාරම පාර්ලිමේන්තුවේදී අවධානයට", "News Content": "උකුස්සා පසුගියදා අනාවරණය කළ කල් ඉකුත් වූ ඖෂධ යළි ලේබල් කර නීති විරෝධී අයුරින් වෙළඳපොළට නිකුත් කිරීමේ ජාවාරම පිළිබද අද පාර්ලිමේන්තුවේදී අවධානය යොමුවුණි. ඒ පිළිබඳ එක්සත් ජනතා නිදහස් සන්ධාන පාර්ලිමේන්තු මන්ත්‍රී දයාසිරි ජයසේකර මහතා සෞඛ්‍ය අමාත්‍ය රාජිත සේනාරත්න මහතාගෙන් ප්‍රශ්න කළේය. ගැබිණි මව්වරුන්ට ලබාදෙන ඖෂධ වර්ග මෙන්ම කල් ඉකුත් වූ ඖෂධ වර්ග කූට ලෙස යළි ලේබල් කර වෙළඳපොලට නිකුත් කරන ජාවාරමක් පිළිබඳව අද දෙරණ උකුස්සා පළමුවරට රට හමුවේ තොරතුරු අනාවරණ කළේය. එහි, 2011 වසරේදී කල් ඉකුත් වූ ඖෂධ ද ඇතුළත් වුණි. එම අනාවරණයේදී ගැබිණි මව්වරුන්ට ලබාදෙන ඖෂධ ඇතුළු කල් ඉකුත් වූ ප්‍රතිජීවක ඖෂධ රැසක් සොයාගැනුණි. කල් ඉකුත් වූ ඖෂධ ජාවාරම පිළිබද උකුස්සා කළ අනාවරණය සම්බන්ධයෙන් අද පාර්ලිමේන්තුවේදී අවධානය යොමුවුණි. ඉදිරියේදීත් මෙවැනි ක්‍රියාවන් පිළිබඳව රට හමුවේ අනාවරණ කිරීමට අද දෙරණ උකුස්සා සූදානම්.", "URL": "https://sinhala.adaderana.lk/news.php?nid=114015", "Category": null, "Parent URL": null}