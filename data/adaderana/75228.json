{"Source": "Adaderana", "Timestamp": "July 14, 2017 07:59 am", "Headline": " පදනම් විරහිත මතවාද සමාජගත කිරීමට ඇතැම් පිරිස් උත්සහ කරනවා  ", "News Content": "බෞද්ධ දර්ශනයට සහ රටේ පවතින අණ පනත් අනුව කටයුතු කරමින් සිටින විට එම කරුණු විකෘති කරමින් පදනම් විරහිත මතවාද සමාජගත කිරීමට ඇතැම් පිරිස් උත්සහ කිරීම කණගාටුදායක තත්ත්වයක් බව අධ්‍යාපන අමාත්‍ය අකිල විරාජ් කාරියවසම් මහතා පවසයි.නිවේදනයක් නිකුත් කරමින් අමාත්‍යවරයා පවසන්නේ ඇතැමුන් වංචා දුෂණ වසා ගැනීම සඳහා ජනතා අවධානය වෙනතකට යොමු කිරීමට උත්සහ ගන්නා බවයි.මෙවැනි ප්‍රකාශ මඟින් මෙරට බෞද්ධ උරුමය වනසා දැමීමේ ක්‍රමන්ත්‍රණයක් පවතින්නේ ද යන්න පිළිබඳ සැකමතුවන බව අකිල විරාජ් කාරියවසම් මහතා පවසයි.විහාරස්ථානවල පිං කැටවලට ජනතාව පූජා කරන පඩූරු ගනන් බලා එම විහාරස්ථානවලට පැවරීම අලුත් තත්ත්වයක් නොවන බව අධ්‍යාපන අමාත්‍ය අකිල විරාජ් කාරියවසම් මහතා වැඩිදුරටත් පෙන්වා දෙයි.මේ අතර රංගිරි දඹූලු විහාරාධිපති ආචාර්ය පූජ්‍ය ගොඩගම ශ්‍රී මංගල හිමියන් සහ පුරාවිද්‍යා උපදේශක කමිටුව අතර සාකච්ඡාවක් අද පැවැත්වෙයි.මේ අතර බෞද්ධ ජනතාව වෙහෙර විහාරස්ථාන සංවර්ධනය සඳහා පිං කැටවලට පරිත්‍යාග කළ මුදල් සම්බන්ධයෙන් රජය මැදිහත්වීම සුදුසු නොවන බව පාර්ලිමේන්තු මන්ත්‍රී රංජිත් සොයිසා මහතා පවසයි.ඔහු පෙන්වා දෙන්නේ අදාළ ක්‍රියාවට බහුතරයක් බෞද්ධ ජනතාවගේ කැමැත්තක් නොමැති බවයි.රත්නපුර ප්‍රදේශයේදී මාධ්‍යවේදීන් නැගූ පැනයකට පිළිතුරු දෙමින් පාර්ලිමේන්තු මන්ත්‍රී රංජිත් සොයිසා මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=75228", "Category": null, "Parent URL": null}