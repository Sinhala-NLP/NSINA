{"Source": "Adaderana", "Timestamp": "October 23, 2010 12:42 pm", "Headline": "මූතූර්හි පිපිරුමකින් ළමුන් පස්දෙනෙකුට තුවාලයි", "News Content": "මූතූර්, වට්ටම ප්‍රදේශයේ සිදුවූ පිපිරීමකින් කුඩා දරුවන් පස් දෙනෙකු තුවාල ලබා තිබේ. මූතූර් කලපුව ආසන්නයේ දී මෙම පිපිරීම සිදුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. අදාළ ළමුන් පස්දෙනා මෝටාර් අවියක කොටසක් සමග සෙල්ලම් කරමින් සිටියදී එය පුපුරා යාමෙන් මෙම අනතුර සිදුව ඇති බව ඔහු කියා සිටියේය. තුවාල ලැබූ ළමුන් පස් දෙනා මුතූර් රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා ත්‍රිකුණාමලය රෝහලට මාරු කර යැවූ බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=11683", "Category": null, "Parent URL": null}