{"Source": "Adaderana", "Timestamp": "June 21, 2016 01:12 pm", "Headline": " විපතට පත් වූවන්ට ඉන්දුනීසියාවත් අත දෙයි", "News Content": "ගංවතුරෙන් සහ නායයෑමෙන් විපතට පත් ජනතාවට සහන සැළසීම සඳහා ඉන්දුනීසියාවෙන් ලක්ෂ 25ක මුදලක් පරිත්‍යාග කර තිබේ. ඉන්දුනීසියාවේ සංඝ ථේරවාද ඉන්දුනීසියා සංවිධානය සහ ලයන් එයාර් සමාගම විසින් එම මුදල පරිත්‍යාග කර ඇති බව ජනාධිපති මාධ්‍ය අංශය සඳහන් කළේය. ඒ අනුව අද(21) පෙරවරුවේ ජනාධිපති කාර්යාලයේ දී ලයන් එයාර් සමාගමේ සභාපතිවරයා විසින් එම මුල්‍යාධාර ජනාධිපති මෛත්‍රීපාල සිරිසේන මහතා වෙත පිළිගන්වා තිබේ.මේ අතර මහාචාර්ය පූජ්‍ය බෙල්ලන්විල විමලරතන අනුනායක ස්වාමීන් වහන්සේ විසින් රුපියල් ලක්ෂ 5ක මුදලක් ද අද පෙරවරුවේ විපතට පත් ජනතාවට සහන සැළසීම සඳහා ජනාධිපතිවරයා වෙත ලබාදුන් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=61308", "Category": null, "Parent URL": null}