{"Source": "Adaderana", "Timestamp": "November 4, 2018 12:29 pm", "Headline": " ඩිංගි යාත්‍රාවේන් ගෙනා රත්‍රං", "News Content": "රත්‍රං කිලෝග්‍රෑම් 7ක් සමඟ පුද්ගලයින් තිදෙනෙකු නාවික හමුදා අත්අඩංගුවට ගෙන තිබේ. වයඹ නාවික විධානයට අයත් වෙරළබඩ මුර යාත්‍රාවන්ට සහ සෙඩ්රික් යාත්‍රාවන්ට අනුයුක්ත නාවිකයන් සහ ශ්‍රී ලංකා නාවික නෞකා ‘විජය’ ආයතනයට අනුයුක්ත නාවිකයින් පිරිසක් විසින් සිදු කළ මුර සංචාරයක් අතරතුරදි ඊයේ (03) ඉප්පන්තිව් සහ කිඹුල්බොක්ක අතර මුහුදු ප්‍රදේශයේදී නීති විරෝධී ලෙස මුහුදු මාර්ග ඔස්සේ ප්‍රවාහනය කරමින් තිබූ රත්‍රං කිලෝග්‍රෑම් 07 ක් සමඟ ශ්‍රීලාංකික පුද්ගලයින් තිදෙනෙකු අත්අඩංගුවට ගැනීමට ගෙන තිබේ. තවද, අත්අඩංගුවට පත් පුද්ගලයින් කල්පිටිය ප්‍රදේශයේ පදිංචි ධීවරයින් පිරිසක් වන අතර ඔවුන් අවුරුදු 40,42 සහ 45 යන වයස් වන පසුවන්නන් බව හඳුනාගෙන ඇත. රත්‍රං ප්‍රවාහනය කිරීම සඳහා යොදා ගන්නා ලද ඩිංගි යාත්‍රාවක් ද එහිදී නාවික හමුදා භාරයට ගෙන තිබේ. ඒ අනුව, අත්අඩංගුවට පත් පුද්ගලයන්, රත්‍රං තොගය, ඩිංගි යාත්‍රාව සහ අනෙකුත් ආම්පන්න ඉදිරි නීතිමය කටයුතු සඳහා කොළඹ, වරාය රේගු කාර්යාලය වෙත භාර දීමට කටයුතු කරන තිබේ.", "URL": "https://sinhala.adaderana.lk/news.php?nid=98679", "Category": null, "Parent URL": null}