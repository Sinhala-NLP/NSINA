{"Source": "Adaderana", "Timestamp": "July 31, 2018 03:35 pm", "Headline": "මැඩෝනාගේ මැදිහත් වීමෙන් කුඩා දරුවන්ට ආධාර එකතු කිරීමේ වැඩසටහනක්", "News Content": "සුපිරි ගායිකා මැඩෝනාගේ මැදිහත්වීමෙන් මලාවි රාජ්‍යයේ කුඩා දරුවන් වෙනුවෙන් ආධාර එකතු කිරීමේ වැඩසටහනක් පසුගියදා ආරම්භ කෙරුණි. මලාවි රාජ්‍යයේ දරුවන්ගේ සුබසාධනය සඳහා අමෙරිකානු ඩොලර් හැට දහසක් උපයාගැනීම වෙනුවෙන් පදනමක් ආරම්භ කිරීමට සුපිරි ගායිකා මැඩෝනා කටයුතු කර තිබේ. මෙහිදී උපයාගන්න ආධාර සියල්ලම පාහේ ඇගේ මූල්‍ය දායකත්වයෙන් පිහිටුවා ඇති හෝම් ෆෝ හෝප් ළමා නිවාසයේ වැඩකටයුතු සදහා යොදාගැනීම මැඩෝනාගේ අපේක්ෂාවයි. ආධාර එකතු කිරීමේ කටයුතු අගෝස්තු මාසය පුරාවට ක්‍රියාත්මක වන බවද විදෙස් මාධ්‍ය වාර්තා කළේය. දරිද්‍රතාවෙන් පීඩිත මලාවි රාජ්‍යයේ දරුවන්ගේ සුබසාධනය වෙනුවෙන් ඇය පසුගිය දස වසර පුරාවට කටයුතු කළේය. මලාවි රාජ්‍යයේ දරුවන් සිව්දෙනෙක් තමන්ගේ දරුවන් මෙන් හදාවඩා ගැනීමටත් මැඩෝනා මේ වන විටත් කටයුතු කර තිබේ. ඇගේ 60 වැනි උපන්දිනයට සමගාමීව මේ වැඩසටහන සංවිධානය කර තිබුණි.", "URL": "https://sinhala.adaderana.lk/news.php?nid=93544", "Category": null, "Parent URL": null}