{"Source": "Adaderana", "Timestamp": "February 15, 2011 03:32 pm", "Headline": "නොකියාම නුඹ කොහේ ගියා", "News Content": "විසිරෙණ විට පිණිකැට බයයි මම කඳුළු පරදයි කියා හමා එන විට සුළඟ බයයි මම සුසුම් පරදයි කියා කොහොම අදහන්නද ඔබ-මම මේ තරම් දුර යයි කියා මහා මෙරක් තරමට දුක් කන්දක් තියා නුඹ ඉතිං නොපෙනී ගියා මලින් පිරුණු පමණින් කොහොම කියන්නද වසන්තය ඇවිත් කියා සුවඳ දැනුණු පමණින් කොහොම කියන්නද ඒ නුඹම යයි කියා ජීවිතේ හැමදාම සතුට මා ළඟින් තියා ඉන්නවා යයි කීවාට නොකියාම නුඹ යන්න ගියා අනිලා රත්නායක ක්වෙයිට්", "URL": "https://sinhala.adaderana.lk/news.php?nid=14236", "Category": null, "Parent URL": null}