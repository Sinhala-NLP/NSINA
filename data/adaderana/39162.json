{"Source": "Adaderana", "Timestamp": "November 28, 2013 11:04 am", "Headline": "රන් මාලයකට විද පලායද්දී 2ක් මාට්ටු", "News Content": "නුගේගොඩ ස්ටැන්ලි තිලකරත්න මාවතේ රන් භාණ්ඩ අලෙවි සැලකින් රන් භාණ්ඩ සොරකම් කළ කාන්තාවක සහ තවත් පුද්ගලයෙකු මිරිහාන පොලීසිය විසින් අත්අඩංගුවට ගෙන තිබේ. රන් භාණ්ඩ මිල දී ගැනීමට පැමිණි මුවාවෙන් අදාළ වෙළඳසැලේ රන් මාලයක් සොරකම් කර පළා යාමට සැකකරුවන් උත්සහ දරා ඇති බව සඳහන් වෙයි. එහිදී වෙළඳසැලේ සේවකයින් විසින් සැකකරු සහ සැකකාරිය අල්ලා ගැනීමට උත්සහ දරා ඇති අතර එහි දී සැකකරු සේවකයින් තිදෙනෙකුට තියුණු ආයුධයකින් පහර දී පළා ගොස් තිබේ. පළා ගිය සැකකරු සහ සැකකාරිය ප්‍රදේශවාසින්ගේ ද සහය ඇතිව අත්අඩංගුවට ගැනීමට හැකි වු බව මිරිහාන පොලීසිය සඳහන් කළේය. අත්අඩංගුවට ගත් සැකකරු මීරිගම ප්‍ර දේශයේ පදිංචි 21 හැවිරිදි අයෙකු වන අතර සැකකාරිය 26 හැවිරිදි දිවුලපිටිය ප්‍රදේශයේ පදිංචිකාරියකි.", "URL": "https://sinhala.adaderana.lk/news.php?nid=39162", "Category": null, "Parent URL": null}