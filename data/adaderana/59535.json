{"Source": "Adaderana", "Timestamp": "April 26, 2016 08:18 pm", "Headline": " වතුකම්කරුවන් පාරට බසියි", "News Content": "වටවල වතුයායේ පහල කොටස ප්‍රදේශයේ වතුකම්කරුවන් පිරිසක් උද්ඝෝෂණයක නිරත වී තිබේ.ළමා අපයෝජනයකට සම්බන්ධ පුද්ගලයෙකු එම වතුයායෙන් ඉවත් කරන ලෙස ඉල්ලමින් ඔවුන් උද්ඝෝෂණයේ නිරත වු බව අද දෙරණ වාර්තාකරු පැවසුවේය.අදාළ පුද්ගලයා අපයෝජන සිද්ධියක් සම්බන්ධයෙන් සැකපිට අත්අඩංගුවට ගෙන බන්ධනාගාර ගත කිරීමෙන් අනතුරුව ඇප මත නිදහස් කර ඇති බව සඳහන්ය.එම පුද්ගලයා තවදුරටත් එම වතුයායේ පදිංචිව සිටීම තම ජීවිතවලට තර්ජනයක් බව පවසන උද්ඝෝෂකයින් ඔහු වෙනත් වතුයායක පදිංචිකරවන ලෙස වතුපාලන අධිකාරියෙන් ඉල්ලා සිටියි.කෙසේවෙතත් අදාළ පුද්ගලයාට එරෙහිව ඇති නඩුව අවසන්වන තුරු එවැනි තීරණයක් ගැනීමට නොහැකි බව වතුපාලන අධිකාරිය පවසා ඇත.", "URL": "https://sinhala.adaderana.lk/news.php?nid=59535", "Category": null, "Parent URL": null}