{"Source": "Adaderana", "Timestamp": "August 3, 2016 03:36 pm", "Headline": "අලි බබයි හොරු හතලිහයි වගේ!", "News Content": "කෘතිම ලෙස විලි රුදාව හදා, අඩු මාසෙන් දරුවන් බිහි කර, අබ්බගාතයින් බිහි කිරීමට උත්සාහ කරන කාලකන්නි දේශපාලන ව්‍යාපාරවලට රජය බිය නොවන බව වාරිමාර්ග හා ජලසම්පත් කළමනාකරණ අමාත්‍ය ගාමිණි විජිත් විජයමුණි සොයිසා මහතා පවසයි.එවැනි දේශපාලන ව්‍යාපාරවල ඇත්තේ පටු අරමුණු මිස ජාතික කර්තව්‍යයක් වෙනුවෙන් කැපවීම නොවන බව අමාත්‍යවරයා අද කොළඹදී පැවැති මාධ්‍ය හමුවකදී පැවසීය.ඒ අනූව මෙම ව්‍යාපාර ඉතා පැහැදිළිවම කටයුතු කරන්නේ ඔවුන්ගේ උදර පෝෂණය සඳහා යැයිද පසුගිය පාලන කාලයේදී විවිධ චෝදනා එල්ල වී සිටි පිරිස් පාද යාත්‍රාවට එක්ව සිටි බවද හෙතෙම පෙන්වාදුන්නේය.එය හරියට \"අලි බබයි හොරු හතලිහයි වගේ\" බවත්, පැවසූ අමාත්‍යවරයා එදා පාද යාත්‍රා ගියේ ජනතාවට ප්‍රජාතන්ත්‍රවාදය ඉල්ලා නමුත් අද තාත්තාට බලය ඉල්ලා පුතා පාද යාත්‍රා යන බවත්, කියා සිටියේය.කෙසේ වුවද ජනතා පරමාධිපත්‍ය අවුරුදු 05ට දී තිබෙන ආණ්ඩුවක් පාදයාත්‍රා යමින් පෙරළා දැමිය නොහැකි බවද අමාත්‍යවරයා එහිදී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=62730", "Category": null, "Parent URL": null}