{"Source": "Adaderana", "Timestamp": "May 22, 2010 04:15 pm", "Headline": "ගංවතුරත් සමග වසංග‍ත‍ රෝග අවදානමක් ", "News Content": "ගංවතුර තත්ත්වයත් සමග ගම්පහ දිස්ත්‍රික්කයේ වසංග‍ත‍ රෝග පැතිරයා‍ෙම් අවදානමක් පවතින බව විශේෂඥ වෛද්‍ය සුදර්ශනී ප්‍රනාන්දුපුල්ලේ මන්ත්‍රීවරිය පවසයි. මේ වන විටත් ප්‍රදේශ කිහිපයකින්ම පාචන රෝගීන් හඳුනාගෙන ඇති බව ඇය අද දෙරණට සඳහන් කළාය. රෝග තත්ත්වය පාලනය කිරීම සඳහා සෞඛ්‍ය කඳවුරු කිහිපයක්ම ක්‍රියාත්මක වන බව ‍‍ විශේෂඥ වෛද්‍ය සුදර්ශනී ප්‍රනාන්දුපුල්ලේ මහත්මිය ප්‍රකාශ කළාය. ජල මූලාශ්‍ර බොහොමයක්ම අපිරිසිදු වී ඇති අතර මේ හේතුවෙන් ගංවතුරෙන් පීඩාවට පත්වූ ජනතාව උග්‍ර පානීය ජල හිඟයකට ද මුහුණ දී ඇති බව ඇය පෙන්වාදෙයි. පානීය ජල ප්‍රශ්නයට වහාම විසඳුම් ලබාදිය නොහැකි වුවහොත් පාචනය, අතීසාරය, සෙංගමාලය වැනි රෝග ප්‍රදේශය පුරා ව්‍යාප්ත විය හැකි බව ප්‍රනාන්දුපුල්ලේ මන්ත්‍රීවරිය කියා සිටියාය.", "URL": "https://sinhala.adaderana.lk/news.php?nid=8563", "Category": null, "Parent URL": null}