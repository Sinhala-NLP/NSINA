{"Source": "Adaderana", "Timestamp": "April 28, 2015 12:02 pm", "Headline": "භාරතගේ නඩුව යළිත් කල්යයි ", "News Content": "හිටපු ජනාධිපති උපදේශකවරයෙකු වු භාරත ලක්ෂ්මන් ප්‍රේමචන්ද්‍ර මහතා ඝාතනයට අදාළ නඩු විභාගය මැයි මස 22 වන දින විභාගයට ගැනීමට මහාධිකරණය විසින් තීරණය කර තිබේ.අදාළ නඩුව අද කැඳවු අවස්ථාවේදී කොළඹ මහාධිකරණය නියෝග කර ඇති බව අද දෙරණ වාර්තාකරු සඳහන් කළේය.පාර්ලිමේන්තු මන්ත්‍රී දුමින්ද සිල්වා මහතා ඇතුළු විත්තිකරුවන් 12 දෙනෙකු අද දින අධිකරණයට පැමිණ සිටි අතර ප්‍රියන්ත ජනක නැමැති විත්තිකරුවෙකු අද දින අධිකරණය හමුවේ පෙනී නොසිටි තිබේ.එහිදී රජයේ නීතිඥවරයා කියා සිටියේ ඔහුට සිතාසි බාරදීමට නොහැකි තත්ත්වයක් උද්ගත වී ඇති බවත්, ඉදිරියේදී ඔහුට සිතාසි බාරදීමට නොහැකි තත්ත්වයක් උද්ගත වුවහොත් ඔහු නොමැතිව නඩු කටයුතු කරගෙන යන බවත්ය.එමෙන්ම අධිකරණය හමුවේ ‍පෙනී සිටි චමින්ද ජයනාත් නැමැති විත්තිකරු රුපියල් ලක්ෂ දහය බැගින් වූ ශරීර ඇප දෙකක් මත නිදහස් කිරීමට මහාධිකරණ විනිසුරු පවිත්‍රා තෙන්නකෝන් මහත්මිය නියෝග කර තිබේ. ‍", "URL": "https://sinhala.adaderana.lk/news.php?nid=50955", "Category": null, "Parent URL": null}