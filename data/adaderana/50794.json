{"Source": "Adaderana", "Timestamp": "April 21, 2015 04:42 pm", "Headline": "රක්නා ලංකා ඇතුළු ආයතන කිහිපයකට අලුත් මුහුණු ", "News Content": "ලංකා ලොජිස්ටික් ඇන්ඩ් ටෙක්නොලොජික් ලිමිටඩ්,රක්නා ආරක්ෂක ලිමිටඩ්,රණවිරු සේවා අධිකාරිය හා විදුලි සංදේශ කොමිෂන් සභාව යන ආයතන සඳහා නව සභාපතිවරුන් හා නව අධ්‍යක්ෂ මණ්ඩලයක් පත් කර තිබේ.ඊට අදාළ පත්වීම් ලිපි අද (21)පෙරවරුවේ ජනාධිපති කාර්යාලයේදී ජනාධිපති ‍මෛත්‍රීපාල සිරිසේන මහතා විසින් බාරදුන් බව ජනාධිපති මාධ්‍ය අංශය නිවේදනය කරයි.ලංකා ලොජිස්ටික් ඇන්ඩ් ටෙක්නොලොජික් ලිමිටඩ් ආයතනයේ නව සභාපති ලෙස අසංක දොඩංවෙල මහතා පත්කර ඇති අතර රක්නා ලංකා ආරක්ෂක ලිමිටඩ් ආයතනයේ සභාපති ලෙස වික්ටර් සමරවීර මහතා පත් කර තිබේ.ජනාධිපති ලේකම් පී.බී අබේකෝන්,ආරක්ෂක අමාත්‍යංශ ලේකම් බී.එම්.යූ.ඩී බස්නායක යන මහත්වරුන් මෙම අවස්ථාවට එක්ව ඇත.", "URL": "https://sinhala.adaderana.lk/news.php?nid=50794", "Category": null, "Parent URL": null}