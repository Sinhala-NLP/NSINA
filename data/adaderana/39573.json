{"Source": "Adaderana", "Timestamp": "December 13, 2013 09:30 pm", "Headline": "ජෝමෝ කෙන්යාටාගේ සමාධියට ජනපතිගෙන් උපහාර ", "News Content": "කෙන්යාවේ සිව්දින නිල සංචාරයක නිරත වන ජනාධිපති මහින්ද රාජපක්ෂ මහතා කෙන්යාවේ ප්‍රථම ජනාධිපති ජෝමෝ කෙන්යාටාගේ සමාධියට උපහාර දක්වා තිබේ. නයිරෝබි නුවර පාර්ලිමේන්තු පරිශ්‍රයේ පිහිටි හිටපු ජනාධිපතිවරයාගේ සමාධිය අභියස මල් වඩමක් තබා ජනාධිපතිවරයා අද දහවල් උපහාර දැක්වු බව ජනාධිපති මාධ්‍ය අංශය සඳහන් කළේය. කෙන්යාවේ වත්මන් ජනාධිපති උහුරු කෙන්යාටා මහතාගේ පියා වන ජෝමෝ කෙන්යාටා කෙන්යාවේ පියා ලෙස සලකනු ලබයි. කෙන්යානු සංචාරය අතර තුරදී ජනාධිපති මහින්ද රාජපක්ෂ මහතා එරට 50 වන නිදහස් දින සැමරුමට ද ඊයේ සහභාගී විය.", "URL": "https://sinhala.adaderana.lk/news.php?nid=39573", "Category": null, "Parent URL": null}