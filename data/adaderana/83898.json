{"Source": "Adaderana", "Timestamp": "February 2, 2018 10:50 am", "Headline": "කුඩු සමඟ කතක් පොලීසියට මාට්ටු", "News Content": "බොරැල්ල, ලෙස්ලි රණගල මාවත ප්‍රදේශයේදී හෙරොයින් සමඟ කාන්තාවක් අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිළධාරින්ට ලද තොරතුරක් මත සිදු කළ වැටලීමකදී අදාල සැකකාරිය අත්අඩංගුවට ගත් බව පොලිසිය ප්‍රකාශ කළේය. එහිදී සැකකාරිය සතුව තිබී හෙරොයින් ග්‍රෑම් 26යි මිලිග්‍රෑම් 230ක් සොයාගෙන තිබේ. සැකකාරිය බොරැල්ල ප්‍රදේශයේම පදිංචි 50 හැවිරිදි කාන්තාවකි. අත්අඩංගුවට ගත් සැකකාරිය අද (02) මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=83898", "Category": null, "Parent URL": null}