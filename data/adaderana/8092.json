{"Source": "Adaderana", "Timestamp": "April 30, 2010 08:48 am", "Headline": "20 / 20 අද ඇරඹේ", "News Content": "3 වැනි පන්දු වාර 20 / 20 ලෝක කුසලාන ක්‍රිකට් තරගාවලිය බටහිර ඉන්දීය කොදෙව් දූපත් හී දී අද ආරම්භ වේ. ශ්‍රී ලංකාව සහ නවසීලන්තය අතර තරගාවලියේ පළමු තරගය පැවැත්වීමට නියමිතය. තරගය ශ්‍රී ලංකාවේ වේලාවෙන් අද රාත්‍රී 10 ට පමණ ආරම්භ වීමට නියමිතව ඇත. මැයි මස 16 වන දින දක්වා පැවැත්වෙන මෙම තරගාවලියට රටවල් 12 ක් සහභාගී වේ. පකිස්ථානය, බංග්ලාදේශය සහ ඔස්ට්‍රේලියාව\"ඒ\"කාණ්ඩය යටතේ ද ශ්‍රී ලංකාව, නවසීලන්තය සහ සිම්බාබ්වේ යන කණ්ඩායවම්\"බී\" කාණ්ඩය යටතේ ද තරග වදියි. \"සී\"කාණ්ඩය යටතේ දකුණු අප්‍රිකාව, ඉන්දියාව සහ ඇෆ්ගනිස්ථානය තරග වැදීමට නියමිතය. එංගලන්තය, බටහිර ඉන්දීය කොදෙව් සහ අයර්ලන්තය\"ඩී\" කාණ්ඩයෙන් තරග වදියි. පන්දුවාර 20 / 20 පළමු ලෝක කුසලාන තරගාවලිය 2007 වසරේ දකුණු අප්‍රිකාවේ දී පැවති අතර ඉන්දීය කණ්ඩායම එහි ශූරයන් බවට පත්විය. පසුගිය වසරේ එංගලන්තයේ පැවතිද දෙවැනි තරගාවලියේ දී ජය හිමි වුණේ පකිස්ථානයටය. ශ්‍රී ලංකාව එහි අනුශුරයන් බවට පත්විය.", "URL": "https://sinhala.adaderana.lk/news.php?nid=8092", "Category": null, "Parent URL": null}