{"Source": "Adaderana", "Timestamp": "April 29, 2012 03:36 pm", "Headline": " මැයි දින ආරක්ෂාවට පොලීසියේ 10,000 ක්", "News Content": "මැයි දිනය නිමිත්තෙන් කොළඹ නගරය ඇතුළු ලංකාවේ අනෙකුත් ප්‍රදේශවල ආරක්ෂාව සඳහා පොලිස් නිලධාරීන් 10,000 ක් යොදවන බව පොලිස් මූලස්ථානය පවසයි. ඔවුන් නිළ ඇඳුමෙන් මෙන්ම සිවිල් ඇඳුමෙන්ද සිය රාජකාරි කටයුතු සිදුකරනු ඇති බව පොලිස් මූලස්ථානය විසින් නිකුත් කළ නිවේදනයක දැක්වෙයි. තවද මැයි දින රැළි පැවැත්වෙන ප්‍රදේශවලරථ වාහන රාජකාරී හැරුණු විට මැයි රැළි වලට සහභාගී වන සැමගේ ආරක්ෂාව සහ රථ වාහන පාලනය සඳහා එම රැළි හෝ පෙළපාලි පැවැත්වෙන ප්‍රදේශ වලට ගමන් ගන්නා මාර්ගවලද පොලිස් නිලධාරීන් යෙදවනු ඇති බව පොලීසිය කියා සිටියි. මැයි දින රැළි හා පෙළපාලිවලට මහජනයා ප්‍රවාහනය කරන රථ වාහන රියදුරන් වේගය පාලනය කරගනිමින් හා මාර්ග සංඥා හා නීති රීති වලට ගරුකරමින් කටයුතු කළ යුතු බවත්,බීමත්කමෙන් වැළකිය යුතු බවත් එකී නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=23893", "Category": null, "Parent URL": null}