{"Source": "Adaderana", "Timestamp": "March 26, 2016 07:55 am", "Headline": "දියුණුවේ අඩිතාලම විධිමත් පාසල් අධ්‍යාපනයයි", "News Content": "නිදහස් අධ්‍යාපනය සුරැකීම සඳහා වත්මන් ආණ්ඩුව කැපවී සිටින බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ රටේ දියුණුව සඳහා අඩිතාලම වන්නේ විධිමත් පාසල් අධ්‍යාපනයක් ලබාදීම බවයි.නිදහස් අධ්‍යාපනය ආරක්ෂා කරමින් රටේ දරු පරපුරට අධ්‍යාපනයේ ප්‍රතිලාභ ලබාදීමට හැකි සෑම පියවරක්ම ගන්නා බව ජනාධිපති මෛත්‍රීපාල සිරිසේන මහතා කියයි.කැකිරාව මධ්‍ය මහ විද්‍යාලයේ වාර්ෂික ත්‍යාග ප්‍රදානෝත්සවයට ඊයේ පස්වරුවේ එක්වෙමින් ජනාධිපතිවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=58619", "Category": null, "Parent URL": null}