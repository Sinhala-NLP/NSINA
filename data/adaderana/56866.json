{"Source": "Adaderana", "Timestamp": "February 2, 2016 02:07 pm", "Headline": "දියණිය ඝාතනය කළ පියාට වැඩවරදියි ", "News Content": "සිය සිව් හැවිරිදි දියණිය ඝාතනය කිරීම සම්බන්ධයෙන් වරදකරු වූ පියෙකුට මාතර මහාධිකරණය විසින් වසර 08ක බරපතළ වැඩ සහිත සිර දඬුවම් නියම කර තිබේ.මාතර මහාධීකරණ විනිසුරු දමිත් තොටවත්ත මහතා මෙම නියෝගය ලබා දී ඇති බව අද දෙරණ අධීකරණ වාර්තාකරු සඳහන් කළේය.එම දඬුවමට අමතරව රුපියල් 5000ක දඩයක් ද නියම කළ අධිකරණය අදාළ මුදල නොගෙවන්නේ නම් ඒ සඳහා මාස 03ක සිර දඬුවමක් ද නියම කර තිබේ.1993 වසරේ දී බීමත්ව පැමිණ තම සිව් හැවිරිදි දියණියට පහර දී මරණය සිදු කිරීම සම්බන්ධයෙන් සැකකරුට එරෙහිව මාතර මහාධීකරණයේ අධි චෝදනා පත්‍ර ගොනුකර තිබුණි.සිද්ධියට අදාළ නඩුවේ තීන්දුව ලබා දුන් විනිසුරුවරයා මිනීමැරුමක් නොවන සාවද්‍ය මනුෂ්‍ය ඝාතනයක් සිදු කිරීමේ චෝදනාවට විත්තිකරු වරදකරු බව ප්‍රකාශයට පත්කර තිබේ.", "URL": "https://sinhala.adaderana.lk/news.php?nid=56866", "Category": null, "Parent URL": null}