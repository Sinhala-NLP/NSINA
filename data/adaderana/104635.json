{"Source": "Adaderana", "Timestamp": "February 19, 2019 09:23 pm", "Headline": "හරක් හොරු-CCTV දර්ශන සහිතයි", "News Content": "ගාල්ල, දංගෙදර ප්‍රදේශයේ එළ ගවයින් හොරෙන් අල්ලා නීතිවිරෝධි අයුරින් ප්‍රවාහනය කළ පුද්ගලයෙන් සිව් දෙනෙකු අත්අඩංගුවට ගෙන තිබේ. අදාළ සැකකරුවන් ඊයේ(18) අත්අඩංගුවට ගෙන ඇති අතර ගාල්ල කොට්ඨාශ දුෂණ මර්දන ඒකකය විසින් මෙම වැටලීම සිදු කර ඇති බව අද දෙරණ වාර්තාකරු පවසයි. අදාළ සැකකරුවන් ගවයින් හොරෙන් අල්ලා නීති විරෝධි ගව ඝාතකාගාරයක් වෙත ගෙන යන අතරතුරදී මෙම අත්අඩංගුවට ගෙන තිබේ. මෙම සිදුවීම අසල වෙළද සැලක සවිකර තිබූ ආරක්ෂිත කැමරාවකද සටහන්ව තිබුණි. සිද්ධිය සම්බන්ධයෙන් ගාල්ල කොට්ඨාශ දුෂණ මර්දන ඒකකය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104635", "Category": null, "Parent URL": null}