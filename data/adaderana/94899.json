{"Source": "Adaderana", "Timestamp": "August 23, 2018 04:10 pm", "Headline": "සීමා නීර්ණය වාර්තාවට ඒකාබද්ධය එරෙහි වෙයි", "News Content": "සීමා නීර්ණය වාර්තාව සඳහා විරුද්ධ වීමට ඒකාබද්ධ විපක්ෂය තීරණය කර තිබේ. අද (23) කොළඹ පැවති මාධඨ හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කනක හේරත් මහතා මේ බව සඳහන් කළේය. සීමා නීර්ණය වාර්තාවේ සමහර තැන්වලදී ඒකාබද්ධ විපක්ෂයට අසාධාරණයක් සිදුව ඇති බවද ඒ මහතා පැවසීය. එක්සත් ජාතික පක්ෂයේ සමහර මන්ත්‍රීවරුන්ද මෙම සීමා නීර්ණය වාර්තාවට විරුද්ධ වන බවට ප්‍රකාශ කර ඇති බවද කනක හේරත් මහතා ප්‍රකාශ කළේය. මැතිවරණය කුමන ක්‍රමයකට පැවැත්වුවද ඒකාබද්ධ විපක්ෂය දකුණ පමණක් නොව නැගෙනහිර පළාත් සභාවද ජය ගන්නා බව පාර්ලිමේන්තු මන්ත්‍රී කනක හේරත් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94899", "Category": null, "Parent URL": null}