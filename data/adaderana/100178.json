{"Source": "Adaderana", "Timestamp": "December 3, 2018 08:34 am", "Headline": "අපරාධ රැසකට සම්බන්ධ සැකකරුවන් 2ක් අත්අඩංගුවට", "News Content": "අපරාධ රැසකට සම්බන්ධ සැකකරුවන් දෙදෙනෙකු අම්බලන්ගොඩ, වතුගෙදර ප්‍රදේශයේදී අත්අඩංගුවට ගෙන තිබේ. කළුතර දිසා අපරාධ ඒකකයේ නිළධාරීන්ට ලද තොරතුරක් අනුව සිදුකළ වැටලීමකදී මොවුන් අත්අඩංගුවට ගෙන ඇති අතර එහිදී සැකකරුවන් සතුව තිබී නීති විරෝධීව ලඟ තබාගෙන සිටි ගිනි අවි තුනක් ද සොයාගත් බව පොලීසිය සඳහන් කළේය. අත්අඩංගුවට ගෙන ඇත්තේ වතුගෙදර, ආදාදොල ප්‍රදේශයේ පදිංචි 21 හැවිරිදි තරුණයින් දෙදෙනෙකු වන අතර ඔවුන් සතුව තිබූ විවිධ වර්ගයේ පතොරම් 05ක්, මොටර් රථයක්, වෑන් රථයක් සහ යතුරුපැදියක් ද පොලීසිය භාරගයට ඇති බව සඳහන්. සැකකරුවන් අද (03) කළුතර මහේස්ත්‍රාත් අධිකරණයට ඉදිරිපත් කිරීමට නියමිත අතර මොරොන්තුඩුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100178", "Category": null, "Parent URL": null}