{"Source": "Adaderana", "Timestamp": "May 20, 2011 10:26 am", "Headline": "පුද්ගලික ඔසු සැලකින් කප්පම් ගත් තිදෙනෙක් කොටුවෙයි", "News Content": "රුපියල් ලක්‍ෂ 20 ක කප්පම් මුදලක් පෞද්ගලික ඖෂධ සැලකින් ලබාගැනිමට තැත්කළ බව කියන සැකකරුවන් තිදෙනෙකු අත්අඩංගුවට ගෙන තිබේ. කොළඹ අපරාධ කොට්ඨාසයට ලැබුණු පැමිණිල්ලක් අනුව ගල්කිස්ස කොට්ඨාස අපරාධ විමර්ෂණ ඒකකයේ නිලධාරීන් කණ්ඩායමක් ඊයේ(19) සිදුකළ මෙහෙයුමකදී සැකකරුවන් අත්අඩංගුවට ගත් බව වාර්තා වේ. දෙහිවල නගරයේදී අත්අඩංගුවට ගත් එම සැකකරුවන් මොරටුව කටුබැද්ද ප‍්‍රදේශයේ පදිංචිකරුවන් බවට හඳුනාගෙන ඇත. ඔවුන් අද(20) ගල්කිස්ස මහේස්ත‍්‍රාත් අධිකරණයට ඉදිරිපත්කරන බව පොලිසිය සඳහන් කරනු ලැබීය. මේ අතර විදේශිය රටක නිෂ්පාදිත ජීව අත්බෝම්බයක් ළඟ තබා ගත් ඇටෝරාව නවඳගල ප‍්‍රදේශයේ පදිංචිකරුවෙකු අත්අඩංගුවට ගෙන තිබේ. නවඳගල මල්ගහ මංසන්ධියේදී ඊයේ දහවල් සැකකරු අත්අඩංගුවට ගත් බව ඇල්පිටිය පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=16214", "Category": null, "Parent URL": null}