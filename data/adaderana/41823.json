{"Source": "Adaderana", "Timestamp": "March 15, 2014 12:53 pm", "Headline": "ළමා ආරක්ෂාව ගැන විදුහල්පතිවරුන්ට පාඩමක්", "News Content": "ළමා ආරක්ෂාව පිළිබඳ විදුහල්පතිවරුන් දැනුවත් කිරීමේ වැඩසටහන් මාලාවක් ජාතික ළමා ආරක්ෂක අධිකාරිය විසින් සංවිධානය කර තිබේ. ඒ අනුව එම වැඩසටහන් මාලාවේ ප්‍රථම වැඩසටහන අනුරාධපුර දිස්ත්‍රික්කයේ විදුහල්පතිවරුන් වෙනුවෙන් පැවැත්වීමට නියමිත බව ජාතික ළමා ආරක්ෂක අධිකාරිය සඳහන් කළේය. ඒ සඳහා අනුරාධපුර දිස්ත්‍රික්කයේ විදුහල්පතිවරුන් 200ක් පමණ සහභාගි වීමට නියමිතය. මෙම වැඩසටහනේ දී ළමා අපයෝජන සහ ළමා ආක්ෂාව, ජාතික ළමා ආරක්ෂක අධිකාරියේ කාර්යභාරය සහ ළමා ආක්ෂාව සඳහා සමස්ථ සමාජයම එක්ව පෙළගැසීමේ අවශ්‍යතාව පිළිබඳ විදුහල්පතිවරුන් දැනුවත් කිරීමට බලාපොරොත්තු වන බව එම අධිකාරිය සඳහන් කළේය.", "URL": "https://sinhala.adaderana.lk/news.php?nid=41823", "Category": null, "Parent URL": null}