{"Source": "Adaderana", "Timestamp": "September 11, 2016 08:50 pm", "Headline": "  හම්බන්තොට පොලීසියේ මූලස්ථාන පොලිස් පරීක්ෂක ඇතුළු 5ට ස්ථානමාරු", "News Content": "හම්බන්තොට, බඳගිරිය ප්‍රදේශයේ තරුණයෙකු අතුරුදන්වීමේ සිද්ධිය සම්බන්ධයෙන් හම්බන්තොට පොලීසියේ මූලස්ථාන පොලිස් පරික්ෂකවරයා ඇතුළු 05 දෙනෙකුට ස්ථාන මාරුවීම් ලබා දී තිබේ.ඒ අනුව ඔවුන් තාවකාලිකව තංගල්ල නියෝජ්‍ය පොලිස්පති කාර්යාලය වෙත මාරු කර යවා ඇති බව වාර්තා වෙයි.පසුගිය දා වී මළු කිහිපයක් සොරකම් කිරීමේ සිද්ධියක් සම්බන්ධයෙන් අත්අඩංගුවට ගත් තරුණයෙකු අතුරුදන්වී තිබුණි.මෙලෙස අතුරුදන්ව ඇත්තේ බඳගිරිය ප්‍රදේශයේ පදිංචි 20 හැවිරිදි තරුණයෙකු වන අතර ඔහු සෙවීමේ මෙහෙයුම් කටයුතු මේ වන විට ක්‍රියාත්මක වෙයි.කෙසේ වෙතත් මෙම පරීක්ෂණ ස්වාධීනව සිදු කිරීමට අවශ්‍ය හෙයින් මෙම පොලිස් නිලධාරීන් ස්ථාන මාරුවීම් සිදු කළ බව වාර්තා වෙයි.මේ අතර මෙම තරුණයා අතුරුදන්වීමේ සිද්ධිය සම්බන්ධයෙන් මේ වන විට විශේෂ පරීක්ෂණයක් ද ක්‍රියාත්මක වෙයි.මෙම තරුණයා අතුරුදන්වී අදට(12) දින 07ක් ගතවී ඇතත් මේ දක්වාත් ඔහු පිළිබඳව කිසිදු තොරතුරක් වාර්තා වී නොමැත.", "URL": "https://sinhala.adaderana.lk/news.php?nid=64008", "Category": null, "Parent URL": null}