{"Source": "Adaderana", "Timestamp": "November 21, 2011 04:23 pm", "Headline": "ආණ්ඩුවේ මන්ත්‍රීවරුන් පහරදුන්නේ එජාප විරෝධය වැළැක්වීමටයි ", "News Content": "ජනතාවට සහන ලබා නොදෙන අයවැයක් ඉදිරිපත් කිරීම හේතුවෙන් එක්සත් ජාතික පක්ෂයේ විරෝධය වැළැක්වීමට ආණ්ඩු පක්ෂ මන්ත්‍රීවරුන් තමන්ට පහරදුන් බව පාර්ලිමේන්තු මන්ත්‍රී සුජීව සේනසිංහ මහතා පවසයි. ජනාධිපතිවරයා ඉදිරිපිට දී ආණ්ඩු පක්ෂයේ පාර්ලිමේන්තු මන්ත්‍රීවරුන් විපක්ෂ මන්ත්‍රීවරුන්ට පහරදීම හෙළා දකින බව මන්ත්‍රීවරයා සඳහන් කළේය. මෙවර අයවැයේ දී ජනතාවට කිසිඳු සහනයක් ලබා දීමට ආණ්ඩුව අසමත් වූ බව අයවැය කතාවට විරෝධය පළ කරමින් පාර්ලිමේන්තු සභා ගැබෙන් ඉවත්වීමෙන් අනතුරුව සූජීව‍සේනසිංහ මන්ත්‍රීවරයා අද දෙරණට කියා සිටියේය. රට තුළ නීතීය ක්‍රියාත්මක නොවන තත්ත්වයක් තුළ පාර්ලිමේන්තුවේ පවතින තත්ත්වය ද කණගාටුදායක බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20161", "Category": null, "Parent URL": null}