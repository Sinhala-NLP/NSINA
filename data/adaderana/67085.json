{"Source": "Adaderana", "Timestamp": "December 16, 2016 04:14 pm", "Headline": "ධීවර සංස්ථාවේ නව අලෙවි මධ්‍යස්ථාන 50ක් හදනවා", "News Content": "ලබන වසරේදී ලංකා ධීවර සංස්ථාවේ නව අලෙවි මධ්‍යස්ථාන 50ක් ස්ථාපිත කිරීමට සැළසුම් කර ඇති බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි.ධීවර සංස්ථාවේ නව අලෙවි මධ්‍යස්ථාන 12ක් මේ වසරේ ස්ථාපිත කරන බව අමාත්‍යවරයා කියයි.ලංකා ධීවර සංස්ථාවේ නව අලෙවි මධ්‍යස්ථාන දෙකක් වරකාපොල සහ කුලියාපිටිය නගරවලදී අද විවෘත කෙරුණු අතර එම අවස්ථාවට සහභාගීවෙමින් මහින්ද අමරවීර අමාත්‍යවරයා මේ බව කියා සිටියේය.මෙතෙක් පාඩු ලබන රාජ්‍ය ආයතනයක්ව පැවති ලංකා ධීවර සංස්ථාව නව පාලනාධිකාරිය සහ කළමනාකරණය හේතුවෙන් මේ වන විට ලාභ ලබන ආයතනයක් බවට පත්ව ඇති බව අමාත්‍යවරයා සඳහන් කළේය.ලබන වසරේදී ලංකා ධීවර සංස්ථාව රුපියල් මිලියන 500ක ආදායම් ඉලක්කයක් සපුරාගැනීමට සැළසුම් කර ඇති බවද මහින්ද අමරවීර අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=67085", "Category": null, "Parent URL": null}