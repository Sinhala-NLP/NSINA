{"Source": "Adaderana", "Timestamp": "May 13, 2017 01:24 pm", "Headline": "වෛද්‍ය පරිශ්‍රයේ තිබී සොයාගත් අත්බෝම්බය ගැන විමර්ශන අරඹයි", "News Content": "මරදාන වෛද්‍ය පරිශ්‍රයේ තිබී සොයාගත් අත්බෝම්බය සම්බන්ධයෙන් කොළඹ අපරාධ කොට්ඨාසය විසින් විමර්ශන ආරම්භ කර තිබේ.බස්නාහිර පළාත් අපරාධ හා රථවහාන බාර ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතාගේ උපදෙස් පරිදි විමර්ශන කටයුතු ආරම්භ කර ඇති බව පොලිස් මූලස්ථානය පැවසුවේය.119 හදිසි ඇතුම් අංකයට ලද තොරතුරක් මත මරදාන වෛද්‍ය සභා පරිශ්‍රයේ තිබී අද(13) උදෑසන එම් 04 වර්ගයේ අත් බෝම්බයක් පොලීසිය විසින් සෙයාගෙන තිබේ.පසුව මාලිගාකන්ද මහේස්ත්‍රාත් අධිකරණයේ නියෝග මත පොලිස් විශේෂ කාර්යය බලකා නිලධාරින් විසින් ග්‍රෑන්ඩ්පාස් පොදු සුසාන භුමියේදී එම අත්බෝම්බය නිශ්ක්‍රිය කරනු ලැබීය.", "URL": "https://sinhala.adaderana.lk/news.php?nid=73124", "Category": null, "Parent URL": null}