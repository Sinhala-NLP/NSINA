{"Source": "Adaderana", "Timestamp": "October 14, 2017 09:55 am", "Headline": " සැලව රජමහා විහාර සිද්ධිය-විමර්ශනයක් අරඹයි", "News Content": "අරණායක, සැලව රජමහා විහාරය එහි බාරකාරවරයා විසින් වසා තැබීම සම්බන්ධයෙන් විමර්ශනයක් ආරම්භ කර තිබේ.බෞද්ධ කටයුතු කොමසාරිස් නිමල් කොටවිලගෙදර මහතා විසින් අදාළ විමර්ශන කටයුතු සිදු කෙරෙන බව සඳහන්ය. විමර්ශනයෙන් අනතුරුව සැලව රජමහා විහාරස්ථානය නැවත බැතිමතුන් වෙත ලබාදීමට කටයුතු කිරීමට සහ බාරකාරවරයා සම්බන්ධයෙන් ගතයුතු ඉදිරි පියවර පිළිබඳව තීරණයක් ගන්නා බව ද නිමල් කොටවිලගෙදර සඳහන් කළේය.මේ අතර ලබන වසරේ රාජ්‍ය වෙසක් උත්සවය බිංගිරිය රජමහා විහාරස්ථානයේදී පැවැත්වීමට කටයුතු යොදා තිබේ.ඊට සමගාමීව දිවයින පුරා පිහිටි පුරාණ විහාරස්ථාන 250ක් සංවර්ධනය කිරීම සිදු කරන බව නිමල් කොටවිලගෙදර මහතා සඳහන් කළේය.එමෙන්ම විහාරවංශය නමින් විහාරස්ථානවල පුරාවෘත්තය රැගත් ග්‍රන්ථයක් ද සම්පාදනය වීම රාජ්‍ය වෙසක් උත්සවය කේන්ද්‍ර කර ගනිමින් සිදු වන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=78684", "Category": null, "Parent URL": null}