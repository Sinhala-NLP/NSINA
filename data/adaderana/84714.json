{"Source": "Adaderana", "Timestamp": "February 23, 2018 07:57 am", "Headline": "හෝටලයේ හදිසි ගින්නෙන් එක් අයෙකුට තුවාලයි", "News Content": "ගිරිඋල්ල නගරයේ හෝටලයක් තුළ ඇති වූ හදිසි ගින්නකින් එක් පුද්ගලයෙකු තුවාල ලබා තිබේ. ඊයේ (22) රාත්‍රී 08.40ට පමණ ගින්න හටගෙන ඇති බව පොලිසිය ප්‍රකාශ කළේය. ප්‍රදේශවාසින් සහ පොලිසිය එක්ව ගින්න සම්පූර්ණයෙන් මැඩපවත්වා තිබේ. ගින්නෙත් පිළුස්සුම් තුවාල ලැබූ හෝටල් සේවකයෙකු දඹදෙණිය රෝහලට ඇතුළත් කළ බව පොලිසිය සදහන් කළේය. ගින්නට හේතුව මෙතෙක් අනාවරණය වී නොමැති අතර ගිරිඋල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84714", "Category": null, "Parent URL": null}