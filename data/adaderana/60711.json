{"Source": "Adaderana", "Timestamp": "June 2, 2016 04:16 pm", "Headline": "අරණායක මෙහෙයුම් නතර කරයි", "News Content": "අරණායක, සාමසර කන්ද නායයෑමෙන් අතුරුදන් වූ පුද්ගලයන් සෙවීමේ මෙහෙයුම් අද දින සිට නතර කළ බව යුධ හමුදාව පවසයි. යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේ ආගමික නායකයන්ගේ සහ ජනතාවගේ ඉල්ලීම මත එම මෙහෙයුම් නතර කළ බවයි. කෙසේවෙතත් යම් අයෙක් නැවත සෝදිසි මෙහෙයුම් සිදුකරන ලෙස ඉල්ලීමක් කළහොත් ඒ සඳහා යුධ හමුදාව සූදානමින් සිටින බව ජයනාත් ජයවීර මහතා සඳහන් කළේය. පසුගිය මැයි මස 17 වනදා අරනායක සාමසර කන්ද නායයෑමෙන් මියගිය පුද්ගලයන් 27 දෙනෙකුගේ සිරුරු සොයාගත් අතර තවත් 21 දෙනෙකුගේ ශරීර කොටස් සොයාගැනීමට යුධ හමුදාවට හැකි වුණි.එම අනතුරින් පුද්ගලයින් සියයකට වැඩි පිරිසක් මියයන්නට ඇතැයි ආපදා අංශ සැකකරයි.", "URL": "https://sinhala.adaderana.lk/news.php?nid=60711", "Category": null, "Parent URL": null}