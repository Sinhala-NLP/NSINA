{"Source": "Adaderana", "Timestamp": "August 16, 2018 12:07 pm", "Headline": "රැකවරණය රැඳුණු තැනක්", "News Content": "සත්ව ලෝකයේදී බොහොමයක් සතුන් තම පටවුන්හට ආදරය සෙනෙහස දක්වන ආකාරය අප දැක තිබේ. ඒ අතර තම පැටවුන් හට එලෙස ආදරය රැකවරණය ලබා දෙන වන අලියාද සුවිශේෂී සත්වයෙකි. පැටවුන්ගේ ආරක්ෂාව සම්න්බන්ධයෙන් වඩා සැලකිලිමත් වෙමින් අනෙකුත් කරදර උපද්‍රව තුළින් පැටවුන් රැක ගැනීමට ඇතින්නක කටයුතු කරන්නේ දිවි පරදුවට තබාය. ඒ වැනි අවසථා වනය තුළදී පමණක් නොව බාහිර පරිශ්‍රය තුළද දක්නට ලැබෙන දෙයකි. ඒ වැනි අපුරු සිද්දියක් පසුගිය දිනයක යාල ජාතික වනොද්‍යානයේදී දැක ගන්නට ලැබුනි. යාල සෆාරි අවසන් කර යලි එමින් තිබු ජීප් රථ අතරට කොටිගල ප්‍රදේශයේදී පාර හරහා මාරුවීමට පැමිණි වන අලි රංචුවක සිටි ඇතින්න තම පැටවුන්හට රැකවරණය ලබා දෙමින් ජීප් රථ සඳහා මඟ අහුරමින් පැටවුන් පාර මාරු වී වනයට යන තෙක් ඔවුන්ට රැකවරණය ලබා දෙන ආකාරය දෙස් විදෙස් සංචාරකයින්ගේ සිත් ගත් සිද්දියක් විය. විනාඩි 30 කට අධික කාලයක් මේ සඳහා ගත වුවත් එය සංචාරකටින්ගේ මන දොළ පිනවන කාරණයක් විය.", "URL": "https://sinhala.adaderana.lk/news.php?nid=94494", "Category": null, "Parent URL": null}