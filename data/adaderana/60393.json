{"Source": "Adaderana", "Timestamp": "May 22, 2016 05:04 pm", "Headline": " භාණ්ඩ 34ක් රේගුවෙන් නිදහස්", "News Content": "පීඩාවට පත් ජනතාව වෙනුවෙන් ආනයනය කෙරෙන භාණ්ඩ සහ ඖෂධ 34ක් විශේෂ ක්‍රියාවලියක් යටතේ රේගුවෙන් නිදහස් කිරීමට මේ වන විට කටයුතු යොදා ඇති බව මුදල් අමාත්‍යාංශය පවසයි.ඒ අනුව එක්සත් ජාතීන්ගේ සංවිධානයට අයත් නියෝජිත ආයතන, තානාපති කාර්යාල, මහකොමසාරිස් කාර්යාල, දේශීය විදේශීය රාජ්‍ය නොවන සංවිධාන සහ විවිධ පුද්ගලයින් විසින් ආපදා සහන කටයුතු වෙනුවෙන් එවනු ලබන භාණ්ඩ සඳහා ලබන ජුනි මස 30 වන දින දක්වා මෙම පහසුකම හිමි වන බව සඳහන්ය.විදුලි ජනත යන්ත්‍ර, ජල පෙරණ යන්ත්‍ර, මුළුතැන්ගෙහි උපකරණ, කිරිපිටි, ළදරු කිරිපිටි සහ ළදරු ආහාර ඇතුළු උපකරණ සහ ද්‍රව්‍ය මෙන්ම ඖෂධ සහ වෛද්‍ය උපකරණ වර්ග 34ක් සඳහා අදාළ පහසුකම හිමි වෙයි.කෙසේවෙතත් එම භාණ්ඩ අතරින් ඖෂධ සහ වෛද්‍ය උපකරණ හැර සෙසු සියළු ද්‍රව්‍ය රේගුවෙන් නිදහස් කර ගත යුත්තේ ආපදා කළමනාකරණ අමාත්‍යාංශ ලේකම්වරයාගේ අනුමැතියෙන් බව මුදල් අමාත්‍යාංශය දැනුම් දෙයි.", "URL": "https://sinhala.adaderana.lk/news.php?nid=60393", "Category": null, "Parent URL": null}