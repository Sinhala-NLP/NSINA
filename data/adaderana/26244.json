{"Source": "Adaderana", "Timestamp": "August 1, 2012 11:14 pm", "Headline": "එකට කා බී සගයා මරයි", "News Content": "වැලිකඩ, මොරගස්මුල්ල ප්‍රදේශයේ දී තියුණු ආයුධයකින් පහරදීමෙන් පුද්ගලයෙකු ඝාතනයට ලක්වී තිබේ. බීමතින් සිටි පුද්ගලයින් දෙදෙනෙකු අතර ඇතිවූ බහින් බස්වීමක් දුර දිග යාමෙන් මෙම ඝාතනය සිදුව ඇතැයි පොලීසිය පවසයි. මෙලෙස ඝාතනයට ලක්ව ඇත්තේ 44 හැවිරිදි වියේ පසුවූ අයෙකි. අදාළ පුද්ගලයා කොළඹ ජාතික රෝහලට ඇතුළත් කිරීමෙන් අනතුරුව මිය ගොස් ඇතැයි සදහන්ය. ඝාතනයට සම්බන්ධ සැකකරු ද කොළඹ ජාතික රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=26244", "Category": null, "Parent URL": null}