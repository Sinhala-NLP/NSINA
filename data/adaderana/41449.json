{"Source": "Adaderana", "Timestamp": "February 28, 2014 08:38 pm", "Headline": "හොඳ තේවලට කසළ තේ කවලම් කරලා", "News Content": "සොයාගත් කසළ තොගය. ඡායා රූ - රංජිත් රාජපක්ෂ හැටන් නගරයේ වෙළඳසැලක සඟවා තිබූ කසළ තේ කිලෝ 280ක් සමග සැකකරුවෙක් හැටන් පොලිසිය අද දහවල් අත්අඩංගුවට ගෙන තිබේ. මෙම සැකකරු කසළ තේ හොඳ තේ වලට මිශ‍්‍ර කරන බව කරන ලද මූලික පරීක්ෂණ වලදී අණාවරණය වී ඇත. කාලයක් තිස්සේ සැකකරු මෙම ජාවාරම සිදු කරගෙන ගොස් ඇති අතර කසළ තේ නැවත තේ බවට පත් කර ගැනීමට උපයෝගී කරගත් උපකරණ රැසක්ද හැටන් පොලිසිය අත්අඩංගුවට ගෙන තිබේ. අත්අඩංගුවට ගත් කසළ තේ තොගය සහ සැකකරු හැටන් මහේස්ත‍්‍රාත්වරයා හමුවට ඉදිරිපත් කිරීමට කටයුතු යොදා තිබුණි.", "URL": "https://sinhala.adaderana.lk/news.php?nid=41449", "Category": null, "Parent URL": null}