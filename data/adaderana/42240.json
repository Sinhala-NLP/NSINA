{"Source": "Adaderana", "Timestamp": "April 2, 2014 08:06 am", "Headline": "හොර පාරෙන් මෙරටට ගෙන්වන ලද බී ලූනු තොගයක් විනාශ කරයි", "News Content": "නීති විරෝධී ලෙස මෙටට ගෙන්වන ලද බී ලූනූ බීජ සහ කජු තොගයක් රේගු නිලධාරීන් විසින් විනාශ කර තිබේ. ඊයේ(01) පස්වරුවේ මෙම ද්‍රව්‍ය විනාශ කළ බව රේගු මාධ්‍ය ප්‍රකාශක ලෙස්ලි ගාමිනී මහතා පැවසුවේය. බී ලූනූ බීජ කිලෝග්‍රෑම් 1050 ක් සහ කජු කිලෝග්‍රෑම් 400 ක ප්‍රමාණයක් එහිදී විනාශ කර ඇති බව සඳහන් වෙයි. ගතවු මාස කිහිපය තුළ කටුනායක ගුවන්තොටුපලට පැමිණි මගින් විසින් නීති විරෝධී ලෙස ගෙන්වන ලද මෙම ද්‍රව්‍ය විනාශ කළ බව ලෙස්ලි ගාමිනී මහතා පැවසුවේය. ගුවන්තොටුපල ශාඛ නිරෝධායන කාර්යාල පරිශ්‍රයේ දී මෙම ද්‍රව්‍ය විනාශ කර ඇති බව සඳහන් වෙයි. මේ අතර නීති විරෝධී ලෙස මෙටට ගෙන්වන ලද භාණ්ඩ ඇතුළත් කන්ටේනර් 28ක් අද පෙරවරුවේ ග්‍රෑන්ඩ්පාස් ප්‍රදේශයේ පිහිටි බහාලුම් අංගනයේ දී රේගු ජෛව විවිධත්ව ශාඛාවේ නිලධාරීන් විසින් විවෘත කිරීමට නියමිත බව ද ලෙස්ලි ගාමිනී මහතා පැවසුවේය.", "URL": "https://sinhala.adaderana.lk/news.php?nid=42240", "Category": null, "Parent URL": null}