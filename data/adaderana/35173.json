{"Source": "Adaderana", "Timestamp": "June 23, 2013 11:54 am", "Headline": "දික්වැල්ල පොලීසියේ 17ට ස්ථාන මාරු", "News Content": "මාතර, දික්වැල්ල ප්‍රදේශයේ පන්සලක පොසොන් පෙරහැරකට සුදානම් වෙමින් සිටි පිරිසක් සමග ගැටුමක් ඇති කර ගත් බව කියන සිද්ධියක් සම්බන්ධයෙන් දික්වැල්ල පොලිස්ථානයේ නිලධාරීන් 17 දෙනෙකුට ස්ථාන මාරු ලබාදී තිබේ. පොසොන් පෙරහැර පැවැත්වීම සඳහා ඊයේ රාත්‍රී ප්‍රදේශවාසීන් පිරිසක් පෙරහුරුවක් පවත්වා ඇත. එම පිරිසගෙන් අසල්වාසින් අපහසුතාවයට ලක්වන බවට ලැබුණු පැමිණිල්ලකට අනූව එම ස්ථානයට දික්වැල්ල පොලීසියේ නිලධාරීන් ගොස් තිබේ. එහිදී පොලීසියේ හා පෙරහැරේ පුහුණුවීම්වල නිරතව සිටි පිරිස අතර ගැටුමක් හටගෙන ඇතැයි සඳහන්ය. මේ නිසා දික්වැල්ල පොලීසියේ නිලධාරීන්ට තාවකාලික ස්ථාන මාරුවක් දී ඇති අතර සිද්ධිය සම්බන්ධයෙන් පරික්ෂණ පැවැත්විම සඳහා සහකාර පොලිස් අධිකාරිවරයෙක් පත්කර ඇත.", "URL": "https://sinhala.adaderana.lk/news.php?nid=35173", "Category": null, "Parent URL": null}