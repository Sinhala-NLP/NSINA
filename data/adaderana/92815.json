{"Source": "Adaderana", "Timestamp": "July 19, 2018 07:26 am", "Headline": "ත්‍රස්ථවාදය වැලැක්වීමේ පනත යටතේ සිරගත කර සිටින දේශපාලන සිරකරුවන් වහා නිදහස් කළ යුතුයි", "News Content": "ත්‍රස්ථවාදය වැලැක්වීමේ පනත යටතේ අත්අඩංගුවට ගෙන සිරගත කර සිටින දේශපාලන සිරකරුවන් වහා නිදහස් කළ යුතු බව දේශපාලන සිරකරුවන් නිදහස් කරගැනීමේ ජාතික ව්‍යාපාරය පවසයි. එම ව්‍යාපාරයේ කැඳවුම්කරු මාරිමුත්තු සත්‍යවේල් පියතුමා පෙන්වාදෙන්නේ මේ වන විට දේශපාලන සිරකරුවන් 107 දෙනෙකු පමණ බන්ධනාගාරය තුළ සිටින බවයි. ඔවුන් නිදහස් කරන බවට අග්‍රාමාත්‍යවරයා විපක්ෂ නායකවරයා සමඟ එකඟතාවක් ඇති කරගෙන ඇති බව ද සත්‍යවේල් පියතුමන් පෙන්වාදෙයි. දේශපාලන සිරකරුවන් නිදහස්කරගැනීමේ ජාතික ව්‍යාපාරය පසුගියදා විපක්ෂ නායක ආර්. සම්බන්ධන් මහතා හමුවු අවස්ථාවේදී ඒ පිළීබද දැනුම් දුන් බව මාරිමුත්තු සත්‍යවේල් පියතුමා ප්‍රකාශ කළේය.", "URL": "https://sinhala.adaderana.lk/news.php?nid=92815", "Category": null, "Parent URL": null}