{"Source": "Adaderana", "Timestamp": "November 21, 2018 08:58 pm", "Headline": "මුලතිව්වල බස් රථයක් ගිනි ගනී", "News Content": "මුලතිව්, පුදුකුඩිඉරිප්පු, කෝම්බාවිල් ප්‍රදේශයේදී අද(21) අළුයම බස් රථයක් ගිනි ගෙන ඇති බව මුලතිව් පුදුකුඩිඉරිප්පු පොලීසිය පවසයි. අදාළ බස් රථය බස් හිමියාගේ නිවස ඉදිරිපස නවතා තිබියදී ගිනි ගෙන ඇති බවට පැමිණිළි ලැබී ඇති බව පොලීසිය සඳහන් කළේය. ගින්න හේතුවෙන් බස් රථයේ අභ්‍යන්තරය ආසන ඇතුළු උපකරණ සියල්ල ගිනි ගෙන ඇති බවද වාර්තා වෙයි. ගින්නට හේතුව මෙතෙක් අනාවරණය කොටගෙන නොමැති අතර, බස් රථයේ සිදුවු විදුලි කාන්දුවකින් ගින්න හටගන්නට ඇති බව පොලීසිය පැවසීය. සිද්ධිය සම්බන්ධයෙන් පුදුකුඩිඉරිප්පු පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99575", "Category": null, "Parent URL": null}