{"Source": "Adaderana", "Timestamp": "August 30, 2019 09:27 am", "Headline": "ඉන්දීය ආරක්ෂක අංශවලට චෝදනාවක්", "News Content": "ඉන්දීය පාලනය යටතේ පවතින කාශ්මීරයේ සිවිල් වැසියන්ට ඉන්දීය ආරක්ෂක අංශ වද හිංසා පමුණුවන බවට චෝදනා එල්ල වී ඇත. විදෙස් වාර්තා පවසන්නේ පසුගිය මාසයේදී කාශ්මීරයට ලබා දී තිබු විශේෂ වරප්‍රසාද අත්හිටුවීමෙන් පසු නැගෙන විරෝධතා මැඩපැවැත්වීම සඳහා ආරක්ෂක අංශ සිවිල් වැසියන්ට ප්‍රහාර එල්ල කර ඇති බවයි. ඇතැම් පිරිස් වෙත පොලු වලින්, රැහැන් වලින් පහර දීම සිදුකර ඇති අතර ඇතැමුන්ට විදුලි සැර වැදීමට සලස්වා ඇති බවද අනාවරණය වී ඇත. පීඩාවට පත් වු පිරිස් විදෙස් මාධ්‍ය වෙත ඡායාරූප ඇතුළු සාක්ෂි ඉදිරිපත් කරමින් මේ බව අනාවරණය කර ඇති බවයි වාර්තා වෙයි. කෙසේවුවද ඉන්දීය හමුදාව එම චෝදනා ප්‍රතික්ෂේප කරමින් සඳහන් කර ඇත්තේ එම චෝදනා පදනම් විරහිත සහ සනාථ නොකළ ඒවා බවයි.", "URL": "https://sinhala.adaderana.lk/news.php?nid=117829", "Category": null, "Parent URL": null}