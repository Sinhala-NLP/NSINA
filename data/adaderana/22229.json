{"Source": "Adaderana", "Timestamp": "February 19, 2012 02:10 pm", "Headline": "සමූපකාර ගොඩනැගිල්ලක ගින්නක්", "News Content": "තෙල්දෙණිය , දිගන ප්‍රදේශයේ සමූපකාර ගොඩනැගිල්ලේ කොටසක් ගිනිගෙන තිබේ. ගින්නෙන් එම ස්ථානයට සහ දේපළ වලට හානි සිදුවී ඇති බව තෙල්දෙණිය පොලිසිය ප්‍රකාශ කරයි. සමූපකාර ගොඩනැගිල්ලේ පිහිටි ඇඳුම් මසන ආයතනයක මෙම ගින්න හට ගෙන ඇති අතර පසුව එම ගින්න තවත් වෙළඳසැල් කිහිපයකට පැතිර ගොස් තිබේ. ගින්න ඇතිවීමට හේතුව මෙතෙක් අනාවරණය වී නොමැති අතර තෙල්දෙණිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22229", "Category": null, "Parent URL": null}