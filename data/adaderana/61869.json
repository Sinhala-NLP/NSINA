{"Source": "Adaderana", "Timestamp": "July 7, 2016 01:01 pm", "Headline": "  මුන්දලම වැසියන් දුෂ්කරතාවක", "News Content": "ප්‍රමාණවත් පරිදි විදුලිය නොලැබීම හේතුවෙන් මුන්දලම ප්‍රාදේශීය ලේකම් කොට්ඨාසයට අයත් නිලවාඩුචේන ගම්මානයේ ජනතාව දැඩි දුෂ්කරතාවකට ලක්ව සිටියි.මේ හේතුවෙන් ස්වයං රැකියා කටයුතු මෙන්ම තම සාමාන්‍ය ජීවිතයේ කටයුතු ද සිදුකරගෙන යාමට නොහැකි තත්ත්වයක් උද්ගතව ඇති බව එම ජනතාව පවසයි.එම ජනතාව මුහුණ දී සිටින මෙම ගැටළුව පිළිබද අද දෙරණ විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා දැනුවත් කළ අතර අමාත්‍යවරයා ඊට කඩිනම් ප්‍රතිචාර දැක්වීය.ඒ අනුව මීට අදාළ අවශ්‍ය කටයුතු සිදුකරන ලෙස විදුලිබල මණ්ඩලයේ සාමාන්‍යාධිකාරීවරයාට ලිඛිතව දැනුම් දීමට අමාත්‍යවරයා පියවර ගත් බව විදුලිබල හා පුනර්ජනනීය බලශක්ති අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=61869", "Category": null, "Parent URL": null}