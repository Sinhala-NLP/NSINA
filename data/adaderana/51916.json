{"Source": "Adaderana", "Timestamp": "June 11, 2015 08:39 am", "Headline": "සංවර්ධනයේ මුවාවෙන් කොළඹ ඉඩම් බලහත්කාරයෙන් අත්පත් කර ගැනීම වහා නවතනු!", "News Content": "සංවර්ධනයේ මුවාවෙන් කොළඹ දිස්ත්‍රික්කයේ බලහත්කාරයෙන් ඉඩම් අත්පත් කරගැනීම සහ නිවැසියන් ඉවත් කිරීමේ කටයුතු වහා නතර කරන ලෙසට අග්‍රාමාත්‍ය රනිල් වික්‍රමසිංහ මහතා නාගරික සංවර්ධන අධිකාරියේ සභාපතිවරයාට උපදෙස් ලබාදී තිබේ.අග්‍රාමාත්‍යවරයා අවධාරණය කර ඇත්තේ ඉඩම් අත්පත්කරගැනීමට අත්‍යවශ්‍ය අවස්ථාවන්හිදී ප්‍රදේශයේ පාර්ලිමේන්තු මන්ත්‍රීවරුන්ගේ සහ සිවිල් සමාජයේ උපදේශකත්වය සහ සහභාගීත්වය ඇතිව, මානුෂික ක්‍රමවේදයක් සකස් කළ යුතු බවයි.පසුගිය ආණ්ඩු සමයේ විවිධ අවශ්‍යතාවන් වෙනුවෙන් මහජනතාව බලහත්කාරයෙන් ඉවත් කර ඔවුන්ගේ ඉඩම් අත්පත්කරගෙන ඇති බව පෙන්වාදෙන අග්‍රාමාත්‍ය රනිල් වික්‍රමසිංහ මහතා ඒ සඳහා වන්දි ගෙවීම් සිදුකර ඇත්තේ ද අක්‍රමවත් හා අවිධිමත් ලෙස බව පෙන්වාදෙයි.නිවේදනයක් නිකුත් කරමින් අග්‍රාමාත්‍යවරයා වැඩිදුරටක් ප්‍රකාශ කළේ ජනතාව වෙනුවෙන් කැපවී සිටින රජයක් ලෙස, රජයේ සහ පෞද්ගලික ඉඩම් කටයුතුවලදී වඩාත් විනිවිදභාවයකින් සහ වගකීමෙන් යතු සැලසුමක් හඳුන්වා දියයුතු බවයි.", "URL": "https://sinhala.adaderana.lk/news.php?nid=51916", "Category": null, "Parent URL": null}