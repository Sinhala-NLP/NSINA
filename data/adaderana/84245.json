{"Source": "Adaderana", "Timestamp": "February 12, 2018 02:08 pm", "Headline": "හැටන් ලංගම ඩිපෝ කළමනාකාරවරයාට තනතුරෙන් ඉවත්වෙන ලෙස සේවකයන්ගෙන් බලපෑම් ", "News Content": "හැටන් ලංගම ඩිපෝවේ කළමනකාර අනුර දොඩම්තැන්න මහතාට එම තනතුරෙන් ඉවත් වන ලෙස එම ඩිපෝවේම කාර්මික අංශයේ සේවකයන් පිරිසක් බලපෑමි කළේ යැයි කියන සිද්ධියක් සම්බන්ධයෙන් ඩිපෝ කළමනාකාරවරයා විසින් අද (12) හැටන් පොලිසියට පැමිණීල්ලක් කර තිබේ. එම ඩිපෝවේ බස් රථ වල සහ ඩිපෝවේ ප‍්‍රධාන ගේටිටුවේ හිටපු ජනපති මහින්ද රාජපක්‍ෂ මහතාගේ ජායාරූපය සහිත පෝස්ටර් එම ඩිපෝවේ සේවකයන් විසින් අලවා තිබිම සම්බන්ධයෙන් ඩිපෝ කළමනාකාර වරයා විසින් එම පෝස්ටර් ගලවා ඉවත් කරන ලෙස සේවකයන්ට දැනුම් දි තිබේ. එය ගලවා ඉවත් කිරිම ප‍්‍රතික්‍ෂ්ප කළ එම ඩිපෝවේ කාර්මික අංශයේ සේවකයන් ඩිපෝ කළමනාකාරවරයාට වහාම සේවයෙන් ඉවත් වන ලෙස බලපෑම් කර ඇති බවට ඩිපෝ කළමනාකාරවරයා විසින් හැටන් පොලිසියට කරන ලද පැමිණීල්ලේ සදහන් කර ඇත. තවද එම සේවකයන් විසින් තමන්ගේ රජයක් පාලනය බලයට පැමිණ ඇති බවත් එම පාලන බලය තුල එක්සත් ජාතික පක්ෂ රජය යටතේ පාලන බලයේ සිටින අයට ඩිපෝව තුල රැඳී සිටිමට නොහැකි බව එම සේවකයින් විසින් පැවසු බව ඩිපෝ කළමනාකාරවරයා කියා සිටියි. හැටන් පොලිසියේ මුලස්ථාන ප‍්‍රධාන පොලිස් පරික්‍ෂක ඒ.එල්.එමි ජෙමිල් මහතා පැමිණිල්ල සම්බන්ධයෙන් විමර්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=84245", "Category": null, "Parent URL": null}