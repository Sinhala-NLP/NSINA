{"Source": "Adaderana", "Timestamp": "August 3, 2014 03:41 pm", "Headline": "ආරක්ෂක අංශවලට ස්කොට්ලන්ත   අනුග්‍රහය තවදුරටත්  ", "News Content": "ශ්‍රී ලංකාවේ ආරක්ෂක අංශවලට ස්කොට්ලන්ත රජයේ අනුග්‍රහය යටතේ ලබාදෙන පුහුණුවීම් ලබන වසර දක්වාත් ක්‍රියාත්මක කිරීමට තීරණය කර තිබේ. ස්කොට්ලන්ත මාධ්‍ය පෙන්වා දෙන්නේ ශ්‍රී ලංකාවට එරෙහිව එල්ල වන මානව හිමිකම් චෝදනා හේතුවෙන් අදාළ පුහුණුවීම් නතර කරන ලෙසට සිදුකළ ඉල්ලීම් ප්‍රතික්ෂේප කරමින් මෙම තීරණය ගෙන ඇති බවයි. ස්කොට්ලන්ත පොලිස් විදුහල මගින් මෙරට ආරක්ෂක අංශ සාමාජිකයින්ට ජාත්‍යන්තර පුහුණුවක් ලබාදීම සිදුකරයි. 2007 වසරේ සිට පසුගිය වසර දක්වා මෙරට පොලිස් නිලධාරීන් 3500 දෙනෙකුට පමණ අදාළ පුහුණුව ලබාදී ඇති බව වාර්තා වෙයි. ඉදිරි වසරේදීත් ශ්‍රි ලංකාවේ ජ්‍යෙෂ්ඨ පොලිස් නිලධාරීන්ට නව නායකත්ව පුහුණු වැඩසටහනක් ක්‍රියාත්මක කිරීමට තීරණය කර ඇති බව ස්කොට්ලන්ත පොලීසිය පවසයි.", "URL": "https://sinhala.adaderana.lk/news.php?nid=45096", "Category": null, "Parent URL": null}