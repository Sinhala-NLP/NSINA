{"Source": "Adaderana", "Timestamp": "October 15, 2012 08:18 am", "Headline": "හොරෙන් පනින්න ගිය 11 ක් මාට්ටු", "News Content": "නීති විරෝධී ලෙස මුහුදු මාර්ගයෙන් ඔස්ට්‍රේලියාව බලා ගමන් කරමින් සිටි පුද්ගලයින් 11 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදාව විසින් අත්අඩංගුවට ගත් මෙම සැකකරුවන් ඊයේ (14) දිනයේ දී මාතර පොලීසියට භාරදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. කුඩාවැල්ල මුහුදු තීරයේ සිට නාවික සැතපුම් 93 ක් පමණ දුරින් වූ මුහුදේ දී මෙම පිරිස අත්අඩංගුවට ගෙන තිබේ. මොවුන් නාකුළුගමුව, කුඩාවැල්ල සහ දික්වැල්ල යන ප්‍රදේශවල පදිංචිකරුවන් බව පොලීසිය සඳහන් කළේය. සැකකරුවක් රඳවා තබා‍ගෙන මාතර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28292", "Category": null, "Parent URL": null}