{"Source": "Adaderana", "Timestamp": "September 10, 2011 09:36 am", "Headline": "පොලිස් උසස්වීම් ගැන පැමිණිලි 695 ක් නිරාකරණයට බාරදෙයි", "News Content": "පොලිසියේ උසස්වීම් සම්බන්ධයෙන් ඉදිරිපත් කෙරුණු පැමිණිලි 695 ක් නිරාකරණය කිරීම සඳහා රාජ්‍ය සේවා කොමිසම වෙත යොමු කර තිබේ. ශ්‍රේෂ්ඨාධිකරණය මගින් මෙම යොමු කිරීම සිදුකර ඇති බව සඳහන්ය. පොලිස් සේවයේ සැරයන්, උප‍පොලිස් පරීක්ෂක, පොලිස් පරීක්ෂක යනාදී තනතුරු සඳහා සිදුකළ උසස්වීම්වල දී අදාළ උසස්වීම් නොලද පොලිස් නිලධාරීන් පිරිසක් යොමු කළ මූලික අයිතිවාසිකම් පෙත්සමක් සලකා බැලීමෙන් අනතුරුව ශ්‍රේෂ්ඨාධිකරණය මෙම තීරණයට එළඹ ඇත. මෙම උසස්වීම් සම්බන්ධ ගැටලුව පිළිබඳ රාජ්‍ය ‍සේවා කොමිසමේ රැස්වීම් කිහිපයක් මේ මාසය තුළ පැවැත්වීමට නියමිතව ඇති බව නීතිපතිවරයා ශ්‍රේෂ්ඨාධිකරණයට දැනුම් දී තිබුණි.", "URL": "https://sinhala.adaderana.lk/news.php?nid=18628", "Category": null, "Parent URL": null}