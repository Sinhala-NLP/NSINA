{"Source": "Adaderana", "Timestamp": "July 4, 2010 11:48 am", "Headline": "අම්පාර රිය අනතුරකින් එක් අයෙක් මියයයි", "News Content": "අම්පාර සියඹලාණ්ඩුව ප්‍රධාන මාර්ගයේ කිලෝමීටර 5 සහ 6 කණු අතර ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. යතුරු පැදියක් මාර්ගයෙන් ඉවතට පැන විදුලි කණුවක ගැටීමෙන් මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අනතුරින් යතුරු පැදියේ පිටුපස ගමන් ගත් පුද්ගලයා ජීවිතක්ෂයට පත් වී ඇත. මේ අතර යතුරු පැදිකරු ද බරපතල තුවාල ලබා සියඹලාණ්ඩුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=9385", "Category": null, "Parent URL": null}