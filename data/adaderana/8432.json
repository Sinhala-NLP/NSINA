{"Source": "Adaderana", "Timestamp": "May 16, 2010 12:47 pm", "Headline": "වැලි ප්‍රවාහනය කළ 5 ක් දැලේ", "News Content": "නීතී විරෝධී ලෙස දැදුරු ඔයේ වැලි ගොඩ දමා ප්‍රවාහනය කරමින් සිටි පුද්ගලයින් පස් දෙනෙකු හලාවත කොට්ඨාස දූෂණ මර්දන ඒකකය විසින් අත්අඩංගුවට ගෙන තිබේ. හලාවත , වීරකුමන්දළුව ප්‍රදේශයේ දී සහ දැදුරු ඔය කළුපාලම ප්‍රදේශයේ දී ඊයේ දිනයේ මෙම වැටලීම් සිදු කර ඇති බව සඳහන් වේ. මෙහි දී වැලි ප්‍රවාහනය කළ ට්‍රැක්ටර් රථ 2 ක් සහ වැලි ගොඩ දැමීමට යොදා ගත් උපකරණ කිහිපයක් ද පොලිසීය භාරයට ගෙන තිබේ. අත්අඩංගුවට ගත් සැකකරුවන් වැඩි දුර පරීක්ෂණ සඳහා හලාවත පොලිසියට භාර දී ඇති අතර හලාවත පොලිසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=8432", "Category": null, "Parent URL": null}