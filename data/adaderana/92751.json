{"Source": "Adaderana", "Timestamp": "July 18, 2018 10:00 am", "Headline": "අවුරුදු 15 දැරියට අතවර කරපු 19 පෙම්වතාට වැඩ වැරදුන හැටි", "News Content": "වයස අවුරුදු 15 යි මාස 07 ක දැරියක් විටින් විට දුෂණය කළ බව කියන 19 හැවිරිදි අයෙකුව අත්අඩංගුවට ගෙන ඇති බව මාදම්පේ පොලීසිය පවසයි. පොලීසිය විසින් අත්අඩංගුවට ගෙන ඇත්තේ මාදම්පේ පොලිස් වසමේ මනක්කුලම - වාලහේන ප්‍රදේශයේ පදිංචි තරුණයෙකුවය. අතවරයට පත්ව ඇති දැරිවිය ඇයගේ මිත්තණිය බාරයේ සිට ඇති අතර මව සහ පියා වෙන් වී වෙනත් විවාහයන් කරගෙන තිබීම ඊට හේතුව වී ඇත. දැරිවිය සහ සැකකරු අතර ප්‍රේම සම්බන්ධයක් තිබී ඇත. මිත්තණිය නිවසේ නොමැති අවස්ථා වලදී සැකකරු නිවසට පැමිනෙන බව ඇයට දැන ගැනීමට ලැබී ඇත. ඒ අනුව දැරිවියගෙන් කරුණු විමසීමේදී අතවරයේ තොරතුරු හෙලිවී ඇති අතර පසුව මිත්තණිය දැරිවියද සමඟ ගොස් මාදම්පේ පොලීසියට මේ සම්බන්ධයෙන් පැමිණිලි කර ඇත. මාස 06 ක පමණ කාලයක් සැකකරු සහ තමන් අඹු - සැමි ඇසුරක් පැවැත්වූ බව දැරිවිය පොලීසියේදී පවසා ඇත. දැරිවිය වෛද්‍ය පරීක්ෂණයක් සඳහා හලාවත මහා රෝහලට ඇතුළත් කර ඇති අතර සැකකරු හලාවත මහේස්ත්‍රාත් අධිකරණට ඉදිරිපත් කිරිමට නියමිතව ඇත. මාදම්පේ පොලිසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=92751", "Category": null, "Parent URL": null}