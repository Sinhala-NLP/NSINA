{"Source": "Adaderana", "Timestamp": "January 21, 2011 06:39 am", "Headline": "තීරු බදු නැති සැප වාහන ගමේ ලොක්කන්ටත් බෙදයි", "News Content": "පළාත් පාලන ආයතන ප්‍රධානීන්ට තීරුබදු රහිත වාහන බලපත්‍ර ලබාදීමට අදාළ චක්‍ර ලේඛය අද(21) නිකුත් කරන බව රජයේ දේශපාලන ආරංචි මාර්ග සඳහන් කරයි. ඊට අදාළ කැබිනට් පත්‍රිකාව විෂ්‍ය භාර අමාත්‍ය ඒ.එල්.එම් අතාවුල්ලා මහතා විසින් කැබිනට් මණ්ඩලයට ඉදිරිපත් කරනු ලදුව ඒ සඳහා කැබිනට් අනුමැතිය ලැබී තිබේ. ඒ අනුව නගරාධිපති,නියෝජ්‍ය නගරාධිපති,ප්‍රාදේශීය සභා සභාපති,උප සභාපති ආදී පළාත් පාලන ආයතන ප්‍රධානීන්ගෙන් තීරුබදු රහිත වාහන බලපත්‍ර ලබාදීම සඳහා ලබන සතියේ සිට අයදුම්පත් කැඳවන බව සඳහන් වේ.", "URL": "https://sinhala.adaderana.lk/news.php?nid=13640", "Category": null, "Parent URL": null}