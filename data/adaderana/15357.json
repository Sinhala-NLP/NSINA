{"Source": "Adaderana", "Timestamp": "April 8, 2011 04:18 pm", "Headline": "හොර තරාදි වලින් බඩු විකුණූ දෙදෙනෙක් කොටුවෙයි", "News Content": "ව්‍යාජ ලෙස සකස් කරන ලද කිරුම් උපකරණ යොදා ගනිමින් භාණ්ඩ අලෙවි කළ පුද්ගලයන් දෙදෙනෙකු මහනුවර නියෝජ්‍ය පොලිස්පති කාර්යාලයේ මෙහෙයුම් ඒකකය මගින් අත්අඩංගුවට ගෙන තිබේ. මහනුවර පොදු වෙළෙඳපොළ ඉදිරිපිට වෙළෙඳාමේ නිරත වු අදාළ පුද්ගලයින් දෙදෙනා සතුව තිබු තරාදි දෙකක් පරික්ෂා කිරීමේ දී ඒවායේ නියමිත මිණුම් ඒකක සටහන්ව නොතිබීම හේතුවෙන් මොවුන් අත්අඩංගුවට ගත් ‍බව පොලිසිය සඳහන් කරනු ලැබීය. අල සහ ළූණු වෙළෙඳාමේ නිරත වු අදාළ වෙළෙඳුන් දෙදෙනා සහ පොලිස් භාරයට ගන්නා ලද තරාදි අද(08) අධිකරණයට ඉදිරිපත් කිරීමට නියමිත බව පොලිසිය වැඩිදුරටත් පැවසීය. ග්‍රෑම් 500 න් ග්‍රෑම් 180ක් අඩුවන ලෙස මොවුන් විසින් ‍තරාදි සකසා තිබු බව පොලිසිය සඳහන් කරනු ලැබීය. අත්අඩංගුවට ගත් පුද්ගලයින් මහනුර තැන්නෙකුඹුර ප්‍රදේශයේ සහ පොල්ගොල්ල ප්‍රදේශයේ පදිංචිකරුවන් බව ද සඳහන්ය.", "URL": "https://sinhala.adaderana.lk/news.php?nid=15357", "Category": null, "Parent URL": null}