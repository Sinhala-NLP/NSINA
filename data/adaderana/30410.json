{"Source": "Adaderana", "Timestamp": "January 1, 2013 09:03 am", "Headline": "අමෙරිකාවේ බස් අනතුරක්", "News Content": "අමෙරිකාවේ උතුරු ඔරිගන් ප‍්‍රදේශයේ සිදුවු අනතුරකින් පුද්ගලයින් 9 දෙනෙකු ජීවිතක්ෂයට පත්වී තිබේ. බස් රථයක් මාර්ගයෙන් ඉවතට ලිස්සා ගොස් මෙම අනතුර සිදුවී ඇති බව විදෙස් මාධ්‍ය වාර්තා කරයි. මෙහිදී පුද්ගලයින් 26 දෙනෙකු තුවාල ලබා රෝහල් ගත කර ඇත. අනතුර සිදුවන අවස්ථාවේ බස් රථය තුළ පුද්ගලයින් 40 දෙනෙකු පමණ ගමන් කර ඇති බව වාර්තා වේ. සංචාරකයින් ප‍්‍රවාහනය කරන බස් රථයක් මෙලෙස අනතුරට පත්ව ඇති අතර දකුණු කොරියානු ජාතිකයින් පිරිසක් එම බස් රථයේ ගමන් කර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=30410", "Category": null, "Parent URL": null}