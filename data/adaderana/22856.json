{"Source": "Adaderana", "Timestamp": "March 17, 2012 09:52 am", "Headline": "මුලතිවු ජනතාව සඳහා ව්‍යාපෘති රැසක්", "News Content": "මුලතිවු දිස්ත්‍රික්කයේ ජනතාව සඳහා ව්‍යාපෘති රැසක් ක්‍රියාත්මක කිරීමට ශ්‍රී ලංකා යුද හමුදාව පියවර ගෙන තිබේ. මුලතිවු, මෙරිටයිම්පත්තු හි 59 වන සේනාංකය, පුදුකුඩිඉරිප්පු හි 68 වන සේනාංකය, ඔඩ්ඩුසුඩාන්, නෙදුන්කර්නි හි 64 වන සේනාංකයන්වල නිලධාරීන් විසින් මෙම ව්‍යාපෘති ක්‍රියාවට නංවා ඇති බව වාර්තා වේ. අදාළ ව්‍යාපෘති තුළින් මුලතිවු ප්‍රදේශයේ ජනතාවගේ පොදු අවශ්‍යතා රැසක් ඉටුකිරීමට හැකිවී ඇති බව 59 වන සේනාංකයේ සේනාංකාධිපති බ්‍රිගේඩියර් රුක්මල් ඩයස් මහතා ප්‍රකාශ කළේය. විශේෂයෙන් නිවාස ඉදිකිරීම් කටයුතු, පානීය ජල අවශ්‍යතා සැපයීම් කටයුතු ආදී මූලික අවශ්‍යතා ඉටු කිරීමට මෙහිදී ප්‍රමුඛතාව ලබාදී ඇති බව රුක්මල් ඩයස් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22856", "Category": null, "Parent URL": null}