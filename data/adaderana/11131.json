{"Source": "Adaderana", "Timestamp": "September 27, 2010 03:40 pm", "Headline": "රුහුණු සරසවියේ සිසු ගැටුමක්", "News Content": "රුහුණු සරසවියේ ‍සිසුන් දෙපිරිසක් අතර ඇති වූ ගැටුමකින් එක් අයෙකු තුවාල ලබා රෝහල් ගතකර තිබේ. විද්‍යා පීඨයේ සහ මානව ශාස්ත්‍ර පීඨයේ සිසුන් දෙපිරිසක් අතර මෙම ගැටුම හටගෙන ඇති බව එම විශ්ව විද්‍යාලයේ උපකුලපති මහාචාර්ය සුසරිත් මෙන්ඩිස් මහතා සඳහන් කළේය. සිද්ධියෙන් තුවාල ලැබූ සිසුවා මාතර ‍මහරෝහලට ඇතුළත් කර තිබේ. කෙසේවෙතත් මේ වන විට විශ්ව විද්‍යාලය තුළ සාමකාමී වාතාවරණයක් පවතින බව සුසරිත් මෙන්ඩිස් මහතා කියා සිටියේය.", "URL": "https://sinhala.adaderana.lk/news.php?nid=11131", "Category": null, "Parent URL": null}