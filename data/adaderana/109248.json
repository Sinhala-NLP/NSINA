{"Source": "Adaderana", "Timestamp": "May 4, 2019 08:10 pm", "Headline": "මතභේදාත්මක ලිපි 639ට එක්වු කිරිඇල්ලගේ ලිපිය", "News Content": "ජනාධිපතිවරයාගේ නම සඳහන් කරමින් ජාතීන් අතර අසමගිය ඇති වන ආකාරයේ ලිපි 639 ක් සමග අත්අඩංගුවට ගත් ලක්ෂ්මන් කිරිඇල්ල අමාත්‍යවරයාගේ කාර්යමණ්ඩලයේ තිදෙනා තවදුරටත් රඳවාගෙන ප්‍රශ්න කිරීමට අවසර ලබාදි තිබේ. මේ අතර අමාත්‍ය ලක්ෂ්මන් කිරිඇල්ල මහතා අද (04) නිවේදනයක් නිකුත් කරමින් කියා සිටියේ ජාතිවාදය ඇතිකිරීම, මඩ ප්‍රහාර හෝ රාජ්‍ය විරෝධී කිසිවක් අදාල ලිපි වල සඳහන් නොවන බවයි. වෙබ් අඩවියක පළවූ අදාල ලිපිවල සඳහන් කරුණු කිසිවෙකු විසින් ප්‍රතික්ෂේප නොකරන බවද අමාත්‍යවරයා නිකුත් කළ නිවේදනයේ දැක්වේ. මාධ්‍යවේදියෙකුට , රටේ නායකයන් , දේශපාලකයන් සහ රට තුළ ඇතිවන ඕනෑම සිදුවීමක් දැනුවත් කිරීමේ අයිතිය ඔවුන් සතුබවත්, රටේ ආරක්ෂාව උදෙසා තමන්ගේ මාධ්‍ය ඒකකයේ නිලධාරීන්ට ද ඒ සම්බන්ධයෙන් පූර්ණ අයිතිය තිබිය යුතු බවත් එම ලිපියේ සඳහන්. මෙම සිද්ධිය සම්බන්ධයෙන් දේශපාලන නියෝජිතයින් කිහිපදෙනෙකු අද අදහස් පළ කළේය.", "URL": "https://sinhala.adaderana.lk/news.php?nid=109248", "Category": null, "Parent URL": null}