{"Source": "Adaderana", "Timestamp": "July 7, 2018 10:06 am", "Headline": "දේපල සොරාගැනිම් හා තවත් සොරකම්වලට සම්බන්ධ පුද්ගලයින් 6 ක් අත්අඩංගුවට", "News Content": "නිවාස බිඳ දේපල සොරාගැනිම් සහ මහමග නවතා ඇති යතුරුපැදි සොරාගැනිම් සම්බන්ධයෙන් පුද්ගලයින් 06 දෙනෙකු අත්අඩංගුවට ගෙන තිබේ. පොලිස් මූලස්ථානය සඳහන් කළේ මිරිහාන පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකකදී පිටකෝට්ටේ, කෝට්ටේ සහ හෝකන්දර යන ප්‍රදේශවලදි එම සැකකරුවන් අත්අඩංගුවට ගත් බවයි. ඔවුන්ගෙන් සිදු කළ දීර්ඝ ප්‍රශ්න කිරිම්වලින් පසු මීරිහාන, අතුරුගිරිය, තංගල්ල, වැල්ලම්පිටිය, කොලොන්නාව සහ බියගම යන ප්‍රදේශවල සිදු කළ විවිධ සොරාගැනිම් රැසක් පිළිබඳ කරුණු අනාවරණය කරගෙන තිබේ. සැකකරුවන් 18,19 සහ 24 හැවිරිදි වයස්වල පසුවන කොට්ටේ, පිටකෝට්ටේ සහ හෝකන්දර යන ප්රිදේශවල පදිංචිකරුවන් බව සඳහන්ය. අත්අඩංගුවට ගත් සැකකරුවන් අද (07) නුගේගොඩ මහේස්ත්‍රාත් අධිකරණයට ඉදරිපත් කිරිමට නියමිත අතර මිරිහාන පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92124", "Category": null, "Parent URL": null}