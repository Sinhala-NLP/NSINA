{"Source": "Adaderana", "Timestamp": "February 10, 2018 06:24 pm", "Headline": "මැතිවරණය සාමකාමීයි-අපේක්ෂකයින් 8ක් එක්ක 39ක් අත්අඩංගුවට", "News Content": "අද දිනයේ පැවැති පළාත් පාලන ආයතන ඡන්ද විමසීම ඉතා සාමකාමීව පැවැති බව මැතිවරණ නිරීක්ෂණ සංවිධාන පවසයි. කෙසේවෙතත් නීති විරෝධි මැතිවරණ ප්‍රචාරණ කටයුතු ඇතුළු සිද්ධීන් තම සංවිධානය වෙත වාර්තා වී ඇති බව මැතිවරණ නිරීක්ෂණයේ නිරත පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මේ අතර අද දිනය තුළ මැතිවරණ පැමිණිලි වලට අදාළව අපේක්ෂකයින් 08 දෙනෙකු ඇතුළු පුද්ගලයින් 39 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=84193", "Category": null, "Parent URL": null}