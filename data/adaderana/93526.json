{"Source": "Adaderana", "Timestamp": "July 31, 2018 11:42 am", "Headline": "රාජකාරියට බාධා කළ කතුන් 3ක් අත්අඩංගුවට ", "News Content": "පොලිසීයේ රාජකාරියට බාධා කිරීමේ සිද්ධියක් සම්බන්ධයෙන් කාන්තාවන් තිදෙනෙකු එගොඩඋයන ප්‍රදේශයේදී අත්අඩංගුවට ගෙන තිබේ. එගොඩඋයන පොලීසියේ නිලධාරින් කණ්ඩායමකට ලද තොරතුරක් මත හෙරොයින් ළඟ තබාගෙන සිටි පුද්ගලයෙකු අත්අඩංගුවට ගැනීමට ගිය අවස්ථාවේ එම පුද්ගලයාගේ ඥාතී කාන්තාවන් තිදෙනෙකු විසින් ඊට බාධා එල්ල කර ඇති බව වාර්තා වේ. හෙරොයින් ළඟ තබාගෙන සිටි පුද්ගලයා අත්අඩංගුවට ගැනීමෙන් අනතුරුව රාජකාරියේ නිරතව සිටි නිලධාරීන්ට අවහිරය, සාපරාදී බලහත්කාරය හා රාජකාරියට බාධා කිරීම යන චෝදනා සම්බන්ධයෙන් අදාළ කාන්තාවන් තිදෙනා ද අත්අඩංගුවට ගෙන ඇත. අත්අඩංගුවට ගත් සැකකරු හා සැකකාරියන් තිදෙනා අද (31) දින මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=93526", "Category": null, "Parent URL": null}