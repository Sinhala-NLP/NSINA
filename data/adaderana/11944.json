{"Source": "Adaderana", "Timestamp": "November 5, 2010 08:45 am", "Headline": "ජනපතිගෙන් දීපාවලී සුබ පැතුම්", "News Content": "සාමයේ හා මිත්‍රත්වයේ ආලෝකයෙන් සංහිඳියාවේ සතුට කරා ජනතාව යොමුවේවා යැයි ජනාධිපති මහින්ද රාජපක්ෂ මහතා ප්‍රාර්ථනා කරයි. ලොව පුරා හින්දු බැතිමතුන් අද(05) දිනයේ සමරන දීපාවලී උත්සවය වෙනුවෙන් සුබ පැතුම් එක්කරමින් හින්දු ප්‍රජාව ඔවුන් මුහුණ දුන් දුක් ගැහැට අතීතයට එක්කරමින් වර්තමානයේ නව යුගයක් අභියස සිටින බව ජනාධිපතිවරයා පෙන්වාදෙයි. මේ අතර එකම ශ්‍රී ලාංකේය ජාතියක් ලෙස සහයෝගයෙන් අත්වැල් බැඳගැනීමට දීපාවලී උත්සවයේදී සියලු හින්දු බැතිමතුන් අදිටන් කරගත යුතු බව අග්‍රාමාත්‍ය දි. මු ජයරත්න මහතා පවසයි.", "URL": "https://sinhala.adaderana.lk/news.php?nid=11944", "Category": null, "Parent URL": null}