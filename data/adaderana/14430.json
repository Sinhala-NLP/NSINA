{"Source": "Adaderana", "Timestamp": "February 23, 2011 07:52 pm", "Headline": "ඕන වුණොත් ලිබියාවේ ශ්‍රී ලාංකිකයන්  ගෙන්වීමට සූදානම්", "News Content": "අවශ්‍යතාවයක් පැනනැගුණහොත් ලිබියාවේ සිටින ශ්‍රී ලාංකිකයන් නැවත ශ්‍රී ලංකාවට ගෙන්වීමට කටයුතු කරන බව විදේශ කටයුතු අමාත්‍යාංශය සඳහන් කරයි. ‍ එමෙන්ම එම ශ්‍රී ලාංකිකයන්ගේ ආරක්ෂාව හා සුබ සාධනය පිළිබඳව තහවුරු කිරීමට කටයුතු යොදා ඇති බව ද එම අමාත්‍යාංශය අවධාරණය කරයි. ‍ ඒ සඳහා අවශ්‍ය කටයුතු සම්පාදන කිරීම සඳහා සෑම අවස්ථාවකම ඊජිප්තුවේ හා ලිබියාවේ තානාපති කාර්යාල සමගත් විදේශ සේවා නියුක්ති කාර්යාංශය සමගත් සම්බන්ධීකරණ කටයුතු පවත්වාගෙන යන බව අමාත්‍යාංශය වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=14430", "Category": null, "Parent URL": null}