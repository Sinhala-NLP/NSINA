{"Source": "Adaderana", "Timestamp": "October 9, 2018 11:52 am", "Headline": "දරුවන් පාසල් යැවීම අනිවාර්යයි-නොගියොත් දෙමාපියන්ට නඩු", "News Content": "පළමු වසරේ සිට 13 වසර දක්වා පාසල් අධ්‍යාපනය අනිවාර්ය කිරිමට සහ දරුවන් පාසල් වෙත යොමු නොකරණ දෙමාපියන්ට එරෙහිව නඩු පැවරීමට ඉදිරියේදී රජය කටයුතු කරන බව අධිකරණ සහ බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. රටක් හැටියට ශ්‍රි ලංකාව අවුරුදු 70කින් පමන ආපස්සට ගමන් කර ඇති බවත් තම පක්ෂය රට පාලනය කරන සමයෙදි රට සංවර්ධනය කරන බවත් වෙනත් ආණ්ඩුවක් බලයට පත වු විට එය නැවතත් විනාශ කරණ බවත් අමාත්‍යවරිය පැවසීය. වර්තමානයේ රාජ්‍ය නිලධාරීන්ට ස්වාධීනව වැඩ කිරිමට හැකියාවක් පවතින බවත් එයට බලපෑම් එල්ල කිරිමක් කිසි විටකත් සිදු නොවන බවත් අමාත්‍යවරිය පවසයි. ජල සම්පාදන හා සනීපාරක්ෂාව වැඩි දියුණු කිරීමේ ලෝක බැංකු ව්‍යාපෘතිය යටතේ රුපියල් මිලියන් මිලියන 19 ක් වියදම් කරමින් ඉදි කළ ඇඹිලිපිටිය ගල් අමුණ ජල ව්‍යාපෘතිය ජනතා අයිතියට පත් කිරීමේ අවස්ථාවට එක්වෙමින් අමාත්යමවරිය මේ බව සඳහන් කළේය.", "URL": "https://sinhala.adaderana.lk/news.php?nid=97404", "Category": null, "Parent URL": null}