{"Source": "Adaderana", "Timestamp": "September 26, 2013 03:44 pm", "Headline": "මොබිටෙල් ඉහළ අලෙවි ඉලක්ක සැපිරූ වෙළෙඳ නියෝජිතයින් ඇගයීමට ලක්කරයි", "News Content": "මොබිටෙල් ආයතනය විසින් සිය ‘‘වෙළෙඳ නියෝජිතයන් ඇගයීමේ වැඩසටහන’’ යටතේ සිය ආයතනය වෙනුවෙන් ඉහළ අලෙවි ඉලක්ක සපුරාලීමට කැපවෙමින් සිය ව්‍යාපාර විශිෂ්ටතාව මැනවින් දැක්වූ වෙළෙඳ නියෝජිතයින් ඇගයීම පසුගියදා සිදුවිය. මෙසේ ව්‍යාපාර විශිෂ්ටතාවන් ඇගයීමේ මෙම වැඩපිළිවෙළ තුළින් මොබිටෙල්හි පෙර ගෙවුම් නිෂ්පාදන මෙන්ම සේවාවන් ප‍්‍රවර්ධනය කරමින් ඉහළ ව්‍යාපාර විශිෂ්ටතාවක් දැක්වූ බදුල්ල ප‍්‍රදේශයේ ඞී. අයි. ජයරත්න, අනුරාධපුර ප‍්‍රදේශයේ ජයලත් කුමාර, ඇහැළියගොඩ ප‍්‍රදේශයේ මොහොමඞ් රිසාන්, අම්පාර ප‍්‍රදේශයේ චතුර මධුෂංක සහ ගම්පොළ ප‍්‍රදේශයේ මොහොමඞ් රීසා යන වෙළෙඳ නියෝජිත මහතුන් ඇගයීමට ලක්විය. ඔවුන් වෙත නැවත පැමිණීමේ ගුවන් ටිකට්පත සහිතව සිංගප්පූරුවෙහි දින දෙකක සංචාරයක් සඳහා වරම් හිමිකර දීමට මොබිටෙල් ආයතනය කටයුතු කර ඇත.", "URL": "https://sinhala.adaderana.lk/news.php?nid=37719", "Category": null, "Parent URL": null}