{"Source": "Adaderana", "Timestamp": "February 14, 2016 09:33 am", "Headline": "බස් - කන්ටේනර් ගැටුමෙන් සබරගමු සිසුවියන් 25ක් රෝහලේ", "News Content": "සබරගමුව සරසවියේ සිසුන් පිරිසක් රැගත් බසයක් ඊට ප්‍රතිවිරුද්ධ දෙසින් ධාවනය වූ කන්ටේනරයක් සමග මුහුණට මුහුණ ගැටීමෙන් සිසුවියන් 25 දෙනෙකු ඇතුළු 28 දෙනෙකු තුවාල ලබා තිබේ.බණ්ඩාරවෙල - හපුතලේ මාර්ග‍යේ කොළතැන්න දුම්රිය හරස් මාර්ගය අසළ මෙම අනතුර සිදුව ඇත.අනතුරත් සමග කන්ටේනරයත් බසයත් පාර මැද පෙරළී තිබේ.අද පෙරවරු 7.10ට පමණ මෙය සිදුව ඇති අතර අනතුරින් තුවාල ලැබූ දෙදෙනෙකුගේ තත්ත්වය බරපතළ බව රෝහල් ආරංචි මාර්ග පවසයි.තුවාලකරුවන් බණ්ඩාරවෙල හා දියතලාව රෝහල්වලට ඇතුළත් කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කීවේය.අනතුර වූ ස්ථානයේ මීට පෙරත් අනතුරු 20ට වැඩි සංඛ්‍යාවක් සිදුව ඇති බව අප වාර්තාකරු කියා සිටියේය.තුවාල ලැබූ සිසුන් වැලිමඩ ප්‍රදේශයේ සිට පැමිණෙද්දී මෙම අනතුරට මුහුණ පා ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා කීවේය.", "URL": "https://sinhala.adaderana.lk/news.php?nid=57203", "Category": null, "Parent URL": null}