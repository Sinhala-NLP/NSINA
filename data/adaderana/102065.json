{"Source": "Adaderana", "Timestamp": "January 9, 2019 01:17 pm", "Headline": "සුරේන් ආණ්ඩුකාර වීම ගැන විග්නේශ්වරන් සතුටින්", "News Content": "උතුරු පළාත් නව ආණ්ඩුකාරවරයා ලෙස සුරේන් රාගවන් මහතා පත් කිරීම සම්බන්ධයෙන් සතුටට පත් වන බව උතුරු පළාත් හිටපු ප්‍රධාන අමාතය සි. වි .විග්නේශ්වරන් මහතා පවසයි. විග්නේශ්වරන් මහතා පැවසුවේ පළමු වරට උතුරු පළාත් ආණ්ඩුකාර තනතුර වෙනුවෙන් දෙමළ ජාතිකයෙකු පත්වීම සම්බන්ධයෙන් තමන් සතුටට පත්වන බවයි. දෙමළ ජාතිකයෙකුට දෙමළ ජනතාවගේ ගැටළු සම්බන්ධයෙන් අවබෝධයක් පවතින බවත්,දෙමළ ජනතාවගේ ගැටළු වෙනුවෙන් දෙමළ ජාතිකයෙකු ලෙස සිතා කටයුතු කිරීම වැදගත් වන බවද විග්නේශ්වරන් මහතා රාගවන් මහතා වෙත සුභ පැතුම් එක් කරමින් පැවසුවේය. දෙමළ ජනතාව‍ගේ ගැටළු සම්බන්ධව කටයුතු කළ හැකි දෙමළ නියෝජිතයෙකු පළමු වරට උතුරු පළාත් ආණ්ඩුකාර ලෙස පත් කිරීම සම්බන්ධයෙන් ජනාධිපතිවරයා වෙත සිය ස්තූතිය පළ කරන බවද හෙතෙම පවසා ඇත. විග්නේශ්වරන් මහතා පැවසුවේ රාගවන් මහතා දෙමළ ජනතාවගේ ගැටළු අව‍බෝධ කරගෙන කටයුතු කරනු ඇති බවට තමන් විශ්වාස කරන බවයි.", "URL": "https://sinhala.adaderana.lk/news.php?nid=102065", "Category": null, "Parent URL": null}