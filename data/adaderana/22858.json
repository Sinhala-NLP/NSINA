{"Source": "Adaderana", "Timestamp": "March 17, 2012 11:01 am", "Headline": "දුම්රියක ගැටී ඇතින්නියක් මියයයි", "News Content": "කොළඹ සිට ත්‍රිකුණාමලය දක්වා ධාවනය වූ දුම්රියක ගැටීමෙන් ඇතින්නියක් මියගොස් තිබේ. අනුරාධපුර - ත්‍රිකුණාමලය දුම්රිය මාර්ගයේ කෝන්වැව සහ මොරගොල්ලාගම දුම්රිය ස්ථාන අතර ප්‍රදේශයේ දී මෙම අනතුර සිදුව ඇති බව දුම්රිය පාලක මැදිරිය සඳහන් කරයි. කොළඹ සිට ත්‍රිකුණාමලය දක්වා ධාවනය වූ විශේෂ දුම්රියක අද(17) අලුයම මෙම ඇතින්නිය ගැටී ඇති බව දුම්රිය පාලක මැදිරිය පැවසීය. කෙසේවෙතත් අනතුරින් දුම්රිය ගමනාගමනයට බාධා එල්ල වී නැත.", "URL": "https://sinhala.adaderana.lk/news.php?nid=22858", "Category": null, "Parent URL": null}