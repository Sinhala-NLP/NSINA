{"Source": "Adaderana", "Timestamp": "February 15, 2019 12:51 pm", "Headline": "ඉඩම් ආරවුලක් දුර යයි-පුද්ගලයෙක්ට බරපතළයි", "News Content": "මීගහකිවුල, අග්ගලා උල්පත ප්‍රදේශයේ දී තිදෙනකු විසින් සිදු සිදුකළ පහරදීමක් හේතුවෙන් පුද්ගලයෙකු බරපතළ තුවාල ලබා රෝහල්ගත කර තිබේ. ඊයේ(14) සවස 6.00ට පමණ මෙම පහරදීම සිදුව ඇති අතර අදාළ පුද්ගලයා මීගහකිවුල රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා බදුල්ල පළාත් මහ රෝහල වෙත ඇතුළත් කර ඇති බව කන්දකැටිය පොලීසිය සඳහන් කළේය. අදාළ පහරදීමෙන් තුවාල ලබා ඇත්තේ මීගහකිවුල අග්ගලාඋල්පත ගම්මානයේ වයස අවුරුදු 42 ක පුද්ගලයෙකි. පැරණි ඉඩම් ආරවුලක් හේතුවෙන් මෙම ගැටුම හටගෙන ඇති බව පොලීසිය පවසයි. සිද්ධිය සම්බන්ධයෙන් කන්දකැටිය හා බදුල්ල පොලීසිය වැඩිදු පරීක්ෂණ පවත්වයි.", "URL": "https://sinhala.adaderana.lk/news.php?nid=104381", "Category": null, "Parent URL": null}