{"Source": "Adaderana", "Timestamp": "November 5, 2018 03:51 pm", "Headline": "මුදල් අමාත්‍යාංශ ලේකම් විශේෂ සාකච්ඡාවක", "News Content": "වතු කම්කරුවන්ගේ මුලික වැටුප් වැඩි කිරිම සම්බන්ධයෙන් අග්‍රාමාත්‍ය මහින්ද රාජපක්ෂ මහතාගේ මැදිහත් විමක් මත ලංකා කම්කරු කොන්ග්‍රසය හා මුදල් අමාත්‍යාංශයේ ලේකම් එස්.ආර්.ආටිගල මහතා අතර අද (05) විශේෂ සාකච්ඡාවක් පැවැත් වු බව ලංකා කම්කරු කොන්ග්‍රසයේ උප සභාපති එස්.අරුල්සාමි මහතා පැවසිය. වතු කම්කරුවන්ගේ මුලික වැටුප් වැඩි කිරිම සම්බන්ධයෙන් වැවිලිකරුවන්ගේ සංගමය සහ වතු ඒකාබද්ධ වෘත්තිය සමිති අතර සාකච්ඡා වට කිහිපයක් පවත්වා ඇති අතර අවසන් වරට පැවති සාකච්ඡාවේදි වැවිලිකරුවන්ගේ සංගමය වතු එකාබද්ධ වෘත්තිය සමිති වෙත යොජනාවක් ඉදිරිපත් කරමින් පවසා ඇත්තේ වතු කම්කරුවෙකුට දැනට ගෙවන මුලික වැටුප රු 530 සිට රු 600 දක්වා වැඩි කර දිනකට සියළුම දිමනා සමග රු 1000 ආසන්න මුදලක් ලබා දිය හැති බවයි. වතු එකාබද්ධ වෘත්තිය සමිති එම යෝජනාව ප්‍රතික්ෂේප කරමින් යෝජනා කර ඇත්තේ වතු කම්කරුවෙකුගේ මුලික වැටුප රු 1000 දක්වා ඉහල දැමිය යුතු බවයි. වැටුප් වැඩි කිරිම සම්බන්ධයෙන් ලංකා කම්කරු කොන්ග්‍රසයේ නායක අමාත්‍ය ආරුමුගන් තෝණ්ඩමණ් මහතා සහ වැවිලි කර්මාන්ත නියෝජ්‍ය අමාත්‍යය වඩිවෙල් සුරේෂ් යන මහතුන් මේ පිලිබද අග්‍රාමාත්‍ය මහින්ද රාජපක්ෂ මහතාගේ අවධානයට යොමු කර තිබුණි. මෙම සාකච්ඡාවේදි වතු සමාගම් ලබාදෙන මුලික වැටුපට අමතර රු 1000කට අඩු ඉතිරි වැටුප තේ මණ්ඩලයේ සංචිතයේ තිබෙන මුදල් වලින් ලබාගෙන එම මුදල් නැවත අය කර ගැනිමේ පදනම මත පොලි මුදලක් අයකර සමාගම් වෙත කෙටි කාලයකට ලබාදිම කෙරෙහි මෙම සාකච්ඡාවේදි අවධානය යොමු වු බව එස්.අරුල්සාමි මහතා කියා සිටියේ. තේ මිල ඉහල යන සෑම අවස්තාවකම මුදල් අමාත්‍යාංශය හරහා වතු සමාගම් වෙත ලබාදෙන මුදල් නැවත අයකර ගැනිම සම්බන්ධයෙන් වතු සමාගම් සමඟද සාකච්ඡා කර ඒ සඳහා කැබිනට් අනුමැතිය ලබාගැනිම කෙරෙහිද මෙම සාකච්ඡාවේදි අවධානය යොමු වි ඇත.", "URL": "https://sinhala.adaderana.lk/news.php?nid=98738", "Category": null, "Parent URL": null}