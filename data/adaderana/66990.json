{"Source": "Adaderana", "Timestamp": "December 13, 2016 12:42 pm", "Headline": "ජාතිවාදය ඇති කළේ දේශපාලන පක්ෂයි", "News Content": "මෙරට තුළ ජාතිවාදය ඇති කරනු ලැබුවේ දේශපාලන පක්ෂ විසින් බව සෞඛ්‍ය අමාත්‍ය රාජිත සේනාරත්න මහතා පවසයි.ජාතිවාදය ගැන කතා කරන කිසිම පුද්ගලයෙකු බෞද්ධයෙකු නොවන බව ද සෞඛ්‍ය අමාත්‍යවරයා ප්‍රකාශ කර තිබේ.රුපියල් ලක්ෂ 130ක මුදලක් වැය කරමින් ඉදිකරන ලද බේරුවල අයි.එල්.එම්.සම්සුදීන් විද්‍යාලයේ නව තෙමහල් ගොඩනැගිල්ල විවෘත කිරීමේ අවස්ථාවට එක්වෙමින් එතුමා මේ බව සඳහන් කළේය.නව රජය බිහිකරනු ලැබුවේ පැවති සමාජ ක්‍රමය වෙනස් කිරීම සඳහා බව මෙහිදී අදහස් දැක්වූ සෞඛ්‍ය අමාත්‍යවරයා පැවසීය.මෙතෙක් ගතානුගතික ක්‍රම භාවිත කිරීම හේතුවෙන් රට දියුණු නොවූ බව ද අමාත්‍යවරයා ප්‍රකාශ කළේය.යුද්ධයෙන් ත්‍රස්තවාදය තුරන් කිරීමට හැකියාව ලැබුණ ද සාමය ගෙන ඒමට යුද්ධයට හැකියාවක් නොමැති බව අවධාරණය කළ අමාත්‍යවරයා මෙරටට සාමය ගෙන ඒමට හැකි නායකයෙකු පසුගිය කාලයේ රජය තුළ නොසිටි බව ද වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=66990", "Category": null, "Parent URL": null}