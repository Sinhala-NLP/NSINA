{"Source": "Adaderana", "Timestamp": "April 4, 2019 10:35 am", "Headline": "උක් වගාවක හටගත් ගින්නකින් පුද්ගලයෙකු ජීවිතක්ෂයට", "News Content": "දමන, එරාගම ප්‍රදේශයේ උක් වගාවක හටගත් ගින්නකට හසුවීමෙන් පුද්ගලයෙකු මියගොස් ඇත. 70 හැවිරිදි පුද්ගලයෙකු ඊයේ (03) පස්වරුවේ මෙලෙස මියගොස් ඇති බව පොලීසිය පැවසුවේය. අදාල පුද්ගලයා ඊයේ පස්වරුවේ සිය උක් වගාබිම එළිපෙහෙලි කර ගිනි තැබීමට කටයුතු කර ඇති අතර පවතින වියළි කාලගුණ තත්ත්වය හේතුවෙන් ගින්න යාබද උක් වගාවකට ද පැතිර ගොස් ඇති බව සඳහන්ය. එහිදී එම පුද්ගලයා එම ගින්න මැඩපැවැත්වීමට උත්සාහ කිරිමේදී ගින්නට හසුව මියගොස් ඇත.", "URL": "https://sinhala.adaderana.lk/news.php?nid=107343", "Category": null, "Parent URL": null}