{"Source": "Adaderana", "Timestamp": "January 8, 2014 12:49 pm", "Headline": "උපවාස කළ පැල්වත්ත සීනි සේවකයින්ගේ වැඩ තහනම්", "News Content": "උපවාසයේ නිරතව සිටි බුත්තල, පැල්වත්ත සීනි කර්මාන්ත ආයතනයේ සේවකයින් පිරිසකගේ වැඩ තහනම් කර ඇති බව වාර්තා වෙයි. සේවකයින් පිරිසක් පැල්වත්ත සීනි කර්මාන්ත ආයතනයේ පාලන අධිකාරී කාර්යාලයේ වහලය මත නැගී ඊයේ(07) අලුයම සිට මාරාන්තික උපවාසයක් ආරම්භ කරන ලදී. සේවය ස්ථීර කරන ලෙස ඉල්ලමින් අනියම් රියදුරන් 34 දෙනෙකු මෙම උපවාසයට එක්ව සිටියේය. කෙසේ වෙතත් ඊයේ(07) පස්වරුවේ අදාළ සේවකයන් උපවාසය අත්හැරීමට තීරණය කර තිබේ. එහෙත් උපවාසයේ නිරතව සිටි සේවකයන් 52 දෙදෙනෙකුගේ වැඩ තහනමකට ලක්කර ඇති බව එහි සේවකයකු අද දෙරණට සඳහන් කළේය.", "URL": "https://sinhala.adaderana.lk/news.php?nid=40191", "Category": null, "Parent URL": null}