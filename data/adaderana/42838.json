{"Source": "Adaderana", "Timestamp": "April 28, 2014 02:13 pm", "Headline": "ආගමික පැමිණිලි ඇත්නම් මේ පාරෙන් එන්න", "News Content": "ආගමික ක්‍රියාකාරකම් සම්බන්ධයෙන් ලැබෙන පැමිණිලි විභාග කිරීමේ විශේෂ පොලිස් ඒකකය අද(28) දිනයේ විවෘත කළ බව පොලිස් මුලස්ථානය පවසයි. බෞද්ධ හා ආගමික කටයුතු පිළිබඳ අමාත්‍යාංශ පරිශ්‍රයේ දී මෙම පොලිස් ඒකකය විවෘත කරන ලද අතර ඒ අනුව 2307674/2307694 යන දුරකථන අංකවලින්ද,2307688 ෆැක්ස් අංකයෙන්ද අදාළ පොලිස් ඒකකය හා සම්බන්ධවිය හැකිය. ආගම් අතර පවතින ගැටලු නිරාකරණය කිරීමේ අරමුණින් ආගමික ක්‍රියාකාරකම් සම්බන්ධයෙන් වන පැමිණිලි විභාග කිරීම සඳහා විශේෂ පොලිස් ඒකකයක් පිහිටුවන බව ජනාධිපති මහින්ද රාජපක්ෂ මහතා පසුගියදා ප්‍රකාශ කළේය.", "URL": "https://sinhala.adaderana.lk/news.php?nid=42838", "Category": null, "Parent URL": null}