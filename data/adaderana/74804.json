{"Source": "Adaderana", "Timestamp": "July 2, 2017 08:52 pm", "Headline": "ටැංකි බෝට්ටු සඳහා ගංජා විකිණූ 2ක් අල්ලයි", "News Content": "ටැංකි බෝට්ටු සඳහා ගංජා විකිණීමේ ජාවාරමක නියැලී සිටි සැකකරුවන් දෙදෙනෙකු අගුණුකොලපැලැස්ස දන්දෙනිය ප්‍රජාශාලාව අසලදී ගංජා කිලෝ අටක් සමඟ අත්අඩංගුවට ගැනීමට තංගල්ල කොට්ඨාස විෂ මත්ද්‍රව්‍ය හා කොට්ඨාස දුෂණ මර්දන ඒකකයේ නිලධාරීන් සමත් වී තිබේ. තංගල්ල කොට්ඨාස විෂ මත්ද්‍රවය හා කොට්ඨාස දුෂණ මර්දන ඒකකයේ නිලධාරීන් හට ලැබී තිබු තොරතුරකට අනුව පසුගිය 01 වනදා සවස උපාය දුතයෙකු ලවා ටැංකි බෝට්ටුවක ගෙනයාම සඳහා අවශ්‍ය බව පවසමින් ගංජා මිලදීගැනීමට සලස්වා අදාළ සැකකරුවන් අත්අඩංගුවට ගත් බව පොලීසිය පවසයි . අදාළ සැකකරුවන් දෙදෙනා කලක් තිස්සේ මෙම ගංජා ජාවාරමේ නියැලී සිටිබවට ද පොලීසිය වෙත කරුණු අනාවරණය වී තිබෙන අතර සැකකරුවන් වයස 22 , 25 වයස් වයස් වල පසුවන දන්දෙනිය ප්‍රදේශයේම පදිංචිකරුවන් වේ .", "URL": "https://sinhala.adaderana.lk/news.php?nid=74804", "Category": null, "Parent URL": null}