{"Source": "Adaderana", "Timestamp": "January 25, 2016 04:15 pm", "Headline": "භාරකාර තනතුරේ පෙත්සම විභාගය 24දා ", "News Content": "අනුරාධපුර ශ්‍රී මහ බොධින් වහන්සේගේ ප්‍රධාන සීමා භාරකාර තනතුර සඳහා පිටස්තර පුද්ගලයෙකු පත් කිරීමට විරුද්ධව නියෝගයක් නිකුත් කරන මෙන් ඉල්ලා ශ්‍රේෂ්ඨාධිකරණයට පෙත්සමක් ඉදිරිපත්කර තිබේ.අදාළ පෙත්සම දැනට ප්‍රධාන සේවා භාරකරු වන බෝධිවංශ ධර්මප්‍රිය මහතා විසින් ඉදිරිපත් කර ඇති අතර, අදාළ තනතුර සඳහා තම වංශයට අයත් අයෙකු පත් කරන ලෙසද ඒ මහතා ඉල්ලා සිටියි.එහෙත් එම වංශයට අදාළ පුද්ගලයෙකු පත් නොකර වෙනත් වංශයක පුද්ගලයෙකු ඒ සඳහා පත් කිරීමට සූදානම් බවත්,එම නිසා අදාළ පත් කිරීම නීති විරෝධී බවත් පෙන්වා දෙමින් එම පෙත්සම ඉදිරිපත්කර තිබේ.අදාළ පෙත්සම මාර්තු 24 දින සලකා බලන බව ශ්‍රේෂ්ඨාධිකරණය සඳහන් කර තිබේ.", "URL": "https://sinhala.adaderana.lk/news.php?nid=56639", "Category": null, "Parent URL": null}