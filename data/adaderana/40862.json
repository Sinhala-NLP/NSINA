{"Source": "Adaderana", "Timestamp": "February 3, 2014 04:39 pm", "Headline": "රත්‍රං කැබලි 2ක් සමඟ ලාංකිකයෙක් රේගු  දැලේ ", "News Content": "රුපියල් දහතුන් ලක්ෂ අසුපන්දහසක් වටිනා රත්‍රං කැබලි 2ක් නීති විරෝධී ලෙස ඉන්දියාවට රැගෙන යෑමට උත්සාහ කළ ශ්‍රී ලාංකීකයෙකු අද(03) කටුනායක ජාත්‍යන්තර ගුවන් තොටුපළේදී රේගු නිලධාරීන් විසින් අත්අඩංගුවට ගෙන තිබේ. සැකකරු කල්මුණේ ප්‍රදේශයේ පදිංචි 56 හැවිරිදි පුද්ගලයෙකු බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. සිය ගමන් මළුවේ සඟවාගෙන ‍ඉන්දියාවේ ‍ චෙන්නායි නුවර බලා පිටත් වීමට උත්සාහ කිරීමේදී මෙලෙස සැකකාර පුද්ගලයා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=40862", "Category": null, "Parent URL": null}