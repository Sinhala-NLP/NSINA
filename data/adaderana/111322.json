{"Source": "Adaderana", "Timestamp": "June 4, 2019 04:52 pm", "Headline": "ප්‍රහාර සම්බන්ධයෙන් අපරාධ විමර්ශනයක් ඇරඹූ බව CID අධිකරණයට දන්වයි", "News Content": "අප්‍රේල් 21 ප්‍රහාරය සම්බන්ධයෙන් සිදුව ඇති වැරදි පිළිබඳ අපරාධ විමර්ශනයක් ආරම්භ කළ බව අපරාධ පරීක්ෂණ දෙපාර්තමේන්තුව විසින් අද(04) දිනයේ දී කොළඹ ප්‍රධාන මහේස්ත්‍රාත් අධිකරණයට වාර්තා කර තිබේ. පසු ගිය දා එල්ල වු බෝම්බ ප්‍රහාරයන් සම්බන්ධයෙන් කරුණු පරීක්ෂා කිරීමට ජනාධිපති මෛත්‍රීපාල සිරිසේන මහතා විසින් පත් කළ විශේෂ කමිටුවේ අතුරු වාර්තාව පදනම් කර ගනිමින් නීතිපති දෙපාර්තමේන්තුවේ උපදෙස් මත ඊට පෙර තිබූ තොරතුරු ගැන නිලධාරීන්ගේ නොසැලකිල්ල ගැන විමර්ශන ආරම්භ කර තිබුණි. අද සවස පැවති ආරක්ෂ තොරතුරු දැනුම් දීමේ මාධ්‍ය හමුවට එක්වෙමින් පොලිස් මාධ්‍ය ප්‍රකාශක පොලිස් අධිකාරී, රුවන් ගුණසේකර මහතා පැවසීය. ඒ සම්බන්ධයෙන් අපරාධ පරීක්ෂණ දෙපාර්තමේන්තුව මඟින් කොළඹ ප්‍රධාන මහේස්ත්‍රාත් අධිකරණයට අද දිනයේ දී බී වාර්තාවක් මඟින් කරුණු දක්වා තිබේ.", "URL": "https://sinhala.adaderana.lk/news.php?nid=111322", "Category": null, "Parent URL": null}