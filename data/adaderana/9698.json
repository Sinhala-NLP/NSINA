{"Source": "Adaderana", "Timestamp": "July 19, 2010 10:17 am", "Headline": "එප්පාවල ඝාතන සිද්ධියේ සැකකරු හිරගෙට ", "News Content": "එප්පාවල සිව් පුද්ගල ඝාතන සිද්ධිය සම්බන්ධයෙන් අත්අඩංගුවට ගෙන සිටින සැකකරු ලබන 28 වැනි දින දක්වා රක්ෂිත බන්ධනාගාර ගත කර තිබේ. තඹුත්තේගම මහේස්ත්‍රාත් අධිකරණයට සැකකරු ඊයේ ඉදිරිපත් කිරීමෙන් පසු මෙම නියෝගය සිදුකෙරුණි. මහේස්ත්‍රාත්වරයාගේ නියෝගයක් මත සැකකරු අධිකරණ වෛද්‍ය නිලධාරීවරයා වෙත ඉදිරිපත් කර තිබේ. මේ අතර පොලිසිය සැකකරුගෙන් කළ ප්‍රශ්න කිරී‍ම් වලදී ඝාතනය සඳහා යොදා ගත් පොරොවක් සහ ඒ අවස්ථාවේ ඔහු ඇඳ සිටි ලේ තැවරුණු කලිසමක් හා ටී ෂර්ට් එකක් අනුරාධපුර නුවරවැවේ වැව් පිටියෙහි ලඳු කැළෑවක සඟවා තිබියදී සොයා ගෙන ඇත. මීට අමතරව ඝාතනය සිදුවු නිවසෙහි මෙම තරුණයා සිටි කාමරයේ තිබී අත්බෝම්බයක් ද සොයාගත් බව පොලිසිය පවසයි.", "URL": "https://sinhala.adaderana.lk/news.php?nid=9698", "Category": null, "Parent URL": null}