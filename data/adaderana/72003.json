{"Source": "Adaderana", "Timestamp": "April 12, 2017 09:41 am", "Headline": "රිය අනතුරින් තරුණියක් නොඑන ගමන් යයි", "News Content": "කිලිනොච්චිය, කොකාවිල් මාර්ගයේ පාලිවි නගර් කෝවිල ඉදිරිපිට සිදුවූ රිය අනතුරකින් තරුණියක් මියගොස් තිබේ. කොකාවිල් දෙස සිට කිලිනොච්චිය දෙසට ධාවනය වූ කැබ් රථයක් රියදුරුට පාලනය කරගත නොහැකිව මාර්ගයෙන් ඉවතට පැන තාප්පයක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් කැබ් රථයේ පිටුපස ගමන්ගත් කාන්තාවන් තිදෙනෙකු බරපතල තුවාල ලබා කිලිනොච්චිය රෝහලට ඇතුළත් කිරිමෙන් අනතුරුව එක් අයෙක් මියගොස් තිබේ. මියගොස් ඇත්තේ කිලිනිච්චිය, තිරුනගර් ප්‍රදේශයේ පදිංචිව සිටි 22 හැවිරිදි තරුණියෙකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර කිලිනොච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72003", "Category": null, "Parent URL": null}