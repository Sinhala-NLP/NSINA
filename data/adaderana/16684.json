{"Source": "Adaderana", "Timestamp": "June 11, 2011 09:17 am", "Headline": "විදුලි රැහැනක ගැටී එක් අයෙක් මරුට -ඉඩමේ හිමිකරු අත්අඩංගුවට", "News Content": "කුච්‍චවේලි, කුඹුරුපිටිය ප්‍රදේශයේ දී විදුලි රැහැනක ගැටීමෙන් පුද්ගලයෙකු ජීවිතක්ෂයට පත්ව තිබේ. ඊයේ(10) අලුයම මෙම අනතුර සිදුව ඇති බව පොලිසිය පවසයි. යාබද ඉඩමේ පදිංචිකරු‍ අනවසර විදුලි රැහැනකින් විදුලිය ලබාගෙන වැටට විදුලිය සම්බන්ධ කිරීම හේතුවෙන් අනතුර සිදුව ඇති බව පොලිසිය සඳහන් කරයි. ජීවිතක්ෂයට පත්ව ඇත්තේ 22 හැවිරිදි කුඹුරුපිටිය ප්‍රදේශ‍‍යේ පදිංචිකරුවෙකි. සිද්ධිය සම්බන්ධයෙන් යාබද ඉඩමේ හිමිකරු අත්අඩංගුවට ගෙන ඇති අතර ඔහු අද(11) කුච්චවේලි මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16684", "Category": null, "Parent URL": null}