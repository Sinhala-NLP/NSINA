{"Source": "Adaderana", "Timestamp": "May 1, 2016 11:24 am", "Headline": " උඩවෙලින් මළ සිරුරක් හමුවෙයි", "News Content": "අතුරුදන්ව‍ සිටි බව කියන කාන්තාවකගේ මළ සිරුරක් බදුල්ල උඩවෙල ප්‍රදේශයෙන් හමුවී තිබේ.බදුල්ල උඩවෙල පතනවත්ත ප්‍රදේශයේ කාන්තාවක අතුරුදන්ව ඇති බවට පසුගිය 24 වැනිදා බදුල්ල පොලීසියට පැමිණිල්ලක් ලැබී තිබු බව සඳහන්ය.ඒ අනුව බදුල්ල පොලීසිය මේ සම්බන්ධයෙන් විමර්ශන සිදුකළ අතර උඩවෙල ප්‍රදේශයේ තිබී අදාළ කාන්තාවගේ මළ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මියගොස් ඇත්තේ හැත්තෑ හැවිරිදි කාන්තාවකි.මළ සිරුර සම්බන්ධයෙන් පශ්චාත් මරණ පරික්ෂණය අද(01) සිදුකිරීමට නියමිත අතර බදුල්ල පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59694", "Category": null, "Parent URL": null}