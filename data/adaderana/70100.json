{"Source": "Adaderana", "Timestamp": "February 25, 2017 05:09 pm", "Headline": " ආදර්ශමත් සිසු පරපුරක් වෙන්න-ජනපති සරසවි සිසුන්ට කියයි", "News Content": "ශිෂ්‍යයෙකුට නිදහසින් සහ සතුටින් යුතුව විශ්වවිද්‍යාලය තුළ අධ්‍යාපනය ලැබිය හැකි පරිසරයක් ගොඩනගාදීම සම්බන්ධයෙන් රජයේ විශේෂ අවධානය යොමුව ඇති බව ජනාධිපති මෛත්‍රීපාල සිරිසේන මහතා පවසයි.ඒ සඳහා උපකුලපතිවරුවන්, ආචාර්යවරුවන්, පීඨධිපතිවරුන්, විනය පාලක සභා ඇතුළු සියලු පාර්ශව අනෙකුත් ආයතන සමඟ අත්වැල් බැදගන්නා සහයෝගීතා වැඩපිළිවෙළක් ඉදිරියේදී ක්‍රියාවට නංවන බව ජනාධිපතිවරයා පෙන්වා දී ඇත.පොලොන්නරුව රාජකීය විද්‍යාලයේ අලුතින් ඉදිකරන ලද පිහිණුම් තටාකය සිසු අයිතියට පවරාදීමේ උත්සවයට එක්වෙමින් ජනාධිපති මෛත්‍රීපාල සිරිසේන මහතා එම අදහස් පළ කර තිබේ.දෙමාපියන්ගේ සහ රටේ බලාපොරොත්තු ඉටුවන අයුරින් මානුෂිකත්වයෙන් හා සහෝදරත්වයෙන් යුතු යහපත් ශිෂ්‍යයෙකු ලෙස තම අධ්‍යාපන කටයුතුවල නිරතව ලෝකයටම ආදර්ශමත් සිසු පරපුරක් බවට පත්වන ලෙස තමා සියලු විශ්වවිද්‍යාල සිසුන්ගෙන් ඉල්ලා සිටින බව ජනාධිපතිවරයා එහිදී ප්‍රකාශ කර ඇත.", "URL": "https://sinhala.adaderana.lk/news.php?nid=70100", "Category": null, "Parent URL": null}