{"Source": "Adaderana", "Timestamp": "January 20, 2011 10:19 am", "Headline": "හෙරොයින් සමග යුවලක් කොටුවෙයි", "News Content": "කොළඹ, ග්‍රෑන්ඩ්පාස් ප්‍රදේශයේ සිට සීදූව දෙසට හෙරොයින් තොගයක් ප්‍රවාහනය කරමින් සිටි සැකකරුවෙකු සහ සැකකාරියක පොලිසිය අත්අඩංගුවට ගෙන තිබේ. අත්අඩංගුවට ගන්නා අවස්ථාවේ සැකකරු සතුව තිබි හෙරොයින් ග්‍රෑම් 12 මිලිග්‍රෑම් 470ක් සොයාගෙන ඇති බව පොලිසිය සඳහන් කරනු ලැබීය. මීට අමතරව සැකකාරිය සතුව තිබී හෙරොයින් මිලිග්‍රෑම් 240ක් සොයාගෙන තිබේ. ග්‍රෑන්ඩ්පාස් ප්‍රදේශයේ පදිංචි අදාළ සැකකරු මෙන්ම සැකකාරිය ද එකම පවුලේ සාමාජිකයන් බවට හඳුනාගෙන ඇතැයි පොලිසිය පැවසීය. සිද්ධිය සම්බන්ධයෙන් මීගමුව කොට්ඨාශ අපරාධ විමර්ශන අංශය මගින් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=13619", "Category": null, "Parent URL": null}