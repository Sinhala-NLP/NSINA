{"Source": "Adaderana", "Timestamp": "April 29, 2014 08:20 am", "Headline": "මැයි 5 වන දිනට පෙර දේශනාවලට සහභාගී වන්න ", "News Content": "ලබන මස පස් වන දිනට පෙර දේශනවලට සහභාගී වන ලෙස සම සෞඛ්‍ය විද්‍යාපීඨයේ සිසුන්ගෙන් ඉල්ලීමක් කරන බව පේරාදෙණිය විශ්වවිද්‍යාලයේ උපකුලපති මහාචාර්ය අතුල සේනාරත්න මහතා පවසයි. ඔහු පෙන්වා දෙන්නේ මැයි මස පස්වන දිනෙන් පසු සම සෞඛ්‍ය විද්‍යා පීඨය සම්බන්ධයෙන් දැඩි ක්‍රියාමාර්ගයක් ගැනීමට බලාපොරොත්තු වන බවයි. පාඨමාලා කාලය වසර තුනක් දක්වා අඩුකිරීමට විරෝධය පළ කරමින් සම සෞඛ්‍ය විද්‍යාපීඨයේ සිසුන් දේශන කටයුතුවලින් බැහැරව මාස 4කට අධික කාලයක් ගතව තිබේ. අධ්‍යයන කටයුතු ආරම්භ කිරීමට සිසුන්ගේ සහයෝගය බලාපොරොත්තු වන බව පේරාදෙණිය විශ්ව විද්‍යාලයේ උපකුලපති මහාචාර්ය අතුල සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=42848", "Category": null, "Parent URL": null}