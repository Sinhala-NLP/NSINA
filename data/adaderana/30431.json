{"Source": "Adaderana", "Timestamp": "January 2, 2013 08:01 am", "Headline": "කුණු අල විනාශ කරන්නැයි නියෝගයක්", "News Content": "දඹුල්ල ආර්ථික මධ්‍යස්ථානයේ තිබී සොයාගන්නා ලද පරිභෝජනයට නුසුදුසු අර්තාපල් තොගය විනාශ කරන ලෙස දඹුල්ල මහේස්ත‍්‍රාත් සහ දිසාවිනිසුරු සනත් මොරවක මහතා නියෝග කර තිබේ. පකිස්ථානයේ සිට ලංකාවට ගෙන්වා ඇති මෙම අර්තාපල් තොගය ගෙන්වූ ව්‍යාපාරිකයා සහ අදාළ කන්ටේනර් රථයේ රියදුරු රුපියල් ලක්ෂ 10 ක ශරීර ඇප මත මුදාහැරීමට මහේස්ත‍්‍රාත්වරයා නියෝග කළේය. මිනිස් පරිභෝජනයට නුසුදුසු අර්තාපල් කිලෝග‍්‍රෑම් 28,000 ක් දඹුල්ල ආර්ථික මධ්‍යස්ථානයේ තිබී ඊයේ (01) සොයා ගැණිනි. දඹුල්ල ආර්ථික මධ්‍යස්ථානය තුළ දැඩි දුර්ගන්ධයක් පැවතීම හේතුවෙන් එහි ව්‍යාපාරිකයින් පිරිසක් ඒ පිළිබඳ පාරිභෝගික සේවා අධිකාරියට දැනුම්දීමෙන් අනතුරුව මෙම අර්තාපල් තොගය සොයා ගත්තේය.", "URL": "https://sinhala.adaderana.lk/news.php?nid=30431", "Category": null, "Parent URL": null}