{"Source": "Adaderana", "Timestamp": "November 19, 2018 09:44 pm", "Headline": "ගාල්ල නගරය යට වෙයි", "News Content": "අද (19) සවස 6.30 පමණ සිට ගාල්ල නගරය හා තදාසන්න ප්‍රදේශ වලට ඇද හැලුණු ගිගුරුම් සහිත ධාරානිපාත වර්ෂාව හේතුවෙන් ගාල්ල නගරයේ මංමාවත් රාශියක් සහ පහත් බිම් රැසක් වර්ෂා ජලයෙන් යට වු බව අද දෙරණ වාර්තාකරු පවසයි. පැයක් පමණ එක දිගට ඇද හැලුණු වර්ෂාව නිසා ගාල්ල නගරය, දං ගෙදර , සමගිවත්ත, නුගදූව, බෙලිගහ, කලේගාන , කන්දෙවත්ත ආදී ප්‍රදේශ රැසක මේ අයුරින් ප්‍රධාන මාර්ග සහ අතුරු මංමාවත් රැසක් ජලයෙන් අවහිරවීම නිසා එම මාර්ග වල ගමන් ගත් අයවලුන් සහ ප්‍රදේශවාසීන් මහත් පීඩාවට ලක් ව තිබේ. රාත්‍රී 9.00 පමණ වනවිට ජලය බැස ගොස් මං මාවත් වල ගමනා ගමනය සාමාන්‍ය අතට හැරුණත් පහත බිම් රැසක් ජලයෙන් යටවී ඇති බවද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=99464", "Category": null, "Parent URL": null}