{"Source": "Adaderana", "Timestamp": "April 12, 2019 06:23 pm", "Headline": "අවුරුදු නැකතට පැළයක් සිටුවන්න-ජනපති ඉල්ලයි", "News Content": "උදාවන සිංහල හා දෙමළ අලුත් අවුරුදු නැකතට පැලයක් සිටුවා පරිසර සංරක්ෂණය වෙනුවෙන් පුරවැසි වගකීම ඉටුකිරීමට එක්වන ලෙස ජනාධිපති මෛත්‍රිපාල සිරිසේන මහතා ජනතාවගෙන් ඉල්ලීමක් කරයි. පරිසර සංරක්ෂණයේ වටිනාකම වර්තමානය වනවිට මෙරට පමණක් නොව ලෝකයම හඳුනාගෙන ඇති බව ජනාධිපතිවරයා සඳහන් කළේය. මඩකලපුව වේබර් ක්‍රිඩාංගනයේ පැවති “රට වෙනුවෙන් එකට සිටිමු” ජාතික සංවර්ධන වැඩසටහනේ සමාප්ති උත්සවයට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පළ කළේය. නීතිවිරෝධි මත්ද්‍රව්‍ය නැගෙනහිර පළාතෙන් වැඩිවශයෙන් මෙරටට ගෙන එන බවට හඳුනාගෙන ඇති අතර වැටලීම් ශක්තිමත් කිරීමට සහ එය වළක්වාලීමට ප්‍රදේශයේ ජනතාවගේ සහය රජය අපේක්ෂා කරන බවයි ජනාධිපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=107893", "Category": null, "Parent URL": null}