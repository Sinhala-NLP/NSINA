{"Source": "Adaderana", "Timestamp": "April 4, 2019 04:59 pm", "Headline": "බෙලිඅත්ත-වීරකැටිය මාර්ගය අවහිර කරමින් ගම්වාසීන් විරෝධතාවයක", "News Content": "වීරකැටිය පුහුල්හේන මාර්ගය ප්‍රතිසංස්කරණය කිරීමට වීරකැටිය ප්‍රාදේශීය සභාවෙන් අනුමැතිය ලබා නොදෙන බව කියමින් එයට විරෝධය දක්වීම සඳහා ගම්වාසීහු පිරිසක් අද (04) බෙලිඅත්ත-වීරකැටිය ප්‍රධාන මාර්ගය සම්පූර්ණයෙන් අවහිර කරමින් විරෝධතාවක නිරතව ඇත. බෙලිඅත්ත-වීරකැටිය ප්‍රධාන මාර්ගය දකුණු මුල්කිරිගල ප්‍රදේශයේදී සම්පූර්ණයෙන් අවහිර කළ විරෝධතාකරුවෝ සටන් පාඨ කියමින් විරෝධතා පුවරු අතැතිව විරෝධතාවයේ නිරත වී ඇත. වීරකැටිය දකුණු මුල්කිරිගල පුහුල්හේන හරහා කඩවල ගම්මානය දක්වා වැටී ඇති කිලෝමීටර හතරක පමණ දිගින් යුතු මාර්ගය ප්‍ර තිසංස්කරණය කිරීමට දකුණු පළාත් ධීවර අමාත්යර එච්.ඩබ්ලිව් ගුණසේන මහතා විසින් රුපියල් ලක්ෂ දහයක මුදලක් වීරකැටිය ප්‍රා දේශීය සභාවට ලබා දී ඇතැයි විරෝධතාකරුවෝ පැවසූ බව අද දෙරණ වාර්තාකරු සඳහන් කර සිටියි. එම මුදලින් පුහුල්හේන මාර්ගය ප්‍රතිසංස්කරණය කිරීම සඳහා වීරකැටිය ප්‍රාදේශීය සභාවේ සභාපතිවරයා අනුමැතිය ලබා නොදෙන බව ද ගම්වාසීහු ප්‍රකාශ කර ඇත. විරෝධතාව පැවැති ස්ථානයට දකුණු පළාත් සභා අමාත්‍ය එච්.ඩබ්ලිව් ගුණසේන මහතාද පැමිණ තිබේ. පුහුල්හේන මාර්ගයේ ගමන් කිරීම අපහසු බැවින් එය ප්‍රතිසංස්කරණය කර දෙන ලෙස ගම්වාසීන් තමාගෙන් ඉල්ලීමක් කළ බවද මේ හේතුවෙන් තම අමාත්‍යංශය හරහා දැනට දින පහළොවකට පමණ ඉහතදී රුපියල් ලක්ෂ දහයක් වෙන් කළද එයට වීරකැටිය ප්‍රාදේශීය සභාවේ අනුමැතිය ලබා දී නොමැති බව අමාත්‍යවරයාගෙන් කළ විමසී ප්‍රකාශ කර ඇත. වීරකැටිය ප්‍රාදේශීය සභාවේ සභාපති පියසේන ලියනාරච්චි මහතාගෙන් කළ විමසීමේදී ඔහු පවසා ඇත්තේ, පළාත් නිශ්චිත සහ උපමාන බාධක යටතේ වීරකැටිය ප්‍රාදේශීය සභාවට මුදල් ලැබී තිබෙන බවත් එම මුදල් යෙදවිය යුත්තේ වීරකැටිය ප්‍රාදේශීය සභාවේ මත්‍රීවරුන්ගේ යෝජනා අනුව වඩාත් වැදගත් යෝජනාවලට ප්‍රමුඛස්ථානය ලබා දෙමින් බවත්ය.", "URL": "https://sinhala.adaderana.lk/news.php?nid=107388", "Category": null, "Parent URL": null}