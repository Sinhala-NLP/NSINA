{"Source": "Adaderana", "Timestamp": "December 13, 2017 10:09 pm", "Headline": " කසිප්පු බෝතල් 20 ක් එක්ක 1ක් පොලිස් දැලේ", "News Content": "කසිප්පු බෝතල් 20 ක් ළඟ තබා ගෙන සිටි බව කියන පුද්ගලයෙකුව ආණමඩුව පොලීසිය විසින් අත්අඩංගුවට ගෙන ඇත. මීට පෙර අවස්ථා 12 කදී කසිප්පු නිෂ්පාදනය කිරීම සහ ළඟ තබා ගැනීමේ වරදට පොලීසිය විසින් සැකකරුවම අත්අඩංගුවට ගෙන අධිකරණයට ඉදිරිපත් කිරීමෙන් පසුව දඬුවම් ලැබ සිටි අයෙකි. පසුගිය 12 වැනිදා මෙම අත්අඩංගුවට ගැනීම සිදු කර ඇත. පොලීසිය විසින් අත්අඩංගුවට ගෙන ඇත්තේ ආණමඩුව - වෙම්බුවැව පදිංචි 45 හැවිරිදි අයෙකුවය. සැකකරු සතුව තිබී කසිප්පු නිපදවීමට ගන්නා තඹ දගරයක්ද පොලිස් බාරයට ගෙන ඇත. අත්අඩංගුවට ගෙන ඇති සැකකරු අණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ආණමඩුව පොලිස් ස්ථානාධිපති ප්‍රධාන පොලිස් පරීක්ෂක ආර්.එම්.බී.උපාලි රත්නමළල මහතා ඇතුළු නිලධාරීන් විසින් මෙම අත්අඩංගුවට ගැනීම සිදු කර ඇත.", "URL": "https://sinhala.adaderana.lk/news.php?nid=81489", "Category": null, "Parent URL": null}