{"Source": "Adaderana", "Timestamp": "December 22, 2018 04:53 pm", "Headline": "පාසල් බස් රථයක් අනතුරට ලක්වීමෙන් 23ක් මිය යයි", "News Content": "පාසල් සිසුන් ඇතුලු පුද්ගලයින් 37දෙනෙක් ගමන් කළ බස් රථයක් බටහිරි නේපාලයේදී අනතුරට ලක්වීමෙන් එහි ගමන්ගත් විශාල පිරිසක් මියගොස් තිබේ. මේ වන විට එහි ගමන්ගත් පුද්ගලයින් 23දෙනෙක් මියගොස් ඇති බව වාර්තා වේ. පිරිස විනෝද චාරිකාවක් ගොස් ආපසු එමින් සිටියදී බස් රථය ප්‍රාපාතයකට ඇදවැටීමෙන් එම අනතුර සිදුව ඇති බවද විදෙස් වාර්තා කළේය. අනතුරින් මියගිය සිසුන් වයස අවුරුදු 16ත් 20ත් අතර වයස් සීමාවල පසුවන්නන් බවට සඳහන්. සිදුවීමෙන් එහි ගමන්ගත් ගුරුවරුන් දෙදෙනෙක් සහ රියදුරුදු මිය ගොස් ඇත. අනතුර සැලවීමත් සමඟ අදාළ අංශ ඒ වෙත යොමුකිරීමට බලධාරීන් පියවර ගත් අතර ඉන් තුවාල ලැබූවන් කඩිනමින් රෝහල්ගත කර තිබේ. මේ පිළිබද වැඩිදුර විමර්ශන ක්‍රියාත්මක බව විදෙස් වාර්තා සඳහන් කරයි. මාර්ග අනතුරු බහුලව සිදුවන රටවල් අතර නේපාලයටද ප්‍රමුඛත්වයක් හිමි වේ. මධ්‍යම නේපාලයේ සිදුවූ ට්‍රක් අනතුරකින් පුද්ගලයින් 20දෙනෙක් මියගොස් සතියත් ගතවීමටත් පෙර මෙම අනතුර සිදුවීමද විශේෂත්වයක්.", "URL": "https://sinhala.adaderana.lk/news.php?nid=101156", "Category": null, "Parent URL": null}