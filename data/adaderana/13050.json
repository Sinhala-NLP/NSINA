{"Source": "Adaderana", "Timestamp": "December 23, 2010 04:57 pm", "Headline": "විමල් වීරවංශට අචල සුරංග අහිමිවෙයි ‍", "News Content": "ජාතික නිදහස් පෙරමුණේ පාර්ලිමේන්තු මන්ත්‍රී අචල සුරංග ජාගොඩ ඇතුළු පිරිසක් ළඟදීම පක්ෂය හැරයාමට ක්‍රියා කරනු ඇති බව දේශපාලන ආරංචි මාර්ග සඳහන් කරයි. ජාතික නිදහස් පෙරමුණේ නායක විමල් වීරවංශ මහතාගේ අත්තනෝමතික ක්‍රියා කලාපයට එරෙහිව පක්ෂය තුළ දිගින් දිගටම කරුණු දැක්වුවද මේ වන තුරුත් පක්ෂය නිසි මගට ගැනීමට පක්ෂ නායකත්වය කටයුතු නොකිරීම හේතුවෙන් මෙම ක්‍රියා මාර්ගය ගෙන ඇති බව ජාතික නිදහස් පෙරමුණේ ඉහළ පෙළේ ක්‍රියාකාරිකයෙක් සඳහන් කළේය. ජාතික නිදහස් පෙරමුණ නමට ලැබෙන ආධාර හා වරප්‍රසාද සියල්ල වීරවංශ මහතා විසින් සිය පුද්ගලික පරිභෝජනය සඳහා යොදාගන්නා බවටත්,පක්ෂයේ විනය කඩ කරමින් දිගින් දිගටම ක්‍රියා කරන නිසාත් මෙම තීරණය ගන්නට සිදුව ඇති බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13050", "Category": null, "Parent URL": null}