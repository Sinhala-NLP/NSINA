{"Source": "Adaderana", "Timestamp": "October 7, 2017 09:26 am", "Headline": "අනතුරින් උප පොලිස් පරීක්ෂක අවසන් ගමන් යයි", "News Content": "කෑගල්ල - කොළඹ ප්‍රධාන මාර්ගයේ , කෑගල්ල - ගොලහැල ප්‍රදේශයේ දී සිදුවු රිය අනතුරකින් උප පොලිස් පරීක්ෂකවරයෙකු මියගොස් තිබේ.අදාළ උප පොලිස් පරීක්ෂකවරයා ගමන් ගත් යතුරුපැදිය ඉදිරියෙන් පැමිණි පුද්ගලික බස් රථයක ගැටී අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු උප පොලිස් පරීක්ෂකවරයා කෑගල්ල රෝහලට ඇතුළත් කිරීමේ දී මියගොස් තිබේ.මියගොස් ඇත්තේ 47 හැවිරිදි කෑගල්ල පොලිස් ස්ථානයට අනුයුක්තව රාජකාරී සිදුකළ උප පොලිස් පරීක්ෂකවරයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කෑගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78423", "Category": null, "Parent URL": null}