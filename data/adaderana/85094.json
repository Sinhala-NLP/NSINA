{"Source": "Adaderana", "Timestamp": "March 3, 2018 07:52 am", "Headline": "ආපදා කළමනාකරණය සඳහා වූ පස් අවුරුදු සැළැස්ම අමාත්‍යංශය වෙත බාර දෙයි", "News Content": "ආපදා කළමනාකරණය සඳහා වූ පස් අවුරුදු සැළැස්ම ආපදා කළමනාකරණ අමාත්‍යංශය වෙත බාරදී තිබේ. ආපදා කළමනාකරණ මධ්‍යස්ථානය පවසන්නේ අමාත්‍යංශයේ අනුමැතිය ලැබීමෙන් අනතුරුව එය පාර්ලිමේන්තුවට ඉදිරිපත් කිරීමට කටයුතු කරන බවයි. ‍ආපදා කළමනාකරණය සඳහා වූ පස් අවුරුදු සැළැස්ම සිංහල, දෙමළ, ඉංග්‍රීසි යන භාෂා ත්‍රිත්වයෙන්ම පරිවර්තනය කිරීමේ මූලික අදියර මේ වන විට ආරම්භ කර ඇති බව එම එම මධ්‍යස්ථානය සඳහන් කළේය. ආපදාවක් ඇතිවන අවස්ථාවේදී කටයුතු කළ යුතු ආකාරය සම්බන්ධයෙන් වූ නිර්ණායක ඇතුළත් කරමින් එම සැලැස්ම සකස් කර තිබේ. රාජ්‍ය හා පෞද්ගලික අංශ ඒකාබද්ධ කරගනිමින් ආපදා කළමනාකරණය සඳහා වූ පස් අවුරුදු සැලැස්ම ක්‍රියාත්මක කිරීමට කටයුතු යොදා ඇති බව ආපදා කළමනාකරණ මධ්‍යස්ථානය වැඩිදුරටත් පැවසීය.", "URL": "https://sinhala.adaderana.lk/news.php?nid=85094", "Category": null, "Parent URL": null}