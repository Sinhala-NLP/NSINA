{"Source": "Adaderana", "Timestamp": "January 8, 2019 01:10 pm", "Headline": "ලංකාවේ ළාබාලතම මන්ත්‍රීවරිය සරසවි වරම් ලබයි", "News Content": "මන්ත්‍රීවරියක්ව සිටියදී උසස් පෙළ විභාගය ජයගෙන සරසවි වරම් උදාකර ගත් ශිෂ්‍යාවක් පිළිබද පුවතක් අකුරැස්ස ප්‍රදේශයෙන් අද (08) දෙරණට වාර්තා විය. එලෙස සරසවී වරම් ලබා ගෙන ඇත්තේ වාසනා නයනමදුෂා නම් ශිෂ්‍යාවයි. 2018 වසරේ අගෝස්තු මාසයේදී කලා අංශයෙන් උසස් පෙළ විභාගයට ඉදිරිපත්වූ ඇය අදවන විට සරසවි වරම් උදාකර ගෙන අවසන්. ප්‍රාදේශිය සභා මන්ත්‍රීවරියක් ලෙස ක්‍රියා කරමින් සිටියදී උසස් පෙළ කඩඉම ජය ගැනීමට සමත්වූ නිසාවෙන් අද වන විට නයනමදුෂා ගැන කාගේත් අවධානය යොමුවී තිබේ. 2018 වසරේ පළාත් පාලන මැතිවරණයේදී අකුරැස්ස ප්‍රාදේශිය සභාවට එක්සත් ජාතික පක්ෂයෙන් තරග කරන විට නයනමදුෂාට වයස අවුරුදු 19යි. පසුව ප්‍රාදේශිය සභාවට තේරීපත්වූ ඇය ජනතා සේවයට කැපවෙන අතුරතුර ඉගෙනුමට මුල්තැනක් ලබාදෙන්නේ අධ්‍යාපනය දේශාපලනයට වැදගත් බව සැමට සිහිපත් කරමින්. අකුරැස්ස ප්‍රාදේශිය දේශිය සභාවේ මන්ත්‍රීවරියක් ලෙස සේවය කරන නයනමදුෂා අද වන විට මෙරට ලාබාලම මන්ත්‍රීවරිය ලෙස සැලකෙන්නේය.", "URL": "https://sinhala.adaderana.lk/news.php?nid=101999", "Category": null, "Parent URL": null}