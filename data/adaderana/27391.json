{"Source": "Adaderana", "Timestamp": "September 14, 2012 08:58 am", "Headline": "ප්‍රධාන විභාගවලට බලශක්ති සංරක්ෂණ වැඩපිළිවෙල ගැන ප්‍රශ්නත්", "News Content": "බලශක්තිය සංරක්ෂණයට කැප වන මතු පරපුරක් වෙනුවෙන් \"ජන විදුලි බලාගාර \" නමින් වැඩසටහනක් ක්‍රියාත්මක කිරීමට විදුලිබල හා බලශක්ති අමාත්‍යාංශය පියවර ගෙන තිබේ. මෙහි පළමු අදියර සඳහා ජාතික හා ද්වීතීක පාසල් 1500 ක් තෝරා ගෙන ඇති බව අමාත්‍යාංශය සඳහන් කළේය. \"ඔබේ පාසලේත්, නිවසේත් ජන විදුලි බලාගාරයක් හදමු\" යන තේමාව යටතේ මෙය ක්‍රියාත්මක වේ. අදාළ වැඩසටහන ආරම්භ කිරීම පසුගියදා සිදුවු අතර බලශක්තිය සංරක්ෂණය කිරීම සඳහා මෙම වැඩසටහන දායක වනු ඇති බව එහිදී අදහස් දැක්වු විදුලිබල හා බලශක්ති අමාත්‍ය පාඨලි චම්පික රණවක මහතා සඳහන් කළේය. පාසල් තුළ පවතින ප්‍රධාන විභාග තුනට බලශක්ති සංරක්ෂණ වැඩපිළිවෙල සම්බන්ධයෙන් ප්‍රශ්න ඇතුළත් කිරීමට පියවර ගන්නා බව අධ්‍යාපන අමාත්‍ය බන්දුල ගුණවර්ධන මහතා එම අවස්ථාවට එක්වෙමින් පැවසීය.", "URL": "https://sinhala.adaderana.lk/news.php?nid=27391", "Category": null, "Parent URL": null}