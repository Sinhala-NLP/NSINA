{"Source": "Adaderana", "Timestamp": "February 7, 2010 08:12 am", "Headline": "තරුණ සිරකරුවන්ට වෘත්තීය පුහුණුව", "News Content": "බන්ධනාගාරගතව සිටින තරුණ සිරකරුවන්ට නිසි අධ්‍යාපනයක් හා වෘත්තීය පුහුණුවක් ලබා දීමට බන්ධනාගාර දෙපාර්තමේන්තුව තීරණය කර තිබේ. මේ වන විට ඒ සඳහා අධ්‍යාපන අමාත්‍යංශය හා වෘත්තීය පුහුණු අධිකාරිය දැනුවත් කර ඇති බව බන්ධනාගාර කොමසාරිස් මේජර් ජනරාල් වී.ආර් ද සිල්වා මහතා ප්‍රකාශ ක‍ළේය. අවුරුදු 16 ත් 21 ත් අතර වයසේ පසුවන තරුණ සිරකරුවන් සඳහා මෙම වැඩසටහන ක්‍රියාත්මක කර ඇත. මේ වන විට තරුණ සිරකරුවන් 60 දෙනෙකු පමණ බන්ධනාගාරගතව සිටින බව සඳහන් වේ. ඔවුන් පසුගිය දා අඹේපුස්ස ප්‍රදේශයේ ඉදිකළ වෙනත් බන්ධනාගාරයකට අනියුක්ත කරනු ලැබීය.", "URL": "https://sinhala.adaderana.lk/news.php?nid=6518", "Category": null, "Parent URL": null}