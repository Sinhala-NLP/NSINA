{"Source": "Adaderana", "Timestamp": "June 17, 2011 09:07 am", "Headline": "යාපනයේ ටී. එන්. ඒ රැස්වීමට ප්‍රහාරයක්", "News Content": "ඉදිරියේදී පැවැත්වීමට නියමිත පළාත් පාලන මැතිවරණය වෙනුවෙන් දෙමළ ජාතික සන්ධානය යාපනය නගරයේ සංවිධානය කර තිබූ ප්‍රථම ප්‍රචාරක රැස්වීමට ඊයේ(16) රාත්‍රියේ කිසියම් ප්‍රහාරයක් එල්ල වී ඇති බව එම සන්ධානය පවසයි. ආරක්ෂක අංශ නිලධාරීන් විසින් මෙම ප්‍රහාරය සිදුකර ඇති බවට දෙමළ ජාතික සන්ධානය සදහන් කරයි. කෙසේවෙතත් අදාළ සිද්ධිය පිළිබඳව දැනුවත්ව නොමැති බව යුද හමුදා මාධ්‍ය ප්‍රකාශක උභය මැදවල මහතා ප්‍රකාශ කර තිබේ. ආරක්ෂක නිලධාරීන් විසින් තමන් පාර්ලිමේන්තු මන්ත්‍රීවරුන් බව ප්‍රකාශ කළ ද නිල ඇඳුමින් සැරසුණු හමුදා නිලධාරීන් 30 දෙනෙකු පමණ ප්‍රහාරය සඳහා පැමිණි බව විදෙස් මාධ්‍යයක් වෙත අදහස් දක්වමින් දෙමළ ජාතික සන්ධාන පාර්ලිමේන්තු මන්ත්‍රී ඊ. සරවනබවන් ප්‍රකාශ කර ඇත. අදාළ සිද්ධිය සම්බන්ධව පැමිණිල්ලක් ලැබුණු බව පොලිස් නිලධාරියෙකු තහවුරු කළ බව ද විදෙස් මාධ්‍ය වාර්තා සඳහන් කරයි. වසර 30 ට ආසන්න කාලයක් පැවති යුද ගැටුම් අවසන්වීමෙන් පසු වසර 26 ට පසු උතුරු පළාතේ මැතිවරණයක් පැවැත්වෙන පළාත් පාලන මැතිවරණය ජූලි 23 වන දින පැවැත්වීමට නියමිතය.", "URL": "https://sinhala.adaderana.lk/news.php?nid=16808", "Category": null, "Parent URL": null}