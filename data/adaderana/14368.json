{"Source": "Adaderana", "Timestamp": "February 21, 2011 09:22 am", "Headline": "05 වනදාට පෙර තාවකාලික හැඳුනුම්පත් ලබාගන්නැයි දැනුම්දෙයි", "News Content": "ලබන පස්වන දිනට පෙර පළාත් පාලන මැතිවරණය සඳහා තාවකාලික හැඳුනුම්පත් ලබාගැනීමට පියවර ගන්නා ලෙස මැතිවරණ මහලේකම් කාර්යාලය ඡන්ද දායකයින්ට දැනුම් දී සිටියි. ඡන්දය භාවිත කිරීම සඳහා අනන්‍යතාව සහතික කිරීමට වලංගු හැඳුනුම්පතක් අනිවාර්ය කර තිබීම හේතුවෙන් තාවකාලික හැඳුනුම්පත් ලබාදීමට පියවර ගෙන තිබේ. ඒ සඳහා වු අයඳුම්පත් වර්ණ ඡායාරූප දෙකක් සහිතව ප්‍රදේශයේ ග්‍රාම නිලධාරිවරයා මඟින් යොමුකළ යුතු බව මැතිවරණ මහලේකම් කාර්යාලය සඳහන් කරනු ලැබීය. ඡන්දය භාවිත කිරීමේ දී කාර්යාල හැඳුනුම්පත, තැපැල් හැඳුනුම්පත, සාම විනිසුරු හැඳුනුම්පත යනාදි අනන්‍යතා සහතික පිළිනොගන්නා බව ද එම කාර්යාලයේ ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=14368", "Category": null, "Parent URL": null}