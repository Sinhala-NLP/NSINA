{"Source": "Adaderana", "Timestamp": "April 11, 2012 10:27 am", "Headline": " පැරණි මහජන නියෝජිතයින්ට උපහාර", "News Content": "පාර්ලිමේන්තුව නියෝජනය කළ පැරණි මහජන නියෝජිතයින් වෙත උපහාර පිදීමේ හමුවක් කතානායක නිල නිවසේ දී පැවැත්වී තිබේ. එම මහජන නියෝජිතයින්ගේ සේවය අගය කිරීමේ අරමුණින් මෙම උළෙල සංවිධානය කර තිබූ බව ජනාධිපති මාධ්‍ය අංශය පවසයි. 1956 - 1977 කාලයේ පාර්ලිමේන්තුව නියෝජනය කළ දයා පැස්කුවල් , බී.ආර් රත්නායක වැනි ශ්‍රී ලංකා නිදහස් පක්ෂ දේශපාලකයින් මෙන්ම රංජිත් අතපත්තු , ආනන්ද කුලරත්න වැනි විපක්ෂ මහජන නියෝජිතයින්ට ද මෙහි දී උපහාර පුදා තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවති මෙම උළෙලට පක්ෂ විපක්ෂ හිටපු පාර්ලිමේන්තු නියෝජිතයින් 150 දෙනෙකු සහභාගී වූ බව සඳහන්ය.", "URL": "https://sinhala.adaderana.lk/news.php?nid=23434", "Category": null, "Parent URL": null}