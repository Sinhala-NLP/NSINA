{"Source": "Adaderana", "Timestamp": "December 15, 2014 02:44 pm", "Headline": "වවුනියා‍වේ තැපැල් ඡන්ද අයදුම්පත් 1125ක් අවලංගුයි", "News Content": "ජනාධිපතිවරණය වෙනුවෙන් ඡන්දය ප‍්‍රකාශ කිරීමට වවුනියාව දිස්ති‍්‍රක්කයේ අයදුම්කළ තැපැල් ඡන්ද අයදුම්පත් 1125 අවලංගු වී ඇති බව වවුනියාව දිස්ති‍්‍රක් තේරීම් බාර නිලධාරි එම්.කේ.බන්දුල හරිස්චන්ද්‍ර මහතා පවසයි. තැපැල් ඡන්දය වෙනුවෙන් අයදුම්පත් 4290 ලැබී ඇති අතර,එයින් අයදුම්පත් 1125 ක් අවලංගු වී ඇත. ජන්ද අයදුම්පත් නිවැරදිව සම්පූර්ණ කොට නොමැති බැවින් අදාළ අයදුම්පත් අවලංගු වී තිබේ. වලංගු තැපැල් ජන්ද පති‍්‍රකා 3165 ක් අයදුම්කරුවන් වෙත තැපැල් කොට යැවු බව දිස්ත්‍රීක් ලේකම්වරයා පැවසීය.", "URL": "https://sinhala.adaderana.lk/news.php?nid=48022", "Category": null, "Parent URL": null}