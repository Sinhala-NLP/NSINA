{"Source": "Adaderana", "Timestamp": "June 18, 2012 04:40 pm", "Headline": "ඉදිරි කන්න 2 වගා නොකළත් ගැටලුවක් නෑ - ආහාර ප්‍රමාණවත් ", "News Content": "ඉදිරි මාස 12 සඳහා මෙ‍රටට අවශ්‍ය ආහාර ප්‍රමාණවත්ව ඇති බව කෘෂි කර්ම ආමාත්‍ය මහින්ද යාපා ‍අබේවර්ධන මහතා පවසයි. එබැවින් ඉදිරි කන්න දෙක වගා නොකළද ගැටළුවක් ඇති නොවන බව ආමාත්‍යවරයා පෙන්වා දෙයි. මීගමුවේ දි අද(18) පැවැති ආසියානු ඵලදායීතා සංවිධානයේ වාර්ෂික සමුළුව අමතමින් මහින්ද යාපා අ‍බේවර්ධන මහතා මේ අදහස් පළ කළේය. මෙම සමුළුව සදහා බංගලාදේශය, ඉන්දුනිසියාව, ඉරානය, මැලේසියාව, නේපාලය, පකිස්ථානය, තායිලන්තය සහ වියට්නාමය යන රටවල නියෝජිතයන් ද සහභාගි විය.", "URL": "https://sinhala.adaderana.lk/news.php?nid=25135", "Category": null, "Parent URL": null}