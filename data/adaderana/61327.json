{"Source": "Adaderana", "Timestamp": "June 22, 2016 05:13 am", "Headline": "තහනමෙන් පසු පළමු මත්ස්‍ය තොගය අපනයනය කෙරේ", "News Content": "යුරෝපා මත්ස්‍ය තහනම ඉවත් කිරීමෙන් පසු ශ්‍රී ලංකාවේ පළමු මත්ස්‍ය නිෂ්පාදන තොගය අද නෙදර්ලන්තයට අපනයනය කිරීමට පියවරගෙන තිබේ.ධීවර අමාත්‍ය මහින්ද අමරවීර මහතාගේ ප්‍රධානත්වයෙන් මේ සම්බන්ධයෙන් ඊයේ සාකච්ඡාවක්ද පැවැත්විණ.එකී සාකච්ඡාවල ප්‍රතිඵලයක් වශයෙන් අදාළ කටයුතු අද දිනයේම සම්පාදනය කිරීමට ද කටයුතු යොදා ඇත.ඒ අනූව පසුගිය රජය සමයේ යුරෝපා සංගමය විසින් අත්හිටුවා තිබූ මසුන් මිලදී ගැනීමේ වැඩපිළිවෙළ නව රජය යටතේ යළි ආරම්භ කිරීමට අවස්ථාව ලැබී තිබේ.තහනම හේතුවෙන් ශ්‍රී ලංකාවට ඩොලර් මිලියන ගණනක මුදලක් අහිමිව ගියේය.මේ අතර කිලෝ ග්‍රෑම් 2600ක මත්ස්‍ය නිෂ්පාදන තොගයක් අද උදෑසන නෙදර්ලන්තයේ ඇම්ස්ටර්ඩෑම් වෙත යවා තිබේ.", "URL": "https://sinhala.adaderana.lk/news.php?nid=61327", "Category": null, "Parent URL": null}