{"Source": "Adaderana", "Timestamp": "December 5, 2010 03:03 pm", "Headline": "රටේ සෞඛ්‍ය අංශ ඖෂධ මාෆියාවට හසුවෙලා", "News Content": "සේනක බිබිලේ ඖෂධ ප්‍රතිපත්තිය වහාම ක්‍රියාත්මක කළ යුතු බව ජනතා විමුක්ති පෙරමුණ පවසයි. ඖෂධ ජාවාරම්වලට හේතුව මෙරට නිසි ඖෂධ ප්‍රතිපත්තියක් නොමැතිකම බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. අද (05)කොළඹ දී පැවති මාධ්‍ය හමුවකදී විජිත හේරත් මහතා මෙම අදහස් පළ කළේය. ඖෂධ ජාවාරම දෙවන වන්නේ ආයුධ ජාවාරමට පමණක් බව පෙන්වා දෙන විජිත හේරත් මන්ත්‍රීවරයා පවසන්නේ මෙරට සෞඛ්‍ය අංශ ද ඖෂධ මාෆියාවට හසුවී ඇති බවයි.", "URL": "https://sinhala.adaderana.lk/news.php?nid=12616", "Category": null, "Parent URL": null}