{"Source": "Adaderana", "Timestamp": "June 23, 2019 12:02 pm", "Headline": "ලෝක වෙළඳපොළේ රත්‍රං මිල ඉහළට", "News Content": "ලෝක වෙළඳපොළේ රත්‍රං මිලෙහි නැවත වර්ධනයක් සිදුවෙමින් තිබෙයි. ඉන්දියාවේ ‍රත්‍රං මිල තව දුරටත් ඉහළ යමින් පවතින බව ද වාර්තා වෙයි. විදෙස් මාධ්‍ය වාර්තා කළේ ඉරානය සහ අමෙරිකාව අතර පවතින මතභේදකාරී තත්ත්වය මුල් කරගෙන ගෝලීය වෙළෙඳපොළ තුළ මතුව ඇති අවිනිශ්චිතතාවය ඊට හේතු වී ඇති බවයි. මේ අනුව ඉන්දියාවේ රත්‍රන් මිල කැපී පෙනෙන ලෙස ඉහළ ගොස් ඇති අතර ග්‍රෑම් 10ක මිල සටහන්ව ඇත්තේ ඉන්දියානු රුපියල් 35 430ක් ලෙසයි. ඩොලරයට එරෙහිව රුපියල අවප්‍රමාණ වීම ද මෙම තත්ත්වයට බලපා ඇති බව සඳහන්ය. ඉන්දියාවේ නගර රැසකම පිහිටි ස්වර්ණාභරණ ප්‍රදර්ශනාගාරවලට පාරිභෝගික පැමිණීමේ අඩුවක් දක්නට ලැබෙන බව විදෙස් වාර්තා සඳහන් කරයි. එමෙන්ම ඇතැමුන්ට අපේක්ෂිත ප්‍රමාණයට වඩා අවම රත්‍රං ප්‍රමාණයක් මිළදී ගැනීමට සිදුව ඇති එම වාර්තාවල වැඩිදුරටත් සඳහන් කලේය.", "URL": "https://sinhala.adaderana.lk/news.php?nid=112590", "Category": null, "Parent URL": null}