{"Source": "Adaderana", "Timestamp": "November 24, 2011 03:22 pm", "Headline": "යතුරුපැදියකින් පාසල් යමින් සිටි ගුරුවරියක මරාදමලා", "News Content": "ත්‍රිකුණාමලය, සාම්පූර් ප්‍රදේශයේ පාසල් ගුරුවරියක ඝාතනය කර තිබේ. අද(24) පෙරවරුවේ පාසල වෙත යමින් සිටියදී ඇය මෙලෙස ඝාතනයට ලක්ව ඇති බව සාම්පූර් පොලිසිය පවසයි. පාසල වෙත යතුරුපැදියකින් යමින් සිටි අදාළ පාසල් ගුරුවරිය තියුණු ආයුධවලින් පහරදී ඝාතනය කර ඇය සතු රන් ආභරණ කොල්ලකා ඇති බවට මූලික පරීක්ෂණවලදී අනාවරණය වී ඇත. සිද්ධියට සම්බන්ධ සැකකරුවන් මෙතෙක් අනාවරණය වී නොමැති අතර ඒ සම්බන්ධයෙන් පරීක්ෂණ පවත්වන බව සාම්පූර් පොලිසිය පවසයි.", "URL": "https://sinhala.adaderana.lk/news.php?nid=20236", "Category": null, "Parent URL": null}