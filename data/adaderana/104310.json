{"Source": "Adaderana", "Timestamp": "February 14, 2019 02:26 pm", "Headline": "හිමිකරුවෙක් නැති බීඩි කොළ කිලෝ 820 හමුවෙයි", "News Content": "බීඩි එතීමට යොදාගන්නා දුම්කොළ කිලෝ ග්‍රෑම් 820ක් මන්නාරම අඩම්පන් ප්‍රදේශයේ සඟවා තිබියදී අද(14) සොයාගත් බව මන්නාරම අඩම්පන් පොලීසිය පවසයි. පොලිසියට ලද තොරතුරක් මත අදාළ දුම්කොළ තොගය සඟවා තිබියදී සොයාගැනීමට හැකිවු අතර, සිද්ධිය සම්බන්ධයෙන් සැකකරුවන් කිසිවෙකුත් වැටලීම සිදුකරන අවස්ථාවේ අත්අඩංගුවට නොගත් බවද පොලීසිය සඳහන් කළේය. කිසියම් පිරිසක් ජාවාරමක් වෙනුවෙන් අදාළ දුම්කොළ තොගය සඟවා තිබියදී සොයාගැනීමට හැකිවු බවද පොලීසිය සදහන් කළේය. පොලිසිය පැවසූවේ සොයාගත් දුම්කොළ තොගය මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි. සිද්ධිය සම්බන්ධයෙන් අඩම්පන් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=104310", "Category": null, "Parent URL": null}