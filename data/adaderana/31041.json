{"Source": "Adaderana", "Timestamp": "January 24, 2013 04:24 pm", "Headline": "ප්‍රදේශ කිහිපයක නායයෑමේ අවදානමක්", "News Content": "බදුල්ල, සොරනාතොට, නාරංගල කන්ද නායයාමේ අවදානමකට ලක්ව තිබේ. මේ හේතුවෙන් කන්දෙගෙදර, කීනකැලේ මාර්ගයේ ගමනාගමන කටයුතුවලට ද බාධා එල්ල වී ඇති බව බදුල්ල දිස්ත්‍රික් ආපදා කළමනාකරණ මධ්‍යස්ථානයේ සහකාර අධ්‍යක්ෂ ඊ.එම්.එල්.යූ කුමාර මහතා පැවසුවේය. කෙසේ වෙතත් මාර්ගයේ ගමනාගමන කටයුතු සම්පුර්ණයෙන්ම නතර කර නොමැති බව ඒ මහතා කියා සිටියේය. මේ වනවිටත් අක්කරයකට ආසන්න භුමි ප්‍රමාණයක් නායයෑමට ලක්ව තිබේ. දින කිහිපයක සිට එම ප්‍රදේශයට ඇද හැළෙන අධික වර්ෂාව හේතුවෙන් මෙම තත්ත්වය හටගෙන ඇති බව සඳහන්ය.", "URL": "https://sinhala.adaderana.lk/news.php?nid=31041", "Category": null, "Parent URL": null}