{"Source": "Adaderana", "Timestamp": "February 17, 2012 04:46 pm", "Headline": "ඇතැම් බලවේග රටට එරෙහිව ජාත්‍යන්තරය හා කුමන්ත්‍රණ කරනවා", "News Content": "මෙරට යළි විදේශ ආක්‍රමණවලට ලක්කිරීමට ඇතැම් පාර්ශව උත්සාහ දරන බව අග්‍රාමාත්‍ය දි.මු.ජයරත්න මහතා පවසයි. මෙරට ස්වාධීනත්වයත් සංස්කෘතියත් රැකගැනීම සෑම ජන කොටසකගේම වගකීම බව ඔහු සඳහන් කරයි. එහෙත් ඊට පටහැනිවෙමින් ඇතැම් බලවේග ශ්‍රි ලංකාවට එරෙහිව ජාත්‍යන්තරය සමග කුමන්ත්‍රණ කරමින් සිටින බව අග්‍රාමාත්‍ය දි.මු.ජයරත්න මහතා පෙන්වාදෙයි. අනුරාධපුර භික්ෂු ශ්‍රාවක විශ්ව විද්‍යාලය මගින් සංවිධානය කරන ජාත්‍යන්තර බෞද්ධ සමුළුවේ සමාරම්භක අවස්ථාවට සහභාගී වෙමින් අගමැතිවරයා මේ අදහස් පළ කළේය. රට ජාතිය සහ සංස්කෘතය රැකගැනීම සංඝරත්නයේ ද වගකීමක් බව එහිදී ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=22195", "Category": null, "Parent URL": null}