{"Source": "Adaderana", "Timestamp": "November 25, 2017 09:21 am", "Headline": "ජනපති හෑල්ලු කළොත් මම නැඟී ඉන්නවා", "News Content": "ජනාධිපතිවරයාව හෑල්ලුවට ලක්කිරීමට ඇතැම් පුද්ගලයින් උත්සාහ දරන්නේ නම් ඊට එරෙහිව පෙනී සිටින බව රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. ඔහු පෙන්වා දෙන්නේ ඒ සඳහා ආණ්ඩුවෙන් ඉවත්වීමට වුවද සූදානම් බවයි. දූෂණයට එරෙහිව ජනාධිපතිවරයා කටයුතු කරන අවස්ථාවේ එය හෑල්ලුවට ලක්කිරීමට ආණ්ඩුවේ ඇතැම් මැති ඇමතිවරුන් කටයුතු කිරීම බරපතළ ගැටළුවක් බව ලක්ෂ්මන් යාපා අබේවර්ධන මහතා සඳහන් කළේය. කෙසේවෙතත් එක්සත් ජාතික පක්ෂ මහලේකම් අමාත්‍ය කබීර් හෂීම් මහතා සඳහන් කළේ ජාතික ආණ්ඩුව රැකගැනීමට එක්සත් ජාතික පක්ෂය මෙන්ම ශ්‍රී ලංකා නිදහස් පක්ෂයද කැපවීම් සිදුකළ යුතු බවයි.", "URL": "https://sinhala.adaderana.lk/news.php?nid=80489", "Category": null, "Parent URL": null}