{"Source": "Adaderana", "Timestamp": "June 10, 2011 08:19 am", "Headline": "ඉන්දීය දූත පිරිසක් අද දිවයිනට එයි", "News Content": "ඉන්දීය රජයේ ඉහළ පෙළේ දූත පිරිසක් අද(10) දිවයිනට පැමිණෙයි. ඉන්දීය විදේශ ලේකම් නිරූපමා රාඕ, ජාතික ආරක්ෂක උපදේශක සිවශංකර් මෙනන්, ආරක්ෂක ලේකම් ප්‍රදීප් කුමාර් යන නියෝජිතයන් මීට ඇතුළත්ය. දෙදින නිල සංචාරයක් සඳහා මෙරටට පැමිණෙන එම නියෝජිත පිරිස ද්වීපාර්ශවික කරුණු රැසක් සම්බන්ධයෙන් සාකච්ඡා කිරීමට නියමිතය. ඔවුන් මෙරට රැදී සිටින කාලය තුළ දී ජනාධිපති මහින්ද රාජපක්ෂ, ජනාධිපති ලේකම් ලලිත් වීරතුංග, විදේශ අමාත්‍ය මහාචාර්ය ජී.එල්. පීරිස් සහ ආරක්ෂක ලේකම් ගෝඨාභය රාජපක්ෂ යන මහත්වරුන් හමුවීමට නියමිතය.", "URL": "https://sinhala.adaderana.lk/news.php?nid=16660", "Category": null, "Parent URL": null}