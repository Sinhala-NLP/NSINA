{"Source": "Adaderana", "Timestamp": "April 21, 2010 09:10 am", "Headline": "මහනුවරින් මහින්දානන්ද පෙරමුණේ", "News Content": "නාවලපිටියේ ඡන්ද බල ප්‍රදේශයේ පැවති ඡන්ද විමසීමත් සමග මහ මැතිවරණයට අදාල මහනුවර දිස්ත්‍රික්කයේ සමස්ත ඡන්ද ප්‍රතිඵලය ද ඊයේ රාත්‍රිෙය් නිකුත් කෙරුණි. ඒ අනුව මහනුවර දිස්ත්‍රික්කයේ පෙරමුණ ගැනීමට එක්සත් ජනතා නිදහස් සන්ධානය සමත්ව තිබෙන අතර එක්සත් ජනතා නිදහස් සන්ධානය ලබාගෙන ඇති ඡන්ද සංඛ්‍යාව තුන්ලක්ෂ 39,819ක් වේ. එය 60.77% ක ප්‍රතිශතයක් වේ. ඒ අනුව මහනුවර දිස්ත්‍රික්කයේ එක්සත් ජනතා නිදහස් සන්ධානයට ආසන 8ක් හිමිව තිබේ. එක්සත් ජාතික පක්ෂය දෙවන ස්ථානයට පත්ව ඇත්තේ ඡන්ද එක්ලක්ෂ 92,798ක් ලබා ගනිමින් වන අතර එය ප්‍රතිශතයක් ලෙස 34.48%ක් වී ඇත.. එසේම එක්සත් ජාතික පක්ෂය මහනුවර දිස්ත්‍රික්කයෙන් ආසන 4ක් හිමිකරගෙන තිබේ. ප්‍රජාතන්ත්‍රවාදී ජාතික සන්ධානය ඡන්ද 23,728ක් ලබා ඇති අතර එය 4.24%ක ප්‍රතිශතයක් වේ. මහනුවර දිස්ත්‍රීක්කයේ එක්සත් ජනතා නිදහස් සන්ධානයේ ඉහළම මනාප ලබා ඇත්තේ මහින්දානන්ද අලුත්ගමගේ මහතා වන අතර ඔහු මනාප ඡන්ද 146,765 ක් ලබා ගැනීමට සමත් වී තිබේ. මහනුවර දිස්ත්‍රීක්කයේ සියලු මනාප ඡන්ද පහත පරිදි වේ. ------------------------ එක්සත් ජනතා නිදහස් සන්ධානය මහින්දානන්ද අලුත්ගමගේ 146,765 කෙහෙළිය රඹුක්වැල්ල 133,060 ඒස්.බි.දිසානායක 108,169 ලොහාන් රත්වත්තේ 81,812 එරික් වීරවර්ධන 54,195 දිලුම් අමුණුගම 45,909 ෆයිසර් මුස්තාෆා 44,648 සරත් අමුණුගම 44,478 එක්සත් ජාතික පක්ෂය අබ්දුල් කාදර් 54,937 රවුෆ් හකීම් 54,047 ලක්ෂ්මන් කිරිඇල්ල 53,690 එම්.එච්.එම්.හලීම් 46,240", "URL": "https://sinhala.adaderana.lk/news.php?nid=7913", "Category": null, "Parent URL": null}