{"Source": "Adaderana", "Timestamp": "October 14, 2016 08:30 am", "Headline": " පැහැරගත් සිසුන් 21ක් නිදහස්", "News Content": "නයිජීරියාවේ බොකෝහරාම් ත්‍රස්තවාදීන් විසින් පැහැරගෙන ගොස් සිටි පාසල් සිසුවියන්ගෙන් පිරිසක් නිදහස් කර තිබේ.එරට ජනාධිපති ප්‍රකාශකයෙකු ඒ පිළිබඳ තහවුරු කර ඇති බව විදෙස් වාර්තා සඳහන් කළේය.2014 වසරේදී නයිජීරියාවේ චිබොක් හිදී පාසල් සිසුවියන් 270 දෙනෙකු බොකොහරාම් ත්‍රස්තවාදීන් විසින් පැහැරගෙන ගොස් තිබුණි.අන්තර් ජාතික රතුකුරුස සංවිධානයේ සහ ස්විස්ටර්ලන්ත රජයේ මැදිහත්වීමෙන් පැවැති සාකච්ඡාවකින් පසු අදාළ සිසුවියන් පිරිසෙන් 21 දෙනෙකු මුදා හැරීමට ත්‍රස්තවාදින් පියවර ගෙන තිබේ.", "URL": "https://sinhala.adaderana.lk/news.php?nid=65042", "Category": null, "Parent URL": null}