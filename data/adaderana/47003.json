{"Source": "Adaderana", "Timestamp": "October 27, 2014 02:31 pm", "Headline": "අනාරක්ෂිත ළිඳ දැරිය බිලිගනී", "News Content": "වලපනේ, නිල්දණ්ඩාහින්න, ඉදලකැටිය ප්‍රදේශයේ අනාරක්ෂිත ළිඳකට වැටී කුඩා දැරියක මියගොස් තිබේ. නිවස අසළ පිහිටි අනාරක්ෂිත ළිඳට වැටීමෙන් ඊයේ රාත්‍රියේ අදාළ දැරිය මියගොස් ඇති බව පොලිසිය පැවසුවේය. මියගොස් ඇත්තේ 11 හැවිරිදි දැරියකි . වලපනේ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47003", "Category": null, "Parent URL": null}