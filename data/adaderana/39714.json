{"Source": "Adaderana", "Timestamp": "December 19, 2013 04:59 pm", "Headline": "බිරිඳ දෙවියන්ට බාරයක් වෙන්න ගිය අතරේ කපු මහතා මරාදමලා", "News Content": "ඡායා රූ- සංජීව රත්නායක(ගල්ගමුව). ගල්ගමුව - සියඹලන්ගමුව යාය 05 අක්කර 50 ප‍්‍රදේශයේ තම නිවස තුළදීම තියුණු ආයුධයකින් ජනනේද්‍රිය කපා 42 හැවිරිදි දෙදරු පියකු මරා දමා ඇතැයි ගල්ගමුව පොලීසිය පවසයි. අද (19) උදෑසන මෙසේ මරා දමා ඇත්තේ 42 වියැති දෙරු පියෙකු වූ ඩබි. ඒ අජිත් ප‍්‍රියන්ත නැමැති කපු මහතෙකු බව ගල්ගමුව පොලීසියේ අපරාධ අංශයේ ස්ථානාධිපති සරත් ප්‍රේමචන්ද්‍ර මහතා කියා සිටියි. තම නිවසෙහි ප‍්‍රධාන දොරටුව අසල ස්වකීය ස්වාමි පුරුෂයා මරා දමා සිටින අතර ඔහුගේ බිරිඳ වන ඉන්ද්‍රා කාන්ති 38 ඇය මෙසේ හඬා වැළපුණාය. “මම එහා ගෙදර සෝමා අක්කා එක්ක නුගේ ළඟට ගියා භාරයක් වෙන්න කියලා 10.00 ට විතර. ගෙදර ඇවිත් බලද්දි පුතා කෑ ගහලා කීවා තාත්තව කපලා මරලා දාලා කියලා. අනේ මම හීනකින්වත් හිතුවෙ නෑ අපේ මහත්තයාට හතුරෝ ඉන්නවා කියලා. ඇයි අප්පා මෙහෙම දෙයක් මට කෙරුවේ“ යැයි තම දරුවා වන 8 හැවිරිදි මලින්ද කවිදු තුරුළු කරගනිමින් ඇය හඬා වැළපෙයි. සිදුවීම සමිබන්ධයෙන් ගල්ගමුව පොලිස් ස්ථානයේ අපරාධ අංශයේ ස්ථානාධිපති පොලිස් පරීක්‍ෂක සරත් ප්‍රේමචන්ද්‍ර,පො.සැ 16844 ටිකිරිබංඩාර, පො.සැ 23681 ජයවීර,පො.සැ 29457 සේනාරත්න, පො.කො 33557 රෝහිත ඒකනායක යන නිලධාරීහු පරීක්‍ෂණ පවත්වති.", "URL": "https://sinhala.adaderana.lk/news.php?nid=39714", "Category": null, "Parent URL": null}