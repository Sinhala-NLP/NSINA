{"Source": "Adaderana", "Timestamp": "August 1, 2016 10:12 am", "Headline": " ජාතික මව්කිරි දීමේ සතිය අදින් ඇරඹෙයි", "News Content": "අද සිට ලබන 7 වැනිදා දක්වා ක්‍රියාත්මක මෙවර මව්කිරි දීමේ සතියේ තේමාව වී ඇත්තේ \"මව්කිරෙන් සපිරි - ජාතියක අසිරි\" යන්නයි.රටවල් 121 ක් යොදාගනිමින් මේ වසරේ සිදුකළ සමීක්ෂණයට අනුව මව්කිරි ලබාදීමේ වැඩිම ප්‍රතිශතය සහිත රට ලෙස ශ්‍රී ලංකාව නම් කර තිබීම විශේෂත්වයකි.2012 වසරේදී රටවල් 51ක් යොදාගනිමින් සිදුකළ සමීක්ෂණයේ දී ද ශ්‍රී ලංකාවට ප්‍රමුඛස්ථානය හිමිවුණි.දරුවෙකුට මුල් මාස 06 තුළ මව්කිරි ලබාදීම අනිවාර්යයෙන් සිදුකළ යුතු අතර බෝ නොවන රෝග ඇතිවීම අවම කිරීමට ද මව්කිරි ඉතා වැදගත් වන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පවසයි.එමෙන්ම දරුවෙකු ඉපදී පළමු පැය තුළ මව්කිරි දීමේ ප්‍රතිශතය සියයට 92ක් වන අතර එය සියයට 95 දක්වා වැඩි කළ යුතු බව ද සෞඛ්‍ය සේවා අධ්‍යක්ෂ ජනරාල් පෙන්වා දෙයි.", "URL": "https://sinhala.adaderana.lk/news.php?nid=62633", "Category": null, "Parent URL": null}