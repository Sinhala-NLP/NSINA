{"Source": "Adaderana", "Timestamp": "February 6, 2014 06:39 pm", "Headline": "මාධ්‍ය මගින් එල්ල වූ විවේචන ගැනත් සැලකිලිමත් වුණා ", "News Content": "බස්නාහිර සහ දකුණු පළාත් සභා මැතිවරණයට නාම යෝජනා සකස් කිරිමේ දී මාධ්‍ය මගින් එල්ල වු විවේචන පිළිබඳ සැලකිලිමත් වු බව මෛත්‍රිපාල සිරිසේන අමාත්‍යවරයා පවසයි. ඔහු පවසන්නේ අදාළ පළාත් සභා මැතිවරණයට ඉදිරිපත් වීම සඳහා විශාල පිරිසක් සම්මුඛ පරීක්ෂණ සඳහා ඉදිරිපත්ව සිටි බවයි. සම්මුඛ පරීක්ෂණ වලට ඉදිරිපත්වු පුද්ගලයින් පිළිබඳ විවිධ පාර්ශව මගින් විවේචන එල්ල වු බව හෙතෙම කියා සිටියි. මේ නිසා මැතිවරණය සඳහා වෛද්‍යවරු නීතිඥයින් වැනි සෑම පාර්ශවයක්ම නියෝජනය වන පිරිස් එක්සත් ජනතා නිදහස් සන්ධාන අපේක්ෂක ලැයිස්තුවට ඇතුළත් කළ බව ‍ මෛත්‍රිපාල සිරිසේන අමාත්‍යවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40930", "Category": null, "Parent URL": null}