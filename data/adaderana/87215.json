{"Source": "Adaderana", "Timestamp": "April 10, 2018 08:53 am", "Headline": "දඩ මස් කිලෝ 03ක් -  ගිනි අවියක් එක්ක 1ක් කොටු", "News Content": "බලපත්‍ර රහිත බෝර 12 ගිනි අවියක් සහ දඩ මස් කිලෝ ග්‍රෑම් 03 ක් සමඟ සැකකරුවෙකුව අත්අඩංගුවට ගෙන ඇති බව පල්ලම පොලීසිය පවසයි. ඊයේ(09) රාත්‍රීයේ ආඩිගම - මදවක්කුලම ප්‍රදේශයේ නිවසක තිබී ගිනි අවිය සහ දඩ මස් තොගය පොලීසිය විසින් සොයා ගෙන තිබේ. පොලීසියට ලද තොරතුක් මත සිදු කරන ලද වැටලීමකදී අත්අඩංගුවට ගැනීම සිදු කර ඇත. සැකකරු සතුව තිබී පොලිස් බාරයට ගෙන ඇති ගිනි අවිය යොදා ගෙන දඩයම් කරන්නට ඇති බවට විශ්වාස කරන බව වැටලීම කළ නිලධාරීන් වැඩිදුරටත් සඳහන් කරයි. සැකකරු සහ ගිනි අවිය සහ දඩ මස් තොගය ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. පල්ලම පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=87215", "Category": null, "Parent URL": null}