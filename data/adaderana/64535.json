{"Source": "Adaderana", "Timestamp": "September 29, 2016 12:25 pm", "Headline": " ඇහැලියගොඩ දිසා රෝහල තාවකාලික වැසෙයි", "News Content": "ජල ගැටළුවක් හේතුවෙන් ඇහැලියගොඩ දිසා රෝහල තාවකාලික වසා දැමීමට පියවර ගෙන තිබේ.මේ හේතුවෙන් රෝහලේ නේවාසිකව ප්‍රතිකාර ලැබූ රෝගීන් වෙනත් රෝහල්වලට මාරු කර යැවීමට බලධාරීන් කටයුතු කර ඇති බව සඳහන්ය.ඉදිකිරීම් කටයුත්තක් අතරතුර රෝහලට ජලය සැපයෙන නල මාර්ගයට හානි සිදුව තිබේ.මේ හේතුවෙන් දින කිහිපයක සිට රෝහල් කටයුතු සඳහා ජලය ලබාගැනීම ගැටළුවක් බවට පත්ව ඇති බව රෝහල් බලධාරීන් පවසයි.රෝහල් අධ්‍යක්ෂ වෛද්‍ය ශාන්ත අබේවික්‍රම මහතා පවසන්නේ රෝහල යථා තත්ත්වයට පත් කිරීම සඳහා කඩිනමින් පියවර ගන්නා බවයි.", "URL": "https://sinhala.adaderana.lk/news.php?nid=64535", "Category": null, "Parent URL": null}