{"Source": "Adaderana", "Timestamp": "September 9, 2015 08:24 am", "Headline": " රත්‍රං තොගයක් ගුද මාර්ගයෙන් හමුවෙයි", "News Content": "නීති විරෝධී ලෙස රත්‍රං තොගයක් මෙරටට රැගෙන ආ පුද්ගලයෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණී මහතා කියා සිටියේ ග්‍රෑම් 925ක බරකින් යුත් රත්‍රං කැබලි තොගයක් අදාළ පුද්ගලයා විසින් රහසිගතව මෙරටට රැගෙනවිත් ඇති බවයි.එම රත්‍රං තොගයේ වටිනාකම හතළිස් හයලක්ෂ විසිපන්දහස් 350ක් බවට ගණන් බලා තිබේ.අදාළ පුද්ගලයා බැංකොක් සිට යූ.එල් 403 දරණ ගුවන්යානයෙන් මෙරටට පැමිණ ඇති බව සඳහන්ය.අත්අඩංගුවට ගෙන ඇත්තේ කොළඹ ප්‍රදේශයේ පදිංචි 59 හැවිරිදි පුද්ගලයෙකි.ඔහු අදාළ රත්‍රං තොගය, \"ගුද මාර්ගයේ\" සඟවාගෙන මෙරටට පැමිණ ඇති බව ලෙස්ලි ගාමිණී මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53755", "Category": null, "Parent URL": null}