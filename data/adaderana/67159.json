{"Source": "Adaderana", "Timestamp": "December 19, 2016 09:31 am", "Headline": "හොර පාරෙන් ලංකාවට පන්නන්න හැදූ ඖෂධ තොගයක් දැලේ", "News Content": "වේදනා නාශක,ගබ්සා පෙති ඇතුළු නීති විරෝධී ලෙස මෙරටට ආනයනය කිරීමට සූදානම් කර තිබූ ඖෂධ පෙති තොගයක් සමග පුද්ගලයෙකු ඉන්දියාවේදී අත්අඩංගුවට ගෙන තිබේ.රාමනාදපුරම් නගර පොලීසිය විසින් මෙම සැකකරු අත්අඩංගුවට ගෙන ඇත්තේ අදාළ ඖෂධීය පෙති තොගය චෙන්නායි සිට බස් රථයකින් ප්‍රවාහනය කරමින් තිබියදී බැව් ඉන්දීය පුවත් සේවා අනාවරණය කරයි.පොලිස් අධිකාරී එන්.මනිවනන් වෙත ලැබුණු තොරතුරකට අනුව සහකාර පොලිස් අධිකාරී එස්.සර්වේස් රාජ් ඇතුළු පොලිස් කණ්ඩායමක් විසින් සිදුකළ හදිසි සෝදිසියකදී වී.රාජේන්ද්‍රන් නමැති 35 හැවිරිදි සැකකරු අත්අඩංගුවට ගෙන ඇති අතර අදාළ ඖෂධ තොගය පොලිස් බාරයට ගෙන තිබේ.ඖෂධීය පෙති 123,000 ක් පමණ පාර්සල් 150ක් ලෙස අසුරා තිබුණු බවත්,සැකකරු‍ගෙන් සිදුකරන ලද මූලික ප්‍රශ්න කිරීම්වලදී අනාවරණය වී ඇත්තේ එම ඖෂධ තොගය රාමේෂ්වරම්හි පදිංචි ශ්‍රී ලාංකික ද්‍රවිඩ ජාතිකයින් කිහිපදෙනෙකු හරහා ශ්‍රී ලංකාවට එවීමට සූදානම් කර තිබුණු බවත් යයි සඳහන්ය.", "URL": "https://sinhala.adaderana.lk/news.php?nid=67159", "Category": null, "Parent URL": null}