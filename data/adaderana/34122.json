{"Source": "Adaderana", "Timestamp": "May 15, 2013 10:58 pm", "Headline": "  මානව හිමිකම් කියන ලේබලයෙන් රට වනසන්න හදනවා", "News Content": "රටක් දියුණුව කරා යන ගමනේ දී පසුකල යුතු බාධක බොහොමයක් ඇති බවත්, මානව හිමිකම් නැමැති ලේබලය භාවිතා කරමින් අප රටේ අස්ථාවර කිරීමට විවිධ කණ්ඩායම් හා ජාත්‍යන්තර බලවේග දරණ උත්සහය මේ රටට ආදරය කරන පුරවැසියන් ලෙස පරාජය කිරීම රට වෙනුවෙන් තම ජීවිතය කැප කළ අභීත රණ විරුවන්ට කරන උපහාරයක් බවත් නැගෙනහිර ආණ්ඩුකාර රියල් අද්මිරාල් මොහාන් විජේවික්‍රම මහතා පවසයි. අද (15) පෙරවරුවේ ත්‍රිකුණාමලයේ පේද්‍රික් බලකොටුවේ පිහිටි 221 බලසේනා මූලස්ථාන පරිශ්‍රෙය් දී පැවති නැගෙනහිර පළාත් රණවිරු උපහාර උත්සවය අමතමින් හෙතෙම මේ බව කියා සිටියේය. ජාතික රණවිරු සතියට සමගාමීව පැවති මෙම නැගෙනහිර පළාත් රණවිරු උත්සවය අභිමානවත් අන්දමින් පැවැත්විණි.", "URL": "https://sinhala.adaderana.lk/news.php?nid=34122", "Category": null, "Parent URL": null}