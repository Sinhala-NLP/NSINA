{"Source": "Adaderana", "Timestamp": "August 19, 2012 09:40 am", "Headline": "ශිෂ්‍යත්වයට පෙර ආහාර විෂවෙයි", "News Content": "ආහාර විෂවීමක් හේතුවෙන් මෙවර ශිෂ්‍යත්ව විභාගයට පෙනී සිටින සිසුන් 55 දෙනෙකු මාතලේ හඳුන්ගමුව රෝහලට ඇතුළත් කර තිබේ. මාතලේ විල්ගමුව අධ්‍යාපන කොට්ඨාශයේ හඳුන්ගමුව මහා විද්‍යාලයේ සිසුන් පිරිසක් මෙසේ රෝහල් ගත කර ඇත. එම විද්‍යාලයේ ඊයේ (18) පැවැති සම්මන්ත්‍රණයකට සහභාගී වී සිටි සිසුන්ට ලබාදුන් ආහාරයක් විෂවීමෙන් මෙලෙස රෝහල් ගත කර ඇත. කෙසේ වෙතත් ඔවුන්ගේ තත්ත්වය බරපතළ නොවන බවත් ප්‍රතිකාර කිරීමේ කටයුතු ආරම්භ කර ඇති බවත් එම රෝහලේ ප්‍රකාශකයෙකු පැවසුවේය.", "URL": "https://sinhala.adaderana.lk/news.php?nid=26702", "Category": null, "Parent URL": null}