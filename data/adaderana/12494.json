{"Source": "Adaderana", "Timestamp": "November 30, 2010 09:16 am", "Headline": "ජල විදුලි උත්පාදනය ශීඝ්‍රයෙන් ඉහළ යයි", "News Content": "ජල විදුලි උත්පාදනය ශීඝ්‍රයෙන් ඉහළ ගොස් ඇති බව ලංකා විදුලි බල මණ්ඩලය පවසයි. මෙරට විදුලි බල අවශ්‍යතාවයෙන් 50%ට වැඩි ප්‍රමාණයක් ‍මේ වන විට ජල විදුලියෙන් ලබා ගන්නා බව එහි සභාපති විද්‍යා අමරපාල මහතා ප්‍රකාශ කළේය. ලැබුණු වර්ෂාපතනය ඊට ප්‍රධානම හේතුවක් වූ බව ද ඒ පිළිබඳ අද දෙරණට අදහස් දැක් වූ ලංකා විදුලි බල මණ්ඩලයේ සභාපති විද්‍යා අමරපාල මහතා පෙන්වා දුන්නේය. එමෙන්ම ජනන සැලැස්මට අනුව උපරිම ජල විදුලි ධාරිතාවක් පද්ධතියට එක්කරන බවත්, ඒ අනුව අවම වශයෙන් පුද්ගලික අංශයෙන් විදුලිය ලබාගන්නා බවත් අමරපාල මහතා සඳහන් කළේය. මේ අනුව ලංකා විදුලි බල මණ්ඩලය ගෝලීය උණුසුම පාලනය කිරීමට විශාල දායකත්වයක් ලබා දී ඇති බව ද ඔහු කියා සිටියේය.", "URL": "https://sinhala.adaderana.lk/news.php?nid=12494", "Category": null, "Parent URL": null}