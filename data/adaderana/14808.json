{"Source": "Adaderana", "Timestamp": "March 13, 2011 09:58 am", "Headline": "අනතුරු දෙකක්-මරණ දෙකක්", "News Content": "වාද්දුව , මොරොන්තුඩුව මාර්ගයේ මොරොන්තුඩුව ප්‍රදේශයේ සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. යතුරු පැදියක පදිකයෙකු ගැටීමෙන් මෙම අනතුර සිදු වී ඇති බව මො‍රොන්තුඩුව පොලිසිය ප්‍රකාශ කළේය. අනතුරින් මිය ගොස් ඇත්තේ 72 හැවිරිදි මොරොන්තුඩුව ප්‍රදේශයේම පදිංචිකරුවෙකි. මේ අතර හලාවත , ආණමඩුව මාර්ගයේ දිගන්වැව ප්‍රදේශයේ දී ත්‍රි රෝද රථයක් සහ මෝටර් රථයක් ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. අනතුරින් මිය ගොස් ඇත්තේ ත්‍රී රෝද රථයේ රියදුරු වන අතර ඔහු දිගන්වැව ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=14808", "Category": null, "Parent URL": null}