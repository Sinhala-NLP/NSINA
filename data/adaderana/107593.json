{"Source": "Adaderana", "Timestamp": "April 8, 2019 06:55 am", "Headline": "එකම පවුලේ පුංචි මල් කැකුළු දෙදෙනෙක් දිය යට සැඟව යයි", "News Content": "අලව්ව පොලිස් වසමේ වලකුඹුර සංගිලි පාලම අසල මා ඔයේ ඥාතීන් සමඟ දියනාමින් සිටි කුඩා දැරියන් දෙදෙනෙකු දියේ ගිලී ජිවිතක්ෂයට පත්ව තිබේ. ඊයේ(07) සවස 5.30 පමණ මෙම අනතුර සිදුව ඇති බව පොලීසිය පවසයි. මෙලෙස මියගොස් ඇත්තේ 14 සහ 11 හැවිරිදි මැටිහේන, පොරමඩල, යටිගල්ඔළුව ප්‍රදේශයේ පදිංචි ඉනෝකා සචිනි සහ තිරෝෂා ජිමේෂිකා යන එකම පවුලේ සහෝදරියන් දෙදෙනෙකි. මිය ගිය දැරියන්ගේ මෘත ශරීර පොල්ගහවෙල රෝහලේ මෘත ශරීරාගාරයේ තැම්පත් කර ඇති බව වාර්තා වෙයි. සිද්ධිය සම්බන්ධයෙන් වැඩිදුර විමර්ශන අලව්ව පොලීසිය මඟින් සිදු කරයි.", "URL": "https://sinhala.adaderana.lk/news.php?nid=107593", "Category": null, "Parent URL": null}