{"Source": "Adaderana", "Timestamp": "June 11, 2019 07:34 pm", "Headline": "වැස්ස නිසා තරගය අත හැරෙයි-සිංහයින් ප්‍රසාද ලකුණු සටහනේ 5 වන තැනට", "News Content": "ලෝක කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශ අතර බ්‍රිස්ටල් හිදී අද පැවැත්වීමට නියමිතව තිබූ තරගය වර්ෂාව හේතුවෙන් අතහැර දැමීමට විනිසුරුවරුන් තීරණය කළ අතර කණ්ඩායම් දෙකටම එක් ප්‍රසාද ලකුණු බැගින් හිමි විය. ශ්‍රී ලංකා බංග්ලාදේශ තරගය අතහැර දැමීමත් සමඟ කණ්ඩායම් දෙකටම එක ප්‍රසාද ලකුණ බැගින් හිමි වූ අතර ඒ අනුව ප්‍රසාද ලකුණු 4 ක් සමඟින් ශ්‍රී ලංකා ප්‍රසාද ලකුණු සටහනේ 5 වන ස්ථානය දක්වා ඉදිරියට පැමිණියේය. මේ අතර ලෝක කුසලාන ක්‍රිකට් තරගාවලිය සඳහා සහභාගී වී සිටින ශ්‍රී ලංකා වේග පන්දු යවන ක්‍රීඩක ලසිත් මාලිංග පුද්ගලික හේතුවක් මත අද(11) බංග්ලාදේශයට එරෙහිව පැවැත්වීමට නියමිත තරගයෙන් පසු ශ්‍රී ලංකාවට පැමිණීමට නියමිත බව ශ්‍රී ලංකා ක්‍රිකට් කණ්ඩායමේ කළමනාකරු අසන්ත ද මෙල් මහතා සඳහන් කළේය. සිය නැන්දනියගේ අවමංගල්‍ය උත්සවයට සහභාගිවීම සඳහා මෙසේ ලසිත් මාලිංග යළි දිවයිනට පැමිණෙන බවත් අවමංගල්‍ය උත්සවයෙන් පසුව යළිත් මාලිංග ශ්‍රී ලංකා කණ්ඩායම සමඟ එක්ව ලබන 15 වෙනිදා ඔස්ට්‍රේලියාව සමඟ පැවැත්වෙන තරගයට සහභාගීවීමට නියමිත බවයි කණ්ඩායම් කළමනාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=111758", "Category": null, "Parent URL": null}