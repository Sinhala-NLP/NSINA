{"Source": "Adaderana", "Timestamp": "March 8, 2010 09:12 am", "Headline": "බොරලැස්ගමුවේ ගණිකා නිවසක් වටලයි", "News Content": "බොරලැස්ගමුව, රත්තණපිටිය ප්‍රදේශයේ පවත්වාගෙන ගිය ගණිකා නිවසක් වටලා කාන්තාවක් තිදෙනෙකු ඇතුළු සිව් දෙනෙකු අත්අඩංගුවට ගෙන තිබේ. නුගේගොඩ කොට්ඨාශ බුද්ධි අංශයේ ‍නිලධාරීන් මෙම වැටලීම සිදු කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් පුද්ගලයින් අතර ගණිකා වෘත්තියේ යෙදුනු කාන්තාවන් දෙදෙනෙකු සහ එම ස්ථානයේ කළමණාකාරවරිය ද වන බව සඳහන්ය. එම ස්ථානයේ සේවකයෙකු ලෙස කටයුතු කළ පුද්ගලයෙකු ද අත්අඩංගුවට ගෙන ඇති බව පොලිසිය ප්‍රකාශ කළේය. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7132", "Category": null, "Parent URL": null}