{"Source": "Adaderana", "Timestamp": "September 14, 2013 08:17 am", "Headline": "කප්පම් ගැනීමට අනුබල දුන් කාන්තාවක් අල්ලයි", "News Content": "දුරකථනයෙන් මරණ තර්ජනය කරමින් කප්පම් මුදල් ලබාගැනීමට අනුබල දුන් කාන්තාවක් කොළඹ අපරාධ කොට්ඨාසයේ පොලිස් නිලධාරීන් කණ්ඩායමක් විසින් අත්අඩංගුවට ගෙන තිබේ. මෙලෙස අත්අඩංගුඅවට ගෙන ඇත්තේ 22 හැවිරිදි අවිස්සාවේල්ල ප්‍රදේශයේ පදිංචි කාන්තාවක් බව පොලිසිය සඳහන් කළේය. සැකකාරිය අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 05ක ශරීර ඇප මත මුදාහැර ඇත. සිද්ධිය සම්බන්ධයෙන් කොළඹ අපරාධ කොට්ඨාසය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37391", "Category": null, "Parent URL": null}