{"Source": "Adaderana", "Timestamp": "October 30, 2015 05:01 pm", "Headline": "මගේ කාලයේදී  ජනතාව දූගී භාවයෙන් මුදා ගන්නවා", "News Content": "තම පාලන කාලය තුළ රටේ ජනතාව දුගී භාවයෙන් මුදා ගැනීමේ වගකීම ඉටුකරන බව ජනාධිපති මෛත්‍රීපාල සිරිසේන මහතා පවසයි.ඌරුබොක්ක, පස්ගොඩ ප්‍රදේශයේදී රන්බිම ඉඩම් හිමිකම් බලපත්‍ර ප්‍රදානය කිරීමේ උත්සවයකට අද එක්වෙමින් ජනාධිපතිවරයා මේ බව පැවසීය.මෙරට තුළ පවතින ප්‍රබලම අභියෝගය දිළිඳු භාවය වන අතර එය තුරන් කිරීමේදී ප්‍රමුඛ කාර්යක් වන්නේ ඉඩම් ගැටළුව විසඳීම බව ජනාධිපතිවරයා කීවේය.ඒ සඳහා නව ඉඩම් ප්‍රතිපත්තියක් හඳුන්වාදෙමින් ජනතාවගේ ඉඩම් අයිතිය තහවුරු කරන බවද හෙතෙම පැවසීය.වැඩිවන ජනගහණයත් සමග මතුවන ඉඩම් ගැටළුවට මෙන්ම දේශීය ආහාර නිෂ්පාදන ක්‍රියාවලියේදී මතුව ඇති අභියෝගවලට ද නව ඉඩම් ප්‍රතිපත්තිය මගින් විසඳුම් සොයා ගත හැකි බව ඔහු කීවේය.", "URL": "https://sinhala.adaderana.lk/news.php?nid=54778", "Category": null, "Parent URL": null}