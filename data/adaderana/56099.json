{"Source": "Adaderana", "Timestamp": "January 2, 2016 12:25 pm", "Headline": "අහාර විෂ වී 150ක් රෝහලේ ", "News Content": "බලංගොඩ, පිංනවල ප්‍රදේශයේ ඇඟලුම් කර්මාන්ත ශාලාවක ආහාර විෂවිමක් හේතුවෙන් එහි සේවකයින් පිරිසක් රෝහල් ගත කර තිබේ.බලංගොඩ රෝහල් අධ්‍යක්ෂ වෛද්‍ය එම්.පී දහනායක මහතා සඳහන් කළේ රෝගීන් 150 ට වැඩි පිරිසක් ආහාර විෂවිම හේතුවෙන් රෝහල් ගත කළ බවයි.අදාළ රෝගීන්ට වමනය, ක්ලාන්තය වැනි රෝග තත්ත්වයන් පෙන්නුම් කරන බව ද රෝහල් අධ්‍යක්ෂවරයා සඳහන් කර සිටියේය.කෙසේ වෙතත් රෝගීන්ගේ තත්ත්වය එතරම් බරපතළ නොවන බව රෝහල් අධ්‍යක්ෂ වරයා සඳහන් කළේය.ඊයේ පස්වරුවේ කර්මාන්ත ශාලාවේ පැවැති උත්සවයකින් අනතුරුව මොවුන් රෝගී වී ඇති බව වාර්තා වෙයි.", "URL": "https://sinhala.adaderana.lk/news.php?nid=56099", "Category": null, "Parent URL": null}