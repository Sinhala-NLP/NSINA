{"Source": "Adaderana", "Timestamp": "May 22, 2014 12:40 am", "Headline": " දුම්රිය රියදුරන්ගේ නිවාඩු අවලංගුයි", "News Content": "සියලු බලවේග කට්ටල දුම්රිය රියදුරන්ගේ නිවාඩු අවලංගු කළ බව දුම්රිය පාලක මැදිරිය පවසයි. දුම්රිය රියදුරන් පිරිසක් සේවයට වාර්තා නොකිරීම හේතුවෙන් අද(21) පස්වරුවේ කාර්යාල දුම්රිය ගමන්වාර 10ක් අවලංගු කිරීමට සිදුවී තිබුණි. මේ හේතුවෙන් මරදාන දුම්රිය විදුලි ධාවනාගාර රියදුරන්ගේ නිවාඩු අවලංගු කිරීමට දුම්රිය දෙපාර්තමේන්තුව තීරණය කර ඇත. ඔවුන් වහාම සේවයට වාර්තා කළයුතු බව දැනුම්දී ඇති අතර එලෙස රාජකාරියට නොපැමිණෙන යම් රියදුරෙක් සිටී නම් වෛද්‍ය වාර්තාවක් ද ඉදිරිපත් කළ යුතුව බවට එම දෙපාර්තමේන්තුව දැනුම් දී තිබේ. ධාවනාගාර රියදුරන් හදිසියේ වැඩ වර්ජනයක නිරතවීම නිසා බලවේග කට්ටල දුම්රිය කිහිපයක ධාවනය අවලංගු කිරීමට සිදුවිය.", "URL": "https://sinhala.adaderana.lk/news.php?nid=43375", "Category": null, "Parent URL": null}