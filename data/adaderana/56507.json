{"Source": "Adaderana", "Timestamp": "January 20, 2016 10:16 pm", "Headline": "ප්‍රීති පද්මන් සූරසේන අභියාචනාධිකරණයට", "News Content": "මහාධිකරණ විනිසුරු ප්‍රීති පද්මන් සූරසේන මහතා අභියාචනාධිකරණ විනිසුරුවරයෙකු ලෙස දිවුරුම් දී තිබේ.අද පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ ඒ මහතා දිවුරුම් දුන් බව ජනාධිපති මාධ්‍ය අංශය සඳහන් කළේය. ජනාධිපති නිල නිවසේ දී දිවුරුම්දීම සිදුව ඇත.ප්‍රීති පද්මන් සුරසේන මහතා අභියාචනාධිකරණ විනිසුරුවරයෙකු ලෙස පත්කිරීම සඳහා ජනාධිපති මෛත්‍රීපාල සිරිසේන මහතා නිර්දේශ කර තිබු අතර පසුගියදා ව්‍යවස්ථාදායක සභාව රැස්වු අවස්ථාවේ ඒ සඳහා අනුමැතිය ලබා දී තිබුණි.", "URL": "https://sinhala.adaderana.lk/news.php?nid=56507", "Category": null, "Parent URL": null}