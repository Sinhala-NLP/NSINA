{"Source": "Adaderana", "Timestamp": "December 19, 2016 11:32 am", "Headline": " උතුරේ හින්දු බැතිමතුන්ට ඉන්දියා යන්න අවස්ථාවක් ", "News Content": "‍දකුණු ඉන්දියාවේ පැවැත්වෙන හින්දු ආගමික උත්සවයකට සහභාගී වීම සඳහා උතුරේ හින්දු බැතිමතුන්ට රජය විසින් අවස්ථාව සලසා දී තිබේ. උතුරු පළාත් ආණ්ඩුකාර රෙජිනෝල්ඩ් කුරේ මහතාගේ මැදිහත්වීමෙන් එම බැතිමතුන්ට දකුණු ඉන්දියාව බලා නෞකාවකින් පිටත්ව යාමට අවශ්‍ය කටයුතු සලසා ඇති බව වාර්තා වේ.ජනවාරි මස 02 වැනිදා සිට 12 වැනිදා දක්වා අදාළ හින්දු ආගමික උත්සවය පැවැත්වෙන අතර උතුරු පළාතේ හින්දු බැතිමතුන් 2000ක පමණ පිරිසක් ඊට සහභාගී වීමට අපේක්ෂාවෙන් සිටින බව සඳහන්ය.උතුරු පළාත් ආණ්ඩුකාර රෙජිනෝල්ඩ් කුරේ මහතා විසින් ආරක්ෂක අමාත්‍යංශය සහ නාවික හමුදාව වෙත මේ සම්බන්ධයෙන් ඉල්ලීමක් කර ඇති අතර ඒ අනුව නෞකාවකින් ඔවුන්ට ගමන් කිරීම සඳහා අවසර හිමිවී ඇත.", "URL": "https://sinhala.adaderana.lk/news.php?nid=67166", "Category": null, "Parent URL": null}