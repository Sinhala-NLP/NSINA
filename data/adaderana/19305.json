{"Source": "Adaderana", "Timestamp": "October 12, 2011 09:40 am", "Headline": "ජීප් රියක ගැටී එක් අයෙක් මියයයි", "News Content": "බොරැල්ල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. ඊයේ(11) රාත්‍රී බොරැල්ල‍ කනත්ත හන්දිය අසල දී මෙම අනතුර සිදු වී ඇති බව සඳහන්ය. කනත්ත අසල පදික මාරුවේ දී ජීප් රථයක ගැටීමෙන් අදාළ පුද්ගලයා ජීවිතක්ෂයට පත්ව ඇති බව පොලිසිය පවසයි. මියගිය පුද්ගලයා මෙතෙක් හඳුනාගෙන නොමැති බව පොලිසිය සඳහන් කරයි. අනතුර සම්බන්ධයෙන් ජීප් රථයේ රියදුරු අත්අඩංගුවට ගෙන ඇති අතර ඔහු අද(12) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19305", "Category": null, "Parent URL": null}