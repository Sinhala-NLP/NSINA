{"Source": "Adaderana", "Timestamp": "February 27, 2014 10:42 am", "Headline": "සෞඛ්‍ය ක්ෂේත්‍රයට ගෝලීය අරමුදල් අහිමිවෙන ලකුණු ", "News Content": "ගෝලීය අරමුදලෙන් සෞඛ්‍ය ක්ෂේත්‍රයට ලැබෙන ආධාර අහිමිවීමේ අවදානමක් මතුව තිබේ. පසුගිය වසරේ ගෝලීය අරමුදලෙන් ලැබුණු මුදල් ව්‍යාපෘති සඳහා යොමු නොකිරිම ඊට හේතුව බව වාර්තා වෙයි. උතුරු නැගෙනහිර රෝහල් වල යටිතල පහසුකම් සංවර්ධනය සඳහා පසුගිය වසරේ රුපියල් මිලියන 200කට අධික මුදලක් සෞඛ්‍ය අමාත්‍යංශයට ලබා දී තිබුණි. සෞඛ්‍ය අමාත්‍යංශයේ අදාළ ව්‍යාපෘති බාර නිලධාරිවරයා විසින් එම මුදල් කිසිදු ව්‍යාපෘතියක් සඳහා යොමු කර නොමැති බව සඳහන් වෙයි. මේ හේතුවෙන් අදාළ මුදල් යළිත් ගෝලිය අරමුදල වෙත හරවා යැවීමට සිදුව තිබේ. මෙම තත්ත්වය මත ඉදිරියේ දි ශ්‍රි ලංකාවට ආධාර ලබාදීම නතර කිරිමට ගෝලිය අරමුදල තීරණය කර ඇති බව සෞඛ්‍ය අමාත්‍යංශය ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=41412", "Category": null, "Parent URL": null}