{"Source": "Adaderana", "Timestamp": "November 7, 2012 10:30 am", "Headline": "සිංහයින්ට ජය", "News Content": "නවසීලන්තය සමග ඊයේ (06) පැවති තුන්වන එක්දින තරඟය කඩුලු 7 න් ජය ගැනීමට ශ‍්‍රී ලංකා කණ්ඩායම සමත් විය. තරඟයේ කාසියේ වාසිය දිනා ගත් ශ‍්‍රී ලංකා කණ්ඩායම ප‍්‍රථමයෙන් පන්දුවට පහරදීමේ වාරය නවසීලන්ත කණ්ඩායමට ලබා දුන්නේය. තරඟය අතර වාරයේ ඇදහැළුණු වර්ෂාව හේතුවෙන් තරඟයේ එක් කණ්ඩායමකට පන්දු වාර 33 ට සීමා කෙරිණි. ඒ අනුව නවසීලන්ත කණ්ඩායම පන්දුවාර 33 අවසානයේ දී කඩුලු 6 ක් දැවී ලකුණු 188 ක් ලබා ගත්තේය. ඩක්වත් ලූවිස් න්‍යායට අනුව ශ‍්‍රී ලංකා කණ්ඩායමට පන්දුවාර 33 ක දී ලකුණු 197 ක ඉලක්කයක් හිමිවී තිබිණි. ඒ අනුව ශ‍්‍රී ලංකාව පන්දුවාර 31 පන්දු එක් පන්දුවක දී කඩුලු 3 ක් දැවී ලකුණු 200 ක් ලබා ගනිමින් තරඟයේ ජය වාර්තා කිරීමට සමත් විය. විශිෂ්ට පිතිහරඹයක නිරත වූ තිලකරත්න දිල්ෂාන් පන්දු 95 ක දී ලකුණු 102 ක් ලබා ගත්තේය.", "URL": "https://sinhala.adaderana.lk/news.php?nid=28983", "Category": null, "Parent URL": null}