{"Source": "Adaderana", "Timestamp": "August 8, 2016 04:00 pm", "Headline": "මත්ස්‍ය අපනයනයේ 6 වන තැන ලංකාවටයි", "News Content": "ශ්‍රී ලංකාව විසිතුරු මත්ස්‍ය අපනයනය කරන රටවල් අතර 06 වන ස්ථානයට පත්ව තිබේ.ඊට පෙර ශ්‍රි ලංකාව 11 වන ස්ථානයේ පසු වූ බව ධීවර අමාත්‍ය මහින්ද අමරවීර මහතා පෙන්වා දෙයි.පසුගිය වසරේ ශ්‍රී ලංකාව විසිතුරු මත්ස්‍ය අපනයනයෙන් රුපියල් මිලියන 2400ක පමණ මුලක් උපයා ඇති අතර ඉදිරි වසර දෙක තුළ මෙම මුදල දෙගුණයකින් ඉහළ නැංවීමට අපේක්ෂා කරන බව අමාත්‍යවරයා පවසයි.කොළඹ ප්‍රදර්ශන හා සම්මේලන මධ්‍යස්ථානයේ පැවැති විසිතුරු මසුන් සහ උපාංග ප්‍රදර්ශනයේ සම්මාන ප්‍රදානෝත්සවයට එක්වෙමින් මහින්ද අමරවීර මහතා මෙම කරුණු අනාවරණය කළේය.", "URL": "https://sinhala.adaderana.lk/news.php?nid=62888", "Category": null, "Parent URL": null}