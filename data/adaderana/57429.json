{"Source": "Adaderana", "Timestamp": "February 20, 2016 07:02 pm", "Headline": "  මාතලේට විශේෂ රථවාහන සැලැස්මක්", "News Content": "හෙට සහ අනිද්දා දිනවලදී මාතලේ නගරයේ මාර්ග කිහිපයක රථ වාහන ධාවන කටයුතු සීමා කිරිමට පියවර ගන්නා බව පොලිසිය පවසයි.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේ මාතලේ ශ්‍රී මුත්තුමාරි දේවස්ථානයේ වාර්ෂික තේරු උත්සවය හේතුවෙන් මාතලේ නගරය හරහා ගමන් ගන්නා රථ වාහන සීමා කරන බවයි.ඒ අනුව මහනුවර දෙස සිට දඹුල්ල දෙසට ධාවනය වන රථ වාහන බලකඩුව හන්දියෙන් කූඹියන්ගොඩ මර්ගයේ අධ්‍යාපන වටරවුමට පැමිණ දඹුල්ල දෙසට ගමන් කළ යුතු බව පොලිසිය පැවසීය.දඹුල්ල දෙස සිට මාතලේ දෙසට පැමිණෙන රථ වාහන තොටගමුව හන්දියෙන් වමට හැරි ඉඹුලදන්ඩ මාර්ගයේ කනන්ගමුව හන්දියෙන් දකුණට හරවා පරාවත්ත මාර්ගයේ කලුදෑවල පාලම අසලින් රත්තොට මාර්ගයට පිවිස වේරගම හන්දිය දක්වා ගමන් කර කිවුල මාර්ගයෙන් මාතලේ දෙසට ගමන් කළ යුතුය.", "URL": "https://sinhala.adaderana.lk/news.php?nid=57429", "Category": null, "Parent URL": null}