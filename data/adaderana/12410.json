{"Source": "Adaderana", "Timestamp": "November 26, 2010 10:38 am", "Headline": "ක්‍රිෂ්ණා ජනපති හමුවෙයි", "News Content": "දිවයිනට පැමිණ සිටින ඉන්දීය විදේශ අමාත්‍ය එස්. එම්. ක්‍රිෂ්ණා මහතා අද(26) පෙරවරුවේ ජනාධිපති මහින්ද රාජපක්ෂ මහතා හමුවිය. ජනාධිපති මන්දිරයේ දී මෙම හමුව සිදුවූ බව ජනාධිපති මාධ්‍ය අංශය පැවසුවේය මේ අතර එස්. එම්. ක්‍රිෂ්ණා මහතා මීට සුළු මොහොතකට පෙර විදේශ කටයුතු අමාත්‍ය මහාචාර්ය ජී.එල්. පීරිස් මහතා ද හමුවී තිබේ. එස්. එම්. ක්‍රිෂ්ණා මහතා ප්‍රමුඛ 20 දෙනෙකුගෙන් සමන්විත ඉන්දීය දූත කණ්ඩායමක් ඊයේ(25) පස්වරුවේ දිවයිනට පැමිණියහ.", "URL": "https://sinhala.adaderana.lk/news.php?nid=12410", "Category": null, "Parent URL": null}