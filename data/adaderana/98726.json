{"Source": "Adaderana", "Timestamp": "November 5, 2018 12:58 pm", "Headline": "නිදහස ලැබිම ප්‍රතික්ෂේප කළ රටක්", "News Content": "නිව් කැලිඩෝනියාව ප්‍රංශයේ පාලනයෙන් නිදහස ලැබීම ප්‍රතික්ෂේප කර තිබේ. ප්‍රංශයේ පාලනයෙන් නිදහස ලබා ස්වාධීන රාජ්‍යයක් බවට පත් වනවාද නැද්ද යන්න පිළිබඳ ඊයේ (04) පැවැති ජනමත විචාරණයේ බහුතරයකගේ කැමැත්ත වී ඇත්තේ තවදුරටත් නිව් කැලිඩෝනියාව ප්‍රංශයේ පාලනය යටතේ පැවතිය යුතු බවයි. ස්වාධීන රාජ්‍යයක් ලෙස ක්‍රියාත්මක විය යුතු බවට සියයට 43.6ක පිරිසක් ද ඊට එරෙහිව සියයට 56.4ක පිරිසක් ද ඡන්දය ප්‍රකාශ කර තිබේ. මේ සම්බන්ධයෙන් අදහස් දක්වන ප්‍රංශ ජනාධිපති එමානුවල් මැක්රෝනි ප්‍රකාශ කර ඇත්තේ මෙම ප්‍රතිඵලය මගින් ප්‍රකාශ වන්නේ ජන රජයේ විශ්වසනීයත්වය පෙන්නුම් කරන බවයි.", "URL": "https://sinhala.adaderana.lk/news.php?nid=98726", "Category": null, "Parent URL": null}