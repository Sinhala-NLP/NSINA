{"Source": "Adaderana", "Timestamp": "March 3, 2018 04:35 pm", "Headline": "අගමැති රුහුණු මහා කතරගම දේවාලයට යයි", "News Content": "අග්‍රාමාත්‍ය රනිල් වික්‍රමසිංහ මහතා විශේෂ ආගමික වතාවත්වලට සහභාගීවිම සඳහා ඓතිහාසික රුහුණු කතරගම දේවාල පුදබිමට පැමිණ තිබේ. ප්‍රථමයෙන් කිරිවෙහෙර වෙත පැමිණි අග්‍රාමාත්‍යවරයා එහි බුද්ධ පූජාමය පිංකමකට සහභාගී වූ බව අද දෙරණ වාර්තාකරු සඳහන් කළේය. අනතුරුව අෂ්ඨපල බෝධිය වෙත පැමිණි අග්‍රාමාත්‍ය රනිල් වික්‍රමසිංහ මහතා එම ස්ථානයේ සිදු කරනු ලැබූ ආගමික වතාවත්වලට ද සහභාගී වී තිබේ. ඝණ දේවි කෝවිල හා කතරගම මහ දේවාලය වෙත පැමිණ කතරගම දෙවියන්ට පූජාවක් ද පවත්වා ඇති බව සඳහන්ය. එම අවස්ථාවට රුහුණු කතරගම මහා දේවලයේ බස්නායක නිළමේවරයා ඇතුළු පිරිසක් සහභාගී වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=85124", "Category": null, "Parent URL": null}