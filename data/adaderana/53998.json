{"Source": "Adaderana", "Timestamp": "September 22, 2015 09:04 am", "Headline": "25 වැනි සිකුරාදා මුස්ලිම් පාසල්වලට නිවාඩු", "News Content": "සැප්තැම්බර් මස 25 වන සිකුරාදා දිනයේ මුස්ලිම් පාසල් සඳහා නිවාඩු ලබාදීමට අධ්‍යාපන අමාත්‍යාංශය තීරණය කර තිබේ.සිකුරාදා දිනය හජ් උත්සව දිනයට පසු දිනය බැවින් මෙම නිවාඩුව ලබාදෙන බව අධ්‍යාපන අමාත්‍යාංශය සඳහන් කළේය. තැපැල් සේවා හා මුස්ලිම් ආගමික කටයුතු අමාත්‍යවරයා විසින් අධ්‍යාපන අමාත්‍යවරයාගෙන් සිදුකළ ඉල්ලීමකට අනුව මෙම නිවාඩුව ලබාදී ඇත.අදාළ දිනය සඳහා ඔක්තෝබර් මස 03 වන සෙනසුරාදා එම පාසල් පැවැත්විය යුතු බව අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=53998", "Category": null, "Parent URL": null}