{"Source": "Adaderana", "Timestamp": "December 2, 2017 08:25 am", "Headline": " ජනපතිගේ හිටපු ආරක්ෂක උපදේශක වරද පිළිගනී-ධූරයෙන් ඉල්ලා අස් වෙන්න සූදානම්", "News Content": "එෆ්.බී.අයි ආයතනයට අසත්‍ය තොරතුරු පැවසීමේ චෝදනා ලැබ සිටි ජනපතිගේ හිටපු ආරක්ෂක උපදේශක අදාළ චෝදනා සඳහා වරද පිළිගෙන ධූරයෙන් ඉල්ලා අස්වීමට නියමිත බව වාර්තාවෙයි. අමෙරිකානු එෆ්.බී.අයි ආයතනයට අසත්‍ය තොරතුරු පැවසීමේ චෝදනා ලැබ සිටි ඩොනල්ඩ් ට්‍රම්ප්ගේ හිටපු ආරක්ෂක උපදේෂක මයිකල් ෆ්ලින් අදාළ චෝදනා සඳහා වරද පිළිගෙන තිබේ. ඊයේ(01) දිනයේ පැවති නඩු විභාගයකදී අධිකරණය හමුවේ මයිකල් ෆ්ලින් තම වරද පිළිගෙන ඇති අතර ඒ අනුව ඔහු සිය ධූරයෙන් ඉල්ලා අස්වීමට නියමිත බව විදෙස් මාධ්‍ය සඳහන් කළේය. 2016 අමෙරිකානු ජනාධිපතිවරණයේදී රුසියාවේ මැදිහත්වීම සම්බන්ධයෙන් සිදුකරන පරීක්ෂණවලදී මෙලෙස මයිකල් ෆ්ලින් පිළිබඳව අනාවරණය වී ඇති බව සඳහන්ය. ට්‍රම්ප් ජනාධිපතිධූරයට පත්වීමට පෙර අමෙරිකාවේ රුසියානු තානාපතිවරයා සමඟ පැවති සාකච්ඡා පිළිබඳව එෆ්.බී.අයි ආයතනයට අසත්යත තොරතුරු පැවසීම සම්බන්ධයෙන් මයිකල් ෆ්ලින් හට චෝදනා එල්ල වී තිබුණි. පසුගිය ඔක්තෝබර් මාසයේදී ද එෆ්.බී.අයි ආයතනයට අසත්ය් තොරතුරු පැවසීම සම්බන්ධයෙන් වරද පිළිගත් අමෙරිකානු ජනාධිපති ඩොනල්ඩ් ට්‍රම්ගේ මැතිවරණ ප්‍රචාරණ කළමනාකරු පෝල් මැනෆෝට් සිය ධූරයෙන් ඉල්ලා අස් වුණි.", "URL": "https://sinhala.adaderana.lk/news.php?nid=80877", "Category": null, "Parent URL": null}