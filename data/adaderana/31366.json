{"Source": "Adaderana", "Timestamp": "February 5, 2013 01:25 pm", "Headline": "තෙවන අදියර 12 වනදා සිට", "News Content": "නායකත්ව පුහුණුවේ තෙවන අදියර මෙම මස 12 වන දින ආරම්භ වන බව උසස් අධ්‍යාපන අමාත්‍යාංශය පවසයි. උසස් අධ්‍යාපන අමාත්‍යාංශය, ආරක්ෂක අමාත්‍යාංශය සහ විශ්ව විද්‍යාල ප්‍රතිපාදන කොමිෂන් සභාව ඒකාබද්ධව මෙම වැඩසටහන ක්‍රියාවට නංවනු ලබයි. පෙබරවාරි 28 වන දින දක්වා පැවැත්වෙන නායකත්ව පුහුණුවේ තුන්වන අදියර සඳහා සිසුන් 7038 දෙනෙකු තෝරාගෙන ඇති අතර දිවයින පුරා පුහුණු කඳවුරු විසි දෙකක දී මෙම වැඩසටහන පැවැත්වීමට නියමිතය. ඒ අනුව තෝරාගත් සිසුන්ගේ නම් WWW.leadership.mohe.gov.lk. යන බෙව් අඩවියෙන් ලබාගත හැකි බව උසස් අධ්‍යාපන අමාත්‍යාංශය සඳහන් කළේය. 0 මෙතෙක් නායකත්ව පුහුණු වැඩසටහන් සඳහා සහභාගී නොවු සිසුන් සඳහා සිව් වන අදියරක් ක්‍රියාත්මක කිරීමට ද උසස් අධ්‍යාපන අමාත්‍යාංශය තීරණය කර තිබේ.", "URL": "https://sinhala.adaderana.lk/news.php?nid=31366", "Category": null, "Parent URL": null}