{"Source": "Adaderana", "Timestamp": "August 26, 2010 04:56 pm", "Headline": "ආණ්ඩුව වැඩ කරන්නේ තක්කඩි විදිහටයි", "News Content": "ආණ්ඩුව විසින් ආණ්ඩු ක්‍රම ව්‍යවස්ථා සංශෝධනය සිදුකරන්නේ තක්කඩි ක්‍රමයකට බවට ජනතා විමුක්ති පෙරමුණු ප්‍රධාන ලේකම් ටිල්වින් සිල්වා මහතා පවසයි. එම තක්කඩි ක්‍රමයට විපක්ෂය ද සහය දක්වන බව ඔහු පෙන්වාදෙයි. මෙම ව්‍යවස්ථා සංශෝධනයේ කිසිදු හොරයක් නොමැති නම් මීළඟ පාර්ලිමේන්තු වාරයේදී එය ඉදිරිපත් කරන ලෙසට තමන් අභියෝග කරන බවද ඒ මහතා අවධාරණය කළේය. අද පැවති මාධ්‍ය හමුවකදී අදහස් දක්වමින් ටිල්වින් සිල්වා මේ බව සඳහන් කළේය. ජනමත විමසුමකින් තොරව ආණ්ඩුවේ තනි මතයට සිදුකරන ව්‍යවස්ථා සංශෝධනයකට විරුද්ධ බවද, එය වැරදි ක්‍රියා මාර්ගයක් බව ද ඔහු කියා සිටියේය. මෙම ව්‍යවස්ථා සංශෝධනයෙන් කිසිවෙකුට සෙතක් අත්නොවන බවත් ටිල්වින් සිල්වා මහතා පෙන්වා දුන්නේය.", "URL": "https://sinhala.adaderana.lk/news.php?nid=10458", "Category": null, "Parent URL": null}