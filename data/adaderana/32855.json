{"Source": "Adaderana", "Timestamp": "March 30, 2013 01:45 pm", "Headline": "ටී.එන්.ඒ. මන්ත්‍රීවරුන්ට ප්‍රහාරයක් -13ට තුවාලයි", "News Content": "කිලිනොච්චියේ පිහිටි දේශපාලන පක්ෂ කාර්යාලයකදී තම මන්ත්‍රීවරුන් පිරිසකට අද (30) පෙරවරුවේ ප්‍රහාරයක් එල්ල වූ බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී සුරේෂ් ප්‍රේමචන්ද්‍ර මහතා පවසයි. සිංහ ධජය අතැතිව පැමිණි පිරිසක් එම ප්‍රහාරය එල්ල කළ බව ඔහු කියයි. කිලිනොච්චියේ පිහිටි ශ්‍රීධරන් මන්ත්‍රීවරයා‍ෙග් දේශපාලන පක්ෂ කාර්යාලයේ අද පෙරවරුවේ පැවැති සාකච්ඡාවට එම්.ඒ. සුමන්තිරන්, මාවෙයි සේනාධිරාජා, සරවනභවන් හා තමාද ඇතුළු පිරිසක් සහභාගි වී සිටි බව ප්‍රේමචන්ද්‍ර මන්ත්‍රීවරයා පවසයි. මේ අතර මෙම ප්‍රහාරයෙන් තුවාල ලැබු 13 දෙනෙකු කිලිනොච්චි රෝහලේ ප්‍රතිකාර ලබන බව පාර්ලිමේන්තු මන්ත්‍රී සරවනභවන් මහතා පැවසීය. සුළු තුවාල ලැබූ තවත් කිහිප දෙනෙකු ප්‍රතිකාර ලබා පිටව ගොස් ඇතැයිද හෙතෙම කීවේය.", "URL": "https://sinhala.adaderana.lk/news.php?nid=32855", "Category": null, "Parent URL": null}