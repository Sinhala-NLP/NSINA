{"Source": "Adaderana", "Timestamp": "October 2, 2015 08:37 am", "Headline": "ජනපති අද යළි දිවයිනට", "News Content": "ජනාධිපති මෛත්‍රීපාල සිරිසේන මහතා අද දිවයිනට පැමිණිමට නියමිතව තිබේ.ජනාධිපතිවරයා පසුගිය 23 වනදා අමෙරිකාවේ නිව්යෝර්ක් නුවර බලා පිටත්ව ගියේය.එක්සත් ජාතින්ගේ සංවිධානයේ 70 වන මහා මණ්ඩල සැසිවාරයට සහභාගීවීම සඳහා ජනාධිපති මෛත්‍රීපාල සිරිසේන මහතා මෙම සංචාරයට සහභාගි වුණි.එහිදී ඔහු මහා මණ්ඩල සැසිවාරයට සමගාමිව පැවැති තිරසාර සංවර්ධන සමුළුව ඇමතීමද සිදු කළේය.ඊට අමතරව එක්සත් ජාතීන්ගේ මහලේකම් බෑංකී මුන් සහ තවත් රාජ්‍ය නායකයින් පිරිසක් හමුවී ද්විපාර්ශික සාකච්ඡා පවත්වන ලදී.", "URL": "https://sinhala.adaderana.lk/news.php?nid=54211", "Category": null, "Parent URL": null}