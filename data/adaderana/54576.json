{"Source": "Adaderana", "Timestamp": "October 21, 2015 08:00 am", "Headline": "ජනාධිපති හෙට පක්ෂ නියෝජිතයින් හමුවෙයි", "News Content": "පක්ෂ නියෝජිතයින්ගේ හමුවක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වීමට නියමිතව තිබේ.ජනාධිපති ලේකම් කාර්යාලයේදී හෙට පස්වරුවේ මෙම හමුව පැවැත්වීමට නියමිතව ඇතැයි සඳහන්ය. ජිනීවා මානව හිමිකම් වාර්තාව සම්බන්ධයෙන් දේශපාලන පක්ෂ දැනුවත් කිරීම මෙහි අරමුණ බව කියැවෙයි.තම පක්ෂයටද මේ සඳහා ඇරයුමක් ලැබී ඇති බව ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත් මහතා පවසන අතර පාර්ලිමේන්තුව නියෝජනය කරන සෑම පක්ෂයකම නියෝජිතයින්ට ද මේ සඳහා ආරාධනා කර ඇති බව පිවිතුරු හෙළ උරුමය පක්ෂයේ උදය ගම්මන්පිල මන්ත්‍රීවරයා පවසයි.", "URL": "https://sinhala.adaderana.lk/news.php?nid=54576", "Category": null, "Parent URL": null}