{"Source": "Adaderana", "Timestamp": "November 2, 2017 07:46 am", "Headline": "ඔස්ට්‍රේලියානු අගමැති එන නිසා කොළඹ පාරවල් අද උදේ දෙසැරයක් වහයි", "News Content": "නිල සංචාරයක් සදහා ඔස්ට්‍රේලියානු අගමැති මැල්කම් ටර්න්බුල් මහතා අද(02) දිනයේ දිවයිනට පැමිණීමට නියමිතව ඇත.දෙරට අතර පවතින ද්වීපාර්ශවික සබදතා තවදුරටත් තහවුරු කරගැනීමේ අරමුණින් අගමැතිවරයා මෙම සංචාරයේ නිරත වන බව ඔස්ට්‍රේලියානු මහකොමසාරිස් කාර්යාලය සදහන් කළේය.ඔස්ට්‍රේලියානු අගමැති මැල්කම් ටර්න්බුල්ගේ මෙම සංචාරයේ දී ජනාධිපති මෛත්‍රීපාල සිරිසේන සහ අගමැති රනිල් වක්‍රමසිංහ යන මහත්වරුන් සමග සාකච්ඡා පැවැත්වීමට ද නියමිතව ඇත.මේ අතර ඔස්ට්‍රේලියානු අගමැතිගේ පැමිණීම නිමිත්තෙන් අද උදෑසන 7.15 සිට 7.45 දක්වා කාලය තුළ කොළඹ නගරය ආශ්‍රිතව රථ වාහන ගමනාගමනය සීමා කිරීමක් සිදුකරන බව පොලිස් මූලස්ථානය පවසයි.කැලණි පාලම අසළ සිට බේස්ලයින් පාර බොරැල්ල ඩී.එස් හන්දිය දක්වා සහ එතැන් සිට හෝර්ටන් පෙදෙස, ආනන්ද කුමාරස්වාමි මාවත, ශාන්ත මයිකල් පාර, කොල්ලුපිටිය හන්දියේ සිට ගාලු මුවදොර දක්වා රථ වාහන ගමනාගමනය සීමා කිරීම සිදු කිරීමට නියමිතය.නැවත උදෑසන 9.15 සිට 9.45 දක්වා කාලය තුළ ද කොල්ලුපිටියේ සිට කැලණි පාලම දක්වා අදාල මාර්ග වල රථ හවාහන ගමනාගමනය සීමා කරන බවපොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=79421", "Category": null, "Parent URL": null}