{"Source": "Adaderana", "Timestamp": "February 3, 2011 10:28 am", "Headline": "සාධාරණ හා ප්‍රජාතන්ත්‍රවාදී ශ්‍රී ලංකාවක් -හිලරි", "News Content": "වසර ගණනක යුද්ධය අවසන් වූ ශ්‍රී ලංකාව තුළින් සාධාරණ හා ප්‍රජාතන්ත්‍රවාදී ශ්‍රී ලංකාවක් බලාපොරොත්තු වන බව 63 වන නිදහස් සමරු උළෙල සඳහා සුබ පැතුම් එක්කරමින් අමෙරිකානු රාජ්‍ය ලේකම් හිලරි ක්ලින්ටන් මහත්මිය පවසයි. ශ්‍රී ලංකාව හා අමෙරිකා එක්සත් ජනපදය අතර අනෙන්‍ය අපේක්ෂාවන් මත පදනම් වූ ඓතිහාසික ශක්තිමත් සම්බන්ධතාවයක් පවතින බව නිවේදනයක් නිකුත්කරමින් රාජ්‍ය ලේකම්වරිය සඳහන් කරයි. සියලුම පුරවැසියන්ට සාමකාමී, සමෘද්ධිමත්, සාධාරණ හා ප්‍රජාතාන්ත්‍රික අනාගතයක් ගොඩනැගීම සඳහා වන පශ්චාත් යුදකාලීන සමගි සන්ධානය සඳහා සහයෝගය ලබාදීම තුළින් දෙරට අතර වන සබඳතා තවදුරටත් ශක්තිමත් කිරීම සඳහා වන උත්සාහයන් ඉදිරියටත් පවත්වාගෙන යන බව ද ක්ලින්ටන් මහත්මිය පෙන්වාදෙයි.", "URL": "https://sinhala.adaderana.lk/news.php?nid=13947", "Category": null, "Parent URL": null}