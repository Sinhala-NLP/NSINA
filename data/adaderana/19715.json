{"Source": "Adaderana", "Timestamp": "November 1, 2011 11:23 am", "Headline": "නීති විරෝධීව රඳවා තැබූ ලක්ෂ 3 ට වැඩි පොකිරිස්සන් හමුවෙයි", "News Content": "නීති විරෝධී ලෙස අල්ලා කූඩු කර තිබු පොකිරිස්සන් තොගයක් සොයා ගැනීමට ධීවර හා ජලජ සම්පත් දෙපාර්තමේන්තුවේ තංගල්ල දිස්ත්‍රික් වැටලීම් නිලධාරීන් සමත්ව තිබේ. සොයා ගන්නා ලද පොකිරිස්සන් අතර බිත්තර සහිත පොකිරිස්සන් මෙන්ම කුඩා පොකිරිස්සන් ද සිටින බව එම නිලධාරීන් පවසයි. 1996 අංක ‍02 දරණ ධීවර හා ජලජ සම්පත් පනත යටතේ තහනම් කර තිබෙන කාලසීමාවන් වල පොකිරිස්සන් අල්ලා මෙලෙස කූඩු කර තැබීමට ඇතැමුන් ක්‍රියා කරන බවට ලද තොරතුරකට අනූව ජලජ සම්පත් දෙපාර්තමේන්තුවේ නිලධාරීන් මෙම වැටලීම සිදුකර තිබේ. සිද්ධිය සම්බන්ධයෙන් සැකකරුවන් අත්අඩංගුවට ගෙන නොමැති අත‍ර සොයා ගත් පොකිරිස්සන් තොගයේ වටිනාකම රුපියල් ලක්ෂ තුන ඉක්මවන බව ධීවර නිලධාරීන් වැඩිදුරටත් පවසයි.", "URL": "https://sinhala.adaderana.lk/news.php?nid=19715", "Category": null, "Parent URL": null}