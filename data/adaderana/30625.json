{"Source": "Adaderana", "Timestamp": "January 9, 2013 09:56 pm", "Headline": "තීන්දුව වැරදි බවට උගතුන් කියන්නේ නෑ", "News Content": "දෝෂාභියෝගය පිළිබඳ ශ්‍රේෂ්ඨාධිකරණය දුන් තීන්දුව වැරදි බවට පාර්ලිමේන්තුවේ සිටින උගත් කිසිවෙකුත් ප්‍රකාශ නොකරන බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා සඳහන් කරයි. මෙරට මූලික නීතිමය තත්ත්වය පිළිබඳ අර්ධ නිරූපණය ලබාදිය හැක්කේ ශ්‍රේෂ්ඨාධිකරණය බව හෙතෙම සඳහන් කළේය. මෙම තීන්දුව තුළින් රට අරාජිත නොවන බව මන්ත්‍රීවරයා පෙන්වාදෙයි. අගවිනිසුරුවරිය පිළිබඳ පරීක්ෂණයක් පැවැත්වීම අත්‍යවශ්‍යනම් ශ්‍රේෂ්ඨාධිකරණ තීන්දුව පරිදි නීතියක් ගෙන ආ යුතු බව එක්සත් ජාතික පක්ෂයේ මතය බව හෙතෙම පවසයි. එලෙස නීතියක් ගෙන ආ හොත් එය සම්මත වනු ඇති බවත් එහිදී පවත්නා නීතිමය රාමුව තුළ ක්‍රියාත්මක වී අගවිනිසුරුවරිය ඉවත් කළ හැකිද නැද්ද යන්න පිළිබඳ සොයා බලා කටයුතු කිරීම යුතු බව දයාසිරි ජයසේකර මහතා පැවසීය. ඇඟේ හයියෙන් විනිෂ්චයකරුවන් ඉවත් කළ නොහැකි බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30625", "Category": null, "Parent URL": null}