{"Source": "Adaderana", "Timestamp": "August 27, 2013 08:16 am", "Headline": "ලක්ෂ 30ක රත්‍රං සමඟ අයෙක් රේගුවේදී මාට්ටු ", "News Content": "රුපියල් ලක්ෂ 30කට අධික වටිනාකමකින් යුත් රත්‍රං තොගයක් සමඟ පුද්ගලයෙකු කටුනායක ගුවන්තොටුපළේ දී අත්අඩංගුවට ගෙන තිබේ. රේගු ප්‍රකාශක ලෙස්ලි ගාමිණි මහතා සඳහන් කළේ ඊයේ(26) රාත්‍රී 11.45ට පමණ ඉන්දියාවේ මුම්බායි බලා පිටත්ව යාමට පැමිණි පුද්ගලයෙකු මෙලෙස අත්අඩංගුවට ගෙන ඇති බවයි. ගුවන් තොටුපල රේගු නිලධාරීන් විසින් සිදුකළ පරික්ෂාවකදී සැකකරු විසින් සූක්ෂම ලෙස සිය ගුද මාර්ගයේ සඟවාගෙන තිබු ග්‍රෑම් 600ක පමණ බරින් යුත් රත්‍රං කැබලි තොගයක් සොයාගෙන තිබේ. සැකකරු 50 හැවිරිදි මීගමුව ප්‍රදේශයේ පදිංචි ව්‍යාපාරිකයෙකු බව ලෙස්ලි ගාමිණි මහතා සඳහන් කරයි. සිද්ධිය සම්බන්ධයෙන් ගුවන්තොටුපල රේගුව වැඩිදුර විමර්ශන සිදුකරනවා.", "URL": "https://sinhala.adaderana.lk/news.php?nid=36922", "Category": null, "Parent URL": null}