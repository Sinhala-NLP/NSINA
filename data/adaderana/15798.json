{"Source": "Adaderana", "Timestamp": "April 30, 2011 03:52 pm", "Headline": "පුරාවස්තු යැයි කියූ රන් ඔටුන්නක් හා අඹ ගෙඩියක් සමග එක් අයෙක් අල්ලයි", "News Content": "පුරාවස්තු බවට පවසමින් අලෙවි කිරීම සඳහා ගෙන ආ රනින් කළ බවට සැකකෙරෙන ඔටුන්නක් සහ අඹ ගෙඩියක් ඉඟිනියාගල ප්‍රදේශයෙන් සොයාගෙන තිබේ. කෙසේ වුවත් මේවා රන් අලේපිත ඒවා ද එසේත් නැතිනම් දඹ රනින් නිමකළ ඒවා ද යන්න පිළිබඳ මේ වන තෙක් අනාවරණය වී නොමැති බව අම්පාර පොලිසිය පවසයි. සොයාගන්නා ලද ඔටුන්න සහ අඹගෙඩියත් සමඟ දෙයියන්දර ප්‍රදේශයේ සැකකරු‍වෙකු ද අත් අඩංගුවට ගෙන ඇත. නිධානයකින් ගෙන ඇතැයි පවසමින් මෙම භාණ්ඩ අලෙවි කිරීමට සූදානම් කර තිබියදී මෙසේ පොලිස් භාර‍යට‍ ගෙන ඇති බව සඳහන්ය. රනින් නිමකොට ඇති බව කියන ඔටුන්න කිලෝග්‍රෑම් 01 ග්‍රෑම් 480ක බරකින් ද, පත්‍රයකින් සමන්විත අඹගෙඩිය කිලෝග්‍රෑම් තුනක බරකින් ද යුක්ත බව වාර්තා වේ.", "URL": "https://sinhala.adaderana.lk/news.php?nid=15798", "Category": null, "Parent URL": null}