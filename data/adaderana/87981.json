{"Source": "Adaderana", "Timestamp": "April 25, 2018 07:38 am", "Headline": " හෙරෝයින් සමඟ සැකකරු මාට්ටු වෙයි", "News Content": "හෙරෝයින් මත් කුඩු ග්‍රෑම් 02 යි මිලි ග්‍රෑම් 30 ක් සන්තයේ තබා ගෙන සිටි සැකකරුවෙකුව මුන්දලම පොලීසියේ නිලධාරීන් විසින් අත්අඩංගුවට ගෙන ඇත. ඉකුත් 24 වැනිදා සවස මහකුඹුක්කඩවල - ගොවිජනපදයේදී මෙම අත්අඩංගුවට ගැනීම සිදු කර තිබේ. අත්අඩංගුවට ගෙන ඇත්තේ මහකුඹුක්කඩවල - ගොවිජනපදයේ පදිංචිකරුවෙකු වන 28 හැවිරිදි අයෙකුවය. ඔහු කුලී වැඩ කර ජීවත් වන අයෙකු බවට හෙලිවී ඇත. සැකකරු හෙරෝයින් මිළදී ගෙන ඇත්තේ කාගෙන්ද යන්න මෙතෙක් අනාවරණය වී නැත. සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත. මුන්දලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=87981", "Category": null, "Parent URL": null}