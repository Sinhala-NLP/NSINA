{"Source": "Adaderana", "Timestamp": "September 16, 2019 11:31 am", "Headline": "අමුතු විදිහේ රථ වාහන පෙළපාලියක්", "News Content": "රථ වාහන විශාල සංඛ්‍යාවක් එක් කළ තරමක් වෙනස් ආකාරයේ පෙළපාලියක් පිළිබඳව රුසියාවෙන් වාර්තා වෙයි. රථවාහන සිය ගණනක් එක්කළ මෙම රථ පෙළපාලිය පැවැත්වුණේ රුසියාවේ මොස්කව් අගනුවරදී. මෙය සංවිධානය කර තිබුණේ මොස්කව් අගනුවර වාර්ෂිකව පැවැත්වෙන යන්ත්‍රෝපකරණ සැණකෙළියට සමගාමීවයි. බස් රථ, කසළ ප්‍රවාහන ට්‍රක් රථ, ගිනි නිවීමේ ට්‍රක් රථ ඇතුළුව විවිධ මාදිලියේ රථවාහන පෙළපාලියට එක්කර තිබුණි. වාර්ෂිකව පැවැත්වෙන මේ ඉසව්ව නැරඹීමට මොස්කව් වැසියන්ද දැඩි උනන්දුවක් දක්වයි. රුසියාවේ සහ යුරෝපයේ විශාලතම නාගරික ප්‍රදේශය වන්නේ මොස්කව් අගනුවරයි. එහි මහාමාර්ගවල සේවය සඳහා විවිධ මාදිලියේ රථවාහන 46500 කට අධික සංඛ්‍යාවක් යොදවා ඇති බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=119215", "Category": null, "Parent URL": null}