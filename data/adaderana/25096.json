{"Source": "Adaderana", "Timestamp": "June 17, 2012 09:39 am", "Headline": "පුද්ගලයෙකුට පහරදුන් විදේශිකයෙකු අත්අඩංගුවට", "News Content": "පුද්ගලයෙකුට පහරදීමක් සම්බන්ධයෙන් විදේශිකයෙකු අත්අඩංගුවට ගෙන තිබේ. මාතලේ මංසන්ධියේ දී අදාළ විදේශිකයා විසින් පුද්ගලයෙකුට පහරදී ඇති බව පොලිසිය පවසයි. පහරදීමෙන් තුවාල ලැබූ පුද්ගලයා මාතලේ රෝහලේ ප්‍රතිකාර ලබයි. සිද්ධිය සම්බන්ධයෙන් විදේශීකයා අත්අඩංගුවට ගෙන ඇති අතර ඔහු ඉරාන ජාතිකයෙකු බව පොලිසිය පවසයි. ඔහු ලියාපදිංචි වීසා ඇතිව මෙරට කාන්තාවක් සමඟ මාතලේ ප්‍රදේශයේ පදිංචිව සිටින්නෙකු බව මූලික පරීක්ෂණවලදී අනාවරණය වූ බව පොලිසිය සඳහන් කරයි. අත්අඩංගුවට ගත් සැකකරු මාතලේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට(18) දිනය දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=25096", "Category": null, "Parent URL": null}