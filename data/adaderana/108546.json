{"Source": "Adaderana", "Timestamp": "April 23, 2019 05:35 pm", "Headline": "ත්‍රස්ථ ක‍්‍රියාව කොන්දේසි විරහිතව හෙළා දකිනවා", "News Content": "උතුරු පළාතේ ලක්ෂ 13ක ජනතාවගේ නියෝජිතයා හැටියට මෙම ත්‍රස්ථ ක‍්‍රියාව කොන්දේසි විරහිතව හෙළා දකින බව උතුරු පළාත් ආණ්ඩුකාර ආචාර්ය සුරේන් රාඝවන් මහතා පවසයි. අද(23) මාධ්‍ය වෙත අදහස් දක්වමින් උතුරු පළාත් ආණ්ඩුකාරවරයා මේ බව සඳහන් කළේය. පසුගිය ඉරිදා 21 සිදු වූ මෙම ත‍්‍රස්ත ක‍්‍රියාව මා හෙළා දකින අතර ශ‍්‍රී ලාංකිකයෙකු හැටියටත්, උතුරේ ආණ්ඩුකාරවරයා හැටියටත් උතුරේ ලක්ෂ 13ක ජනතාවගේ නියෝජිතයා හැටියටත් මෙම ක‍්‍රියාව කොන්දේසි විරහිතව එක හෙළා කිසිදු පැකිළීමකින් තොරව හෙළා දකින බව උතුරු පළාත් ආණ්ඩුකාරවර ආචාර්ය සුරේන් රාඝවන් මහතා මාධ්‍යට ප‍්‍රකාශ කරයි. එහිදී අදහස් දැක්වූ ආණ්ඩුකාරතුමා මේ බව පැවසීය. “නිරායුධ මිනිසුන් කෙරෙහි ත‍්‍රස්තවාදය මුදවා හැරීමත්, මිනිසුන්ගේ ජීවිත විශාල ප‍්‍රමාණයක් බිලිගන්නටත් තවත් විශාල ප‍්‍රමාණයක් තුවාල සිදුකරන්නටත් තරම් කුරිරු වූ මේ දවස අඳුරු දිනයක් හැටියට සනිටුහන් වෙනවා. අතිගරු ජනාධිපතිතුමාගේ නායකත්වය යටතේ මා ඇතුළු සියලූම උතුරේ ජනතාවගේ සියලූ විදියේ ත‍්‍රස්තවාදයට විරුද්ධව, ඔවුන්ගේ ක‍්‍රියාකාරකම් වලට විරුද්ධව අවි නොගත් අහිංසක ජනතාවට කරන ලද කිසිදු විදියක ත‍්‍රස්ථ කටයුතු වලට විරුද්දව අපි පෙළ ගැසෙන බවත් ශ‍්‍රී ලංකාව තුල ප‍්‍රජාතන්ත‍්‍ර විරෝධී කටයුතු වල යෙදෙන සියලූ පුද්ගලයන්, කණ්ඩායම්, සංවිධාන සොයා ඔවුන් නීතිය හමුවටත් නීතියේ ආධිපත්‍යටත් යටත් කරන්නටත් අපි අදිටන් කරගන්නවා. සාමයට කැමති ප‍්‍රජාතන්ත‍්‍රවාදය ගරු කරන නීතියට අවනත වන සියලූම ජනයා සමඟ අත්වැල් බැඳගනිමින් මේ ආගමික ත‍්‍රස්තවාදයට විරුද්ධව අනුබල දෙන, අනුග‍්‍රහය දෙන යම් හෝ පුද්ගලයන්, ඔවුන්ගේ කණ්ඩායම් වලට විරුද්ධව අධිෂ්ඨානශීලිව ගමන් කරන්නට නියමිත බව සඳහන් කළ යුතුයි. අප අතරින් සමුගත් ඒ සියලූම සහෝදර ජනතාවටත්, දරු දැරියන්ටත් නිවන් සුව, මොක්සුව ප‍්‍රාර්ථනා කරන අතර ප‍්‍රතිකාර ලබන සියලූ දෙනාට ඉක්මන් සුවය හා දීර්ඝායුෂ උතුරේ ජනතාව වෙනුවෙන් හා උතුරු පළාත් ආණ්ඩුකාරතුමා වශයෙන් මා ප‍්‍රාර්ථනා කරනවා.“", "URL": "https://sinhala.adaderana.lk/news.php?nid=108546", "Category": null, "Parent URL": null}