{"Source": "Adaderana", "Timestamp": "June 30, 2016 05:04 pm", "Headline": "  කෝප් වාර්තාව ජනතාවට හෙළි කළ යුතුයි", "News Content": "මහබැංකුවට අලුතින් අධිපතිවරයෙකු පත් කළ පමණින් එහි සිදුවූ අක්‍රමිකතා නොවිසඳෙන බවත්, අර්ජුන මහේන්ද්‍රන්ට එල්ල වූ චෝදනා සම්බන්ධයෙන් එළිදැක්වූ කෝප් වාර්තාවේ තොරතුරු ජනතාවට හෙළිකළ යුතු බවත්, ජාතික හෙළ උරුමය කියයි.එම පක්ෂයේ බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා අද පැවැති මාධ්‍ය හමුවකදී මේ බව කියා සිටියේය.කෝප් කමිටු සභාපති ලෙස සුනිල් හඳුන්නෙත්ති මහතාට ද එහි වගකීමක් ඇති බව පැවසූ ඒ මහතා හඳුන්නෙත්ති මන්ත්‍රීවරයාට එහි කටයුතු කරගෙන යාමට නොහැකි තත්ත්වයක් ඇති නම් ඊට හේතු ද හෙළි කළ යුතු බව හෙතෙම පැවසීය.එසේ කටයුතු කළ නොහැක්කේ දේශපාලන බලපෑම් ද නැති නම් ඔහුගේ පක්ෂයේ ක්‍රියාදාමය තුළ එම කටයුතු කරගෙන යාමට ඇති ගැටලුදැයි ‍ජනතාවට ‍අනාවරණය කිරීම වැදගත් බව වර්ණසිංහ මහතා කීවේය.", "URL": "https://sinhala.adaderana.lk/news.php?nid=61642", "Category": null, "Parent URL": null}