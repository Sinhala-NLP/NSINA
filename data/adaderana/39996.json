{"Source": "Adaderana", "Timestamp": "December 31, 2013 05:17 pm", "Headline": "මියන්මාරයේ තවත් දේශපාලන සිරකරුවන් පිරිසක් නිදහස්  ", "News Content": "මියන්මාරයේ සිටින තවත් දේශපාලන සිරකරුවන් පිරිසක් නිදහස් කිරීමට එරට රජය තීරණය කර තිබේ. මියන්මාර ජනාධිපති තීන්සීන් විසින් දේශපාලන සිරකරුවන් 40 කට අධික පිරිසක් මෙලෙස නිදහස් කිරීමට තීරණය කර ඇති බව විදෙස් මාධ්‍ය වාර්තා කරයි. මියන්මාරයේ දේශපාලන සිරකරුවන් වශයෙන් සිටින අවසන් පිරිස ද මෙම කණ්ඩායම බව සඳහන් වෙයි. 2013 වර්ෂය අවසානයේ දී මියන්මාරයේ සියලුම දේශපාලන සිරකරුවන් නිදහස් කිරීමට එරට රජය තීරණය කර තිබුණි. දේශපාලන සිරකරුවන් නිදහස් කිරීමත් සමඟ මියන්මාරයට පනවා ඇති ජාත්‍යන්තර සම්බාධක රැසක් ලිහිල් වනු ඇති බවට ද එරට රජය විශ්වාසය පළ කරයි.", "URL": "https://sinhala.adaderana.lk/news.php?nid=39996", "Category": null, "Parent URL": null}