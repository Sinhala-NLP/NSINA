{"Source": "Adaderana", "Timestamp": "January 25, 2017 08:32 am", "Headline": " යොවුන් පාර්ලිමේන්තු මංගල සැසිය අදයි", "News Content": "සිව්වන යොවුන් පාර්ලිමේන්තුවේ මංගල සැසිවාරය අද (25) ආරම්භ වෙයි.මහරගම ජාතික තරුණ සේවා සභාවේ පිහිටි විශේෂ පාර්ලිමේන්තු සභා ගර්භයේදී අද පෙරවරු 10.00ට අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සැසිවාරය ආරම්භ වීමට නියමිතය.මංගල සැසිවාරය අද සහ හෙට(26) යන දෙදින තුළ පැවැත්වෙයි.‘‘රජයේ ඉදිරි ආර්ථික කටයුතු සැලසුම් සඳහා තාරුණ්‍යයේ දායකත්වය කෙසේවිය යුතු ද‘‘ යන මාතෘකාව එහිදි විවාදයට ගැනීමට නියමිත බව ජාතික තරුණ සේවා සභාවේ සභාපති එරන්ද වැලිඅංගගේ මහතා අද දෙරණ කළ විමසීමකදී පැවසුවේය.", "URL": "https://sinhala.adaderana.lk/news.php?nid=68530", "Category": null, "Parent URL": null}