{"Source": "Adaderana", "Timestamp": "November 4, 2010 02:09 pm", "Headline": "රෙදි වේළන යන්ත්‍රයක් පුපුරා සේවකයා මරුට-තවත් අයෙකුට තුවාලයි", "News Content": "අවිස්සාවේල්ල කර්මාන්තපුරයේ ඇගලූම් කම්හලක රෙදි වේලන යන්ත‍්‍රයක් පුපුරා යාමෙන් එහි සේවකයෙකු මරණයට පත්ව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. අද අලුයම (04)රෙදි වේළන යන්ත‍්‍රයක් පුපුරා තුවාල ලැබූ එම ආයතනයේ සේවකයා අවිස්‍සාවේල්ල රෝහලට ඇතුළත් කිරිමෙන් පසු මියගොස් තිබේ. මෙම හදිසි අනතුරෙන් මරණයට පත්ව ඇත්තේ වයස අවුරුදු 42 ක් වූ ලියනගේ චන්දන ප‍්‍රියන්ත නැමැති කොටියාකුඹුර-මත්තමගොඩ ප‍්‍රදේශයේ පදිංචිකරුවෙකි. සිද්ධියෙන් තුවාල ලැබූ පුද්ගලයෙකු අවිස්සාවේල්ල රෝහලේ ප‍්‍රතිකාර ලබන බවද පොලිස් ප්‍රකාශකවරයා සඳහන් කළේය. අවිස්සාවේල්ල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=11934", "Category": null, "Parent URL": null}