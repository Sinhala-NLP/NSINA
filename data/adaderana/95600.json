{"Source": "Adaderana", "Timestamp": "September 5, 2018 03:52 pm", "Headline": "ජනබලය නිසා ආණ්ඩුව කලබල වෙලා", "News Content": "ඒකාබද්ධ විපක්‍ෂය විසින් සංවිධානය කරන ‘ජනබලය කොළඹට’ විරෝධතාවය හේතුවෙන් ආණ්ඩුව හොඳටම කලබල වී ලංකාවේ සිටින පොලිස් ස්ථානවල සියලුම නිලධාරීන් කොළඹට ගෙනැවිත් සිටින බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. අද(05) පැවැත්වෙන ජනබලය කොළඹට විරෝධතාවයට සහභාගී වෙමින් මන්ත්‍රීවරයා මේ බව සඳහන් කළේය. කුමන අභියෝග මැද හෝ මහා ජන බලයක් අද දින කොළඹට පැමිණෙන බව මන්ත්‍රීවරයා පැවසීය. ඒකාබද්ධ විපක්ෂය නියෝජනය කරන පක්ෂ නායකයින්ගේ පැමිණීමත් සමඟ ජනබලය කොළඹට විරෝධතාවය ආරම්භ කර සත්‍යක්ග්‍රහයක් ද ආරම්භ කරන බව මන්ත්‍රීවරයා සඳහන් කළේය. මේ අතර ආණ්ඩුවේ කයිවාරුවලට රටේ ජනතාව තවදුරටත් රැවටෙන්නේ නැති බවත් ජන බලය කොළඹට එන හේතුව ආණ්ඩුව විසින් තේරුම් ගතයුතු බවත් මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=95600", "Category": null, "Parent URL": null}