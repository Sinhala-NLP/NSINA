{"Source": "Adaderana", "Timestamp": "March 19, 2012 11:04 am", "Headline": "ත්‍රීරෝද රියක් පෙරළී එක් අයෙක් මරුට - දෙදෙනෙකුට තුවාලයි", "News Content": "මහියංගණය - මහනුවර ප්‍රධාන මාර්ගයේ කුණ්ඩසාල පොලිස් රෝහල අසල දී ත්‍රීරෝද රථයක් පෙරළීයාමෙන් එක් අයෙකු මියගොස් තවත් දෙදෙනෙකු තුවාල ලබා තිබේ. අනතුරින් තුවාල ලැබූ පුද්ගලයින් තිදෙනා මහනුවර රෝහලට ඇතුළත් කිරීමෙන් පසු ඉන් එක් අයෙකු මියගොස් ඇති බව පොලිසිය පැවසීය. මෙලෙස මියගොස් ඇත්තේ දිගන ප්‍රදේශයේ පදිංචිව සිටි 53 හැවිරිදි අයෙකි. සිද්ධිය සම්බන්ධයෙන් ත්‍රීරෝද රථයේ රියදුරු අත්අඩංගුවට ගෙන ඇති අතර ඔහු අද(19) මහනුවර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=22892", "Category": null, "Parent URL": null}