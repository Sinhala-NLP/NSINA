{"Source": "Adaderana", "Timestamp": "August 22, 2018 12:22 pm", "Headline": "යුද්ධයෙන් වෙන් වූ උතුරු - දකුණු කොරියා ඥාතීන් හමුවෙයි", "News Content": "කොරියානු යුදධයෙන් පසුව නොදුටු තම පවුලේ සාමාජිකයින් හමුවීම සඳහා දකුණු කොරියානු වයෝවෘධ පුද්ගලයින් පිරිසක් උතුරු කොරියාවට ගොස් තිබේ. උතුරු කොරියානුවන් 83කට සහ දකුණු කොරියානුවන් 89කට මෙම අවස්ථාව හිමිව ඇති බව විදෙස් වාර්තා සඳහන් කළේය. මෙම අවස්ථාව සඳහා පුද්ගලයින් සිය දෙනෙකු තෝරා ගෙන තිබුණ ද ඇතැම් පුද්ගලයින්ගේ ඥාතීන් ජිවතුන් අතර නොසිටිම හේතුවෙන් ඔවුන්ට එම අවස්ථාව අහිමි වී ඇති බව සඳහන්ය. මෙහිදී වයස්ගත 92 හැවිරිදි කාන්තාවක් යුද්ධයෙන් පසුව පළමු වරට තම පුතා හමුවී තිබේ. යුද්ධයෙන් පසු කොරියානු අර්ධද්වීපය දෙකඩ වූ අතර උතුරු ප්‍රදේශයේ ජිවත් වු පිරිස් වෙත නැවත පිටවීමට නොහැකි වී ඇති බව සඳහන්ය. උතුරු සහ දකුණු කොරියානු රාජ්‍ය දෙක මීට පෙර ද නැවත පවුලේ සාමාජිකයින් හමුවිමේ අවස්ථාවක් සංවිධානය කර තිබූ අතර වසර තුනකට පසු එවැනි හමුවක් සංවිධානය කළ පළමු අවස්ථාව මෙය බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=94830", "Category": null, "Parent URL": null}