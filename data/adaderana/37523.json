{"Source": "Adaderana", "Timestamp": "September 19, 2013 10:25 am", "Headline": "හැටන් , දිඹුල, බෝගහවත්ත, කලපිටිය මාර්ගය තාවකාලිකව වසයි ", "News Content": "හැටන් , දිඹුල, බෝගහවත්ත, කලපිටිය මාර්ගය තාවකාලිකව වසා දමා ඇති බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා පවසයි. ඔහු පවසන්නේ පසුගිය දිනවල ප්‍රදේශයට ඇඳ හැළුනු අධික වර්ෂාපතනය හේතුවෙන් මාර්ගයේ ස්ථාන කිහිපයක පස්කඳු කඩා වැටීමෙන් අවහිර වී ඇති බවයි. කෙසේ වෙතත් හැකි ඉක්මනින් එම අවහිරතා ඉවත් කොට මාර්ගයේ ගමනා ගමනය යථා තත්ත්වයට පත් කිරීම සඳහා අදාළ අංශ වෙත උපදෙස් දී ඇති බව ඩී.පී.ජී කුමාරසිරි මහතා පවසයි.", "URL": "https://sinhala.adaderana.lk/news.php?nid=37523", "Category": null, "Parent URL": null}