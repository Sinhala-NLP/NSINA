{"Source": "Adaderana", "Timestamp": "January 6, 2016 02:33 pm", "Headline": "වරාය ප්‍රමාද ගාස්තුවෙනුත් සහනයක්", "News Content": "අය වැයට ‍පෙර ණයවර ලිපි විවෘත කර ආනයනය කරන ලද වාහන සඳහා වරාය ප්‍රමාද ගාස්තු අය නොකරන ලෙස ජනාධිපතිවරයා විසින් උපදෙස් ලබාදී තිබේ.එස්.බී දිසානායක අමාත්‍යවරයා විසින් ශ්‍රීලනිප මූලස්ථානයේදී අද පැවැති මාධ්‍ය හමුවකදී මේ බව අනාවරණය කර ඇත.මාධ්‍යවේදියෙකු ඇසූ ප්‍රශ්නයකට පිළිතුරු ලෙස හෙතෙම මේ බව කියා සිටියේය.අද පැවැති කැබිනට් මණ්ඩල රැස්වීමේදී මෙම කාරණය කතා බහට ලක්වූ බවත්, එහිදී ජනාධිපතිවරයා විසින් අදාළ තීරණය දැනුම්දුන් බවත්, අමාත්‍යවරයා එහිදී පැවසීය.අය වැයට පෙර ණයවර ලිපි විවෘත කළ අය සඳහා වාහන බදු සහන ලබාදීමට මීට පෙරදී තීරණයක් ගන්නා ලදී.කෙසේ වෙතත් වරායේ එම වාහන නවතා ගෙන තිබීම නිසා ඒවා මුදා ගැනීමට ප්‍රමාද ගාස්තු ගෙවීමට සිදුව ඇති බැවින් එම ගාස්තුව ද අය නොකිරීමට ජනාධිපතිවරයා විසින් උපදෙස් දුන් බව ඇමතිවරයා පැවසීය.", "URL": "https://sinhala.adaderana.lk/news.php?nid=56187", "Category": null, "Parent URL": null}