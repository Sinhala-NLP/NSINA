{"Source": "Adaderana", "Timestamp": "June 12, 2013 11:30 am", "Headline": "සාමකාමී රටවල් අතරින් ශ්‍රී ලංකාව 110 ට බසියි", "News Content": "ග්ලෝබල් පීස් ඉන්ඩෙක්ස් මගින් වාර්ෂිකව සිදුකරන ලද සමීක්ෂණයකින් ලොව සාමකාමී රටවල් අතර ශ්‍රී ලංකාව 110 වන ස්ථානයට පහල ගොස් ඇති බව වාර්තා වෙයි. රටවල් 162 ක් අතරීන් 110 වන ස්ථානයට පහල වැටී ඇති ශ්‍රී ලංකාව පසුගිය වර්ෂයේදී 103 ස්ථානයේ රැඳී තිබුණි. දකුණු අසියාතික රටවල් අතරීන් භූතානය ප්‍රමුඛස්ථානය ලබන අතර ශ්‍රී ලංකාව 04 වන ස්ථානයේ රැඳී පවති. දේශපාලන ත්‍රස්තවාදයත් රට තුළ පැන නැගී ඇති අභ්‍යන්තර ගැටළු හේතුවෙන් ශ්‍රී ලංකාවට 110 වන ස්ථානයට පහල බැස ඇති බව ‍ග්ලෝබල් පීස් ඉන්ඩෙක්ස් අනාවරණය කරයි. මේ අතරම ගෝලීය බලවතා වන අමේරිකාව 100 වන ස්ථානයේ පසුවෙයි.", "URL": "https://sinhala.adaderana.lk/news.php?nid=34858", "Category": null, "Parent URL": null}