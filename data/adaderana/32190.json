{"Source": "Adaderana", "Timestamp": "March 7, 2013 01:22 pm", "Headline": "හොරෙන් රට පනින්න ගිය පිරිසකට වැඩ වරදියි", "News Content": "නීති විරෝධී ලෙස ඔස්ට්‍රේලියාවට යමින් සිටි පිරිසක් නාවික හමුදාව විසින් අත්අඩංගුවට ගෙන තිබේ. මාතර, වැලිගම මුහුදු තීරයට නාවික සැතපුම් 20 ක් පමණ දුරින් ගමන් කරමින් සිටිය දී අදාළ පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. පුද්ගලයින් 30 දෙනෙකු මෙලෙස අත්අඩංගුවට ගත් බව නාවික හමුදා මාධ්‍ය ප්‍රකාශකවරයා පැවසීය. අත්අඩංගුවට ගත් පිරිස මේ වන විට ගාල්ල වරාය වෙත රැගෙන එමින් ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32190", "Category": null, "Parent URL": null}