{"Source": "Adaderana", "Timestamp": "March 7, 2015 10:17 am", "Headline": "පරිභෝජනයට නුසුදුසු තේ තොගයක්  හමුවෙයි ", "News Content": "පරිභෝජනයට නුසුදුසු තේ තොගයක් අම්බලන්ගොඩ ප්‍රදේශයෙන් සොයා ගෙන තිබේ.රසායනික ද්‍රව්‍ය මිශ්‍රකර මෙම තේ අලෙවියට සුදානම්කර තිබු බව පොලිස් විශේෂ කාර්ය බළකාය පවසයි.පොලිස් වි‍ශේෂ කාර්ය බළකා ගාල්ල කඳවුරේ නිලධාරින් ලැබුණු තොරතුරුකට අනුව සිදුකළ වැටලිමකදී මෙම තේ තොගය සොයාගෙන ඇති බව සඳහන්ය.තේ කිලෝ ග්‍රෑම් 86ක් එහිදි පොලිස් විශේෂ කාර්ය බළකා භාරයට ගෙන තිබේ.වැටළිම සිදුකරන අවස්ථාවේ එම ස්ථානයේ සිටි කාන්තාවක අත්අඩංගුවට ගෙන ඇති බව සඳහන්ය.අදාළ කාන්තාව වැඩිදුර විමර්ශන සඳහා අම්බන්ගොඩ පොලිස්ථානය වෙත භාරදී ඇති බව පොලිස් විශේෂ කාර්ය බළකාය පැවසුවේය.", "URL": "https://sinhala.adaderana.lk/news.php?nid=49795", "Category": null, "Parent URL": null}