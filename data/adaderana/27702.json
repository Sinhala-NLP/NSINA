{"Source": "Adaderana", "Timestamp": "September 24, 2012 02:18 pm", "Headline": "වතුරෙන් 75 ක් අවතැන් වෙයි", "News Content": "මාතර, පාලටුව ප‍්‍රදේශයේ පුද්ගලයින් 75 දෙනෙකු ජල ගැලීම් හේතුවෙන් අවතැන් වී ඇති බව ආපදා කළමනාකරණ මධ්‍යස්ථානය පවසයි. නිවාස 15 ට පමණ ජල ගැලීම් තත්ත්වය බලපා ඇති බව එහි සහකාර අධ්‍යක්‍ෂ ප‍්‍රදීප් කොඩිප්පිලි මහතා සඳහන් කළේය. මේ දිනවල පවතින අධික වැසි තත්ත්වය හේතුවෙන් මාතර නිල්වලා ගඟෙහි ජල මට්ටම ඉහළ ගොස් ඇත. මාතර, පාලටුව, අකුරැස්ස, කඹුරුපිටිය ආදී ප‍්‍රදේශවල පහත් බිම් මේ හේතුවෙන් ජලයෙන් යට වී ඇති බව සඳහන්ය. අවතැන් වූ පුද්ගලයින් සඳහා අවශ්‍ය සහනාධාර කටයුතු ලබාදීමට ආපදා කළමනාකරණ මධස්ථානය කටයුතු කරමින් පවතින බව ප‍්‍රදීප් කොඩිප්පිලි මහතා පවසයි.", "URL": "https://sinhala.adaderana.lk/news.php?nid=27702", "Category": null, "Parent URL": null}