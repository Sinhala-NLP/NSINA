{"Source": "Adaderana", "Timestamp": "February 4, 2018 01:09 pm", "Headline": " නිධන් වස්තු හෑරූ 4කට වැඩ වරදී ", "News Content": "බලංගොඩ, සමනලවැව ප්‍රදේශයේදී නිධන් වස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. එහිදී සැකකරුවන් සතුව තිබී කැණීම් උපකරණ සහ පූජා භාණ්ඩ පොලීසිය බාරයට ගෙන තිබේ. අත්අඩංගුවට ගත් සැකකරුවන් දිවුල්වැව, ගණේමුල්ල සහ ඉඹුල්ගොඩ යන ප්‍රදේශවල පදිංචිකරුවන් වන අතර ඔවුන් අද බලංගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83960", "Category": null, "Parent URL": null}