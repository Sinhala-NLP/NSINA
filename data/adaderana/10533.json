{"Source": "Adaderana", "Timestamp": "August 31, 2010 07:59 am", "Headline": "ඩෙංගු මට්ටුවට බී.ටී.අයි නැවතත්", "News Content": "ඩෙංගු මදුරුවන් බෝ වීම වැළැක්වීම සඳහා දේශීය බී.ටී.අයි බැක්ටීරියාව යොදා ගැනීම හෙට දිනයේ සිට ආරම්භ කරන බව සෞඛ්‍ය අමාත්‍යාංශය පවසයි. ප්‍රථමයෙන් එම බී.ටී.අයි බැක්ටීරියාව කොළඹ නගරයේ මට්ටක්කුලිය සහ පෑලියගොඩ යන ප්‍රදේශ 2 ක සඳහා යොදා ගැනීමට නියමිතව තිබේ. මේ වන විටත් දේශීය බී.ටී.අයි බැක්ටීරියාව ලීටර 500 ක් අදාළ සමාගමෙන් සෞඛ්‍ය අමාත්‍යාංශය ඇණවුම් කර ඇති බව සඳහන්ය. එම බැක්ටීරියාව අද දිනයේ සෞඛ්‍ය අමාත්‍යාංශයට ලබා දීමට එම සමාගම එකඟතාව පළ කර ඇති බව සෞඛ්‍ය නියෝජ්‍ය අමාත්‍ය මහින්ද අමරවීර මහතා සඳහන් කළේය. මේ වන විට ඩෙංගු රෝගය වැළදීමෙන් දිවයින පුරා පුද්ගලයින් 200 දෙනෙකු මිය ගොස් ඇති බව ද සෞඛ්‍ය අමාත්‍යාංශය පවසයි. දිවයින පුරා පුද්ගලයින් විසි අට දහස් පහළොස් දෙනෙකුට ඩෙංගු රෝගය වැළ දී තිබේ.", "URL": "https://sinhala.adaderana.lk/news.php?nid=10533", "Category": null, "Parent URL": null}