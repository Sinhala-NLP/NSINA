{"Source": "Adaderana", "Timestamp": "June 21, 2017 10:30 am", "Headline": " ශ්‍රී ලංකාවට අයත් මුහුදු සීමාවේ මසුන් වගා කරන්න චීනය කැමති වෙයි", "News Content": "ශ්‍රී ලංකාවට අයත් මුහුදු සීමාවේ මත්ස්‍ය වගා කිරීම සඳහා ආයෝජනය කිරීමට චීන ආයෝජකයන් කැමැත්ත පළ කර තිබේ . ඒ චීන ආයෝජකයන් පිරිසක් හා ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මැතිතුමා සමඟ ඊයේ (20 ) පැවති සාකච්ජාවකදීයඑහිදී රාජ්‍ය අමාත්‍යතුමා පැවසුවේ සාගරයේ මතස්‍ය සම්පත නෙලාගැනීමට මිස මතස්‍ය වගාව කෙරෙහි දක්වන දායකත්වය ඉතා අවම බවය. මත්ස්‍ය සම්පත ඉතා සීග්‍රයෙන් අහිමි වෙමින් පවතින බැවින් සාගරය තුළ මෙන්ම ගොඩබිමෙහිද මත්ස්‍ය වගාව සඳහා ආයෝජනය කිරීමට ඇති හැකියාව පිළිබද අවධානය යොමුකරන ලෙස මෙම චීන ආයෝජකයන්ගෙන් රාජ්‍ය අමාත්‍ය දිලිප් වෙදආරච්චි මැතිතුමා ඉල්ලීමක් කර තිබේ . එවැනි ආයෝජන සඳහා අවශ්‍ය ඉඩම් ඇතුළු පහසුකම් ලබාදීමට කටයුතු කළ හැකි බවටද මෙම චීන ආයෝජකයින් දැනුවත් කර ඇත . එහිදී එම ආයෝජකයින් පැවසුවේ සාගරයේ මෙන්ම ගොඩබිමෙහි මත්ස්‍ය වගාව පිළිබද මනා දැනුම මෙන්ම තාක්ෂණයද තමන් සතුව ඇති බවය . ඒ අනුව මත්ස්‍ය වගාව හා ඒ ආශ්‍රිත නිෂ්පාදන කටයුතු වෙනුවෙන් ආයෝජනය කිරීමට තමන් සුදානම් බව මෙහිදී සඳහන් කළ චීන ආයෝජකයින් චීනයෙන් තවත් ආයෝජකයින් ශ්‍රී ලංකාවේ ධීවර කාර්මාන්තය ආශිත නිෂ්පාදන වෙනුවෙන් ආයෝජනය කිරීමට යොමුකළ හැකි බවද පැවසූ බව එම අමත්‍යාශය පවසයි .", "URL": "https://sinhala.adaderana.lk/news.php?nid=74418", "Category": null, "Parent URL": null}