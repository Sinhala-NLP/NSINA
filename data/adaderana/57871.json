{"Source": "Adaderana", "Timestamp": "March 4, 2016 02:25 pm", "Headline": "පාසල් සිසුන් 6ට තුවාලයි", "News Content": "කුරුඳුවත්ත, පුස්තකාල වටරවුමේ ටෙනිස් ක්‍රීඩාංගණය අසළදී ජිප් රථයක් පෙරළීමෙන් සිදු වූ අනතුරකින් පාසල් ශිෂ්‍යයින් 06 දෙනෙකු තුවාල ලබා තිබේ.කොළඹ ප්‍රධාන පාසලක් මගින් සංවිධාන කර තිබූ වාහන පෙළපාලියක් අතරතුර මෙම අනතුර සිදුව ඇති බව පොලිසිය පැවසුවේය.එහිදී තුවාල ලැබූ සිසුන් 06 දෙනෙකු ජාතික රෝහලට ඇතුළත් කර ඇත.අනතුර සිදුවන අවස්ථාවේදී කැබ් රථය තුළ පාසල් සිසුන් 13 දෙනෙකු සිට ඇති බව වාර්තා වෙයි.අනතුර සම්බන්ධයෙන් කුරුඳුවත්ත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57871", "Category": null, "Parent URL": null}