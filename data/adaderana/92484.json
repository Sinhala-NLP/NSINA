{"Source": "Adaderana", "Timestamp": "July 13, 2018 11:59 am", "Headline": "දෑතේ වීරියෙන් ජීවිකාව ගෙනි යන මවකගේ අහිංසක බලාපොරොත්තුව", "News Content": "දිඹලාගල, ගල්තලාව ප්‍රදේශයේ ඇදුම රෝගයෙන් පෙළන කේ.කේ.රේඛා සමුද්‍රා දරුවන් තිදෙනෙකුගේ මවකි. සිය දස හැවිරිදි පුතු පාසලකට යවා ගැනීමට තරම් හෝ ආර්ථිකයක් නොමැතිව ඇය අද වන විට ඉතා අසරණ තත්ත්වයට පත්ව තිබේ. ඉපදෙන දරුවන් මහ මඟ දමා යන සමාජයක ඇය තම දරුවන් එකම ශක්තිය බවට පත් කර ගනිමින් ජීවිකාව ගෙන යෑමට දරණ උත්සහය නිසාවෙන්ම මෙම කතාව අද දෙරණ කැමරාවෙහි සනිටුහන් විය. මීට වසර 5කට පෙර වකුගඩු රෝගය වැළදී සිටි මෙම දරුවන්ගේ පියා මිය යන අතර ඉන්පසුව ඇය සිය දරුවන්ගේ බර කරට ගෙන ජීවිකාව ගෙන යෑමට වෙර දරයි. ගැහැණු දරුවන් දෙදෙනෙකුගේ හා එක් පිරිමි දරුවගේ මවක් වන කේ.කේ රේකා සමුද්‍රා 47හැවිරිදි වියේ පසුවෙයි. වර්ෂා කාලයේදී ඔවුන් පදිංවි සිටින නිවස මතින් ජලය ගලා බසින අතර මෙම නිවස තනා ඇත්තේ ඉටිකොළවලින් හා තහඩුවලින් වට කරය. කුලී වැඩ කරමින් දෛනික වියදම් සොයා ගන්නා රේඛා මහත්මිය අද වන විට දැඩි ආර්ථික අපහසුතාවයකට පත්ව තිබේ. එහෙත් එයටත් වඩා ඇයගේ එකම සිහිනය හා බලාපොරොත්තුව බවට පත්ව ඇත්තේ තම දස හැවිරිදි පුතාට පාසල් යැවීමට අවශ්‍ය කටයුතු සපයා ගැනීමයි. වැඩිමහල් ගැහැණු දරුවන් දෙදෙනාම යුග දිවියට පිවිස ඇති අතර, බාල පුතා පමණක් ඇය සමඟ මෙම නිවසේ ජිවත් වෙයි. ඉගෙන ගැනීමේ මහත් අශාවෙන් ජීවත් වෙන මේ පුංචි දරුවාගේ අනාගතේ සුබදායක කිරීමට ඇයට ශක්තියක් වන්න ඔබට හැකි නම් පහත සඳහන් දුරකථන අංකයට කථා කිරීමෙන් ඔවුන් සම්බන්ධ කර ගත හැකියි. දුරකථන අංකය - 0782922149", "URL": "https://sinhala.adaderana.lk/news.php?nid=92484", "Category": null, "Parent URL": null}