{"Source": "Adaderana", "Timestamp": "June 11, 2016 04:22 pm", "Headline": "වරාවැව ඉවත් කළාට පාක්ෂිකයින්ගෙන් විරෝධයක්", "News Content": "කුණ්ඩසාල, මැණික්හින්න එක්සත් ජාතික පක්ෂ කාර්යාලය ඉදිරිපිටදී පාක්ෂකයින් පිරිසක් විරෝධතාවයක නිරත වී තිබේ. කුණ්ඩසාල ආසනයේ සංවර්ධන කමිටුවේ සම සභාපති ධුරයේ කටයුතු කළ එක්සත් ජාතික පක්ෂ මධ්‍යම පළාත් සභා මන්ත්‍රී ටී.බී වරාවැව මහතා එම තනතුරෙන් ඉවත් කිරීමට විරෝධය පළ කරමින් ඔවුන් එම විරෝධතාවයේ නිරත වූ බව අද දෙරණ වාර්තාකරු පැවසුවේය.කුණ්ඩසාල ආසනයේ ආසන සංවිධායකවරයා වශයෙන් කටයුතු කරන ටී.බී වරාවැව මහතා එම තනතුරෙන් ඉවත්කිරීම සම්බන්ධයෙන් දැඩි විරෝධය පළ කරන බව පාක්ෂකයින් පවසයි.ජනාධිපති මෛත්‍රීපාල සිරිසේන මහතා සිදු කළ දැනුම්දීමක් මත ඔහු එම තනතුරෙන් ඉවත් කිරීමට පියවර ගෙන ඇති බව අදාල තනතුර සංශෝධනය කිරීම සම්බන්ධයෙන් අද දෙරණ කළ විමසීමකදී ප්‍රාදේශිය සභා මන්ත්‍රීවරයෙක් සඳහන් කළේය.", "URL": "https://sinhala.adaderana.lk/news.php?nid=60994", "Category": null, "Parent URL": null}