{"Source": "Adaderana", "Timestamp": "April 6, 2019 06:31 am", "Headline": "අදත් හිරු මුදුන් වෙයි-සමහර තැන්වලට වැසි", "News Content": "සබරගමුව, මධ්‍යම, දකුණු සහ ඌව පළාත්වල සහ කළුතර දිස්ත්‍රික්කයේ තැනින් තැන සවස 2ට පමණ පසුව වැසි හෝ ගිඟුරුම් සහිත වැසි ඇති වෙයි. පසුව එය අම්පාර සහ මඩකලඩපුව දිස්ත්‍රික්කවලට පැතිර යා හැක. බස්නාහර, සබරගමුව සහ මධ්‍යම පළාත්වල ඇතැම් ස්ථානවල උදෑසන කාලයේ දී මිදුම් සහිත තත්ත්වයක් බලාපොරොත්තු විය හැක. ගිගුරුම් සහිත වැසි ඇති විය හැකි ප්‍රදේශවල තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවට උපදෙස් දෙයි. ඊයේ(05) සිට අප්‍රේල් මස 15 වන දා දක්වා ලංකාවට හිරු මුදුන්ව පවතී. ඒ අනුව අද(06) දහවල් 12.12ට අහුන්ගල්ල, ගනේගොඩ, කළුබෝවිටියාන, කැටවල, වලල්ගොඩ, සූරිය‍වැව හා ගල්කඩුව යන ප්‍රදේශවලට අද හිරු මුදුන්ව පවතී.", "URL": "https://sinhala.adaderana.lk/news.php?nid=107482", "Category": null, "Parent URL": null}