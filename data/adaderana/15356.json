{"Source": "Adaderana", "Timestamp": "April 8, 2011 03:59 pm", "Headline": "ඉමිතියාස්ට කෘත්‍යාධිකාරී මණ්ඩල උප සභාපති අසුන අහිමිවෙයි", "News Content": "එක්සත් ජාතික පක්ෂ කෘත්‍යාධිකාරී මණ්ඩලයේ උප සභාපති ලෙස කටයුතු කළ ඉමිතියාස් බාකීර් මාකර් මහතා එම තනතුරෙන් සහ මණ්ඩල සාමාජිකත්වයෙන් ඉවත් කර තිබේ. එක්සත් ජාතික පක්ෂ සාමාජිකයෙකු මෙන්ම එම පක්ෂයේ හිටපු පාර්ලිමේන්තු මන්ත්‍රීවරයෙකු වූ ඉමිතියාස් බාකීර් මාකර් මහතා පක්ෂ උපදේශන මණ්ඩලයේ තීරණයක් මත එම තනතුරු වලින් ඉවත් කර ඇති බව සඳහන්ය. නමුත් පක්ෂයේ සහ රටේ අනාගතය උදෙසා ඉදිරියේදීද පක්ෂය සමග කටයුතු කිරීමට බලාපොරොත්තු වන බව ඒ මහතා ප්‍රකාශ කර තිබේ. පසුගිය කාලය තුළ පක්ෂ ක්‍රියාකාරකම් වෙනුවෙන් තමන් වෙත සහය දැක්වූ දිවයින පුරා සිටින සියලුම එක්සත් ජාතික පක්ෂ ක්‍රියාකාරීන් වෙත බාකීර් මහතා සිය ස්තුතිය පළකර සිටියි.", "URL": "https://sinhala.adaderana.lk/news.php?nid=15356", "Category": null, "Parent URL": null}