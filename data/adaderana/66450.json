{"Source": "Adaderana", "Timestamp": "November 27, 2016 09:14 am", "Headline": " ශ්‍රීලනිපය ජයග්‍රහණය කිරීමේ වගකීම මම ස්ථීරවම ඉටුකරනවා", "News Content": "රටේ පොදු ජනතාව තමා ජනාධිපතිවරයා ලෙස පත්කර ගනිමින් වත්මන් රජය පිළිබඳ තැබූ බලාපොරොත්තු සහ විශ්වාසයන් එලෙසින්ම පවතින බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා පෙන්වාදෙන්නේ එම විශ්වාසය රට තුළ ඉදිරියට ගෙනයාමට රජයක් ලෙස වගකීම් ඉටු කරන බවයි.පානදුර බල මණ්ඩලයේ ශ්‍රී ලංකා නිදහස් පක්ෂ සාමාජික ප්‍රවර්ධන වැඩසටහනකට එක්වෙමින් ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය.එහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ අනාගතයේ ශ්‍රී ලංකා නිදහස් පක්ෂ රජයක් පිහිටුවීම සඳහා සිය වගකීම් ඉටු කිරීමට එය නියෝජනය කරන සියලු මැති ඇමතිවරුන්ට පැවරෙන බවයි.මේ අතර ගාල්ල දිස්ත්‍රික් ශ්‍රී ලංකා නිදහස් පක්ෂ සාමාජික ප්‍රවර්ධන වැඩසටහනක් ද ගාල්ල නගර ශාලාවේ පැවැත්වුණි.ඊට එක්වෙමින් බව ජනාධිපති මෛත්‍රිපාල සිරිසේන මහතා ප්‍රකාශ කළේ ලබන වසරේ මැද පැවැත්වෙන පළාත් පාලන මැතිවරණවලදී ශ්‍රී ලංකා නිදහස් පක්ෂය ජයග්‍රහණය කිරීමේ වගකීම තමන් ස්ථීරවම ඉටුකරන බවයි.මේ අතර ජනාධිපතිවරයා වැඩපිළිවෙළක් සහිත නායකයෙකු බව ශ්‍රී ලංකා නිදහස් පක්ෂයේ මහ ලේකම් දුමින්ද දිසානායක මහතා එම අවස්ථාවට එක්වෙමින් සඳහන් කළේය.", "URL": "https://sinhala.adaderana.lk/news.php?nid=66450", "Category": null, "Parent URL": null}