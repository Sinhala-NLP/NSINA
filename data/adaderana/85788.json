{"Source": "Adaderana", "Timestamp": "March 16, 2018 10:03 am", "Headline": "අලුතෙන් හදපු ගුවන් පාලම කඩා වැටෙයි-4ක් මරුට", "News Content": "ගුවන් පාලමක් කඩා වැටී පුද්ගලයින් සිව් දෙනෙකු මියගොස් ඇති බව වාර්තා වේ මෙලෙස කඩා වැටී ඇත්තේ අමෙරිකාවේ මියාමි නගරයේ ෆ්ලොරිඩා ජාත්‍යන්තර විශ්ව විද්‍යාලය ආසන්නයේ ගුවන් පාලමකි. තවත් පුද්ගලයින් 10 දෙනෙකු තුවාල ලබා ඇති බව විදෙස් මාධ්‍ය වාර්තා පවසයි. රථ වාහන 08ක් පමණ එම පාලමට යටවී ඇති අතර අනතුර සිදුවන අවස්ථාවේ පාලම මත පුද්ගලයින් කොපමණ සංඛ්‍යාවක් සිටිද යන්න අනාවරණය වී නැහැ. අදාල පාලම ස්ථාපිත කර පැය කිහිපයකට පසු කඩා වැටීම විශේෂත්වයක් වේ.", "URL": "https://sinhala.adaderana.lk/news.php?nid=85788", "Category": null, "Parent URL": null}