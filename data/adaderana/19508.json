{"Source": "Adaderana", "Timestamp": "October 21, 2011 10:00 pm", "Headline": "සාධාරණය ඉටුනොවුණොත් B සැලැස්ම සූදානම්", "News Content": "මිනිසත්බවට නින්දාවක් වූ මිනිසුන් අතින් හිත හොඳ නායකයකු මෙරටට අහිමි වූ බව ඝාතනයට ලක්වූ හිටපු පාර්ලිමේන්තු මන්ත්‍රී භාරත ලක්ෂ්මන් මහතාගේ දියණිය වන හිරුණිකා ප්‍රේමචන්ද්‍ර මෙනෙවිය පවසයි. ‍ සිය පවුල වෙනුවෙන් ගෙනයන සටන දිගටම ගෙනයන බවත්, සිය පියාගේ ඝාතන සිද්ධිය සම්බන්ධ නඩුව කිසිදු අවස්ථාවක යටගැසීමට ඉඩ නොතබන බවත් ඇය සඳහන් කරයි. ‍ ඉහළ නිලධාරියකු මාරුකර ඇති බවට ද දැනගන්නට ලැබුණු බව ද භාරත ලක්ෂ්මන් ප්‍රේමචන්ද්‍ර මහතා ඝාතනයට අදාළ මරණ පරීක්ෂ‍ණයේ සාක්ෂි සටහන් කරගැනීම දෙවන දිනට සිදුවූ අද(21) දිනයේ අධිකරණ භූමියේ දී අදහස් දක්වමින් ඇය ප්‍රකාශ කළාය. ‍ ශ්‍රී ලංකාවේ නීතියක් පවතින බව විශ්වාස කරන බවත්, එම නීතිය විසින් හෝ සිය පියාගේ ඝාතනය සාධාරණයක් ඉටුවනු ඇතැයි සිතන බවත් එහිදී හිරුණිකා ප්‍රේමචන්ද්‍ර මෙනෙවිය කියා සිටියාය. ‍ එසේ නොවුණහොත් තවත් B සැලැස්මක් පවතින බවත්, එම සැලැස්ම ක්‍රියාත්මක කිරීමට සූදානම් බවත් ඇය එහිදී වැඩිදුරටත් අවධාරණය කර සිටියාය.", "URL": "https://sinhala.adaderana.lk/news.php?nid=19508", "Category": null, "Parent URL": null}