{"Source": "Adaderana", "Timestamp": "July 7, 2015 11:25 am", "Headline": "තේනුකත් රිමාන්ඩ්", "News Content": "එක්සත් ජනතා නිදහස් සන්ධානයේ හිටපු පාර්ලිමේන්තු මන්ත්‍රී තේනුක විදානගමගේ මහතා රක්ෂිත බන්ධනාගාර ගත කර තිබේ.ඌව පළාත් සභා මැතිවරණ සමයේ මහියංගණය නගරයේදී ප්‍රචාරක පුවරු සවිකරමින් සිටි පිරිසකට පහරදී තුවාල කිරීමේ සිද්ධියක් සම්බන්ධයෙන් හිටපු මන්ත්‍රීවරයා ඇතුළු පිරිසකට චෝදනා එල්ල වී තිබුණි.මෙම චෝදනාව සම්බන්ධයෙන් සිව්දෙනෙකු මීට පෙර අත්අඩංගුවට ගෙන උසාවියට ඉදිරිපත් කිරීමෙන් පසු රිමාන්ඩ් කර තිබිණ.නීතිඥවරයෙකු මාර්ගයෙන් හිටපු මන්ත්‍රීවරයා හා තවත් අයෙක් අද මහියංගණය මහේස්ත්‍රාත් අධිකරණයට බාරවූ අවස්ථාවේදී ලබන 14 වැනිදා තෙක් රිමාන්ඩ් කර ඇතැයි පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=52484", "Category": null, "Parent URL": null}