{"Source": "Adaderana", "Timestamp": "April 2, 2014 05:10 pm", "Headline": "සම සෞඛ්‍ය සිසුන්ගේ සත්‍යග්‍රහයට අදට දින 100ක්", "News Content": "එම විරෝධතාවයේ දසුන් පෙළකි. (ඡායා රූ ‍- හේරත් ඒකනායක) පේරාදෙණිය විශ්ව විද්‍යාලයේ සම සෞඛ්‍ය වෛද්‍ය උපාධි පාඨමාලාවේ කාලසීමාව වසර 04ක් දක්වා දීර්ඝ කරන ලෙස ඉල්ලමින් එම පීඨයේ සිසුන් ආරම්භ කළ සත්‍යග්‍රහයට අදට දින 100ක් සම්පූර්ණ වේ. මේ නිමිත්තෙන් අද දිනයේ එම විශ්ව විද්‍යාලයේ සිසුන් කොළඹ - නුවර ප්‍රධාන මාර්ගයේ දැවැන්ත විරෝධතාවක නිරත වු බව අද දෙරණ වාර්තාකරු සඳහන් කළේය. අදාළ උපාධි කාලසීමාවේ කප්පාදුව ඉවත්කොට යළි වසර 04ක් දක්වා දීර්ඝ කරනතුරු විරෝධතා ව්‍යාපාරය අඛණ්ඩව ක්‍රියාත්මක කරන බව විරෝධතාවයේ නිරත සිසුන් පවසයි. කෙසේ වෙතත් පසුගිය 31 වනදා වසා දැමුණු සම සෞඛ්‍ය වෛද්‍ය පීඨය නැවත විවෘත කළ ද අධ්‍යයන කටයුතු සඳහා මේ දක්වා සිසුන් සහභාගි නොවු බව පේරාදෙණිය විශ්ව විද්‍යාලයේ උපකුලපති අතුල සේනාරත්න මහතා පවසා තිබේ.", "URL": "https://sinhala.adaderana.lk/news.php?nid=42260", "Category": null, "Parent URL": null}