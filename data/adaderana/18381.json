{"Source": "Adaderana", "Timestamp": "August 29, 2011 12:43 pm", "Headline": "ක්වෙයිට් හි කසිප්පු පෙරා විකිණූ ශ්‍රී ලාංකික කත මාට්ටු", "News Content": "නීති විරෝධී මත්පැන් නිෂ්පාදනය කළ හා බෙදාහළ බව කියන ක්වෙයිට් සිටින ශ්‍රී ලාංකික ස්ත්‍රීයක් අධිකරණ නියෝගයක් මත අත්අඩංගුවට ගෙන ඇති බව විදෙස් මාධ්‍ය උපුටා දක්වයි. ක්වෙයිට් හි ෆාර්වෙනියා ආණ්ඩුකාර බල ප්‍රදේශයේ ජ්ලීබ්-අල්-ස්යූකූහ් නගරයේ තට්ටු නිවාස සංකීර්ණයක පදිංචි වී සිටි 50 වියැති මෙම ස්ත්‍රීය අධිකරණයේ සෝදිසි වරෙන්තුවක් මත අත්අඩංගුවට ගත් බව කියැවෙයි. මෙම නීති විරෝධී මත්පැවන් ජාවාරමට සම්බන්ධ බවට සැක කොට තවත් පුද්ගලයින් දෙදෙනෙකුද අත්අඩංගුවට ගෙන තිබේ. මත්පැන් නිෂ්පාදන උපකරණ හා විකිණීමට සූදානම් කොට තිබුණු මත්පැන් බෝතල් 25 ක් රාජ සන්තක කළ බව Arab Times වැඩිදුරටත් කියා සිටියි.", "URL": "https://sinhala.adaderana.lk/news.php?nid=18381", "Category": null, "Parent URL": null}