{"Source": "Adaderana", "Timestamp": "May 10, 2019 09:27 pm", "Headline": "කඩු ළඟ තබා ගැනීම නීතියෙන් තහනම් - නීති ප්‍රවීනයින් පවසයි ", "News Content": "තහනම් පිහි අඥාපනතට අනුව කඩු, කිණිසි හෝ තහනම් පිහි වර්ග ළඟ තබා ගන්නා පුද්ගලයින් හදිසි නීතිය යටතේ ඕනෑම අවස්ථාවක අත්අඩංගුවට ගත හැකි බව ශ්‍රී ලංකා නීතිඥ සංගමයේ හිටපු සභාපති ජනාධිපති නීතිඥ යු.ආර්. ද සිල්වා මහතා පවසා සිටියි. ඔහු මේ බව සඳහන් කළේ කඩු, කිණිසි සහ තහනම් පිහි ළඟ තබාගැනීම සම්බන්ධයෙන් විවිධ පාර්ශ්ව දක්වන මතයන් පිළිබඳව නීතිමය තත්ත්වය පැහැදිළී කරමිනි. ලොව කඩු භාවිතය ක්‍රිස්තු පූර්ව 3300 දක්වා අතීතයට දිවයයි. කඩු ප්‍රථමයෙන් නිර්මාණය කිරීම සහ භාවිතයට ගෙන ඇත්තේ තුර්කි රාජ්‍යයයි. පසුව ජපාන සමුරායිවරුන්ගේ කටානා කඩුව සහ ඉංග්‍රීසි ජාතිකයින්ගේ එක්ස්කැලිබර් වැනි කඩු ලොව පුරා ජනප්‍රියත්වයට පත්වන්නේ ප්‍රතිවාදියා විනාශ කිරීම සදහා එහි ඇති ප්‍රබලත්වය හේතුවෙනි. ඒ අනුව අභ්‍යන්තර යුද සහ විදෙස් ආක්‍රමණවලදී කඩු ආයුධයක් ලෙස භාවිත කෙරුණි. මේ වන විට කඩු, අප සමාජයේ ප්‍රධාන මාතෘකාවක් බවට පත්වන අවසන්. ඒ, පාස්කු ඉරිදා ප්‍රහාරයෙන් පසුව දිවයිනේ විවිධ ස්ථානවලදී විවිධ වර්ගවලට අයත් කඩු හමුවීමත් සමඟයි.", "URL": "https://sinhala.adaderana.lk/news.php?nid=109710", "Category": null, "Parent URL": null}