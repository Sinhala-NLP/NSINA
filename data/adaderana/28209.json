{"Source": "Adaderana", "Timestamp": "October 11, 2012 04:30 pm", "Headline": "65 ත්‍රිකුණාමලයේ දී පැවැත්වීමට තීරණය කෙරෙයි", "News Content": "65 වන ජාතික නිදහස් දින උත්සවය ත්‍රිකුණාමල නගරයේ දී පැවැත්වීමට රජය තීරණය කර තිබේ. අග්‍රාමාත්‍ය දි.මු ජයරත්න මහතාගේ ප්‍රධානත්වයෙන් ජාතික නිදහස් දින උත්සව සංවිධාන කමිටුව අද (11) පෙරවරුවේ රැස්වූ අවස්ථාවේ දී මේ බව නිල වශයෙන් දැනුම් දී ඇති බව වාර්තා වේ. උත්සවය දැක බලාගැනීම සඳහා උතුරු නැගෙනහිර ජනතාවට විශේෂ අවස්ථාව සලසා දිය යුතු අතර ජාතියේ සමගිය සංකේතවත් කෙරෙන ක්‍රියාකාරකම් සඳහා සැමරුම් උත්සවයේ දී ඉහළ ප්‍රමුඛත්වයක් ලබාදිය යුතු බව අද පැවති සංවිධාන කමිටු රැස්වීමට එක්වෙමින් අමාත්‍ය ඩබ්ලිව්.ඩී.ජේ.සෙනවිරත්න මහතා සඳහන් කළේය. මේ වසර අවසන්වීමට පෙර ත්‍රිකුණාමල නගරයේ මහා මාර්ග විදුලිය ඇතුළු යටිතල පහසුකම් සංවර්ධනය කරන ලෙසද අමාත්‍යවරයා අදාළ අංශ වෙත උපදෙස් ලබා දී ඇත.", "URL": "https://sinhala.adaderana.lk/news.php?nid=28209", "Category": null, "Parent URL": null}