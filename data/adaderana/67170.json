{"Source": "Adaderana", "Timestamp": "December 19, 2016 01:57 pm", "Headline": "ලෙබනනයේ නව කැබිනට් මණ්ඩලය පත් කෙරෙයි", "News Content": "ලෙබනන් අග්‍රාමාත්‍ය සාද් හරීරි 30 දෙනෙකුගෙන් සමන්විත නව කැබිනට් මණ්ඩලයක් නම් කර තිබේ.කලාපයේ පවතින අර්බුදකාරී වතාවරණය හමුවේ රටේ ස්ථාවරත්වය පවත්වා ගැනීම සඳහා නව කැබිනට් මණ්ඩලය ප්‍රමුඛතාව ලබා දෙනු ඇති බව අග්‍රාමාත්‍ය හරීරි ප්‍රකාශ කර ඇත.ජාතික ඒකාබද්ධතාව මත පදනම්ව නම් කළ නව කැබිනට් මණ්ඩලය සඳහා හිස්බුල්ලා සටන් සංවිධානය ඇතුළු දේශපාලන පක්ෂ කිහිපයක් නියෝජනය වේ.කැබිනට් මණ්ඩලය ලබන බදාදා පළමුවරට රැස්වීමට නියමිතය.පසුගිය නොවැම්බර් මාසයේදී ලෙබනන ජනාධිපති මිචෙල් ඕන්ගේ ආරාධනයකට අනුව සාද් අරීරි නව ආණ්ඩුවක් ස්ථාපිත කර තිබුණි.අසල්වැසි සිරියාවේ පවතින සිවිල් යුදමය තත්ත්වය හේතුවෙන් ලෙබනනය වෙත මිලියනයක පමණ සරණාගතයින් පිරිසක් පැමිණ ඇති බව වාර්තා වේ.", "URL": "https://sinhala.adaderana.lk/news.php?nid=67170", "Category": null, "Parent URL": null}