{"Source": "Adaderana", "Timestamp": "October 24, 2017 02:04 pm", "Headline": "තමන් වෙනුවෙන් දිවි දුන් ආරක්ෂකයාට මාස තුනකට පසු මහාධිකරණ විනිසුරු කළ දේ", "News Content": "යාපනය මහාධිකරණ විනිසුරු මානික්කවාසගර් ඉලන්චේලියන් මහතා වෙත ආරක්ෂාව ලබාදෙමින් ගමන් කිරීමේදි වෙඩි ප‍්‍රහාරයකට ලක්ව ජිවිතක්ෂයට පත්වු සැරයන් හේමචන්ද්‍ර මහතාගේ තුන් මාසයේ දානමය කටයුතු වෙනුවෙන් යාපනය මහාධිකරණ විනිසුරු ඉලන්චේලියන් මහතා ඊයේ(23) සහභාගිවිය.හලාවත,කුමාරකට්ටුව ප‍්‍රදේශයේ හේමචන්ද්‍ර මහතාගේ නිවසේ මෙම පිංකම පැවැතිවිණි.ඉලන්චේලියන් මහතා හේමචන්ද්‍ර මහතා ජිවිතක්ෂයට පත්වු අවස්ථාවේ කුඩා දරුවෙකු මෙන් හඩා වැටෙමින් සිය ශෝකය ප‍්‍රකාශ කරනු ලැබීය.හේමචන්ද්‍ර මහතාගේ දරුවන්ගේ අධ්‍යාපන කටයුතු හා අනාගත කටයුතු සියල්ල තමන් විසින් සිදුකරන අතර, තමාගේ දරුවන් මෙන් හේමචන්ද්‍ර මහතාගේ දරුවන් වෙනුවෙන් අවශ්‍ය අවශ්‍යතා ඉටුකරන බවද ඉලන්චේලියන් මහතා සැරයන්වරයාගේ අවසන් කටයුතු අවස්ථාවේ සඳහන් කළේය.සැරයන් හේමචන්ද්‍ර මහතා වසර 11 ක පමණ කාලයක් ඉලන්චේලියන් මහතාගේ විශ්වාසවන්ත ආරක්ෂකයා ලෙස කටයුතු කොට තිබිණ.", "URL": "https://sinhala.adaderana.lk/news.php?nid=79085", "Category": null, "Parent URL": null}