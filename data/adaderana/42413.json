{"Source": "Adaderana", "Timestamp": "April 9, 2014 02:30 pm", "Headline": " රටඉඳි කිලෝ 350ක් විනාශයි ", "News Content": "උත්සව සමයේ අලෙවි කිරීම සඳහා සුදානම් කර තිබු පරිභෝජනයට නුසුදුසු රටඉඳි කිලෝ 350 ක් විනාශකරන ලෙස අනුරාධපුර අධිකරණය නියෝග කර තිබේ. අනුරාධපුර පාරිභෝගික අධිකාරියේ නිලධාරීන් කණ්ඩායමක් විසින් අනුරාධපුර නගරයේ වෙළඳසැල් පරීක්ෂාවට ලක් කර තිබේ. එහිදී මෙම පරිභෝජනයට නුසුදුසු රටඉඳි තොගය සොයාගත් බව වාර්තා වෙයි. ඒ අනුව අදාළ රටඉඳි තොගය සහ වෙළඳසැල් හිමිකරු අද(09) දිනයේ අනුරාධුපර මහේස්ත්‍රාත් සහ අතිරේක දිසා විනිසුරු සුරේෂාද සිල්වා මෙනවිය හමුවට ඉදිරිපත් කර තිබේ. එහිදී රටඉඳි තොගය විනාශ කිරීමටත් රට ඉදි තොගය ගබඩා කර තිබු ආයතනයට රුපියල් 5000 ක දඩයක් නියම කිරීමටත් දිසා විනිසුරුවරිය නියම කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=42413", "Category": null, "Parent URL": null}