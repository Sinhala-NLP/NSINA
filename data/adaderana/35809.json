{"Source": "Adaderana", "Timestamp": "July 16, 2013 08:05 am", "Headline": "කුරුණෑගල රෝහලේ එන්ඩොස්කොපි උපකරණය නැහැ", "News Content": "කුරුණෑගල ශික්ෂණ රෝහලේ පිළිකා හඳුනාගන්නා එන්ඩොස්කොපි නැමැති උපකරණය නොමැතිවීම හේතුවෙන් රෝගීන් විශාල පිරිසක් දුෂ්කරතාවට ලක්ව සිටියි. වසර එකහාමාරක පමණ කාලයක් තිස්සේ අදාළ රෝහලේ එම උපකරණය නොමැති බව වාර්තා වෙයි. රෝගීන්ගේ ආහාර මාර්ගය හා සම්බන්ධ පිළිකා, ආම්ලිකතාව හේතුවෙන් සිදුවන ශ්‍රල්‍ය රෝග විශාල සංඛ්‍යාවක් හඳුනාගැනීම සඳහා එන්ඩොස්කොපි නැමැති උපකරණය භාවිත කරයි. මේ පිළිබඳ සෞඛ්‍ය අධ්‍යක්ෂ ජනරාල්වරයාගේ අවධානය යොමුවිය යුතු බව මේ සම්බන්ධයෙන් අදහස් දක්වන රජයේ වෛද්‍ය නිලධාරීන්ගේ සංගමයේ මධ්‍යම කාරක සභික වෛද්‍ය නලීන් ද හේරත් මහතා පවසයි", "URL": "https://sinhala.adaderana.lk/news.php?nid=35809", "Category": null, "Parent URL": null}