{"Source": "Adaderana", "Timestamp": "March 2, 2013 10:33 am", "Headline": "වෛද්‍යවරුන් සඳුදා සිට යළි වර්ජනයේ?", "News Content": "කොළඹ ජාතික රෝහලේ වෛද්‍යවරුන් විසින් ආරම්භ කර තිබූ වැඩ වර්ජනය අවසන් කර තිබේ. අද පෙරවරු 8.00ට වර්ජනය අවසන් කළ බව රජයේ වෛද්‍ය නිලධාරීන්ගේ සංගමයේ ජාතික රෝහල් ශාඛාවේ උප සභාපති වෛද්‍ය එන්.එස් අබේගුණසේකර මහතා සදහන් කළේය. අද උදෑසන රැස්වූ රජයේ වෛද්‍ය නිලධාරීන්ගේ සංගමයේ ජාතික රෝහල් ශාඛාවේ නිලධාරීන් මෙම තීරණය ගෙන තිබේ. කෙසේ වෙතත් තම ඉල්ලීම් සදහා සාධරණ විසදුමක් නොලැබුණහොත් ලබන සදුදා සිට යළිත් වර්ජනය ක්‍රියාත්මක කරන බව උපසභාපතිවරයා අවධාරණය කළේය. ස්ථානමාරුවීම් ගැටළුවක් මුල්කර ගනිමින් ඊයේ උදෑසන සිට මෙම වර්ජනය ක්‍රියාත්මක කෙරිණ. කෙසේ වෙතත් මෙම වැඩවර්ජනය හේතුවෙන් රජයේ වෛද්‍ය නිලධාරීන්ගේ සංගමයේ ජාතික රෝහලේ ශාඛාව විසුරුවා හැරීමට එම සංගමයේ විධායක සභාව ඊයේ සවස තීරණය කරන ලදී.", "URL": "https://sinhala.adaderana.lk/news.php?nid=32045", "Category": null, "Parent URL": null}