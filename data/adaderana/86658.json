{"Source": "Adaderana", "Timestamp": "March 31, 2018 02:24 pm", "Headline": "රෝද තුනේ යතුරු පැදියක් නිසා කාන්තාවක් අසරණ වුණ හැටි", "News Content": "බලධාරීන්ගේ නිසි මැදිහත්විමක් නොමැති කමින් අසරණ තත්ත්වයට පත්වු කාන්තාවක් පිළිබඳ පුවතක් අද දෙරණට වාර්තා විය. ඒ දඹුල්ල ගලේවෙල ප්‍රදේශයෙන්. ගලේවෙල බඹරගස්වැව මොරගොල්ල ගම්මානයේ පදිංචි පද්මලතා කුමාරි මහත්මිය ස්වයං රැකියාවක් ලෙසින් කුඩා බේකරියක් පවත්වාගෙන යන කාන්තාවක්. ඇය මීට වසර දෙකකට පෙර දිවි නැගුම දෙපාර්තමේන්තුවේ මැදිහත්වීම මත පහසු ගෙවීමේ ක්‍රමයට රෝද තුනකින් යුත් යතුරු පැදියක් ලබාගෙන ඇත්තේ තම ව්‍යාපාරය දියුණු කර ගැනිමේ අරමුණින්. එහෙත් මාස කිහිපයක් ගත වන විට එම රථය භාවිත කළ නොහැකි තත්ත්යවකට පත්ව ඇති බවට ඇය චෝදනා කරයි. ගලේවෙල ප්‍රාදේශීය ලේකම් කාර්යාලය සහ දිවිනැගුම මූලස්ථාන කාර්යාලය එක්ව දියත් කළ වැඩසටහනක් යටතේ එක්ලක්ෂ පනස්දහසක මුදලක් ඇයට ලබා දී ඇති අතර ඇය විසින් තවත් තුන්ලක්ෂ තිස්දහසක මුදලක් ඒ සඳහා යොදවා තිබේ. වගකීම් සහතිකයක් හෝ නොමැති මෙම රථය සඳහා විශාල මුදලක් වැය කිරීම හේතුවෙන් තම ව්‍යාපාර සිදු කරගැනීමට නොහැකිව පද්මලතා මහත්මිය දැඩි අසරණභාවයකට පත්ව සිටියි.", "URL": "https://sinhala.adaderana.lk/news.php?nid=86658", "Category": null, "Parent URL": null}