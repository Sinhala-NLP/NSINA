{"Source": "Adaderana", "Timestamp": "April 9, 2011 08:59 am", "Headline": "ජාතික ගොවි සතිය ජූලි මාසයේදී", "News Content": "ජාතික ගොවි සතිය ලබන ජූලි මාසයේ පැවැත්වීමට පියවර ගෙන තිබේ. වව්නියාව කෘෂිකර්ම විශ්ව විද්‍යාලයේදී මෙය පැවැත්වීමට පියවර ගන්නා බව කෘෂිකර්ම අමාත්‍යාංශය පවසයි. ලබන ජූලි 20 වැනිදා සිට 24 වැනිදා දක්වා මෙය පැවැත්වෙනු ඇත. මේ සම්බන්ධයෙන් විශේෂ සාකච්ඡාවක් පසුගියදා වව්නියාවේදී පැවැත්වුණි. ජාතික ගොවි සතියට සමගාමීව පැවැත්වෙන කෘෂිකර්ම ප‍්‍රදර්ශනය මගින් ජාතික කී‍්‍රඩා, දේශීය කෘෂිකර්මාන්තයේ නව පිබිදීම්, වස විෂ වලින් තොර ආහාර නිපදවීම පිළිබඳ ජනතාව දැනුවත් කෙරෙනු ඇත.", "URL": "https://sinhala.adaderana.lk/news.php?nid=15362", "Category": null, "Parent URL": null}