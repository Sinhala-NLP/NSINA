{"Source": "Adaderana", "Timestamp": "April 27, 2016 12:25 pm", "Headline": "මහින්ද යළි දිවයිනට ", "News Content": "තායිලන්තයේ සංචාරයක නිරත වු හිටපු ජනාධිපති මහින්ද රාජපක්ෂ මහතා දිවයිනට පැමිණ තිබේ.තායිලන්ත රජයේ ආරාධනයකට අනුව එරට සංචාරයක් සඳහා පසුගිය සෙනසුරාදා හිටපු ජනාධිපතිවරයා දිවයිනෙන් පිටත්ව ගියේය. ඒ අනුව ඊයේ(26) මධ්‍යම රාත්‍රී මහින්ද රාජපක්ෂ මහතා යළි දිවයිනට පැමිණි බව අද දෙරණ ගුවන්තොටුපොළ වාර්තාකරු සඳහන් කළේය.මේ අතර ගාල්ල ප්‍රදේශයේ පැවති උත්සවයකදී අදහස් දක්වමින් හිටපු අමාත්‍ය බැසිල් රාජපක්ෂ මහතා සඳහන් කළේ වර්තමානය වන විට හිටපු ජනාධිපති මහින්ද රාජපක්ෂ මහතා සිදුකළ සංවර්ධනය බොහෝ පිරිසකට අමතක වී ඇති බවයි.", "URL": "https://sinhala.adaderana.lk/news.php?nid=59562", "Category": null, "Parent URL": null}