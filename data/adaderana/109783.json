{"Source": "Adaderana", "Timestamp": "May 12, 2019 08:46 am", "Headline": "අලි මිනිස් ගැටුමට ගොදුරු වු කුඩාකච්චකොඩිය ගම්මානය", "News Content": "පවතින නියඟය හමුවේ වල් අලි ගම්වැදිම හේතුවෙන් මේ වන විට කිසිදු වගාවක් කර ගැනීමට නොහැකි වි ඇති බව වවුනියාව කුඩාකච්චකොඩිය ගම්මානයේ ජනතාව පවසයි. ගම්වාසීන් පැවසූවේ ස්ථිර රැකියාවන් නොමැති ගොවිතැනින් ජිවත්වන ගම්වාසීන්ගේ වගාවන් මේ වන විට වල් අලි විසින් විනාශ කරමින් සිටින බවයි. වල් අලි පලවා හැර ගම්මානය වටා අලි වැටක් ඉදිකරදෙන ලෙසට වසර ගණනාවක් ඉල්ලා සිටින නමුත් මේ වන තෙක් ගම්මානයට අලි වැටක් ලබානොදීම හේතුවෙන් මේ වන විට ගම්වාසින් දැඩි ගැටළුවකට මුහුණ දී සිටින බවද ගම්මානයේ ජනතාව පවසයි. ගම්වාසීන් පැවසූවේ මේ වන විට පොල්,කෙසෙල් ඇතුළු ගම්මානයේ ගොවි ජනතාව වගා කළ වගාවන් වල් අලි විසින් විනාශ කොට ඇති බවයි. ගම්මානයේ පුද්ගලයින් හා අවට ගම්මානවල පුද්ගලයින් කිහිපදෙනෙකුද වල් අලි ප්‍රහාරයන්ට ලක්ව ඇති බැවින් ඉතා ඉක්මනින් ගම්මානය වටා අලි වැටක් ඉදිකරදෙන මෙන් ප්‍රදේශවාසීන් අදාල බලධාරින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=109783", "Category": null, "Parent URL": null}