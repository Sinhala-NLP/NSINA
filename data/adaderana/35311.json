{"Source": "Adaderana", "Timestamp": "June 28, 2013 12:19 pm", "Headline": "රිය අනතුරකින් පුද්ගලයෙක් මියයයි", "News Content": "ඉගිනියාගල - අඹගොල්ල ප්‍රදේශයේ සිදුවූ රිය අනතුරකින් පුද්ගලයෙක් මියගොස් තිබේ. අම්පාර ඩිපෝවට අයත් ආපදා බස් රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව සඳහන් වෙයි. අනතුරත් සමඟ එම රථයේ ගමන් කළ පුද්ගලයෙකු බස් රථයෙන් ඉවතට විසිවී එම රථයටම යටවීමෙන් මියගොස් ඇත. මියගොස් ඇත්තේ 65 හැවිරිදි අඹකැලේ ප්‍රදේශයේ පදිංචිව සිටි පුද්ගලයෙකි. බස් රථයේ රියදුරු පළාගොස් ඇති අතර අනතුර සම්බන්ධයෙන් ඉගිනියාගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35311", "Category": null, "Parent URL": null}