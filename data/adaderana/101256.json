{"Source": "Adaderana", "Timestamp": "December 24, 2018 10:49 pm", "Headline": "දුම්රිය මගී පාර්සල් ප්‍රවාහනය සම්බන්ධයෙන් ගැටළු", "News Content": "දුම්රිය මගී පාර්සල් ප්‍රවාහනය කිරිම සම්බන්ධයෙන් දුම්රිය ස්ථානාධිපතිවරුන් සහ දුම්රිය නියාමකවරුන් අතර පවතින ගැටළුව නිරාකරණය කිරිම සදහා කමිටුවක් පත් කර තිබේ. දුම්රිය සාමාන්‍යාධිකාරි ඩිලන්ත ප්‍රනාන්දු මහතා සදහන් කළේ නිළධාරින් සිව් දෙනෙකුගෙන් යුතුව එම කමිටුව පත් කර ඇති බවයි. අදාල කමිටු වාර්තාව සතියක් ඇතුළත ලබාදීමට කටයුතු කරන ලෙස උපදෙස් ලබාදී තිබේ. කෙසේවෙතත් දුම්රිය පාර්සල් බෙදාහැරිම සම්බන්ධයෙන් මේ වන විට වැඩපිළිවෙලක් ක්‍රියාත්මක වන බව දුම්රිය සාමාන්‍යාධිකාරි ඩිලන්ත ප්‍රනාන්දු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101256", "Category": null, "Parent URL": null}