{"Source": "Adaderana", "Timestamp": "November 14, 2018 11:34 am", "Headline": "වසන්ත ඇමති පුටුවෙන් ඉවත් වෙයි‍", "News Content": "සංචාරක හා වනජීවි අමාත්‍ය වසන්ත සේනානායක මහතා සිය අමාත්‍යධූරයෙන් ඉල්ලා ඉස්වීමට තීරණය කර තිබේ. පාර්ලිමේන්තු සභා ගර්භයෙන් පිටතට පැමිණීමෙන් අනතුරුව මාධ්‍ය වෙත අදහස් දක්වමින් ඔහු මේ බව පැවසීය. සිය අමාත්‍යධූරයෙන් ඉල්ලා අස්වීමට තීරණය කළ බවත්, ඊට අදාළ ඉල්ලා අස්වීමේ ලිපිය ජනාධිපතිවරයා වෙත භාරදීමට සුදානම් බවත් වසන්ත සේනානායක මහතා අද දෙරණය කියා සිටියේය. තමා බහුතරය ඇති පැත්තට සහය ලබා දෙන බවත්, බහුතර බලයක් ඇති බව පැවසූ නිසා වත්මන් ආණ්ඩුවට එක් වු බවත්, එසේ නොවන හෙයින් අමාත්‍යධුරය අත්හැර එක්සත් ජාතික පක්ෂයට සහය දීමට තීරණය කළ බවත් ඔහු වැඩිදුරටත් සඳහන් කළේය. කෙසේ හෝ පොළොන්නරුවේ ජනතාවට උදව් කළ හැකි අය සමඟ කටයුතු කිරීමට බලාපොරොත්තු වන බව ද ඔහු සඳහන් කළේය.", "URL": "https://sinhala.adaderana.lk/news.php?nid=99186", "Category": null, "Parent URL": null}