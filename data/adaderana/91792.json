{"Source": "Adaderana", "Timestamp": "July 1, 2018 04:07 pm", "Headline": "ඉන්ධන හිඟයක් ගැන පැතිරෙන කටකතාවලට ඛනිජ තෙල් සංස්ථාවෙන් නිවේදනයක්", "News Content": "ඉන්ධන බෙදාහැරීම සම්බන්ධයෙන් විවිධ පුද්ගලයින් විසින් සිදුකරනු ලබන ප්‍රකාශ සත්‍යයෙන් තොර බව ලංකා ඛනිජ තෙල් නීතිගත සංස්ථාව අවධාරණය කරයි. දේශපාලන බලවේගවල මෙහෙයවීම මත මහජනයා තුළ අනවශ්‍ය කැළඹීමක් ඇති කිරීමේ පරමාර්තයෙන් විවිධ පුද්ගලයින් විසින් එම ප්‍රකාශ සිදුකරන බව නිවේදනයක් නිකුත් කරමින් ඛනිජ තෙල් නීතිගත සංස්ථාව පවසයි. එවැනි ප්‍රචාරවලට එරෙහිව පවත්නා නීතිමය රාමුව යටතේ දැඩි ක්‍රියාමාර්ග ගැනීමට බලාපොරොත්තු වන බව ඛනිජ තෙල් නීතිගත සංස්ථාව පෙන්වා දෙයි. සංස්ථාව සතු සියලුම ඉන්ධන පිරවුම්හල්වලට අවශ්‍ය ඉන්ධන තොග ලබාදීමට කටයුතු සංවිධානය කර ඇති අතර ඉන්ධන බෙදාහැරිමේ කටයුතු ද නිසි පරිදි සිදුවන බව අදාළ නිවේදනයේ වැඩිදුරටත් සදහන්ය.", "URL": "https://sinhala.adaderana.lk/news.php?nid=91792", "Category": null, "Parent URL": null}