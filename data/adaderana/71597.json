{"Source": "Adaderana", "Timestamp": "April 1, 2017 11:43 am", "Headline": "කුලී ගමන් යන මුවාවෙන් ගිහින් දේපල කොල්ලකාලා", "News Content": "ත්‍රීරෝද රථවල කුලී ගමන් යන මුවාවෙන් ගොස් තියුණු ආයුධ පෙන්වා රියදුරු බිය ගන්වා මුදල්, රන්භාණ්ඩ සහ ජංගම දුරකථන කොල්ලකෑම් සිදු කළ පුද්ගලයෙකු වනාතමුල්ල ප්‍රදේශයේදී අත්අඩංගුවට ගෙන තිබේ. කොළඹ දකුණු කොට්ඨාසයේ නීතිය බලගැන්වීම් ඒකකයට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය. සැකකරු සීවලී පාර, බොරැල්ල ප්‍රදේශයේ පදිංචි 38 හැවිරිදි පුද්ගලයෙකි. ඔහු 2006 වසරේ බොරැල්ල, දෙමටගොඩ, පෑලියගොඩ, වැල්ලම්පිටිය සහ මුල්ලේරියාව යන ප්‍රදේශවල සිදු වූ කොල්ලකෑම් ගණනාවක් සම්බන්ධයෙන් වරදකරු වී වසර 05ක සිරදඩුවම් ලැබූ අයෙකු බවට සිදු කළ ප්‍රශ්න කිරීම්වලින් අනාවරණව වී තිබේ. අත්අඩංගුවට ගත් සැකකරු රැදවුම් නියෝග මත බොරැල්ල පොලිස් ස්ථානයේ රදවාගෙන වැඩිදුර විමර්ශන සිදු කරන බව පොලිස් මූලස්ථානය පැවසුවේය.", "URL": "https://sinhala.adaderana.lk/news.php?nid=71597", "Category": null, "Parent URL": null}