{"Source": "Adaderana", "Timestamp": "October 26, 2013 01:01 pm", "Headline": "තොරතුරු තාක්ෂණ විභාගය හෙටයි", "News Content": "2014 අධ්‍යයන පොදු සහතික පත්‍ර උසස් පෙළ විභාගයේ සාමාන්‍ය තොරතරු තාක්ෂණ විභාගය හෙට පැවැත්වීමට කටයුතු යොදා තිබේ. විභාග දෙපාර්තමේන්තුව සඳහන් කළේ පෙරවරු9.00 සිට මධ්‍යහ්න 12.00 දක්වා මෙම විභාගය පැවැත්වෙන බවයි. නයිනතිව්, ඩෙල්ෆ්, කරෙයිනගර්, වේලානේ, ඇතුළු දිවයිනපුරා විභාග මධ්‍යස්ථාන 1,114 ක දී මෙම විභාගය පැවැත්වෙයි. මේ සදහා අපේක්ෂකයින් 137,842 දෙනෙකු අයදුම් කර ඇති අතර ඉන් 101,449ක් සිංහල මාධ්‍ය අයදුම්කරුවන් වන අතර 24,888 දෙනෙකු දෙමළ මාධ්‍ය අයදුම්කරුවන් වේ. 11,505 දෙනෙකු මෙවර විභාගයේ ඉංග්‍රීසි මාධ්‍ය අයදුම්කරුවන් බව විභාග දෙපාර්තමේන්තුව සඳහන් කළේය. විභාගය පිළිබඳ කිසියම් ගැටලුවක් පවතින්නේ නම් 0112 784 208 හෝ 0112 784 537 යන දුරකථන වෙත දැනුම් දෙන ලෙස ද විභාග දෙපාර්තමේන්තුව දැනුම්දෙයි.", "URL": "https://sinhala.adaderana.lk/news.php?nid=38393", "Category": null, "Parent URL": null}