{"Source": "Adaderana", "Timestamp": "March 15, 2018 07:12 am", "Headline": "විශ්වවිද්‍යාල අනධ්‍යන සේවක වර්ජනය අඛණ්ඩව", "News Content": "‍සේවයට වාර්තා කරන ලෙස විශ්ව විද්‍යාල ප්‍රතිපාදන කොමිෂන් සභාව දැනුම්දීමක් සිදුකළ ද සිය ඉල්ලීම් ඉටු වන තුරු වර්ජනය අඛණ්ඩව සිදුකරන බව විශ්වවිද්‍යාල වෘත්තීය සමිති ඒකාබද්ධ කමිටුව පවසයි. එහි සම සභාපති එඩ්වඩ් මල්වත්තගේ මහතා සඳහන් කලේ 16 වන දිනටත් අද (15) දිනයේ වර්ජනය ක්‍රියාත්මක කරන බවයි. වෘත්තීය සමිති ඉල්ලිම් සම්බන්ධයෙන් සාකච්ඡා ආරම්භ කිරීම සඳහා දැනටත් වෘත්තීය සමිති ක්‍රියාමාර්ගවලට අවතීර්ණ වී ඇති සියලුම සේවකයින් සේවයට වාර්තා කළ යුතු බව විශ්වවිද්‍යාල ප්‍රතිපාදන කොමිෂන් සභාව ඊයේ (14) පස්වරුවේ දැනුම් දී තිබේ. අදාළ දැනුම්දීම සිදුකළ ද සේවයට වාර්තා නොකරන බව විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ මහතා සඳහන් කළේය.", "URL": "https://sinhala.adaderana.lk/news.php?nid=85716", "Category": null, "Parent URL": null}