{"Source": "Adaderana", "Timestamp": "June 1, 2016 05:39 pm", "Headline": "නෝර්වේ විදේශ ලේකම්  - රෙජිනෝල්ඩ් හමුවක්", "News Content": "දිවයිනට පැමිණ සිටින නෝර්වේ විදේශ කටයුතු අමාත්‍යාංශ ලේකම් ටොරේ හැට්ට්‍රම් මහතා උතුරු පළාත් ආණ්ඩුකාර රෙජිනෝල්ඩ් කුරේ මහතා හමුවී සාකච්ඡා පවත්වා තිබේ. යාපනයේ පිහිටි ආණ්ඩුකාර කාර්යාලයේදී මෙම සාකච්ඡාව පැවැත්වු බව ආණ්ඩුකාර කාර්යාලය සඳහන් කළේය. මෙහිදි උතුරු පළාත තුළ ජනතාව නැවත පදිංචිකිරීම සහ යාපනය දිස්ත්‍රික්කයේ ජනතාවගේ ජීවනෝපාය නගා සිටුවීම ඇතුළු කරුණු රැසක් පිළිබඳව සාකච්ඡා වී ඇත. මේ අතර නෝර්වේ විදේශ කටයුතු අමාත්‍යාංශ ලේකම්වරයා විපක්ෂ නායක ආර්.සම්බන්ධන් මහතා ද මුණගැසී සාකච්ඡාවක් පවත්වා තිබේ.නැවත පදිංචි කිරීමේ කටයුතු, උතුරු නැගෙනහිර පළාත්වල සංවර්ධන කටයුතු, වර්තමාන දේශපාලන තත්ත්වය සහ දෙමළ ජනතාගේ ගැටළු පිළිබඳ මෙම සාකච්ඡාවේ දී අවධානය යොමුවු බව සඳහන්ය.", "URL": "https://sinhala.adaderana.lk/news.php?nid=60686", "Category": null, "Parent URL": null}