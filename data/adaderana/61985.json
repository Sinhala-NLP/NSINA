{"Source": "Adaderana", "Timestamp": "July 12, 2016 11:12 am", "Headline": " මගෙන් 25කුත් අයින් කළා", "News Content": "හිටපු ආරක්ෂක ලේකම් ගෝඨාභය රාජපක්ෂ මහතාගේ ආරක්ෂාව සඳහා අනුයුක්ත කර තිබු හමුදා සාමාජිකයින් 25 දෙනෙකු ඉවත් කර ඒ සඳහා පොලිස් විශේෂ කාර්යය බලකා සාමාජිකයින් අනුයුක්ත කර තිබේ.ගෝඨාභය රාජපක්ෂ මහතාගේ හමුදා ආරක්ෂාව ඉවත් කර ඒ වෙනුවට පොලිස් ආරක්ෂාව ලබාදීමට රජය තීරණය කර ඇති බව ආරක්ෂක ලේකම් කරුණාසේන හෙට්ටිආරච්චි මහතා පසුගියදා ප්‍රකාශ කර තිබුණි.ඒ අනුව තම ආරක්ෂාව සඳහා යොදවා සිටි හමුදා සාමාජිකයින් 50 දෙනා අතරින් 25 දෙනෙකු ඉවත් කර ඇති බව ගෝඨාභය රාජපක්ෂ මහතා අද දෙරණට සඳහන් කළේය.ඒ වෙනුවට පොලිස් විශේෂ කාර්යය බලකා සාමාජිකයින් 25 දෙනෙකු අනුයුක්ත කර ඇති බව ගෝඨාභය රාජපක්ෂ මහතා කියා සිටියේය.මේ පිළිබඳව හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතාගෙන් අප කළ විමසීමකදී ඒ මහතා කියා සිටියේ මේ වන විට ශ්‍රී ලංකාව තුළ පවතින සාමාකාමී වාතාවරණය සළකා බැලීමෙන් පසුව ආරක්ෂක මණ්ඩලය විසින් මෙම තීරණය ගනු ලැබු බවයි.එමෙන්ම එම පත් කිරීමට අදාළ පොලිස් විශේෂ කාර්යය බලකා සාමාජිකයින් විශේෂ ආරක්ෂාව පිළිබඳව පුහුණුවක් ලැබූ අය බව ඒ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61985", "Category": null, "Parent URL": null}