{"Source": "Adaderana", "Timestamp": "April 25, 2016 08:01 pm", "Headline": " නේවාසිකාගාර 60ක් විශ්වවිද්‍යාල පද්ධතියට", "News Content": "2018 වසර වන විට රටේ සියලුම විශ්වවිද්‍යාලවල නේවාසික ගැටළුව විසදන බව උසස් අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා පවසයි.නව රජය උසස් අධ්‍යාපනය සඳහා පමණක් නොව සමස්ථ අධ්‍යාපන ක්ෂේත්‍රය වෙනුවෙන් අති විශාල මුදලක් වැය කර ඇති බව අමාත්‍යවරයා පෙන්වා දෙයි.නේවාසිකාගාර 60ක් කඩිනමින් ඉදිකිරීමේ ව්‍යාපෘතිය යටතේ සෞන්දර්ය කලා විශ්වවිද්‍යාලයේ සහ දේශීය වෛද්‍ය විද්‍යා ආයතනයේ අලුතින් ඉදිකරන ලද නව නේවාසිකාගාර 02ක් සිසු අයිතියට පත් කිරීමේ අවස්ථාවට එක්වෙමින් ලක්ෂ්මන් කිරිඇල්ල අමාත්‍යවරයා මෙම අදහස් පළ කළේය.නව රජය අධ්‍යාපනයට සුවිශේෂී ස්ථානයක් ලබාදී ඇති බවත්, ඒ තුළින් රටේ දියුණුවට දායකත්වයක් දිය හැකි ශිෂ්‍ය පරපුරක් නිර්මාණය කිරීමට කටයුතු කරන බවත් අමාත්‍යවරයා පවසයි.එමෙන්ම විශ්වවිද්‍යාලවලට දේශපාලන බලපෑම්වලින් තොරව ස්වාධීනව කටයුතු කිරීමට අවශ්‍යය පරිසරය සහ පූර්ණ නිදහස නව රජය ලබාදී ඇති බව ද අමාත්‍යවරයා එහිදී වැඩිදුරටත් අවධාරණය කර තිබේ.", "URL": "https://sinhala.adaderana.lk/news.php?nid=59490", "Category": null, "Parent URL": null}