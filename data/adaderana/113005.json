{"Source": "Adaderana", "Timestamp": "June 29, 2019 03:23 pm", "Headline": "දැලක පැටලී සිටියදී වෙරළට ගෙනා දුර්ලභයෙක්", "News Content": "පුනරීන්, නාච්චිකුඩා ධීවර දැලකට හසුව සිටි විශාල මුතු ‍මෝරෙකු අද (29) උදෑසන වෙරළට රැගෙනවිත් ඇත. ධීවරයින් ප්‍රකාශ කර ඇත්තේ කිලෝග්‍රෑම් 2000 කට ආසන්න ප්‍රමාණයේ විශාල මුතු මෝරෙකු ධීවර දැල්වල පැටලී වෙරළට පැමිණ සිටි බවයි. වෙරළට රැගෙන එන විටත් මත්ස්‍යයා මිය ගොස් සිට ඇති අතර කිලිනොච්චිය මත්ස්‍යයා ඇල්ලු ධීවරයින් දෙදෙනෙකු අත්අඩංගුවට ගෙන ඇති බව ද වාර්තා වෙයි. අත්අඩංගුවට ගත් ධීවරයින් දෙදෙනා කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතව ඇත. කිලිනොච්චිය ධීවර පරීක්ෂක කාර්යාල නිලධාරීන් ප්‍රකාශ කර ඇත්තේ මුතු මෝරා නමැති මත්ස්‍ය විශේෂය වඳවීමේ තර්ජනයට ලක්ව ඇති සතෙකු බවයි.", "URL": "https://sinhala.adaderana.lk/news.php?nid=113005", "Category": null, "Parent URL": null}