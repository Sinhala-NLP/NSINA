{"Source": "Adaderana", "Timestamp": "June 3, 2010 11:50 am", "Headline": "ලංකා යුධ පුවත වෙනුවෙන් චැනල් 4ට සම්මානයක්", "News Content": "චැනල් 4 නාලිකාව ජාත්‍යන්තර ක්ෂමා ආයතනය මගින් පිරිනමන ලද මාධ්‍ය සම්මාන 02ක් දිනාගැනීමට සමත්ව තිබේ. එයින් එක් සම්මානයක් වන රූපවාහිනී ප්‍රවෘත්ති වාර්තාකරණය පිළිබඳ සම්මානය ශ්‍රී ලංකාවේ යුධ පුවත් වාර්තාකරණය සඳහා දිනාගෙන ඇත. එමෙන්ම සොමාලියානු මාධ්‍යවේදියකු වන ජමාල් ඔස්මාන් විසින් නවක මාධ්‍යවේදීන් සඳහා වන ගැබේ රාඩෝ සම්මානය දිනාගෙන ඇත. රූපවාහිනී ප්‍රවෘත්ති වාර්තාකරණය පිළිබඳ සම්මානය සඳහා ස්කයි නාලිකාවේ ප්‍රවෘත්ති වාර්තාවක් හා චැනල් 4 නාලිකාවේම තවත් ප්‍රවෘත්ති වාර්තාවක් නාම යෝජනා ලෙස ඉදිරිපත්ව ඇත. චැනල් ‍4 නාලිකාව වෙනුවෙන් මෙම සම්මානය නියෝජ්‍ය විදෙස් ප්‍රවෘත්ති කර්තෘ ටිම් ලැම්බන් විසින් ලබාගෙන ඇත. එමෙන්ම සෝමාලියානු මාධ්‍යවේදී ජමාල් ඔස්මාන් විසින් මානව හිමිකම් පිළිබඳ පුවත් වාර්තාකරණය හරහා චැනල් 4 නාලිකාව වෙනුවෙන් සිදුකළ සේවය ද ඇඟයීමට ලක්කර ඇත.", "URL": "https://sinhala.adaderana.lk/news.php?nid=8780", "Category": null, "Parent URL": null}