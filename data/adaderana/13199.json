{"Source": "Adaderana", "Timestamp": "January 1, 2011 12:05 pm", "Headline": "කොළඹ -බදුල්ල රාත්‍රී තැපැල් දුම්රිය පීලි පනියි  ", "News Content": "කොළඹ සිට බදුල්ල බලා ධාවනය වූ රාත්‍රී තැපැල් දුම්රිය අද(01) අලුයම පීලි පැන තිබේ. උඩරට මාර්ගයේ දියතලාව සහ බණ්ඩාරවෙල අතර කොටසට කඩා වැටී තිබූ පස්කන්දක තැපැල් දුම්රිය ගැටීමෙන් එය පිලිපැන ඇති බව වාර්තා වේ. අද අලුයම 5 .30 ට පමණ සිදුවූ මෙම අනතුරත් සමග උඩරට දුම්රිය මාර්ගයේ ධාවන කටයුතු හපුතලේ දක්වා සීමා වී තිබෙන බව දුම්රිය පාලක මැදිරිය පවසයි. රාත්‍රී තැපැල් දුම්රිය පීලි ගතකිරීමේ කටයුතු සහ දුම්රිය මාර්ගයට කඩා වැටී ඇති පස්කන්ද ඉවත් කිරීමේ කටයුතු මේ වන විටත් සිදුකෙරෙමින් පවතින බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=13199", "Category": null, "Parent URL": null}