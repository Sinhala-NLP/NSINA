{"Source": "Adaderana", "Timestamp": "January 10, 2012 09:58 am", "Headline": "බොහෝ ප්‍රදේශවලට අදත් වැසි", "News Content": "දිවයිනේ නැගෙනහිර, උතුරු මැද සහ ඌව පළාත්වල ද මධ්‍යම කඳුකරයේ නැගෙනහිර බෑවුම්වල ද අද(10) දිනයේ තැනින් තැන වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඊට අමතරව අපරභාගයේ දී හෝ සන්ධ්‍යා කාලයේ දී බස්නාහිර, දකුණ, සබරගමුව සහ මධ්‍යම පළාත්වල වැසි හෝ ගිගුරුම් සහිත වැසි ඇතිවන බව සඳහන්ය. ගිගුරුම් සහිත වැසි ඇති වන විට එම ප්‍රදේශවල තාවකාලිකව තරමක තද සුළං ද ඇති විය හැකි බව කාලගුණ විද්‍යා දෙපාර්තමේන්තුව පවසයි. දිවයිනට බස්නාහිර, නිරිත සහ දකුණු දෙසින් වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල ද තැනින් තැන වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=21284", "Category": null, "Parent URL": null}