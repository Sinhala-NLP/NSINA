{"Source": "Adaderana", "Timestamp": "February 16, 2010 09:06 am", "Headline": "සෝමාලියා ආරක්ෂක ඇමතිට ප්‍රහාරයක්", "News Content": "සෝමාලියාවේ ආරක්ෂක අමාත්‍යවරයා ඉලක්ක කර මරාගෙන මැරෙන බෝම්බ ප්‍රහාරයක් එල්ල වී තිබේ. අමාත්‍යවරයා ගමන් ගත් මෝටර් රථය ඉලක්ක කර ගෙන මෙම බෝම්බ ප්‍රහාරය එල්ල වී ඇති බව විදෙස් මාධ්‍ය වාර්තා කරයි. ප්‍රහාරයෙන් අමාත්‍යවරයාගේ ආරක්ෂක නිලධාරීන් දෙදෙ‍නෙකු තුවාල ලබා රෝහල් ගත කර ඇත. මෙම ප්‍රහාරය සම්බන්ධයෙන් චෝදනා එල්ල වී තිබෙන්නේ ඉස්ලාමීය කැරලිකරුවන්ටය. බෝම්බ ප්‍රහාරයෙන් ආරක්ෂක අමාත්‍යවරයා‍ට අනතුරක් සිදු වී නොමැති බව ද වාර්තා වේ.", "URL": "https://sinhala.adaderana.lk/news.php?nid=6728", "Category": null, "Parent URL": null}