{"Source": "Adaderana", "Timestamp": "October 31, 2017 12:19 pm", "Headline": "ශ්‍රීලනිපය දිනන නැකත බලලා අපි ඡන්දය තියෙනවා", "News Content": "නැකත අනුව ශ්‍රී ලංකා නිදහස් පක්ෂය ජයග්‍රහණය කරන හොඳම කාලය එළඹෙන ජනවාරි මාසයේ 20 වෙනිදාත් 30 වනදාත් අතර උදාවෙන බව ධීවර අමාත්‍ය මහින්ද අමරවීර මහතා පවසයි. එනිසා එම කාලයේ මැතිවරණයත් පැවැත්වීමට නියමිත බවත් එයට අවශ්‍ය බෝල, බැට් හා පිච් යන සියල්ල මැතිවරණ කොමසාරිස් වෙත ලබා දී ඇති බව ද අමාත්‍යවරයා වැඩිදුරටත් කියා සිටියේය. හම්බන්තොට ප්‍රදේශයේ පැවති ජනහමුවකට එක් වෙමින් ඔහු මෙම අදහස් පළ කළේය. මෙම මැතිවරණ ජයග්‍රහණයෙන් අනතුරුව ගම සංවර්ධනය කරන බවත් පැවසු අමාත්‍යවරයා, ආණ්ඩුවේ, පළාත් පාලන යන සියලු අංශයන්ගේ ශක්තිය ඇති නායකයෙක් ගමට පත් කළ ගත යුතු බව ද ඔහු වැඩිදුරටත් කියා සිටියේය. මේ වන විට දේශපාලන ප්‍රතිලාභ අපේක්ෂාවෙන් විවිධ පුද්ගලයින් රට බෙදා වෙන් කිරීමට යන බව පවසමින් කෑ ගසන බවත් පැවසු අමාත්‍යවරයා කිසිවිටෙකත් ශ්‍රි ලංකා නිදහස් පක්ෂය සිටියදී එවැනි ක්‍රියාවක් සිදු වෙතැයි ජනතාවට බිය විය යුතු නැතැයි ද පැවසීය.", "URL": "https://sinhala.adaderana.lk/news.php?nid=79346", "Category": null, "Parent URL": null}