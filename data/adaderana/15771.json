{"Source": "Adaderana", "Timestamp": "April 29, 2011 08:36 am", "Headline": "ඉන්දීය ප්‍රිමියර්ලීග් තවත් තරග 2 ක් අද", "News Content": "ඉන්දීය ප්‍රිමියර්ලීග් ක්‍රිකට් තරගාවලියේ තවත් තරග දෙකක් අද(29) පැවැත්වෙයි. රාජස්ථාන් කණ්ඩායම සහ මුම්බායි කණ්ඩායම ජායිපූර්හිදීත් බැංග්ලෝර් කණ්ඩායම සහ පූනේ කණ්ඩායම බැංගලෝර්හිදීත් තරග වැදීමට නියමිතය. ඊයේ(28) පැවති තරගයෙන් කොල්කටා කණ්ඩායම දිල්ලි කණ්ඩායම පරදවා ලකුණු 17 ක ජයක් අත්කරගනු ලැබීය. ප්‍රථමයෙන් පන්දුවට පහරදුන් කොල්කටා කණ්ඩායම ලකුණු 148 ක් රැස්කරනු ලැබීය. මනෝජ් තිවාරි ලකුණු 61 ක් ලබාගැනීමට සමත්විය. පිළිතුරු වශයෙන් දිල්ලි කණ්ඩායමට ලබාගත හැකිවූයේ ලකුණු 131 ක් පමණි.", "URL": "https://sinhala.adaderana.lk/news.php?nid=15771", "Category": null, "Parent URL": null}