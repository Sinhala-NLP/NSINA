{"Source": "Adaderana", "Timestamp": "March 5, 2016 02:54 pm", "Headline": " තියුණු ආයුධයකින් පහරදී ඝාතනය කරලා ", "News Content": "ගලේවෙල ඉහළ බම්බාව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ.ගලේවෙල පොලීසියට ලද තොරතුරක් මත සිදු කළ සෝදිසියකදී මළ සිරුර සොයාගත් බව පොලීසිය පවසයි.මියගොස් ඇත්තේ එම ප්‍රදේශයේම පදිංචිව සිටි 33 හැවිරිදි අයෙකි.පෞද්ගලික ආරවුලක් මත ඝාතනය සිදු කර ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ.ඝාතනය සිදු කළ පුද්ගලයා ද වස පානය කර ඇති අතර ඔහු මේ වන විට පොලිස් ආරක්ෂාව යටතේ දඹුල්ල රෝහලේ ප්‍රතිකාර ලබන බව පොලීසිය පවසයි.", "URL": "https://sinhala.adaderana.lk/news.php?nid=57904", "Category": null, "Parent URL": null}