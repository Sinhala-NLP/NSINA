{"Source": "Adaderana", "Timestamp": "March 2, 2019 11:09 pm", "Headline": "ඉහළ ගොස් ඇති වැලි මිලට පිළියමක්", "News Content": "මේ දිනවල ඉහළ ගොස් ඇති වැලි මිලට පිළියමක් ලෙස යක්කල පිහිටි සිය කාර්යංශයේ ගබඩාවෙන් වැලි කියුබ් එකක් රුපියල් දහතුන්දාහස් පන්සියක මුදලකට ලබාගත හැකි බව භු විද්‍යා සම්ක්ෂණ හා පතල් කාර්යංශයේ සභාපති අසේල ඉද්දවෙල මහතා පවසයි. අද(02) කොළඹ මාධ්‍ය වෙත අදහස් පළකරමින් ඔහු මේ බව සඳහන් කළේය. භු විද්‍යා සම්ක්ෂණ හා පතල් කාර්යංශයේ සමඟ අනුබද්ධව තාක්ෂණ සමාගමක් විසින් පොළොන්නරුව දිස්ත්‍රිකය තුළ වැලි ගොඩ දැමිම සිදු කරන බව ඉද්දවෙල මහතා සඳහන් කළේය. ටෝකන් ක්‍රමයක් මත පැමිණෙන ටිපර් රථ සඳහා වැලි ලබා දීමට පියවර ගෙන ඇති බවත් මනම්පිටියෙන් වැලි කියුබ් එකක් ලබා දීම සිදු කරන්නනේ දොළොස්දාස් තුන්සියක් වැනි මුදලකට බව ඒ මහතා පෙන්වා දෙයි. ලොරි රථ සතියක් පමණ පොලිමේ සිට ටෝකන් ක්‍රමය අනුව වැලි ලබා ගැනීමෙන් පසු ප්‍රවාහනය කර කොළඹට අලෙවි කරීම කටයුතු සිදු වන අතර එහීදී ඔවුන් විසින් වැඩි මිලකට වැලි අලෙවි කරනු බව ඉද්දවෙල මහතා සඳහන් කළේය. මේ අතර යක්කල පිහිටි වැලි ගබඩාවෙන් වැලි කියුබ් එකක් දහතුන්දාස් පන්සියකට ලබාදිය හැකි බවත් එලෙස ලබාදෙන්නේ පොළිමේ සිට වැලි මිලදි නොගන්නා නිසාවෙන් බව භු විද්‍යා සම්ක්ෂණ හා පතල් කාර්යංශයේ සභාපති අසේල ඉද්දවෙල මහතා පැවසීය.", "URL": "https://sinhala.adaderana.lk/news.php?nid=105368", "Category": null, "Parent URL": null}