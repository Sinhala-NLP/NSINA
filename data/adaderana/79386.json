{"Source": "Adaderana", "Timestamp": "November 1, 2017 10:21 am", "Headline": "ක්‍රිකට් කණ්ඩායමේ ප්‍රධාන පුහුණුකරු ගැන තීරණය වසර අගදී", "News Content": "ශ්‍රී ලංකා ජාතික ක්‍රිකට් කණ්ඩායම සඳහා මේ වසර අගදී නව ප්‍රධාන පුහුණුකරුවෙකු පත් කිරිමට තීරණය කර තිබේ. මේ වන විට පුහුණුකරුවන් දෙදෙනෙකු සමඟ සාකච්ඡා කර ඇති බව ශ්‍රී ලංකා ක්‍රිකට් ආයතනය පවසයි. වත්මන් පුහුණුකරු නික් පෝතස් සමඟ ද සාකච්ඡා කරන බව ශ්‍රී ලංකා ක්‍රිකට් ආයතනයේ ප්‍රධාන විධායක නිළධාරි ඈෂ්ලි ද සිල්වා මහතා ප්‍රකාශ කළේය. දැනට සාකච්ඡා කර ඇති පුද්ගලයින් වෙනත් කණ්ඩායම්වල තනතුරු දරණ බැවින් ඔවුන්ගේ නම් හෙලි කළ නොහැකි බව ඇෂ්ලි ද සිල්වා මහතා සදහන් කළේය. ශ්‍රී ලංකා ක්‍රිකට් කණ්ඩායම පසුගිය වසර තුළ දිගින් දිගටම තරඟාවලි පරාජයට පත්වෙමින් සිටින අතර හිටපු පුහුණුකරු ග්‍රැහැම් ෆෝඩ් හදිසියේම තනතුර අතහැර පිටත්ව ගියා.", "URL": "https://sinhala.adaderana.lk/news.php?nid=79386", "Category": null, "Parent URL": null}