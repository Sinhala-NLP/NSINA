{"Source": "Adaderana", "Timestamp": "March 12, 2014 12:44 pm", "Headline": "ශ්‍රී පාද බැතිමතුන් වෙනුවෙන් වෛද්‍ය කඳවුරක්", "News Content": "එළඹෙන මැදින් පුන් පොහෝ දිනට සමගාමීව දින තුනක ප්‍රථමාධාර හා වෛද්‍ය කඳවුරක් ශ්‍රී පාද, ගඟුලතැන්න ස්ථානයේදී පැවැත්වීමට කටයුතු යොදා තිබේ. ශ්‍රී පාදය වන්දනා කිරීමට පැමිණෙන බැතිමතුන් වෙනුවෙන් මෙම සත්කාරය ක්‍රියාත්මකය. ඒ අනූව ලබන 15, 16, 17 දිනවලදී එම කඳවුර පැවැත්වීමට කටයුතු යොදා ඇති එය සංවිධානය කරනු ලබන්නේ වෛද්‍ය සමන් වීරසිංහ පදනම හා ශාන්ත ජෝන් ගිලන් රථ හමුදාව එක්වයි. ඒ සඳහා සංකේතාත්මකව බෙහෙත් ද්‍රව්‍ය පරිත්‍යාග කිරීම කොළඹදී සිදුවිය. වෛද්‍ය සමන් වීරසිංහ පදනමේ සභාපති වෛද්‍ය සමන් වීරසිංහ මහතා විසින් ශාන්ත ජෝන් ගිලන්රථ හමුදාවේ අණදෙන නිලධාරී වෛද්‍ය පාලිත අබේකෝන් මහතාට බාරදුන් අවස්ථාව ඉහත ඡායා රූපවල දැක්වෙයි.දිසා කොමසාරිස් සුනිල් ජයසීල, ජනාධිපති නීතීඥ ප්‍රසන්න ලාල් අල්විස්, විශේෂඥ වෛද්‍ය ඩී. වීරසූරිය හා රුසියානු මධ්‍යස්ථානයේ විධායක නිලධාරී බුද්ධප්‍රිය රාමනායක මහත්වරුද මේ අවස්ථාවට එක්වූහ.", "URL": "https://sinhala.adaderana.lk/news.php?nid=41734", "Category": null, "Parent URL": null}