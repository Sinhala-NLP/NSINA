{"Source": "Adaderana", "Timestamp": "May 19, 2018 01:03 pm", "Headline": " ජුනි 3 සිට තැපෑලත්  වර්ජනයේ", "News Content": "ජුනි මස 03 වන දින මධ්‍යම රාත්‍රියේ සිට දෙදින සංඛේත වර්ජනයක් ක්‍රියාත්මක කිරීමට තැපැල් වෘත්තීය සමිති සැලසුම් කර තිබේ. ඉල්ලීම් කිහිපයක් මුල් කර ගනිමින් පසුගිය ජනවාරි මාසයේ සිදු කිරීමට නියමිතව තිබූ වෘත්තීය සමිති ක්‍රියාමාර්ගය අමාත්‍ය ආචාර්ය සරත් අමුණුගම මහතාගේ මැදිහත්වීම මත ක්‍රියාත්මක නොකිරීමට ඔවුන් තීරණය කළේය. කෙසේවෙතත් අදාළ යෝජනා මේ වන තෙක් අමාත්‍ය මණ්ඩලය වෙත ඉදිරිපත් කිරීමට බලධාරීන් පියවර ගෙන නොමැති බව තැපැල් වෘත්තීය සමිති පවසයි. මෙම තත්ත්වය තුළ යළි වෘත්තීය සමිති ක්‍රියාමාර්ග ආරම්භ කිරීමට සැලසුම් කළ බව තැපැල් හා විදුලි සංදේශ නිලධාරීන්ගේ සංගමයේ ප්‍රධාන ලේකම් එච්.කේ. කාරියවසම් මහතා කියා සිටියේය.", "URL": "https://sinhala.adaderana.lk/news.php?nid=89392", "Category": null, "Parent URL": null}