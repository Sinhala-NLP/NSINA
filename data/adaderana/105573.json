{"Source": "Adaderana", "Timestamp": "March 6, 2019 12:35 pm", "Headline": "ගංජා හේනක් වටලා පැළ 3500ක් ගිනි තබයි", "News Content": "අම්පාර දිස්ත්‍රිකයේ දමන පොලිස්බල ප්‍රදේශයේ පන්නල්ගම සිට කිලෝමිටර් 8ක් පමණ ඝන වනාන්තරයේ වගා කර තිබු ගංජා හේනක් දමන පොලිස් ස්ථානයේ නිළධාරීන් විසින් වටලා ගංජා පැළ 3500ක් ගිනි තබා විනාශ කර ඇත. දමන පොලීසියට ලැබුණු තොරතුරක් මත මෙම වැටලීම සිදුකර ඇත. පොලිස් නිළධාරීන් මෙම ගංජා හේනට ළගා වන විට එහි සැකකරැවන් කිසිවෙක් නොසිට ඇති අතර අක්කරයක පමණ භූමි භාගයක තිබුණු ගංජා පැළ 3500ක් පමණ ගලවා ගිනි තබා විනාශ කර ඇති බව අප වාර්තාකරු සඳහන් කර සිටියේය. අම්පාර දිස්ත්‍රික්කයෙන් මත්ද්‍රව්‍ය තුරන් කිරීම සඳහා අම්පාර මඩකලපුව කොට්ඨාශ භාර නියෝජ්‍ය පොලිස්පති නුවන් වෙදසිංහ මහතාගේ නියෝග මත දිස්ත්‍රික්කය පුරා මත්ද්‍රව්‍ය වැටලීම් දිගින් දිගමට සිදුකරනු ලබන අතර ඒ අනුව මෙම මෙහෙයුමද ක්‍රියාත්මක වී තිබේ.", "URL": "https://sinhala.adaderana.lk/news.php?nid=105573", "Category": null, "Parent URL": null}