{"Source": "Adaderana", "Timestamp": "January 14, 2011 09:37 am", "Headline": "වගාවන්ට වූ හානි ගැන නිශ්චිතව ගණනය කිරීම දුෂ්කරයි", "News Content": "වර්ෂාව හේතුවෙන් වගාවන්ට සිදුවූ හානි පිළිබඳ නිශ්චිතව ගණනය කිරීම දුෂ්කර වී ඇති බව කෘෂිකර්ම අමාත්‍යාංශය පවසයි. මඩකළපුව, ත්‍රිකුණාමලය, අම්පාර, ‍පොළොන්නරුව, අනුරාධපුරය සහ වව්නියාව යන දිස්ත්‍රික්කවල වී වගාවට දැඩි හානි සිදුව තිබේ. පසුගිය දෙසැම්බර් මාසය වන විට එම ප්‍රදේශවල හෙක්ටයාර හය ලක්ෂ 86,000 ක පමණ වී වගා කර තිබුණි. ඉන් වැඩි ප්‍රමාණයක් මේ වන විට විනාශ වි ඇති බව අමාත්‍යාංශය පවසයි. කෙසේවුවද අදාළ හානි පිළිබඳ කඩිනමින් තක්සේරු කර ගොවිජනතාවට සහන සැලසීමට පියවර ගන්නා බව කෘෂිකර්ම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=13489", "Category": null, "Parent URL": null}