{"Source": "Adaderana", "Timestamp": "May 31, 2017 09:18 pm", "Headline": "සිකුරාදා තෙක් පාසල් නොපැවැත්වෙයි - තීරණයේ වෙනසක් නෑ", "News Content": "රට තුළ පවතින ආපදා තත්ත්වය හමුවේ ඊයේ(30) දිනයේ සිට එළඹෙන ජුනි මස 2 වන දා දක්වා නම් කරනු ලැබු දිස්ත‍්‍රික්ක 8 ක පාසල් නොපැවැත් වීමට අධ්‍යාපන අමාත්‍යාංශය විසින් ගනු ලැබු තීරණයේ වෙනසක් සිදුව නොමැති බව එම අමාත්‍යාංශය පවසයි. මේ වන විට ඇතැම් සමාජ ඡුාල හා රූපවාහිනි නාලිකාවල හෙට(01) දිනයේ පාසල් පැවැත් වෙන බවට ප‍්‍රචාරය කර ඇති බවත් එහි කිසිදු සත්‍යතාවයක් නොමැති බවත් අප කළ විමසීමක දී අධ්‍යාපන අමාත්‍යාංශය පවසයි. මේ සම්බන්ධයෙන් අද පැවති මාධ්‍ය හමුවකට එක් වෙමින් අධ්‍යාපන අමාත්‍යවරයා ද අදහස් දක්වමින් කියා සිටියේ එළඹෙන සිකුරාදා දිනයේ දී පාසල් පැවැත් වීම සම්බන්ධයෙන් ප‍්‍රකාශයක් ලබා දෙන බවයි.", "URL": "https://sinhala.adaderana.lk/news.php?nid=73787", "Category": null, "Parent URL": null}