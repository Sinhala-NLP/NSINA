{"Source": "Adaderana", "Timestamp": "January 31, 2018 12:47 pm", "Headline": "  ජල සම්පාදන නිලධාරීන් වෘත්තීය ක්‍රියාමාර්ගයකට සැරසෙයි", "News Content": "සිය ඉල්ලීම්වලට නිසි විසඳුම් නොලැබෙන්නේ නම් ලබන 02 දා දිවයින පුරා වෘත්තීය ක්‍රියාමාර්ගයක නිරතවීමට කටයුතු කරන බව ජල සම්පාදන වෘත්තීය සමිති ඒකාබද්ධ සන්ධානය පවසයි. එහි කැඳවුම්කරු ඉංජිනේරු උපාලි රත්නායක මහතා සඳහන් කළේ ඊයේ දිනයේ බස්නාහිර පළාත තුළ සිදුකළ වෘත්තිය සමිති ක්‍රියාමාර්ගය ඉතා සාර්ථක වු බවයි. අනතුරුව සිය ඉල්ලීම් සම්බන්ධයෙන් බලධාරීන් සමඟ සිදුකළ සාකච්ඡා අසාර්ථක වූ බවද උපාලි රත්නායක මහතා සඳහන් කළේය. මේ අතර චීන මැදිරි සහිත දුම්රිය ධාවන කටයුතුවලට එක්වන්නේද යන්න පිලිබඳ හෙට දිනයේදී තීරණය කරන බව දුම්රිය රියදුරු සංගමය පවසයි. ඒ සම්බන්ධයෙන් පර්යේෂණ කටයුතු මේ වන විට සිදු කෙරෙන අතර ඉන් අනතුරුව එම මැදිරි ධාවනයට එක්වන්නේද යන්න පිළිබඳ තීරණයක් ගන්නා බව දුම්රිය රියදුරු සංගමයේ ලේකම් ඉන්දික දොඩංගොඩ මහතා සඳහන් කළේය.", "URL": "https://sinhala.adaderana.lk/news.php?nid=83825", "Category": null, "Parent URL": null}