{"Source": "Adaderana", "Timestamp": "November 12, 2014 10:57 am", "Headline": "ලාංකික සරණාගතයින් තමිල්නාඩුවට ප්‍රශ්නයක් වෙලා!", "News Content": "ලක්ෂයකට අධික ශ්‍රී ලාංකික සරණාගතයින් පිරිසක් මේ වන විටත් තම්ල්නාඩු ප්‍රාන්තයේ රැඳී සිටින බව ඉන්දීය ස්වදේශ කටයුතු අමාත්‍යංශය පවසයි. මින් විශාල පිරිසක් සරණාගතයින් බවට ලියාපදිංචි වී නොමැති බව එම අමාත්‍යංශය සිදුකළ සමීක්ෂණයක දී අනාවරණය වී ඇති බව ඉන්දීය මාධ්‍ය වාර්තා කළේය. තමිල්නාඩුවේ රැඳී සිටින ලාංකික සරණාගතයින්ගේ අවශ්‍යතාවයන් සැපයීම සඳහා ඉන්දීය රජය විසින් මේ වන විට ඉන්දීය රැපියල් කෝටි 667 ක මුදලක් වැය කර ඇති බව ඉන්දීය ස්වදේශ කටයුතු අමාත්‍යංශය පෙන්වාදෙයි. 1983 වසරේ සිට සරණාගතයින් ලෙස ලාංකිකයින් ලක්ෂ 03කට අධික පිරිසක් ඉන්දියාවට ගොස් ඇත. කෙසේ වෙතත් ඉන් විශාල පිරිසක් යළි ශ්‍රී ලංකාවට පැමිණ ඇති අතර මේ වන විට ලියාපදිංචි වු සරණාගතයින් 65,570 ක පිරිසක් එරට කඳවුරු 113 ක රඳවා සිටින බව සඳහන්ය.", "URL": "https://sinhala.adaderana.lk/news.php?nid=47337", "Category": null, "Parent URL": null}