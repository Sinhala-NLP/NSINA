{"Source": "Adaderana", "Timestamp": "January 20, 2017 03:32 pm", "Headline": " තහනම් දැල් දැමූ 4ක් දැලේ", "News Content": "නීති විරෝධී ලෙස ධීවර කටයුතුවල නිරතව සිටි ධීවරයින් සිව් දෙනෙකු නාවික හමුදාව විසින් අත්අඩංගුවට ගෙන තිබේ.සිලාවතුර මුහුදු ප්‍රදේශයේ ධීවර බලපත්‍ර නොමැතිව තහනම් දැල් භාවිතා කරමින් මසුන් අල්ලමින් සිටියදී ඔවුන් අත්අඩංගුවට ගත් බව නාවික හමුදාව සඳහන් කළේය.එහිදී ධීවර කටයුතු සදහා යොදාගත් ඩිංගි යාත්‍රාවක්, තහනම් දැලක්, කිමිදීම සඳහා යොදාගන්නා මුහුණු ආවරණ 04ක්, පා වරල් යුගල් 03ක් සහ ජි.පී.එස් යන්ත්‍රයක් නාවික හමුදාව බාරයට ගෙන තිබේ.අත්අඩංගුවට ගත් එම ධීවරයින් වැඩිදුර විමර්ශන සඳහා මන්නාරම ධීවර අධ්‍යක්ෂ කාර්යාලය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68345", "Category": null, "Parent URL": null}