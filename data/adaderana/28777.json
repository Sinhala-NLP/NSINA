{"Source": "Adaderana", "Timestamp": "October 31, 2012 03:57 pm", "Headline": "තහනම් කරයිද? නැද්ද? තීරණය 14 ට කල්යයි", "News Content": "ශ‍්‍රී ලාංකික තරුණ තරුණියන් පෙනී සිටින දැනට හඳුනා ගෙන ඇති අසභ්‍ය වෙබ් අඩවි තහනම් කිරීම පිළිබඳ තීරණය ලබාදීම දින 14 න් කල් දමා තිබේ. මෙම වෙබ් අඩවි තහනම් කිරීම පිළිබඳ නඩු විභාගය අද (31) දිනයේ දී බත්තරමුල්ල විශේෂ ළමා අධිකරණයේ දී කැඳවා තිබිණි. එහිදී මෙම වෙබ් අඩවි තහනම් කිරීමට අදාළ නීතිපතිවරයාගේ තීන්දුව මේ වන තෙක් ලැබී නොමැති බව විනිසුරුවරයා පවසා ඇත. ශ‍්‍රී ලාංකික තරුණ තරුණියන් පෙනී සිටින අසභ්‍ය වෙබ් අඩවි 51 ක් ජාතික ළමා ආරක්ෂණ අධිකාරියේ පොලිස් විමර්ශන ඒකකය විසින් හඳුනාගෙන ඇත. මෙම වෙබ් අඩවි තහනම් කරන ලෙස ජාතික ළමා ආරක්ෂණ අධිකාරිය බත්තරමුල්ල විශේෂ ළමා අධිකරණයෙන් ඉල්ලීමක් කර තිබිණි. මීට අදාළ නඩුව කැඳවූ අවස්ථාවේ දී අධිකරණය විසින් මෙම නියෝගය ලබා දී ඇත.", "URL": "https://sinhala.adaderana.lk/news.php?nid=28777", "Category": null, "Parent URL": null}