{"Source": "Adaderana", "Timestamp": "January 11, 2014 02:14 pm", "Headline": "වාසනාව සෙවු 8ට අවාසනාව පෑදේ", "News Content": "මහවෙල, අඹන්ගඟ රක්ෂිත ප්‍රදේශයේ දී නිධන් සෙවීමේ අරමුණින් කැණීම් සිදුකරමින් සිටි පුද්ගලයින් 08 දෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී ඔවුන් සතුව තිබී කැණීම් සඳහා යොදාගත් උපකරණ තොගයක් සහ පුජා භාණ්ඩ කිහිපයක් පොලිසිය භාරයට ගෙන ඇති බව සඳහන්ය. සැකකරුවන් ගාල්ල, රත්ගම, නුවරඑළිය, කොත්මලේ, අම්පාර, රත්නපුර සහ මාතලේ, යන ප්‍රදේශවල පදිංචිකරුවන් පිරිසකි. ඔවුන් අද මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40268", "Category": null, "Parent URL": null}