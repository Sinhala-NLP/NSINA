{"Source": "Adaderana", "Timestamp": "April 12, 2013 10:04 am", "Headline": "රෝයල් චැලෙන්ජස් බැන්ගලෝර් හා පූනේ වොරියන්ට ජය", "News Content": "ඉන්දීය ප්‍රීමියර්ලීග් ක්‍රිකට් තරඟාවලියේ පැවති තවත් තරඟ 02 ක ජයග්‍රහණ කිරීමට රෝයල් චැලෙන්ජස් බැන්ගලෝර් කණ්ඩායම සහ පූනේ වොරියන් කණ්ඩායම සමත් විණි. රෝයල් චැලෙන්ජස් බැන්ගලෝර් කණ්ඩායම සහ කොල්කටා නයිට්‍රයිඩර්ස් කණ්ඩායම අතර පැවති තරඟයේ දී ප්‍රථමයෙන් පන්දුවට පහර දුන් කොල්කටා කණ්ඩායම නියමිත පන්දු වාර 20 අවසානයේ කඩුලු 08 ක් බිඳවැටී ලකුණු 154 ක් ලබා ගැනීමට සමත්විය. කෙසේ වෙතත් රෝයල් චැලෙන්ජස් බැන්ගලෝර් කණ්ඩායම පන්දු වාර 17 පන්දු 03 ක් අවසානයේ කඩුලු 02 ක් පමණක් බිඳ වැටී තිබිය දී ලකුණු 158 ක් ලබා ගනිමින් ජයග්‍රහණය හිමිකර ගත්තේය. මේ අතර පූනේ වොරියන්ස් හා රාජස්ථාන් රෝයල් කණ්ඩායම අතර පැවති තරඟයෙන් රාජස්ථාන් රෝයල් කණ්ඩායම නියමිත පන්දු වාර 20 අවසානයේ කඩුලු 05 ක් පමණක් බිඳ වැටී ලකුණු 145 ක් ලබා ගැනීමට සමත්විය. ජයග්‍රාහී ඉලක්කය හඹා ගිය පූනේ වොරියන්ස් කණ්ඩායම පන්දු වාර 18 පන්දු 04 ක් අවසානයේ කඩුලු 03 ක් පමණක් බිඳ වැටී තිබිය දී ලකුණු 148 ක් ලබා ගනිමින් ජයග්‍රහණය හිමිකර ගත්තේය.", "URL": "https://sinhala.adaderana.lk/news.php?nid=33210", "Category": null, "Parent URL": null}