{"Source": "Adaderana", "Timestamp": "December 19, 2011 10:15 am", "Headline": "පරාක්‍රම සමුද්‍රයේ වාන් දොරටු 10 ක් විවෘත කරයි", "News Content": "පවත්නා අධික වර්ෂාපතනය හේතුවෙන් පරාක්‍රම සමුද්‍රයේ වාන් දොරටු 10 ක් විවෘත කර තිබේ. තත්ත්පරයට ඝන අඩි 350 බැගින් වාන් දොරටුවලින් ජලය මුදා හැරෙන බව ආපදා කළමනාකරණ මධ්‍යස්ථානය සඳහන් කරයි. මෙම ජලය මහවැලි ගඟට එක්වන හෙයින් ගඟ දෙපස පහත් බිම්වල වෙසෙන ජනතාවට අවධානයෙන් සිටින ලෙස ද එම මධ්‍යස්ථානය දන්වා සිටියි. තවදුරටත් වැසි පැවතියහොත් පරාක්‍රම සමුද්‍රයේ වාන් දොරටු විවෘත කිරීමට සිදුවන බව ද ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=20790", "Category": null, "Parent URL": null}