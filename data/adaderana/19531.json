{"Source": "Adaderana", "Timestamp": "October 23, 2011 09:14 am", "Headline": "ජාතික ක්‍රීඩා උළෙල 27 දා ඇරඹෙයි", "News Content": "23 වන ජාතික යෞවන ක්‍රීඩා උළෙල මේ මස 27 වැනිදා ආරම්භ වේ. අග්‍රාමාත්‍ය දි.මු.ජයරත්න මහතාගේ ප්‍රධානත්වයෙන් සමාරම්භක උළෙල එදින පස්වරු 3.30ට හෝමාගම දියගම , මහින්ද රාජපක්ෂ ක්‍රීඩාංගණයේ දී පැවැත්වෙයි. උතුරු , නැගෙනහිර ඇතුළු සියලු පළාත් නියෝජනය කරමින් තරගාවලිය සඳහා ක්‍රීඩක ක්‍රීඩිකාවන් විශාල පිරිසක් සහභාගී වීමට නියමිතය. අවුරුදු 20න් පහල සහ 20න් ඉහළ වශයෙන් වයස් කාණ්ඩ දෙකක් යටතේ තරග පැවැත්වෙන බව ජාතික තරුණ සේවා සභාවේ සභාපති අධ්‍යක්ෂ නිතීඥ ලලිත් පියුම් පෙරේරා මහතා සඳහන් කළේය. තරගාවලිය ලබන 30 වන දින දක්වා පැවැත්වෙන අතර ක්‍රීඩා අමාත්‍ය මහින්දානන්ද අලුත්ගමගේ මහතාගේ ප්‍රධානත්වයෙන් සමාප්ති උළෙල පැවැත්වීමට නියමිතය.", "URL": "https://sinhala.adaderana.lk/news.php?nid=19531", "Category": null, "Parent URL": null}