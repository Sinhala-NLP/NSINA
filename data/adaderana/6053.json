{"Source": "Adaderana", "Timestamp": "January 13, 2010 04:34 pm", "Headline": "ගැටුමෙන් බී.බී.සී මාධ්‍යවේදිනියටත් තුවාලයි", "News Content": "පොළොන්නරුවේ ඇති වූ ගැටුමෙන් බී.බී.සී මාධ්‍ය ආයතනයේ සේවයේ නියුතු මාධ්‍යවේදිනියක ද තුවාල ලබා ඇතැයි සඳහන් වේ. බී.බී.සී ලෝක සේවයේ \"සංදේශයේ\" සේවයේ නියුතු තක්ෂිලා දිල්රුක්ෂි ජයසේන ගේ හිසට තුවාල සිදුවීමෙන් දැනට පොළොන්නරුව රෝහලේ ප්‍රතිකාර ලබන බව රෝහල් අධ්‍යක්ෂ එම්.ආර් බෙල්ලන මහතා පවසයි. අද දහවල් එක්සත් ජනතා නිදහස් සන්ධානයේ හා එක්සත් ජාතික පෙරමුණේ ආධාරකරුවන් දෙපිරිසක් අතර පොළොන්නරුව නගරයේ දී ඇති වූ ගැටුමෙන් කිහිපදෙනෙකුට තුවාල සිදුවී ඇති අතර රථ වාහන කිහිපයකට ද අලාභ හානි සිදුව ඇතැයි අද දෙරණ වාර්තාකරු කියයි.", "URL": "https://sinhala.adaderana.lk/news.php?nid=6053", "Category": null, "Parent URL": null}