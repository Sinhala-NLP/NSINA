{"Source": "Adaderana", "Timestamp": "December 11, 2017 07:55 am", "Headline": " අනතුරු 2ක් නිසා දෙදෙනෙකුගේ ජීවිත මහ මඟ නවතී", "News Content": "දිවයිනේ ප්‍රදේශ දෙකක සිදුවූ රිය අනතුරුවලින් පුද්ගලයින් දෙදෙනෙකු ජීවිතක්ෂයට පත්ව තිබේ. ත්‍රීකුණාමලය , මොරවැව සහ කටුපොත යන ප්‍රදේශවල දී අදාළ අනතුරු සිදුව ඇති බව පොලිස් මූලස්ථනය සඳහන් කළේය. අනුරාධපුර - ත්‍රීකුණාමල ප්‍රධාන මාර්ගයේ මොරවැව මහදිවුල්ගස්වැව ප්‍රදේශයේ යතුරුපැදියක් ගවයකුගේ ගැටීමෙන් සිදුවූ අනතුරකින් යතරුපැදිකරු ජීවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ 41 හැවිරිදි පොල්ගහවෙල ප්‍රදේශයේ පදිංචිකරුවෙකු බව පොලීසිය සඳහන් කළේය. මේ අතර කටුපොත, මූණමල්දෙනිය මාර්ගයේ උමංගාව ප්‍රදේශයේදී යතුරුපැදියක් පදිකයෙකුගේ ගැටීමෙන් සිදුවූ අනතුරින් බරපතළ තුවාල ලැබූ යතුරුපැදිකරු සහ පදිකයා ප්‍රතිකාර සඳහා කටුපොත රෝහලට ඇතුළත් කර තිබේ. කටුපොත රෝහලේ ප්‍රතිකාර ලබමින් සිටි පදිකයා අනතුරෙන් ජීවිතක්ෂයට පත්ව ඇති අතර ඔහු 57 හැවිරිදි කටුපොත ප්‍රදේශයේම පදිංචිකරුවෙකු බව සඳහන්ය. මෙම අනතුරු සම්බන්ධයෙන් අදාළ පොලිස් ස්ථාන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=81322", "Category": null, "Parent URL": null}