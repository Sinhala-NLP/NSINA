{"Source": "Adaderana", "Timestamp": "May 31, 2018 04:07 pm", "Headline": "ගොවීන් සියයට 80 ක් දුම්කොළ වගාවෙන් ඉවත් වෙලා", "News Content": "දුම්කොල වගා කරන ගොවීන්ගෙන් සියයට 80ක පිරිසක් එම වගා කටයුතු වලින් ඉවත්ව ඇති බව මත්ද්‍රව්‍ය නිවාරණ ජනාධිපති කාර්ය සාධක බලකාය පවසයි. මෙතෙක් දුම්කොල වගාව සිදුකළ හෙක්ටයාර 697ක භූමි ප්‍රමාණයක වෙනත් බෝග වගා කිරීම සඳහා දුම්කොල ගොවීන් පෙලඹී ඇති බව මත්ද්‍රව්‍ය නිවාරණ ජනාධිපති කාර්ය සාධන බලකායේ අධ්‍යක්ෂ වෛද්‍ය සමන්ත කුමාර කිතලවආරච්චි මහතා සඳහන් කළේය. දුම්කොල වගාව සිදු කොට වෙනත් වගාවන්ට යොමු වී ඇති පිරිස් දිරිගැන්වීම සඳහා රජය විසින් රුපියල් මිලියන 80ක් වෙන් කර ඇති බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=90137", "Category": null, "Parent URL": null}