{"Source": "Adaderana", "Timestamp": "August 12, 2012 08:48 am", "Headline": "ජගත් තරුණ දිනය අද", "News Content": "ජාත්‍යන්තර තරුණ දිනය අදට යෙදි තිබේ ලෝකය එළිය කරන්න යන්න මෙවර එහි තේමාවය. යෞවන කටයුතු හා නිපුණතා සංවර්ධන අමාත්‍යාංශය, ජාතික තරුණ සේවා සභාව සහ එක්සත් ජාතීන්ගේ ජනගහන අරමුදල එක්ව තරුණ දිනය සැමරීම වෙනුවෙන් වැඩසටහන් රැසක් ආරම්භ කර තිබේ. අද (12 )පස්වරුවේ තරුණ තරුණියන් 2500කගේ සහභාගීත්වයෙන් කොළඹ දී පාගමනක්ද පැවැත්වීමට කටයුතු යොදා ඇත. තරුණ තරුණියන් සඳහා ආණ්ඩු, පෞද්ගලික අංශ සහ සිවිල් සංවිධාන දොරටු විවෘත කළ යුතු බව මේ අතර නිවේදනයක් නිකුත් කරමින් එක්සත් ජාතීන්ගේ සංවිධානයේ මහලේකම් බැන්කී මූන් මහතා සඳහන් කර තිබේ.", "URL": "https://sinhala.adaderana.lk/news.php?nid=26508", "Category": null, "Parent URL": null}