{"Source": "Adaderana", "Timestamp": "January 6, 2014 11:20 am", "Headline": "මලයාසියානුවා ලංකාවෙදී අවසන් සුසුම් හෙළයි", "News Content": "කොළඹ කොම්පඤ්ඤවීදියේ සුපිරි හෝටලයක නාන තටාකයේ ගිළී මලයාසියානු ජාතිකයෙකු මියගොස් තිබේ. 29 හැවිරිදි වියේ පසුවන තරුණයෙකු මෙලෙස මියගොස් ඇති බව පොලීසිය පවසයි. අදාළ තරුණයා නාන තටාකයේ වැටී සිටින අයුරු එම හෝටලයේ පිරිසිදු කරන්නන් විසින් දැක අනතුරුව හෙතෙම කොළඹ ජාතික රෝහලට ඇතුළත් කිරීමට පියවර ගෙන ඇත‍. කෙසේ වෙතත් වෛද්‍යවරු පවසා ඇත්තේ අදාළ පුද්ගලයා මියගොස් ඇති බවකි. සිද්ධිය සම්බන්ධයෙන් පොලීසිය වැඩිදුරටත් පරීක්ෂණ ආරම්භ කර ඇත‍.", "URL": "https://sinhala.adaderana.lk/news.php?nid=40130", "Category": null, "Parent URL": null}