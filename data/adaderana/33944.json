{"Source": "Adaderana", "Timestamp": "May 9, 2013 01:10 pm", "Headline": "නිධන් හාරන්න හැදූ 5 ට වැඩ වරදියි", "News Content": "නිධන් හෑරීම සඳහා සූදානමින් සිටි පුද්ගලයින් 5 දෙනෙකු අඹන්පොළ, අඹකොලවැව ප්‍රදේශයේ දී අත්අඩංගුවට ගෙන තිබේ. අඹන්පොල පොලීසියට ලැබුණු තොරතුරකට අනුව සිදුකළ විමර්ශනයකදී අඹන්පොල, මෙනේරියාව ප්‍රදේශයේ නිධන් හෑරීම සඳහා සැකකරුවන් උත්සහ කර ඇති බවට අනාවරණය වී ඇති බව සඳහන්ය. සැකකරුවන් සතුව තිබී නිධන් හෑරීම සඳහා යොදාගන්නා උපකරණ කිහිපයක් සහ මෝටර් රථයක් ද පොලිස් භාරයට ගෙන තිබේ. අත්අඩංගුවට ගත් සැකකරුවන් සම්බන්ධයෙන් අඹන්පොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33944", "Category": null, "Parent URL": null}