{"Source": "Adaderana", "Timestamp": "October 25, 2013 05:42 pm", "Headline": "පිළියන්දල කම්හලට පැන වූ වාරණය දිගුකරයි", "News Content": "පිළියන්දල, බටකැත්තර විෂ වායු කාන්දුව සිදුවූ කර්මාන්ත ශාලාව තාවකාලිකව වසා දමන ලෙස පනවා තිබූ වාරණ නියෝගය ලබන 8 වන දින දක්වා දීර්ඝ කර තිබේ. සිද්ධියට අදාළ නඩුව කැස්බෑව මහේස්ත්‍රාත් අධිකරණය හමුවේ අද කැඳවූ අවස්ථාවේ මහේස්ත්‍රාත් චමත් මදනායක මහතා මෙම නියෝගය ලබා දුන් බව අද දෙරණ වාර්තාකරු සඳහන් කළේය. අදාළ කර්මාන්ත ශාලාවේ හිමිකරු අද අධිකරණය හමුවේ පෙනී සිට තිබේ. එහිදී විත්තිකරු රුපියල් ලක්ෂ 5 බැගින් වූ ශරීර ඇප දෙකක් මත මුදාහැරීමට මහේස්ත්‍රාත්වරයා නියෝග කර ඇත. තමාට විදෙස්ගත වීමේ අවශ්‍යතාවයක් පවතින බැවින් තමා වෙනුවට තම අධ්‍යක්ෂක මණ්ඩලයේ වෙනත් සාමාජිකයෙකු අධිකරණයට ඉදිරිපත් කිරීමට අවසර දෙන ලෙස විත්තිකරු අධිකරණයෙන් ඉල්ලා තිබේ. එහෙත් විත්තිකරුට රටින් පිටවීම සඳහා අවසර නොදුන් මහේස්ත්‍රාත්වරයා නියෝග කළේ නඩුවිභාගය අවසන් වන තුරු විත්තිකරු පෞද්ගලිකවම අධිකරණයේ පෙනී සිටිය යුතු බවය.", "URL": "https://sinhala.adaderana.lk/news.php?nid=38377", "Category": null, "Parent URL": null}