{"Source": "Adaderana", "Timestamp": "July 26, 2010 09:02 am", "Headline": "අන්තරය විනාශයේ අගට ඇවිල්ලා ", "News Content": "අන්තර් විශ්ව විද්‍යාලයීය ශිෂ්‍ය බල මණ්ඩලයේ අවසන් කාලපරිච්ඡේදය එළඹ ඇති බව උසස් අධ්‍යාපන අමාත්‍ය එස්.බී.දිසානායක මහතා පවසයි. ශිෂ්‍ය බල මණ්ඩලය විනාශයේ අගට පැමිණ ඇති බවත්, ඉන් ගැළවීම සඳහා මාරාන්තික ලෙස හැසිරෙන බව පෙනීයන බවත් ඒ මහතා අවධාරණය කරයි. රුහුණු සරසවි ගැටුමේදීද විශ්ව විද්‍යාල පරිපාලනය සමග අනවශ්‍ය ලෙස ගැටුම් ඇතිකරගත්තේ අන්තර් විශ්ව විද්‍යාල ශිෂ්‍ය බල මණ්ඩලය බව උසස් අධ්‍යාපන අමාත්‍යවරයා අවධාරණය කරයි. කෙසේ වෙතත් රුහුණු විශ්ව විද්‍යාලයේ සිසුවාගේ මරණය සම්බන්ධයෙන් වගකිය යුත්තන් කවුරුන් ද යන්න මේ වන තෙක් අනාවරණය වී නැත. සිද්ධියෙන් අනතුරුව අතුරුදන්ව සිටින බස්නායක නැමැති ශිෂ්‍යා අත්අඩංගුවට ගැනීමට මේ වන තෙක් හැකිවී නොමැති බව පොලිස් මාධ්‍ය ප්‍රකාශක‍ පොලිස් අධිකාරී ප්‍රිශාන්ත ජයකොඩි මහතා පවසයි.", "URL": "https://sinhala.adaderana.lk/news.php?nid=9837", "Category": null, "Parent URL": null}