{"Source": "Adaderana", "Timestamp": "August 17, 2017 04:47 pm", "Headline": "ආරක්ෂක මාණ්ඩලික ප්‍රධානී හා නාවික හමුදාපති අතර හමුවක්", "News Content": "ආරක්ෂක මාණ්ඩලික ප්‍රධානී ජෙනරාල් ක්‍රිෂාන්තද සිල්වා මහතා සහ නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා අතර හමුවක් සිදුව තිබේ. නාවික හමුදා මූලස්ථානයේදී අද(17) මෙම හමුව පැවති බව නාවික හමුදාව සඳහන් කලේ. නාවික හමුදා මූලාස්ථානය වෙත පැමිණි ආරක්ෂක මාණ්ඩලික ප්‍රධානී ජෙනරාල් ක්‍රිෂාන්තද සිල්වා මහතා නාවික හමුදාව විසින් සම්මාන ආචාර මුරයක් පවත්වා පිළිගෙන ඇති බව සඳහන් වෙයි. නාවික හමුදාපතිවරයා සහ ආරක්ෂක මාණ්ඩලික ප්‍රධානීවරයා අතර පැවති සාකච්ඡාවේදී ද්වීපාර්ශ්වික වශයෙන් වැදගත් කරුණු රැසක් සම්බන්ධයෙන් අවධානය යොමු කර ඇති බව නාවික හමුදාව පැවසුවේය.", "URL": "https://sinhala.adaderana.lk/news.php?nid=76403", "Category": null, "Parent URL": null}