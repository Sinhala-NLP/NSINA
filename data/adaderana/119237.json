{"Source": "Adaderana", "Timestamp": "September 16, 2019 03:33 pm", "Headline": "පාර අතුගාන හිටපු අගමැති", "News Content": "හිටපු අගමැති දි.මු ජයත්න මහතා ඊයේ (15) ඔහුට අයත් ගම්පොළ අම්බුළුවාව ජෛව විවිධත්ව සංකීර්ණයට යන මාර්ගය අතුගාමින් සිටින අයුරු දැක ගැනිමට හැකි විය. අම්බුළුවාව ජෛව විවිධත්වය සංකිර්ණය එතුමාගේ නිර්මාණයක් වන අතර අදටත් එහි බොහෝමයක් කටයුතු පවත්වාගෙන යනු ලබන්නේ ඒ මහතාගේ මග පෙන්විම යටතේය. අම්බුළුවාව ජෛව විවිධත්ව සංකීර්ණය නැරඹිමට දෙස් විදෙස් සංචාරකයන් බොහෝ පිරිසක් දිනපතා පැමිණෙති. හිටපු අගමැතිවරයා එම මාර්ගයේ කැඩි ගිය ස්ථාන නැවත පිළිසකර කිරීමට තවත් කම්කරුවන් පිරිසක් සමඟ එක්ව කටයුතු කර ඇත. \"මේ කන්දේ භාගයක් කෑගල්ලට තියෙන්නේ තවත් භාගයක් තියෙන්නේ මහනුවරට මෙහි තවමත් සංවර්ධන කටයුතු සිදු කරන්නේ මමයි. ඉස්සර මෙකේ රජ මාළිගාවක් තිබුණා කියනවා නමුත් එක පන්සලයි තියෙන්නේ. ඒ කාලේ සුද්දෝ කැඩුවා කොපි හදන්න. දැන් මේ ඉඩම තියෙනවා අක්කර 470 ක් මම ඒ ටික අරගෙන පාරවල් කපලා මෙක හැම කෙනෙකුටම බලන්න පුළුවන් ලංකාවේ ලස්සන තැනක් බවට පත් කලා. මේ වාගේ පිහිටිමක් ලංකාවේ කොහෙවත් හොයා ගන්න බැහැ. අපි ආඩම්බර වෙන්න ඕනෑ නැහැ අපි මැරෙන මිනිස්සු මම ඉස්සර ඉදන් මෙහෙමයි. පොඩි කාලෙත් මෙහෙම තමයි. මේ අම්බුළුවාව හදන කොට පවා මම පස් කැපුවා මෙකේ බොහෝ කටයුතු වලදී මමත් කම්කරුවන් සමඟ වැඩ කලා. අදත් මේ කම්කරුවන් සමග මම වැඩ කරනවා. නැත්නම් හරියට මේ වැඩ කරන්නේ නැහැ. මේ වලවල් ටික හොඳට සුද්ධ කරලා පිළිසකර කලේ නැත්නම් ඉක්මනින් කැඩෙනවා මේක කඳු පාරක් ඒ නිසා මාත් මේ කම්කරුවන් එක්ක වැඩ මේවා අමුතු දේවල් නෙවෙයි. මට ඔවා ගානක් නැහැ. මිනිස්සු වුනාම තාරා තිරම් නම්බු නාම තැන වැඩක් නැහැ අපි කවදා හිටියත් මැරිලා යනවානේ ඒ නිසා ආඩම්බරයෙන් ජිවත් වේලා වැඩක් නැහැ\" යැයි එම අවස්ථාවේ දී දී මු ජයරත්න මහතා සිනා මුසු මුහුණින් ප්‍රකාශ කර ඇත.", "URL": "https://sinhala.adaderana.lk/news.php?nid=119237", "Category": null, "Parent URL": null}