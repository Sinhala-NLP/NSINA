{"Source": "Adaderana", "Timestamp": "March 11, 2013 01:44 pm", "Headline": "මෙරට ගැන යෝජනාව තවදුරටත් අධ්‍යයනය කරනවා", "News Content": "ජිනීවාහිදී පැවැත්වෙන එක්සත් ජාතීන්ගේ සංවිධානයේ මානව හිමිකම් කවුන්සිල සැසිවාරයේ දී ශ්‍රී ලංකාව සම්බන්ධයෙන් ඉදිරිපත්ව ඇති අමෙරිකානු යෝජනාව පිළිබඳ තවදුරටත් අධ්‍යයනය කරමින් සිටින බව විදේශ කටයුතු අමාත්‍යංශය පවසයි. දැනටමත් අදාළ යෝජනාව සම්බන්ධයෙන් රජයේ ස්ථාවරය එක්සත් ජාතීන්ගේ ශ්‍රී ලංකා නිත්‍ය නියෝජිත රවිනාථ ආරියසිංහ මහතා විසින් ප්‍රකාශ කර ඇති බව එහි ප්‍රකාශකයෙකු සඳහන් කළේය. පසුගිය සිකුරාදා අමෙරිකාව විසින් ශ්‍රී ලංකාව සම්බන්ධයෙන් ඉදිරිපත් කළ යෝජනාව අසාධාරණ, පක්ෂපාතී සහ අයුතු යෝජනාවක් බව රවිනාථ ආරියසිංහ මහතා විසින් පෙන්වා දී තිබේ.", "URL": "https://sinhala.adaderana.lk/news.php?nid=32311", "Category": null, "Parent URL": null}