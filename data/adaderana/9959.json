{"Source": "Adaderana", "Timestamp": "August 1, 2010 11:11 am", "Headline": "හම්බන්තොට වරායේ පළමු අදියර 15 විවෘත වෙයි", "News Content": "හම්බන්තොට වරායේ පළමු අදියර අගෝස්තු මස 15 වන දින ජනපති මහින්ද රාජපක්ෂ මහතා අතින් විවෘත කිරීමට නියමිතව ඇති බව අද දෙරණ වාර්තාකරු සඳහන් කරයි. අදියර 4 න් සමන්විත හම්බන්තොට වරායේ පළමු අදියරේ වැඩ කටයුතු සම්පූර්ණයෙන්ම අවසන්ව ඇති බව ද සඳහන්ය. මීටර් 12 ක විශාලත්වයෙන් යුත් ජැටියක් මෙම පළමු අදියර යටතේ නිමකර ඇති අතර විශාල නැව් 2 ක් නැවැත්වීම සඳහා අවශ්‍ය ඉඩ ප්‍රමාණයකින්ද සමන්විතය. හම්බන්තොට වරායේ සම්පූර්ණ විශාලත්වය හෙක්ටයාර 2000 කි.", "URL": "https://sinhala.adaderana.lk/news.php?nid=9959", "Category": null, "Parent URL": null}