{"Source": "Adaderana", "Timestamp": "March 20, 2012 05:10 pm", "Headline": "කිකිළියාමාන්න රක්ෂිතයේ ගින්නක්..!", "News Content": "නුවරඑළිය- කිකිළියාමාන්න රක්ෂිතයේ ගින්නක් හට ගෙන තිබේ. මීට සුළු වේලාවකට පෙර ගින්න හට ගෙන ඇති බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා ප්‍රකාශ කළේය. එම රක්ෂිතය ආශ්‍රිතව පොලිස් ‍සංඥා කුලුන ඇතුළු සංඥා කුලුනු රැසක් ද පිහිටා ඇති බව වාර්තා වේ. ගින්න මැඩපැවැත්වීම සඳහා කටයුතු කරමින් සිටින බව දිස්ත්‍රික් ලේකම්වරයා සඳහන් කළේය. මේ අතර නුවරඑළිය දිස්ත්‍රික්කයේ උෂ්ණත්වය සෙල්සියස් අංශ 3 දක්වා පහල බැස තිබේ. මේ හේතුවෙන් හිම වැටීමෙන් නුවරඑළිය දිස්ත්‍රික්යේ අල වගාව ඇතුළු වගාවන්ට හානි සිදු වී ඇති බවද වාර්තා වේ.", "URL": "https://sinhala.adaderana.lk/news.php?nid=22929", "Category": null, "Parent URL": null}