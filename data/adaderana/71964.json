{"Source": "Adaderana", "Timestamp": "April 11, 2017 10:18 am", "Headline": "වන අලි ප්‍රහාරයෙන් 1ක් මරු දකියි", "News Content": "කහටගස්දිගිලිය ප්‍රදේශයේදී වන අලියෙකු පහර දීමෙන් තරුණයෙකු මියගොස් තිබේ. ඇඟලුම් කම්හලක රාත්‍රී මුර සේවාව අවසන් වී යතුරුපැදියකින් නිවෙස් බලා ගමන් කරමින් සිටි තරුණයින් දෙදෙනෙකු මාර්ගය හරහා ගමන් ගත් අලියෙකුගේ ගැටී ඇති බව පොලිසිය සඳහන් කළේය. එම අවස්ථාවේදී අලියා විසින් තරුණයින් දෙදෙනො හට පහරදී ඇති අතර එහිදී එක් අයෙකු මියගොස් තිබේ. මියගොස් ඇත්තේ 22 හැවිරිදි කහටගස්දිගිලිය ප්‍රදේශයේම පදිංචිව සිටි අයෙකු වේ. වන අලි ප්‍රහාරයෙන් තුවාල ලැබූ අනෙක් තරුණයා කහටගස්දිගිලිය රෝහලේ ප්‍රතිකාර ලබන බව වාර්තා වේ.", "URL": "https://sinhala.adaderana.lk/news.php?nid=71964", "Category": null, "Parent URL": null}