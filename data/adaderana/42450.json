{"Source": "Adaderana", "Timestamp": "April 11, 2014 07:33 am", "Headline": "රැකවරණ නොදුන් හින්දා සිරුරට ගිනිතබා ගනියි", "News Content": "ඕස්ට්‍රේලියාවේ දි ශ්‍රී ලාංකික දෙමළ ජාතික තරුණයෙකු සිරුරට ගිනි තබාගෙන තිබේ. එරට දේශපාලන රැකවරණ ඉල්ලා සිටිය ද එය ප්‍රතික්ෂේප වීම හේතුවෙන් සිඩ්නි නුවර දී ගිනි තබාගැනීම සිදුකර ඇති බව වාර්තා වේ. රැකියා ස්ථානයෙන් පිටතදී සිරුරට පෙට්‍රල් වත්කර ගනිමින් අදාළ තරුණයා ගිනි තබාගෙන ඇති අතර ඔහු රෝහල් ගත කර තිබේ. ඔහුගේ තත්ත්වය බරපතළ බව විදෙස් මාධ්‍ය වාර්තා පවසයි. මඩකළපුව ප්‍රදේශයේ පදිංචිකරුවෙකු වු අදාළ තරුණයා මීට වසර එකහමාරකට පමණ පෙර ඕස්ට්‍රේලියාවට ගොස් ඇති අතර එහිදි දේශපාලන රැකවරණ ඉල්ලා තිබේ. එරට රජය එය ප්‍රතික්ෂේප කර අදාළ තරුණයා යළි ශ්‍රී ලංකාවට යායුතු බවට දැනුම් දී ලිපියක් යොමු කර තිබුණු බව කියැවෙයි.", "URL": "https://sinhala.adaderana.lk/news.php?nid=42450", "Category": null, "Parent URL": null}