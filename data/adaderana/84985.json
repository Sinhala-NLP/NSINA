{"Source": "Adaderana", "Timestamp": "February 28, 2018 03:07 pm", "Headline": " ජීවිතය එපා වෙලා කෝච්චියට පැනලා", "News Content": "වවුනියාව, කුරුමන්කාඩුව ප්‍රදේශයේ දුම්රිය රේල් ගේට්ටුව ආසන්නයේදී කාන්තාවක් දුම්රියට පැන අද(28) දහවල් සියදිවි නසා ගැනීමට උත්සහ කොට ඇති බව වවුනියාව පොලීසිය පවසයි. වවුනියාව පොලීසිය පැවසූවේ යාපනය සිට කොළඹ බලා ධාවනය වන දුම්රියට අදාළ කාන්තාව පැන ඇති අතර, අදාළ කාන්තාව බරපතළ තුවාල ලබා ඇති බවද පොලීසිය පැවසීය. පොලීසිය පැවසූවේ බරපතළ තුවාල ලැබු කාන්තාව වවුනියාව රෝහල් දැඩි සත්කාර ඒකකයට ඇතුළත් කොට ඇති අතර, අදාළ කාන්තාව සම්බන්ධයෙන් තොරතුරු මෙතෙක් හඳුනාගෙන නොමැති බවයි. අනතුර දුටු පුද්ගලයෙකු පැවසූවේ අදාළ කාන්තාව පැමිණෙමින් තිබු දුම්රිය ඉදිරියට දිවයන ආකාරයක් තමන් දුටු බවයි. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84985", "Category": null, "Parent URL": null}