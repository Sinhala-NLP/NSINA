{"Source": "Adaderana", "Timestamp": "July 31, 2019 07:44 am", "Headline": "දින හතකින් රතන හිමි ආණ්ඩුව පරාජය කළොත් මම සමුගන්නවා-අසාද් සාලි", "News Content": "පූජ්‍ය අතුරලියේ රතන හිමි දින හතක් තුළ ආණ්ඩුව පරාජය කිරිමට කටයුතු කළහොත් තමා දේශපාලනයෙන් සමුගන්නා බව බස්නාහිර පළාත් හිටපු ආණ්ඩුකාර අසාද් සාලි මහතා පවසයි. ඔහු පවසන්නේ උන්වහන්සේ ආණ්ඩුව පෙරලීමට ගෙන ආ සියලු කුමන්ත්‍රණ අසාර්ථ වූ බවයි. කොළඹ පැවැති මාධ්‍ය හමුවකට එක්වෙමින් අසාද් සාලි මහතා මේ බව ප්‍රකාශ කළේය. එහිද ඔහු පැවසුවේ රතන හිමියන් මහනුවර දලදා මාලිගය අභියස උපවාස කළේද වත්මන් ආණ්ඩුව පෙරළීමට ගත් කුමන්ත්‍රණයක් බවයි. මෙලෙස කුමන්ත්‍රණ කරමින් ජනතාව වැරදි ලෙස ප්‍රකෝපක නොකරණ ලෙසද අසාද් සාලි මහතා එහිද රතන හිමියන්ට පැවසීය.", "URL": "https://sinhala.adaderana.lk/news.php?nid=115383", "Category": null, "Parent URL": null}