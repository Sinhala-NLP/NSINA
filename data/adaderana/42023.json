{"Source": "Adaderana", "Timestamp": "March 24, 2014 12:26 pm", "Headline": "වාසනාව සෙවූ කොස්තාපල් ඇතුළු 7ට අවාසනාව", "News Content": "හංවැල්ල, ලබුගම, පඥාගුල ප්‍රදේශයේ දි නිධන් ගැනීමේ අරමුණින් කැනීම් කටයුතු වල නිරතව සිටි පොලිස් කොස්තාපල්වරයෙකු ඇතුළු සැකකරුවන් 07දෙනෙකු අත්අඩංගුවට ගෙන තිබේ. පොලිසියට ලද තොරතුරකට අනුව ඊයේ(23) රාත්‍රියේ සිදුකළ වැටලීමකදී සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකාර පොලිස් කොස්තාපල්වරයා අවිස්සාවේල්ල මූලස්ථාන පොලිසියට අනුයුක්තව සේවය කරන අයෙකු බවට අනාවරණ වි තිබේ. සැකකරුවන් පඥාගුල සහ හංවැල්ල ප්‍රදේශ වල පදිංචිකරුවන් වන බව පොලිසිය සඳහන් කළේය.", "URL": "https://sinhala.adaderana.lk/news.php?nid=42023", "Category": null, "Parent URL": null}