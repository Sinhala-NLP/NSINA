{"Source": "Adaderana", "Timestamp": "June 21, 2016 08:58 am", "Headline": "අද පැය 12ක ජල කප්පාදුවක්", "News Content": "කලටුවාව ජල පවිත්‍රගාරයෙන් ජලය සැපයෙන ප්‍රදේශවලට අද(21) දිනයේ ජල සැපයුම තාවකාලිකව අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.ඒ අනුව අද දහවල් 12.00 සිට මධ්‍යම රාත්‍රී 12.00 දක්වා පැය 12ක කාලයක් ජල සැපයුම අත්හිටුවන බව ජාතින ජල සම්පාදන හා ජලාපවාහන මණ්ඩලය ප්‍රකාශ කළේය.මහරගම, බොරලැස්ගමුව, කොට්ටාව, පන්නිපිටිය, හෝමාගම, රුක්මල්ගම, පැලැන්වත්ත, මත්තේගොඩ,ගොඩගම ,මීපේ, හංවැල්ල, කලුඅග්ගල, පාදුක්ක යන ප්‍රදේශවලට මෙලෙස ජල සැපයුම අත්හිටුවනු ඇත.මීට අමතරව කඩුවෙල ප්‍රදේශයට ද අඩු පීඩනයක් යටතේ අද දිනයේ ජලය සැපයෙනු ඇති බව ජාතින ජල සම්පාදන හා ජලාපවාහන මණ්ඩලය පවසයි.", "URL": "https://sinhala.adaderana.lk/news.php?nid=61294", "Category": null, "Parent URL": null}