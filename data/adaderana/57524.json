{"Source": "Adaderana", "Timestamp": "February 23, 2016 05:23 pm", "Headline": "ඩොල්ෆින් මැරුවාට 60,000ක් දඩ!", "News Content": "ඩොල්ෆින් මත්සයෙකු මරා ළඟ තබාගෙන සිටි පුද්ගලයින් දෙදෙනෙකුට දඩ මුදල් නියම කිරීමෙන් පසු මාතර මහේස්ත්‍රාත් අධිකරණය මගින් ඔවුන් නිදහස් කර තිබේ.මිරිස්ස වෙරළ තීරයේ දී වෙරළ ආරක්ෂක නිලධාරීන් විසින් අදාළ සැකකරුවන් දෙදෙනා අත්අඩංගුවට ගෙන අධිකරණයට ඉදිරිපත් කර තිබුණි.එහිදී මාතර ප්‍රධාන මහේස්ත්‍රාත් අතිරේක දිසාවිනිසුරු යුරේෂා ද සිල්වා මෙනවිය විසින් රුපියල් 30,000 බැගින් සැකකරුවන් දෙදෙනාට රුපියල් 60,000ක දඩ මුදලක් නියම කළ බව අද දෙරණ වර්තාකරු පැවසුවේය.මෙලෙස දඩ මුදල් නියම කර ඇත්තේ මිරිස්ස ප්‍රදේශයේ වයස අවුරුදු 30ත් 40ත් අතර ව්‍යාපාරිකයින් දෙදෙනෙකුට බව සඳහන්ය.", "URL": "https://sinhala.adaderana.lk/news.php?nid=57524", "Category": null, "Parent URL": null}