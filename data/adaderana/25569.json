{"Source": "Adaderana", "Timestamp": "July 6, 2012 05:00 pm", "Headline": "පළාත් සභා ඡන්දයට මුහුණදෙන්න බැරි විපක්ෂය වෙනත් තර්ක ගේනවා", "News Content": "පළාත් සභා මැතිවරණයට මුහුණදිය නොහැකි එක්සත් ජාතික පක්ෂය ප්‍රමුඛ විපක්ෂය වෙනත් තර්ක විතර්ක ඉදිරිපත් කරමින් සිටින බව ජාතික නිදහස් පෙරමුණේ දේශපාලන මණ්ඩල සභික පියසිරි විජයනායක මහතා පවසයි. එක්සත් ජාතික පක්ෂය උතුරේ මැතිවරණයක් පැවැත්විය යුතු බව ප්‍රකාශ කරමින් සිටින බව ඔහු සඳහන් කරයි. විසුරුවා හැරුණු පළාත් සභා තුනේ මැතිවරණයට ඉදිරිපත් වීමේ අභියෝගය ජයගත නොහැකි හෙයින් එම පක්ෂය උතුරේ මැතිවරණයක් පිළිබඳව කතාබහ කරන බව හෙතෙම කියා සිටියි. එමෙන්ම සෙසු බෙදුම්වාදීන් ද උතුරේ මැතිවරණයක් පිළිබඳ අවධානය යොමුකරමින් යළිත් රට අවදානම් තත්ත්වයකට පත්කිරීමට උත්සාහ දරන බව පියසිරි විජයනායක මහතා පවසයි. අද(06) කොළඹ පැවති මාධ්‍ය හමුවක දී අදහස් දක්වමින් පියසිරි විජේනායක මහතා මේ බව සඳහන් කළේය.", "URL": "https://sinhala.adaderana.lk/news.php?nid=25569", "Category": null, "Parent URL": null}