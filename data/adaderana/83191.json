{"Source": "Adaderana", "Timestamp": "January 18, 2018 09:25 pm", "Headline": "පොහොට්ටුවේ කොළඹ මැතිවරණ ප්‍රකාශනය ජනගත කරයි", "News Content": "ශ්‍රී ලංකා පොදු ජන පෙරමුණේ කොළඹ දිස්ත්‍රික් මැතිවරණ ප්‍රකාශනය ජනගත කිරීමේ උත්සවය අද කොළඹ විහාර මහා දේවී එළිමහන් රංග පීඨයේදී පැවැත්විය. ඔබ දිනවන කොළඹ ගමන මැයෙන් ශ්‍රී ලංකා පොදුජන පෙරමුණේ කොළඹ දිස්ත්‍රික් මැතිවරණ ප්‍රකාශනය ජනගත කිරීමේ හා ජන හමුව පැවැත්විය. මෙම අවස්ථාවට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් එම පෙරමුණ යටතේ තරඟ වදින සෙසු පක්ෂවල නායකයින් හා පළාත් පාලන ආයතන අපේක්ෂකයින් රැසක් එක්ව සිටියහ. මේ රටේ නැතව සමගිය ඇති විය යුතු බවත් සංහිදියාව මුවාවෙන් රට බෙදන ගිවිසුමක් පැමිණ ඇති බවත් එමගින් ඇතිවිය හැකි ප්‍රතිඵලය භයානක බවත් එම නිසා රට ගැන සිතන ලෙස හිටපු ජනාධිපති මහින්ද රාජපක්ෂ මහතා ඉල්ලීමක් කළේය.", "URL": "https://sinhala.adaderana.lk/news.php?nid=83191", "Category": null, "Parent URL": null}