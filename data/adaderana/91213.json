{"Source": "Adaderana", "Timestamp": "June 20, 2018 07:20 pm", "Headline": "ස්වාමිනාදන් ඉදිරිපත් කළ කැබිනට් පත්‍රිකාව කැබිනට් මණ්ඩලය ප්‍රතික්ෂේප කළා", "News Content": "ඩී.එම්. ස්වාමිනාදන් අමාත්‍යවරයා විසින් ඉදිරිපත් කළ මිය ගිය එල්.ටී.ටී.ඊ. සාමාජිකයින්ට වන්දි ලබාදීමේ වැඩපිළිවෙළක් ඇතුළත් කැබිනට් පත්‍රිකාව ඊයේ කැබිනට් මණ්ඩලය ප්‍රතික්ෂේප කළ බව අමාත්‍ය රාජිත සේනාරත්න මහතා පවසයි. අද(20) පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යෙව්දීන් ඇසූ ප්‍රශ්නවලට පිළිතුරු දෙමින් අමාත්‍යවරයා මේ බව සඳහන් කළේය. කෘෂිකර්ම අමාත්‍ය මහින්ද අමරවීර මහතා ඊයේ රැස්වූ කැබිනට් රැස්වීමෙන් අනතුරුව එළවළු මිල ගණන් සම්බන්ධයෙන් දැක්වූ අදහස පිළිබඳව අද දිනයේදීත් කතා බහට ලක් වුණි.", "URL": "https://sinhala.adaderana.lk/news.php?nid=91213", "Category": null, "Parent URL": null}