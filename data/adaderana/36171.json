{"Source": "Adaderana", "Timestamp": "July 28, 2013 05:22 pm", "Headline": "පුද්ගල ජාවාරම්කරුවන් 4ක් ඉන්දුනීසියානු පොලිස් දැලේ", "News Content": "නීති විරෝධී සංක්‍රමණික ජාවාරමේ නිරත වු පුද්ගලයින් සිව්දෙනෙකු ඉන්දුනීසියානු පොලීසිය විසින් අත්අඩංගුවට ගෙන තිබේ. පසුගියදා ඉන්දුනීසියානු මුහුදු සීමාවේ දී අනතුරට පත් වු යත්‍රාවෙන් සංක්‍රමණිකයින් රැගෙන යාමේ චෝදනා මත මොවුන් අත්අඩංගුවට ගෙන ඇති බව ඉන්දුනීසියානු පොලීසිය පවසයි. පුද්ගලයින් 200ට අධික පිරිසක් සමඟ ඔස්ට්‍රේලියාව බලා ගමන් කරමින් සිටි අදාළ යාත්‍රාව ඉන්දුනීසියානු මුහුදු සීමාවේ දී අනතුරට ලක්විය. එහිදී ශ්‍රී ලාංකික කුඩා ළමයෙකු ඇතුළු පුද්ගලයින් 15 දෙනෙකු මියගිය අතර පුද්ගලයින් 189 දෙනෙකු බේරාගන්නා ලදී. අදාළ යාත්‍රාවේ ශ්‍රී ලාංකිකයින්ට අමතරව, ඉරාක, ඉරාන සහ ඇෆ්ගනිස්ථාන ජාතිකයින් ද සිටි බව වාර්තා වේ. එම යාත්‍රාවේ කපිතාන්වරයා ලෙස කටයුතු කර ඇත්තේ ද ශ්‍රී ලාංකිකයෙකු බව සඳහන්ය.", "URL": "https://sinhala.adaderana.lk/news.php?nid=36171", "Category": null, "Parent URL": null}