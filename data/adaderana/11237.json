{"Source": "Adaderana", "Timestamp": "October 2, 2010 12:00 pm", "Headline": "දින 10 ක් පුරා පොලිසියේ තියුණු ඇස යොමුවෙයි ", "News Content": "ඉදිරි දින දහය ඇතුළත තම රාජකාරී බලප්‍රදේශවලින් පිට නොවී වැඩි අවධානයකින් සිටින ලෙස පොලිස්පතිවරයා උසස් ‍ පොලිස් නිලධා‍රීන්ට දැනුම් දී තිබේ. සහකාර පොලිස් අධිකාරී තනතුරේ සිට ඉහළ ශ්‍රේණියේ නිලධාරීන් සඳහා මෙම දැනුම් දීම කර ඇති බව වාර්තා වේ. අදාළ කාලය තුළ කිසියම් නිලධාරියෙක් රාජකාරී බලප්‍රදේශයෙන් බැහැරව යන්නේ ඒ සඳහා පොලිස්පතිවරයාගේ අවසරය ලබාගත යුතු බව ද දැනුම් දී ඇති බව සඳහන්ය. එවැනි දැනුම් දීමක් තමාට ද සිදුකර ඇති බව මේ සම්බන්ධයෙන් උසස් පොලිස් නිලධාරියෙකුගෙන් අද දෙරණ කළ විමසීමක දී ඔහු සඳහන් කළේය. එහෙත් එවැනි දැනුම් ‍දීමක් මෙතෙක් සිදුකර නොමැති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ ක‍ළේය.", "URL": "https://sinhala.adaderana.lk/news.php?nid=11237", "Category": null, "Parent URL": null}