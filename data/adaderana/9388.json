{"Source": "Adaderana", "Timestamp": "July 4, 2010 02:38 pm", "Headline": "මවුලවිතුමන්ගේ අවසන් කටයුතු අද පස්වරුවේ", "News Content": "අභාවප්ප්‍රාප්ත ඉස්ලාම් ආගමික කටයුතු පිළිබඳ ජනාධිපති උපදේශක අල්හාජ් නියාස් මවුලවි තුමන්ගේ දේහය මේ වන විට බදුල්ල ප්‍රධාන මුස්ලිම් පල්ලියේ තැන්පත් කර තිබේ. දේහයට අවසන් ගෞරව දැක්වීම සඳහා බදුල්ල ප්‍රදේශයේ විශාල ජනතාවක් එම මුස්ලිම් පල්ලියට පැමිණෙමින් සිටින බව සඳහන්ය. ආගමික වතාවත් වලින් අනතුරුව දේහය ගුවනින් කොළඹට ගෙන ඒමට කටයුතු යොදා තිබේ. අනතුරුව කොළඹ 12 ඊසානියා ඇරබික් විදුහලේ මහජන ගෞරවය සඳහා දේහය තැන්පත් කිරීමට නියමිතය. දේහය පිළිබඳ අවසන් කටයුතු අද පස්වරුවේ සිදුකිරීමට නියමිතව ඇත.", "URL": "https://sinhala.adaderana.lk/news.php?nid=9388", "Category": null, "Parent URL": null}