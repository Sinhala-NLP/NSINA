{"Source": "Adaderana", "Timestamp": "May 1, 2017 08:18 am", "Headline": "අනතුරින් කතක් එලොව යයි-11ට තුවාල", "News Content": "මහියංගණය - බිබිල මාර්ගයේ 04 කණුව ප්‍රදේශයේදී සිදු වූ රිය අනතුරකින් කාන්තාවක් මියගොස් තවත් 11 දෙනෙකු තුවාල ලබා තිබේ. වෑන් රථයක් මාර්ගයෙන් ඉවත පැන පෙරළීයාමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබූ පුද්ගලයින් 12 දෙනෙකු බිබිල රෝහලට ඇතුළත් කිරීමෙන් පසු තුවාල ලැබූ කාන්තාවක් එහිදී මියගොස් ඇති අතර තුවාල ලැබූ අනෙක් පුද්ගලයින් වැඩිදුර ප්‍රතිකාර සඳහා මොණරාගල රෝහලට මාරුකර යවා තිබේ. මියගොස් ඇත්තේ ලක්සිරිගම, සෙවනගල ප්‍රදේශයේ පදිංචිව සිටි 64 හැවිරිදි කාන්තාවකි. රීදිමාලියද්ද පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72674", "Category": null, "Parent URL": null}