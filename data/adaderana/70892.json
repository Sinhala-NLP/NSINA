{"Source": "Adaderana", "Timestamp": "March 15, 2017 08:25 am", "Headline": "එල්.ටී.ටී.ඊ හිටපු සාමාජිකාව ඇතුළු 4දෙනා රක්ෂිත බන්ධනාගාරයට", "News Content": "වැල්ලවාය ප්‍රදේශයේදී අත්අඩංගුවට ගන්නා ලද එල්.ටී.ටී.ඊ හිටපු සාමාජිකාව ඇතුළු සිව් දෙනා රක්ෂිත බන්ධනාගාර ගත කර තිබේ.පොලීසිය පැවසුවේ කාන්තාවන් දෙදෙනෙකු සහ තවත් පුද්ගලයින් දෙදෙනෙකු ආරක්ෂක අංශ විසින් පසුගියදා අත්අඩංගුවට ගත් බවය.ඔවුන් වැල්ලවාය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව එළඹෙන 28 වනදා දක්වා රක්ෂිත බන්ධනාගාර ගත කෙරුණි.119 පොලිස් හදිසි ඇමතුම් අංකයට ලැබුණ දුරකථන ඇමතුමක් මත මොවුන් අත්අඩංගුවට ගෙන තිබේ.අත්අඩංගුවට පත්වූවන් අතර හමුදා කෝප්‍රල්වරයෙකු ද සිටින බව වාර්තා වේ.රක්ෂිත බන්ධනාගාර ගත කෙරුණු දමිළ ජාතික කාන්තාව එල්.ටී.ටී.ඊ සංවිධානයේ කටයුතු කරමින් සිට පසුව පුනරුත්තාපනය කෙරුණු අයෙකු බව සඳහන්වේ.", "URL": "https://sinhala.adaderana.lk/news.php?nid=70892", "Category": null, "Parent URL": null}