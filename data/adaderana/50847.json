{"Source": "Adaderana", "Timestamp": "April 23, 2015 02:20 pm", "Headline": "මැයි 1දා සිට සෑම වෙළඳසැලකම බර කිරන තරාදියක් අනිවාර්යයි", "News Content": "පාරිභොගිකයන් මිලදී ගන්නා ඕනෑම භාණ්ඩයක බර කිරා මැන බැලීම සඳහා සෑම වෙළඳසැලකම තරාදියක් තිබීම අනිවාර්ය කරමින් ගැසට් නිවේදනයක් නිකුත් කර තිබේ.පාරිභෝගික කටයුතු පිළිබඳ අධිකාරිය වෙත පැවරී ඇති බලතල ප්‍රකාරව මෙම ගැසට් නිවේදනය නිකුත් කර ඇති බව සඳහන්ය.අදාළ ගැසට් නිවේදනය ලබන මස 01 දා සිට ක්‍රියාත්මකය.ඒ අනුව කිරුම් මිනුම් දෙපාර්තමේන්තුව විසින් අනුමත කළ තරාදියක් සැම වෙළඳසැළකම තිබිය යුතු බව පාරිභෝගික කටයුතු පිළිබඳ අධිකාරිය පවසයි.", "URL": "https://sinhala.adaderana.lk/news.php?nid=50847", "Category": null, "Parent URL": null}