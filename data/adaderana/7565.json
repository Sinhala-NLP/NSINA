{"Source": "Adaderana", "Timestamp": "March 30, 2010 07:59 am", "Headline": "ඔරු පැදීමට ගිය තරුණයෙක් අතුරුදහන්", "News Content": "පානදුර, කෙසෙල්වත්ත ප්‍රදේශයේ බොල්ගොඩ ගඟේ ඔරු පැදීමට ගිය පුද්ගලයින‍් පිරිසක් ගමන් ගත් ඔරුවක් පෙරළීමෙන් සිදු වූ අනතුරකින් තරුණයෙකු අතුරුදහන් වී තිබේ. ඊයේ පස්වරුවේ තරුණයින් 7 දෙනෙකු බොල්ගොඩ ග‍ඟේ ඔරු පැදීමට ගිය අවස්ථාවේ මෙම අනතුර සිදු වී ඇති බව පොලීසිය පවසයි. අනතුරින් අතුරුදහන් වී ඇත්තේ 18 හැවිරිදි කෙසෙල්වත්ත ප්‍රදේශයේ පදිංචි තරුණයෙකි. නාවික හමුදාවේ සහය ඇතිව අතුරුදහන් වූ තරුණයා සෙවීමේ කටයුතු සිදු වන බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=7565", "Category": null, "Parent URL": null}