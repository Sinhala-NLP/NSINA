{"Source": "Adaderana", "Timestamp": "June 18, 2018 03:26 pm", "Headline": "සංඝරත්නයේ පාගමනක් නිසා කොළඹ කොටුව අවට රථවාහන තදබදයක්", "News Content": "සංඝරත්නය විසින් සංවිධානය කර ඇති විරෝධතා පාගමනක් හේතුවෙන් කොළඹ කොටුව අවට දැඩි රථවාහන තදබදයක් ඇති බව අද දෙරණ වාර්තාකරු පවසයි. අත්අඩංගුවට පත් පූජ්‍ය ගලගොඩඅත්තේ ඥානසාර හිමියන් නිදහස් කරන ලෙස ඉල්ලා මහා සංඝරත්නය අද(18) විරෝධතා පාගමනකින් කොටුව ඉදිරිපිටට රැස් වී ඇත. මෙලෙස වැඩම කිරීමෙන් පසු කොළඹ කොටුව බෝධිය අසල දී අධිෂ්ඨාන පුජාවක් හා සත්‍යග්‍රහයක් පැවැත් වීමට නියමිතව තිබේ.", "URL": "https://sinhala.adaderana.lk/news.php?nid=91063", "Category": null, "Parent URL": null}