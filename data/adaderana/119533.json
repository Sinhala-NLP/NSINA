{"Source": "Adaderana", "Timestamp": "September 19, 2019 11:03 pm", "Headline": "ධීවරයින්ට කාලගුණයෙන් දැනුම් දීමක්", "News Content": "පුත්තලම සිට ගාල්ල සහ මාතර හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශයේ ධීවර හා නාවික කටයුතු සිදු කිරීමේදී සැලකිලිමත් වන ලෙස කාලගුණ විද්‍යා දෙපාර්තමේන්තුව ඉල්ලීමක් කරයි. දිවයිනට දකුණු සහ නිරිත දෙසින් වන මුහුදු ප්‍රදේශවල පවතින ක්‍රියාකාරී වලාකුළු පද්ධතිය හේතුවෙන් ඉහත සඳහන් මුහුදු ප්‍රදේශවල තද වැසි ඇතිවිය හැකි අතර සුළං වේගය ක්ෂණිකව පැයට කිලෝ මීටර් 70-80 පමණ ඉහළ යාමට ඉඩ ඇති හෙයින් එම මුහුදු ප්‍රදේශ ක්ෂණිකව රළු වීමට වැඩි හැකියාවක් පවතින බව එම දෙපාර්තමේන්තුව සඳහන් කරයි. මේ හේතුවෙන් කාලගුණ විද්‍යා දෙපාර්තමේන්තුව සඳහන් කර සිටියේ ‍ධීවර සහ නාවුක ප්‍රජාව මේ පිළිබඳ අවධානයෙන් කටයුතු කරන ලෙසයි. අද(19) පස්වරු 9.30 වන විටි දිවයිනට දකුණු සහ නිරිත දෙසින් වන මුහුදු ප්‍රදේශවල ක්‍රියාකාරී වලාකුළු පද්ධතියක් වර්ධනය වී පවතින බවයි. මෙම ක්‍රියාකරී වලාකුළු පද්ධතිය තවදුරටත් සක්‍රීය පවතිනු ඇතැයි බලාපොරොත්තු විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳන් කර තිබේ.", "URL": "https://sinhala.adaderana.lk/news.php?nid=119533", "Category": null, "Parent URL": null}