{"Source": "Adaderana", "Timestamp": "July 11, 2014 03:07 pm", "Headline": "බීමක් හේතුවෙන් සිසු සිසුවියන් 50ක් හදිසියේ ලෙඩවෙලා", "News Content": "පිළියන්දල නගරයට ආසන්නව ඇති ජාත්‍යන්තර පාසලක ආපන ශාලාවෙන් යම් බීම වර්ගයක් පානය කළ සිසු සිසුවියන් 50 දෙනෙකු පමණ ආසාත්මිකතාවයකට ලක්ව ඇති බව පොලීසිය පවසයි. අද (11) දහවල් 12.00 ට පමණ මෙම අසාත්මිකතාව ඇතිවී ඇති වග සඳහන්ය. මේවන විට මේ හේතුවෙන් සිසුන් 08 දෙනෙකු පිළියන්දල රෝහළට ඇතුළත් කර ඇත. සිද්ධිය සම්බන්ධයෙන් පිළියන්දල පොලිසිය සමග සෞඛ්‍ය වෛද්‍ය නිළධාරි සහ මහජන සෞඛ්‍ය පරික්‍ෂකවරුන් පරික්‍ෂණයක් පවත්වනු ලබන බව පොලිස් මාධ්‍ය ප්‍රකාශක කාර්යාලය නිවේදනය කරයි.", "URL": "https://sinhala.adaderana.lk/news.php?nid=44603", "Category": null, "Parent URL": null}