{"Source": "Adaderana", "Timestamp": "April 26, 2016 08:15 pm", "Headline": "නීති විරෝධීව මසුන් මැරූ 5ක් දැලේ", "News Content": "නීති විරෝධීව ධීවර කටයුතුවල නිරත වූ ශ්‍රී ලාංකික ධීවරයින් පස්දෙනෙකු නාවික හමුදාව විසින් අත්අඩංගුවට ගෙන තිබේ.යාපනය, ඉලුප්පුකඩවායි ප්‍රදේශයට බටහිර මුහුදු සීමාවේ දී ඔවුන් අත්අඩංගුවට ගත් බව නාවික හමුදාව පැවසුවේය.එහිදී ඔවුන් සතුව තිබී නීති විරෝධී දැල් 4ක්, ජි.පි.එස්.යන්ත්‍රයක් ඇතුළු උපකරණ කිහිපයක් සහ කකුළුවන් කිලෝග්‍රෑම් 40ක ප්‍රමාණයක් නාවික හමුදාව භාරයට ගෙන තිබේ.අත්අඩංගුවට ගත් ධීවරයින් වැඩිදුර විමර්ශන සඳහා මන්නාරම සහකාර ධීවර අධ්‍යක්ෂ කාර්යාලය වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=59534", "Category": null, "Parent URL": null}