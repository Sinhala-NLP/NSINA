{"Source": "Adaderana", "Timestamp": "September 12, 2012 02:45 pm", "Headline": "කොළඹ කොටස් වෙළඳපළ 3 වන තැනට", "News Content": "අගෝස්තු මස 10 වන දින සිට ගෙවුණු සති 4 ක කාලයේ දී ලොව 3 වන හොඳම කොටස් වෙළඳපළ බවට කොළඹ කොටස් වෙළඳපළ පත්ව ඇතැයි කොටස් වෙළඳපළ ආරංචි මාර්ග පවසයි. පසුගිය කාලයේ කොළඹ කොටස් වෙළඳපොළ දැඩි අස්ථාවර හා කඩාවැටීමක‍ට ලක්වූ බවට වාර්තා විය. විනිමය හා සුරැකුම්පත් කොමිෂන් සභාවේ සභාපතිවරයාව සිටි තිලක් කරුණාරත්න මහතා තමන් නිසි ලෙස රාජකාරී කටයුතු කරගෙන යද්දී කොටස් වෙළඳපොළ නීති උල්ලංඝණය කරමින් කටයුතු කරන පිරිස් වෙතින් තමාට බලපෑම් එල්ලවන බව පවසා ඉල්ලා අස්විය. කෙසේ වෙතත් මේවන විට කරුණාරත්න මහතා ඉල්ලා අස්වී ඇති අතර මේවන විට විනිමය හා සුරැකුම්පත් කොමිෂන් සභාවේ සභාපති ලෙස කටයුතු කරන්නේ නාලක ගොඩහේවා මහතාය. මේවන විට කොටස් වෙළඳපළ යළි සක්‍රීය වී පෙරමුණට ගමන්කරමින් සිටින බව එහි අලුත්ම ආරංචි මාර්ග උපුටා දක්වයි.", "URL": "https://sinhala.adaderana.lk/news.php?nid=27350", "Category": null, "Parent URL": null}