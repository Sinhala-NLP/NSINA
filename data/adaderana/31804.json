{"Source": "Adaderana", "Timestamp": "February 20, 2013 07:15 pm", "Headline": " නීතිඥ සංගමයේ මුල් පුටුව උපුල්ට ", "News Content": "ශ‍්‍රී ලංකා නීතීඥ සංගමයේ සභාපති ධූරය සඳහා පැවති නිලවරණයෙන් වැඩි ඡන්ද 2000 ට ආසන්න සංඛ්‍යාවකින් ජයග්‍රහණය කිරීමට නීතිඥ උපුල් ජයසූරිය මහතා සමත්වී තිබේ. අද පෙරවරුවේ පැවති ඡන්ද විමසීම පස්වරු 5.00 ට අවසන් විය. නිලවරණය සඳහා ජනාධිපති නීතීඥ ටිරන්ත වලලියද්ද, නීතීඥ උපුල් ජයසූරිය සහ නිතීඥ ආර්.ආර්.එස් තංගරාජා යන මහත්වරු තරඟ වැදුණහ. මෙතෙක් ශ‍්‍රී ලංකා නිතීඥ සංගමයේ සභාපති ධුරය දැරූ ජනාධිපති නීතීඥ විජයදාස රාජපක්ෂ මහතාගේ ධූර කාලය අවසන් වීමෙන් පසු පුරප්පාඩු වූ අදාළ තනතුර සඳහා නීතීඥයෙකු පත්කර ගැනීමට මෙම නිලවරණය පැවැත්විණි.", "URL": "https://sinhala.adaderana.lk/news.php?nid=31804", "Category": null, "Parent URL": null}