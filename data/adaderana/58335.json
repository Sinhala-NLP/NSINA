{"Source": "Adaderana", "Timestamp": "March 18, 2016 12:10 pm", "Headline": "දෙතැනක මරණ 2ක්", "News Content": "අළුත්ගම - මතුගම මාර්ගයේ ඥානේෂ්වර විදුහල අසළදි ජිප් රථයක් සහ ත්‍රිරෝද රථයක් එකිනෙක ගැටීමෙන් සිදු වූ අනතුරකින් ත්‍රිරෝද රථ රියදුරු මියගොස් තිබේ.පොලීසිය පැවසුවේ ත්‍රිරෝද රථයේ ගමන් කළ තවත් කාන්තාවක සහ දරුවන් දෙදෙනෙකු තුවාල ලබා ඇති බවයි.තුවාල ලැබූ කාන්තාව මියගිය පුද්ගලයාගේ භාර්යාව වන අතර ඇය නාගොඩ රෝහලේ හදිසි අනතුරු ඒකකයේ ප්‍රතිකාර ලබයි.ජිප් රථ රියදුරු අත්අඩංගුවට ගෙන ඇති බව අළුත්ගම පොලීසිය සඳහන් කළේය.මේ අතර වැලිගම දුම්රිය පොළ රේල්ගේට්ටුව ආසන්යේදී කොළඹ කොටුව සිට මාතර දක්වා ධානය වූ දුම්රියේ ගැටීමෙන් පුද්ගලයෙකු මියගොස් තිබේ.මියගොස් ඇත්තේ දෙනිපිටිය, කපුවත්ත ප්‍රදේශයේ පදිංචිව සිටි 65 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=58335", "Category": null, "Parent URL": null}