{"Source": "Adaderana", "Timestamp": "October 22, 2011 08:53 am", "Headline": "ආර්ථිකය නංවන්න ප්‍රංශයෙන් තල්ලුවක් ඉල්ලයි", "News Content": "ශ්‍රී ලංකාවේ ආර්ථික සංව‍ර්ධනය සඳහා ප්‍රංශයේ සහභාගීත්වය ලබාගත හැකි මාර්ග පිළිබඳ අවධානය යොමුව තිබේ. විදේශ කටයුතු අමාත්‍ය මහාචාර්ය ජී.එල්. පීරිස් මහතාගේ ප්‍රංශ සංචාරයේ දී මේ පිළිබඳ අවධානය යොමුව ඇති බව සඳහන්වේ. ප්‍රංශ විදේශ කටයුතු අමාත්‍යවරයා හමුවූ විදේශ අමාත්‍ය ජී.එල් පීරිස් මහතා දෙරට අතර ආර්ථික සහයෝගීතාව පිළිබඳ දීර්ඝ වශයෙන් සාකච්ඡා කර ඇති බව විදේශ අමාත්‍යාංශය පවසයි. එහිදී ‍මෙරට අවතැන්වූවන් නැවත පදිංචි කිරීම, ප්‍රදේශයේ ජනජීවිතය යථා තත්ත්වයට පත්කිරීම, රටේ සංවර්ධන ක්‍රියාවලිය ආදිය පිළිබඳව සාකච්ඡාවට බඳුන් වී තිබේ.", "URL": "https://sinhala.adaderana.lk/news.php?nid=19515", "Category": null, "Parent URL": null}