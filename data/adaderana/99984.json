{"Source": "Adaderana", "Timestamp": "November 29, 2018 10:49 am", "Headline": "ආණ්ඩුවට ඉල්ලා අස්වෙන්න ඉල්ලීමක්", "News Content": "ව්‍යවස්ථානූකූල ලෙස කිසිදු බහුතරයක නොමැතිව සිටින ආණ්ඩු පක්ෂයට කරුණාකර ඉල්ලා අස්වෙන ලෙස පාර්ලිමේන්තු මන්ත්‍රී නවීන් දිසානායක මහතා පවසයි. පාර්ලිමේන්තු සභා ගර්භයේ දී අග්‍රාමාත්‍ය කාර්යාලයේ වියදම් කපා හැරීම සඳහා එක්සත් ජාතික පෙරමුණ විසින් ගෙන එනු ලබන යෝජනාව ස්ථීර කරමින් මන්ත්‍රීවරයා මෙම අදහස් පළ කළේය. කෙසේ වෙතත් කථානායක කරූ ජයසූරිය මහතා කියා සිටියේ, අද දිනයේ දී ගෙන ගෙන එන යෝජනාවෙන්, ව්‍යාවස්ථාව උල්ලංගණය වීමක් සිදු නොවන බවයි. මේ සම්බන්ධයෙන් වන යෝජනාව පාර්ලිමේන්තු මන්ත්‍රී රවී කරුනානායක මහතා විසින් ගෙන එනු ලැබීය. කෙසේ වෙතත් මේ සම්බන්ධයෙන් අදහස් දක්වමින් අමාත්‍ය එස්.බී.දිසානායක මහතා කියා සිටියේ, මෙම යෝජනාව ගෙන ඒම තුළින් ආණ්ඩුක්‍රම ව්‍යවස්ථාව උල්ලංඝනය වී ඇති බවයි.", "URL": "https://sinhala.adaderana.lk/news.php?nid=99984", "Category": null, "Parent URL": null}