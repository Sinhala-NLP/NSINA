{"Source": "Adaderana", "Timestamp": "May 26, 2014 04:53 pm", "Headline": " සරසවි සිසුවිය ඝාතනය කළ  ‍සෙබලා රිමාන්ඩ් ", "News Content": "ගාල්ල, ඇල්පිටිය ප්‍රදේශයේදී සරසවි සිසුවියක් ඝාතනය කළ හමුදා සෙබලා රක්ෂිත බන්ධනාගාර ගත කර තිබේ. සැකකරු අද(26) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇල්පිටිය මහේස්ත්‍රාත් කේසල සමරදිවාකර මහතා විසින් ඔහු ලබන ජූනි මස 09 වන දින දක්වා රක්ෂිත බන්ධනාගාර ගත කිරීමට නියෝග කර ඇත. මෙලෙස රක්ෂිත බන්ධනාගාර ගත කර ඇත්තේ හතර වන ගැමුණුහේවා බලඇණියේ සාමාන්‍ය සෙබලෙකු ලෙස සේවයේ නිරතව සිටි 26 හැවිරිදි පුද්ගලයෙකි. ඇල්පිටිය ප්‍රධාන බස්නැවතුම්පල ආසන්නයේ දී තියුණු ආයුධයකින් පහරදී 22 හැවිරිදි විශ්ව විද්‍යාල ශිෂ්‍යාවක් ඝාතනය කිරීම සම්බන්ධයෙන් සැකකරු පසුගිය සෙනසුරාදා දිනයේ අත්අඩංගුවට ගැණුනු අතර ඇල්පිටිය පොලීසිය විසින් ඔහු අද අධිකරණය වෙත ඉදිරිපත් කර ඇත.", "URL": "https://sinhala.adaderana.lk/news.php?nid=43486", "Category": null, "Parent URL": null}