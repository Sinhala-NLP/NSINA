{"Source": "Adaderana", "Timestamp": "July 29, 2016 04:13 pm", "Headline": "  හම්බන්තොටින් අක්කර 15,000ක් චීනෙට", "News Content": "ලංකාවේ විශාලතම ව්‍යාපෘතියක් ලෙස හම්බන්තොට මාගම්පුර වරාය ආශ්‍රිත කර්මාන්ත 150ක ව්‍යාපෘතිය ලබන වසරේ දී ආරම්භකරන බව විශේෂ ව්‍යාපෘති අමාත්‍ය සරත් අමුණුගම මහතා පවසයි.අමුණුගම මහතා මේ බව සඳහන් කළේ චීන තනාපති ඇතුළු කණ්ඩායමක් හම්බන්තොට මාගම්පුර මහින්ද රාජපක්ෂ ජාත්‍යයන්තර වරාය හා මත්තල ජාත්‍යන්තර ගුවන්තොටුපොළ නිරීක්ෂණය කිරිමෙන් පසු මාධ්‍ය අමතමිනි. එහිදී වැඩිදුරටත් අදහස් දැක් වූ අමාත්‍යවරයා මෙසේද කීය, අද අපි හම්බන්තොටට ආවේ හම්බන්තොට සංවර්ධන ව්‍යාපෘතිය ඉක්මන් කරන්න. මෙය ලංකාවේ විශාලතම ව්‍යාපෘතිය බවට එන වසරේ පත්කරනවා.මොකද අවශ්‍ය හුගක් දේවල් මෙහේ තියෙනවා. පාරවල් , ගුවන් තොටුපොළක්, නැව් තොටුපොළක්, හොඳ ලොකු හෝටලයක්, හොද කාර්යාලයක් තියනවා.මේ සියල්ල එකතු කරල ඉක්මනටම හම්බන්තොට සංවර්ධන ව්‍යාපෘතිය ආරම්භ කරනවා.අක්කර 15,000 ක චීනයෙන්ම කර්මාන්ත 150 ක් මෙහි සකස් කරන්න කටයුතු කරනවා.මේ හේතුවෙන් හම්බන්තොට පමණක් නොව බදුල්ල, මාතර, වැනි ප්‍ර දේශවල රැකියා ප්‍රශ්නය විසඳීමට කටයුතු කරනවා.මේ සඳහා අපේ රජය මගින් ඉක්මනටම විදුලිය . ජලය ඇතුළු යටිතල පහසු කම් ලබා දීමට පියවර ගන්නවා.ඉන් පසුව හම්බන්තොට විශ්මය ජනක සංවර්ධනයක් සිදු වෙනවා.ජනාධිපතිතුමා කෘෂිකාර්මික ව්‍යාපෘතියක් ආරම්භ කලා වගේ මෙය කර්මාන්ත ක්ෂ්‍ත්‍රෙයේ දියුණුවක් ඇතිවනවා.ඊට පසු සංචාරක සේවවාද මෙමගින් දියුණුවෙනවා. මේ අතර වරාය සහ ගුවන්තොටුපොළ චීනයට විකිණීමට යන බවට නැගෙන චෝදනා සම්බන්ධයෙන් ප්‍රශ්න කිරීමේදී ඒ සඳහා පළිතුරු දුන් ජාත්‍යයන්තර වෙළඳ හා වාණිජ කටයුතු ඇමැති මලික් සමරවික්‍රම මහතා කියා සිටියේ ඒ කතාව සම්පුර්ණ අසත්‍යක් බවයි . දෙගොල්ලොම එකතුවෙලා තමයි සංවර්ධනය කරගෙන යන්නේ ආණ්ඩුවටත් කොටස් තියෙනවා .දැනටමත් චීන ආයෝජකයෝ සුදානම්ව ඉන්නවා අපිත් එක්ක සම්බන්ධවෙලා මේ සංවර්ධනය පටන් ගන්න ,චීනයට විකුණනවයි කියලා බොරු කතා කිය කිය ඉදලා රට බංකොලොත් කරන්න නොවෙයි අපේ අදහස.මේ ව්‍යාපාර විගහටම පටන් ගන්න අතය අවශ්‍යයි. අපි ණය ගෙවලා කර්මාන්ත ශාලා හදන්නේ නැතිව හිටියොත් තවත් රට බංකොලොත් වෙනවා. ජනවාරි මාසේ වෙනකොට අපි බලාපොරොත්තු වෙනවා වරායේ වැඩ පටන් ගන්න. ඒ වගේම කර්මාන්ත ශාලා දාන්න කලාපයකුත් හදනවා. ඒ සඳහා අක්කර 15000ක් දැනටමත් ඒ අය ඉල්ලනවා. අපි දැන් ඒ සඳහා ඉඩම් හොයාගෙන යනවා. ඔක්තෝම්බර් මාසේ වෙනකොටවත් වැඩ පටන් ගන්න පුළුවන් කියලා අපි බලාපොරොත්තුවෙනවා.චීන තනාපති Yi xian liang මහතා කියා සිටියේ කර්මාන්ත ශාලා චීන රජයේ ආයෝජන මත මෙහි කර්මාන්ත ශාලා රැසක් ආරමභ කිරීමට පියවර ගෙන ඇති බවයි.", "URL": "https://sinhala.adaderana.lk/news.php?nid=62554", "Category": null, "Parent URL": null}