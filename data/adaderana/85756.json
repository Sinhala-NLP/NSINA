{"Source": "Adaderana", "Timestamp": "March 15, 2018 04:40 pm", "Headline": "හිරෝෂිමාවේ වසර 73 ක අමිහිරි මතකය යළි අවදි වු මොහොතක්", "News Content": "ජපානයේ රාජ්‍ය සංචාරයක නිරත ජනාධිපති මෛතී‍්‍රපාල සිරිසේන මැතිතුමා දෙවන ලෝක යුද සමයේ පරමාණු බෝම්බ ප‍්‍රහාරයකට ලක්වූ හිරෝෂිමා ප‍්‍රදේශයේ අද (15) සංචාරයක නිරත වි තිබේ. හිරෝෂිමා නගරය වෙත ගිය ජනාධිපතිවරයා එහි නගරාධිපතිවරයා විසින් පිළිගත් අතර, අනතුරුව හිරෝෂිමා ස්මාරකය වෙත පුෂ්පෝපහාර දක්වා අනතුරුව එහි කෞතුකාගාරය නැරඹීමට ද එක් වී ඇත. 1945 වසරේ අගෝස්තු 06 වනදා ලොව ප‍්‍රථම පරමාණු බෝම්බ ප‍්‍රහාරය හිරෝෂිමාවට එල්ල විය. එහිදී නගරයෙන් සියයට අනූවක් පමණ විනාශ වූ අතර, එකවර මිය ගිය සංඛ්‍යාව අසූදහසකට අධිකය. වසර අවසානයේ එම මරණ සංඛ්‍යාව එක්ලක්ෂ හතළිස්දහස දක්වා ඉහළ ගියේය. මෙම ඛේදවාචය සිදුවූ ස්ථානය නැරඹූ ජනාධිපතිවරයා ටික වේලාවක් එහි රැඳී ඇත. එමෙන්ම එම භූමියේ සංරක්ෂණය වෙමින් පවතින ගොඩනැඟිල්ල ද මෙහිදී ජනාධිපතිවරයාගේ නිරික්ෂණට ලක් වී තිබේ.", "URL": "https://sinhala.adaderana.lk/news.php?nid=85756", "Category": null, "Parent URL": null}