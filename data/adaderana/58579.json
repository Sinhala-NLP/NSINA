{"Source": "Adaderana", "Timestamp": "March 24, 2016 09:52 am", "Headline": "අපරාධ රැසක තිදෙනෙක් දැලේ", "News Content": "කොල්ලකෑම් ඇතුළු අපරාධ රැසකට සම්බන්ධ පුද්ගලයන් තිදෙනෙකු කොහුවල ප්‍රදේශයේදී අත්අඩංගුවට ගෙන තිබේ.කොහුවල පොලීසියට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරුවන් පිළියන්දල, පානදුර, හොරණ යන ප්‍රදේශ වල පදිංචිකරුවන් බව පොලීසිය කියා සිටියි.සැකකරුවන් විසින් මෝටර් රථයකින් පැමිණ විවිධ ප්‍රදේශ වලදී කාන්තාවන්ගේ ගෙල බැඳි රන්මාල සොරකම් කිරීමේ නිරත වී ඇති බව සිදුකළ විමර්ශන වලදී අනාවරණය වී තිබේ.අත්අඩංගුවට ගත් සැකකරුවන් සතුව තිබී හෙරොයින් සහ කොල්ලකන ලද රන්මාල කිහිපයක් ද සොයාගත් බව පොලීසිය සඳහන් කරයි. සැකකරුවන් ගංගොඩවිල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රැඳවුම් නියෝග මත කොහුවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58579", "Category": null, "Parent URL": null}