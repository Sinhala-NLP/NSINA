{"Source": "Adaderana", "Timestamp": "September 1, 2015 04:44 pm", "Headline": "භෝජනාගාරය වැහිලා - ලක්ෂ 246 ක් පාඩුයි", "News Content": "කොළඹ කොටුව දුම්රිය ස්ථානය ආශ‍්‍රිතව පවත්වාගෙන ගිය දුම්රිය භෝජනාගාර සේවය වසා දැමීමනිසා රුපියල් ලක්‍ෂ 246 කට අධික පාඩුවක් දුම්රිය පාලනාධිකාරිය විසින් දුම්රිය දෙපාර්තමේන්තුවටසිදු කර ඇති බව සමස්ත ලංකා දුම්රිය සේවා පොදු සේවා සංගමය පවසයි.එම සංගමයේ ප්‍රධාන ලේකම් එස්.පී විතානගේ මහතා තම අත්සනින් යුතුව නිකුත් කළ නිවේදනයෙන් පෙන්වාදෙන්නේ ආහාරපාන සපයා ගැනීමට නොහැකි වීමෙන් දැඩි දුෂ්කරතා රැසකට මුහුණදීමට ලක්‍ෂ ගණනක් මගී ජනතාවට සිදු වී ඇති බවයි.එකී නිවේදනයේ මෙසේද සඳහන්ය.2015 අප්‍රෙල් මස 02 දින සිට වසා දමා ඇති භෝජනාගාර සේවය පවත්වාගෙන යාමෙන් රුපියල් ලක්‍ෂ41 ක පමණ මුදලක් මාසිකව දුම්රිය දෙපාර්තමේන්තුවට ලැබිය යුතු වන අතර, මාස 06 ක පමණකාලයක් වසා දැමීම නිසා මෙම පාඩුව සිදු වී තිබේ.දුම්රිය භෝජනාගාර සේවය වසා දැමීම නිසා දුම්රිය දෙපාර්තමේන්තුවට සිදුවන මූල්‍යමය පාඩුවගැනත්, ලක්‍ෂ ගණනක් මගී ජනතාවට සිදු වන දැඩි දුෂ්කරතාවයත් සැලකිල්ලට ගෙන කඩිනමින්භෝජනාගාර සේවය නැවත විවෘත කරන ලෙස 2015.05.18 දින ලිපියක් යොමු කරමින් එවකට සිටිප‍්‍රවාහන අමාත්‍ය රංජිත් මද්දුමබණ්ඩාර මහතාගෙන් ඉල්ලීමක් කළද මේ වන විටත් නිසි ක‍්‍රියාමාර්ගයක්ගැනීමට ප‍්‍රවාහන අමාත්‍යංශය හෝ දුම්රිය බලධාරීන් හෝ කටයුතු කර නොමැත.දුම්රිය දෙපාර්තමේන්තුවට ආදායම් ලැබෙන ආදායම් මාර්ග අහිමි කර ගැනීමෙන් සිදුවන පාඩුව තවතවත් වැඩි වන අතර, වාර්ෂිකව සිදු වන පාඩුව අවම කරගැනීම සඳහා දුම්රිය පාලනාධිකාරිය නිසික‍්‍රියාමාර්ග නොගැනීම කනගාටුවට කරුණකි.විවිධ හේතූන් ඉදිරිපත් කරමින් මේ ආකාරයෙන් මීට පෙරද භෝජනාගාර සේවය වසා දැමූ අවස්ථාගණනාවක් ඇත. දේශපාලන හිතවතුන්ට භෝජනාගාර සේවය ලබා දීමෙන් පසුගිය ආණ්ඩුව දුම්රියදෙපාර්තමේන්තුවට සිදු කර ඇති පාඩුව අතිමහත් ය. කුමන ආකාරයකින් හෝ දුම්රිය දෙපාර්තමේන්තුවටආදායම් ලැබෙන ආදායම් මාර්ග අහිමි කර ගැනීම දුම්රිය දෙපාර්තමේන්තුවට කරන බරපතළ හානියක් වන අතර, පාලනාධිකාරියේ අවධානය මේ කෙරෙහි යොමු විය යුතු බවද පෙන්වා දෙමු.", "URL": "https://sinhala.adaderana.lk/news.php?nid=53588", "Category": null, "Parent URL": null}