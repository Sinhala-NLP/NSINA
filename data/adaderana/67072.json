{"Source": "Adaderana", "Timestamp": "December 16, 2016 10:51 am", "Headline": "බලපත්‍ර නීති කඩමින් වැලි පැටවූ 3ක් මාට්ටු", "News Content": "ගල්ඔය ඟගේ වීරඅලි ප්‍රදේශයේදී බලපත්‍ර නීති උල්ලංඝණය කරමින් වැලි පටවමින් සිටි පුද්ගලයින් තිදෙනෙකු අත්අඩංගුවට ගෙන තිබේ.වැටලීමේදී වැලි පටවන ලද ට්‍රැක්ටර් රථ තුනක් ද පොලිස් විශේෂ කාර්යය බලකායේ මල්වත්ත කඳවුරේ නිළධාරින් භාරයට ගෙන ඇති බව වාර්තා වේ.මීට අමතරව මාරිඅරු සහ තෝලචෝලයි ප්‍රදේශවල සිදු කළ වැටලීම්වලදී ද බලපත්‍ර නීති උල්ලංඝණය කරමින් වැලි ප්‍රවාහනය කළ පුද්ගලයින් 08 දෙනෙකු අත්අඩංගුවට ගෙන කරදියනාරු සහ හම්බේගමුව පොලිස් ස්ථාන වෙත භාරදී තිබුණි.පොලිස් විශේෂ කාර්යය බලකාය භාරයට ගෙන තිබූ වැලි පිරවූ ට්‍රැක්ටර් රථ 08ක්ද විමර්ශන සඳහා අදාළ පොලිස් ස්ථාන වෙත භාරදී ඇත.", "URL": "https://sinhala.adaderana.lk/news.php?nid=67072", "Category": null, "Parent URL": null}