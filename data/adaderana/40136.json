{"Source": "Adaderana", "Timestamp": "January 6, 2014 03:02 pm", "Headline": "කුඩ්ඩා අල්ලනු! - ගම්වාසීන් විරෝධයේ", "News Content": "අද පෙරවරුවේ පැවැති එම උද්ඝෝෂණයේ දසුන් පෙළකි - ඡායා රූ සංජීව රත්නායක මත්කුඩු විකුණන පුද්ගලයෙකු විසින් ඊට එරෙහිවූ පුද්ගලයෙකුගේ ගෙලට පිහියකින් පහරදී තුවාල කළ බවත් ඔහු වහා අත්අඩංගුවට ගන්නා ලෙසත් කියමින් ඊට විරෝධය පළ කර අද (06) පෙරවරුවේ ගල්නෑව, මුදුන්ගොඩ ගම්වාසීන් විරෝධතාවයක නිරත විය. මත්ද්‍රව්‍ය බෙදාහැරීමට විරුද්ධ වූ පුද්ගලයෙකුගේ ගෙලට පිහියකින් පහරදුන් බව කියන \"කුඩ්ඩා\" නැමැති අදාළ පුද්ගලයා වහා අත්අඩංගුවට ගන්නා ලෙස විරෝධතාකරුවන් ඉල්ලා සිටි බව අප වාර්තාකරු පැවසීය. ගම්වාසීන් අදාළ පුද්ගලයාගේ නිවස ඉදිරිපිටට පැමිණ එසේ විරෝධතාවයේ නිරත වුවද සැකකරු ගම අතහැර පළාගොස් ඇති බව ගල්නෑව පොලීසිය පැවසුවේ යැයි අප වාර්තාකරු කීවේය.", "URL": "https://sinhala.adaderana.lk/news.php?nid=40136", "Category": null, "Parent URL": null}