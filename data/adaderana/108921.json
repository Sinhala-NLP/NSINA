{"Source": "Adaderana", "Timestamp": "April 29, 2019 08:32 pm", "Headline": "පිපිරීම් සම්බන්ධයෙන් විශේෂ ත්‍රිපුද්ගල පරීක්ෂණ මණ්ඩලය සාක්ෂි සටහන් කර ගනී", "News Content": "අප්‍රේල් මස 21වන දින සිදුවු බරපතල ව්‍යසනය සම්බන්ධයෙන් කරුණු පරික්ෂා කිරීමට ජනාධිපතිවරයා විසින් පත් කරන ලද විශේෂ ත්‍රිපුද්ගල පරික්ෂණ මණ්ඩලය මේ වන විට අදාළ පුද්ගලයින්ගේ ප්‍රකාශ සහ සාක්ෂි සටහන් කර ගනිමින් සිටින බව ප්‍රවෘත්ති දෙපාර්තමේන්තුව පවසයි. මෙම බරලතළ ජාතික ඛේදවාචකයට මුල් කරුණු සහ එහි පසුබිම මෙන්ම අදාළ සිදුවීම සම්බන්ධයෙන් වු වෙනත් සාධක පිළිබඳව කරුණු සොයා බලා එම පරීක්ෂණ කමිටු වාර්තාව හැකි ඉක්මනින් රජයට බාර දීමට අනාධිපතිතුමා විසින් මෙම පරීක්ෂණ මණ්ඩලයට උපදෙස් දී ඇත. ශ්‍රේෂ්ඨාධිකරණ විනිසුරු විජිත් මලල්ගොඩ , හිටපු අමාත්‍යංශ ලේකම් පද්මසිරි ජයමාන්න සහ හිටපු පොලිස්පති එන් .කේ. ඉලංගකෝන් යන මහත්වරුන්ගෙන් මෙම පරීක්ෂණ මණ්ඩලය සමන්විත වේ.", "URL": "https://sinhala.adaderana.lk/news.php?nid=108921", "Category": null, "Parent URL": null}