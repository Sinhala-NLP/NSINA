{"Source": "Adaderana", "Timestamp": "May 19, 2018 06:34 pm", "Headline": "මනුසත් දෙරණ ක්‍රියාන්විතයේ 32 වන වෛද්‍ය සායනය ගලෙන්බිඳුනුවැවදී පැවැත්වෙයි", "News Content": "මනුසත් දෙරණ ක්‍රියාන්විතයේ 32 වන වෛද්‍ය සායනය අද (19) අනුරාධපුර ගලෙන්බිඳුනුවැව ප්‍රාදේශීය ලේකම් කොට්ඨාසය කේන්ද්‍ර කරගනිමින් විශාල පිරිසකගේ සභභාගීත්වයෙන් පැවැත් විය. වකුගඩු රෝගය හේතුවෙන් පීඩාවිදින ජනතාවට සහන සැලසීම සහ වකුගඩු රෝගය මුල් අවස්ථාවේදීම හඳුනාගැනීමේ අරමුණින් ක්‍රියාත්මක කෙරුණු මනුසත් දෙරණ ජාතික ක්‍රියාන්විතයේ 32 වන වෛද්‍ය සායනය අද පැවැත්වුණේ ගලපිටගල ශ්‍රී නාග විහාර පරිශ්‍රයේදීයි. දෙරණ මාධ්‍ය ජාලය දියත් කරන මෙම ප්‍රජාසත්කාරය සඳහා උතුරු මැද පළාත් සෞඛ්‍ය අධක්ෂක කාර්යාලය,ගලෙන්බිඳුනුවැව සෞඛ්‍ය වෛද්‍ය නිලධාරී කාර්යාලය, ගලපිටගල සුචරිතෝදය අනයෝන්‍ය සමිතිය,රාගම ලීසන්ස් රෝහල සහ කොළඹ සීඩම් රසායනාගාරය සිය දායකත්වය ලබා දුන්නේය. මෙහිදී වකුගඩු රෝගීන් හදුනා ගැනීම සදහා සායනයට එක්වන සියලුදෙනාගේ ලේ,මුත්‍රා සාම්පල පරීක්ෂාව සිදු කොට රෝගී අවස්ථාව හදුනා ගැනීම සිදු කෙරිණි මීට සමගාමීව ලංකා අක්ෂිදාන සංගමයෙන් නොමිලේ ඇස් පරීක්ෂාවට සිදු කොට ඇස් කණ්නාඩි ලබාදීම ද සිදුකෙරිණි.", "URL": "https://sinhala.adaderana.lk/news.php?nid=89409", "Category": null, "Parent URL": null}