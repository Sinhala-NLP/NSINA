{"Source": "Adaderana", "Timestamp": "July 17, 2013 11:43 am", "Headline": "අධිකරණයට රැගෙන යෑමේදී සෙබළා පැනලා ගිහින් ", "News Content": "යුධහමුදා පොලිස් නිලධාරීන්ගෙන් මිදී පලාගිය හිටපු යුධ හමුදා සෙබළෙකු අත්අඩංගුවට ගැනීමට පරීක්ෂණ ආරම්භ කර තිබේ. හෙරොයින් මත් කුඩු ළඟ තබා ගැනීමේ සිද්ධියක් සම්බන්ධයෙන් අදාළ හමුදා නිලධාරියා හලාවත අධිකරණයට රැගෙන යන අතරතුර දී මෙලෙස පළාගොස් ඇති බව වාර්තා වෙයි. අදාළ හමුදා නිලධාරියා පසුගිය මාර්තු මාසයේ දී අත්අඩංගුවට ගෙන ඇති අතර ඔහු යුධ හමුදා සේවයෙන් පලාගිය පුද්ගලයෙකු බැවින් යුධහමුදා පොලිස් නිලධාරීන් විසින් ගනේමුල්ල ප්‍රදේශයේ පිහිටි යුධහමුදා පොලිස් ඒකකය භාරයේ රඳවා තබා තිබේ. ඒ අනුව ඔහු ඊයේ(16) හලාවත අධිකරණයට ඉදිරිපත් කිරීම රැගෙන එන අවස්ථාවේ දී අධිකරණය ආසන්නයේ දී පලාගොස් ඇති බව සඳහන් වෙයි. අනතුරුව යුධහමුදා පොලිස් නිලධාරීන් මේ සම්බන්ධයෙන් හලාවත පොලීසියට දැනුම් දී ඇති අතර ඔවුන් මේ පිළිබඳ හලාවත අධිකරණය දැනුවත් කර තිබේ.", "URL": "https://sinhala.adaderana.lk/news.php?nid=35854", "Category": null, "Parent URL": null}