{"Source": "Adaderana", "Timestamp": "June 13, 2012 10:21 am", "Headline": "ටියුනීසියාවට ඇඳිරි නීතීය පනවයි", "News Content": "ටියුනීසියාවට ඇඳිරි නීතීය පනවා ඇත. එරට පැවති චිත්‍ර ප්‍රදර්ශනයක් ආශ්‍රිතව එරට ආරක්ෂක අංශ සහ විරෝධතාකරුවන් අතර ගැටුම් හට ගෙන තිබේ. ඉස්ලාමීය කණ්ඩායමක් මෙම ගැටුමට මූලික වී ඇති බව ටියුනිසියානු අභ්‍යන්තර කටයුතු අමාත්‍යාංශයේ නිලධාරියෙකු මාධ්‍ය වෙත පවසා ඇත. අදාළ ප්‍රදර්ශනය මඟින් මුස්ලිම් දේවස්ථාන හාස්‍යයට ලක් කර ඇති බව විරෝධතාකරුවන් චෝදනා කර තිබිණි. පොලිස් ස්ථාන ගණනාවකට ද ‍විරෝධතාකරුවන් පහර දී ගිනි තබා ඇති බව සඳහන්ය. තත්ත්වය පාලනය කිරීම සඳහා පැය 8 ක කාලයක් බල පැවැත්වෙන පරිදි ඇඳිරි නීතීය පැනවීමට ‍එරට බලධාරීන් කටයුතු කර ඇත.", "URL": "https://sinhala.adaderana.lk/news.php?nid=24989", "Category": null, "Parent URL": null}