{"Source": "Adaderana", "Timestamp": "September 9, 2011 11:33 am", "Headline": "ජාතික ක්‍රීඩා උළෙල දෙවන දිනටත්", "News Content": "37 වැනි ජාතික මහා ක්‍රීඩා උළෙලේ දෙවන දිනය අදය. හෝමාගම මහින්ද රාජපක්ෂ ක්‍රීඩාංගණයේ පැවැත්වෙන මෙම ක්‍රීඩා උළෙල යටතේ අද(09) දිනයේ මළල ක්‍රීඩා අවසන් තරග 10ක් පැවැත්වීමට නියමිතය. ක්‍රීඩා උළෙල, ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ(08) ආරම්භ වූ අතර මේ වන විට උස පැනීම සහ හෙල්ල විසිකිරීම තරග ඉසව්වලින් නව තරග වාර්තා දෙකක් පිහිටුවීමට ද ක්‍රීඩකයන් සමත්ව තිබේ. ක්‍රීඩා උළෙලේ දක්ෂතම මළල ක්‍රීඩකයාට සහ මළල ක්‍රීඩිකාවට මුදලින් රුපියල් 125,000ක් බැගින් පිරිනැමීමට පියවර ගෙන ඇති බව ක්‍රීඩා අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=18612", "Category": null, "Parent URL": null}