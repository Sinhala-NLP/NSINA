{"Source": "Adaderana", "Timestamp": "September 28, 2017 07:54 am", "Headline": "ශ්‍රී ලංකා කොඩියට ගිනි තබා වයිකෝගේ පිරිස ඉන්දියාවේ උද්ඝෝෂණයක", "News Content": "චෙන්නායිහි පිහිටි ශ්‍රී ලංකා නියෝජ්‍ය මහකොමසාරිස් කාර්යාලය ඉදිරිපිට එම්.ඩි.එම්.කේ.පක්ෂයේ ආධාරකරුවන් පිරිසක් උද්ඝෝණයක නිරත වී තිබේ. එක්සත් ජාතීන්ගේ කවුන්සිලයේ දී එම්.ඩි.එම්.කේ.පක්ෂයේ නායක වයිකෝට සිදුකළ බව කියන තර්ජනයකට විරෝධය පල කරමින් මෙම උද්ඝෝෂණය සිදුකර ඇති බව ඉන්දීය මාධ්‍ය වාර්තා කළේය.වයිකෝ විසින් ශ්‍රී ලංකාව සම්බන්ධයෙන් එක්සත් ජාතීන්ගේ සංවිධානයේ දී සිදුකළ ප්‍රකාශයකට ශ්‍රී ලාංකිකයින් පිරිසක් ඔහුට තර්ජනය කර ඇති බව උද්ඝෝෂණයේ නිරත පිරිස් චෝදනා කළේය.අදාළ සිද්ධිය ඉන්දියාවේ ශ්‍රී ලංකා මහකොමසාරිස්වරයා හෙළාදැකිය යුතු බව විරෝධතාකරුවන් පෙන්වා දී ඇත.ශ්‍රී ලංකා නියෝජ්‍ය මහකොමසාරිස් කාර්යාලය ඉදිරිපිටට රැස්වු එම්.ඩි.එම්.කේ.පක්ෂයේ ආධාරකරුවන් ශ්‍රී ලංකා ධජය පුළුස්සමින් විරෝධතාවයේ නිරත වී ඇත.", "URL": "https://sinhala.adaderana.lk/news.php?nid=78095", "Category": null, "Parent URL": null}