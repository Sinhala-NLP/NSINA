{"Source": "Adaderana", "Timestamp": "August 21, 2019 07:30 pm", "Headline": "පාස්කු ඉරිදා ප්‍රහාරයට අදට මාස හතරයි-කඳුලු අතරින් යළි නැගිටින්න උත්සහ කරන ෂෙනොන්", "News Content": "පාස්කු ඉරිදා ප්‍රහාරයට අදට මාස හතරක් ගත්වෙද්දී ප්‍රහාරය සොයාබලන පාර්ලිමේන්තු තේරීම් කාරක සභාවේ කාලය සැප්තැම්බර් මස 30 වැනිදා දක්වා දීර්ඝ කර තිබේ. කඳුලු අතරින් යළි නැගිටීමට උත්සහ කරන පාස්කු ප්‍රහාරයෙන් තුවාල ලැබූ ෂෙනොන් දරුවා, අද දෙරණ ප්‍රධාන කාර්යාලයට අද පැමිණියේය. පාස්කු ඉරුදින කොච්චිකඩේ ශාන්ත අන්තෝනී දේවස්ථානයට එල්ල වූ ත්‍රස්ත ප්‍රහාරයෙන් තුවාල ලැබූ රොඩ්නි ඩෙරන් ෂෙනොන් පිළිබඳව අද දෙරණ පසුගිය ජූනි මස විසි වැනිදා අනාවරණ කළේය. පුංචි ෂෙනොන් සිය මව අහිමි වේදනාව දරාගෙන යලි සිය අධ්‍යාපන කටයුතු සිදුකරන අයුරු අප එහිදී වාර්තා කළේය. ත්‍රස්ත ප්‍රහාරයට මස 04ක් සපිරෙන අද දිනයේදී මේ ෂෙනොන් අද දෙරණ ප්‍රධාන කාර්යාලයට පැමිණියේය.", "URL": "https://sinhala.adaderana.lk/news.php?nid=117143", "Category": null, "Parent URL": null}