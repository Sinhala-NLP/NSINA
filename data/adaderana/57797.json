{"Source": "Adaderana", "Timestamp": "March 2, 2016 09:35 am", "Headline": "ඉන්දියා - ශ්‍රි ලංකා තරගයේ ජය ඉන්දියාවට", "News Content": "ආසියානු කුසලාන තරගාවලියේ ශ්‍රී ලංකාව සමඟ පැවති තරඟයෙන් කඩුලු 05ක ජයක් හිමිකරගැනීමට ඉන්දීය කණ්ඩායම සමත්ව තිබේ.තරගය ඊයේ(01) රාත්‍රී බංගලාදේශයේ මීර්පූර් හිදී පැවැත්වුණි.තරඟයේ කාසියේ වාසිය දිනාගත් ඉන්දීය කණ්ඩායම ප්‍රථමයෙන් පන්දුවට පහරදීමේ වාරය ශ්‍රී ලංකා කණ්ඩායමට ලබාදුණි.ඒ අනුව නියමිත පන්දුවාර 20 අවසානයේ ශ්‍රී ලංකාව කඩුලු 09ක් දැවී ලකුණූ 138ක් රැස් කිරීමට සමත් විය.චාමර කපුගෙදර ලකුණු 30ක් ද, මිලින්ද සිරිවර්ධන ලකුණු 22ක් ද, ඇන්ජලෝ මැතිව්ස් සහ තිලකරත්න දිල්ෂාන් ලකුණු 18 බැගින් රැස් කරන ලදී.පන්දු යැවීමේදී ඉන්දීය කණ්ඩායම වෙනුවෙන් ජස්ප්‍රිත් බූමා, ආඩික් පාන්ඩයා සහ රවිචන්ද්‍රන් අෂ්වින් කඩුලු 02 බැඟින් දවාගත්තේය.පිළිතුරු ඉනිම සඳහා පන්දුවට පහරදුන් ඉන්දීය කණ්ඩායම පන්දුවාර 19යි පන්දු 02කදී කඩුලු 05ක් දැවී ලකුණූ 142ක් ලබාගනිමින් තරඟයේ ජය වාර්තා කර තිබේ.විරාට් කෝලි නොදැවී ලකුණු 56ක් ද, යුව්රාජ් සිං ලකුණු 35ක් ද ලබා ගෙන තිබේ.පන්දු යැවීමේදී නුවන් කුළසේකර කඩුලු 02ක් ලබාගත්තේය.", "URL": "https://sinhala.adaderana.lk/news.php?nid=57797", "Category": null, "Parent URL": null}