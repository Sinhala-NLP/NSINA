{"Source": "Adaderana", "Timestamp": "October 7, 2016 10:07 am", "Headline": "ගුටෙර්ස් පත් කරන්න මහා මණ්ඩලය රැස්වෙයි", "News Content": "එක්සත් ජාතීන්ගේ සංවිධානයේ මීළඟ මහ ලේකම්වරයා ලෙස පෘතුගාල හිටපු අග්‍රාමාත්‍ය අන්තෝනියෝ ගුටෙර්ස්ගේ පත් කිරීම ලබන සතියේ එක්සත් ජාතීන්ගේ සංවිධානයේ මහා මණ්ඩලය වෙත ඉදිරිපත් කිරීමට නියමිතව තිබේ.ඊයේ(06) ගුටෙර්ස් වෙත එක්සත් ජාතීන්ගේ ආරක්ෂක මණ්ඩලයේ ඒකමතික අනුමැතිය හිමි වුණි.වත්මන් මහ ලේකම් බෑං කී මුන් මහතා සිය දස වසරක සේවා කාලය මේ වසරේ දෙසැම්බර් 31 වන දිනෙන් අවසන් කරන අතර ජනවාරි පළමුවනදා සිට නව මහ ලේකම්වරයාගේ වසර 05 ක නිල කාලය ආරම්භ වනු ඇත.මෙවර මහ ලේකම් ධුරය සඳහා කාන්තාවන් 07 දෙනෙකු ඇතුළු අපේක්ෂකයින් 13 දෙනෙකු ඉදිරිපත්ව තිබුණි.67 වන වියේ පසුවන අන්තෝනියෝ ගුටෙර්ස් එක්සත් ජාතීන්ගේ සරණාගත ඒජන්සියේ වසර 10ක පමණ කාලයක් සේවයේ නිරතව සිට ඇති අතර රුසියාව ඇතුළු ප්‍රබල රටවල් රැසක සහය ඔහුට හිමි වුණි.", "URL": "https://sinhala.adaderana.lk/news.php?nid=64790", "Category": null, "Parent URL": null}