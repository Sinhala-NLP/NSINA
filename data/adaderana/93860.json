{"Source": "Adaderana", "Timestamp": "August 5, 2018 12:14 pm", "Headline": "ජනාධිපති සිසුවෙකුගේ නිවසට යයි", "News Content": "ජනාධිපති මෛත්‍රිපාල සිරිසේන මහතා ,පොළොන්නරුව රාජකීය විද්‍යාලයේ 9වැනි ශ්‍රේණියේ ඉගෙනුම ලබන සිසුවෙකුගේ නිවසට ගොස් ඇත. ඒ එම සිසුවාගේ දක්ෂතා හා කුසලතා ඇගයීම සඳහායි. පසුගියදා පොළොන්නරුව රාජකීය විද්‍යාලයේ ක්‍රිකට් ක්‍රිඩාංගනය විවෘත කිරිමේ උත්සවයේදි ජනාධිපතිවරයා ඉදිරියේ චතුර ලෙස කතාවක් සිදුකළ ශාලික ලක්ෂාන් රත්නායක සිසුවාගේ නිවසට ජනාධිපතිවරයා මෙලෙස ඊයේ (04) පස්වරුවේ ගොස් ඇත්තේ. එහිදි ජනාධිපතිවරයා එම සිසුවා සහ ඔහුගේ පවුලේ අය සමඟ සුහද කතාබහක නිරත වී ඇත. පසුව සිසුවාට ත්‍යාගයක් ලබාදුන් ජනාධිපතිවරයා , ඔහුගේ නිවසේ සම්පූර්ණ නොවු ඉදිකිරිම් අවසන් කර දෙන බවටද ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=93860", "Category": null, "Parent URL": null}