{"Source": "Adaderana", "Timestamp": "August 23, 2017 03:06 pm", "Headline": "අල්ලස් ගද්දී මාට්ටු ", "News Content": "අල්ලස් ලබා ගැනීමේ චෝදනා මත වව්නියාව බීට්ටු වන නිලධාරී කාර්යාලයේ සේවයේ නියුතු නිලධාරියෙකු අල්ලස් කොමිසම විසින් අත්අඩංගුවට ගෙන තිබේ.අරණායක ප්‍රදේශයේ පුද්ගලයෙකු විසින් කරන ලද පැමිණිල්ලකට අනුව ඔහු අත්අඩංගුවට ගත් බව එම කොමිසම සඳහන් කළේය.පැමිණිලිකරු විසින් බලපත්‍ර රහිතව පවත්වාගෙන යන දැව අලෙවිසැළට එරෙහිව නීති මඟින් කටයුතු නොකර සිටීමට මාසිකව රුපියල් 5000 ක මුදලක් ලබාදෙන ලෙස අදාළ නිලධාරියා දැනුම් දී ඇති බව සඳහන් වේ.ඒ අනුව මෙම මාසය සඳහා වූ අල්ලස් මුදල ලබා ගන්නා අවස්ථාවේදී එම බීට්ටු වන නිලධාරියා අත්අඩංගුවට ගත් බව අල්ලස් කොමිසම සඳහන් කළේය.සැකකරු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76601", "Category": null, "Parent URL": null}