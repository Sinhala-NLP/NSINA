{"Source": "Adaderana", "Timestamp": "February 1, 2017 03:06 pm", "Headline": " අනවසර කැණීම් කළ 3ක් මාට්ටු ", "News Content": "අනවසරයෙන් ගල්ඔය ජාතික වනෝද්‍යානයට ඇතුළු වී කැණීම් කටයුතු සිදුකරමින් සිටි පුද්ගලයින් තිදෙනෙකු අත්අඩංගුවට ගෙන තිබේ.ධනගිරිය පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි.එහිදී සැකකරුවන් සතුව තිබී කැණීම් කටයුතු සඳහා යොදාගත් උපකරණ ද පොලීසිය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා දඹගල්ල පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68945", "Category": null, "Parent URL": null}