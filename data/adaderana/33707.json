{"Source": "Adaderana", "Timestamp": "April 30, 2013 02:00 pm", "Headline": "කෝටි 390 ක් වංචා කළ ආදායම් බදු කොමසාරිස් වරද පිළිගනියි", "News Content": "රුපියල් කෝටි 390 ක වැට් බදු වංචා කිරීමේ සිද්ධිය සම්බන්ධයෙන් හිටපු සහකාර ආදායම් බදු කොමසාරිස්වරයෙකු කොළඹ මහාධිකරණය හමුවේ අද (30) වරද පිළිගෙන තිබේ. ඒ අනුව කොළඹ මහාධිකරණ විනිසුරු කුමුදුනී වික්‍රමසිංහ මහත්මිය ඔහුට මාස 14 සිරදඬුවමක් සහ රුපියල් ලක්ෂ 5 ක දඩයක් ගෙවන ලෙස ඔහුට නියම කොට තිබේ. දඩය නොගෙවන්නේ නම් තවත් වසර දෙකක සිර දඬුවමක් විනිසුරුවරිය විසින් අදාළ පුද්ගලයාට නියම කළ බව අද දෙරණ වාර්තාකරු සඳහන් කළේය. එමෙන්ම මෙම වැට් බදු වංචා කිරීමේ සිද්ධියට අදාළ තවත් විත්තිකරුවෙකුට වසර දෙකක සිර දඬුවමක් සහ රුපියල් මිලියන 60 ක දඩ මුදලක් මහාධිකරණ විනිසුරුවරිය විසින් නියම කර තිබේ.", "URL": "https://sinhala.adaderana.lk/news.php?nid=33707", "Category": null, "Parent URL": null}