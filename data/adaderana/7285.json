{"Source": "Adaderana", "Timestamp": "March 15, 2010 03:28 pm", "Headline": "ව්‍යාජ ලිපි ලේඛන සකස්කළ අයෙක් අත්අඩංගුවට", "News Content": "කරඹෑවිල, පොතුහැර ප්‍රදේශයේ ව්‍යාජ ලිපි ලේඛන සකස් කිරීමේ ස්ථානයක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. බස්නාහිර පළාතේ දකුණ අපරාධ විමර්ශන ඒකකය විසින් සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් ක‍ළේය. වාහන විකිණීම සඳහා සකස් කරන ලද ව්‍යාජ ලිපිලේඛන, ව්‍යාජ ලෙස සකස් කරන ලද ජාතික හැඳුනුම්පත්, නොතාරිස්වරුන්ගේ නම් සඳහන් ව්‍යාජ රබර් මුද්‍රා සහ ව්‍යාජ ඔප්පු කිහිපයක් අදාළ ස්ථානයේ තිබී සොයාගෙන ඇත. මීට අමතරව හැඳුනුම්පත් සකස් කිරීමට යොදාගන්නා ඉටි කවර 50ක්, පරිගණක යන්ත්‍රයක්, ස්කෑන් යන්ත්‍රයක්, ඇතුළු ලිපි ලේඛන තොගයක් ද එහි තිබී සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=7285", "Category": null, "Parent URL": null}