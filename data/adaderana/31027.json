{"Source": "Adaderana", "Timestamp": "January 24, 2013 12:27 pm", "Headline": "විදුලි සැර වැදී යොවුන් සේනාංක ශිෂ්‍යයෙකු මරුට", "News Content": "ගලේවෙළ, ඉන්මලුව යොවුන් සේනාංකයේ ශිෂයෙකු විදුලි සැර වැදී ජීවිතක්ෂයට පත්වී තිබේ. අද (24) උදෑසන මෙම අනතුර සිදූව ඇති බව පොලිස් මාධ්‍ය ප්‍රකාශක කාර්යාලය සදහන් කළේය. යොවුන් සේනාංකයේ සිසුන් පිරිසක් අද උදෑසන සේනාංක භුමියේ තිබූ උණ පඳුරක් කැපීමට ගිය අවස්ථාවේ අධි බලති විදුලි රැහැණක ගැටී ඇති බව අද දෙරණ ප්‍රාදේශීය වාර්තාකරු පැවසීය. එහිදී මියගිය සිසුවාට අමතරව තවත් සිසුන් දෙදෙනෙකුට ද විදුලිසැර වැදී තිබේ. ඔවුන් ප්‍රතිකාර සඳහා දඹුල්ල රෝහලට ඇතුළත් කර ඇති බව වාර්තා වේ.", "URL": "https://sinhala.adaderana.lk/news.php?nid=31027", "Category": null, "Parent URL": null}