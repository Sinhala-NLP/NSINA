{"Source": "Adaderana", "Timestamp": "August 18, 2019 04:55 pm", "Headline": "තවත් දැවැන්ත විරෝධතා පාගමනක්", "News Content": "හොංකොං හි රාජ්‍ය විරෝධි උද්ඝෝෂකයින් අද (18) දිනයේ තවත් දැවැන්ත විරෝධතා පාගමනක් සංවිධානය කර තිබේ. පවතින අධික වර්ෂාව ද නොතකමින් විරෝධතාකරුවන් දසදහස් සංඛ්‍යාත පිරිසක් මෙම පාගමන සඳහා එක්ව සිටින බව විදෙස් වාර්තා සඳහන් කළේය. සති කිහිපයක් පුරා හොංකොං නුවර පවතින මෙම අඛණ්ඩ විරෝධතා හේතුවෙන් එහි ආර්ථිකයටද දැඩි බලපෑම් එල්ල වී තිබේ. විරෝධතා අතරතුර විරෝධතාකරුවන් සහ පොලිසිය අතර අවස්ථා ගණනාවකදී ගැටුම් හටගත් අතර පසුගිය ජුනි මස 09 වනදා සිට මේ දක්වා විරෝධතාකරුවන් විසුරුවා හැරීම සඳහා පොලිසිය විසින් කඳුළු ගෑස් ප්‍රහාර එල්ල කිරීම් දහසකට අධික සංඛ්‍යාවක් සිදුකර ඇති බවයි විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=116849", "Category": null, "Parent URL": null}