{"Source": "Adaderana", "Timestamp": "April 11, 2017 10:46 pm", "Headline": "සයිටම් තින්දුව ගැන GMOA අදහස", "News Content": "සයිටම් ආයතනය හා නෙවිල් ප‍්‍රනාන්දු රෝහල ප‍්‍රමිතියෙන් තොර බව උසස් අධ්‍යාපන අමාත්‍යාංශය පසුගිය සිකුරාදා නිකුත් කරන ලද නිවේදනයෙන් ඔප්පු වන බව රජයේ වෛද්‍ය නිලධාරීන්ගේ සංගමය පවසයි. අද (11) පැවති මාධ්‍ය හමුවකට එක් වෙමින් එම සංගමය මේ බව කියා සිටියේ ය. කෙසේ වුවද ශ‍්‍රී ලංකා වෛද්‍ය සභාවේ සභාපතිධූරය වෙනස් කිරීම තුළින් සයිටම් ගැටළුවට විසදුමක් ලබා ගත නොහැකි බව ද එම සංගමය වැඩි දුරටත් පැවසීය. මේ අතර රෝහල් පද්ධතියේ 4 වන මට්ටමේ රෝහලක් ශික්ෂණ රෝහලක් බවට පත් කිරීමට යෝජනා වී ඇති බවත් නෙවිල් ප‍්‍රනාන්දු රෝහල එයටත් පහළ මට්ටමක පවතින්නේ ද යන ගැටළුව එවිට පැන නැගෙන බවත් රජයේ වෛද්‍ය නිලධාරීන්ගේ සංගමය කියා සිටියේ ය. කෙසේ වුවද නිවේදනයක් තුළින් උසස් අධ්‍යාපන අමාත්‍යාංශය මේ බව පිළිගෙන ඇති බවත් මේ සම්බන්ධයෙන් නීතිපතිවරයා කරුණු වසන් කර ඇති බවත් මෙම සංගමය පවසයි. එනිසා නීතිපතිවරයාගේ පක්ෂග‍්‍රාහී ක‍්‍රියාපිළිවෙත සම්බන්ධයෙන් ජනාධිපතිවරයාට මේ වන විට ලිිඛිතව කරුණු දැක්වීමක් සිදු කිරීමට තම සංගමය බලාපොරොත්තු වන බව ද අද පැවති මාධ්‍ය හමුවේදී වැඩිදුරටත් ප‍්‍රකාශ කෙරුණි.", "URL": "https://sinhala.adaderana.lk/news.php?nid=71987", "Category": null, "Parent URL": null}