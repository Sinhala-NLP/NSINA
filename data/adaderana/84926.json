{"Source": "Adaderana", "Timestamp": "February 27, 2018 05:44 pm", "Headline": "ඒකාබද්ධයෙන් ජනපතිට ඉල්ලීමක් ", "News Content": "ඉදිරි පැය 24 තුළ මහ බැංකු මංකොල්ලයේ මහ මොළකරු වන අර්ජුන මහේන්ද්‍රන් මහතා දිවයිනට ගෙන්වා ගන්නා ලෙස වගකීමෙන් යුතුව බලකර ඉල්ලා සිටින බව ඒකාබද්ධ විපක්ෂය පවසයි. අද(27) කොළඹ දී පැවති ඒකාබද්ධ විපක්ෂයේ මාධ්‍ය හමුවට එක් වෙමින් පාර්ලිමේන්තු මන්ත්‍රී ඩලස් අලහප්පෙරුම මහතා මෙම අදහස් පළ කළේය. අද ඓතිහාසික දිනයක් බවත් මහ බැංකු මංකොල්ලය වී අදට වසර 3ක් ගත වී බවත් ආණ්ඩුව මැදිහත් වෙලා කරපු ලොකුම මංකොල්ලය මෙය බවත් මන්ත්‍රීවරයා පැවසීය. ගෝත්ත්‍රික පාලනයක් පවතින මධ්‍යම අප්‍රිකාවේ කොන්ගෝව වැනි රටවලවත් ආණ්ඩුවක් මැදිහත්වෙලා මෙවැනි සොරකම් සිදු නොකරන බවත් ඔහු වැඩිදුරටත් සඳහන් කළේය. ඊලාම් විරෝධින්ට එරෙහිව ජාතික කොඩිය පෙන්වු බ්‍රිග්‍රේඩියර් ප්‍රියන්ත ප්‍රනාන්දු මහතා ගෙන්වා ගත්තානම් මහ බැංකුව සොරා කෑමට ගක් කළ අය ගෙන්වා ගැනීමට කටයුතු කරන්නේ මන්දැයි අලහප්පෙරුම මහතා මෙහිදී ප්‍රශ්න කර සිටියේය.", "URL": "https://sinhala.adaderana.lk/news.php?nid=84926", "Category": null, "Parent URL": null}