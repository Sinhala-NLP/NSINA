{"Source": "Adaderana", "Timestamp": "April 19, 2012 11:03 pm", "Headline": "කොල්ලකරුවන්ගේ ග්‍රහණයේ සිටි මෙරට ධීවරයින් මුදාගැනෙයි", "News Content": "ස්පාඤ්ඤ නාවික හමුදා යාත්‍රාවක් මගින් සෝමාලියානු මුහුදු කොල්ලකරුවන්ගේ ග්‍රහණයේ සිටි ශ්‍රී ලාංකික ධීවරයින් 06 දෙනා මුදාගෙන ඇති බව වාර්තා වේ. ‍ මීට මාස 06 ට පමණ පෙර ධීවර කටයුතු සඳහා මුහුදු ගිය මෙම ධීවරයින් 06 දෙනා සෝමාලියානු මුහුදු කොල්ලකරුවන්ගේ ග්‍රහණයට හසුව තිබිණි. ‍ ටැන්සානියානු මුහුදු වෙරළට සැතපුම් 50 ක් පමණ ඔබ්බෙන් වූ මුහුදෙහි යාත්‍රාවක දී මෙම ධීවරයින් පිරිස මුදවාගෙන ඇති බව සඳහන්ය. ‍ එම අවස්ථාවේ ධීවරයින් පිරිස සමග මුහුදු කොල්ලකරුවන් 07 දෙනෙකු ද යාත්‍රාව තුළ රැඳීසිට තිබේ. ‍ පසුව එම ධීවරයින් හා මුහුදු කොල්ලකරුවන් වෙත ජලය, ආහාරපාන ආදිය ලබා දී වෛද්‍ය ප්‍රතිකාර සඳහා යොමුකර ඇති බව වාර්තා වේ.", "URL": "https://sinhala.adaderana.lk/news.php?nid=23653", "Category": null, "Parent URL": null}