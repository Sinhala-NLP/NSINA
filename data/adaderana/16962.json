{"Source": "Adaderana", "Timestamp": "June 23, 2011 04:14 pm", "Headline": "ආණ්ඩුවේ ඇමතිවරයෙක් මගේ පාර හරස් කළා -මුතුහෙට්ටිගම", "News Content": "අද(23) දින පාර්ලිමේන්තුවට පැමිණෙන අතරතුර ආණ්ඩු පක්ෂයේම අමාත්‍යවරයෙකු සිය වාහනය පැමිණි මාර්ගය හරස් කළ බව එක්සත් ජනතා නිදහස් සන්ධාන ගාල්ල දිස්ත්‍රික් පාර්ලිමේන්තු මන්ත්‍රී නිශාන්ත මුතුහෙට්ටිගම මහතා අද පාර්ලිමේන්තුවේදී ප්‍රකාශ කර ඇත. එමනිසා පාර්ලිමේන්තුවට පැමිණීමට මිනිත්තු 15 ක් ප්‍රමාද වූ බව වරප්‍රසාද ප්‍රශ්නයක් මතුකරමින් ඒ මහතා පෙන්වා දී තිබේ. මෙවැනි තත්ත්ව ඉදිරියේදී ඇතිනොවිය යුතු බව ඔහු වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=16962", "Category": null, "Parent URL": null}