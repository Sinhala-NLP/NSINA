{"Source": "Adaderana", "Timestamp": "February 8, 2014 01:15 pm", "Headline": "අයි.සී.සී. මූල්‍ය බලතල යෝජනාවලිය සම්මතයි - ලංකාව හා පකිස්ථානය විරුද්ධයි", "News Content": "ජාත්‍යන්තර කි‍්‍රකට් කවුන්සිලයේ නව මූල්‍ය බලතල යෝජනාවලියට ශ්‍රී ලංකාවත් පකිස්ථානයත් විරුද්ධව වුවද අද එය වැඩි ඡන්දයෙන් සම්මත වී තිබේ. ඒ අනූව අයි.සී.සීයේ පූර්ණ සාමාජිකත්වය හිමි රටවල් 10 අතුරින් ශ්‍රී ලංකාව හා පකිස්ථානය හැරුණු විට සෙසු රටවල් ඊට පක්ෂව ඡන්දය ලබා දී ඇත‍. ක්‍රිකට් ක්‍රීඩාවේ පාලන හා මූල්‍ය බලතල ඉන්දියාව, ඔස්ට්‍රේලියාව හා එංගලන්තයට පැවරීම සඳහා සාමාජික රටවල අනුමැතිය ලබා ගැනීම වෙනුවෙන් මෙම ඡන්ද විමසීම අද (08) පැවැත්වුණේ සිංගප්පුරුවේදීය. එහිදී ඊට පක්ෂව ඡන්ද 8ක් ලැබී ඇති අතර ශ්‍රී ලංකාවත් පකිස්ථානයත් ඡන්දය ප්‍රකාශ කිරීමෙන් වැළකී සිට තිබේ. ශ්‍රී ලංකාව නියෝජනය කරමින් ශ‍්‍රී ලංකා කි‍්‍රකට් ආයතනයේ සභාපති ජයන්ත ධර්මදාස සහ එහි ලේකම් නිශාන්ත රණතුංග මහතා සිංගප්පුරුවේ අද පැවැත්වෙන අයි.සී.සී. සම්මේලන රැස්වීමට සහභාගී වන බවද වාර්තා වේ.", "URL": "https://sinhala.adaderana.lk/news.php?nid=40964", "Category": null, "Parent URL": null}