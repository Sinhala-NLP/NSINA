{"Source": "Adaderana", "Timestamp": "July 21, 2018 06:50 pm", "Headline": "කන්තලේ රසික හදවත් සංගීතයෙන් මුසපත් කළ FM දෙරණ ATTACK SHOW", "News Content": "FM දෙරණ ඇටෑක් ෂෝ සංගීත ප්‍රසංග මාලාවේ 11 වන ප්‍රසංගය ඊයේ (20) රාත්‍රියේදී කන්තලේ අග්‍රබෝධි ජාතික පාසල් ක්‍රීඩාංගණයේදි පැවැත් විය. ඊට අති විශාල ප්‍රේකෂක පිරිසක් සහභාගී වි සිටියේය. අති නවීන තාක්ෂණය මුසු වූ ශබ්ද රටා සහ ආලෝක ධාරා මධ්‍යයේ ප්‍රසංග වේදිකා 02හි සංගීතය එක් කළේ මෙරට ජනප්‍රිය සංගීත කණ්ඩායම් දෙකක් වන සහරා ෆ්ලෑෂ් සහ ෆීඩ් බැක් යන සංගීත කණ්ඩායම් දෙකයි. දැවැන්ත වේදිකා දෙකකදී පුරා පැය 4කට වැඩි කාලයක් කන්තලේ රසික ජනහදවත්වලට නවමු සංගීත අත්දැකීමක් එක්කළ මෙම ප්‍රසංගය සඳහා දිවයිනේ ජනකාන්ත ගායක ගායිකාවන් රැසක් සහභාගි විය. මෙම ප්‍රාසාංගික අත්දැකීම දිවයින පුරා විසිර සිටින ශ්‍රාවක හා ප්‍රේක්ෂක ජනතාවට එෆ්. එම්.දෙරණ හා ටී.වී දෙරණ ඔස්සේ සජීවීව ගෙන එනු ලැබුවේය.", "URL": "https://sinhala.adaderana.lk/news.php?nid=92981", "Category": null, "Parent URL": null}