{"Source": "Adaderana", "Timestamp": "October 25, 2017 11:00 am", "Headline": "මැණික් ගැරූ හතරක් දැලේ ", "News Content": "බගවන්තලාව, චැපල්ටන් වත්ත ප්‍රදේශයේදී නීති විරෝධීව මැණික් ලබා ගැනීමේ අරමුණින් කැනීම් සිදුකළ පුද්ගලයින් සිව් දෙනෙකු අත්අඩංගුවට ගෙන ඇත. පොලිසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව බගවන්තලාව පොලිසිය පවසයි. සැකකරුවන් බගවන්තලාව සහ නෝර්වුඩ් යන ප්‍රදේශවල පදිංචිකරුවන් බව සඳහන් වෙයි. අත්අඩංගුවට ගන්නා අවස්ථාවේදී ඔවුන් සතුව තිබී කැනීම් කිරීම සඳහා යොදාගත් උපකරණ තොගයක්ද පොලිසිය භාරයට ගෙන තිබේ. සැකකරුවන් පොලිස් ඇප මත මුදා හැර ඇති බව වාර්තා වෙයි.", "URL": "https://sinhala.adaderana.lk/news.php?nid=79120", "Category": null, "Parent URL": null}