{"Source": "Adaderana", "Timestamp": "April 28, 2018 09:52 pm", "Headline": "සෞඛ්‍ය සේවාව ඉහළ නංවන්න කියුබාව අත දෙයි", "News Content": "මෙරට සෞඛ්‍ය සේවාව ඉහළ නැංවීම සඳහා පූර්ණ සහයෝගය ලබාදෙන බව කියුබාව ප්‍රකාශ කර තිබේ. කියුබාවේ පැවැත්වෙන ජාත්‍යන්තර සෞඛ්‍ය සමුළුවකට සහභාගී වී සිටින සෞඛ්‍ය අමාත්‍ය රාජිත සේනාරත්න මහතා සහ කියුබානු මහජන සෞඛ්‍ය අමාත්‍ය රෙබෙටෝ මොරාලේ මහතා අතර විශේෂ සාකච්ඡාවක් පවත්වා ඇති අතර එහිදී කියුබානු සෞඛ්‍ය අමාත්‍යවරයා මේ බව සඳහන් කර ඇති බව සඳහන්ය. කියුබානු මහජන සෞඛ්‍ය අමාත්‍යවරයාගේ විශේෂ ආරාධනාවකට අනුව සෞඛ්‍ය අමාත්‍ය රාජිත සේනාරත්න මහතා මෙම සාකච්ඡාවට එක්ව තිබේ. මෙහිදී ශ්‍රී ලංකාව සහ කියුබාව අතර සෞඛ්‍ය සේවාව ඉහළ නැංවීමට ගතහැකි පියවර රැසක් පිළිබඳව සාකච්ඡා වී ඇති බව සඳහන්ය. විශේෂයෙන් කියුබාවේ නිෂ්පාදනය කරන සෞඛ්‍ය උපකරණ මෙරටට ගෙන්වා ගැනීම සම්බන්ධයෙන් මෙහිදී දෙපාර්ශවය අතර අවධානය යොමුව ඇති බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=88221", "Category": null, "Parent URL": null}