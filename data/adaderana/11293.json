{"Source": "Adaderana", "Timestamp": "October 5, 2010 10:10 am", "Headline": "සාධාරණය ඉල්ලා පේරාදෙණි සරසවියේ සත්‍යග්‍රහයක් ඇරඹෙයි", "News Content": "පේරාදෙණිය විශ්ව විද්‍යාලයේ මහා ශිෂ්‍ය සංගමය අද(05) අඛණ්ඩ සත්‍යග්‍රහයකට අවතීර්ණ වී තිබේ. විශ්ව විද්‍යාලයේ සනාතන මන්දිරය ඉදිරිපිට දී මෙම සත්‍යග්‍රහය ආරම්භ කර ඇත. මේ වන විට රක්ෂිත බන්ධනාගාර ගත කර සිටින ශිෂ්‍ය නායකයින් නිදහස් කිරීමට පියවර ගන්නා ලෙසට පාලන අධිකාරියට බල කිරීම මෙම අඛණ්ඩ සත්‍යග්‍රහයේ අරමුණ වී තිබේ. අසාධාරණ ලෙස අත්අඩංගුවට ගෙන ඇති ශිෂ්‍යයින්ට සාධාරණය ඉටු කරන තෙක් මෙම සත්‍යග්‍රහය අඛණ්ඩව සිදු කරන බව එම විශ්ව විද්‍යාලයේ මහා ශිෂ්‍ය සංගමයේ සභාපති දිනුන සෙනෙවිරත්න මහතා සඳහන් කළේය.", "URL": "https://sinhala.adaderana.lk/news.php?nid=11293", "Category": null, "Parent URL": null}