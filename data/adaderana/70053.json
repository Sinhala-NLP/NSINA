{"Source": "Adaderana", "Timestamp": "February 24, 2017 01:08 pm", "Headline": " කිම් ජෝන්ගේ සහෝදරයාගේ මරණයට හේතුව උග්‍ර විෂක්", "News Content": "උතුරු කොරියානු නායක කිම් ජෝන් උන්ගේ ඥාති සහෝදරයා ඝාතනයට ලක්ව ඇත්තේ උග්‍ර විෂ සහිත ස්නායු අක්‍රියකරන රසායනිකයක් ශරීර ගතවීමෙන් බවට අනාවරණය වී තිබේ. මැලේසියානු බලධාරීන් පවසන්නේ “ වී එක්ස් නර්ව් ඒජන්ට් “ නමින් හඳුන්වන එම රසායනිකය එක්සත් ජාතීන්ගේ සංවිධානය මඟින් දරුණු විෂ සහිත රසායනික අවියක් ලෙස තහනම් කර ඇති බවයි.අදාළ රසායනිකය ආග්‍රහණය තුළින්, එන්නත් කිරීමෙන් හෝ සම තුළින්, ශරීරගතවීමෙන් පුද්ගලයෙකු මරණයට පත් වෙයි.ක්වාලාලාම්පූර් ගුවන් තොටුපොළේ සිටියදී අදාළ පුද්ගලයාගේ මුහුණට විෂ සහිත උපකරණය එල්ල කරන ආකාරය පිළිබඳව සී.සී.ටී.වී දර්ශනවල දක්නට ලැබෙයි.", "URL": "https://sinhala.adaderana.lk/news.php?nid=70053", "Category": null, "Parent URL": null}