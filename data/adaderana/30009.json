{"Source": "Adaderana", "Timestamp": "December 16, 2012 05:03 pm", "Headline": "අම්පාරේ වෙදුන් වෘත්තීය අරගලයකට සුදානම්", "News Content": "අම්පාර දිස්ත්‍රික්කයේ රෝහල් කිහිපයක වෛද්‍යවරුන් ලබන අඟහරුවාදා දිනයේ සිට වෘත්තීය සමිති ක්‍රියාමාර්ගයක නිරත වීමට තීරණය කර තිබේ. මාස තුනක අතිකාල දීමනා ‍නොගෙවීමට එරෙහිව මෙම වෘත්තීය සමිති ක්‍රියාමාර්ගය සිදුකිරීමට තීරණය කර ඇති බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් ක‍ළේය. අම්පාර දිස්ත්‍රික්කයේ ප්‍රාදේශිය රෝහලවල වෛද්‍යවරුන් සහ දෙහිඅත්තකණ්ඩිය, මහඔය යන මූලික රෝහල්වල වෛද්‍යවරුන් මෙම වෘත්තීය සමිති ක්‍රියාමාර්ගය දියත් කිරීමට නියමිතය. අතිකාල දීමනා ලබාදීමට බලධාරීන්ට හෙට දිනය දක්වා කල් ලබාදෙන බව රජයේ වෛද්‍ය නිලධාරීන්ගේ සංගමය සඳහන් කළේය.", "URL": "https://sinhala.adaderana.lk/news.php?nid=30009", "Category": null, "Parent URL": null}