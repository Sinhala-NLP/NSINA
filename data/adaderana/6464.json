{"Source": "Adaderana", "Timestamp": "February 4, 2010 11:31 am", "Headline": "වෙඩි තැබීමකින් පුද්ගලයෙකුට තුවාලයි", "News Content": "පිංදෙනිය, කොටියාකුඹුර ප්‍රදේශයේ සිදුවූ වෙඩි තැබීමකින් පුද්ගලයෙකු තුවාල ලබා තිබේ. ඊයේ පස්වරුවේ සිදුවූ මෙම වෙඩි තැබීමෙන් තුවාල ලැබූ පුද්ගලයා කෑගල්ල රෝහලේ ප්‍රතිකාර ලබන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා සඳහන් කළේය. පෞද්ගලික් ආරවුලක් මත සිදුවූ බහින් බස් වීමකදී මෙම වෙඩි තැබීම සිදුව ඇති බව පොලිස් පරීක්ෂණවලින් අනාවරණය වී තිබේ. වෙඩි තැබීම සිදුකළ සැකකරු ද පිංදෙනිය පොලිසිය විසින් අත්අඩංගුවට ගෙන ඇති බව වාර්තා වේ. වෙඩි තැබීම සදහා ‍උපයෝගී කරගත් බෝර 12 පතරොම් තුවක්කුවක් ද පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=6464", "Category": null, "Parent URL": null}