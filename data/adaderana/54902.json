{"Source": "Adaderana", "Timestamp": "November 5, 2015 12:36 pm", "Headline": "අනුර විදානගමගේ අද එයි", "News Content": "ඌව පළාත් සභා මන්ත්‍රී අනුර විදානගමගේ මහතා බරපතළ වංචා දූෂණ ජනාධිපති පරීක්ෂණ කොමිසම වෙත පැමිණ තිබේ.මහියංගණය ප්‍රාදේශිය සභා බල ප්‍රදේශයේ ඉඩම් ගැටළුවක් සම්බන්ධයෙන් සිදුකරන විමර්ශනයකට අදාළව සාක්ෂි ලබාගැනීම සඳහා මන්ත්‍රීවරයා අද කැඳවූ බව ජනාධිපති පරීක්ෂණ කොමිසමේ ලේකම් ලැසිල් ද සිල්වා මහතා සඳහන් කළේය.අනුර විදානගමගේ මහතා පසුගිය 22 වනදා බරපතළ වංචා දූෂණ ජනාධිපති පරීක්ෂණ කොමිසම වෙත කැඳවා තිබූණද අසනීප තත්ත්වයක් හේතුවෙන් ඔහු එදින කොමිසම හමුවේ පෙනී සිටියේ නැත.නීතීඥවරුන් මගින් අනුර විදානගමගේ මහතා බරපතළ වංචා දූෂණ ජනාධිපති පරීක්ෂණ කොමිසමට ඒ පිළිබඳ දැනුම් දීමෙන් අනතුරුව අද දිනයේ මෙලෙස ප්‍රකාශ ලබාදීම සඳහා කැඳවා ඇති බව සඳහන්ය.", "URL": "https://sinhala.adaderana.lk/news.php?nid=54902", "Category": null, "Parent URL": null}