{"Source": "Adaderana", "Timestamp": "March 10, 2015 05:25 pm", "Headline": "විනිමය පාලන නීති කැඩීමේ නඩුව - හරස් ප්‍රශ්න ඇසීම 17ට කල්යයි", "News Content": "විනිමය පාලන නීති උල්ලංඝණය කරමින් මෙරටට මුදල් රැගෙන ආ බවට චෝදනා එල්ල වී ඇති මුදල් අමාත්‍ය රවී කරුණානායක මහතා ඇතුළු විත්තිකරුවන් තිදෙනෙකුට එරෙහිව විත්තියේ හරස් ප්‍රශ්න ඇසීම අද සිදුකර තිබේ.ඒ කොළඹ මහාධිකරණ විනිසුරු අයිරාංගනී පෙරේරා මහත්මිය ඉදිරියේදීය.මෙහිදී අතිරේක විනිමය පාලකවරයා ලෙස කටයුතු කළ සිසිර කුමාර මහතා විත්තියේ හරස් ප්‍රශ්න වලට පිළිතුරු ලබාදී තිබේ.එහිදී අතිරේක විනිමය පාලකවරයා විසින් අදාළ මුදල් මෙරටට රැගෙන ආකාරය පිළිබඳ කරුණු පැහැදිලි කළ බව අද දෙරණ අධිකරණ වාර්තාකරු සඳහන් කළේය.කෙසේ වෙතත් සිද්ධියට අදාළ වැඩිදුර හරස් ප්‍රශ්න විමසීම ලබන 17 වන දින දක්වා කල් තැබුණි.විනිමය පාලන නීති උල්ලංඝණය කරමින් අමෙරිකානු ඩොලර් බිලියනකට අධික මුදලක් මෙරටට රැගෙන ආ බවට චෝදනා කරමින් මුදල් අමාත්‍ය රවී කරුණානායක මහතා ඇතුළු විත්තිකරුවන් තිදෙනෙකුට එරෙහිව නීතිපතිවරයා විසින් මෙම නඩුව පවරා ඇත.මේ අතර කෝටිපති ව්‍යාපාරික මොහොමඩ් සියාම් ඝාතනය සම්බන්ධයෙන් චෝදනා ලැබ සිටින හිටපු නියෝජ්‍ය පොලිස්පති වාස් ගුණවර්ධන ඇතුළු විත්තිකරුවන් හය දෙනාට අදාළ නඩුවේ රහස් පොලිස් නිලධාරීන්ගෙන් සාක්ෂි ලබාගැනීමට කොළඹ මහාධිකරණය තීන්දු කර තිබේ. අදාළ නඩුව අද කැඳවු අවස්ථාවේ දී කොළඹ මහාධිකරණය මෙම තීන්දුව ලබාදී ඇති බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=49869", "Category": null, "Parent URL": null}