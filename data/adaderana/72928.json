{"Source": "Adaderana", "Timestamp": "May 7, 2017 04:09 pm", "Headline": "ගම්පොළ පැහැරගැනීම-සැකකරුවන් රිමාන්ඩ්", "News Content": "ගම්පොළ ප්‍රදේශයේදී කුඩා දරුවෙකු පැහැර ගැනීමේ සිද්ධිය සම්බන්ධයෙන් අත්අඩංගුවට ගත් සැකකරු සහ සැකකාරියන් දෙදෙනා රක්ෂිත බන්ධනාගාර ගත කර තිබේ.ගම්පොළ මහේස්ත්‍රාත් අධිකරණයට ඉදිරිපත් කළ ඔවුන් ලබන 18 වන දින දක්වා රක්ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය පැවසුවේය.කප්පම් ලබාගැනීමේ අරමුණින් ගම්පොළ ප්‍රදේශයේ අවුරුදු 02යි මාස 08ක් වයසැති දරුවෙකු පසුගියදා පැහැරගැණුනු අතර එම දරුවා මඩකලපුව, කරදියනාරු ප්‍රදේශයේදී මුදාගැනීමට පොලිසිය ඊයේ(6) සමත්විය.දරුවා සමඟ අතුරුදන්ව සිටි එම දරුවාගේ මාමා වන 26 හැවිරිදි තරුණයා මෙම පැහැර ගැනීම සැලසුම් කළ බවට සිදුකළ විමර්ශනවලදී අනාවරණය විය.ඒ අනුව එම සැකකරු සහ දරුවා පැහැරගැනීමේ සිද්ධියට සම්බන්ධ කාන්තාවක් සහ ඇයගේ දියණිය පොලීසිය විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=72928", "Category": null, "Parent URL": null}