{"Source": "Adaderana", "Timestamp": "April 24, 2012 12:32 pm", "Headline": "විදෙස්ගත සියලු ශ්‍රී ලාංකිකයන්ට විශ්‍රාම වැටුප් ලබාදීමේ වැඩපිළිවෙළක්", "News Content": "විශ්‍රාම වැටුප් නොලබන සෑම විදේශගත ශ්‍රී ලාංකිකයකු සඳහාම විශ්‍රාම වැටුප් ලබාදීමේ වැඩපිළිවෙළක් ක්‍රියාත්මක කිරීමට සමාජ ආරක්ෂණ මණ්ඩලය කටයුතු කර තිබේ. විදේශයන්හි මෙම වැඩසටහන ක්‍රියාත්මක කිරීමේ දී තානාපති කාර්යාල, විදේශ රැකියා නියෝජිතයන්ගේ සංගම්, සේවා නියුක්තිකයන්ගේ සංගම් ආදියෙහි සේවය ලබාගැනීමට කටයුතු කර ඇති බව සඳහන්ය. කුවේට් රාජ්‍යයේ හා සිංගප්පූරුවේ ප්‍රවර්ධන වැඩසටහන් මේ වන විට සාර්ථකව ක්‍රියාවට නංවා ඇති බව සමාජ ආරක්ෂණ මණ්ඩලයේ වැඩබලන සභාපති මොන්ටෙගු සරත්චන්ද්‍ර මහතා පවසයි. ඉදිරියේ දී මෙම විශ්‍රාම වැටුප් වැඩසටහනට විදේශගත සියලු ශ්‍රී ලාංකිකයින්ට ආරාධනා කිරීමට තීරණය කර ඇති බව සරත්චන්ද්‍ර මහතා ප්‍රකාශ කරයි. විදේශගතව රැකියා කරමින් සිට මෙරටට පැමිණ තම සැදෑ සමය සුරක්ෂිතවගත කිරීමට අවස්ථාවක් සැලසීම මෙම වැඩසටහනේ අරමුණ වී තිබේ.", "URL": "https://sinhala.adaderana.lk/news.php?nid=23766", "Category": null, "Parent URL": null}