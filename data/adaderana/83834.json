{"Source": "Adaderana", "Timestamp": "January 31, 2018 04:57 pm", "Headline": "ප්‍රබල භූ කම්පනයක් ", "News Content": "උතුරු දිග ඇෆ්ගනිස්ථානයේ ප්‍රබල භූ කම්පනයක් සිදුව තිබේ. තජිකිස්ථාන සහ පාකිස්ථාන දේශ සීමා ආසන්නයේ පිහිටි හින්දුකුෂ් කඳු ප්‍රදේශයේ සිදුවූ භූ කම්පනයේ ප්‍රබලත්වය රිච්ටර් මාපකයේ ඒකක 6.1 ක ප්‍රබලත්වයක් සටහන් කර ඇති බව අමෙරිකානු භූ විද්‍යා සමීක්ෂණ ආයතනය පවසයි. භූ කම්පනය ඉන්දියාවේ නවදිල්ලි, පංජාබ්, හර්යානා, හිමාචල්, ජම්මු කාශ්මීර් ඇතුළු ප්රවදේශ රැසකට මෙන්ම පාකිස්ථානයේ ඉස්ලාමාබාද් නුවර ඇතුළු ප්‍රදේශ කිහිපයකට ද දැනී ඇති බව සඳහන්ය. පාකිස්ථානයට භූ කම්පනයෙන් ඇතිවූ බලපෑම හේතුවෙන් නිවසක වහලයක් කඩා වැටීමෙන් කුඩා ළමයෙකු මියගොස් තවත් 09 දෙනෙකු තුවාල ලබා තිබේ.", "URL": "https://sinhala.adaderana.lk/news.php?nid=83834", "Category": null, "Parent URL": null}