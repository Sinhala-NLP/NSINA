{"Source": "Adaderana", "Timestamp": "November 22, 2018 11:48 am", "Headline": "රූපවාහිනී කලා රාජ්‍ය සම්මාන උළෙලේදී ටී.වී දෙරණට සම්මාන 05ක්", "News Content": "2018 රූපවාහිනී කලා රාජ්‍ය සම්මාන උළෙලේදී ටී.වී දෙරණ සම්මාන පහකින් පිදුම් ලබා තිබේ. 2018 රූපවාහිනී කලා රාජ්‍ය සම්මාන උළෙල ඊයේ(21) රාත්‍රීයේ අති උත්කර්ෂවත් අන්දමින් පැවැත්වුණි. ඒ නෙලුම් පොකුණ රඟහලේදීයී. වසරේ ප්‍රශස්තම සංගීතම වැඩසටහන ලෙස \" මා නොවන මම \" වැඩසටහන සම්මානයට පාත්‍ර වූ අතර එහි නිශ්පාදක චින්තක ගම්ලත් ඒ වෙනුවෙන් වන සම්මානය භාරගනු ලැබුවේය. වසරේ ප්‍රශස්තම දෙබස් කැවූ වැඩසටහන ලෙස සම්මානයට පාත්‍ර වූයේ අධිරජ ධර්මාශෝක ටෙලි නාට්‍යය වන අතර ඊට හිමි සම්මානය භාරගනු ලැබුවේ රංජීවනී බැ‍ද්දෙවිතාන විසින්ය. ටී.වී දෙරණ විකාශය වූ උමතු හෝරාව චිත්‍රපටය ප්‍රශස්තම ටෙලි චිත්‍රපටිය වෙනුවෙන් සම්මාන හිමිකරගත් අතර එහි අධ්‍යක්ෂක දිලූක ප්‍රසාද් ගුණතිලක ඊට හිමි සම්මානය හිමිකරගනු ලැබුවේය. ප්‍රශස්තම ශ්‍රව්‍ය සංකලනය සඳහා දෙරණ ඩ්‍රීම් ස්ටාර් වෙනුවෙන් බණ්ඩාර දිසානායක සම්මානයට පාත්‍ර වුණි. ප්‍රශස්තම වාර්තාමය ටෙලි නාට්‍යය ලෙස ටීවී දෙරණ විකාශය වූ සුරංගනාවී වාර්තාමය ටෙලි නාට්‍ය්‍ය වෙනුවෙන් වෛද්‍ය කපිල සූරියආරච්චි මහතා සම්මාන හිමිකරගනු ලැබුවේය.", "URL": "https://sinhala.adaderana.lk/news.php?nid=99591", "Category": null, "Parent URL": null}