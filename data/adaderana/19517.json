{"Source": "Adaderana", "Timestamp": "October 22, 2011 11:17 am", "Headline": "උණවටුනේ ගැටුමකින් විදේශිකයින් 5 ක් රෝහලේ", "News Content": "ගාල්ල, උණවටුන ප්‍රදේශයේ අවන්හලක ඇතිවූ ගැටුමකදී විදේශිකයින් පස් දෙනෙකු තුවාල ලබයි. පොලිස් මාධ්‍ය ප්‍රකාශක කාර්යාලය සඳහන් කළේ තුවාල ලැබූ විදේශිකයින් කරාපිටිය රෝහලේ ප්‍රතිකාර ලබමින් සිටින බවයි. අදාළ අවන්හලේ ඊ‍යේ රාත්‍රී පැවති සාදයක් අතරතුර මෙම ගැටුම හටගෙන ඇත. එහිදී තුවාල ලැබූ විදේශිකයින් අතරට රුසියානු ජාතිකයින් සිව්දෙනෙකු සහ ප්‍රංශ ජාතිකයෙකු අයත් බව පොලිසිය සඳහන් කරයි. මීට අමතරව අදාළ ගැටු‍මේ දී තුවාල ලැබූ ශ්‍රී ලාංකිකයෙකු ද ප්‍රතිකාර සඳහා කරාපිටිය රෝහලට ඇතුළත් කර ඇති අතර සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19517", "Category": null, "Parent URL": null}