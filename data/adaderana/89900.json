{"Source": "Adaderana", "Timestamp": "May 27, 2018 01:25 pm", "Headline": " වළසාට වෙඩි තැබූ නිලධාරීන්ගේ වැඩ තහනමට විරෝධයක්", "News Content": "ගිරිතලේ ප්‍රදේශයේ ගම්මානයකට කඩා වැදුණු වළසෙකු අල්ලා ගැනීමට යාමේ දී වනජීවී නිලධාරීන් විසින් එම වළසාට වෙඩි තැබීමේ සිද්ධිය සම්බන්ධයෙන් ඊට සම්බන්ධ වූ වන ජීවී නිලධාරීන් සිව්දෙනෙකුගේ වැඩ තහනම් කිරීම පිළිබඳව වනජීවී පශු වෛද්‍ය නිලධාරීන්ගේ සංගමය විරෝධය පල කරයි. එම සංගමයේ සභාපති වෛද්‍ය නිහාල් පුෂ්පකුමාර මහතා සඳහන් කළේ අදාළ තීරණය විරෝධය පල කරමින් තම නිලධාරීන් අවදානම් සේවාවලින් ඉවත් වීමට තීරණය කර ඇති බවයි. අදාළ නිලධාරීන්ගේ සේවය යළි පිහිටුවන තෙක් මෙම වෘත්තීය සමිති ක්‍රියාමාර්ගය ක්‍රියාත්මක කරන බව වෛද්‍ය නිහාල් පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=89900", "Category": null, "Parent URL": null}