{"Source": "Adaderana", "Timestamp": "February 2, 2014 09:00 am", "Headline": "කාන්තාවන් එරෙහිවීම ආණ්ඩුවට අසුබයි", "News Content": "රටක කාන්තාවන් ආණ්ඩුවට එරෙහි මතයකට ගොනුවීමෙන් එම ආණ්ඩුව බිඳ වැටීමේ ලකුණු පෙන්වන බව එක්සත් ජාතික පක්ෂ පාර්ලිමේන්තු මන්ත්‍රී කබීර් හෂීම් මහතා පවසයි. ඔහු පෙන්වා දෙන්නේ මේ වන විට වත්මන් ආණ්ඩුව කෙරෙහි කාන්තාවන්ගේ විරෝධය එල්ල වී ඇති බවයි. ඊයේ කොළඹ දී පැවති උත්සවයකදී මන්ත්‍රීවරයා මේ බැව් පැවසීය. මෙහිදී අදහස් දැක්වු කොළඹ නගරාධිපති ඒ.ජේ.එම්.මුසම්මිල් මහතා ප්‍රකාශ කළේ මේ වසර අග වන විට එක්සත් ජාතික පක්ෂ රජයක් පිහිටුවීමට හැකියාව ලැබෙනු ඇති බවයි.", "URL": "https://sinhala.adaderana.lk/news.php?nid=40824", "Category": null, "Parent URL": null}