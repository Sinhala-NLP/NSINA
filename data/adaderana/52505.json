{"Source": "Adaderana", "Timestamp": "July 8, 2015 09:24 am", "Headline": "කොල්ලකරුවන් ගෙහිමියා උඩතට්ටුවෙන් බිමට තල්ලුකරලා", "News Content": "හපුතලේ, බෙරගල - කොස්ලන්ද මාර්ගයේ ග්‍රීන් පාක් ප්‍රදේශයේ නිවසක පුද්ගලයෙකු නිවසේ ඉහළ මහලේ සිට බිමට ඇද වැටීමෙන් ජීවිතක්ෂයට පත්ව තිබේ.මංකොල්ලකෑමක් සිදුකිරීම සඳහා පැමිණි පුද්ගලයින් පිරිසක් අදාළ පුද්ගලයා ඉහළ මහලේ සිට පහලට තල්ලු කර ඇති බව වාර්තා වේ.එහිදී බරපතළ තුවාළ ලැබූ අදාළ පුද්ගලයා දියතලාව රෝහලට ඇතුළත් කිරීමෙන් අනතුරුව මියගොස් ඇත.මියගොස් ඇත්තේ එම නිවසේ තනිවම පදිංචිව සිටි 70 හැවිරිදි පුද්ගලයෙකි.සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර අනෙක් සැකකරුවන් අත්ඩංගුවට ගැනීම සම්බන්ධයෙන් හපුතලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52505", "Category": null, "Parent URL": null}