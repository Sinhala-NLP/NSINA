{"Source": "Adaderana", "Timestamp": "July 3, 2015 01:11 pm", "Headline": "මෛත්‍රී ඝාතනයට තැත්කළාට 10 වසරක් හිරේට!", "News Content": "ජනාධිපති මෛත්‍රීපාල සිරිසේන මහතා මහවැලි සංවර්ධන ඇමතිවරයා ව සිටියදී පොළොන්නරුවේදී ඔහුව ඝාතනය කිරීම සඳහා ක්ලේමෝ බෝම්බයක් ඇටවීමට පැමිණි බව කියන එල්.ටී.ටී.ඊ සංවිධානයේ හිටපු ක්‍රියාකාරී සාමාජිකයෙකුට අද වසර 10 සිරදඬුවමක් සහ රුපියල් 10,000ක දඩයක් නියම කර තිබේ.සිවරාජා ජෙනිවන් නොහොත් මුහුමුදු සුල්තාන් කාදර් මොහිදීන් හෙවත් සෙනන් නැමැති විත්තිකරුට පොළොන්නරුව මහාධිකරණයේ පූර්වගාමී මහාධිකරණ විනිසුරු අමේන්ද්‍ර සෙනෙවිරත්න මහතා විසින් බරපතළ වැඩ සහිතව වසර 10ක සිරඳඩුවමක් හා රුපියල් 10,000ක දඩමුදලක් එසේ නියම කර ඇත.විත්තිකරු දඩමුදල නොගෙවෙන්නේ නම් ලිහිල් වැඩ සහිතව තවත් වසරක සිරදඬුවමක් ද නියම කළ බව අප වාර්තාකරු පැවසීය.මීට වසර කිහිපයකට ඉහතදී සැකකරු අත්අඩංගුවට ගෙන රිමාන්ඩ් බන්ධනාගාර ගත කර තිබිණ.", "URL": "https://sinhala.adaderana.lk/news.php?nid=52412", "Category": null, "Parent URL": null}