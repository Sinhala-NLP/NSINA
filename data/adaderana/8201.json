{"Source": "Adaderana", "Timestamp": "May 5, 2010 06:26 pm", "Headline": "පදික වෙ‍ළෙඳුන්ට 2000 ක දීමනාවක්", "News Content": "කොළඹ නගරයේ පදික වෙළෙඳුන්ගේ ගැටලු වලට විසඳුම් ලබා දෙන තුරු රුපියල් 2000 ක දීමනාවක් ලබාදීමට කටයුතු කරන ලෙස ජනාධිපතිවරයා අදාළ අංශ වලට උපදෙස් ලබා දී තිබේ. පිටකොටුව ස්වයං රැකියා නියක්තිකයන්ගේ සංගමය සමග පැවති සාකච්ඡාවකදී ජනාධිපතිවරයා මේ බව දන්වා ඇතැයි සඳහන් වේ. පිටකොටුව ආශ්‍රිත අනවසර ඉදිකිරීම් කඩා ඉවත් කිරීමෙන් පසු ඇති වූ අර්බුද පිළිබඳ සාකච්ඡා කිරීමට මෙම සාකච්ඡාව කැඳවා තිබුණි. ඒ අනුව මෙම වෙළෙඳුන්ගේ වෙ‍‍‍ළඳාම් කටයුතු කරගෙන යාමට පිටකොටුව බෝධිරාජ මාවතේ වෙළෙඳ සංකීර්ණයක් ඉදිකිරීමට පියවර ගන්නා බවත්,අසාධාරණයට ලක්වූ සියලුම පදික වෙළෙඳුන්ට එමගින් වෙ‍ළෙඳාම් කරගෙන යාමට ඉඩ ප්‍රස්ථා සලසන බවත්,එය ඉදිරි සති දෙකක කාලයකින් නිම කිරීමට කටයුතු කරන බවත් ජනාධිපතිවරයා මෙහිදී වැඩි දුරටත් සඳහන් කර තිබේ.", "URL": "https://sinhala.adaderana.lk/news.php?nid=8201", "Category": null, "Parent URL": null}