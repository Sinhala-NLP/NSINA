{"Source": "Adaderana", "Timestamp": "August 5, 2014 03:12 pm", "Headline": " උප නගරාධිපතිට ගැහුව නගරාධිපති නෑ-සොක්කෝ 5ක් අත්අඩංගුවේ", "News Content": "කොළොන්නාව උප නගරාධිපති සුරේෂ් කෝදාගොඩ මහතාට පහරදුන් බව කියන 5 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. ඉකුත් සෙනසුරාදා (02) දින කොළොන්නාව නගරාධිපති රවීන්ද්‍ර උදයශාන්ත මහතා ඇතුළු පිරිසක් විසින් නියෝජ්‍ය නගරාධිපතිවරයාට පහරදුන් බවට පොලීසියට පැමිණිල්ලක් ඉදිරිපත්වී තිබිණි. පහරකෑමට ලක්වුණු සුරේෂ් කෝදාගොඩ මහතා අයි.ඩී.එච් රෝහලට ඇතුළත් කොට පසුව කොළඹ ජාතික රෝහලට මාරුකිරීමට කටයුතු කරන ලදී. කෙසේ වෙතත් අද දිනයේ (05) මෙම පහරදීමට සම්බන්ධ බව කියන 5 දෙනෙකු අත්අඩංගුවට ගත් බවත්, නගරාධිපති රවීන්ද්‍ර උදයශාන්ත මහතාද අත්අඩංගුවට ගැනීමට කටයුතු කරන බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=45140", "Category": null, "Parent URL": null}