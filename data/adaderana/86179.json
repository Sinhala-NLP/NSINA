{"Source": "Adaderana", "Timestamp": "March 23, 2018 09:47 am", "Headline": "ඇමෙරිකා චීන  සීතල ආර්ථික යුද්ධය උණුසුම් වෙන ලකුණු", "News Content": "චීනයෙන් ආනයනය කරන භාණ්ඩ සඳහා බද්දක් පැනවිමටත් රට තුළ චීන ආයෝජන සීමා කිරිමටත් අමෙරිකානු ජනාධිපති ඩොනල්ඩ් ට්‍රම්ප් තීරණය කර තිබේ. ඒ අනුව චීනයට අමෙරිකානු ඩොලර් බිලියන 60ක පමණ බදු මුදලක් ගෙවීමට සිදු වනු ඇති බව වාර්තා වේ. චීන රජයේ අනුග්‍රහයෙන් ක්‍රියාත්මක ආර්ථිකය තුළ බුද්ධිමය දේපල සොරකම් වැලැක්විමට අපොහොසත්විම සම්බන්ධයෙන් දඩුවමක් ලෙස අමෙරිකාව මෙම පියවර ගෙන තිබේ. ඒ අනුව චීන භාණ්ඩ 1000කට අධික සංඛ්‍යාවක් සඳහා සියයට 25ක බදු මුදලක් අය කිරිමට නියමිතය. මෙම තීරණය ප්‍රකාශයට පත් කිරිමත් සමඟ අමෙරිකානු කොටස් වෙළදපල අගයන් ද පහත බැස තිබේ. මේ සම්බන්ධයෙන් අදහස් දක්වන චීනය පවසන්නේ අමෙරිකානු ආර්ථික යුද්ධයට ඊට සමාන අයුරින් ප්‍රචතිචාර දැක්වීමට තම රට සූදානම් බවයි.", "URL": "https://sinhala.adaderana.lk/news.php?nid=86179", "Category": null, "Parent URL": null}