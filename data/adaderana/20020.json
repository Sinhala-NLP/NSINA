{"Source": "Adaderana", "Timestamp": "November 15, 2011 11:27 am", "Headline": "මුහුදු කූඩැල්ලන් ගෙන ගිය  අයෙක් අත්අඩංගුවේ", "News Content": "මුහුදු කූඩැල්ලන් තොගයක් ප්‍රවාහනය කරමින් සිටි පුද්ගලයෙකු කල්පිටිය පොලිසිය විසින් අත්අඩංගුවට ගෙන තිබේ. මුහුදු කූඩැල්ලන් අඩංගු ගෝනී 29ක් එහිදි සොයා ගත් බව පොලිසිය පවසයි. ප්‍රවාහනය සඳහා යොදාගත් ලොරි රථය ද පොලිස් භාරයට ගෙන තිබේ. ඇතැම් පිරිස් ඉන්දියාවේ සිට නීති විරෝධී ලෙස මෙරටට මුහුදු කූඩැල්ලන් ගෙනවිත් අපනයනය කිරීමේ ජාවාරමක නිරත වන බව පොලිසිය සඳහන් කරයි. මෙරට මුහුදු කූඩැල්ලන් ඇල්ලීමට වඩා ඉන්දියාවෙන් ගෙන ඒම ලාභදායී බැවින් ‍බොහෝ දෙනා මෙම ජාවාරමේ නිරත වන බව කියැවෙයි. පොලිස් භාරයට ගත් මුහුදු කූඩැල්ලන් තොගය ඉන්දියාවෙන් නීති විරෝධී ලෙස ආනයනය කළේ ද යන්න පිළිබඳ පරීක්ෂණ පවත්වන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=20020", "Category": null, "Parent URL": null}