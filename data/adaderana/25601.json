{"Source": "Adaderana", "Timestamp": "July 8, 2012 12:00 pm", "Headline": "සපුගස්කන්ද පිරිපහදුවේ  යන්ත්‍ර අක්‍රීය නෑ-කළමනාකරු කියයි", "News Content": "සපුගස්කන්ද තෙල් පිරිපහදුවේ යන්ත‍්‍ර අක‍්‍රීය වී පිරිපහදු කටයුතු අඩාල වී ඇතැයි ඇතැමුන් කරන ප්‍රකාශවල කිසිදු සත්‍යතාවක් නොමැති බව එහි පිරිපහදු කළමනාකාර නීල් ජයසේකර මහතා පවසයි. නිවේදනයක් නිකුත් කරමින් හෙතෙම මෙසේද කියා සිටියි. වසර දෙකකට වරක් පිරිපහදු ක‍්‍රියාවලිය මසක පමණ කාලයක් සඳහා නවතා පිරිපහදුවේ සියලූ කොටස් අලූත්වැඩියා කරනු ලබයි. ඒ අනුව පසුගිය 02 වැනිදා සටි ලබන මස 06 දින දක්වා සපුගස්කන්ද තෙල් පිරිපහදුවේ පිරිපහදු කාර්යයන් නවතා අලූත්වැඩියා කිරීම් ආරම්භ කොට ඇත. එය වසර දෙකකට වරක් සැලසුම් කර ක‍්‍රියාත්මක කරන මහා පහදු නැවතුමකි. කරුණු නිවැරදිව නොදැන ඇතැමුන් සපුගස්කන්ද තෙල් පිරිපහදුවේ යන්ත‍්‍ර අක‍්‍රීය වී පිරිපහදු කටයුතු අඩාල වී ඇතැයි ජනතාව මුලාකරන අදහස් දක්වමින් සිටියි. සපුගස්කන්ද තෙල් පිරිපහදුවේ ඇති බොයිලේරු කිසිවක් සම්පූර්ණයෙන් අක‍්‍රීය වී නොමැති අතර දෝෂ හටගන්නා එක් බොයිලේරුවක් අලූත්වැඩියා කරමින් පිරිපහදුවේ කටයුතු අඛණඩ් ව පවත්වාගෙන යනු ලබයි. සපුගස්කන්ද තෙල් පිරිපහදුව සතුව බොයිලේරු 3ක් ඇත. වරකට ඉන් බොයිලේරු 2ක් පමණක් ක‍්‍රියාත්මක කිරීමෙන් පිරිපහදු අවශ්‍යතා සම්පූර්ණ කරයි. මේ අතර අලූත් බොයිලේරුවක් මිලදී ගැනීමේ කටයුතු ද මේ වනවිට ආරම්භකොට තිබේ. එමෙන්ම සපුගස්කනද් තෙල් පිරිපහදුව සතුව විදුලි ජනක යන්ත‍්‍ර 4ක් ඇත. ඉන් කුඩාම විදුලි ජනක යන්ත‍්‍රයක් වන මෙගාවොට් 2.5ක විදුලි ජනක යන්ත‍්‍රයේ යම් දෝෂයක් හටගෙන ඇති අතර ඊට අවශ්‍ය අමතර කොටස් මිලදී ගැනීමට ඇණවුම් කර තිබේ. ඒ අනුව එම අමතර කොටස් ලද වහාම එම විදුලි ජනක යන්ත‍්‍රය කඩිනමින් අලූත් වැඩියා කොට භාවිතයට ගැනීමට නියමිතය. යන්ත‍්‍ර සූත‍්‍ර දහස් ගණනක් ඇති පිරිපහදුවක යම් යම් අවස්ථාවල යාන්ත‍්‍රික දෝෂ ඇතිවීම ස්වාභාවිකය. එය ලෝකයේ ඕනෑම පිරිපහදුවක ස්වභාවයයි. රටේ එකම පිරිපහදුව රැකගනිමින් අපගේ ඉංජිනේරුවන් සහ කාර්මික ශිල්පීන් තම උපරිම කැපවීම සහ ශ‍්‍රම දායකත්වය ආයතනයට ලබාදීම තුළින් පිරිපහදුව මගින් අඛණඩ් ව තෙල් සැපයුමක ජනතාවට ලබාදී ඇත. සපුගස්කන්ද තෙල් පිරිපහදුව දිනකට බැරල් 50000ක ධාරිතාවක් සඳහා නිමවා ඇතත් එහි පිරිපහදු කරන බොරතෙල් වර්ගය අනුව පිරිපහදුවේ උපරිම ධාරිතාව වෙනස් වේ. පිරිපහදුවට වඩාත්ම ගැලපෙන \"ඉරානියන් ලයිට්\"බොරතෙල් භාවිතයේදී වුවත් උපරිම වශයෙන් දිනකට පිරිපහදු ධාරිතාව බැරල් 47500ක් පමණ සංඛ්‍යාවකට සීමාවේ. එයට හේතුව ඩීසල්වල පැවැතිය හැකි උපරිම සල්ෆර් ප‍්‍රතිශතය පසුකාලනී ව පරිසර අධිකාරිය මගින් සියයට 0.3ක් ලෙස සීමා පැනවීමෙන්\"ඩීසල් හයිඩ්‍රොටීටරය\"තුළින් නිපදවිය හැකි ඩීසල් ප‍්‍රමාණය උපරිමයකට ළඟාවන හෙයිනි. එනම් සල්ෆර් ප‍්‍රතිශතය සියයට 0.3කට සීමා කිරීමේදී හයිඩ්‍රොටීටරයේ දිනක උපරිම ධාරිතාව සීමාවේ. එම සීමාවට ගැලපෙන බොරතෙල් ප‍්‍රමාණයක් පිරිපහදු කිරීම සඳහා යොදාගනියි.එසේහෙයින් දිනකට පිරිපහදු කරන බොරතෙල් බැරල් සංඛ්‍යාව 50000 සටි 47500 දක්වා අඩුවේ. එමෙන්ම පසුගිය දිනවල පිරිපහදු කරන ලද\"ඇරෙබියන් ලයිට්\" බොරතෙල් වර්ගය සඳහා ද ඉහත හේතුව නිසාම දිනක උපරිම පිරිපහදු ධාරිතාව බැරල් 42500ක් පමණ වේ. මෙය තාක්‍ෂණික කාරණාවකි.මේ හැර පිරිපහදු ධාරිතාවේ අවමවීමක් නොමැත.", "URL": "https://sinhala.adaderana.lk/news.php?nid=25601", "Category": null, "Parent URL": null}