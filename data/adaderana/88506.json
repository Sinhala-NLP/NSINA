{"Source": "Adaderana", "Timestamp": "May 4, 2018 12:41 pm", "Headline": "ලෙබනන මහ මැතිවරණයට කාන්තාවන් රැසක් ඉදිරිපත් වෙයි", "News Content": "ඉරිදා දිනයේ පැවැත්වීමට නියමිත ලෙබනන මහ මැතිවරණය සඳහා කාන්තා අපේක්ෂිකාවන් රැසක් ඉදිරිපත්ව සිටියි. පාර්ලිමේන්තු ආසන 595 ක් සඳහා පැවැත්වෙන මෙවර ලෙබනන මහ මැතිවරණය සඳහා ඉදිරිපත්ව සිටින කාන්තා අපේක්ෂිකාවන් සංඛ්‍යාව 86 කි. ලෙබනන මැතිවරණය තුළ ඉහළම කාන්තා නියෝජනය මෙවර මැතිවරණයේදී පෙන්නුම් කරන ලබන අතර එය සියයට පහළොවක ප්‍රතිශතයක් බව සඳහන්ය. ඔවුන් අතුරින් පවතින දේශපාලන පක්ෂ නියෝජනය කරමින් ඉදිරිපත්ව සිටින්නේ අපේක්ෂිකාවන් 8 දෙනෙකු පමණයි. මැතිවරණය සඳහා නාම යෝජනා ඉදිරිපත් කළ 976 ක පිරිස අතර කාන්තාවන් 113 දෙනෙකු සිටියද නව මැතිවරණ නීති යට‍තේ ඔවුන් සියලු දෙනාටම අපේක්ෂකත්වය ලබාගැනීමට හැකි වී නැහැ. මේ අතර 2018 මහ මැතිවරණය සඳහා ලියාපදිංචි චන්ද දායකයින් අතුරින් 50.8%ක ප්‍රමාණයක් කාන්තාවන් බවද විදෙස් වාර්තා වල වැඩිදුරටත් සඳහන්ය.", "URL": "https://sinhala.adaderana.lk/news.php?nid=88506", "Category": null, "Parent URL": null}