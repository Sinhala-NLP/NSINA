{"Source": "Adaderana", "Timestamp": "September 13, 2019 02:33 pm", "Headline": "රනිල්-සජිත් එකතුවෙලා ආවොත් ආලවකව පරද්දන්න පුළුවන්", "News Content": "එක්සත් ජාතික පක්ෂයේ ජනාධිපති අපේක්ෂකයා සම්බන්ධයෙන් දේශපාලන වේදිකාවේ විවිධ අදහස් මේ දිනවල පළ විය. අමාත්‍ය නවීන් දිසානායක මහතා මේ සම්බන්ධයෙන් අදහස් දක්වමින් පවසා සිටියේ, දැනට ලැබී ඇති සමාජ විශ්ලේෂණ කීපයක් ලැබී ඇති බවත් ඒඅනුව විද්‍යානූකූලව වැඩියෙන්ම ජයග්‍රහණය කළ හැකි අපේක්ෂකයා ඉදිරිපත් කරන බවත් පැවසීය. මේ අතර අමාත්‍ය පී හැරිසන් මහතා පවසා සිටියේ, සාකච්ඡා සාර්ථක වී ඇති බවත් ඒ වගේම අගමැතිවරයා විසින් සජිත් ප්‍රේමදාස මහතාට සූළු පක්ෂ සමඟ සාකච්ඡාවක් සිදු කරන්නැයි දැනුම් දීමක් කර ඇති බවයි. එම සාකච්ඡාවලින් පසුව පක්ෂයක් ලෙස ගත යුතු තීරණය සාර්ථකව ලබා ගන්නා බවත් අමාත්‍යවරයා මෙහිදී පැවසීය. මේ අතර එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතා පවසා සිටියේ, රනිල් වික්‍රමසිංහ මහතාගේ ආශිර්වාදය සජිත් ප්‍රේමදාස මහතාට ඇති බවට කොළ එළියක් දකින්නට ලැබුණ බවයි. රාජ්‍ය අමාත්‍ය රංජන් රාමනායක මහතා කියා සිටියේ එක්සත් ජාතික පක්ෂයේ සටන හරහා වාසිය ඇති වෙන්නේ ගෝඨාභය රාජපක්ෂ මහතාට බවයි. ගෝඨාභය රාජපක්ෂ මහතා ජයග්‍රහණය කර වීමට මොවුන් දෙදෙනා සෙට්වෙලාද දන්නෙත් නෑ යනුවෙන් ද පැවසු රංජන් රාමනායක මහතා, වහාම මොවුන්ට දෙනා එක් වේදිකාව අත්දෙක උසවා රනිල්-සජිත් එකතු වෙලා ආවොත් තමයි ආලවකව පැරද්දවිය හැක්කේ යනුවෙන් ද පැවසීය. අද ගම්පහ ප්‍රදේශයේ දී අදහස් දක්වමින් අමාත්‍ය අර්ජුන රණතුංග මහතා පවසා සිටියේ අපිට ජනාධිපතිවරයා කර ගත යුතු වන්නේ අත්‍යාවශ්‍ය පුද්ගලයෙක් බවයි.", "URL": "https://sinhala.adaderana.lk/news.php?nid=119022", "Category": null, "Parent URL": null}