{"Source": "Adaderana", "Timestamp": "May 15, 2018 12:45 pm", "Headline": "ත්‍රී රෝද රථයක් අඩි 50ක ප්‍රපාතයකට පෙරළෙයි (ඡායාරූප සහිතයි)", "News Content": "දෙහිඅත්තකණ්ඩිය සිරිපුර ප්‍රදේශයේ සිට වැළිමඩ ප්‍රදේශය වෙත ගමන් ගත් ත්‍රී රෝද රථයක් හියංගන ප්‍රධාන මාර්ගයේ මීගහකිවුල 13 කණූව සදුන් වගාව ආසන්නයේදී මාර්ගයෙන් ඉවතට ධාවනය වී අඩි 50 ක පමණ ප්‍රපාතයකට පෙරළීයාමන් එහි ගමන් ගත් කාන්තාවන් තිදෙනෙකු ඇතුලු සිව් දෙනෙකු සුලු තුවාල ලබා ඇති බව පොලීසිය පවසයි අද (15) උදෑසන 9.30ට පමණ මෙම අනතුර සිදුව ඇති බව පොලීසිය සඳහන් කළේය. විරුද්ධ දෙසින් පැමිණි වෑන් රථයකට ඉඩ දීම පිණිස ත්‍රී රෝද රථය මාර්ගයෙන් ඉවතට ගනිද්දී එය මාර්ගයෙන් ඉවතට ධාවනය වී මෙලෙස අනතුරට ලක්ව තිබේ. ප්‍රධාන මාර්ගයෙන් ඉවතට ධාවනය වූ ත්‍රී රෝද රථය වට කිපයක් පෙරළි ගොස් පහළින් පිහිටි ගස් අතර සිරවී ඇති අතර සීරුම් තුවාල ලැබු එහි ගමන් ගත් රියැදුරා හා ඔහුගේ බිරිඳ, දරුවන් දෙදෙනා එම ස්ථානයේ සිටි පිරිසක් විසින් බෙරාගෙන ඇති බව වාර්තාවේ. සිද්ධය පිළිබඳව කන්දකැටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89134", "Category": null, "Parent URL": null}