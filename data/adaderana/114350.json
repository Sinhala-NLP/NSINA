{"Source": "Adaderana", "Timestamp": "July 17, 2019 03:51 pm", "Headline": "නොමිනිස්කම් නිසා ජීවිතයෙන් සමුගත් අලි පැටියෙක්", "News Content": "හක්කපටස් ආහාරයට ගැනීමෙන් මුඛයට හා හනුවලට බරපතල තුවාල සිදුවීමෙන් නිරාහාරව සිටියදී ප්‍රතිකාර ලබමින් සිටි දස හැවිරිදි වන අලියෙකු ඊයේ (16) පස්වරුවේ මියගොස් ඇති බව ඇලහැර වනජීවී අඩවි ආරක්ෂක රන්ජිත් විජිත මහතා පවසයි. දඹුල්ල -අගුනුකොලපැලැස්ස ප්‍රදෙසයේදී අලියා මියගොස් තිබේ. තුවාල හේතුවෙන් ආහාර ගැනීමට නොහැකිව වැටි සිටි අලියා පිලිබදව ප්‍රදේශවාසීන්ගේ දැනුම්දීම මත ගිරිතලේ ප්‍රදේශය භාර පශු වෛද්‍ය කලිඟුආරච්චි මහතා ඇතුලු කණ්ඩායමක් විසින් ප්‍රතිකාර ලබාදීම සිදුකර ඇත. එහෙත් මුඛයට හා හනුවලට සිදුව ඇති බරපතල තුවාල ආසාදනයට ලක්වීම හා දින ගනනාවක් නිරාහාරව සිටීම නිසා අලියා මියගිය බවට පශුවෛද්‍යවරුන් විසින් නිගමනය කර ඇති බව රන්ජිත් විජිත මහතා පැවසිය.", "URL": "https://sinhala.adaderana.lk/news.php?nid=114350", "Category": null, "Parent URL": null}