{"Source": "Adaderana", "Timestamp": "May 28, 2015 02:12 pm", "Headline": "මහරගම සිට අනුරපුරට හෙට සිට විශේෂ බස් රථ සේවාවක්", "News Content": "මහරගම සිට අනුරාධපුරය දක්වා නව බස් රථ සේවාවක් ආරම්භ කිරීමට ලංකා ගමනාගමන මණ්ඩලය තීරණය කර තිබේ.අධිකරණ අමාත්‍ය විජේදාස රාජපක්ෂ මහතාගේ ඉල්ලීම පරිදි හෙට සිට මෙම බස් සේවාව ආරම්භ කරන බව සඳහන්ය.ඒ අනුව දිනපතා උදෑසන 6.00ට මහරගම බස් නැවතුම්පළෙන් පිටත්වන බස් රථය හංවැල්ල, කිරිඳිවැල, පස්යාල, මීරිගම, නාරම්මල, වාරියපොල හරහා අනුරාධපුර දක්වා ධාවනය වීමට නියමිතව තිබේ.බස් රථය අනුරාධපුරයෙන් පස්වරු 2.30ට යළි මහරගම බලා ධාවනය කිරීමට නියමිතය.", "URL": "https://sinhala.adaderana.lk/news.php?nid=51639", "Category": null, "Parent URL": null}