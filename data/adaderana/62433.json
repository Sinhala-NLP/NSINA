{"Source": "Adaderana", "Timestamp": "July 25, 2016 09:51 pm", "Headline": "සල්මන් ඛාන් නිදොස් කොට නිදහස් ", "News Content": "ආරක්ෂා කළ යුතු සතුන් වෙඩි තබා ඝාතනය කිරීමේ චෝදනා ලබා සිටි බොලිවුඩ් සිනමා නළු සල්මන් ඛාන් නිදහස් කිරීමට ඉන්දීය මහාධිකරණය තීරණය කර තිබේ.1998 වසරේදී සිදු කළ අදාළ ඝාතනය සම්බන්ධයෙන් සල්මන් ඛාන් ඇතුළු තවත් 07 දෙනෙකුට එරෙහිව චෝදනා එල්ල වී තිබුණි.මීට පෙර ඔහුට ඒ සම්බන්ධයෙන් දඩුවම් නියම කර තිබු අතර පසුව එය අභියෝගයට ලක් කෙරුණි.ඉදිරිපත් වූ කරුණු සළකා බැලූ මහාධිකරණය අදාළ වෙඩි තැබීම සල්මන් ඛාන්ගේ ගිනි අවියෙන් සිදු වූ බවට තහවුරු නොවීම හේතුවෙන් චෝදනාවලින් නිදහස් කිරීමට පියවර ගෙන තිබේ.පසුගිය වසරේදී පුද්ගලයෙකු යටකර පළායාමේ සිද්ධියක් සම්බන්ධයෙන් ද සල්මන් ඛාන් නිදොස් කොට නිදහස් කෙරුණි.", "URL": "https://sinhala.adaderana.lk/news.php?nid=62433", "Category": null, "Parent URL": null}