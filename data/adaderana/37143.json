{"Source": "Adaderana", "Timestamp": "September 4, 2013 04:17 pm", "Headline": "ශ්‍රී ලංකීය ධීවරයින් 4ක් ඉන්දීය අත්අඩංගුවට පත්වෙයි", "News Content": "ශ්‍රී ලාංකික ධීවරයින් සිව් දෙනෙකු ඉන්දීය වෙරළ ආරක්ෂක බලධාරීන් විසින් අත්අඩංගුවට ගෙන තිබේ. චෙන්නායි මුහුදු වෙරළට නාවික සැතපුම් 150ක් පමණ ඈතින්වූ මුහුදේ දී මොවුන් අත්අඩංගුවට ගත් බව ඉන්දීය බලධාරීන් සඳහන් කර ඇත. ඉන්දීය මුහුදු සීමා උල්ලංඝණය කිරීම හේතුවෙන් මෙම ධීවරයින් අත්අඩංගුවට ගෙන ඇත. මෙලෙස අත්අඩංගුවට ගෙන ඇත්තේ ත්‍රිකුණාමලය ප්‍රදේශයෙන් මුහුදුගිය ධීවරයින් පිරිසක් බව වාර්තා වෙයි. අත්අඩංගුවට ගත් මෙම ධීවරයින් සිව් දෙනා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=37143", "Category": null, "Parent URL": null}