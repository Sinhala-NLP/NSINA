{"Source": "Adaderana", "Timestamp": "February 27, 2019 12:12 pm", "Headline": "අත්තනගලු ඔයේ ගිලී අතුරුදන් වු පුද්ගලයෙක් නාවික මෙහෙයුමකින් හමුවෙයි", "News Content": "අත්තනගලු ඔයේ දියේ ගිලී අතුරුදහන්ව සිටි පුද්ගලයෙකු සොයා නාවික හමුදාව විසින් සොයා ගෙන තිබේ. කිමිදුම් මෙහෙයුමක් ඊයේ (26) දිනයේ දී ක්‍රියාත්මක කළ අතර, ඒ අනුව එම පුද්ගලයාගේ මෘත දේහය සොයා ගැනීමට නාවික හමුදාව සමත්ව ඇත. කොටුගොඩ පාලම අසල පුද්ගලයෙකු දියේ ගිලී අතුරුදන් වී ඇති බව සීදුව, පොලීසිය විසින් නාවික හමුදා මුලස්ථානය වෙත සිදු කළ දැනුම් දීමකට අනුව, ක්‍ෂණිකව ක්‍රියාත්මක වු නාවික හමුදාව බටහිර නාවික විධානය‍ට අනුයුක්ත 06 දෙනෙකුගෙන් යුතු නාවික කිමිදුම් කණ්ඩායමක් එම ස්ථානය වෙත පිටත් කර යැවීමට කටයුතු කර තිබිණි. ඒ අනුව මහත් පරිශ්‍රමයක් දරා දිය යට සැඟව තිබූ එම පුද්ගලයාගේ මෘත දේහය සොයා ගන්නා ලද අතර, මෘත දේහය පිළිබඳ වැඩිදුර විමර්ෂණ කටයුතු සඳහා සීදුව පොලීසිය වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=105132", "Category": null, "Parent URL": null}