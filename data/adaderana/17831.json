{"Source": "Adaderana", "Timestamp": "August 3, 2011 09:10 pm", "Headline": " කොළඹ මහ නගර සභාවට ඡන්දය ළඟදීම..!", "News Content": "විසුරුවා හැරුණු කොළඹ මහ නගර සභාව යළි ප්‍රතිස්ථාපනය කිරීමට තීරණය කර ඇති බවත්,ඊට අදාළ ගැසට් නිවේදනය නිකුත් කර ඇති බවත් පළාත් සභා හා පළාත් පාලන අමාත්‍යංශය සඳහන් කරයි. ඒ අනුව නොවැම්බර් මස 01 වන දින සිට බලපැවැත්වෙන පරිදි මහ නගර සභාව ස්ථාපිත කිරීමට අදාළ පළාත් පාලන මැතිවරණය පැවැත්වීමට දින නියම කිරීමේ හැකියාව මැතිවරණ කොමසාරිස්වරයා සතුවේ. කලකට ඉහතදී විසුරුවා හැරුණු කොළඹ මහ නගර සභාව ඇතුළු ‍තදාසන්න ප්‍රදේශ ආවරණය වන පරිදි පළාත් පාලන ආයතන 5 ක් ඒකාබද්ධය නාගරික අධිකාරියක් ස්ථාපිත කිරීමට මීට පෙරාතුව යෝජනා වී තිබුණි.", "URL": "https://sinhala.adaderana.lk/news.php?nid=17831", "Category": null, "Parent URL": null}