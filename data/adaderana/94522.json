{"Source": "Adaderana", "Timestamp": "August 16, 2018 08:57 pm", "Headline": "දික්ඔය මුලික රෝහලේ ශල්‍යකර්ම කිහිපයක් අවලංගුයි", "News Content": "දික්ඔය මුලික රෝහලට ලංකා විදුලි බල මණ්ඩලය මඟින් ලබාදෙන විදුලිය වරින් වර විසන්ධි වීමෙන් දෛනිකව සිදු කරන ශල්‍යකර්ම කිහිපයක් අවලංගු කිරිමට සිදු වු බව එම රෝහලේ අධ්‍යෂක වෛද්‍ය තිලිණ විජේසිංහ මහතා පැවසිය. පවතින අයහපත් කාලගුණයත් සමඟම වරින් වර විදුලිය විසන්ධි විම නිසා රෝහලේ වටිනා උපකරණවලට අලාභ හානි සිදු විමේ අවධානමක් පවතින නිසාත් වරින් වර විදුලිය විසන්ධි වීමෙන් ශල්‍යකර්ම සිදු කිරිමට අපහසු වීමෙන් ශල්‍යකර්ම අවලංගු කල බව අධ්‍යක්ෂකවරයා කියා සිටියේය. රෝහලේ එක් විදුලි ජනක යන්ත්‍රයක් ඇති බවත් එය සිමිත පැය ගණනකට පමණක් ක්‍රියාත්මක කිරිමට හැකි බව අධ්‍යක්ෂකවරයා කියා සිටියේය. හදිසි ශල්‍යකර්ම පමණක් එම විදුලි ජනක යන්ත්‍ර ආධාරයෙන් සිදු කරන බවත්, රෝහල් සංකිර්ණයට ලබාදෙන විදුලි බලය විසන්ධි නොවන ආකාරයට විදුලි රැහන් ඇද හෝ ඇද ඇති විදුලි රැහැන් අවට ඇති බාධක ඉවත් කර විසන්ධි විමකින් තොරව විදුලි බලය ලබාදෙන ලෙස එම රෝහලේ අධ්‍යක්ෂක වෛද්‍ය තිලිණ විජේසිංහ මහතා කියා සිටියේය.", "URL": "https://sinhala.adaderana.lk/news.php?nid=94522", "Category": null, "Parent URL": null}