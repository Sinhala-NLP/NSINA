{"Source": "Adaderana", "Timestamp": "October 18, 2011 02:11 pm", "Headline": "භාෂා පරිවර්තකට බැන වැදුණු නීතීඥයාට ඇප", "News Content": "මොරවක මහේස්ත්‍රාත් අධිකරණ ශාලාවේ දී භාෂා පරිවර්තකයෙකුට ප්‍රසිද්ධියේ අසභ්‍ය වචනයෙන් බැන වැදීම සම්බන්ධයෙන් නීතීඥවරයෙකුට‍ ඇප නියම කර තිබේ. අදාළ නීතීඥවරයා දෙනියාය පොලිසියේ නිලධාරීන් විසින් මොරවක දිසා විනිසුරු සහ මහේස්ත්‍රාත් ධම්මික හේමපාල මහතා වෙත ඉදිරිපත් කර ඇති බව වාර්තා වේ. එම අවස්ථාවේ ඔහු වෙනුවෙන් කිසිදු නීතීඥවරයෙකු පෙනී නොසිටි බව ද සඳහන්ය. අදාළ නීතීඥවරයාට රුපියල් දහසක ඇප මුදලක් සහ රුපියල් ලක්ෂ 2ක ශරීර ඇප නියම වී ඇත.", "URL": "https://sinhala.adaderana.lk/news.php?nid=19431", "Category": null, "Parent URL": null}