{"Source": "Adaderana", "Timestamp": "March 7, 2013 04:46 pm", "Headline": "සබරගමුවේ එ.ජා.ප මන්ත්‍රී අත්අඩංගුවේ", "News Content": "සබරගමුව පළාත් සභාවේ එ.ජා.ප මන්ත්‍රී සංදීප් සමරසිංහ මහතා අත්අඩංගුවට ගත් බව පොලීසිය පවසයි. විදේශිකයින් දෙදෙනකුට පහරදීමේ චෝදනාව මත මොහු අත්අඩංගුවට ගත් බව පොලීසිය කියා සිටියි. කෑගල්ල, පින්නවල, රන්දෙණිය ප්‍රදේශයේ මන්ත්‍රීවරයාට අයත් අවන්හලකදී අදාළ පහරදීම සිදුව ඇති බව සඳහන්ය. පහරකෑමෙන් තුවාල ලැබූ එක් විදේශිකයෙකු මේ වන විට කෑගල්ල රෝහලේ ප්‍රතිකාර ලබන බව වාර්තා වේ. කෑගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32197", "Category": null, "Parent URL": null}