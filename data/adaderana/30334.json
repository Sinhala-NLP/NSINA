{"Source": "Adaderana", "Timestamp": "December 29, 2012 09:52 am", "Headline": "ඇල්ල - වැල්ලවාය ධාවනය ප්‍රවේශමෙන්", "News Content": "පවතින අයහපත් කාලගුණ තත්ත්වයත් සමග ඇල්ල - වැල්ලවාය මාර්ගයට ගල් කඩාවැටීමේ අවධානමක් පවතින බව ඇල්ල පොලීසිය පවසයි. ඊයේ සවස රාවණා ඇල්ල ප‍්‍රදේශයේ දී මාර්ගයේ ගමන් ගත් බස් රථයක් ඉදිරියට ගල් කඩා වැටී ඇත. අනතුරින් මගීන්ට හෝ බස් රථයේ රියදුරුට හානියක් සිදුවී නැහැ. මෙම වාතාවරණය යටතේ ඇල්ල - වැල්ලවාය මාර්ගය භාවිතා කරන රියදුරන් ඒ පිළිබඳ අවධානයෙන් පසුවන ලෙස ඇල්ල පොලීසිය ඉල්ලා සිටියි.", "URL": "https://sinhala.adaderana.lk/news.php?nid=30334", "Category": null, "Parent URL": null}