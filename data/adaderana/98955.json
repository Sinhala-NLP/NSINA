{"Source": "Adaderana", "Timestamp": "November 9, 2018 01:36 pm", "Headline": "පිහි ඇණුමකින් පුද්ගලයෙකු මිය යයි", "News Content": "ඔස්ට්‍රේලියාවේ මෙල්බර්න් නුවරදී සිදු වූ පිහි ඇණුමකින් පුද්ගලයෙකු මියගොස් තවත් තිදෙනෙකු තුවාල ලබා ඇත. පිහි ඇණුම සිදු කළ පුද්ගලයා අත්අඩංගුවට ගැනීමට යාමේදී පොලිස් වෙඩි ප්‍රහාරයකට ලක්ව බරපතල තුවාල ලබා ඇති බව විදෙස් මාධ්‍ය වාර්තා කර ඇත. සිද්ධිය වූ ස්ථානයේ තිබූ මෝටර් රථයක් ද ගිනි ගැනීමට ලක්ව ඇති බව සදහන් වෙයි. පිහි ඇණුම කුමන හේතුවක් මත සිදු කළේ ද යන්න පිළිබඳව මෙතෙක් තොරතුරු අනාවරණය වී නොමැති අතර සැකකරුගේ අනන්‍යතාව ද තහවුරු වී නොමැති බව එරට පොලීසිය පවසා සිටියි. කෙසේවෙතත් මෙය ත්‍රස්ත ක්‍රියාවක් නොවන බව ඔස්ට්‍රේලියානු බලධාරින් පවසා ඇත.", "URL": "https://sinhala.adaderana.lk/news.php?nid=98955", "Category": null, "Parent URL": null}