{"Source": "Adaderana", "Timestamp": "December 26, 2012 11:19 am", "Headline": "ගජමුතු 3ත් නෑ- ලක්ෂ 3ත් නෑ", "News Content": "නිධානයකින් ලැබුණු බව පවසා රන් ආභරණ අලෙවිසැලකට ගජමුතු අලෙවි කිරීමට උත්සාහ කළ පුද්ගලයින් දෙදෙනෙකු හොරොව්පතාන ප‍්‍රදේශයේ දී අත්අඩංගුවට ගෙන තිබේ. හොරොව්පතාන පොලීසියට ලැබුණු තොරතුරකට අනුව ගජමුතු 03ක් රුපියල් ලක්ෂ 3ට අලෙවි කිරීමට උත්සාහ කරමින් සිටි අවස්ථාවේ සැකකරුවන් අත්අඩංගුවට ගෙන ඇති බව සඳහන්ය. හොරොව්පතාන කොතේ වැව සහ සුහදගම යන ප‍්‍රදේශවල පදිංචිකරුවන් දෙදෙනෙකු මෙලෙස අත්අඩංගුවට ගෙන තිබේ. කෙසේ වෙතත් ඔවුන් අලෙවි කිරීමට උත්සාහ කළ ගජමුතු සැබෑ ඒවාද යන්න පිළිබඳ පරීක්ෂණ සිදුකරන බව හොරොව්පතාන පොලීසිය සඳහන් කළේය. සැකකරුවන් දෙදෙනා දීර්ඝ කාලයක සිට මෙම ජාවාරමේ නිරතව ඇති බවට ද පොලීසිය සැක කරයි.", "URL": "https://sinhala.adaderana.lk/news.php?nid=30260", "Category": null, "Parent URL": null}