{"Source": "Adaderana", "Timestamp": "June 24, 2019 10:53 am", "Headline": "වල්ලපට්ටා සමඟ තිදෙනෙක් අත්අඩංගුවට", "News Content": "ඇල්පිටිය, බෙරලිය රක්ෂිතයේ වල්ලපට්ටා ගස් කපා සුද්ද කරමින් සිටි පුද්ගලයින් තිදෙනෙකු ඇල්පිටිය අඩවි වන කාර්යාලයේ නිලධාරීන් පිරිසක් විසින් අත්අඩංගුවට තිබේ. ඊයේ(23) මෙම වැටලීම සිදුකර ඇති බව අද දෙරණ වාර්තාකරු පවසයි. අත්අඩංගුවට ගෙන ඇති සැකකරුවන් ඇල්පිටිය, පිටුවල ප්‍රදේශයේ පදිංචිකරුවන් බවට හදුනා ගෙන ඇති බව වාර්තා වෙයි. අත්අඩංගුවට ගත් සැකකරුවන් සතුව තිබී වල්ලපට්ටා කිලෝග්‍රෑම් 6ක් අත්අඩංගුවට ගෙන ඇති අතර අදාළ වල්ලපට්ට තොගයේ වටිනාකම ලක්ෂ 2කට අධික බව අප වාර්තාකරු පවසයි. ඇල්පිටිය අඩවි වන කාර්යාලයේ නිලධාරීන් සහ පොලිස් විශේෂකාර්ය බලකාය විසින් ‍මෙම වැටලීම සිදුකර තිබේ. සිද්ධිය සම්බන්ධයෙන් ඇල්පිටිය ඇල්පිටිය අඩවි වන කාර්යාල විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=112647", "Category": null, "Parent URL": null}