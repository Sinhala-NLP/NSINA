{"Source": "Adaderana", "Timestamp": "March 4, 2018 10:41 am", "Headline": " බලපත්‍ර නැතුව මැණික් ගැරූ 3ක් මාට්ටු", "News Content": "බගවන්තලාව, තෙරේසාවත්ත ප්‍රදේශයේ බලපත්‍ර නොමැතිව මැණික් ගැරීමේ නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ. බගවන්තලාව පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. එහිදී මැණික් ගැරීම සඳහා යොදාගත් උපකරණ ද පොලීසිය බාරයට ගෙන තිබේ. අත්අඩංගුවට ගත් සැකකරුවන් බලංගොඩ සහ ඕපනායක යන ප්‍රදේශවල පදිංචිකරුවන් වන අතර ලබන 06 වැනිදා හැටන් මහේස්ත්‍රාත් අධිකරණය වෙත ඉදිරිපත් වන ලෙස දන්වා ඔවුන් පොලිස් ඇප මත මුදාහැර ඇති බව වාර්තා වෙයි.", "URL": "https://sinhala.adaderana.lk/news.php?nid=85145", "Category": null, "Parent URL": null}