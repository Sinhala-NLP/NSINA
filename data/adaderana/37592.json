{"Source": "Adaderana", "Timestamp": "September 22, 2013 11:08 am", "Headline": "පුත්තලමෙන් සන්ධානයට මන්ත්‍රී ආසන 9ක් ", "News Content": "පුත්තලම දිස්ත්‍රීක්කයේ අවසන් ප්‍රතිඵලයට අනූව එක්සත් ජනතා නිදහස් සන්ධානය ඡන්ද 164,675ක් ලබාගෙන 59.10%ක් සමගින් මන්ත්‍රී ආසන 09ක් හිමිකර ගැනීමට සමත්ව තිබේ. එම දිස්ත්‍රීක්කයෙන් එක්සත් ජාතික පක්ෂයට ඡන්ද 87,343ක් හිමිව ඇති අතර 31.34%ක ප්‍රතිශතයක් සමගින් මන්ත්‍රී ආසන 5ක් දිනා ගැනීමට හැකි වී ඇත. ශ්‍රී ලංකා මුස්ලිම් කොංග්‍රසය ඡන්ද 10,730ක් ලබාගෙන 3.85%ක ප්‍රතිශතයක් සමගින් 01ක් මන්ත්‍රී අසුනක්ද දිනාගෙන ඇත. එසේම සරත් ෆොන්සේකාගේ ප්‍රජාතන්ත්‍රවාදී පක්ෂය ඡන්ද 10,018ක් සමගින් 3.60%ක ප්‍රතිශතයක් සමගින් මන්ත්‍රී ආසන 1ක් දිනාගෙන තිබේ. ඒ හැර වෙනත් කිසිදු පක්ෂයකට කුරුණෑගලින් මන්ත්‍රී ආසනයක් හිමිකර කර ගැනීමට හැකියාවක් ලැබී නැත‍.", "URL": "https://sinhala.adaderana.lk/news.php?nid=37592", "Category": null, "Parent URL": null}