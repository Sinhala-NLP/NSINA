{"Source": "Adaderana", "Timestamp": "February 21, 2018 03:10 pm", "Headline": "විරෝධතාවයක් නිසා වෝඩ් පෙදෙස වැසෙයි", "News Content": "UPDATE : 3.45 pm - විරෝධතා පාගමනක් හේතුවෙන් ලෝටස් පෙදෙස වසා ඇති බව අද දෙරණ වාර්තාකරු පැවසීය. -------------------------------------- විරෝධතා පාගමනක් හේතුවෙන් කොළඹ නගර ශාලාව දෙසින් බොරැල්ල දෙසට වෝඩ් පෙදෙස මාර්ගය වසා ඇති බව අද දෙරණ වාර්තාකරු පැවසීය. සයිටම් පෞද්ගලික වෛද්‍ය විද්‍යාලය නම වෙනස් කරමින් නීතිගත කිරීමට අදාළව ආණ්ඩුව විසින් කෙටුම්පත් සකස් කරමින් සිටින බව පවසමින් විශ්ව විද්‍යාල සිසුන් පිරිසක් විසින් මෙම විරෝධතා පාගමන සෞන්දර්ය කලා විශ්ව විද්‍යාලය ඉදිරිපිටින් අද (21) දහවල් ආරම්භ කෙරිණි. වෛද්‍ය විද්‍යාලවල අවම ප්‍රමිති ගැසට් පත්‍රය අහෝසි කිරීම, සිරගත තර ඇති සිසු නායකයින් නිදහස් කිරීම ඇතුළු ඉල්ලීම් කිහිපයක් මුල් කර ගනිමින් සයිටම් විරෝධී සිසු ජන ව්‍යාපාරය විසින් මෙම විරෝධතාවය සංවිධානය කර ඇත. මේ හේතුවෙන් කොළඹ නගර ශාලාව අවට මාර්ගවල දැඩි රථවාහන තදබදයක් හටගෙන ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=84631", "Category": null, "Parent URL": null}