{"Source": "Adaderana", "Timestamp": "January 9, 2017 04:30 pm", "Headline": " පරිපූරක වෛද්‍ය සේවාවට පුද්ගලික සේවයේ යෙදෙන්න අවසරයි!", "News Content": "පරිපූරක වෛද්‍ය සේවාවට පුද්ගලික සේවයේ නිරතවීමට නෛතික හිමිකම හිමිව ඇති බව පරිපුරක වෛද්‍ය සේවා වෘත්තීය සමිති ඒකාබද්ධ බල මණ්ඩලය පවසයි.සෞඛ්‍ය අංශයේ රාජකාරී වේලාවෙන් පරිභාහිරිව පෞද්ගලික සේවයේ නිරතවීමට වෛද්‍ය හා හෙද සේවාවට පමණක් මෙතෙක් අවසර ලබාදී තිබූ අතර පරිපූරක වෛද්‍ය සේවාවට පමණක් පෞද්ගලික සේවයේ නිරතවීමේ අවස්ථාව අහිමිකරනු ලැබීය. සෞඛ්‍ය අමාත්‍ය රාජිත සේනාරත්න මහතා ඉදිරිපත් කළ කැබිනට් පත්‍රිකාවට අමාත්‍ය මණ්ඩල අනුමැතිය පසුගියදා හිමිව ඇති බව එම සංගමයේ ප්‍රධාන ලේකම් ධර්මකිර්ති ඈපා මහතා සඳහන් කළේය.ඒ අනුව වෛද්‍ය රසායනාගාර තාක්ෂණවේදීන්, භෞත චිකිත්සකවරුන්, විකිරණ විද්‍යා තාක්ෂණවේදීන්, ඖෂධවේදීන් සහ වෘත්තීය චිකිත්සකවරුන් යන වෘත්තීන් සඳහා රාජකාරී වේලාවෙන් පරිභාහිරව පෞද්ගලික සේවයේ නිරතවීමට නෛතික හිමිකම ලැබේ.", "URL": "https://sinhala.adaderana.lk/news.php?nid=67904", "Category": null, "Parent URL": null}