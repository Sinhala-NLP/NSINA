{"Source": "Adaderana", "Timestamp": "July 18, 2018 11:33 am", "Headline": "මරාගෙන මැරෙන බෝම්බ ප්‍රහාරයකින් ත්‍රස්ථ සංවිධානයක ප්‍රධානියෙක් මරුට", "News Content": "උතුරු දිග ඇෆ්ගනිස්ථානයේදී සිදු වූ මරාගෙන මැරෙන බෝම්බ පිපිරීමකින් තලෙයිබාන් ත්‍රස්ථ සංවිධාන ප්‍රධානියෙකු ඇතුළු පුද්ගලයින් 20 දෙනෙකු මියගොස් තිබේ. ප්‍රදේශයේ දේවස්ථානයක පැවති අවමංගල්‍ය උත්සවයක් ඉලක්ක කරමින් අයි.එස් සංවිධානය විසින් මෙම ප්‍රහාරය එල්ල කර ඇති බව විදෙස් මාධ්‍ය සඳහන් ක‍ළේය. අවමංගල්‍ය උත්සවයට සමගාමීව ගම්වාසීන් හා තලෙයිබාන් සංවිධානයේ සාමාජිකයින් අතර හමුවක් ද සිදුව ඇති අතර එහිදී බෝම්බය පුපුරවාගෙන ඇති අතර එම ප්‍ර හාරයෙන් තලෙයිබාන් සංවිධානයේ අණ දෙන නිළධාරියෙකු ද ජීවිතක්ෂයට පත්ව තිබේ. උතුරු දිග ඇෆ්ගනිස්ථානයේ අයි.එස් සංවිධානය හා තලෙයිබාන් සංවිධානය අතර මෑත කාලයේදී ඇති වූ ගැටුම් හේතුවෙන් දෙපාර්ශවයේම සාමාජිකයින් සිය දෙනෙකුට අධික පිරිසක් මියගොස් ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=92760", "Category": null, "Parent URL": null}