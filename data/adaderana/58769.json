{"Source": "Adaderana", "Timestamp": "March 31, 2016 09:22 am", "Headline": "ගින්නෙන් කඩ කාමර 07ක් විනාශයි", "News Content": "තඹුත්තේගම බස්නැවතුම්පොළ අසළ කඩ කාමර පෙළක හදිසි ගින්නක් හටගෙන තිබේ.තොරතුර ලද වහා ක්‍රියාත්මක වූ පොලීසිය අනුරාධපුර ගිනි නිවීමේ ඒකකය සහ ප්‍රදේශවාසින්ගේ සහය ඇතිව ගින්න මැඩපවත්වා තිබේ.ගින්නෙන් කඩ කාමර 07ක් සම්පූර්ණයෙන් විනාශ වී ඇති අතර ගින්නෙන් සිදු වූ හානිය පිළිබදව මෙතෙක් තක්සේරු කර නොමැති බව පොලීසිය පවසයි.ගින්නට හේතුව මෙතෙක් අනාවරණය වී නොමැති අතර තඹුත්තේගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58769", "Category": null, "Parent URL": null}