{"Source": "Adaderana", "Timestamp": "April 4, 2012 08:18 am", "Headline": "සංවර්ධන ව්‍යාපෘති හදද්දී විපක්ෂයටද ඇහුන්කන් දිය යුතුයි", "News Content": "සංවර්ධන ව්‍යාපෘති සකස් කිරීමේ දී ඒවා අනාගත අවශ්‍යතාවන්ට ද ගැලපෙන පරිදි සකස් කරන ලෙස ජනාධිපති මහින්ද රාජපක්ෂ මහතා මාතර දිස්ත්‍රික් දේශපාලන නායකයින්ට හා නිලධාරීන්ට දැනුම් දී තිබේ. නව මාතර දිස්ත්‍රික් ලේකම් කාර්යාල පරිශ්‍රයේ පැවති දිස්ත්‍රික් සංවර්ධන කටයුතු පිළිබඳ ප්‍රගති සමාලෝචනයේ දී ඔහු මෙම දැනුම් දීම කර ඇති බව සඳහන්වේ. ජනාධිපතිවරයා එහි දී තවදුරටත් ප්‍රකාශ කර ඇත්තේ සංවර්ධන සැලසුම් සකස් කිරීමේ දී ආණ්ඩු පක්ෂයේ පමණක් නොවන විපක්ෂයේ අදහස් සහ යෝජනා ද සලකා බලන ලෙසයි. අධ්‍යාපන , සෞඛ්‍ය , මහාමාර්ග හා වාරිමාර්ග වැනි විවිධ ක්ෂේත්‍ර පිළිබඳව සංවර්ධන කටයුතුවල දී වැඩි අවධානයක් යොමු කරන ලෙස ද ජනාධිපති මහින්ද රාජපක්ෂ මහතා එහි දී ප්‍රකාශ කර තිබේ.", "URL": "https://sinhala.adaderana.lk/news.php?nid=23273", "Category": null, "Parent URL": null}