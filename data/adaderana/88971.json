{"Source": "Adaderana", "Timestamp": "May 12, 2018 01:02 pm", "Headline": "දුර්වල වු පාලනයකට සියලු ජාතින්ගේ අභිලාෂයන් ඉටු කරන්න බෑ ", "News Content": "ආර්ථික සහ දේශපාලන වශයෙන් දුර්වල වු පාලනයකට සියලු ජාතින්ගේ අභිලාෂයන් ඉටුකළ නොහැකි බව ජනාධිපති සම්බන්ධිකාරක ලේකම් නීතිඥ ශීරාල් ලක්තිලක මහතා පවසයි. ‍කොළඹ ඊයේ (11) පැවැති සම්මන්ත්‍රණයකට එක්වෙමින් ඒ මහතා මෙම අදහස් පළ කළේය. දෙමළ ජනතාවගේ පැවැත්ම හා අභිලාෂයන් පිළිනොගන්නේ නම් සිංහල ජනතාවට පැවැත්මක් නොමැති බවත් සිංහල සහ දෙමළ ජනතාව යන දෙගොල්ලන්ටම මුස්ලිම් ජනතාවගේ පැවැත්ම සහ අභිලාෂයන් පිළිබඳ එකඟතාවයකට පැමිණීමට නොහැකිවී ඇති බව ඔහු ප්‍රකාශ කළේය. මෙම ගැටලුව කල් නොයවා විසඳිය යුතු බව එතුමන් වැඩිදුටත් ප්‍රකාශ කළේය. මේ අතර එහිදී අදහස් දැක්වූ ජ්‍යෙෂ්ඨ කථිකාචාර්ය නිර්මාල් රංජිත් දේවසිරි මහතා ප්‍රකාශ කළේ රාජපක්ෂ පාලනය පෙරලීම සඳහා කටයුතු කිරීමේදී විවේචන එල්ලවූ බවත් දැනටත් ඒ සඳහා බැනුම් අසමින් සිටින බවයි.", "URL": "https://sinhala.adaderana.lk/news.php?nid=88971", "Category": null, "Parent URL": null}