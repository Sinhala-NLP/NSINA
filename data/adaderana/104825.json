{"Source": "Adaderana", "Timestamp": "February 22, 2019 02:25 pm", "Headline": "උල්කාපාතයක් මතට අභ්‍යවකාශ යානායක් ගොඩ බස්වයි", "News Content": "ජපාන අභ්‍යවකාශ යානාවක් උල්කාපාතයක් මතට ගොඩබැස්වීමට ජපානය සමත්ව තිබේ. පර්යේෂණ සඳහා එහි පස් සාම්පල් පෘථිවිය වෙත ගෙනඒම අදාළ ගවේෂණ චාරිකාවේ අපේක්ෂාව වෙයි. අභ්‍යවකාශ ගවේෂණය සම්බන්ධයෙන් මිනිසාට ඇත්තේ කිසිදා නොසංන්සිදෙන කුතුහලයක්. එහි තවත් එක් පියවරක් සනිටුහන් කරමින් ජපානයට අයත් හයාබුසා ටූ යානාව රියුගූ උල්කාපාතයේ තෝරාගත් ප්‍රෙද්ශයක් වෙත ගොඩබැස්වීමට කටයුතු කෙරුණි. පසුගිය වසරේ ජූනි මාසයේ රියුගූ යානාව උල්කාපාතය ආසන්නයට ගමන් කළ අතර ඒ සඳහා යානාවට වසර තුනහමාරක කාලයක් ගත විය. උල්කාපාතයේ පාෂාණ කොටස් එකතු කරගැනීමෙන් අනතුරුව යානාව නැවතත් පෘථිවිය වෙත පැමිණීමට නියමිතයි. ඒ අනුව යානාව 2020 වසරේදී නැවතත් පැමිණෙනු ඇති බවට පැවසෙයි. ගවේෂණ චාරිකාව අතරතුර උල්කාපාතයේ කිලෝමීටර් එකක් පළල ප්‍රදේශයක් පරික්ෂා කිරීමට සූදානම්ව පවතියි. යානාවේ කොටසක් උල්කාපාතය මත ගට්ඨනය කිරීමෙන් පාෂාණ පිටතට ගැනීම සැලසුමයි.", "URL": "https://sinhala.adaderana.lk/news.php?nid=104825", "Category": null, "Parent URL": null}