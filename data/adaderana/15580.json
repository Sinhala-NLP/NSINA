{"Source": "Adaderana", "Timestamp": "April 20, 2011 08:46 am", "Headline": "රන් භාණ්ඩ සොරාගත් ශ්‍රී ලාංකික කාන්තාවක් ක්වෙයිට්වලදී අත්අඩංගුවට", "News Content": "රන් භාණ්ඩ සොරකම් කිරීමක් සම්බන්ධයෙන් ශ්‍රී ලාකිංක කාන්තාවක් ක්වෙයිට් හී දී අත්අඩංගුවට ගෙන තිබේ. ඇය ක්වෙයිට්වල , හවාලි හි පිහිටි ස්වර්ණාභරණ වෙළඳසැලකින් මෙම සොරකම සිදු කර ඇති බව සඳහන්වේ. මෙම ශ්‍රී ලාංකික කාන්තාව සොරකම සිදු කරන ආකාරය වෙළඳසැලේ ආරක්ෂිත කැමරා වල සටහන්ව ඇති අතර එය නිරීක්ෂණය කිරීමෙන් අනතුරුව වෙළඳසැලේ හිමිකරුවන් ඒ පිළිබඳ පොලිසියට දැනුම් දී තිබේ. වෙළඳසැලේ අළෙවිකරුවෙකුට ස්වර්ණාභාරණ ‍පෙන්වන ලෙස දැනුම් දී ඇති ඇය ඉන් එක් ආභාරණයක් සොරා ගෙන හැඳ සිටි ඇඳුමෙහි සඟවා ගන්නා ආකාරය අදාළ ආරක්ෂිත කැමරා වල සටහන්ව තිබූ බව සඳහන්වේ. සිදු කළ පරීක්ෂණ වල දී ඇය සොරකම් 12ට සම්බන්ධ බවට තොරතුරු අනාවරණය වී ඇති බව පැවසෙයි.", "URL": "https://sinhala.adaderana.lk/news.php?nid=15580", "Category": null, "Parent URL": null}