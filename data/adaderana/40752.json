{"Source": "Adaderana", "Timestamp": "January 30, 2014 07:53 am", "Headline": "පවුල් සෞඛ්‍ය සේවා නිලධාරීන් අකුරට වැඩ", "News Content": "සමස්ත හෙද කාර්ය මණ්ඩලයට සූතිකා පුහුණුව ලබාදීමට එරෙහිව වෘත්තිය සමිති ක්‍රියාමාර්ගයක නිරත වීමට රජයේ පවුල් සෞඛ්‍ය සේවා සංගමය තීරණය කර තිබේ. එම සංගමයේ සභාපති දේවිකා කොඩිතුවක්කු මහත්මිය සදහන් කළේ සෞඛ්‍ය අමාත්‍යංශ ලේකම්වරයා සමඟ ඊයේ(29) පැවති සාකච්ඡා අසාර්ථක වීම හේතුවෙන් අද(30) දිනයේ සිට මෙම වෘත්තිය සමිති ක්‍රියාමාර්ගය ආරම්භ කරන බවයි. ඒ අනුව සියලුම පවුල් සෞඛ්‍ය සේවා නිලධාරින් සිය ක්ෂේත්‍ර රාජකාරි වලින් ඉවත් වීමට සහ රෝහල් වල සේවය කරන පවුල් සෞඛ්‍ය සේවා නිලධාරින් අකුරට වැඩ කිරිමට නියමිතය. සිය ඉල්ලීම් වලට විසදුම් ලැබෙන තුරු අඛණ්ඩව මෙම වෘත්තිය සමිති ක්‍රියාමාර්ගයේ නිරත වන බව රජයේ පවුල් සෞඛ්‍ය සේවා සංගමයේ සභාපති දේවිකා කොඩිතුවක්කු මහත්මිය සඳහන් කළේය. මේ අතර අද්(30) දිනයේ පැවැත්විමට නියමිතව තිබු වෘත්තිය සමිති ක්‍රියාමාර්ගය තාවකාලිකව අත්හිටුවීමට රජයේ වෛද්‍ය නිලධාරින්ගේ සංගමය තීරණය කර තිබේ. සිය ගැටලු වලට විසදුම් ලබා දීමට බලධාරින් එකඟ වු බැවින් ඒ සඳහා සති දෙකක කාලයක් ලබාදෙන බව රජයේ වෛද්‍ය නිලධාරින්ගේ සංගමය ප්‍රකාශ කළේය.", "URL": "https://sinhala.adaderana.lk/news.php?nid=40752", "Category": null, "Parent URL": null}