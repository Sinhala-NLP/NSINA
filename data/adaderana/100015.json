{"Source": "Adaderana", "Timestamp": "November 29, 2018 04:16 pm", "Headline": "ICCයෙන් පොදු රද මඩුල්ලට ඉල්ලීමක්", "News Content": "පොදු රාජ්‍ය මණ්ඩලීය ක්‍රීඩා උළෙල සඳහා පන්දුවාර 20යි 20 කාන්තා ක්‍රිකට් ඉසව්වක් ඇතුළත් කරන ලෙස ජාත්‍යන්තර ක්‍රිකට් කවුන්සිලය පොදු රාජ්‍ය මණ්ඩලීය ක්‍රීඩා බලධාරීන්ගෙන් ඉල්ලීමක් කර තිබෙනවා. ඒ මෙවර එංගලන්තයේදී පැවැති පන්දුවාර 20යි 20 කාන්තා ලෝක කුසලාන ක්‍රිකට් තරගාවලිය අවසන් වීමත් සමඟය. ජාත්‍යන්තර ක්‍රිකට් කවුන්සිලයේ ප්‍රධාන විධායක ඩේවිඩ් රිචට්සන් සඳහන් කර ඇත්තේ කාන්තා ක්‍රිකට් ක්‍රීඩාව සඳහා ලෝක අවධානය යොමුවීමට මෙය සුවිශේෂී අවස්ථාවක් වනු ඇති බවයි. මීළඟ පොදු රාජ්‍ය මණ්ඩලීය ක්‍රීඩා උළෙල 2022 වසරේදී එංගලන්තයේ බර්මින්හෑම් හිදී පැවැත්විමට නියමිතව තිබෙනවා.", "URL": "https://sinhala.adaderana.lk/news.php?nid=100015", "Category": null, "Parent URL": null}