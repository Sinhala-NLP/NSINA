{"Source": "Adaderana", "Timestamp": "October 9, 2011 08:30 am", "Headline": "ගම්පහ වැඩිම මනාප එරංග සේනානායකට ", "News Content": "පළාත් පාලන ආයතන ඡන්ද විමසීමට අදාල මනාප ඡන්ද ප්‍රතිඵල නිකුත් කිරීම ආරම්භ කර තිබේ. ඒ අනුව ගම්පහ මහනගර සභාව ජයගත් එක්සත් ජනතා නිදහස් සන්ධානයේ එරංග සේනානායක මහතා මනාප ඡන්ද 23731ක් ලබා ගනිමින් පෙරමුණේ පසුවෙයි. ලක්ෂ්මන් ගුණවර්ධන මහතා මනාප ඡන්ද 8677ක් ලබාගත් අතර අජිත් බස්නායක මහතා මනාප ඡන්ද 5124ක් ලබාගත්තේය. එක්සත් ජාතික පක්ෂය නියෝජනය කරමින් තරග කළ කපිල එදිරිසිංහ මහතා ලබාගත් මනාප ඡන්ද සංඛ්‍යාව 3703 කි. ගුරුගේ ප්‍රසන්න මහතා මනාප ඡන්ද 2331 ක් සහ රවීන්ද්‍ර ගනේගොඩ මහතා මනාප ඡන්ද 1759ක් ලබා ගැනීමට සමත් විය. ගම්පහ මහ නගර සභාව සඳහා එක්සත් ජනතා නිදහස් සන්ධානයෙන් මන්ත්‍රීවරුන් දාහතර දෙනෙකු එක්සත් ජාතික පක්ෂයෙන් මන්ත්‍රීවරුන් තිදෙනෙකු සහ ස්වාධීන කණ්ඩායම් අංක තුන කණ්ඩායමෙන් එක් මන්ත්‍රී වරයෙකු තේරී පත්විය.", "URL": "https://sinhala.adaderana.lk/news.php?nid=19236", "Category": null, "Parent URL": null}