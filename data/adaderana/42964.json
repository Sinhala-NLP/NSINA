{"Source": "Adaderana", "Timestamp": "May 4, 2014 04:56 am", "Headline": "නව යුද හමුදා රෝහල හෙට විවෘත කරයි ", "News Content": "මෙරට ඉදිකරන ලද නව යුද හමුදා රෝහල හෙට(05) දිනයේ විවෘත කිරීමට නියමිතව තිබේ. නාරාහේන්පිට ඉදිකර ඇති මෙම නව යුම හමුදා රෝහල ජනාධිපති මහින්ද රාජපක්ෂ මහතා විසින් විවෘත කිරීම සිදුවනු ඇත. යුද හමුදා ශ්‍රම දායකත්වය යටතේ රුපියල් බිලියන පහ හමාරකට අධික මුදලක් වැය කරමින් මහල් 10 කින් යුක්තව මෙම නව යුද හමුදා රෝහල ඉදිකර තිබේ. නවීන තාක්ෂණික වෛද්‍ය උපකරණ වලින් සමන්විතව ඉදිකර ඇති මෙම රෝහල තුළ ශල්‍යාගාර 09ක් පවතින අතර හෙලිකොප්ටර් යානා ගොඩබෑමේ පහසුකම් ද පවතියි. වාට්ටු 20 කින් සමන්විත මෙහි එකවර නේවාසිකව රෝගින් 1024 දෙනෙකුට ප්‍රතිකාර ලබා ගත හැකි බව වාර්තා වෙයි. යුද හමුදාවේ සේවයේ යෙදී සිටින සහ විශ්‍රාම ගිය සේවකයින්ට මෙම රෝහලෙන් ප්‍රතිකාර ලබා ගත හැකි අතර නාවික සහ ගුවන් හමුදා නිලධාරීන්ට ද අවශ්‍ය අවස්ථාවක ප්‍රතිකාර ලබා දෙන බව යුධ හමුදාව සඳහන් කළේය.", "URL": "https://sinhala.adaderana.lk/news.php?nid=42964", "Category": null, "Parent URL": null}