{"Source": "Adaderana", "Timestamp": "April 1, 2019 11:38 am", "Headline": "පෑලියගොඩ පදික වේදිකාව මත නාඳුනන මළ සිරුරක්", "News Content": "පෑලියගොඩ පොලිස් වසමේ කොළඹ-නුවර මාර්ගයේ පදික වේදිකාවක් මත තිබී නාඳුනන මළ සිරුරක් සොයා ගෙන තිබේ. ඊයේ(31) සවස 5.40ට පමණ මෙය සොයා ගෙන ඇත. පෑලියගොඩ පොලීසියට ලද තොරතුරක් මත විමර්ශන කටයුතු ආරම්භ කර තිබේ. මිය ගිය පුද්ගලයා වයස අවුරුදු 60 ක් පමණ වු පිරිමි අයෙක් වන බව පොලීසිය පවසයි. මිය ගිය පුද්ගලයාගේ මෘත ශරීරය කොළඹ පොලිස් මෘත ශරීරාගාරයේ තැන්පත් කර තිබේ. පෑලියගොඩ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107138", "Category": null, "Parent URL": null}