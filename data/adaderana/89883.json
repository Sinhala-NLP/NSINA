{"Source": "Adaderana", "Timestamp": "May 27, 2018 09:11 am", "Headline": "ආණ්ඩුව කඩා වැටෙන්නේ නෑ-මහින්ද", "News Content": "ආණ්ඩුවේ කඩා වැටීම් පිළිබඳ ඇතැම් පාර්ශව අපේක්ෂාවෙන් සිටියද එවැන්නක් සිදුනොවන බව කෘෂිකර්ම අමාත්‍ය මහින්ද අමරවීර මහතා පවසයි. අමාත්‍යවරයා පෙන්වාදෙන්නේ ආණ්ඩුවේ වැඩපිළිවෙළ පිළිබඳ ජනතාවට අවබෝධයක් ඇති කිරීම සඳහා දේශපාලනඥයන් අසමත් වීම හේතුවෙන් ජනමාධ්‍ය ඔස්සේ වැරදි මතයන් ඉදිරිපත් වන බවයි. වලස්මුල්ල ප්‍රදේශයේ පැවති ජන හමුවක් අමතමින් මහින්ද අමරවීර අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=89883", "Category": null, "Parent URL": null}