{"Source": "Adaderana", "Timestamp": "October 9, 2014 02:43 pm", "Headline": "රට පටවන්න හැදූ පෞරාණික බඩු සමග 2ක් මාට්ටු", "News Content": "පෞරාණික වටිනා කමකින් යුතු භාණ්ඩ තොගයක් කැනඩාවට රැගෙන යාමට උත්සාහ කළ පුද්ගලයින් දෙදෙනෙකු පුලියන්කුලම ප්‍රදේශයේ දී අත්අඩංගුවට ගෙන තිබේ. සැක කටයුතු අන්දමින් ධාවනය වෙමින් තිබු ත්‍රී රෝද රථයක් පෙරියමඩු පොලිස් විශේෂ කාර්ය බලකා නිලධාරීන් විසින් පරීක්ෂාවට ලක් කිරීමේ දී මෙම භාණ්ඩ තොගය සොයා ගෙන ඇත. එහිදී හක්බෙල්ලන් 05 දෙනෙකු ඇතුළු තවත් පෞරාණික භාණ්ඩ තොගයක් පොලිස් විශේෂ කාර්ය බලකාය බාරයට ගෙන ඇති බව සඳහන්ය. අත්අඩංගුවට ගත් සැකකරුවන් සහ ඔවුන් සතුව තිබී සොයා ගත් දේපළ වැඩිදුර විමර්ශන සඳහා පුලියන්කුලම පොලිස් ස්ථානය වෙත බාර දී තිබේ.", "URL": "https://sinhala.adaderana.lk/news.php?nid=46620", "Category": null, "Parent URL": null}