{"Source": "Adaderana", "Timestamp": "December 31, 2018 04:16 pm", "Headline": "ලක්ෂ 30ක් ඉල්ලා කළ මරණීය තර්ජනය", "News Content": "අල්ලස් වශයෙන් මුදලක් ඉල්ලා පුද්ගලයෙකුට මරණීය තර්ජන එල්ල කළ සැකකරුවෙකු කඩවත, ඉහළබියන්විල ප්‍රදේශයේදී අත්අඩංගුවට ගෙන ඇත. සැකකරු කිරිබත්ගොඩ, ශ්‍රී සුදර්ශනාරාම මාවත ප්‍රදේශයේ පදිංචි පුද්ගලයෙකුගෙන් රුපියල් ලක්ෂ 30ක අල්ලස් මුදලක් ඉල්ලා ඇති බව පොලිසිය පවසන්නේය. එම මුදල් ලබා නොදෙන්නේ නම් අදාල පුද්ගලයාට සහ පවුලේ සාමාජිකයන්ට හිරිහැර කරන බව සැකකරු ප්‍රකාශ කර තිබේ. පෑලියගොඩ, දිසා අපරාධ කොට්ඨාශය සිදුකළ මෙහෙයුමකින් පසු සැකකරු අත්අඩංගුවට ගත් බව පොලිසිය පැවසුවේය.", "URL": "https://sinhala.adaderana.lk/news.php?nid=101589", "Category": null, "Parent URL": null}