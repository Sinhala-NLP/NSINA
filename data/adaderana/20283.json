{"Source": "Adaderana", "Timestamp": "November 26, 2011 03:26 pm", "Headline": "ආපදාවට පත්වූවන්ට සහනදෙන්න ප්‍රතිපාදන වෙන්කෙරෙයි", "News Content": "අයහපත් කාලගුණ තත්ත්වය හේතුවෙන් ආපදාවට පත්වූවන්ට සහන සැලසීම සඳහා අවශ්‍ය මූල්‍ය ප්‍රතිපාදන මේ වන විට වෙන් කර ඇතැයි ආපදා කළමනාකරණ අමාත්‍ය මහින්ද අමරවීර මහතා පවසයි. ජීවිත හානි සිදුවූ අයගේ ඥාතීන් වෙත අවමංගල්‍ය කටයුතු සිදුකරගැනීම සඳහා මූල්‍යාධාර ලබාදීමට මේ වන විටත් පියවර ගෙන ඇති බව අමාත්‍යවරයා සඳහන් කළේය. මේ අතර හානි සිදුවූ නිවාස සම්බන්ධයෙන් සමීක්ෂණයක් පැවැත්වෙන අතර ඉන්පසු ඒ සඳහා අවශ්‍ය වන්දි මුදල් ලබාදීමට කටයුතු කරන බව මහින්ද අමරවීර අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20283", "Category": null, "Parent URL": null}