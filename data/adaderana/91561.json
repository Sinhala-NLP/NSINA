{"Source": "Adaderana", "Timestamp": "June 27, 2018 09:23 am", "Headline": "ලක්ෂ 12ක වල්ලපට්ටා තොගයක් රේගුවෙන් අල්ලයි", "News Content": "වල්ලපට්ටා තොගයක් නීති විරෝධී ලෙස ඩුබායි වෙත රැගෙන යෑමට තැත් කළ ශ්‍රී ලාංකික ගුවන් මගියෙකු කටුනායක ගුවන් තොටුපලේදී රේගු නිලධාරීන් විසින් අත්අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න මහතා පවසයි. අත්අඩංගුවට ගත් සැකකරු රත්නපුර, කුරුවිට ප්‍රදේශයේ පදිංචි 33 හැවිරිදි පුද්ගලයෙක්ය. ඊයේ(27) උදෑසන 8.10 ට ඩුබායි බලා පිටත්ව යන ඕමාන් ගුවන් සේවයේ ඩබ්ලිව්.වයි.- 0376 දරන ගුවන් යානයට කටුනායක ගුවන් තොටුපල වෙත පැමිණ තිබේ . ඔහු විසින් රැගෙන ආ ගමන් මලු කීපයකම රුපියල් 12,60,000 ක් වටිනා වල්ලපට්ටා කිලෝ ග්රෑම් 18යි ග්‍රෑම් 200 ක් සගවා ගෙන තිබී සහකාර රේගු අධිකාරී සිසිර මාර්ක් ඇන්ටනි මහතා විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=91561", "Category": null, "Parent URL": null}