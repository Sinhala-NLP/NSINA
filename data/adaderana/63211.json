{"Source": "Adaderana", "Timestamp": "August 19, 2016 09:37 am", "Headline": "  මෙරට අධ්‍යාපනය ගැන බොකෝවා සතුටින් ", "News Content": "දකුණු ආසියානු කලාපීය රටවල් අතර අධ්‍යාපන ක්ෂේත්‍රයෙන් ශ්‍රී ලංකාව ප්‍රමුඛස්ථානයට පත්ව සිටීම පිළිබඳ සතුටට පත්වන බව යුනෙස්කෝ අධ්‍යක්ෂ ජනරාල් ඉරිනා බොකෝවා මහත්මිය පවසයි.ගුණාත්මක අධ්‍යාපනයක් වෙනුවෙන් නිරන්තර ගුරු පුහුණු අවස්ථා නිර්මාණය කිරීමට අධ්‍යාපන අමාත්‍යාංශය ගෙන ඇති පියවර පිළිබඳව ද ඇය ප්‍රශංසාව පළ කර තිබේ.මෙරට සංචාරයක නිරත වන යුනෙක්කෝ අධ්‍යක්ෂ ජනරාල්වරිය මීපේ, දකුණු ආසියානු ගුරු සංවර්ධන මධ්‍යස්ථානයේ පැවැති විශේෂ අධ්‍යාපන සමුළුවකට එක්වෙමින් මේ සම්බන්ධයෙන් අදහස් පළ කළ බව අධ්‍යාපන අමාත්‍යාංශය සඳහන් කළේය.කලාපීය රටවල් අතර ශ්‍රී ලංකාව ඉහළ සාක්ෂරතා මට්ටමක සහ දරුවන්ගේ පාසල් පැමිණීම අතින් ඉහළ මට්ටමේ සිටීම සම්බන්ධයෙන් ද යුනෙස්කෝ අධ්‍යක්ෂ ජනරාල් ඉරිනා බොකෝවා මහත්මිය අදහස් පළ කර තිබේ.", "URL": "https://sinhala.adaderana.lk/news.php?nid=63211", "Category": null, "Parent URL": null}