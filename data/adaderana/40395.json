{"Source": "Adaderana", "Timestamp": "January 16, 2014 02:38 pm", "Headline": "සිය බිළිඳු දියණියගේ  ගෙල කැපූ පියා සොයයි ", "News Content": "වලස්මුල්ල මිද්දෙණිය ප්‍රදේශයේ දි සිය බිළිඳු දියණිය ගෙළ කපා ඝාතනය කළ පියෙකු අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ. ඊයේ(15) රාත්‍රී මාස 9ක පමණ වයසැති බිළිඳියක මෙලෙස ඝාතනය කර තිබුණි. සිය බිරිඳගෙන් වෙන්ව සිට ඇති අදාළ පුද්ගලයා ඊයේ(15) බිරිඳගේ නිවසට පැමිණ බිළිඳිය රැගෙන ගොස් තිබේ. පසුව දුරකථනයෙන් බිරිඳ අමතා ඔහු සඳහන් කර ඇත්තේ දියණිය අවශ්‍ය නම් තේක්ක වත්ත ප්‍රදේශයට පැමි ණෙන ලෙසයි. බිරිඳගේ ඥාති සහෝදරයෙකු බිළිඳිය රැගෙන යෑම සඳහා පැමිණ ඇති අතර එහිදි තේක්ක වත්ත ප්‍රදේශයේ තිබි දියණියගේ මළ සිරුර හමුවී තිබේ. මේ පිළිබඳ පොලීසිය දැනුවත් කිරිමෙන් අනතුරුව සැකකරු අත්අඩංගුවට ගැනීම සඳහා විමර්ශන ආරම්භ කර ඇති අතර සැකකරු ප්‍ර දේශයෙන් පලා ගොස් ඇති බවට තොරතුරු අනාවරණය වී ඇති බව පොලිසිය පැවසීය.", "URL": "https://sinhala.adaderana.lk/news.php?nid=40395", "Category": null, "Parent URL": null}