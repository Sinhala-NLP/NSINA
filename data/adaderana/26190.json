{"Source": "Adaderana", "Timestamp": "July 30, 2012 03:06 pm", "Headline": "2012 ඔලිම්පික් උළෙලේ නිලූකට මූලික වටයෙන් ජය ", "News Content": "2012 ලන්ඩන් ඔලිම්පික් තරගාවලිය නියෝජනය කරන ශ්‍රී ලංකා බැඩ්මිට්න් ශූර නිලූක කරුණාරත්න විසින් ලෝක බැඩ්මිටන් ක්‍රීඩා ශ්‍රේණිගත කිරීම්වල 8 වන ස්ථානයේ පසුවන ජපන් ක්‍රීඩක කෙන්චි ටාගෝ පරාජය කර තිබේ. ඔලිම්පික් ක්‍රීඩා උළෙලේ සී කාණ්ඩයේ පිරිමි තනි ඉසව් බැඩ්මිටන් මූලික වටයේ තරගයෙන් නිලූක සිය ජයග්‍රහණය තහවුරු කර ඇති බව සඳහන්ය. පිරිමි බැඩ්මින්ටන් කේවළ තරගය සඳහා කාණ්ඩ 16ක් ය‍ටතේ ක්‍රීඩකයන් තරග වදින අතර නිලුක තරග වදින්නේ \" සී \" කාණ්ඩය යටතේයි. ලෝක බැඩ්මිටන් ක්‍රීඩා ශ්‍රේණිගත කිරීම්වල නිලූකගේ ස්ථානය වන්නේ 48 වන ස්ථානයයි.", "URL": "https://sinhala.adaderana.lk/news.php?nid=26190", "Category": null, "Parent URL": null}