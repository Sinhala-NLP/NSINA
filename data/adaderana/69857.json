{"Source": "Adaderana", "Timestamp": "February 20, 2017 08:32 am", "Headline": "දුන් පොරොන්දු ඉටු නොකළාට කනගාටුයි", "News Content": "වත්මන් ආණ්ඩුව විසින් උතුරේ ජනතාවට ලබාදුන් පොරොන්දු මේ දක්වාත් ඉටු නොකිරීම සම්බන්ධයෙන් ආණ්ඩුවට විරෝධය පළ නොකළ ද ඒ සම්බන්ධයෙන් දැඩිව කනගාටුවට පත්වන බව උතුරු පළාත් සභාවේ සභාපති සී.වි.කේ සිවඥානම් මහතා පවසයි.ගැටළු මෙතෙක් විසඳා නැතත් දෙමළ ජාතික සන්ධානය පක්ෂයක් ලෙස රජයට සහය දැක්වීමේ තීරණයෙන් ඉවත් නොවන බව සභාපතිවරයා සඳහන් කළේය.උතුරේ ජනතාවට අයිති ඉඩම් යළි ලබාදීම දේශපලාන සිරකරුවන් යළි නිදහස් නොකිරීම උතුරු නැගෙනහිර ප්‍රශ්නයට දේශපාලන විසඳුමක් ලබාදීම වැනි පොරොන්දු මේ දක්වාත් වත්මන් රජය විසින් ඉටු කර නොමැති බව ඔහු පවසා සිටියේය.යාපනය ප්‍රදේශයේ දී මාධ්‍ය වෙත අදහස් දක්වමින් උතුරු පළාත් සභාවේ සභාපති සී.වී.කේ. සිවඥානම් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=69857", "Category": null, "Parent URL": null}