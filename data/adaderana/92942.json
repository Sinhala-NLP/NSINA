{"Source": "Adaderana", "Timestamp": "July 21, 2018 06:26 am", "Headline": "දිවයින හරහා හමන සුළඟේ වේගය අද වැඩි වෙයි", "News Content": "දිවයින හරහා සහ දිවයින අවට මුහුදු ප්‍රදේශ වල සුළඟේ වේගය වැඩිවීමේ හැකියාව පවතින අතර එම තත්ත්වය ඉදිරි දිනවලදීත් තවදුරටත් පවතින බව කාළගුණ විද්‍යා දෙපාර්තමේන්තුව නිවේදනය කළේය. සබරගමුව, බස්නාහිර සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් ඇතිවියහැකි වැසි ස්වල්පයක් හැරුනක කොට දිවයින පුරා ප්‍රධාන වශයෙන් වැසි රහිත කාලගුණ තත්වෙක් පවතී. දිවයින හරහා විටින් විට හමන පැ.කි.මී. 50-55 දක්වා තරමක් තද සුළං (Gusty winds) ඇතිවිය හැක. දිවයින අවට මුහුදු ප්‍රදේශ වල හමන සුළඟේ වේගය වැඩිවීමේ හැකියාව ඉදිරි දිනවලදීත් තවදුරටත් පවතී. කොළඹ සිට ගාල්ල හරහා මාතර දක්වා වන මුහුදු ප්‍රකශවවල සිහින් වැසි ඇතිවිය හැ ක. සෙසු මුහුදු ප්‍රකශවල ප්‍රධාන වශයෙන් වැසි රහිත කාලගුණ තත්වෙක් පවතී. දිවයින වටා වන මුහුදු ප්‍ර දේශවල සුළං බස්නාහිර හෝ නිරිත දිශාවලින් හමන අතර සුළඟේ වේගය පැ.කි.මී. 30-40 ක් පමණ වේ. මීගමුව සිට පුත්තලම හරහා මන්නාරම දක්වා සහ හම්බන්තතොට සිට පොතුවිල් දක්වා වන මුහුදු ප්‍රදේශවල සුළඟේ වේගය විටින් විට පැ.කි.මී. 60 දක්වා වැඩි විය හැකි අතර, එවිට එම මුහුදු ප්‍රදේශ රළු විය හැක. සෙසු මුහුදු ප්‍රදේශවල ද සුළඟේ වේගය විටින් විට පැ.කි.මී. 45-50 දක්වා වැඩි විය හැකි අතර, එවිට එම මුහුදු ප්‍රදේශ තරමක් රළු විය හැක. ධීවර සහ නාවුක ප්‍රජාව මේ පිළිබදව අවධානදයන් කටයුතු කරන ලෙස ද එම නිවේදනයේ වැඩිදුරටත් සඳහන් විය.", "URL": "https://sinhala.adaderana.lk/news.php?nid=92942", "Category": null, "Parent URL": null}