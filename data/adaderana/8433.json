{"Source": "Adaderana", "Timestamp": "May 16, 2010 12:50 pm", "Headline": "ඒකල නිවසකින් ලක්ෂ 3 ක කසිප්පු", "News Content": "ඒකල ප්‍රදේශයේ නිවසක රහසිගතව පවත්වා ගෙන ගිය නීතී විරෝධී මත්පැන් නිෂ්පාදනාගාරයක් වටලා පුද්ගලයෙකු අත්අඩංගුවට ගෙන තිබේ.. අද උදෑසන ජා -ඇල පොලිසියේ විශේෂ වැටලීම් ඒකකයේ නිලධාරීන් පිරිසක් මෙම වැටලීම සිදු කර ඇති බව සඳහන් වේ. මෙහි දී ලක්ෂ 3 කට අධික වටිනාකමකින් යුත් නීති විරෝධී මත්පැන් තොගයක් සහ එම මත් පැන් පෙරීම සඳහා යොදා ගත් උපකරණ ද පොලිසිය භාරයට ගෙන තිබේ. ගෑස් උපයෝගී කර ගනිමින් නිෂ්පාදනය කරන මෙම මත්පැන් විෂ සහිත බැරල් තුළ බහා තිබූ බව පොලිසිය පවසයි. අත්අඩංගුවට ගත් සැකකරු අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=8433", "Category": null, "Parent URL": null}