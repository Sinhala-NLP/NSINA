{"Source": "Adaderana", "Timestamp": "June 19, 2018 11:05 am", "Headline": "අඹු සැමි යුවළ හෙරොයින් එක්ක පොලීසියට මාට්ටු", "News Content": "හෙරොයින් ජාවාරමේ නිරත වූ අඹු සැමි යුවලක් වැලිමඩ ප්‍රදේශයේදී අත්අඩංගුවට ගෙන තිබේ. සැක සහිත ලොරි රථයක් පරීක්ෂා කිරීමේදී පැකට් කළ හෙරොයින් සමඟ මෙම යුවල අත්අඩංගුවට ගත් බව පොලීසිය පවසයි. එහිදී හෙරොයින් පැකට් 21 ක් ඔවුන් සතුව තිබි සොයාගෙන ඇති අතර සිදුකළ වැඩිදුර සෝදිසි කිරීම්වලදී ලොරි රථයේ සඟවා තිබූ තවත් හෙරොයින් පැකට් 37 ක් පොලිස් බාරයට ගෙන තිබේ. අත්අඩංගුවට ගත් දෙදෙනා මහනුවර, තැන්නේකුඹුර ප්‍රදේශයේ පදිංචිකරුවන් වන අතර ඔවුන් වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=91109", "Category": null, "Parent URL": null}