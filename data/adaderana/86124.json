{"Source": "Adaderana", "Timestamp": "March 22, 2018 12:03 pm", "Headline": "ISත්‍රස්තයින් පැහැරගත් පාසල් සිසුවියන් 101 නිදහස් කරයි-සිසුවියන් 5ක් මරුට", "News Content": "IS ත්‍රස්තයින් විසින් පැහැරගෙන ගොස් සිටි නයිජීරියානු පාසැල් ශිෂ්‍යාවන් 101 දෙනෙකු නිදහස් කර ඇති බව එරට රජය පවසයි. කෙසේ නමුත් පැහැරගෙන යන අවස්ථාවේ ශිෂ්‍යාවන් පස් දෙනෙකු පමණ මියගොස් ඇති බව වාර්තාවල දැක්වෙයි. මෙම පාසැල් ශිෂ්‍යාවන් පිරිස පැහැර ගැනීමට ලක්වුණේ පසුගිය මාසයේදීයි. ඔවුන් වෙනුවෙන් කප්පම් ගෙවීම නයිජීරියානු රජය ප්‍රතික්ෂේප කර තිබේ. අනතුරුව එම ශිෂ්‍යාවන් පිරිසක් නිදහස් කිරීමට ත්‍රස්තවාදීන් කටයුතු කර ඇති අතර එම අවස්ථාවේ ත්‍රස්තයින් සමඟ කිසිදු ගැටුමක් හෝ හමුදා මැදිහත්වීමක් සිදු නොවූ බව නයිජීරියානු රජය පවසයි. තමන් සමඟ සිටි අය අතරින් කිහිප දෙනෙකු මියගිය බවත් එක් ශිෂ්‍යාවක තවමත් ත්‍රස්තයින් භාරයේ සිටින බවත් නිදහස්වී පැමිණි ශිෂ්‍යාවන් ප්‍රකාශ කර තිබේ.", "URL": "https://sinhala.adaderana.lk/news.php?nid=86124", "Category": null, "Parent URL": null}