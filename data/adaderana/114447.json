{"Source": "Adaderana", "Timestamp": "July 18, 2019 06:46 pm", "Headline": "උසස් පෙළ හා ශිෂ්‍යත්වය වෙනුවෙන් උපකාරක පන්ති නවත්වන්න දින දෙයි", "News Content": "2019 උසස් පෙළ විභාගය සඳහා පවත්වනු ලබන දේශනා ජූලි 30 මධ්‍යම රාත්‍රියේ සිට තහනම් කෙරෙන බව විභාග දෙපාර්තමේන්තුව දන්වා සිටියි. මේ අතර 5 ශ්‍රෙණිය සඳහා පැවැත්වෙන සියලුම උපකාරක පන්ති හා දේශන ද ජූලි 31 මධ්‍යම රාත්‍රියේ සිට තහනම් වේ. ඉහත විභාග සම්පූර්ණයෙන් අවසන් වන තෙක් මෙම තහනම බල පැවැත්වෙන බවත් අධ්‍යාපන දෙපාර්තමේන්තුව සඳහන් කරයි. ඒ අනුව එම විභාගවලට අදාලව අදාළ කාල පරාසයන් තුළ විභාග අපේක්ෂකයින් සඳහා උපකාරක පන්ති සංවිධානය කිරීම, මෙහෙයවීම, විෂයානුබද්ධ දේශන, සම්මන්ත්‍රණ හා වැඩමුළු පැවැත්වීම, අනුමාන ප්‍රශ්න මුද්‍රණය කිරීම හා බෙදාහැරිම, විභාග ප්‍රශ්න පත්ර වල ප්‍රශ්න ලබාදෙන බවට පෝස්ටර්, බැනර්, අත් පත්රිණකා, විද්‍යුත් හෝ මුද්‍රිත මාධ්‍ය මඟින් ප්‍රසිද්ධ කිරීම හෝ ඒවා ලඟ තබා ගැනීම තහනම් වේ. යම් අයෙකු හෝ ආයතනයක් මෙම නියෝග නොසලකා කටයුතු කලහොත් ඔවුන් විභාග පනත යටතේ වරදකරුවන් වන බවයි විභාග කොමසාරිස් ජනරාල් සනත් පූජිත මහතා පැවසීය.", "URL": "https://sinhala.adaderana.lk/news.php?nid=114447", "Category": null, "Parent URL": null}