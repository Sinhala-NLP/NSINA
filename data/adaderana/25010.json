{"Source": "Adaderana", "Timestamp": "June 14, 2012 08:59 am", "Headline": "ප්‍රථමවරට අපස්මාරය ‍රෝගීන්ට වෙනම රෝහලක්", "News Content": "මෙරට ප්‍රථමවතාවට අපස්මාරය ‍රෝගීන් සඳහා වෙනමම රෝහලක් ඉදිකිරීමට සෞඛ්‍ය අමාත්‍යාංශය තීරණය කර තිබේ. සෞදි අරාබියානු රජයේ ආධාර යටතේ කොළඹ ජාතික රෝහල් පරිශ්‍රයේ මෙම රෝහල ඉදිකිරීමට නියමිතය. දැනට මෙරට අපස්මාර රෝගීන් ලක්ෂ 3 ක් පමණ සිටින අතර මෙතෙක් ඔවුන්ට ප්‍රතිකාර කිරීම සඳහා‍ වෙනමම රෝහලක් ඉදිකර තිබුණේ නැත. අපස්මාරය ස්නායුගත රෝගයක් වන අතර පෙරපාසල් සහ පාසල් දරුවන් වැඩි වශයෙන් ‍මෙම රෝගී තත්ත්වයට ගොදුරු වේ. විධිමත් ප්‍රතිකාර මගින් අපස්මාර රෝගය සුවකර ගත හැකි බව සෞඛ්‍ය අමාත්‍යාංශය පෙන්වාදෙයි. ඒ අනුව මෙරට ඉදිකරනු ලබන අදාළ රෝහල 2014 වසරේ විවෘත කිරීමට නියමිතව තිබේ.", "URL": "https://sinhala.adaderana.lk/news.php?nid=25010", "Category": null, "Parent URL": null}