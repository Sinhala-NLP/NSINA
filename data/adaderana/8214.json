{"Source": "Adaderana", "Timestamp": "May 6, 2010 11:35 am", "Headline": "නිපොලැක් වාසනා ජයග්‍රාහකයන් තෝරයි", "News Content": "\"නිපොලැක් වාසනා\"තරගයේ කුසපත් ඇදීමෙන් ජයග්‍රාහකයන් තෝරා පත් කර ගැනීම නිපොලැක් සභාපති රාජා හේවාබෝවල මහතාගේ ප්‍රධානත්වයෙන් පසුගියදා සිදුවිය. නිපොලැක් තීන්ත නිපදවා බෙදා හරින සී/ස සිලිකොන් කෝට්න්ග්ස්(පුද්ගලික)සමාගම 1979 වසරේදී ව්‍යාපාර කටයුතු ආරම්භ කර අලංකරණය සඳහා වන තීන්ත,කර්මාන්ත ශාලා සඳහා වන තීන්ත සහ වාහන සඳහා ආලේපන තීන්ත ඇතුළු නිෂ්පාදන රාශියක් නිපදවමින් දේශීය තීන්ත වෙ‍ළෙඳපොළේ අද්විතීය ස්ථානයක් හිමිකර ගෙන ඇත. නිපොලැක් තීන්තවල ඇති ගුණාත්මකභාවය පිළිගැනීමක් වශයෙන් 2002 වසරේ ශ්‍රී ලංකා ප්‍රමිති ආයතනය විසින් පිරිනමනු ලැබූ SLS තත්ත්ව සහතිකය (2002) සහ ISO 9001-2000 තත්ත්ව කළමනාකරණ සහතිකය (2004)පළමුවෙන්ම හිමිකරගත් එකම ශ්‍රී ලාංකික තීන්ත නිෂ්පාදන සමාගම නිපොලැක් වීම ද සැබවින්ම සුවිශේෂය.මේ වන විට නිපොලැක් ISO 14001 තත්ත්ව සහතිකය ලබා ගැනීමට කටයුතු කරමින් සිටියි. සී/ස සිලිකොන් කෝට්න්ග්ස්(පුද්ගලික)සමාගම පාරිභෝගිකයන් හට උපරිම සේවාවක් ලබාදීම අරමුණු කොටගෙන\"නිපොලැක් කලර් මාස්ටර්\"සංකල්පය යටතේ ප්‍රදර්ශනාගාර 200 ට ආසන්න ප්‍රමාණයක් විවෘත කර ඇත.මෙමගින් පාරිභෝගිකයන්ට තමන් කැමති ඕනෑම වර්ණයක් විනාඩි 03 ක් වැනි කාලයක් කෙටි කාලයක් තුළදී ලබා ගැනීමට අවස්ථාව උදාකර දී ඇත.තවද පාරිභෝගකයන්ට තම නිවසට ගැළපෙන වර්ණය පිළිබඳව අවසන් තීරණයකට එළඹීමට ප්‍රථම වර්ණ සංකලනය කරමින් කම්පියුටරය මාර්ගයෙන් ඒ පිළිබඳ තීරණය කිරීමට අවස්ථාව සලසා දී ඇත. හම්බන්තොට සහ ඕලුවිල් වරායන් ඉදිකිරීම් කටයුතු සඳහා නිල තීන්ත සැපයුම්කරුවා ලෙස කටයුතු කරනු ලැබීම සඳහා සී/ස සිලිකොන් කෝට්න්ග්ස්(පුද්ගලික)සමාගම තේරීපත් වී ඇත.", "URL": "https://sinhala.adaderana.lk/news.php?nid=8214", "Category": null, "Parent URL": null}