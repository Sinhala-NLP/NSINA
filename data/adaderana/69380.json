{"Source": "Adaderana", "Timestamp": "February 9, 2017 02:44 pm", "Headline": " අම්බලන්ගොඩ ඝාතනයේ මහ මොළකරුවන් අල්ලයි", "News Content": "අම්බලන්ගොඩ, ඉඩම්තොට ප්‍රදේශයේ එකම පවුලේ මව,පියා සහ දරුවෙකු ඝාතනය කිරීමේ සිද්ධිය සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ.පොලීසියට ලද තොරතුරකට අනුව සිදු කළ වැටලීමකදී මීටියාගොඩ ප්‍රදේශයේදී ඔවුන් අත්අඩංගුවට ගත් බව අම්බලන්ගොඩ පොලීසිය පැවසුවේය.අත්අඩංගුවට ගන්නා අවස්ථාවේදී ඔවුන් සතුව තිබී ටී. 56 වර්ගයේ ගිනි අවියක්,එම උණ්ඩ 14ක්, මයික්‍රෝ වර්ගයේ පිස්තෝලයක්,එම උණ්ඩ 06ක් සහ හෙරොයින් ග්‍රැම් 04ක ප්‍රමාණයක් පොලීසිය බාරයට ගෙන තිබේ.මීට පෙර හික්කඩුව ප්‍රාදේශීය සභා මන්ත්‍රී මනෝජ් මෙන්ඩිස් මහතාගේ ඝාතනය සම්බන්ධයෙන් වරෙන්තු නිකුත් කර ඇති සැකකරුවෙකු ද අත්අඩංගුවට ගත් පුද්ගලයින් අතර වන බව අම්බලන්ගොඩ පොලීසිය පැවසුවේය.", "URL": "https://sinhala.adaderana.lk/news.php?nid=69380", "Category": null, "Parent URL": null}