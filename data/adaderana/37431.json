{"Source": "Adaderana", "Timestamp": "September 15, 2013 11:34 pm", "Headline": "විශ්‍රාමික විනිසුරු වරාවැවගේ රථ පෙළකට ප්‍රහාරයක්", "News Content": "විශ්‍රාමික මහාධිකරණ විනිසුරු ඩබ්ලිව්.ටී.එම්.පී.බී. වරාවැව මහතා ගමන් ගත් රථ පෙළකට මහයියාව පොදු සුසාන භූමීය ප්‍රදේශයේදී ගල් ප්‍රහාරයක් එල්ල වී තිබේ. මහනුවර ප්‍රදේශයේ දේශපාලන රැළියකට සහභාගි වී නැවත යමින් සිටියදී අද රාත්‍රී 10.00ට පමණ එම ප්‍රහාරය එල්ල වී ඇතැයි පොලීසිය කියයි. ප්‍රහාරයෙන් වරාවැව මහතාට තුවාලයක් සිදුවී නැතැයිද වාහනයකට හානියක් වී ඇතැයි ද පොලීසිය පවසයි. සැකකරුවන් අත්අඩංගුවට ගැනීම සඳහා මහයියාව මූලස්ථාන පොලීසිය පරීක්ෂණ ආරම්භ කර තිබේ. විශ්‍රාමික විනිසුරු ඩබ්ලිව්. ටී .එම් .පී .බී වරාවැව මහතා එක්සත් ජාතික පක්ෂයෙන් මධ්‍යම පළාත් සභාවට මෙවර තරග කරයි. හිටපු හමුදාපති සරත් ෆොන්සේකා මහතා සම්බන්ධිත ආන්දෝලානාත්මක “සුදු කොඩි නඩුවේ“ ත්‍රිපුද්ගල විනිසුරු මඩුල්ලේ සාමාජිකයෙකු වශයෙන් වරාවැව මහතා කටයුතු කළේය.", "URL": "https://sinhala.adaderana.lk/news.php?nid=37431", "Category": null, "Parent URL": null}