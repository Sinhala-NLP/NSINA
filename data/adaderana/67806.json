{"Source": "Adaderana", "Timestamp": "January 7, 2017 09:36 am", "Headline": "   පකිස්ථාන-ඔස්ට්‍රේලියා  තුන්වන ටෙස්ට් තරඟයේ අවසන් දිනය අදයි", "News Content": "පකිස්ථානය සහ ඔස්ට්‍රේලියාව අතර පැවැත්වෙන තුන්වන ටෙස්ට් ක්‍රිකට් තරඟයේ අවසන් දිනය අදයි.ඔස්ට්‍රේලියාවේ සිඩ්නී හිදී මෙම තරඟය පැවැත්වෙයි.ලකුණු 465ක ජයග්‍රාහී ඉලක්කයක් හඹා යන පකිස්ථානු කණ්ඩායම මීට ටික වේලාවකට පෙර කඩුලු 04ක් දැවී ලකුණු 92ක් ලබා සිටියේයමිස්බා උල් හක් නොදැවී ලකුණු 08යි.යසීර් ෂා නොදැවී ලකුණු 10යි.සජීල් ඛාන් ලකුණු 40යි.පන්දු යැවීමේදී ඔස්ට්‍රේලියානු කණ්ඩායම වෙනුවෙන් ජොෂ් හැස්ල්වුඩ් සහ නේතන් ලියෝන් කඩුලු 02 බැගින් දවාගෙන සිටියි.තරඟයේ කාසියේ වාසිය දිනූ ඔස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළේය.ඔවුන් පළමු ඉනිමට ලකුණු 538ක් ලබාගත්තේය.පකිස්ථානු පළමු ඉනිම ලකුණු 315යි.දෙවන ඉනිම සඳහා ඔස්ට්‍රේලියානු කණ්ඩායම කඩුලු 02ක් දැවී ලකුණු 241ක් ලබා සිටියදී ඉනිම අත්හිටවූවීය.ජයග්‍රහණය සඳහා අද දිනය තුළ පකිස්ථානු කණ්ඩායමට තවත් ලකුණු 373ක් ලබාගත යුතු වෙයි.", "URL": "https://sinhala.adaderana.lk/news.php?nid=67806", "Category": null, "Parent URL": null}