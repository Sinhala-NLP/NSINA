{"Source": "Adaderana", "Timestamp": "March 14, 2018 05:25 pm", "Headline": "නව මැතිවරණ ක්‍රමය දියුණු ප්‍රජාතන්ත්‍රවාදයට විරුද්ධයි", "News Content": "මෙවර පළාත් පාලන මැතිවරණය පැවැත්වූ නව ක්‍රමය දියුණු ප්‍රජාතන්ත්‍රවාදයට විරුද්ධ බවත් එය වහා වෙනස් කල යුතු බවත් ස්වදේශ කටයුතු අමාත්‍ය වජිර අබේවර්ධන මහතා පවසයි. නව ක්‍රමයත් සමඟ පළාත් පාලන සභිකයින් ගණන පෙර ක්‍රමයට වඩා ඉහළ යාම හේතුවෙන් ඔවුන්ට අවශ්‍ය පහසුකම් සැලසීමට වත්කමක් නොමැති බව අමාත්‍යවරයා පෙන්වා දෙයි. එමෙන්ම සභාව රැස්වීමට සුදුසු ඉඩක් නොමැති වීම, මන්ත්‍රීවරුන්ට කථා කිරීමට අවශ්‍ය තාක්ෂණික ක්‍රමවේද අළුතින් සකස් කරන්නට සිදුවීම තුළින් ගැටලු රැසක් මතුව ඇති බව වජිර අබේවර්ධන අමාත්‍යවරයා පවසයි. කුරුණෑගල, මල්ලවපිටිය සී.බඩ්ලිව්.ඩබ්ලිව්.කන්නන්ගර විද්‍යාලයේ පැවති වැඩසටහනකට එක්වෙමින් අමාත්‍යවරයා මෙම අදහස් පල කළේය.", "URL": "https://sinhala.adaderana.lk/news.php?nid=85694", "Category": null, "Parent URL": null}