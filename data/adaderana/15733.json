{"Source": "Adaderana", "Timestamp": "April 27, 2011 10:11 am", "Headline": "ශ්‍රී ලංකාව සම්බන්ධයෙන් දැඩි පියවරක් ගත යුතුයි", "News Content": "ශ්‍රී ලංකාවේ සිදු වූයේ යැයි කියන යුද අපරාධ සම්බන්ධයෙන් තවදුරටත් පරීක්ෂණ සිදු කළ යුතු බව එක්සත් ජාතික සංවිධානයේ මානව හිමිකම් පිළිබඳ මහකොමසාරිස් ප්‍රධානී නවනීදන් පිල්ලේයි මහත්මිය පවසයි. ජගත් මහලේකම්වරයාගේ කමිටු වාර්තාවට අනුව ලංකාවේ යුද්ධය පැවති සමයේ අවසන් අදියරේ දී දැඩි ලෙස මානව හිමිකම් උල්ලංඝණය වී ඇති බව ඇය පවසයි. මානව හිමිකම් උල්ලංඝණය කිරීම ජාත්‍යන්තර නීතියට අනුව බරපතල තත්ත්වයක් බව ද ඇය කියා සිටියි. ජාත්‍යන්තර ප්‍රජාව ශ්‍රී ලංකාවේ සිදු වූවා යැයි කියන මානව හිමිකම් කඩවීම පිළිබඳව දැඩි පියවරක් ගත යුතු බවද නවනීදන් පිල්ලේයි මහත්මිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=15733", "Category": null, "Parent URL": null}