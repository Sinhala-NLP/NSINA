{"Source": "Adaderana", "Timestamp": "January 1, 2017 05:41 pm", "Headline": "නීති විරෝධීව පතල් හෑරූ 3ක් මාට්ටු ", "News Content": "නීතිවිරෝධීව මැණික් පතල් කැණීමේ නිරතව සිටි පුද්ගලයින් තිදෙනෙකු රත්නපුර, මාරපන ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකා නිලධාරීන් කණ්ඩායමක් විසින් සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය.බලපත්‍ර නොමැතිව පරිසරයට හානිදායක වන අයුරින් යන්ත්‍ර සූත්‍ර යොදාගෙන කැණීම් සිදුකරමින් සිටියදී මොවුන් අත්අඩංගුවට ගත් බව විශේෂ කාර්යය බලකාය පැවසුවේය.සැකකරුවන් තිදෙනා වැඩිදුර විමර්ශන සඳහා මැණික් හා ස්වර්ණාභරණ අධිකාරියේ රත්නපුර කාර්යාලය වෙත බාරදී තිබේ.", "URL": "https://sinhala.adaderana.lk/news.php?nid=67590", "Category": null, "Parent URL": null}