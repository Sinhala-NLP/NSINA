{"Source": "Adaderana", "Timestamp": "May 7, 2010 07:46 am", "Headline": "හානි වූ සීගිරි චිත්‍ර යළි ප්‍රතිසංස්කරණයට", "News Content": "කෘමි විශේෂයක් හේතුවෙන් හානි සිදුවී තිබෙන සීගිරි චිත්‍ර යළි ප්‍රතිසංස්කරණය මේ වන විටත් ආරම්භ කර ඇති බව පුරාවිද්‍යා දෙපාර්තමේන්තුව පවසයි. පසුගිය සඳුදා අදාළ හානි සම්බන්ධයෙන් වාර්තා වීමෙන් පසු‍‍ මෙම තීරණය ගත් බව පුරාවිද්‍යා කොමසාරිස් ‍ජෙනරාල් සෙනරත් දිසානායක මහතා සඳහන් කරයි. කුඹල් විශේෂයකට අයත් කෘමීන් වර්ගයක් හේතුවෙන් සීගිරි චිත්‍රවලට හානි සිදු වී ඇති අතර අව් රශ්මිය හේතුවෙන් ද ඇතැම් චිත්‍ර අව පැහැ ගැන්වී ඇති බව අනාවරණය වී තිබේ. සීගිරි සංචාරක මග පෙන්වන්නෙකු විසින් මෙම හානිය පිළිබඳ පළමුව පෙන්වා දී තිබුණි.", "URL": "https://sinhala.adaderana.lk/news.php?nid=8232", "Category": null, "Parent URL": null}