{"Source": "Adaderana", "Timestamp": "January 6, 2011 08:07 am", "Headline": "පුද්ගලික බස් රථ හිමියන් හා මගී ප්‍රවාහන අධිකාරිය අතර සාකච්ඡාවක්", "News Content": "පෞද්ගලික බස් රථ හිමියන් සහ බස්නාහිර පළාත් මාර්ගස්ථ මගී ප්‍රවාහන අධිකාරියේ නිලධාරීන් අතර සාකච්ඡාවක් අද(06) පැවැත්වීමට නියමිතව තිබේ. පෞද්ගලික බස් හිමියන් ලබන 11 වැනිදා දියත් කිරීමට සූදානම් වන වර්ජනයට හේතුවන කරුණු සම්බන්ධයෙන් එහිදි දීර්ඝ වශයෙන් සාකච්ඡා වනු ඇත. මෙම සාකච්ඡා සාර්ථකව අවසන් වේ යැයි තමාට විශ්වාස කළ නොහැකි බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි. එහිදී කිසිවිටකත් සිය සේවකයින්ගේ වෘත්තීය පාවා දීමට කටයුතු නොකරන බව ද ගැමුණු විජේරත්න මහතා අවධාරණය කර සිටියේය. අවම බස් ගාස්තුව රුපියලකින් ඉහළ නැංවීම සහ අනවශ්‍ය ආකාරයෙන් ලබාදෙන බස් රථ බලපත්‍ර වහා නැවැත්වීම යන ඉල්ලීම් මුල් කර ගනිමින් පෞද්ගලික බස් හිමියන් මෙම වැඩවර්ජනයට සූදානම් වෙයි.", "URL": "https://sinhala.adaderana.lk/news.php?nid=13297", "Category": null, "Parent URL": null}