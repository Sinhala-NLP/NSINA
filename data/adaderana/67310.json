{"Source": "Adaderana", "Timestamp": "December 24, 2016 10:29 am", "Headline": "  තියුණු ආයුධයකින් පහරදී  ඝාතනය කරලා", "News Content": "දෙයියන්දර, රදාවෙල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ.පොලීසිය පැවසුවේ දෙදෙනෙකු අතර ඇති වූ ආරවුලක් දුරදිග යාමෙන් මෙම ඝාතනය සිදුව ඇති බවයි.ඝාතනයට ලක්ව ඇත්තේ රදාවෙල, දේවාලෙගම ප්‍රදේශයේ පදිංචිව සිටි 62 හැවිරිදි පුද්ගලයෙකි.ඝාතනය සිදු කළ සැකකරු පොලීසිය විසින් අත්අඩංගුවට ගෙන තිබේ.මෘත ශරීරය පිළිබඳ පශ්චාත් මරණ පරීක්ෂණය අද(24) සිදු කිරීමට නියමිත අතර දෙයියන්දර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=67310", "Category": null, "Parent URL": null}