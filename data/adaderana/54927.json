{"Source": "Adaderana", "Timestamp": "November 6, 2015 01:07 pm", "Headline": "අතුරුදන්වූවන් ගැන පැමිණිලි විභාගයට යාපනයට යයි", "News Content": "යාපනය දිස්ත්‍රික්කයේ අතුරුදන්වූවන් පිළිබඳ පැමිණිලි විභාග කිරීම සඳහා අතුරුදන්වූවන් පිළිබඳ ජනාධිපති විමර්ශන කොමිසම එම ප්‍රදේශයට යාමට තීරණය කර තිබේ. ඒ අනුව ලබන 11 වනදා සිට සති දෙකක කාලයක් එම දිස්ත්‍රික්කයේ ජනතාවගේ පැමිණිලි විභාග කරන බව කොමිසම ප්‍රකාශ කළේය. අතුරුදන් වූවන් පිළිබඳ ජනාධිපති කොමිසමේ ලේකම් එච්.ඩබ්ලිව් ගුණදාස මහතා සඳහන් කළේ නල්ලූර් සහ යාපනය ප්‍රාදේශිය ලේකම් කොට්ඨාස දෙක තුළ පැමිණිලි විභාග කරන බවයි. එම දිස්ත්‍රික්කයෙන් කොමිසම වෙත ලැබී ඇති පැමිණිලි 2580 ක් අතුරින් තෝරාගත් පැමිණිලි මෙම කාලය තුළ විභාග කිරීමට අපේක්ෂිතය.", "URL": "https://sinhala.adaderana.lk/news.php?nid=54927", "Category": null, "Parent URL": null}