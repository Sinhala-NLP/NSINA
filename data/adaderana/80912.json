{"Source": "Adaderana", "Timestamp": "December 2, 2017 12:58 pm", "Headline": "ඔකී සුළි කුණාටුව ධීවරයින් 90ක් අතුරුදන් කරයි", "News Content": "ඔකී සුළි කුණාටුව හේතුවෙන් දකුණු ඉන්දියාවේ කේරළ සහ තමිල්නාඩු ප්‍රාන්තවල වෙරළාසන්න ප්‍රදේශවලට විශාල හානියක් සිදුව ඇති බව වාර්තා වෙයි. ඒ හේතුවෙන් පුද්ගලයින් 8 දෙනෙකු ජීවිතක්ෂයට පත්ව ඇති බව විදෙස් වාර්තා පවසයි. ධීවර බෝට්ටු 50 ක් සහ ධීවරයින් 90 කට වැඩි සංඛ්‍යාවක් අතුරුදන්ව ඇති බව ඉන්දීය මාධ්‍ය සඳහන් කළේය. කුණාටුව හේතුවෙන් අදාළ ප්‍රාන්ත දෙකේ දිස්ත්‍රික්ක 7 ක පාසල්ද වසා දමා ඇති අතර, තමිල්නාඩුවේ කන්‍යාකුමාරි සහ තූත්තුකුඩි දිස්ත්‍රික්කවල දැවැන්ත ගස් 500 ක් පමණ කඩා වැටී ඇති බවද විදුලි මාර්ග වලට ද හානි සිදුව ඇති බවද විදෙස් වාර්තා පෙන්වා දුනි.", "URL": "https://sinhala.adaderana.lk/news.php?nid=80912", "Category": null, "Parent URL": null}