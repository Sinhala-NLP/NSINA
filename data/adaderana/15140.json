{"Source": "Adaderana", "Timestamp": "March 29, 2011 10:34 am", "Headline": "තීරු බදු අඩු කර ජීප් රියක් දෙන බව කියා ලක්ෂ ගණනක් වංචා කරලා", "News Content": "බ්‍රිතාන්‍යයේ සිට මෙරටට ගෙන්වන ලද ජීප් රථයක් සඳහා තීරු බදු අඩු කර දෙන බව පවසා රුපියල් 1, 400, 000 ක මුදලක් වංචා කළ පුද්ගලයෙකු ‍වේයන්ගොඩ ප්‍රදේශයේ දී අත්අඩංගුවට ගෙන තිබේ. කොළඹ අපරාධ කොට්ඨාශයේ විශේෂ විමර්ශන ඒකකයේ නිලධාරීන් පිරිසක් විසින් සිදු කළ වැටලීමක දී මොහු අත්අඩංගුවට ගෙන ඇති බව සඳහන්ය. මොහු වේයන්ගොඩ කහටෝවිට ප්‍රදේශයේ පදිංචිකරුවෙකු බව පොලිසිය පවසයි. අත්අඩංගුවට ගත් සැකකරු අද(29) කොටුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15140", "Category": null, "Parent URL": null}