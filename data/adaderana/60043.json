{"Source": "Adaderana", "Timestamp": "May 11, 2016 12:17 pm", "Headline": " බෝගල පතලේ වර්ජනය දෙවන දිනටත්", "News Content": "බෝගල පතල් සේවකයන් ආරම්භ කළ වැඩ වර්ජනය සහ සත්‍යග්‍රහය අද(11) දෙවන දිනටත් ක්‍රියාත්මක වෙයි.රුපියල් 5000කින් වැටුප් වැඩිකිරීම ඇතුළු ඉල්ලීම් කිහිපයක් මුල් කරගනිමින් ඔවුන් ඊයේ දිනයේ සිට සත්‍යග්‍රහයක නිරතව සිටියි.පාලනාධිකාරිය තම ඉල්ලීම් ලබාදෙන තෙක් අඛණ්ඩව මෙම වෘත්තීය සමිති ක්‍රියාමාර්ගය ක්‍රියාත්මක කරන බව අන්තර් සමාගම් සේවක සංගමයේ බෝගල පතල් ශාඛාවේ භාණ්ඩාගාරික පියදාස ගමගේ මහතා සඳහන් කළේය.මේ අතර බෝගල පතල් සේවකයින්ගේ ඉල්ලීම් සම්බන්ධයෙන් අද පස්වරුවේ කම්කරු දෙපාර්තමේන්තුවේ දී විශේෂ සාකච්ඡාවක් පැවැත්වෙන බව කම්කරු කොමසාරිස් මාලනී අමරතුංග මහත්මිය පවසයි.කම්කරු දෙපාර්තමේන්තු නිලධාරීන් සහ බෝගල පතලේ පාලනාධිකාරිය සමග එම සාකච්ඡාව පැවැත්වෙන බව කම්කරු කොමසාරිස්වරිය සඳහන් කළේය.", "URL": "https://sinhala.adaderana.lk/news.php?nid=60043", "Category": null, "Parent URL": null}