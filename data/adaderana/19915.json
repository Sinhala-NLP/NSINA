{"Source": "Adaderana", "Timestamp": "November 10, 2011 05:06 pm", "Headline": "සංචාරක ව්‍යාපාරයේ කැපී පෙනෙන වර්ධනයක්", "News Content": "මෙරට සංචාරක ව්‍යාපාරයේ කැපී පෙනෙන වර්ධනයක් පෙන්නුම් කරන බව මධ්‍යම පළාත් මහ ඇමති සරත් ඒකනායක මහතා පවසයි. මෙය රටේ සංවර්ධන ක්‍රියාවලියට ද මනා පිටුබලයක් වනු ඇති බව ඔහු සඳහන් කරයි. මෙම වසරේ ගතවූ මාස 8ක පමණ කාලය තුළ මෙරටට සංචාරකයින් ලක්ෂ 6 ක පමණ පිරිසක් පැමිණ ඇති බව හෙතෙම කියා සිටියි. ලබන දෙසැම්බර් මාසය වන විට මෙම සංඛ්‍යාව ලක්ෂ 8 ක් පමණ දක්වා ඉහළ යනු ඇති බව සරත් ඒකනායක මහතා පෙන්වාදෙයි. මෙරටට පැමිණෙන සංචාරකයින් අතරින් සියයට 80 ක පමණ පිරිසක් මහනුවර නගරයට පැමිණීම කැපී පෙනෙන කරුණක් බව ද මධ්‍යම පළාත් ප්‍රධාන අමාත්‍යවරයා කියා සිටියි.", "URL": "https://sinhala.adaderana.lk/news.php?nid=19915", "Category": null, "Parent URL": null}