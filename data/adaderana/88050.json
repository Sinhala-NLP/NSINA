{"Source": "Adaderana", "Timestamp": "April 26, 2018 10:00 am", "Headline": " පාසල් බස් එකක් කෝච්චියේ හැප්පිලා සිසුන් 13ක් මරුට-8කට තුවාලයි", "News Content": "පාසල් බස් රථයක් දුම්රියක ගැටීමෙන් සිදු වූ අනතුරකින් සිසුන් 13 දෙනෙකු මිය ගොස් තිබේ. තවත් 8 දෙනෙකුගෙන් යුත් පිරිසක් තුවාල ලබා ඇති බව වාර්තා වෙයි. ඉන්දියාවේ, උත්තර ප්‍රදේශයේ කුෂී නගර් දුම්රිය හරස් මාර්ගයකදී මෙම අනතුර සිදුව ඇත. අවුරුදු 10 අඩු සිසුන් වැඩි පිරිසක් මෙහි සිට ඇති බවද විදෙස් වාර්තා පවසයි. උත්තර ප්‍රදේශයේ ප්‍රධාන අමාත්‍යවරයා නිවේදනයක් නිකුත් කරමින් පවසා ඇත්තේ අදාළ සිද්ධියෙන් මිය ගිය සිසුන්ගේ පවුල් සඳහා ලක්ෂ 2ක මුදලක් වන්දි වශයෙන් ලබා දෙන බවයි.", "URL": "https://sinhala.adaderana.lk/news.php?nid=88050", "Category": null, "Parent URL": null}