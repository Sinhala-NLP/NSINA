{"Source": "Adaderana", "Timestamp": "February 15, 2018 11:12 am", "Headline": "ලක්දිවට රන් පදකමක් ගෙනා දර්ශිකා", "News Content": "ආසියානු බර ඉසිලීමේ තරඟාවලියෙන් ජයග්‍රහණය ලද පාණ්ඩියන්කුලම මහා විද්‍යාලයේ දේවරාසා දර්ශිකා දැරිය වෙනුවෙන් ගෞරවය පුද කිරීමේ වැඩසටහනක් ඊයේ(14) උතුරු පළාත් ප්‍රධාන අමාත්‍ය සි.වි.විග්නේශ්වරන් මහතාගේ ප්‍රධානත්වයෙන් පාණ්ඩියන්කුලම මහා විද්‍යාලයේදී පැවැත් විය. ආසියානු බර ඉසිලීමේ තරඟාවලියේදී කිලෝග්‍රෑම් 48 බර පන්තිය යට‍තේ ජයග්‍රහණය කොට රන් පදක්කම් ජයග්‍රහණය කිරීමට දර්ශිකා දැරිය සමත්විණ. තරඟය ජයග්‍රහණය කොට රටට හා උතුරු පළාත වෙනුවෙන් ලබාදුන් ගෞරවය වෙනුවෙන් දැරිය වෙත ‍උපහාර පිදීම එහිදි සිදුකරනු ලැබීය. වැඩසටහන් අවස්ථා‍වේදී දැරිය‍ පුහුණුවීම් සිදුකළ දැරියගේ පුහුණු උපදේශක ගුරුවරයා වෙත ගෞරවය පිරිනැමීමද සිදුකෙරිණ. වැඩසටහන් අවස්ථාවට පාර්ලිමේන්තු මන්ත්‍රිනි ශාන්ති ස්කන්ධරාජා මහත්මිය, උතුරු පළාත් කෘෂිකර්ම අමාත්‍ය කේ.ශිවනේස මහතා,ප්‍රදේශයේ සිවිල් සංවිධාන නියෝජිතයින්, ප්‍රදේශවාසීන් ඇතුළු විශාල පිරිසක් එක්ව සිටියේය.", "URL": "https://sinhala.adaderana.lk/news.php?nid=84358", "Category": null, "Parent URL": null}