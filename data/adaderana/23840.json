{"Source": "Adaderana", "Timestamp": "April 27, 2012 10:13 am", "Headline": "පොලිස් නිලධාරීන් 23 දෙනෙකුට ස්ථාන මාරු", "News Content": "සේවයේ අවශ්‍යතා මත වහාම ක්‍රියාත්මක වන පරිදි උසස් පොලිස් නිලධාරීන් පිරිසකට ස්ථාන මාරුවීම් ලබාදී තිබේ. පොලිස්පති එන්.කේ. ඉලංගකෝන් මහතා විසින් මෙම ස්ථාන මාරුවීම් ලබා දී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. ජ්‍යෙෂ්ඨ පොලිස් අධිකාරී, පොලිස් අධිකාරී සහ සහකාර පොලිස් අධිකාරී තනතුරුවල සේවය කළ නිලධාරීන් 23 දෙනෙකු සඳහා මෙම ස්ථාන මාරුවීම් ලබා දී ඇත. ඊට ජ්‍යෙෂ්ඨ පොලිස් අධිකාරීවරුන් 6 දෙනෙකු පොලිස් අධිකාරීවරුන් 6 දෙනෙකු සහ සහකාර පොලිස් අධිකාරීවරුන් 11 දෙනෙකු අයත්ය. මේ අතර පොලිස් අධිකාරීවරුන් 6 දෙනෙකු පළමු වන ශ්‍රේණියේ පොලිස් අධිකාරී තනතුරට උසස් කර තිබේ. මාර්තු මස 5 වැනි දින සිට බලපැවැත්වෙන පරිදි අදාළ උසස්වීම් ලබාදී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=23840", "Category": null, "Parent URL": null}