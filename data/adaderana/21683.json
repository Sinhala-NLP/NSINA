{"Source": "Adaderana", "Timestamp": "January 27, 2012 10:52 am", "Headline": "උත්සව අත්තිකාරම 10, 000 දක්වා වැඩිකරන ලෙස ඉල්ලයි", "News Content": "රාජ්‍ය සේවකයින් සඳහා සිංහල සහ දෙමළ අලුත් අවුරුද්ද වෙනුවෙන් ලබාදෙන උත්සව අත්තිකාරම් මුදල රුපියල් දසදහස දක්වා වැඩිකරන ලෙස අධ්‍යාපන අනධ්‍යයන සේවක සංගමය ජනාධිපතිවරයා‍ගෙන් ඉල්ලා සිටියි. සිංහල, දෙමළ අලුත් අවුරුදු වෙනුවෙන් සිදුකෙරෙන චාරිත්‍ර සඳහා විශාල මුදලක් වැය වන බැවින් මාසික වැටුපෙන් පමණක් එය පියවා ගත ‍නොහැකි බව ජනාධිපති මහින්ද රාජපක්ෂ මහතා වෙත ලිපියක් යොමු කරමින් එම සංගමය පෙන්වාදෙයි. යුද්ධය නිමවී වසර 3 ක් පමණ ගතවී ඇති බැවින් රාජ්‍ය සේවකයාට සහන සැලසීම රජයේ වගකීමක් බව ද ජනාධිපතිවරයා‍වෙත යොමු කළ ලිපියෙන් පෙන්වා දී තිබේ.", "URL": "https://sinhala.adaderana.lk/news.php?nid=21683", "Category": null, "Parent URL": null}