{"Source": "Adaderana", "Timestamp": "December 24, 2016 04:42 pm", "Headline": " දැව තොගයක් සමග 3ක් මාට්ටු ", "News Content": "ඔක්කම්පිටිය, නයිපෙනආර ප්‍රදේශයේදී නීති විරෝධී ලෙස ප්‍රවාහන කිරීම සඳහා දැව තොගයක් පටවමින් සිටි පුද්ගලයින් තිදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ බුත්තල කඳවුරේ නිලධාරීන්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ට්‍රැක්කර් රථයක් සහ විවිධ ප්‍රමාණයේ කළුවර දැව කඳන් තොගයක් පොලිස් විශේෂ කාර්යය බලකාය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා බුත්තල බීට්ටු වන නිලධාරී කාර්යාලයට බාර දුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67330", "Category": null, "Parent URL": null}