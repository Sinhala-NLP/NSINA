{"Source": "Adaderana", "Timestamp": "November 5, 2011 08:51 am", "Headline": "නයිජිරියාවේ බෝම්බ ප්‍රහාර 2 ක් -4 ට වැඩි පිරිසක් මරුට", "News Content": "නයිජිරියාවේ සිදුවූ බෝම්බ ප්‍රහාර දෙකකින් පුද්ගලයින් සිව්දෙනෙකුට අධික පිරිසක් ජීවිතක්ෂයට පත්ව තිබේ. එරට ආරක්ෂක මධ්‍යස්ථාන දෙකක් ඉලක්ක කරගනිමින් මෙම ප්‍රහාර එල්ල වී ඇති බව සඳහන්ය. මෙහිදී ප්‍රහාර එල්ල කිරීම සඳහා පැමිණි සන්නද්ධ සාමාජිකයින් තිදෙනෙකු ද ජීවිතක්ෂයට පත්වී තිබේ. මෙම ප්‍රහාර ඉස්ලාමීය අන්තවාදී කණ්ඩායමක් විසින් එල්ල කරන්නට ඇති බව නයිජීරියානු ආරක්ෂක අංශ සැක කරයි. ප්‍රහාරවලින් මියගොස් ඇති සෙසු පුද්ගලයින් ආරක්ෂක අංශ සාමාජිකයින් බව සඳහන්ය. පුපුරණ ද්‍රව්‍ය පුරවා ගත් මෝටර් රථ 4 ක් ප්‍රහාරය සඳහා පැමිණ ඇති අතර එම මෝටර් රථ අදාළ ආරක්ෂක මූලස්ථාන ඉදිරිපිට දී විනාශ කිරීමට ආරක්ෂක අංශ සාමාජිකයින් සමත්ව ඇත.", "URL": "https://sinhala.adaderana.lk/news.php?nid=19793", "Category": null, "Parent URL": null}