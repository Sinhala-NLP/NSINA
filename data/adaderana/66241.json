{"Source": "Adaderana", "Timestamp": "November 21, 2016 10:12 am", "Headline": "ශ්‍රී ලංකා-සිම්බාබ්වේ එක්දින තරගය අදයි", "News Content": "සිම්බාබ්වේහි පැවැත්වෙන තුන්කොන් එක්දින තරගාවලියේ සිව්වන තරගය අද (21) බුලවායෝ හිදී පැවැත්වීමට නියමිතය.එම තරගය ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වේ.තරගාවලියේ මේ දක්වා පැවැති තරගවලින් බටහිර ඉන්දීය කොදෙව් කණ්ඩායම පෙරමුණ ගෙන ඇති අතර ඔවුන් ප්‍රසාද ලකුණු 07ක් ලබා ගෙන සිටියි.ශ්‍රී ලංකා කණ්ඩායම දෙවන ස්ථානයේ පසුවන අතර ඔවුන් ලබා ගෙන ඇත්තේ ප්‍රසාද ලකුණු 05ක් පමණි.සිම්බාබ්වේ කණ්ඩායම ප්‍රසාද ලකුණු 02ක් ලබා ගනිමින් තෙවන ස්ථානයේ රැඳී සිටියි.ඒ අනුව අද දිනයේ පැවැත්වෙන තරගය දෙපිලටම ඉතා වැදගත් තරගයක් වේ.මීට පෙර පැවැති තරග සඳහා සහභාගී වූ කණ්ඩායම ද මෙම තරගයේදීත් ක්‍රීඩා කරනු ඇතැයි වාර්තා වේ.", "URL": "https://sinhala.adaderana.lk/news.php?nid=66241", "Category": null, "Parent URL": null}