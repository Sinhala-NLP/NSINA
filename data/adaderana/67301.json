{"Source": "Adaderana", "Timestamp": "December 24, 2016 08:45 am", "Headline": "  සහල් මිල ඉහළ දැමීමට ඉඩ නෑ", "News Content": "පෞද්ගලික අංශ විසින් සහල් මිල ඉහළ දැමීමේ ප්‍රයත්නයක පසු වුවද ඒ සඳහා ඉඩ නොදෙන බව නියෝජ්‍ය අමාත්‍ය අමීර් අලී මහතා පවසයි.ඉදිරියේදී සහල් ආනයනය කිරීමට කටයුතු කරමින් සහල් මිල පාලනය කිරීමට පියවර ගන්නා බව ඔහු පෙන්වා දී තිබේ.මේ අතර සහල් මිල සාපේක්ෂව ඉහළ ගොස් ඇති බව සහල් ව්‍යාපාරිකයින් පවසයි.අද දෙරණ සමඟ අදහස් දක්වමින් සහල් ව්‍යාපාරිකයෙකු පැවසුවේ රජයේ ගබඩා වල පවතින සහල් සංචිත නිසි පරිදි නිදහස් කර නොමැතිකමින් මෙලෙස සහල් මිල ඉහළ යාම සිදුව ඇති බවයි.කෙසේවෙතත් අමීර් අලී මහතා පැවසුවේ කැබිනට් තීන්දුවක් අනුව රජයේ වී ගබඩා වලින් කොටසක් නිදහස් කිරීමට මේ වන විට පියවර ගෙන ඇති බවයි.", "URL": "https://sinhala.adaderana.lk/news.php?nid=67301", "Category": null, "Parent URL": null}