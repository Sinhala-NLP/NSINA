{"Source": "Adaderana", "Timestamp": "June 1, 2011 10:07 am", "Headline": "බස්නාහිර ‍නි.පොලිස්පතිට  යළිත් මාරුවක්  ", "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති ලෙස කටයුතු කළ ගාමිණි නවරත්න මහතා යළි මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පති ලෙස මාරු කර යවා තිබේ. ඒ අනුව බස්නාහිර පළාත් නව ජ්‍යෙෂ්ඨ නියෝජ්‍ය පොලිස්පතිවරයා ලෙස අශෝක විජේතිලක මහතා නම් කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවා. අශෝක විජේතිලක මහතා මෑතක දී ජ්‍යෙෂ්ඨ නියෝජ්‍ය පොලිස්පතිවරයෙකු වශයෙන් උසස් වීම් ලැබූ අයෙකි. ගාමිණි නවරත්න මහතා බස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයා ලෙස නම් කෙරුනේ මීට දින 4කට පෙරදීය.", "URL": "https://sinhala.adaderana.lk/news.php?nid=16461", "Category": null, "Parent URL": null}