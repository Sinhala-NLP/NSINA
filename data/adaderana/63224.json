{"Source": "Adaderana", "Timestamp": "August 19, 2016 12:25 pm", "Headline": "  තරුණිය පැහැරගත් සිව්දෙනා රිමාන්ඩ්", "News Content": "මඩකළපුව, වෙල්ලාවලි ප්‍රදේශයේ තරුණියක පැහැරගෙනයාමේ සිද්ධියක් සම්බන්ධයෙන් අත්අඩංගුවට ගත් පුද්ගලයින් සිව් දෙනෙකු රක්ෂිත බන්ධානාගාර ගත කර තිබේ.වෙල්ලාවලි පොලීසියට ලද තොරතුරක් මත සිදු කළ වැටලීමකදී කොක්කොඩිචෝලෙයි ප්‍රදේශයේදී එම පුද්ගලයින් අත්අඩංගුවට ගත් බව වෙල්ලාවලි පොලීසිය සඳහන් කළේය.අත්අඩංගුවට ගත් පුද්ගලයින් සිව් දෙනා කලවංචිකුඩි අධිකරණයට ඉදිරිපත් කිරීමෙන් අනතුරුව ලබන 29 වනදා දක්වා රක්ෂිත බන්ධනාගාර ගත කරන ලෙස අධිකරණය නියෝග කර ඇත.තරුණිය පැහැරගැනීමට යොදා ගත් වෑන් රථය පොලිස් භාරයට ගෙන ඇති අතර සිද්ධිය සම්බන්ධයෙන් වෙල්ලාවලි පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63224", "Category": null, "Parent URL": null}