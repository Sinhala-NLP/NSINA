{"Source": "Adaderana", "Timestamp": "August 20, 2013 11:24 am", "Headline": "කොස්තාපල්  කොස්තාපල්වරියගේ ලක්ෂ 4ට විදියි", "News Content": "පොලිස් කොස්තාපල්වරියකගෙන් මුදල් වංචා කළ පොලිස් කොස්තාපල්වරයෙකු අනුරාධපුර පොලීසිය විසින් අත්අඩංගුවට ගෙන තිබේ. සැකකරු සමඟ පොලිස් කොස්තාපල්වරිය ප්‍රේම සම්බන්ධයක් පවත්වා ඇති අතර ඇය විවාහ කරගන්නා බව පවසා සැකකරු විසින් රුපියල් ලක්ෂ 4ක පමණ මුදලක් ලබාගෙන ඇති බව සඳහන් වෙයි. එම මුදල් ලබාගැනීමෙන් අනතුරුව සැකකාර කොස්තාපල්වරයා තමා මගහැරීම හේතුවෙන් ඒ පිළිබඳ සොයා බැලීමේ දී ඔහු විවාහක දෙදරු පියෙකු බවට පොලිස් කොස්තාපල්වරිය විසින් අනාවරණය කරගෙන ති‍බේ. ඒ අනුව අදාළ කොස්තාපල්වරයාට එරෙහිව කොස්තාපල්වරිය විසින් අනුරාධපුර පොලීසියට පැමිණිලි කර ඇති අතර එහිදි පොලිස් කොස්තාපල්වරයා අත්අඩංගුවට ගෙන ඇති බව සඳහන් වෙයි. සැකකරු වව්නියාව පොලීසියට අනුයුක්තව සේවය කරන පොලිස් කොස්තාපල්වරයෙක් වන අතර ඔහු අද(20) කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36770", "Category": null, "Parent URL": null}