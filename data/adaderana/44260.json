{"Source": "Adaderana", "Timestamp": "June 27, 2014 11:10 am", "Headline": "ලුතිනන් පදමට බී යද්දී අල්ලයි", "News Content": "අධික ලෙස බීමතින් යතුරු පැදියක් පදවාගෙන යමින් සිටි යුධ හමුදාවේ ලුතිනන්වරයෙකුව අත්අඩංගුවට ගෙන ඇති බව කරුවලගස්වැව පොලීසිය කියයි. ඊයේ (26) වැනිදා රාත්‍රීයේ පුත්තලම - අනුරාධපුර මාර්ගයේ 07 කණුව මංසන්ධියේදී මෙම අත්අඩංගුවට ගැනීම සිදු කර ඇත. අත්අඩංගුවට ගෙන ඇති යුධ හමුදා ලුතිනන්වරයා සාලියවැව යුධ හමුදා කඳවුරට අනුයුක්තව සේවය කරන අයෙකි. ඔහු තබ්බෝව -තේවනූරුව පදිංචි 30 හැවිරිදි අයෙකු බව පොලීසිය කියයි. අධික ලෙස බීමතින් යතුරු පැදියකින් ගමන් කරමින් සිටියදී අත්අඩංගුවට ගත් සැකකාර හමුදා ලුතිනන්වරයාව පුත්තලම දිසා අධිකරණයට ඉදිරිපත් කිරීමට නියමිතය. කරුවලගස්වැව පොලිස් ස්ථානාධිපති පොලිස් පරීක්ෂක එල්.බී.අබේරත්න මහතා ඇතුළු නිලධාරීන් විසින් වැඩිදුර විමර්ශන කටයුතු කර ගෙන යයි.", "URL": "https://sinhala.adaderana.lk/news.php?nid=44260", "Category": null, "Parent URL": null}