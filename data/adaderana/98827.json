{"Source": "Adaderana", "Timestamp": "November 7, 2018 12:56 pm", "Headline": "කටුනායක ආගමන විගමන පරිශ්‍රය අඳුරු වෙයි", "News Content": "කටුනායක බණ්ඩාරනායක ජාත්‍යන්තර ගුවන් තොටුපලේ ආගමන විගමන පරිශ්‍රයේ හදිසි විදුලි බිඳ වැටීමක් සිදුව තිබේ. අද(07) පෙරවරු 11.30 සිට මේ දක්වාත් එම පරිශ්‍රයට විදුලිය නොමැති බව වාර්තා වෙයි. මේ වන විට විදුලි ජනන යන්ත්‍ර මඟින් විදුලිය ලබාදීමට අවශ්‍ය පියවර ගෙන තිබුණ ද පරිගණක ජාල පද්ධතිය යථා තත්ත්වයට පත් කිරීමට නොහැකි වී ඇති බව සඳහන් වෙයි. ඒ අනුව ආගමන විගමන පරිශ්‍රයේ කටයුතුවලට දැඩි බාධා එල්ල වී ඇති බව එහි ප්‍රකාශකයෙකු අද දෙරණට සඳහන් කළේය.", "URL": "https://sinhala.adaderana.lk/news.php?nid=98827", "Category": null, "Parent URL": null}