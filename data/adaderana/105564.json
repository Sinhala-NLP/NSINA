{"Source": "Adaderana", "Timestamp": "March 6, 2019 11:19 am", "Headline": "කොකේන් සමඟ 2ක් මාට්ටු", "News Content": "මත්ද්‍රව්‍යය ජාවාරම්කරුවෙකු වන ‘රත්මලානේ රොහා‘ නැමැත්තාගේ සමීතමයින් දෙදෙනෙකු කොකේන් මත්ද්‍රව්‍ය සමඟ නුගේගොඩ, උඩහමුල්ල ප්‍රදේශයේ දී අත්අඩංගුවට ගෙන ඇත. පොලිස් විශේෂ කාර්යය බලකා නිලධාරීන් කණ්ඩායමක් විසින් ඊයේ (05) රාත්‍රියේ සිදුකළ වැටලීමක දී සැකකරුවන් අත්අඩංගුවට ගෙන ඇති බවෙ පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. උඩහමුල්ල නුගේගොඩ ප්‍රදේශයේදී පොලිස් විශේෂ කාර්යය බලකා නිලධාරීන් කණ්ඩායමක් විසින් සිදුකළ වැටලීමකදී පුද්ගලයන් දෙදෙනෙකු සතුව තිබී කොකේන් මත්ද්‍රව්‍ය සොයාගෙන ඇත. සැකකරුවන් වයස අවුරුදු 33 හා වයස අවුරුදු 34 අතර පසුවන අය වන අතර එක් සැකකරුවෙකු සතුව තිබී කොකේන් ග්‍රෑම් 1යි මිලි ග්‍රෑම් 500ක් සහ අනෙක් සැකකරු සතුව තිබී කොකේන් ග්‍රෑම් 05යි මිලි ග්‍රෑම් 500ක් සොයාගෙන ඇත. මේ අතර කේරළ ගංජා කිලෝග්රෑරම් 12ක් ළඟ තබාගෙන සිටි ‘ආමි සනත්‘ නැමැති සැකකරුවෙකු වැලිගම, මිදිගම ප්‍රදේශයේ දී අත්අඩංගුවට ගෙන ඇති බව ද පොලීසිය සඳහන් කළේය. සැකකරු මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=105564", "Category": null, "Parent URL": null}