{"Source": "Adaderana", "Timestamp": "September 2, 2015 12:15 pm", "Headline": "ජයලලිතාගෙන් මෝඩිට ඉල්ලීමක්", "News Content": "ශ්‍රී ලංකා නාවික හමුදාව විසින් අත්අඩංගුවට ඉන්දීය ධීවරයන් 16 දෙනා නිදහස් කර ගැනීමට මැදිහත් වන ලෙස තමිල්නාඩු මහඇමතිනී ජයලලිතා ජෙයරාම් ඉන්දීය අග්‍රාමාත්‍ය නරේන්ද්‍ර මෝඩිගෙන් ඉල්ලීමක් කර තිබේ.ඉන්දීය අග්‍රාමාත්‍යවරයා වෙත ලිපියක් යොමු කරමින් එම ඉල්ලීම සිදුකර ඇති බව සඳහන්ය.මුහුදු සීමා උල්ලංඝණය කළ ඉන්දීය ධීවරයන් 16 දෙනෙකු වෙත්තලකේර්නි සහ නයිනතිව් දූපතට බටහිර මුහුදු ප්‍රදේශයේදී නාවික හමුදාව විසින් පසුගිය 31 වනදා අත්අඩංගුවට ගන්නා ලදී.තමිල්නාඩු ධීවරයන් නිරන්තරයෙන් ශ්‍රී ලංකා නාවික හමුදාවේ අත්අඩංගුවට පත් වන බව පෙන්වාදෙන ජලලිතා ජෙයරාම් ඉන්දු ලංකා ධීවර ගැටලුවට ස්ථීර විසඳුමක් ලබාදිය යුතු බව පවසයි.", "URL": "https://sinhala.adaderana.lk/news.php?nid=53606", "Category": null, "Parent URL": null}