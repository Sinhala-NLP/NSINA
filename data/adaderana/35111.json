{"Source": "Adaderana", "Timestamp": "June 21, 2013 08:36 am", "Headline": "  නිව්යෝර්ක් සිටි සිනමා උළෙලේ ජගත් චමිල හොඳම නළුවා වෙයි", "News Content": "නව පරපුරේ කුසලතාපූර්ණ රංගධරයෙකු වන ජගත් චමිල අමෙරිකාවේ නිව්යෝර්ක් සිටි ජාත්‍යන්තර සිනමා සම්මාන උළෙලේ හොඳම නළුවා ලෙස සම්මානයට පාත්‍රවී තිබේ. අප රටේ රංගන ශිල්පියෙකු මෙවැනි ජාත්‍යන්තර තරඟයක දී හොඳම නළුවාට හිමි සම්මානය දිනාගත් ප‍්‍රථම අවස්ථාව මෙය යයි සැලකෙයි. ශ්‍රී ලංකාව නියෝජනය කළ ජගත් චමිල සමග තවත් සිව්දෙනෙකු , එනම් ඩොමිනික් පසෙල් (කැනඩා)එඞ්වර්ඞ් ෆලෝන්ග්(අමෙරිකා)සෙබස්තියන් ජේසන් (ඩෙන්මාර්ක් )ඕමාර් ෆරැන්කෝ (කියුබා ) යන රටවල් හතර නියෝජනය කරමින් සම්මානය සඳහා නිර්දේශ වී තිබුණි. එහෙත් අවසානයේ \" සැමීගේ කතාව \" නම් නිර්මාණයේ කළ රගපෑම වෙනුවෙන් ජගත් ට ජාත්‍යන්තර නිව්යෝර්ක් සිටි සම්මාන උළෙලේ හොඳම නළුවාට සම්මානය ලැබී තිබේ.", "URL": "https://sinhala.adaderana.lk/news.php?nid=35111", "Category": null, "Parent URL": null}