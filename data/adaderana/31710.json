{"Source": "Adaderana", "Timestamp": "February 17, 2013 03:33 pm", "Headline": "අනාගත පරපුරට භාරනොදිය යුතු දේ ජනපති කියයි", "News Content": "දරුවන් තුළ මනුෂ්‍යත්වය වර්ධනය කිරීම රජයේ ප්‍රමුඛ අරමුණක් බව ජනාධිපති මහින්ද රාජපක්ෂ මහතා පවසයි. මෙරට සෑම දරුවෙකුටම සම අධ්‍යාපන අයිතිවාසිකම් ලබාදීමේ වැඩපිළිවෙල රජය ඉටුකරන බව ජනාධිපතිවරයා සඳහන් කරයි. පටු ආකල්ප රටින් බැහැර කර කුල, ගෝත්‍ර, වර්ගවාදී හැඟීම් අනාගත පරපුරට භාරනොදී කටයුතු කිරීමේ වැදගත්කම ද ජනාධිපතිවරයා පෙන්වාදෙයි. දිවයින පුරා මහින්දෝදය විද්‍යාගාර ඇතුළු ද්විතීක පාසල් දහසක් ගොඩනැගීමේ රජයේ වැඩසටහන යටතේ ඉදිකෙරුණු දෙවන පාසල මාතර දිස්ත්‍රික්කයේ දූ දරුවන් වෙනුවෙන් පවරාදීමේ උත්සවයට අද පෙරවරුවේ සහභාගී වෙමින් ජනාධිපතිවරයා මේ බව පැවසීය. මෙහිදි වැඩිදුරටත් අදහස් දැක්වු ජනාධිපති මහින්ද රාජපක්ෂ මහතා පැවසුවේ දරුවන්ගේ ආකල්ප, හැකියා ගොඩනැගීමේ කාර්යයට මව්පියන්ගේ ද විශාල දායකත්වයක් ලැබිය යුතු බවයි.", "URL": "https://sinhala.adaderana.lk/news.php?nid=31710", "Category": null, "Parent URL": null}