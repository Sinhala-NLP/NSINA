{"Source": "Adaderana", "Timestamp": "October 9, 2016 09:42 am", "Headline": "  යේමනයේ ප්‍රහාරයකින් 140ක් මරුට", "News Content": "යේමනයේ සානා අගනුවර අවමංගල උත්සවයකට එල්ල වූ ගුවන් ප්‍රහාරයකින් පුද්ගලයින් 140 දෙනෙකු මියගොස් තිබේ.එක්සත් ජාතීන්ගේ නිලධාරීන් දක්වන්නේ ප්‍රහාරයෙන් තවත් පුද්ගලයින් 140 දෙනෙකු පමණ තුවාල ලබා ඇති බවයි.සෞදි අරාබියේ නායකත්වයෙන් යුත් ඒකාබද්ධ සන්ධානය ප්‍රහාරය එල්ල කරන්නට ඇති බවට සැක පළ කරන අතර එම සන්ධානය ප්‍රහාරය එල්ල කිරීමේ වගකීම ප්‍රතික්ෂේප කර තිබේ.2014 වසරේ සිට යේමනයේ පවතින ගැටුම්වලින් සිවිල් වැසියන් විශාල පිරිසක් මියගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=64845", "Category": null, "Parent URL": null}