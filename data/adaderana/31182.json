{"Source": "Adaderana", "Timestamp": "January 29, 2013 10:54 am", "Headline": "විවාහ කරගන්නා බවට පොරොන්දු වී කතුන්ගේ මුදල්වලට විද්ද අයෙක් මාට්ටු", "News Content": "කාන්තාවන් විවාහ කරගන්නා බවට පොරොන්දු වී මුදල් වංචා කළ පුද්ගලයෙකු වරකාපොල ප්‍රදේශයේ දී අත්අඩංගුවට ගෙන තිබේ. කාන්තාවක් රවටා රුපියල් එක් ලක්ෂ 57,000 ක මුදල් වංචා කිරීමේ සිද්ධියක් සම්බන්ධයෙන් මොහු අත්අඩංගුවට ගත් බව වරකාපොල පොලීසිය සඳහන් කළේය. මෙම සැකකරු පුවත්පත්වල මංගල යෝජනා දැන්වීම් පළ කරමින් කාන්තාවන් සමඟ සබඳතා ඇති කරගෙන මුදල් වංචා කර ඇති බව එහිදී සිදුකළ විමර්ශනවල දී අනාවරණය වී ඇත. අදාළ පුද්ගලයා සම්බන්ධයෙන් මෙවැනි පැමිණිලි කිහිපයක් ලැබී ඇති බව පොලීසිය පවසයි. සැකකරු තුල්හිරිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන පළමු වන දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=31182", "Category": null, "Parent URL": null}