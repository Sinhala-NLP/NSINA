{"Source": "Adaderana", "Timestamp": "July 14, 2015 05:16 pm", "Headline": "අපිට කළු සල්ලි නෑ-රට වෙනුවෙන් නව ගමනක් යනවා", "News Content": "හිටපු ජනාධිපති මහින්ද රාජපක්ෂ මහතා බලය පවතිද්දී මෙන්ම බලය නැති විටත් ජනතා මුදල් කාබාසිනියා කරන බව ජවිපෙ ප්‍රධාන ලේකම් ටිල්වින් සිල්වා මහතා පවසයි.හිටපු ජනාධිපතිවරයෙකු ලෙස ලැඛෙන විශාල දීමනා හා වරප්‍රසාද රැසක් ලබාගනිමින් සිටියදීම මැතිවරණයට තරඟ කරන බවත්, එහි නීතිමය ගැටළුවක් ඇති බවත් ටිල්වින් සිල්වා මහතා කියා සිටියේ අද(14) පක්ෂ මූලස්ථානයේ පැවති මාධ්‍ය හමුවකදීය.එහිදී ඔහු මෙසේද සඳහන් කළේය.ජනවාරි 08වැනිදා මහින්ද රාජපක‍ෂ පරාජය කිරීමට ලැබුණ, ජනවරම වර්තමාන ජනාධිපතිවරයා විසින් පාවා දුන්නා. ඔහු ජනවරමට පිටුපෑවා. මෛත්‍රීපාල ජනාධිපතිවරයා හිටපු ජනාධිපතිවරයා ඇතුළු දූෂිතයින් රැසකටම මෙම මැතිවරණයේදී නාමයෝජනා ලබාදුන්නා. එක්සත් ජාතික පක‍ෂය දින 100 තුළත් ඉන් අනතුරුව ගෙවුණු කාලය තුළත් ජනවරම රැක්කේ නැහැ. තමන්ගේ බලය රැකගැනීම වෙනුවෙන් පමණයි වැඩකළේ. එවැනි පසුබිමක තමයි මෙම මැතිවරණය ඇවිත් තිඛෙන්නේ. ඒ නිසාම එහි විශේෂත්වයක් තිඛෙනවා. ජනතා විමුක්ති පෙරමුණේ අපටද විශාල කාර්යභාරයක් පැවරී තිඛෙනවා. මෙම දේශපාලන වටපිටාව නිසාම අපේ රටේ ජනතාවට ජවිපෙ සමඟ අත්වැල් බැඳගැනීමට සාධාරණ හේතු ගණනාවක් තිඛෙනවා. මෙවර මැතිවරණයට ප්‍රධාන පාර්ශ්ව තුනක් තරඟ වදිනවා. සන්ධාන දෙකක් සහ තනි පක‍ෂයක්. කුඩු එතනෝල් ජාවාරම්කරුවන්, ස්ත්‍රී දූෂකයින්, මූල්‍ය අපරාධකරුවන් රැසක් සන්ධාන ලැයිස්තුවේ ඉන්නවා. ඔවුන්ට නායකත්වය දෙන්නේ පරාජයට පත්වුණු මහින්ද රාජපක‍ෂයි. එය අශුද්ධ සන්ධානයක්. අනෙක් පැත්තෙන් එක්සත් ජාතික පක‍ෂය ප්‍රමුඛ සන්ධානය. එම ලැයිස්තුවේ ඉන්නේ පරාජයට පත්වුණු අයයි. තනිව තරඟයට එන්න පක‍ෂවල නම් මාරුකරගත්තු අයයි. මන්ත්‍රීකම ගන්න කෑදරකමින් එම සන්ධානයට එකතු වූ අය ඒ සන්ධානයට අයත්. ඒ අතරේ ජනතා විමුක්ති පෙරමුණේ අපි ඉතා හොඳ ප්‍රබල කණ්ඩායමක් සමඟ ඡන්දෙට ඉදිරිපත් වී තිඛෙනවා. ජනවාරි 08වැනිදායින් පසුව රට තුළ විශාල සංවාදයක් ඇරඹුනා දූෂිතයින් පළවා හැර පාර්ලිමේන්තුව ශුද්ධ පවිත්‍ර කළ යුතුයි කියලා. යහ පාලනය ගොඩනැගිය යුතුයි කියලා. සිවිල් සංවිධාන, බුද්ධිමතුන් ඒ වෙනුවෙන් මත පළකරමින් විශාල බලපෑමක් කළා. මත්ද්‍රව්‍ය ව්‍යාපාරිකයින්, ස්ත්‍රී දූෂකයින්, මූල්‍ය අපරාධකරුවන් නැති පාර්ලිමේන්තුවක් අවශ්‍යයි කිව්වා. ඇතැම් සංවිධාන දේශපාලන පක‍ෂ කැඳවලා තමන්ගේ ලැයිස්තුවලට දූෂිතයින් ඇතුළත් කර නොගන්නා ලෙසට පොරොන්දු කරගනිමින් ප්‍රතිඥා අත්සන් කළා. හැම දේශපාලන පක‍ෂයක්ම දූෂිතයින්ට නාමයෝජනා නොදෙන බවට පොරොන්දු වුණා. මැතිවරණය කැඳවලා තිඛෙන මේ මොහොතේ බලය තිඛෙන්නේ ජනතාවටයි. ජනතාවට බලය ලැබී තිඛෙන එවැනි මොහොතක පවා අද මොකද වෙලා තිඛෙන්නේ? එජාපය, එජනිසය සමාජයෙන් ඉදිරිපත් වුණු එම ඉල්ලීමට පයින් ගසා තිඛෙනවා. දෙපාර්ශ්වයේම නාම යෝජනා දූෂිතයින්ගෙන් පිරිලා. එජනිසයේ නම් ලැයිස්තු ජනවාරි 08 පැරදුණු සියලූ දෙනාගෙන් පිරී තිඛෙනවා. නඩු වැටුණු අය ඉන්නවා. කිසිදු වෙනසක් වෙලා නැහැ. එජාපයේත් චෝදනා තිබුණු, ජනතාව විසින් ප්‍රතික්ෂේප කරපු අය ඉන්නවා. මැතිවරණය ආරම්භයේ නාම යෝජනා ඉදිරිපත් කිරීමේදීම සමාජයේ ඉල්ලීම ඉටුකරන්න බැරිවෙලා තිඛෙනවා. ජවිපෙ ලැයිස්තුවේ කිසිම සමාජ විරෝධී ක්‍රියාවකට සම්බන්ධ වුණු අය නැහැ. චෝදනා නැති, ජනතාව පිළිගන්නා, ජනතාව ආදරය කරන අය නම් ලැයිස්තුවට ඇතුළත්කර තිඛෙනවා. උපාධිධාරීන්, වෘත්තිකයින්, ජනතාවගේ අයිතිවාසිකම් වෙනුවෙන් අරගල කරපු නායකයින් ඇතුළත් කර තිඛෙනවා. ජනතාවගේ ඉල්ලීම ඉටුකළේ ජවිපෙ පමණයි. ජනතාවගේ හඬට ඇහුම්කන් දුන්නේ ජවිපෙ පමණයි. එම නිසාම පළමු ජයග්‍රහණය ලබා තිඛෙනවා. අප හිතනවා, ජනතාවගේ විශාල සහයෝගයක් ජවිපෙට ලැඛෙයි කියලා. ජනතා විමුක්ති පෙරමුණේ ප්‍රචාරක වැඩපිළිවෙළ අද (14) මහරගමින් ආරම්භ කරනවා. ඒ තුළින් ජවිපෙට සුවිශේෂී ජයක් ලැඛෙන බව අපිට විශ්වාසයක් තිඛෙනවා. පසුගිය අවුරුදු 66 තුළ ප්‍රධාන පක‍ෂ දෙකක් මාරුවෙන් මාරුවට රට පාලනය කළා. ඔවුන් ජනතාව පීඩාවට පත්කළා. රට අගාධයකට ගෙන ගියා. ඔවුන් පසුගිය මාස 06 තුළ එකතුවෙලා රට පාලනය කළා. ඒත් රට ඉදිරියට ගෙනියන්න වුවමනාවක් ඔවුන්ට තිබුණේ නැහැ. දින 100 ඇතුළත කරන්න ඕනෑ දෙවල් කිසිවක් කළේ නැහැ. එජාපයටත්, එජනිසයටත් වුවමනාවක් තිබුණේ නැහැ. ඒ නිසා මෙවර ඡන්දය පැවැත්වීමට සිදුවෙලා තිඛෙන්නේ ස්වාධීන කොමිෂන් සභා නැතිව. තොරතුරු දැන ගැනීමේ පනත නැතිව. විගණන පනත නැතිව. මෙවර අපේ තේමා පාඨය \"රට වෙනුවෙන් නව ගමනක්' යන්නයි. මෙතෙක් පැවති තට්ටු මාරු දේශපාලනය නවත්වා අපේ රට නව ගමනකට යොමුකළ යුතුයි. ප්‍රචාරක තේමාව වන්නේ \"දේශයේ හෘද සාක‍ෂිය\" යන්නයි. ජනතා විමුක්ති පෙරමුණ දේශයේ හෘදසාක්ෂියයි. සෑම මිනිසෙකුටම හෘදසාක‍ෂියක් අවශ්‍යයි. ඒ වගේම රටකට, ජාතියකට හෘදසාක‍ෂියක් අවශයයි. හෘදසාක‍ෂිය බොරු කරන්නේ නැහැ. වංචා කරන්නේ නැහැ. වැරදි වැඩ කරන්නේ නැහැ. හෘදසාක්ෂිය අවංකයි. එහෙම වැඩ කරන්න පුළුවන් එකම පක‍ෂය ජනතා විමුක්ති පෙරමුණයි. මෙහිදී මාධ්‍යවේදීන් විසින් නඟන ලද ප්‍රශ්නවලට ප්‍රතිචාර දක්වමින් ඔහු මෙසේද කියා සිටියේය.මීට කලින් නොකරපු බාල වැඩත් දැන් මහින්ද රාජපක්ෂ කරමින් ඉන්නවා. ඔහු ඡන්දය ඉල්ලනවා කියන්නේ පොලිස්පති වෙලා හිටපු කෙනෙක් ඕ.අයි.සී. වෙනවා වගේ වැඩක්. ඒ වගේම ඔහු මැතිවරණයට ඉදිරිපත් වෙන්නේ හිටපු ජනාධිපතිවරයාට ලැඛෙන විශාල දීමනා ප්‍රමාණයක්ද ලබා ගනිමින්. ඒ නිසා ඒ සම්බන්ධයෙන් තිඛෙන නීතිමය තත්ත්වය පිළිබඳවත් අර්බුදයක් තිඛෙනවා. ඔහු බලයේ ඉන්න විටත් ඡන්ද කළේ ජනතා මුදල් වියදම් කරමින්. දැනුත් කරන්නේ ඒකමයි. මේ දේශපාලන සංස්කෘතිය පරාජයට පත්කළ යුතුයි. මේ ආකාරයෙන් බලයට කෑදර පුද්ගලයින් පත්කළ යුතු නැතිබව ජනතාව තේරුම්ගෙන තිඛෙනවා. කියමනක් තිඛෙනවා, කියන්නා කෙසේ කීවත් අසන්නා සිහි බුද්ධියෙන් ඇසිය යුතුයි කියලා. අපිට කුඩුකාරයින්ගේ, කැසිනෝකාරයින්ගේ, කළු ව්‍යාපාරිකයින්ගේ සල්ලි කුට්ටි එන්නේ නැහැ. අපේ පක‍ෂය වැඩ කරන්නේ සාමාජික මුදල්වලින්, රටේ සාමාන්‍ය ජනතාවගෙන් ලැඛෙන මුදල්වලින්. අපි අරපරිස්සමෙන් වියදම් කරන පක‍ෂයක්. නාස්ති කරන්නේ නැහැ. කැසිනෝකාරයින්ගෙන් සල්ලි කුට්ටි එනවානම් අපිට බය නැතිව වියදම් කරන්න පුළුවන්නේ. අපිට සල්ලි නැති බව අපි වියදම් කරන ක්‍රමයෙන් හිතාගන්න පුළුවන්. අපි කවදාවත් අපි ගැන ලියන්න කියලා මාධ්‍යවේදීන්ට සල්ලි දීලා නැහැ. හෝටල්වලදී කන්න බොන්න දීලා නැහැ. ලැප්ටොප් දීලා නැහැ. අපිට සල්ලි නැති නිසා තමයි සමහර මාධ්‍ය ආයතන හිමිකරුවන්ගෙන් ඉල්ලීමක් කරලා අපේ දැන්වීම් නොමිලේ පළ කරවා ගන්න උත්සාහ කරන්නේ. එහෙම උදව් කරන අයත් ඉන්නවා. ඒ අයට ස්තුතිවන්ත වෙනවා. නමුත් එක දෙයක් කියන්න ඕන. ජවිපෙන් ගියපු අයගෙන් ඉදිරිපත් වන බොරු චෝදනා සංවාදයට ගතයුතු නැහැ. ඒවගේම අපි කිසිවෙක් දූෂිතයින්ගෙන් යැපෙන්නේ නැහැ.", "URL": "https://sinhala.adaderana.lk/news.php?nid=52634", "Category": null, "Parent URL": null}