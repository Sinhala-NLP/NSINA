{"Source": "Adaderana", "Timestamp": "August 31, 2010 11:04 am", "Headline": "වාන් දොරටු විවෘතයි -අවධානෙන් සිටින්න", "News Content": "මධ්‍යම කඳුකරයට ඇද හැලෙන අධික වර්ෂාවත් සමඟ ලක්ෂපාන සහ කැනියොන් ජලාශයේ වාන් දොරටු කිහිපයක් විවෘත කර තිබේ. ලක්ෂපාන ජලාශයේ වාන් දොරටු 3 ක් ඊයේ රාත්‍රීයේ විවෘත කළ බව නුවරඑළිය දිස්ත්‍රික් ආපදා කළමනාකරණ මධ්‍යස්ථානය පවසයි. කැනියොන් ජලාශයේ වාන් දොරටු 2 ක් අද පෙරවරු 9 ට විවෘත කළ බව නුවරඑළිය දිස්ත්‍රික් ආපදා කළමනාකරණ මධ්‍යස්ථානයේ සම්බන්ධීකාරක එරන්දන හේමවර්ධන මහතා සඳහන් කළේය. අද දිනය පුරාම වාන් දොරටු විවෘත කර තැබීමට සිදු වන බව ඔහු ප්‍රකාශ කළේය. මෙම ජලාශ වල වාන් දොරටු විවෘත කිරීමත් සමඟ එම ජලාශ ආශ්‍රිත පහත් බිම් ජලයෙන් යට විය හැකි බැවින් අවධානයෙන් සිටින ලෙස ආපදා කළමනාකරණ මධ්‍යස්ථානය ජනතාවට දැනුම් දෙයි.", "URL": "https://sinhala.adaderana.lk/news.php?nid=10543", "Category": null, "Parent URL": null}