{"Source": "Adaderana", "Timestamp": "August 31, 2012 04:11 pm", "Headline": " බසයක් ගින්නෙන් දැවේ", "News Content": "බදුල්ල සිට කොළඹ බලා ධාවනය වු ලංගම බස් රථයක් ගිනිගෙන විනාශ වී තිබේ. හපුතලේ අයිස්පීල්ල ප්‍රදේශයේදී මෙය සිදුව ඇතැයි පොලිස් මාධ්‍ය ප්‍රකාශක කාර්යාලය පවසයි. අද (31) දහවල් 2.20ට පමණ මෙය සිදුව ඇති අතර මෙසේ ගින්නෙන් විනාශ වී ඇත්තේ හෝමාගම ඩිපෝවට අයත් බස් රථයකි. කාර්මික දෝෂයක් අනතුරට හේතුවී ඇතැයි පොලීසිය සැක කරයි.", "URL": "https://sinhala.adaderana.lk/news.php?nid=27031", "Category": null, "Parent URL": null}