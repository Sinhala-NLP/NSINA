{"Source": "Adaderana", "Timestamp": "June 11, 2017 10:07 pm", "Headline": "පොලිස් නිලධාරියෙකුට පහරදුන් 2ක් මාට්ටු", "News Content": "සූරියවැව පොලිස් ක්‍රීඩාංගනයේ පොසොන් සතිය වෙනුවෙන් පැවති උත්සව භූමියක ඇතිවූ බහින් බස් වීමක් මැඩලීමට ගිය පොලිස් කොස්තාපල් වරයෙකුට පහරදී තුවාල සිදුකළ සැකකරුවන් දෙදෙනෙකු සූරියවැව පොලීසිය විසින් අත්අඩංගුවට ගෙන තිබේ . ඊයේ(10) රාත්‍රී උත්සව භූමියට ඇතුළු වීම සඳහා ටිකට් පත් ලබා නොගෙන ඒ තුළට ඇතුළු වීම සඳහා උත්සහ ගත් එකම පවුලේ සහෝදරයින් දෙදෙනෙකු එම ස්ථානයේ කලහාකාරී ලෙස හැසිරීම නිසා එය මැඬලීමට කටයුතු කළ පොලිස් කොස්තාපල්වරයෙකුහට අදාළ පුද්ගලයින් දෙදෙනා පහර දී තිබේ .අදාළ සැකකරුවන් දෙදෙනා සූරියවැව විහාරගල ප්‍රදේශයේ පදිංචි කරුවන් දෙදෙනෙකු වේ .පහර කෑමට ලක්වූ පොලිස් කොස්තාපල්වරයා මේ වනවිට හම්බන්තොට මහරෝහලේ ප්‍රතිකාර ලබන අතර අදාළ සැකකරුවන් දෙදෙනා හම්බන්තොට අදිකරණයට ඉදිරිපත් කිරීමට නියමිත වේ .", "URL": "https://sinhala.adaderana.lk/news.php?nid=74128", "Category": null, "Parent URL": null}