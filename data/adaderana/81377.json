{"Source": "Adaderana", "Timestamp": "December 12, 2017 08:17 am", "Headline": " රුසියානු හමුදා ඉවත් කරන්න පුටින් සැරසෙයි", "News Content": "සිරියාවේ සිටින රුසියානු හමුදා සෙබළුන්ගෙන් කොටසක් ඉවත් කිරීමට ජනාධිපති ව්ලැද්මීර් පුටින් නියෝග කර තිබේ. සිරියාවේ සිදුකළ හදිසි සංචාරයක් අතරතුරදී රුසියානු ජනාධිපතිවරයා විසින් මෙම නියෝගය ලබා දී ඇති බව විදෙස් මාධ්‍ය වාර්තා කළේය. කෙසේවෙතත් සිරියාව සඳහා ආරක්ෂක කටයුතු සඳහා තවදුරටත් සිය හමුදා සහය ලබාදෙන බව රුසියානු ජනාධිපතිවරයා සිරියානු ජනාධිපති බෂර් අල් අසාද් හමුවු අවස්ථාවේ පවසා ඇත. පසුගිය වසරේදී ද රුසියානු ජනාධිපතිවරයා විසින් සිරියාවේ සිටි සිය හමුදා සාමාජිකයින් කොටසක් ඉවත් කර ගනු ලැබීය.", "URL": "https://sinhala.adaderana.lk/news.php?nid=81377", "Category": null, "Parent URL": null}