{"Source": "Adaderana", "Timestamp": "April 11, 2017 02:15 pm", "Headline": "අනතුරින් යතුරුපැදිකරුවෙකු මරු දකියි", "News Content": "ඇඹිලිපිටිය ප්‍රදේශයේ සිදුවු අනතුරකින් යතුරුපැදිකරුවෙකු මියගොස් තිබේ. යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන අසල තිබු දර ගොඩක ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු පැදිකරු ඇඹිලිපිටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ ඇඹිලිපිටිය, මහපැලැස්ස ප්‍රදේශයේ පදිංචිව සිටි 28 හැවිරිදි තරුණයෙකු බව ඇඹිලිපිටිය පොලීසිය පැවසුවේය.", "URL": "https://sinhala.adaderana.lk/news.php?nid=71975", "Category": null, "Parent URL": null}