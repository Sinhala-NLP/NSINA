{"Source": "Adaderana", "Timestamp": "August 20, 2019 09:04 am", "Headline": "මැතිවරණයක් එනකොට ආණ්ඩුව ගෝනි බිල්ලෝ මවනවා-මහින්දානන්ද", "News Content": "ජනාධිපතිවරණය ආසන්න වන විට ආණ්ඩුව විවිධ බිල්ලන් මවමින් සිටින බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. දෙරණ 360 වැඩසටහනට ඊයේ(19) එක්වෙමින් මන්ත්‍රීවරයා මේ බව සඳහන් කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී මහින්දානන්ද අලුත්ගමගේ මහතා මේ බව පැවසීය. “අපිට මතකයි 2015 ජනාධිපති මෛත්‍රීපාල සිරිසේන ජනාධිපතිවරයාගේ වේදිකාව. ඒ වෙදිකාවේ කථා කළ දේවල් තමයි මෙගා ඩීල්, හයිවේ රොබරි, ලැංබෝගිනි, රත්රන් අශ්වයන්, විදේශ ගිණුම්, ඒ වගේම මැතිරණයක් එන කොට වලෙන් නැගිටිනවා තාජුදීන්, වලෙන් නැගිටිනවා ලසන්ත වික්‍රමතුංග, සුදු වෑන් මතක් වෙනවා. හැබැයි මේ එක දෙයක් මොවුන් කරානම්. මේ අවුරුදු හතර හමාරක කාලය තුළ රටේ නිතිය අනුව ඕනැම කෙනෙක් වැරදිකාරයෙක් කරන්න පුළුවන්. නිකන් බොරුවට මේ ගෝනි බිල්ලෝ මවලා. මේ බිල්ලෝ මවනවා පැහැදිලිව. අවුරදු හතර හමාරක් තුළ මේ වගේ චෝදනා එල්ල වුණා නම් ඇයි මොවුන් අත්අඩංගුවට ගන්නේ නැත්තේ. ඇයි නඩු දාන්න බැරි, අයි කටයුතු කරන්න බැරි වුණේ? දැන් ඔන්න ගෝඨාභය රාජපක්ෂ මහතා ජනාධිපති අපේක්ෂයා ලෙස නම් කළ පසු පොලිස්පති තුමාට එනවා වහාම ලසන්ත වික්‍රමතුංග ගැන වාර්තාවක් දෙන් කියාලා. ඇයි අවුරුදු හතරහාමාරක් කොහෙද හිටියේ?“", "URL": "https://sinhala.adaderana.lk/news.php?nid=116977", "Category": null, "Parent URL": null}