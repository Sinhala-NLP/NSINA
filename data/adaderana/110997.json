{"Source": "Adaderana", "Timestamp": "May 30, 2019 02:53 pm", "Headline": "නව ගුවන් හමුදාපති නිල වශයෙන් වැඩ අරඹයි", "News Content": "නව ගුවන් හමුදාපති එයාර් මාෂල් සුමංගල ඩයස් මහතා ශ්‍රී ලංකා ගුවන් හමුදාවේ 17 වන ගුවන් හමුදාපතිවරයා ලෙස අද (30) දින ගුවන් හමුදා මූලස්ථානයේදී සිය රාජකාරීන් නිල වශයෙන් ආරම්භ කර ඇත. සුමංගල ඩයස් මහතා වයිස් මාර්ෂල් තනතුරේ සිට එයාර් මාර්ෂල් තනතුරට උසස් කිරීමෙන් අනතුරුව ගුවන් හමුදාපති ධුරය සඳහා පත් කර කෙරුණි. ජනාධිපති මෛත්‍රීපාල සිරිසේන මහතා විසින් මෙම පත් කිරීම සිදුකර ඇති අතර නව ගුවන් හමුදාපතිවරයා ඊයේ (29) උදෑසන ජනාධිපතිවරයා අතින් සිය පත්වීම් ලිපිය ලබාගත්තේය. මෙරට 17 වන ගුවන් හමුදාපතිවරයා ලෙස පත්වූ එයාර් මාර්ෂල් සුමංගල ඩයස් මහතා කොළඹ නාලන්දා විද්‍යාලයේ ආදි සිසුවෙකි. මේ අතර ගුවන් හමුදාපති ධුරයෙන් විශ්‍රාම ගිය එයාර් මාර්ෂල් කපිල ජයම්පති මහතා ජනාධිපති මෛත්‍රීපාල සිරිසේන මහතා විසින් එයාර් චීෆ් මාර්ෂල් ධුරයට උසස් කර කෙරුණි.", "URL": "https://sinhala.adaderana.lk/news.php?nid=110997", "Category": null, "Parent URL": null}