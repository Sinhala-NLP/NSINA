{"Source": "Adaderana", "Timestamp": "February 8, 2017 01:26 pm", "Headline": " කෝප් 3වන වාර්තාව පාර්ලිමේන්තුවට ඉදිරිපත් කරයි", "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුව විසින් රාජ්‍ය ආයතන 15ක් සම්බන්ධයෙන් සිදුකළ විමර්ශනවල තුන්වන වාර්තාව පාර්ලිමේන්තුවට ඉදිරිපත් කර තිබේ.කෝප් කමිටු සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා අදාළ වාර්තාව මීට ටික වේලාවකට පෙර පාර්ලිමේන්තුවට ඉදිරිපත් කළ බව අද දෙරණ පාර්ලිමේන්තු වාර්තාකරු සඳහන් කළේය.ශ්‍රී ලංකා ක්‍රිකට් ආයතනය, මාර්ග සංවර්ධන අධිකාරිය, වරාය අධිකාරිය, රූපවාහිනි සංස්ථාව, විදුලි සංදේශ නියාමන කොමිෂන් සභාව, ඇතුළු රාජ්‍ය ආයතන 15ක් මේ අතරට අයත් වන බව සඳහන්ය.එම ආයතනවල සිදුව ඇති බව කියන මූල්‍ය අක්‍රමිකතා 2016 වසරේ මැයි මස 01 වැනිදා සිට අගෝස්තු මස 15 වැනිදා දක්වා කෝප් කමිටුව සිදුකළ විමර්ශනවල වාර්තාව මෙලෙස අද දිනයේ පාර්ලිමේන්තුවට ඉදිරිපත් කර තිබේ.", "URL": "https://sinhala.adaderana.lk/news.php?nid=69319", "Category": null, "Parent URL": null}