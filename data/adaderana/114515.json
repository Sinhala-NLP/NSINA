{"Source": "Adaderana", "Timestamp": "July 19, 2019 04:19 pm", "Headline": "කුකුලන්-එළුවන් අල්ලන්න ගමට පනින හොරු-දර්ශන සහිතයි", "News Content": "නාවලපිටිය පොලිස් වසමට අයත් නාවලපිටිය ජයසුන්දරඕවිට ප්‍රදේශයේ පදිංචිකරුවන් භිතියට පත් කරමින් ප්‍රදේශවාසින් ඇති කරන එළුවන් සහ කුකුලන් හොරකමේ යෙදුණු සොරා අනාවරණය කර ගැනීමට ගම්වාසින් සමත් වි තිබේ. නාවලපිටිය ජයසුන්දරඕවිට ප්‍රදේශයේ පවුල් 1500 පමණ ජීවත් වන අතර දිනපතා ඔහුන් පදිංචි නිවාස ඉදිරිපිට කුඩු කර ඇති කරන කුකුලන් සහ එළුවන් රාත්‍රී කාලයේ අතුරුදහන් වන බව ගම්වාසින් පවසයි. මෙම සොරකම අනාවරණය කර ගැනීමට ගම්වැසියන් ආරක්ෂිත කැමරා පද්ධතියක් සවි කර ඇති අතර එම කැමරා දර්ශනවලට දිනපතා අතුරුදහන් වන කුකුලන් සහ එළුවන් සොරාගන්නා හඳුන් දිවියන් දෙදෙනෙකු හදුනාගෙන ඇත. මහවැලි ගඟ ආසන්නයේ ගඟ රක්ෂිතයේ ලඳු කැලැවක වෙසෙන දිවියන් නිසා තම ගම්මානයට දැඩි තර්ජනයක් බවත්, පවත්නා තත්ත්වය මත රාත්‍රි කාලයේ නිවසින් බැහැරව යාමට පවා නොහැකි තත්ත්වයක් උද්ගත වි ඇති බව ගම්වාසින් පවසයි. ගම්මානයේ සැරි සරන හඳුන් දිවියන් අල්ලා වෙනත් ප්‍රදේශයකට රැගෙන යන ලෙස වනජීවි නිලධාරින්ට සහ නාවලපිටිය පොලීසියට දැනුම් දි ඇතත් එයට මෙතෙක් කිසිදු විසඳුමක් නොලැබීම හේතුවෙන් තම ආරක්ෂාව උදෙසා හදුන් දිවියන් දෙදෙනා සම්බන්ධයෙන් යම් පියවරක් ගැනීමට සිදු වන බව ජයසුන්දරඕවිට ගම්මවාසින් අවධාරණය කර කරයි.", "URL": "https://sinhala.adaderana.lk/news.php?nid=114515", "Category": null, "Parent URL": null}