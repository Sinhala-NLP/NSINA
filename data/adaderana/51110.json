{"Source": "Adaderana", "Timestamp": "May 5, 2015 11:07 am", "Headline": "පැපුවානිව්ගිනියාවේ ප්‍රබල භූකම්පනයක් - සුනාමි අනතුරු අඟවයි ", "News Content": "පැපුවානිව්ගිනියාවේ ප්‍රබල භූකම්පනයක් - සුනාමි අනතුරු අඟවයි පැපුවානිව්ගිනියාවේ රාබුවුල් ප්‍රදේශය ආශ්‍රිතව රිච්ටර් මාපකයේ 7.5 ප්‍රබලත්වයකින් යුත් භූකම්පනයක් සිදුව තිබේ.අද උදෑසන මෙම භූකම්පනය සිදුව ඇති බව විදෙස් මාධ්‍ය වාර්තා කළේය.අදාළ භූකම්පනයෙන් අනතුරුව පැසිෆික් සුනාමි අනතුරු ඇඟවීමේ මධ්‍යස්ථානය සුනාමි අනතුරු ඇඟවීමක් ද නිකුත් කර තිබේ.ඉන්දුනීසියාවට සහ සොලමන් දූපත්වලට මෙම අනතුරු ඇඟවීම් නිකුත් කර ඇති බව විදෙස් මාධ්‍ය වාර්තා කළේය.කෙසේ වෙතත් අදාළ අනතුරු ඇඟවීම් ශ්‍රී ලංකාවට බල නොපාන බවද වාර්තා වෙයි.", "URL": "https://sinhala.adaderana.lk/news.php?nid=51110", "Category": null, "Parent URL": null}