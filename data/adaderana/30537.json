{"Source": "Adaderana", "Timestamp": "January 6, 2013 02:14 pm", "Headline": "මිරිහාන පොලීසියේ 2ගේ වැඩ තහනම්!", "News Content": "මිරිහාන විශේෂ අපරාධ විමර්ශන අංශයට අනුයුක්තව සේවය කළ පොලිස් නිලධාරීන් දෙදෙනෙකුගේ වැඩ තහනම් කර තිබේ. උප පොලිස් පරීක්ෂකවරයෙකුගේ සහ පොලිස් කොස්තාපල්වරයෙකුගේ මෙලෙස වැඩ තහනමට ලක්ව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මුදල් වංචාවක් සම්බන්ධයෙන් සැකකරුවෙකු අත්අඩංගුවට නොගැනීම පිළිබඳව මොවුන්ට එරෙහිව චෝදනා එල්ල වී තිබේ. බස්නාහිර පළාත්, දකුණ ප්‍රදේශය භාර නියෝජ්‍ය පොලිස්පතිවරයා විසින් මෙම වැඩ තහනම සිදුකර ඇති බව වාර්තා වේ.", "URL": "https://sinhala.adaderana.lk/news.php?nid=30537", "Category": null, "Parent URL": null}