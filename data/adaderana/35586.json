{"Source": "Adaderana", "Timestamp": "July 8, 2013 09:23 am", "Headline": "නිකවැරටියේ වෙළඳසැලක ගින්නක්", "News Content": "නිකවැරටිය නගරයේ වෙළදසැලක් තුළ හදිසි ගින්නක් හටගෙන තිබේ. ගින්නෙන් මෙම වෙළදසැලට සහ ඊට ආසන්නයෙන් පිහිටි තවත් වෙළදසැල් 02කට ද හානි සිදුව ඇති බව පොලිසිය පවසයි. නිකවැරටිය පොලිසිය සහ පොලිස් අභ්‍යාස විද්‍යාලයේ නිලධාරීන් එක්ව ගින්න සම්පූර්ණයෙන් මැඩපවත්වා ඇත. ගින්නට හේතුව මෙතෙක් අනාවරණය වී නොමැති බව නිකවැරටිය පොලිසිය සඳහන් කළේය.", "URL": "https://sinhala.adaderana.lk/news.php?nid=35586", "Category": null, "Parent URL": null}