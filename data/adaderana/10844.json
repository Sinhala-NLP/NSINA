{"Source": "Adaderana", "Timestamp": "September 14, 2010 09:03 am", "Headline": "ජනපතිගෙන් ඇමතුමක් ඉල්ලා අඩි 40 ක් උඩ උපවාසයක්", "News Content": "විහාර‍මහාදේවී උද්‍යානය සමීපයේ ඇති කුලුනක නැඟී පුද්ගලයෙකු උපවාසයක නිරත වී සිටියි. අඩි 40ක පමණ උස කුලුනක නැඟ එම පුද්ගලයා උපවාසයක නිරත වී සිටින බව අද දෙරණ වාර්තාකරු සඳහන් කරයි. තමාට ජනාධිපති මහින්ද රාජපක්ෂ මහතා සමග සාකච්ඡා කිරීමට අවශ්‍ය බව උද්ඝෝෂණයේ නිරත පුද්ගල‍යා පවසා තිබේ. තමාගේ ජංගම දුරකථනයේ අංකය ජනපතිට ලබාදෙන්නැයි ද එකී දුරකථනයට ජනපතිගෙන් ඇමතුමක් ලැබෙනතුරු තමා එකී කුලුනෙන් නොබසින බවටද මෙම පුද්ගලයා පවසා තිබේ. මේ වන විට පොලිසිය මැදිහත්ව එම පුද්ගලයා කුලුනෙන් බැස්සවීමට කටයුතු කරමින් සිටින බව අද දෙරණ වාර්තාකරු සඳහන් කරයි. මේ හේතුවෙන් විහාරමහාදේවී වටරවුම් මාර්ග‍යේ ද දැඩි මාර්ග තදබදයක් පවතින බව වාර්තා වේ.", "URL": "https://sinhala.adaderana.lk/news.php?nid=10844", "Category": null, "Parent URL": null}