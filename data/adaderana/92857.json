{"Source": "Adaderana", "Timestamp": "July 19, 2018 04:24 pm", "Headline": "කළු ගඟ ව්‍යාපෘතියේ ජලය පිරවීම 23 දා", "News Content": "මොරගහ කන්ද ව්‍යාපෘතියේ වැඩ අවසන් කර මේ වන විට කළු ගඟ ව්‍යාපෘතියේ ජලය පිරවීම මේ මස 23 වන දා සිදු කිරීමට සියලු කටයුතු සූදානම් කර ඇති බව කෘෂිකර්ම අමාත්‍ය මහින්ද අමරවීර මහතා පවසයි. අද (19) කොළඹ කැඳවා තිබූ මාධ්‍ය හමුවකට එක් වෙමින් අමාත්‍යවරයා මේ බව ප්‍රකාශ කළේය. කළු ගඟ ව්‍යාපෘතිය තුළින් කෘෂි කර්මාන්තයට පමණක් නොව ධීවර මෙන්ම විදුලිය නිෂ්පාදනය කිරීම සඳහාද දායකත්වය ලබාදෙන බව ඒ මහතා ප්‍රකාශ කළේය. මේ ප්‍රදේශවල වගා කටයුතු සිදු කිරීමට ස්ථිර බෝගයක අවශ්‍යතාව පවතින බවත් අපනයනය ඉලක්ක කර ගනිමින් වී වගාව සිදු කළ යුතු බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92857", "Category": null, "Parent URL": null}