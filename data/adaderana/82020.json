{"Source": "Adaderana", "Timestamp": "December 24, 2017 01:54 pm", "Headline": " මේ අපිට එහෙරිව ගත් යුදමය ක්‍රියා මාර්ගයක්", "News Content": "එක්සත් ජාතීන්ගේ සංවිධානය විසින් උතුරු කොරියාවට නව සම්බාධක පැනවීමට ගත් තීරණය, සිය රටට එරෙහිව ගනු ලැබූ යුදමය ක්‍රියාමාර්ගයක් ලෙසට උතුරු කොරියාව විසින් හඳුන්වා තිබේ. උතුරු කොරියානු විදේශ කටයුතු අමාත්‍යංශය නිවේදනයක් නිකුත් කරමින් සඳහන් කර ඇත්තේ එම සම්බාධක සිය රටේ සමස්ත ආර්ථික අවහිරතාවයකට සමාන බවයි. උතුරුකොරියාව විසින් මෑතකදී සිදුකරන ලද මිසයිල අත්හදා බැලීම හෙළාදකිමින් එක්සත් ජාතීන්ගේ ආරක්ෂක කවුන්සිලය පසුගිය සිකුරාදා දිනයේ උතුරු කොරියාවට එරෙහිව නව සම්බාධක පනවනු ලැබීය. ඒ සම්බන්ධයෙන් අමෙරිකානු අනුග්‍රහය යටතේ අදාළ යෝජනාව ඉදිරිපත්ව තිබූ අතර එය එක්සත් ජාතීන්ගේ ආරක්ෂක කවුන්සිලයේ දී ඒකමතිකව සම්මත වී තිබුණි.", "URL": "https://sinhala.adaderana.lk/news.php?nid=82020", "Category": null, "Parent URL": null}