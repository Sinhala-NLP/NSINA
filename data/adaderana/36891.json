{"Source": "Adaderana", "Timestamp": "August 25, 2013 04:39 pm", "Headline": "ජනපති බෙලරුසයේ", "News Content": "බෙලරුස් ජනරජයේ තෙදින නිල සංචාරයක් සඳහා පිටත්ව ගිය ජනාධිපති මහින්ද රාජපක්ෂ මහතා එරටට ළඟාවී තිබේ. මින්ස්ක් ජාත්‍යන්තර ගුවන්තොටුපළේ දී බෙලරුස් විදේශ අමාත්‍ය ස්ර්ගි මර්ටිනොව් මහතා විසින් ජනාධිපතිවරයා ඇතුළු නියෝජිත පිරිස හරසරින් පිළිගත් බව ජනාධිපති මාධ්‍ය අංශය සඳහන් කළේය. රුසියානු ජනරජයේ ශ්‍රී ලංකා තානාපති උදයංග වීරතුංග මහතා ද එම අවස්ථාවට එක්ව සිටියේය. විදේශ අමාත්‍ය ජී.එල් පීරිස් සහ විදේශ කටයුතු අමාත්‍යංශයේ අධීක්ෂණ මන්ත්‍රී සජින් වාස්ගුණවර්ධන මහතා ඇතුළු ව්‍යාපාරිකයන් පිරිසක් ද එම සංචාරයට එක්ව සිටිති. බෙලරුස් ජනාධිපති ඇලෙක්සැන්ඩර් ලුකෂෙන්කෝ සහ ජනාධිපති මහින්ද රාජපක්ෂ මහතා අතර විශේෂ හමුව හෙට පැවැත්වීමට නියමිතය.", "URL": "https://sinhala.adaderana.lk/news.php?nid=36891", "Category": null, "Parent URL": null}