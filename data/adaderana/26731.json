{"Source": "Adaderana", "Timestamp": "August 20, 2012 01:09 pm", "Headline": "අධ්‍යාපන ක්ෂේත්‍රයේ සුදුසුකම් ඇති අය නැහැ-රනිල්", "News Content": "විභාග දෙපාර්තමේන්තුව පිළිබඳ සොයා බැලීම සඳහා පාර්ලිමේන්තු තේරීම් කාරක සභාවක් පත් කළ යුතු බව විපක්ෂ නායක රනිල් වික්‍රමසිංහ මහතා පවසයි. නිදහස් අධ්‍යාපනය සඳහා රජය වෙන් කරනු ලබන ප්‍රතිපාදන ප්‍රමාණවත් නොවන බව අද (20) පෙරවරුවේ පාර්ලිමේන්තු සංකීර්ණයේ දී පැවති මාධ්‍ය හමුවකට එක් වෙමින් රනිල් වික්‍රමසිංහ මහතා සඳහන් කළේය. අධ්‍යාපන ක්ෂේත්‍රය තුළ සුදුසුකම් සහිත පුද්ගලයන් නොමැති වීම මෙවැනි ගැටලු ඇති වීමට හේතු වී ඇති බව එහිදී වැඩිදුරටත් අදහස් දැක් වූ විපක්ෂ නායකවරයා කියා සිටියේය. අධ්‍යාපන ක්ෂේත්‍රය සඳහා වෙන් කරන ප්‍රතිපාදන ඉහළ නැංවීම අත්‍යවශ්‍ය බව ද රනිල් වික්‍රමසිංහ මහතා එම මාධ්‍ය හමුවේ දී ප්‍රකාශ කළේය.", "URL": "https://sinhala.adaderana.lk/news.php?nid=26731", "Category": null, "Parent URL": null}