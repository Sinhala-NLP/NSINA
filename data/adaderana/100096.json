{"Source": "Adaderana", "Timestamp": "December 1, 2018 10:03 am", "Headline": "පාලනයෙන් තොර වූ යතුරු පැදිය නිසා කතකට දිවි අහිමි වෙයි", "News Content": "කුරුවිට පොලිස් වසමේ කුරුවිට එරත්න මාර්ගයේ සුදගල පාසල අසලදී කුරුවිට දෙසට ධාවනය වූ යතුරු පැදියක් පැදිකරුට පාලනය කර ගත නොහැකිව මාර්ගයේ පෙරළී අනතුරක් සිදුව තිබේ. ඊයේ(30) සවස 6.55ට පමණ සිදුවූ වූ මෙම අනතුරින් යතුරු පැදියේ ගමන් කළ පසු පැදිකාරියන් දෙදෙනා බරපතල තුවාල ලබා එරත්න රෝහලට ඇතුලත් කිරීමේදී එක් කාන්තාවක් මිය ගොස් තිබේ. අනෙක් කාන්තාව වැඩිදුර ප්‍රතිකාර සඳහා රත්නපුර රෝහල වෙත මාරු කර යවා තිබේ. පරතලලා කන්ද, එරත්න, කුරුවිට ලිපිනයේ පදිංචි වයස අවුරුදු 35ක් වූ දිඹුල්පිටිය ගමගේ දීපානි සමන්ලතා යන අය මෙසේ මරණයට පත්ව තිබේ. මෘත ශරීරය රත්නපුර රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(01) දින සිදු කිරීමට නියමිතය. අනතුර සම්බන්ධයෙන් යතුරු පැදිකරු අත්අඩංගුවට ගෙන තිබේ. කුරුවිට පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=100096", "Category": null, "Parent URL": null}