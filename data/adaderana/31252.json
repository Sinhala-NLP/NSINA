{"Source": "Adaderana", "Timestamp": "February 1, 2013 09:05 am", "Headline": "සොරකමේ හා මංකොල්ලකෑමේ ගිය 3 ක් දැලේ", "News Content": "පුත්තලම නගරය ඇතුළු ප්‍රදේශ කිහිපයක සොරකම් සහ කොල්ලකෑම් වලට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. සැකකරුවන් සතුව තිබූ රුපියල් ලක්ෂ 12 ක් පමණ වටිනා භාණ්ඩ තොගයක් ද සිය භාරයට ගත් බව පුත්තලම පොලිසිය සඳහන් කරයි. මේ අතර දංකොටුව ප්‍රදේශයේදී ත්‍රිරෝද රථයක් පැහැර ගත් බවට චෝදනා මත සැකකරුවන් තිදෙනෙකු අදාළ ත්‍රීරෝද රථය සමඟ අත්අඩංගුවට ගෙන තිබේ. ඔවුන් මාරවිල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 6 වැනි දින දක්වා රක්ෂිත බන්ධනාගාර ගත කර ඇති බව පොලිසිය පවසයි.", "URL": "https://sinhala.adaderana.lk/news.php?nid=31252", "Category": null, "Parent URL": null}