{"Source": "Adaderana", "Timestamp": "October 19, 2012 11:15 am", "Headline": "හජ්ජි උත්සවයේ දිනය වෙනස් වීම නිසා 26 රජයේ නිවාඩුව 27ට කල්යයි", "News Content": "ඔක්තෝබර් 26 වැනි දිනට යෙදී තිබුණු හජ්ජි උත්සවය 27 වන දිනට යොදා ගැනීමට කොළඹ මුස්ලිම් මහ පල්ලිය තීරණය කිරීම නිසා 26 වැනි දිනට නියමිත රජයේ නිවාඩුව 27 වන දින ලබාදීමට කටයුතු කර ඇති බව රාජ්‍ය පරිපාලන හා ස්වදේශ කටයුතු අමාත්‍යංශය සඳහන් කරයි. ඒ අනුව ඔක්තෝබර් මස 26 වන දින රජයේ නිවාඩුවක් ලෙස නොසලකන මෙන් රජය ජනතාවගෙන් ඉල්ලීමක් කරයි. ශ්‍රී ලාංකීය මුස්ලිම් ජනයා මෙවර හජ්ජි උත්සවය ඔක්තෝම්බර් මස 27 වන දින සමරන බව කොළඹ මහ පල්ලිය පසුගිය 15 වැනිදා නිවේදනය කරන ලදී. ඉස්ලාම් ආගමික විශ්වාසය අනුව ඉකුත් 15 වැනිදින නව මාසය ආරම්භවීමට නියමිතව තිබුණද දිවයිනේ කිසිදු ප්‍රදේශයකින් හඳ ප්‍රදර්ශනය නොවීම නිසා මෙම තීරණය ගත් බව මහ පල්ලියේ ලේකම්වරයා පවසන ලදී.", "URL": "https://sinhala.adaderana.lk/news.php?nid=28417", "Category": null, "Parent URL": null}