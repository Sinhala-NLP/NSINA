{"Source": "Adaderana", "Timestamp": "March 25, 2018 02:57 pm", "Headline": " දඩගමුව වෙල්යායකින් තරුණියකගේ මළ සිරුරක් මතුවෙයි-මරණය අභිරහසක්", "News Content": "වේයන්ගොඩ - දඩගමුව ප්‍රදේශ‍යේ වෙල්යායක තිබී අභිරහස් ලෙස මියගිය තරුණියකගේ මළ සිරුරක් සොයාගෙන තිබේ. ප්‍රදේශවාසීන්ගෙන් ලද තොරතුරක් මත වේයන්ගොඩ පොලීසිය විසින් අදාළ මළ සිරුර සොයාගෙන ඇති බව සඳහන්ය. මියගිය තරුණියගේ අනන්‍යතාව මෙතෙක් තහවුරු වී නොමැති අතර ඇයගේ සිරුරේ කැපුම් තුවාල දක්නට ලැබෙන බව වේයන්ගොඩ පොලීසිය සඳහන් කළේය. වෙනත් ප්‍රදේශයකදී ඇය ඝාතනයට ලක් කර මළ සිරුර එම ස්ථානයට දමා යන්නට ඇති බවට පොලීසිය සැක පල කරයි.", "URL": "https://sinhala.adaderana.lk/news.php?nid=86308", "Category": null, "Parent URL": null}