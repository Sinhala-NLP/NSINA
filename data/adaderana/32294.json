{"Source": "Adaderana", "Timestamp": "March 11, 2013 08:32 am", "Headline": "දිය වළට දරුවෙකු බිලි", "News Content": "කොටවෙහෙර, දිගැන්නාව ප්‍රදේශයේ නිවසක ගෙවත්තේ සෙල්ලම් කරමින් සිටි කුඩා දරුවෙකු දිය වළකට වැටී මියගොස් තිබේ. මෙලෙස මිය ගොස් ඇත්තේ වයස අවුරුදු 2 මාස 11 පමණ වන දරුවෙකු බව කොටවෙහෙර පොලීසිය පැවසුවේය. මේ අතර පොල්පිතිගම, නාපුර රජයේ රක්ෂිතයේ සැක කටයුතු ලෙස මියගොස් සිටි 35 හැවිරිදි පුද්ගලයෙකුගේ මළ සිරුරක් සොයාගෙන තිබේ. මළ සිරුර අසළ විෂ වර්ගයක් අඩංගු පැකැට්ටුවක් ද තිබූ බව පොලීසිය පැවසුවේය. මට්ටක්කුලිය, කාවඩිවත්ත ප්‍රදේශයේ නිවසක් තුළ ලණුවක් ආධාරයෙන් ගෙල වැලලාගෙන මියගිය පුද්ගලයෙකුගේ ද මළ සිරුරක් සොයාගෙන ඇත.", "URL": "https://sinhala.adaderana.lk/news.php?nid=32294", "Category": null, "Parent URL": null}