{"Source": "Adaderana", "Timestamp": "April 7, 2010 01:09 pm", "Headline": "ගණන් කරන තැන්වලට එස්.ටී.එෆ්", "News Content": "සියලුම ඡන්ද ගණන් කිරීමේ මධ්‍යස්ථාන වලට පොලිස් විශේෂ කාර්යය බලකායේ ආරක්ෂාව ලබා දීමට මැතිවරණ කොමසාරිස්වරයා තීරණය කර ඇති වග එ.ජා.ප නි‍යෝජ්‍ය නායක කරූ ජයසූරිය මහතා පවසයි. මැතිවරණ කොමසාරිස්වරයාගෙන් කරන ලද ඉල්ලීමකට ප්‍රතිචාර දක්වමින් මෙම තීරණය ගෙන ඇති බව හෙතෙම කියා සිටියේය. අද කොළඹ විපක්ෂ නායක කාර්යාලයේ පැවති මාධ්‍ය හමුවකදී ඔහු මේ බව කියා සිටියේය. මෙම අවස්ථාවට සහභාගී වූ විපක්ෂ නායක රනිල් වික්‍රමසිංහ මහතා කියා සිටියේ බලයට පත්වන එක්සත් ජාතික පක්ෂ ආ‍ණ්ඩුවකට ප්‍රතිපත්ති ප්‍රකාශය ක්‍රියාවට නැංවීමට වසර හයක් අවශ්‍ය නොවන බවය. වසර තුනක් ක් වැනි කෙටි කාලයකින් ප්‍රතිපත්ති ප්‍රකාශය ක්‍රියාවට නංවා ඉදිරි වසර තුනක කාලය තුළ එහි ප්‍රතිලාභ ජනතාවට ලබා දිමට පියවර ගන්නා බව ඔහු පැවසීය.", "URL": "https://sinhala.adaderana.lk/news.php?nid=7708", "Category": null, "Parent URL": null}