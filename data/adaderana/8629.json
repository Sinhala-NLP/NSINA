{"Source": "Adaderana", "Timestamp": "May 26, 2010 09:47 am", "Headline": "නිරිත දිග මෝසම් අවිනිශ්චිතයි", "News Content": "නිරිත දිග මෝසම් වර්ෂාව ආරම්භ වන කාලසීමාව පිළිබඳ තවදුරටත් අවිනිශ්චිත තත්ත්වයක් පවතින බව කාලගුණ විද්‍යා දෙපාර්ත‍මේන්තුව පවසයි. කාර්යයේ නියුතු කාලගුණ විද්‍යාඥ එස්.ආර්. ජයසේකර මහතා සඳහන් කරන පරිදි වායුගෝල‍ෙය් පවතින ස්වභාවය හේතුවෙන් තවදුරටත් දිවයිනේ සියලු ප්‍රදේශවලින් වැසි අපේක්ෂා කළ හැකිය. අද දිනයේ බස්නාහිර, මධ්‍යම සහ සබරගමුව පළාත්වලටත් ගාල්ල සහ මාතර දිස්ත්‍රික්කවලටත් විටින් විට වැසි හෝ ගිගුරුම් සහිත වැසි ඇතිවිය හැකියි. කෙසේ වුව ද බස්නාහිර පළාතට බලපා ඇති වැසි සහිත කාලගුණ තත්ත්වය තවත් දින කිහිපයකින් පහව යනු ඇති බව කාලගුණ විද්‍යා දෙපාර්තමේන්තුව සඳහන් කරයි. පසුගිය සතියක පමණ කාලයක සිට ඇදහැලුණු ධාරානිපාත වර්ෂාව හේතුවෙන් ලක්ෂ 6කට වැඩි පිරිසක් පීඩාවට පත්වූ අතර ඊයේ දහවල් වන විට පුද්ගලයින් දෙලක්ෂ 27,000 ක් පමණ අවතැන් ව සිටි බව ආපදා කළමනාකරණ මධ්‍යස්ථානය කියා සිටියි.", "URL": "https://sinhala.adaderana.lk/news.php?nid=8629", "Category": null, "Parent URL": null}