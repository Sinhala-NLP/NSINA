{"Source": "Adaderana", "Timestamp": "July 24, 2010 09:51 am", "Headline": "සරසවි සිසුගේ මරණය සී.අයි.ඩී යට බාරදුන්නා", "News Content": "රුහුණු විශ්ව විද්‍යාලයේ සුසන්ත අරුණ ශිෂ්‍යාගේ මරණය සම්බන්ධයෙන් පරීක්ෂණ පැවැත්වීම අපරාධ පරීක්ෂණ දෙපාර්තමේන්තුවට පැවරූ බව පොලිස්පති මහින්ද බාලසූරිය මහතා පවසයි. සහකාර පොලිස් අධිකාරීවරුන් දෙදෙ‍නකුගේ නායකත්වයෙන් යුතු කණ්ඩායම් දෙකක් මේ පිළිබඳ පරීක්ෂණ සිදුකරන බව පොලිස්පතිවරයා කියා සිටියි. කෙසේවෙතත් මියගිය සුසන්ත අරුණ ශිෂ්‍යාගේ මව ඊයේ ප්‍රකාශ කර තිබුණේ පොලීසියෙන් පහරදී තිබුණද පොලිස් ප්‍රහාර වලින් තම පුතුට මහත් බලපෑමක් එල්ල නොවූ බව හා තවත් ශිෂ්‍යයෙකු කළ පහරදීමකින් මෙම මරණය සිදුවූ බවයි. එසේ වුව ද අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු උඳුල් ප්‍රේමරත්න මහතා කියා සිටියේ සරසවි ශිෂ්‍යාගේ මරණය සම්බන්ධයෙන් වගකිව යුත්තේ පොලීසිය බවයි. කෙසේ වෙතත් තමන්ට පොලීසිය විසින් පහරදුන් බවට සුසන්ත අරුණ සිසුවා මිය යන්නට මත්තෙන් දියතලාව රෝහල් පොලිසියට කට උත්තරයක් ලබා දී ඇති බවද සඳහන් වේ.", "URL": "https://sinhala.adaderana.lk/news.php?nid=9803", "Category": null, "Parent URL": null}