{"Source": "Adaderana", "Timestamp": "March 24, 2013 10:10 am", "Headline": "මත්තලට ඉහළ ඉල්ලුමක්", "News Content": "මත්තල, රාජපක්ෂ ජාත්‍යන්තර ගුවන් තොටුපළ විවෘත වීමෙන් පසු ගත වු දින කිහිපය තුළ ඩුබායි, බීජිං, රියාද්, බැංකොක්, මාලෙයි, ඇතුළු ගමනාන්ත කිහිපයක් වෙත එම ගුවන් තොටුපළේ සිට ගුවන් යානා පිටත්ව ගොස් තිබේ. එම කාලය තුළ අන්තර්ජාතික ගුවන් යානා කිහිපයක් එම ගුවන්තොටුපලට ගොඩබස්වා ඇති බවද මේ නිසා ඉහළ ප්‍රගතියක් අත්කරගෙන ඇති බව ගුවන්තොටුපළ හා ගුවන් සේවා සමාගමේ සභාපති ප්‍රසන්න වික්‍රමසූරිය මහතා පවසයි. මිහින් ලංකා ගුවන් සමාගමට අයත් ගුවන් යානයක් අද උදෑසන බුද්ධගයාව බලා පිටත්ව ගොස් ඇති බව ද වාර්තා වේ. ප්‍රසන්න වික්‍රමසූරිය මහතා සඳහන් කළේ ජාත්‍යන්තර ගුවන් සමාගම් කිහිපයක් ගුවන් සේවා ක්‍රියාත්මක කිරීම සඳහා ඉල්ලීම් කර ඇති බවයි.", "URL": "https://sinhala.adaderana.lk/news.php?nid=32689", "Category": null, "Parent URL": null}