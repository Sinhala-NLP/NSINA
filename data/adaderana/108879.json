{"Source": "Adaderana", "Timestamp": "April 29, 2019 09:47 am", "Headline": "මාවනැල්ලේ ගොඩනැඟිල්ලක හට ගත් හදිසි ගින්න නිවා දමයි", "News Content": "මාවනැල්ල නගරයේ ඇති වෙළෙඳ සැල්විශාල ප්‍රමාණයකින් සමන්විත තට්ටු ගොඩනැඟිල්ලක ඉහළ මහළේ හට ගත් ගින්නක් පැතිර යෑමට පෙර මාවනැල්ල ප්‍රාදේශිය සභාවේ ගිනි නිවන ඒකකය විසින් නිවා දැමිමට ඊයේ (28)රාත්‍රියේ දී සමත් වී තිබේ. මාවනැල්ල නගරයේ මෙම ගොඩනැඟිල්ල පිහිටා ඇත නුවර සිට කොළඹ බලා යන දුර ගමන් සේවා බස් රථ නැවතුම් ස්ථානයට ඉදිරි පසින් මාවනැල්ල අධිකරණය වෙත ගමන් කරන මාර්ගයට යාබදව ඇති ස්ථානයේය. මෙම ගොඩනැඟිල්ලේ ඉහළ මහලේ අමතර පන්ති පැවැත් වෙන බවත් ගින්න එම ස්ථානයෙන් හට ගෙන පැතිර ගොස් ඇත. ගින්න කුමක් නිසා හට ගත්තාද යන්න මෙතෙක් අනාවරණය කරගෙන නැත. මේ දිනවල පවතින රටේ වතාවරණය සමඟ ගින්න හට ගැනිමෙන් පසුව ආරක්ෂක අංශ වහාම ක්‍රියාත්මක වී ඇත. මාවනැල්ලේ වෙළෙඳ සැලේ ගින්න මුලින්ම සැක සිතුවත් පසුව පරික්ෂණවලින් එය එම ස්ථානයේ හට ගත් ගින්නකින් පැතිර ගිය බව මේ වන විට ආරක්ෂක අංශ තහවුරු කර ගෙන ඇති අතර ඔවුන් විසින් තව දුරටත් පරික්ෂණ සිදුකරමින් පවති. සිද්ධිය සම්බන්ධයෙන් මාවනැල්ල පොලීසිය වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=108879", "Category": null, "Parent URL": null}