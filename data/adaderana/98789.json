{"Source": "Adaderana", "Timestamp": "November 6, 2018 08:19 pm", "Headline": " බ්‍රිතාන්‍යයෙත් මෙවැනි අසාමාන්‍ය සිදුවීම් සිදු වී තිබෙනවා", "News Content": "ශ්‍රී ලංකා ආණ්ඩුවේ සහ පාර්ලිමේන්තුවේ සිදු වූ වෙනස පිළිබඳව මහා බ්‍රිතාන්‍ය නෙස්බි සාමිවරයා අදහස් පළ කර තිබේ. ඔහු පවසන්නේ ජනාධිපතිවරයා විසින් නව අගමැතිවරයෙක් පත් කිරිම ව්‍යවස්තා වීරෝධි බවට තමන් නොසිතන බවයි. එම ක්‍රියාවලිය අසාමාන්‍ය වුවත් බ්‍රිතාන්‍යයෙත් එවැනි අසාමාන්‍ය සිදුවීම් සිදු වී ඇති බව මහා බ්‍රිතාන්‍ය නෙස්බි සාමිවරයා පවසා තිබේ. ඔනෑම දෙයක් වෙනස් වන විට මෙවැනි සිදු වීම් සිදු වන බවද ඔහු පවසා තිබේ. මේ එහිදි වැඩි දුරටත් අදහස් දැක්වු මහා බ්‍රිතාන්‍ය නෙස්බි සාමිවරයා, ( '' මේකට සම්බන්ධ අය විශේෂයෙන්ම ජනාධිපතිවරයා, ඔහු ඡන්දයෙන් තේරිපත්වුණු කෙනෙක්, විධායක ජනාධිපති, ඔහු රටට සුබවාදී වන ලෙස කටයුතු කරනු ඇති බව මට විශ්වාසයි. මම ඔහුව අවස්ථා කිහිපයකදීම මුණගැහිලා තිබුණා. ඔහු හරි බුද්ධිමත් කෙනෙක්. ඔහු මොන ක්‍රියාව කළත් එය රටේ යහපත වෙනුවෙන් කරන්න ඇති බවට මට විශ්වාසයි. මේ දේවල් ව්‍යවස්ථානුකූලද නැද්ද කියලා තීරණය කරන එක විදේශිකයින්ට අදාළ නැහැ. ලංකාවේ වෙන දේ ගැන අවධානයෙන් ඉන්න පිරිසක් බ්‍රිතාන්‍යයේ ඉන්නවා. ඔවුන්ට ලංකාව අයිතිකරගන්න ඕන. '' )", "URL": "https://sinhala.adaderana.lk/news.php?nid=98789", "Category": null, "Parent URL": null}