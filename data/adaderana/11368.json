{"Source": "Adaderana", "Timestamp": "October 8, 2010 03:14 pm", "Headline": "ෆොන්සේකාගේ අසුන නිපුණආරච්චිට", "News Content": "සරත් ෆොන්සේකා මහතාගේ පාර්ලිමේන්තු මන්ත්‍රී ධුරය අහෝසී වීම හේතුවෙන් පුරප්පාඩු වු මන්ත්‍රී ධුරය සඳහා ලක්ෂ්මන් නිපුණආරච්චි මහතා නම් කර යැවු බව කොළඹ දිස්ත්‍රික් තේරීම් භාර නිලධාරී ජේ.සිල්වෙස්ටර් මහතා පවසයි. මැතිවරණ මහලේකම් කාර්යාලය විසින් කළ දැනුම් දීමකට අනුව ලක්ෂ්මන් නිපුණආරච්චි මහතා අදාළ පුරප්පාඩු වු මන්ත්‍රී ධුරය සඳහා නම් කර යැවු බව ඔහු සඳහන් කළේය. ඒ අනුව ඔහුගේ නම අදාළ ධුරය සඳහා ගැසට් කෙරෙන බව ජේ.සිල්වෙස්ටර් මහතා කියා සිටියේය. ලක්ෂ්මන් නිපුණආරච්චි මහතා‍ කොළඹ දිස්ත්‍රික්කයෙන් ප්‍රජාතන්ත්‍රවාදී ජාතික සන්ධානය නියෝජනය කරමින් පසුගිය මහ මැතිවරණය සඳහා තරග වැ‍දුනු අතර එහිදි ඔහු මනාප 35, 852ක් ලබා ගැනීමට සමත් විය.", "URL": "https://sinhala.adaderana.lk/news.php?nid=11368", "Category": null, "Parent URL": null}