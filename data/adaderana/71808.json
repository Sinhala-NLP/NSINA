{"Source": "Adaderana", "Timestamp": "April 6, 2017 10:06 pm", "Headline": " ජාතික රෝහල් බාහිර රෝගී සංකීර්ණයේ ඉදිකිරීම් හෙට ඇරඹෙයි", "News Content": "කොළඹ ජාතික රෝහලේ බාහිර රෝගී ප්‍රතිකාර ගොඩනැගිලි සංකීර්ණයේ ඉදිකිරීම් කටයුතු හෙට(07) ආරම්භ කෙරෙන බව සෞඛ්‍ය අමාත්‍යංශය පවසයි.මහල් නවයකින් සමන්විත වන ගොඩනැගිලි සංකීර්ණය චීන ආධාර මත ඉදිකිරීමට නියමිතය.ඒ අනුව හෙට පෙරවරු 9.00ට ජනාධිපති මෛත්‍රීපාල සිරිසේන මහතාගේ සහ චීන නියෝජිතයින්ගේ ප්‍රධානත්වයෙන් ගොඩනැගිලි සංකීර්ණය සඳහා මුල්ගල් තැබීම සිදුකෙරෙන බව සෞඛ්‍ය අමාත්‍යංශය සඳහන් කළේය. මෙම අවස්ථාවට චීන ජාතික දේශපාලන උපදේශක සමුළුවේ සභාපති යු.ෂෑන්ග් මහතා සහ සෞඛ්‍ය අමාත්‍ය රාජිත සේනාරත්න මහතා ද සහභාගී වීමට නියමිතය.", "URL": "https://sinhala.adaderana.lk/news.php?nid=71808", "Category": null, "Parent URL": null}