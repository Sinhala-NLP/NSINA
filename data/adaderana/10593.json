{"Source": "Adaderana", "Timestamp": "September 2, 2010 01:44 pm", "Headline": "වටවල ප්ලාන්ටේෂන්ස් වාණිජ බෝගයක් ලෙස ඩ‍්‍රැගන් ෆෲට් වගාව ආරම්භ කරයි ", "News Content": "ශී‍්‍ර ලංකා වැවිලිකරුවන්ගේ සංගමය පසුගියදා ප‍්‍රවෘත්ති නිවේදනයක් නිකුත් කරමින් සෙස්ටා තේ නිෂ්පාදකයින් වන වටවල ප්ලාන්ටේෂන්ස් සමාගම ශ‍්‍රි ලංකාවේ ප‍්‍රථම ඩ‍්‍රැගන් ෆෲට් වගාකරු බවට පත්වූ බව නිවේදනය කර සිටියේය. ඩ‍්‍රැගන් ෆෲට් වගාව සිදුකෙරෙන වටවල ප්ලාන්ටේෂන්ස් සමාගමට අයත් ගාල්ල දිස්ත‍්‍රික්කයේ හෝමදොළ වතුයාය සාම්ප‍්‍රදායක වැවිලි ක‍්‍රමයෙන් ඔබ්බට ගොස් වර්ග රැසක බෝගයන් වගාකරන වතු යායක් වන අතර ඩ‍්‍රැගන් ෆෲට් එම බෝග අතරට එක් වූ නවතම බෝගයයි. \"ඩ‍්‍රැගන් ෆෲට් ශ‍්‍රී ලංකාව හා දකුණු ආසියානු කලාපයේ රටවල් වල ශීඝ‍්‍රයෙන් ජනප‍්‍රිය වෙමින් තිබූ නිසා අපි මුලින්ම ඩ‍්‍රැගන් ෆෲට් වගාව ආරම්භ කළේ 2008 වසරේදීයි. වාණිජ බෝගයක් ලෙස ඩ‍්‍රැගන් ෆෲට් වගාව ආරම්භ කළ පළමු වැවිලි සමාගම අපියි\" මේ පිළිබව අදහස් දක්වමින් හෝමදොළ වතු යායේ ජේ්‍යෂ්ඨ කළමනාකරු ගාමිණී රත්නායක මහතා පැවසීය. මේ වනවිට හෝමදොළ වතු යායේ අක්කර 04ක පමණ ඩ‍්‍රැගන් ෆෲට් වගාවක් පවතින අතර ඊට අමතරව තේ, රබර්, පොල් යන සාම්ප‍්‍රදායික වගාවන් හා පාම් ඔයිල්, අන්නාසි, කෙසෙල්, කුරුඳු, සිට‍්‍රස් හා වැනිලා වැනි අතුරු බෝගද හෝමදොළ වතු යායේ වගා කෙරේ. වතු පරිපාලනය පවසන ආකාරයට මෙම බහු බෝග වගාව කිහිප ආකාරයකින් වාසිදායක වේ. අවදානම අවම කිරීම හා වතු සේවකයින්ට වඩා ශක්තිමත් වෘත්තීයමය ස්ථාවරත්වයක් ලබාදීමට හැකි වීම ඒ අතරින් ප‍්‍රමුඛ වේ. සාම්ප‍්‍රදායික තේ හා රබර් වගාකරන වතුවල සේවකයින්ගේ ආදායම සීමා වන නමුත් මෙම බහුබෝග වැවිලි ක‍්‍රමය යටතේ සේවකයින්ට වසර පුරාවටම රැුකියාව කිරීමට අවස්ථාව හා වැඩි වැටුපක් ලබාගැනීමට අවස්ථාව හිමිවේ. රෝස පැහැති ඕවලාකාර හැඩයකින් යුත් පළතුරක් වන ඩ‍්‍රැගන් ෆෲට් සුදු ක‍්‍රීම් පැහැති මදයකින් යුක්තය. කැක්ටස් ගණයට අයත්වන ඩ‍්‍රැගන් ෆෲට් මෙක්සිකෝව හා දකුණු ඇමෙරිකානු රටවලට ආවේණික පළතුරක් වන අතර දකුණු ආසියානු කලාපයේ රටවලද වගාකළ හැකි පළතුරකි.\"පිටායා\"හා\"ස්ට්‍රෝබෙරි පෙයාර්\"යන නම්වලින් පොදුවේ හඳුන්වනු ලබන ඩ‍්‍රැගන් ෆෲට් ගස සම්බන්ධයෙන් සුවිශේෂී කරුණක් වන්නේ එහි මල් පිපීම සිදුවන්නේ රාත‍්‍රී කාලයට පමණක් වීමය. එසේ පිපෙන මල් ප‍්‍රමාණයෙන් විශාල හා සුදු පැහැයෙන් යුතු වන අතර සුගන්ධවත් වේ. ඩ‍්‍රැගන් ෆෲට් ගසකින් අස්වනු ලබාගැනීම සඳහා වසර දෙක හමාරක පමණ කාලයක් ගතවන අතර එක් ගසක් සඳහා දැරීමට සිදුවන ආරම්භක වියදම රුපියල් දෙදහසක් පමණ වේ. එය ඉතා පහසුවෙන් නැවත ලබාගත හැකි වියදමකි. \"වසර 05ක් වැනි කාලයක් තුළ සිය`ඵ වියදම් ආවරණය කරගෙන ලාභ ලබන තත්වයට පැමිණීමට හැකියාව තියෙනවා. සාමාන්‍යයෙන් ගසක ආයු කාලය වසර 25ක් පමණ වන නිසා ලාභ ඉපැයීමට අවශ්‍ය තරම් කල් තිබෙනවා\"මේ පිළිබඳව අදහස් දක්වමින් රත්නායක මහතා පැවසීය. මෑතකදී හෝමදොළ වතු යායේ දෙවන ඩ‍්‍රැගන් ෆෲට් අස්වනු නෙළීම සිදු කෙරුණු අතර වර්තමානයේදී දේශීය වෙළඳපොළ තුළ මෙම පළතුර සඳහා හොඳ ඉල්ලූමක් පවතී. කෙසේවෙතත් සැපයුම ප‍්‍රමාණවත් නොවන නිසා ඩ‍්‍රැගන් ෆෲට් කිලෝවක් රුපියල් 400ක් තරම් ඉහළ මිලක් ගනී. \"ඩ‍්‍රැගන් ෆෲට් සඳහා දකුණු පළාතේ හෝටල්වලින් හොඳ ඉල්ලූමක් පවතිනවා. ඊට අමතරව අපි කොල්ලූපිටිය වෙළඳපොළටත් සැපයුම් සිදුකරනවා. සංචාරක ක්ෂේත‍්‍රයේ වර්ධනය සම`ග ඉල්ලූම තවතවත් ඉහළ යනු ඇතැයි අපි බලාපොරොත්තු වෙනවා\"යැයි ඩ‍්‍රැගන් ෆෲට් වෙළඳපොළ පිළිබඳව අදහස් දක්වමින් රත්නායක මහතා පැවසීය. ඉදිරි වසර කිහිපය තුළ ඩ‍්‍රැගන් ෆෲට් ව්‍යාපෘතිය තවදුරටත් පුළුල් කිරීමට අපේක්ෂා කරන බවද ඒ මහතා තවදුරටත් පැවසීය. මේ අතර මෙම වසරේ පළමු කාර්තුව තුළ වටවල සමාගම 207% එනම් රුපියල් මිලියන 120ක වාර්තාගත ආදායම් වර්ධනයක් පෙන්නුම් කළ අතර පාම් ඔයිල් වගාව හරහා ලද ආදායම හා තේ වගාවෙන් සිදු වූ පාඩු අඩුවීම මීට හේතු වශයෙන් එම සමාගම සඳහන් කරයි.", "URL": "https://sinhala.adaderana.lk/news.php?nid=10593", "Category": null, "Parent URL": null}