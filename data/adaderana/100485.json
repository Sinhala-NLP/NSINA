{"Source": "Adaderana", "Timestamp": "December 9, 2018 11:55 am", "Headline": "මහින්ද දැන් දේශපාලනික අනාථයෙක් වෙලා", "News Content": "මන්ත්‍රිවරු මුදල් ඉල්ලූ බවට නිකුත් කරන ප්‍රකාශ සම්බන්ධයෙන් අල්ලස් කොමිසමට පැමිණිලි කරන බව එක්සත් ජාතික පක්ෂ පාර්ලිමේන්තු මන්ත්‍රී ආශු මාරසිංහ මහතා පවසයි. අපි පුරවැසියෝ සංවිධානය ඊයේ (08) කොළඹදී සංවිධාන කර තිබූ විරෝධතාවකට එක්වෙමින් මන්ත්‍රීවරයා මේ බව සඳහන් කළේය. ජනාධිපති මෛත්‍රීපාල සිරිසේන මහතා පවසන පරිදි වත්මන් දෙශපාලනික ගැටළුකාරී තත්ත්වය ඇති වීමට හේතුව මන්ත්‍රීවරුන්ට මිල ගණන් නියමවීම නම් ඒ සම්බන්ධයෙන් පරික්ෂණයක් සිදු කළ යුුත බව මන්ත්‍රීවරයා පැවසීය. මෙම තත්ත්වය නිසා හිටපු ජනාධිපති මහින්ද රාජපක්ෂ මහතා දේශපාලන අනාථයෙක් බවට පත් වී ඇති බව ද මන්ත්‍රීවරයා එහිදි පැවසීය.", "URL": "https://sinhala.adaderana.lk/news.php?nid=100485", "Category": null, "Parent URL": null}