{"Source": "Adaderana", "Timestamp": "October 5, 2017 11:32 am", "Headline": "කොටහේනේ අලුත් මාවතේ රාත්‍රී කාලයේ ගමන් සීමා වෙයි", "News Content": "කොටහේන අලුත් මාවතේ හෙට්ටියාවත්ත හංදියේ සිට ඉබ්බගෙවත්ත හංදිය දක්වා කොටස තාවකාලිකව ගමනා ගමනය සීමා කිරීමට සිදුවන බව පොලීසිය පවසයි. ජල නල එළීමේ කටයුතු හේතුවෙන් මෙලෙස ගමනා ගමනය සීමා වන බව අදාළ කොන්ත්‍රාත් සමාගමේ කළමනාකරු දන්වා තිබේ. ඒ අනුව 2017.10.06 සිට 2017.10.09 දක්වා රාත්‍රී 9 සිට උදෑසන 5 දක්වා වාහන ගමනා ගමනය සීමා වෙනු ඇත. මේ හේතුවෙන් රියදුරන්ට හා මහජනතාවට හැකිතාක් විකල්ප මාර්ග භාවිතා කරන ලෙස පොලීසිය ඉල්ලීමක් කරයි.", "URL": "https://sinhala.adaderana.lk/news.php?nid=78366", "Category": null, "Parent URL": null}