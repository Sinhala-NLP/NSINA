{"Source": "Adaderana", "Timestamp": "March 7, 2013 08:05 am", "Headline": "ඇමතිගේ බලපෑමෙන් රක්ෂිතයේ අක්කර 2000 ක් ඉවරයි", "News Content": "උතුරු පළාතේ අක්කර දෙදහසක පමණ රක්ෂිත භූමි ප්‍රදේශයක් හෙළිකර මුස්ලිම් ජනතාව එහි පදිංචි කරවීමට ගෙන ඇති තීරණය අත්හිටුවීමට පියවර ගන්නා ලෙස පරිසර සංවිධාන, බලධාරීන්ගෙන් ඉල්ලීමක් කරයි. අමාත්‍ය රිෂාද් බදියුදීන් මහතාගේ බලපෑම මත වනාන්තර හෙළි කිරීමේ වැඩපිළිවෙල ක්‍රියාත්මක වන බව ඔවුහු පෙන්වා දෙති. මන්නාරම දිස්ත්‍රික්කයෙන් අක්කර 1080 ක් , මුලතිව් දිස්ත්‍රික්කයෙන් අක්කර 983 ක් සහ වව්නියාව දිස්ත්‍රික්කයෙන් අක්කර 325 ක් වශයෙන් රක්ෂිත වනාන්තර මේ සඳහා හෙළි කිරීමට තීරණය කර තිබේ. අමාත්‍යවරයාගේ බලපෑම මත වනසංරක්ෂණ නිලධාරීන්ට හෝ සෙසු නිලධාරීන්ට ද රාජකාරී කටයුතු කිරීමට නොහැකි වී ඇති බව පරිසර සංවිධාන පෙන්වා දෙයි. මේ හේතුවෙන් සිදුවන දැඩි පාරිසරික හානිය පිළිබද නීති මගින් කටයුතු කරන බව ද පරිසර සංවිධාන නියෝජිතයෝ ප්‍රකාශ කරති.", "URL": "https://sinhala.adaderana.lk/news.php?nid=32177", "Category": null, "Parent URL": null}