{"Source": "Adaderana", "Timestamp": "December 19, 2013 08:59 am", "Headline": "මුහුදු කූඩැල්ලන් කැඩූ 8ක් අත්අඩංගුවේ ", "News Content": "දොඩන්දුව මුහුදු තීරයේදී බලපත්‍ර නීති උල්ලංඝණය කරමින් මුහුදු කූඩැල්ලන් කඩමින් සිටි පුද්ගලයින් අට දෙනෙකු හික්කඩුව පොලීසිය විසින් අත්අඩංගුවට ගෙන තිබේ. අත්අඩංගුවටගත් සැකකරුවන් සතුව තිබී මුහුදු කූඩැල්ලන් 2350ක් ද ඔවුන් පැමිණි යාත්‍රා දෙක සහ ජී.පී.එස්. උපකරණ දෙකක් ද සිය භාරයට ගත් බව පොලීසිය සඳහන් කළේය. සැකකරුවන්ට ත්‍රිකුණාමලය අවට මුහුදු තීරයේ කිලෝමීටර් 20ක පමණ ප්‍රදේශයක මුහුදු කූඩැල්ලන් කැඩීම සඳහා බලපත්‍ර ලබා දී තිබුණද ඔවුන් බලපත්‍ර නීති උල්ලංඝණය කරමින් දොඩන්දුව දක්වා පැමිණ තිබේ. මොවුන් ත්‍රිකුණාමල ප්‍රදේශයේ පදිංචිකරුවන් වන අතර අද(19) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39696", "Category": null, "Parent URL": null}