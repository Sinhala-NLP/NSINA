{"Source": "Adaderana", "Timestamp": "March 16, 2013 09:33 am", "Headline": "එළවළු මිල දුරකථනයෙන්", "News Content": "එළවළු තොග සහ සිල්ලර මිල 1977 යන ක්‍ෂණික දුරකථන අංකය මගින් ලබාගැනීමේ වැඩපිළිවෙළක්‌ සමුපකාර හා අභ්‍යන්තර වෙළෙඳ කටයුතු අමාත්‍යාංශය මගින් හඳුන්වා දී තිබේ. ඊයේ සිට මෙම වැඩපිළිවෙළ ක්‍රියාත්මක අතර එමගින් සියලුම ආර්ථික මධ්‍යස්‌ථානවල එළවළු මිල ගණන් දැන ගත හැකිය. මෙම අංකය ඇමතීමෙන් තම අස්‌වැන්නට ලැබෙන මිලත්, පාරිභෝගිකයන්ට නියම මිලත් පැය 24 පුරාම දැන ගැනීමට හැකිවේ. වෙළෙඳපළ අභ්‍යන්තරයේ සිදුවන අතරමැදියන්ගේ අකටයුතුකම් පාලනය කිරීම සඳහා මෙම වැඩපිළි‍වෙළ හඳුන්වා දී ඇත. පාරිභෝගිකයන්ට පැමිණිලි කිරීමට ද මෙම අංකය යොදා ගත හැකිය.", "URL": "https://sinhala.adaderana.lk/news.php?nid=32460", "Category": null, "Parent URL": null}