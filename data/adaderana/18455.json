{"Source": "Adaderana", "Timestamp": "September 1, 2011 02:50 pm", "Headline": "ශ්‍රී ලංකා පළමු ඉනිම ලකුණු 105 ට සීමා වෙයි", "News Content": "ඕස්ට්‍රේලියාව හා ශ්‍රී ලංකාව අතර පැවැත්වෙන පළමු ටෙස්ට් ක්‍රිකට් තරග‍යේ ප්‍රථම ඉනිම සඳහා පන්දුවට පහරදුන් ශ්‍රී ලංකා කණ්ඩායමේ සියලු ‍දෙනා ලකුණු 105 ට දවා ගැනීමට ඕස්ට්‍රේලියානුවන් සමත්විය. ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන තරගයේ දෙවැනි දිනය අදය(01). විශිෂ්ට පන්දු යැවීමක නිරත වූ ඕස්ට්‍රේලියානු කණ්ඩායමේ නාදන් ලියෝන් ලකුණු 34 ට කඩුලු 5 ක් දවාගැනීමට සමත්විය. ඕස්ට්‍රේලියානුවන් සිය ප්‍රථම ඉනිම සඳහා ලකුණු 273 ක් ලබාගත්තේය. ඒ අනුව එම කණ්ඩායම ලකුණු 168 ක් ඉදිරියෙන් පසුවෙයි. මේ වන විට ඕස්ට්‍රේලියානු කණ්ඩායම සිය දෙවැනි ඉනිම සඳහා පන්දුවට පහරදෙමින් සිටියි. කිසිදු ලකුණක් නොලබා සිටියදී ඕස්ට්‍රේලියානු කණ්ඩායමේ පළමු කඩුල්ල දවා ගැනීමට චානක වෙලගෙදර සමත්විය.", "URL": "https://sinhala.adaderana.lk/news.php?nid=18455", "Category": null, "Parent URL": null}