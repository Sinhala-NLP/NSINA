{"Source": "Adaderana", "Timestamp": "February 9, 2014 04:58 pm", "Headline": "සන්ධාන අපේක්ෂක ඩී.වී. උපුල්ට ඇප!", "News Content": "පහරදීමේ චෝදනාවක් සම්බන්ධයෙන් අත්අඩංගුවට ගත් දකුණු පළාත් සභාවේ හම්බන්තොට දිස්ත්‍රීක් සන්ධාන අපේක්ෂක ඩී.වී. උපුල් ඇතුළු 2ක් වලස්මුල්ල මහේස්ත්‍රාත්වරයා හමුවට ඉදිරිපත් කිරීමෙන් පසු ඇප මත නිදහස් කර තිබේ. මිද්දෙණිය පොලීසිය විසින් අද පෙරවරු 11.00ට පමණ සැකකරුවන් අත්අඩංගුවට ගෙන ඇති බවත් අධිකරණයට ඉදිරිපත් කිරීමෙන් පසු රුපියල් ලක්ෂ 2ක බැගින් ශරීර ඇප මත ඔවුන් නිදහස් කර ඇති බවත් පොලිස් මාධ්‍ය ප්‍රකාශක කාර්යාලය කීවේය.", "URL": "https://sinhala.adaderana.lk/news.php?nid=40995", "Category": null, "Parent URL": null}