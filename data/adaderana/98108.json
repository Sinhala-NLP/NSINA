{"Source": "Adaderana", "Timestamp": "October 23, 2018 03:51 pm", "Headline": " කැඩුණ එකට අලුත් එකක් ගත්ත හැටි-CCTVදර්ශන සහිතයි", "News Content": "මාතර, වැලිගම ප්‍රදේශයේ ජංගම දුරකථන අලෙවි සැලකට ඇතුල් වු කාන්තාවක් එහි විකිණීමට තබා තිබූ ජංගම දුරකථනයක් සොරා ගන්නා ආකාරය සී.සී.ටීවී කැමරාවක සනිටුහන් වී තිබේ. මෙම කාන්තාව තමාගේ දුරකථනය අලුත් වැඩියා කර ගැනීමට අවශ්‍ය බව පවසා, පසුව එම වෙළඳ සැලේ පුද්ගලයෙකු එය සැකසීමට යන අවස්ථාවේ අවස්ථා කිහිපයක දීම ජංගම දුරකථනයන් සොරකම් කිරීමට උත්සහ දරයි. පසුව ඇයගේ අලුත් වැඩියා කළ දුරකථනයට අදාළ ගෙවීම කර එහි ඉතුරු සල්ලි ලබා ගන්නා මොහොතේ ඇය වෙළඳ සැලේ තිබූ ජංගම දුරකථනයක් සොරකම් කරයි. කෙසේ වෙතත් මෙම කාන්තාව පිළිබඳ මෙතෙක් කරුණු අනාවරණය වී නොමැති අතර, ඇය පිළිබඳ වැලිගම පොලීසියට වෙළෙඳ සැල් හිමියා පැමිණිල්ලක් සිදු කර ඇත.", "URL": "https://sinhala.adaderana.lk/news.php?nid=98108", "Category": null, "Parent URL": null}