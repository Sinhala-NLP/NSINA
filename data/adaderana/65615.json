{"Source": "Adaderana", "Timestamp": "November 1, 2016 01:26 pm", "Headline": "ගම්මන්පිලට රට යන්න පුළුවන්ද? - තීරණය 9දා", "News Content": "විදෙස් ගත වීම සඳහා අවසර ලබාදෙන ලෙසට පාර්ලිමේන්තු මන්ත්‍රී උදය ගම්මන්පිල මහතා ඉදිරිපත් කර ඇති ඉල්ලීම ලබන 9 වැනිදා සලකා බැලීමට කොළඹ මහාධිකරණය තීරණය කර තිබේ.උදය ගම්මන්පිල මන්ත්‍රීවරයාට එරෙහිව ගොනුකර ඇති නඩුවකට අදාළව පැනවු ඇප කොන්දේසිවල දී මන්ත්‍රීවරයාගේ විදෙස් ගමන් තහනම් කිරීමට අධිකරණය පියවර ගනු ලැබුවේය.ඒ ඕස්ට්‍රේලියානු ජාතිකයකුට රුපියල් කෝටි 11ක මුදලක් වංචා කළැයි කියන සිද්ධියක් සම්බන්ධයෙනි.නොවැම්බර 21 වැනිදා සිට නොවැම්බර 24 වැනිදා මුම්බායිහි විවාහ උත්සවයක්ද, දෙසැම්බර 9 වැනිදා සිට 20 වැනිදා දක්වා ජපානයේ සම්මන්ත්‍රණයක්ද පැවැත්වෙන බවත්, ඊට සහභාගී වීම සඳහා අවසර ලබාදෙන ලෙසත් ගම්මන්පිල මහතා ඉල්ලීමක් කර ඇත.", "URL": "https://sinhala.adaderana.lk/news.php?nid=65615", "Category": null, "Parent URL": null}