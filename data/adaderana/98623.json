{"Source": "Adaderana", "Timestamp": "November 3, 2018 09:52 am", "Headline": "කොංග්‍රස් මණ්ඩල මැතිවරණයට වැටුප් වර්ධනය බලපායි ", "News Content": "වසර 09කට පසු අමෙරිකාවේ වැටුප් වර්ධනය ඉහළම වේගයක් අත්කරගෙන ඇති බව අමෙරිකාව පවසයි. අමෙරිකානු කම්කරු දෙපාර්තමේන්තුව පවසා ඇත්තේ පසුගිය මාසයේදී එය සියයට 3හි දශම එකක වර්ධන වේගයක් වාර්තා කර ඇති බවයි. එමෙන්ම පසුගිය මාසයේදී නව රැකියාලාභීන් දෙලක්ෂ 50,000ක් පමණ බිහි වී ඇති බවත් රැකියා විරහිත ප්‍රතිශතය සියයට 3යි දශම 7ක් දක්වා පහල බැස ඇති බවත් සඳහන්ය. මේ පිළිබඳව සතුට පළ කරමින් ඩොනල්ඩ් ට්‍රම්ප් සිය ට්විටර් ගිණුමේ සටහනක් තබමින් ප්‍රකාශ කර ඇත්තේ ලබන සතියේ අමෙරිකාවේ පැවැත්වීමට නියමිත කොංග්‍රස් මණ්ඩල මැතිවරණයේදී රිපබ්ලිකන් පක්ෂයට මනාපය පළ කරන ලෙසයි. කෙසේවෙතත් ඩිමොක්‍රටික් අපේක්ෂකයින් චෝදනා කරන්නේ සෞඛය සඳහා වැය කළ යුතු පිරිවැය තවමත් අධික බව හා ඒ පිළිබඳව ද ජනතාව අවධානය යොමු කළ යුතු බවයි.", "URL": "https://sinhala.adaderana.lk/news.php?nid=98623", "Category": null, "Parent URL": null}