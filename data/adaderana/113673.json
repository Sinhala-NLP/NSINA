{"Source": "Adaderana", "Timestamp": "July 8, 2019 07:26 pm", "Headline": "SOFA ගිවිසුම අත්සන් කරන්න UNPයේ කිසිදු සුදානමක් නෑ-අකිල", "News Content": "අමෙරිකාව සමඟ සෝෆා ගිවිසුම අත්සන් තැබීමට එක්සත් ජාතික පක්ෂයේ කිසිදු සුදානමක් නැතැයි අධ්‍යාපන අමාත්‍ය අකිල විරාජ් කාරියවසම් මහතා අද (08) ප්‍රකාශ කළේය. ඔහු මේ බව පැවසුවේ රජයේ ආයතන වල සිදු වී ඇතැයි සැලකෙන දූෂණ වංචා සම්බන්ධයෙන් සොයා බැලීමේ ජනාධිපති පරීක්ෂණ කොමිෂන් සභාව හමුවේ සාක්ෂි දීමට අද පැමිණි අවස්ථාවේදීයි.‍ රජයේ ආයතන වල සිදු වී ඇතැයි සැලකෙන දූෂණ වංචා සම්බන්ධයෙන් සොයා බැලීමේ ජනාධිපති පරීක්ෂණ කොමිෂන් සභාව හමුවේ අධ්‍යාපන අමාත්‍ය අකිල විරාජ් කාරියවසම් මහතා අද සාක්ෂි දෙනු ලැබුවේ දෙවන දිනටයි. ඒ පාසල් පෙළ පොත් සඳහා අමාත්‍යවරයාගේ වර්ණ ඡායාරූපය ඇතුළත් කිරීම සම්බන්ධයෙන් එක්සත් ජාතික පක්ෂයේ පාර්ලිමේන්තු මන්ත්‍රී විජේදාස රාජපක්ෂ මහතා විසින් ඔහුට එරෙහිව ඉදිරිපත් කර තිබූ පැමිණිල්ලට අදාලවයි. අමාත්‍යවරයා පැයකට ආසන්න කාලයක් කොමිෂන් සභාව ඉදිරියේ සාක්ෂි ලබාදුන්නේය.", "URL": "https://sinhala.adaderana.lk/news.php?nid=113673", "Category": null, "Parent URL": null}