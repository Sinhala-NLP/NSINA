{"Source": "Adaderana", "Timestamp": "May 4, 2019 03:29 pm", "Headline": "ජයවර්ධනපුර-රජරට සරසවි යළි ඇරඹීම කල් යයි", "News Content": "ශ්‍රී ජයවර්ධනපුර සහ රජරට යන විශ්ව විද්‍යාලවල අධ්‍යයන කටයුතු සඳහා විවෘත කිරීම යළි කල් දැමීමට තීරණය කර ඇත. එම විශ්ව විද්‍යාලවල උප කුලපතිවරුන් විසින් නිවේදන නිකුත් කරමින් මේ බව සඳහන් කර සිටියේය. ශ්‍රී ජයවර්ධනපුර විශ්ව විද්‍යාලය ලබන 8 වනදා සහ රජරට විශ්ව විද්‍යාලය ලබන 6 වනදා විවෘත කරන බවට ඊයේ (02) දිනයේ එම විශ්ව විද්‍යාලවල උපකුලපතිවරුන් විසින් දැනුම් දී තිබුණි. කෙසේවෙතත් පවතින ආරක්ෂක තත්ත්වය මත අධ්‍යයන කටයුතු සඳහා විශ්ව විද්‍යාල යළි විවෘත කිරීම කල් දැමීමට පාලනාධිකාරිය තීරණය කර ඇති බව සඳහන්ය. ඒ අනුව විශ්ව විද්‍යාල විවෘත වන දිනය ඉදිරියේදී දැනුම්දීමට කටයුතු කෙරෙනු ඇත.", "URL": "https://sinhala.adaderana.lk/news.php?nid=109232", "Category": null, "Parent URL": null}