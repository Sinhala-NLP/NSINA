{"Source": "Adaderana", "Timestamp": "May 22, 2016 04:22 pm", "Headline": " ජනතා සුබසාධනය වෙනුවෙන් කැපවෙනවා", "News Content": "ආපදා තත්ත්වය හේතුවෙන් පීඩාවට පත් ජනතාවගේ සුබසාධන කටයුතු වෙනුවෙන් ඉටු කළ හැකි සෑම කටයුත්තක්ම ඉටු කිරීමට රජය කැපවන බව ජනාධිපති මෛත්‍රීපාල සිරිසේන මහතා පවසයි.අවතැන් වී සිටින වැල්ලම්පිටිය, මීතොටමුල්ල සහ කොලොන්නාව ප්‍රදේශවල ජනතාවගේ සුවදුක් සොයා බැලීම සදහා අද(22) දහවල් තාවකාලික රැඳවුම් මධ්‍යස්ථානවල නිරීක්ෂණ චාරිකාවක නිරත වෙමින් ජනාධිපතිවරයා මේ බව සඳහන් කළේය.පීඩාවට පත් වූ ජනතාවගේ සුවදුක් විමසූ ජනාධිපති මෛත්‍රිපාල සිරිසේන මහතා ඔවුන්ට ලබාදී ඇති සහනාධාර ද පරීක්ෂාවට ලක් කර තිබේ.එහිදී තමන් මුහුණදී සිටින ගැටළු පිළිබඳව එම ජනතාව ජනාධිපතිවරයා දැනුවත් කර ඇති බව සඳහන්ය.කඩිනමින් එම තත්ත්වයන් පිළිබඳ සොයා බලන ලෙස නිලධාරීන්ට උපදෙස් දී ඇති ජනාධිපතිවරයා ක්‍රියාත්මක කර ඇති සහන කටයුතු වඩා ක්‍රමවත් සහ විවිධමත් අයුරින් ක්‍රියාත්මක කිරීමට ද අදාළ අංශ වෙත උපදෙස් ලබාදී තිබේ.", "URL": "https://sinhala.adaderana.lk/news.php?nid=60392", "Category": null, "Parent URL": null}