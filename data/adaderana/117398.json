{"Source": "Adaderana", "Timestamp": "August 24, 2019 11:07 pm", "Headline": "රට වෙනුවෙන් එකට සිටිමු වැඩසටහනේ දෙවන දිනය වෙනුවෙන් වැඩසටහන් රැසක්", "News Content": "“රට වෙනුවෙන් එකට සිටිමු” වැඩසටහන් මාලාවේ හත්වැන්න ඊයේ (23) යාපනය දිස්ත්‍රික්කය කේන්ද්‍රකර ගනිමින් ආරම්භ කෙරුණු අතර එහි දෙවන දිනය වන අද(24) දිනයේ ද මහජන සුබසාධන වැඩසටහන් රැසක් සංවිධානය කර තිබිණි. ජනාධිපති මෛත්‍රීරපාල සිරිසේන මහතාගේ සංකල්පයක් මත ජනාධිපති කාර්යාලය විසින් ක්‍රියාත්මක කර ඇති මෙම වැඩසටහනේ අරමුණ වන්නේ දිස්ත්‍රික් මට්ටමින් මෙතෙක් නොවිසඳුනු මහජන ගැටලු විසඳමින් සංවර්ධන කටයුතු වේගවත් කිරීම සඳහා රාජ්‍ය යාන්ත්‍රණය බිම් මට්ටමින් ක්‍රියාත්මක කිරීමයි. ජනාධිපති කාර්යාලය යටතේ ක්‍රියාත්මක ප්‍රධාන ජාතික වැඩසටහන් වන ජාතාක ආහාර නිෂ්පාදන, මත්ද්‍රව්‍ය නිවාරණ, වකුගඩු රෝග නිවාරණ, ජාතික පරිසර සංරක්ෂණ, දරුවන් සුරකිමු, ග්‍රාමශක්තා, ස්මාර්ට් ශ්‍රී ලංකා වැනි ප්‍රධාන වැඩසටහන්වල ප්‍රතාලාභ කාර්යක්ෂම සහ විධිමත්ව ජනතාවට ලබාදීමත්, රජයේ අමාත්‍යාංශ හා වෙනත් මහජන සේවා සහ සංවර්ධන වැඩසටහන්වලට අදාළ ව්‍යාපෘති වේගවත් කිරීමත් මේ හරහා සිදු වේ. අගෝස්තු 30වනදා දක්වා යාපනය දිස්ත්‍රික්කයේ කියාත්මක වන වැඩසටහනේ දී දිස්ත්‍රික්කයේ පවුල් 1,95,000ක් ඉලක්ක කර ගනිමින් ග්‍රාම සේවා කොට්ඨාස 435ක් අතුළත් වන පරිදි විවිධ වැඩසටහන් ක්‍රියාත්මක කෙරේ. ඒ අනුව වකුගඩු රෝග නිවාරණ වැඩසටහන යටතේ වතුර ටැංකි බෙදාදීම, මත්ද්‍රව්‍ය නිවාරණ වැඩසටහන යටතේ පුද්ගලයන් දැනුවත් කිරීමේ වැඩසටහන් රැසක් මෙන්ම, දරුවන් සුරකිමු වැඩසටහන යටතේ පාසල් උපකරණ බෙදාදීම, පාසල් අධ්‍යාපනයේ වැදගත්කම පිළිබඳ දරුවන් දැනුවත් කිරීම ඇතුළු වැඩසටහන් අද දිනය පුරා ක්‍රියාත්මක කෙරිණි. ජාතික ආහාර නිෂ්පාදන වැඩසටහන යටතේ බීජ වර්ග බෙදාදීමේ වැඩසටහන් ද ස්ථාන කිහිපයක දී සංවිධානය කර තිබු අතර ග්‍රාමීය කෘෂි ආර්ථිකය ශක්තිමත් කිරිමට නව තාක්ෂණය හදුන්වාදෙන විදාතා මධ්‍යස්ථානයක් ද විවෘත කෙරිණි. මේ අතර යාපනය දිස්ත්‍රික්කයේ ජනතාවට සුවිශේෂ වන ගැටලු හා මහජන අවශ්‍යතා හඳුනාගෙන විසදුම් ලබාදෙන වැඩසටහන් ද ක්‍රියාත්මක වූ අතර ජනතාවගේ ගැටලු ඝෘජුව ජනාධිපතිවරයාට ඉදිරිපත් කළ හැකි “ජනපතාට කියන්න” වැඩසටහන ද ස්ථාන කිහිපයක දී ක්‍රියාත්මක විය.", "URL": "https://sinhala.adaderana.lk/news.php?nid=117398", "Category": null, "Parent URL": null}