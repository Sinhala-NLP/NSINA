{"Source": "Adaderana", "Timestamp": "December 23, 2012 09:16 am", "Headline": "චීන්නු 100  රිමාන්ඩ්", "News Content": "මූල්‍ය වංචාවන් සම්බන්ධයෙන් අත්අඩංගුවට ගත් චීන ජාතිකයන් පිරිස රක්ෂිත බන්ධනාගාර ගත කර තිබේ. සැකකරුවන් ඊයේ අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 07 වන දින දක්වා රක්ෂිත බන්ධනාගාර ගත කරන ලෙස නියෝග කළේය. ශ්‍රී ලංකාවේ රැඳී සිටිමින් පරිගණක භාවිත කර චීන ජාතිකයන්ගේ බැංකු ගිණුම් පිළිබඳ තොරතුරු ලබාගෙන එම ගිණුම් හිමිකරුවන් බිය ගන්වා මුදල් ලබාගැනීම සම්බන්ධයෙන් අදාළ සැකකරුවන් අත්අඩංගුවට ගැණින. චීනයේ පොලිස් නිලධාරීන් කණ්ඩායමක් සහ අපරාධ පරීක්ෂණ දෙපාර්තමේන්තුව සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30179", "Category": null, "Parent URL": null}