{"Source": "Adaderana", "Timestamp": "August 31, 2017 01:59 pm", "Headline": "රයන් යළි රිමාන්ඩ්", "News Content": "වෛද්‍ය පීඨ ශිෂ්‍ය ක්‍රියාකාරි කමිටුවේ කැදවුම්කරු රයන් ජයලත් තවදුරටත් රක්ෂිත බන්ධනාගාර ගත කර තිබේ. මාළිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔහු ලබන 13වනදා දක්වා රක්ෂිත බන්ධනාගාර ගත කිරීමට ප්‍රධාන මහේස්ත්‍රාත් දුලානි එස් වීරසිංහ මහත්මිය නියම කළ බව අද දෙරණ අධිකරණ වාර්තාකරු පැවසයි. පසුගිය ජුලි මස 21 වනදා සෞඛ්‍ය අමාත්‍යාංශයට බලහත්කාරයෙන් ඇතුළු වී එහි දේපළවලට අලාභ හානි සිදු කිරීමේ චෝදනාව මත අධිකරණයට ඉදිරිපත් වීමෙන් අනතුරුව රයන් ජයලත් අත් අඩංගුවට ගනු ලැබීය.", "URL": "https://sinhala.adaderana.lk/news.php?nid=76942", "Category": null, "Parent URL": null}