{"Source": "Adaderana", "Timestamp": "February 16, 2016 10:28 am", "Headline": "වකුගඩු රෝගියා වැසිකිළි වහලේ එල්ලිලා", "News Content": "අනුරාධපුර රෝහලේ නේවාසිකව ප්‍රතිකාර ලබමින් සිටි රෝගියෙකු ගෙල වැලලාගෙන සියදිවි හානිකරගෙන තිබේ.එම රෝහලේ වකුගඩු ප්‍රතිකාර ඒකකයේ ප්‍රතිකාර ලබමින් සිටි රෝගියෙකු අද අලුයම(16) එම වාට්ටුවේ වැසිකිළියේ වහලයේ එල්ලී සියදිවි හානිකරගෙන ඇති බව වාර්තා වේ.අදාළ රෝගීයා වාට්ටුවේ නොසිටීම හේතුවෙන් ඔහු සොයා සිදුකළ සෝදිසියකදී වැසිකිළියේ තිබී ඔහුගේ මළ සිරුර සොයාගෙන තිබේ. මියගොස් ඇත්තේ 31 හැවිරිදි අනුරාධපුර, තිරප්පනේ ප්‍රදේශයේ පදිංචිව සිටි පුද්ගලයෙකි.සිද්ධිය සම්බන්ධයෙන් අනුරාධපුර පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=57257", "Category": null, "Parent URL": null}