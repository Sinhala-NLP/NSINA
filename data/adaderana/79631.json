{"Source": "Adaderana", "Timestamp": "November 8, 2017 09:51 am", "Headline": " සොරකම් රැසක මහ මොළකරු අවිස්සාවේල්ලේදී කොටු වුණ හැටි", "News Content": "දිවයිනේ ප්‍රදේශ කිහිපයක දී සොරකම් ගණනාවක් සිදුකළ පුද්ගලයෙකු අවිස්සාවේල්ල ප්‍රදේශයේදී අත්අඩංගුවට ගෙන තිබේ. ඔහු විසින් මීරිගම ප්‍රදේශයේදී පෞද්ගලික බැංකුවකින් රුපියල් දහඅටලක්ෂ 80,000ක මුදලක් සොරකම් කර ඇති අතර, දොම්පේ ප්‍රදේශයේදී යතුරුපැදියක් හා මහරගම ප්‍රදේශයේදී වෑන් රථයක් ද සොරකම් කර ඇති බව පොලීසිය පැවසුවේය. මේ අතර අධිකරණ කිහිපයකම ඔහුට එරෙහිව සොරකම් හා මංකොල්ලකෑම් සම්බන්ධයෙන් නඩු විභාග වෙමින් පවතින බව සඳහන්ය. අත්අඩංගුවට ගෙන ඇත්තේ අවිස්සාවේල්ල, නාපාවල ප්‍රදේශයේ පදිංචි 39 හැවිරිදි පුද්ගලයෙකි. සැකකරු අද දින අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පෑලියගොඩ දිසා අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79631", "Category": null, "Parent URL": null}