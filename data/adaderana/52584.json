{"Source": "Adaderana", "Timestamp": "July 11, 2015 06:30 pm", "Headline": "පළමු එක්දින තරඟයේ ජය පකිස්ථානයටයි ", "News Content": "ශ්‍රී ලංකා කණ්ඩයම සමග පැවැති පළමු එක්දින තරඟය කඩුලු 06 කින් ජය ගැනිමට සංචාරක පකිස්ථාන කණ්ඩායම අද සමත් වුණි.තරඟයේ කාසියේ වාසිය දිනා ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 08 ක් දැවී ලකුණු 255 ක් ලබා ගත්තේය.දිනේෂ් චන්දිමල් නොදවී ලකුණු 65 ක් ලබා ගැනිමට සමත් වුණි.පිළිතුරු ඉනිම ක්‍රිඩා කළ පකිස්ථාන කණ්ඩායම පන්දුවාර 45 යි පන්දු 02 ක් තුල කඩුලු 04 ක් පමණක් දැවී ජයග්‍රහණය වාර්තා කළේය.විශිෂ්ඨ පිති හරඹයක නිරත වූ මෙහෙමඩ් හෆිෂ් ලකුණු 103 ක් ලබා ගන්නා ලදී.", "URL": "https://sinhala.adaderana.lk/news.php?nid=52584", "Category": null, "Parent URL": null}