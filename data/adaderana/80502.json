{"Source": "Adaderana", "Timestamp": "November 25, 2017 10:58 am", "Headline": " දුම්රියපොළේ වෙඩි තැබීමක්ද? පරීක්ෂණ අරඹයි", "News Content": "දුම්රියපොළ අසළ වෙඩි හඬක් ඇසීම පිළිබඳව වාර්තා වීමත් සමඟ වසා දැමුණු උමං දුම්රිය පොළෙහි ආරක්ෂාව තහවුරු කිරීමෙන් පසු යළි විවෘත කර තිබේ. මධ්‍යම ලන්ඩනයේ ඔක්ස්ෆර්ඩ් සර්කස් උමං දුම්රිය පොළ අසළ වෙඩි හඬක් පිළිබඳ වාර්තා වීමත් සමඟ එය වසා දමා තිබුණි. දුම්රියපොළ වේදිකාවේදී රණ්ඩුවක පැටලුණු පුද්ගලයන් දෙදෙනෙකු පිළිබඳවද වාර්තා වෙයි. එමෙන්ම ඔවුන් ගැන පොලීසියේ අවධානය යොමුව තිබුණත්, සිද්ධිය ඇසින් දුටුවන් කියා සිටියේ එම සිද්ධිය අවස්ථාවේදී ඔවුන් අතර ගිනි අවි පාවිච්චියක් සිදු නොවුණ බවයි. කෙසේ වෙතත්, දුම්රිය පොළ තුළ මෙවැනි කලබලයක් ඇති කරමින්, මිනිසුන් ඒ මේ අත දිවයෑමට සැලැස්වූ පුද්ගලයන් සොයා මේ වනවිට ලන්ඩන් පොලීසිය මෙහෙයුම් ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=80502", "Category": null, "Parent URL": null}