{"Source": "Adaderana", "Timestamp": "January 23, 2019 08:18 pm", "Headline": "පළාත් සභා මැතිවරණය ප්‍රමාද කරන හේතුව ටිල්වින් කියයි", "News Content": "ආණ්ඩුව පළාත් සභා මැතිවරණය පැවැත්වීම ප්‍රමාද කරන්නේ පරාජයට ඇති බිය නිසා බව නතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. \"ලෙනින් කියවමු\" මැයෙන් ඊයේ(ද22) පැවති සම්මන්ත්‍රණයකදී ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා මේ බව සඳහන් කළේය. මේ අතර ආර්ථිකයේ සියළුම ක්ෂේත්‍ර කඩා වැටි ඇති බැවින් බොල් වු ආර්ථීකයක් රට තුල පවතින බවද ඒ මහතා පවසයි. වර්තමායේදි ශ්‍රී ලංකාවේ අධ්‍යාපන ක්ෂේත්‍රයෙද අර්බුද ඇති වි ඇති බවත් වත්මන් අධ්‍යාපන ක්‍රියාපටිපාටිය අනුව දරුවන්ට ළමා කාලයද නැති වි ගොස් ඇති බවද ඒ මහතා පැවසීය. ඒ සම්බන්ධයෙන් වැඩි දුරටත් අදහස් දැක්වු ඒ මහතා පැවසුවේ වත්මන් අධ්‍යාපන ක්‍රමවේදය දරුවන්ට ඉගැනීම එපාකර ඇති බවයි.", "URL": "https://sinhala.adaderana.lk/news.php?nid=102939", "Category": null, "Parent URL": null}