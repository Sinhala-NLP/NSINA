{"Source": "Adaderana", "Timestamp": "January 5, 2019 05:44 pm", "Headline": "මාතර සිට බෙලිඅත්ත හෙට පළමු වරට දුම්රියක් ධාවනය වෙයි", "News Content": "අලුතින් ඉදිකරන ලද මාතර -බෙලිඅත්ත දුම්රිය මාර්ගය පරීක්ෂා කිරීම සඳහා පළමු වරට එම මාර්ගයේ දුම්රියක් ධාවනය කිරීම හෙට (06) සිදුකිරීමට නියමිතව තිබේ. හෙට පෙරවරු 10.00ට ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතා විසින් එය නීරීක්ෂණය සඳහා එක්වන බව සඳහන්. අදියර තුනකින් ඉදිකීමට යෝජිත මාතර සිට කතරගම දක්වා වු දුම්රිය මාර්ගයේ මාතර සිට බෙලිඅත්ත දක්වා වු කොටස කිලෝමීටර් 26ක දුරින් යුක්ත වන බව ප්‍රවාහන අමාත්‍යාංශය පැවසුවේය. එම මාර්ගය කැකණදුර,බඹරැන්ද,වැවුරුකන්නල සහ බෙලිඅත්ත යන දුම්රිය ස්ථාන 04 කින් සහ පිළදුව හා වෙහෙරහේන යන උප දුම්රිය ස්ථාන 02 කින්ද සමන්විත විය. බෙලි අත්ත දුම්ර්ය ස්ථානය මීටර් 110 ක දිගින් යුතු ගොඩනැගිල්ලකින්ද,මීමර් 250ත් 300ත් අතර දිගින් යුතු වේදිකා තුනකින් සහ දුම්රිය ස්ථානයේ වේදිකා හරහා මගීන්ට මාරු වීමට මගී උමන් මාර්ග ඉදිකිරීමද විශේෂත්වයක්. එමෙන්ම මීටර් 615ක් දිගින් යුතු මෙරට දිගම දුම්රිය උමග ද පිහිටා ඇත්තේ මාතර-බෙලිඅත්ත දුම්රිය මාර්ගයේ බව සඳහන්. නිල්වලා ගඟ හරහා වැටී ඇති එම දුම්රිය මාර්ගයේ සියට දහයක් පමණ ගුවන් පාලම් මගින් දිවෙන අතර බඹරැන්ද සිට වැවුරුකන්නල දක්වා වූ ගුවන් පාලම මෙරට උසම හා දිගම දුම්රිය ගුවන් පාලම බවට පත්වන බව ප්‍රවාහන අමාත්‍යාංශය පැවසුවේය.", "URL": "https://sinhala.adaderana.lk/news.php?nid=101851", "Category": null, "Parent URL": null}