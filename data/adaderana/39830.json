{"Source": "Adaderana", "Timestamp": "December 24, 2013 02:33 pm", "Headline": " තවත් ඉන්දියානුවන් 2ක් කොටු ", "News Content": "ආගමන විගමන නීති උල්ලංඝණය කරමින් මෙරට රැඳී සිටි ඉන්දීය ජාතිකයින් දෙදෙනෙකු කෝපායි ප්‍රදේශයේ දී අත්අඩංගුවට ගෙන තිබේ. කෝපායි දකුණ ප්‍රදේශයේ රෙදිපිලි වෙළඳාමේ යෙදි සිටියදී මොවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් ඉන්දීය ජාතිකයින් දෙදෙනා ඉන්දියාවේ තමිල්නාඩු ප්‍රදේශයේ පදිංචිකරුවන් බවට අනාවරණය වී තිබේ. සැකකරුවන් අද(24) යාපනය මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර ඊයේ(23) දිනයේද සංචාරක වීසා මගින් මෙරටදී වෙළඳාම් කළ ඉන්දියානු ජාතිකයෙකු කල්පිටිය පොලීසිය විසින් අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=39830", "Category": null, "Parent URL": null}