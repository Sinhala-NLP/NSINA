{"Source": "Adaderana", "Timestamp": "January 26, 2019 10:50 am", "Headline": "දකුණු අප්‍රිකාවට ලකුණු 13ක ජයක්", "News Content": "සංචාරක පාකිස්ථාන කණ්ඩායම සහ දකුණු අප්‍රිකානු කණ්ඩායම අතර පැවැති තුන්වන එක්දින ක්‍රිකට් තරඟයෙන් දක්වත් ලුවිස් න්‍යායට අනුව ලකුණු 13ක ජයක් හිමිකර ගැනිමට දකුණු අප්‍රිකානු කණ්ඩායම ඊයේ (26)සමත් විය. තරඟයේ කාසියේ පළමුව පන්දුවට පහරදුන් පාකිස්ථාන කණ්ඩායම නියමිත පන්දුවාර 50 අවසානයේ කඩුලු 06ක් දැවී ලකුණු 317ක් ලබා ගත්තේය. පාකිස්ථාන ඉනිම වෙනුවෙන් ඉමාම් උල්හක් ලකුණු 101ක් සහ බාබර් අසාම් ලකුණු 69ක් ලබා ගැනිමට සමත් විය. පිළිතුරු ඉනිම සදහා පිටියට පිවිසි දකුණු අප්‍රිකානු කණ්ඩායම පන්දුවාර 33කදී කඩුලු 02ක් දැවී ලකුණු 187ක් ලබා සිටියදී තරඟයට වර්ෂාවෙන් බාධා එල්ල විය. දක්වත් ලුවිස් න්‍යායට අනුව දකුණු අප්‍රිකානු කණ්ඩායමට ලකුණු 13ක ජයක් හිමි වූ අතර තරඟ 05කින් සමන්විත එක්දින ක්‍රිකට් තරඟාවලිය දෙකට එකක් ලෙස දකුණු අප්‍රිකානු කණ්ඩායම ඉදිරියෙන් සිටියි.", "URL": "https://sinhala.adaderana.lk/news.php?nid=103107", "Category": null, "Parent URL": null}