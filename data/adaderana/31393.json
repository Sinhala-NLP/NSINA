{"Source": "Adaderana", "Timestamp": "February 6, 2013 12:18 pm", "Headline": "බතට පමණක් දෙවෙනිවන \"රයිගම් දෙවෙනි බත..\"", "News Content": "ශ‍්‍රී ලංකාවේ සහල් පරිභෝජන ඉතිහාසය ශිෂ්ටාචාරය ආරම්භය දක්වා දිව යන්නකි. විදෙස් ආක‍්‍රමණිකයන් අපේ රටට අත පොවන තෙක්ම අපේ රට ලෝකයේ කිසිඳු ජාතියකට ගැති නොවී ස්වාධීනව දියුණු වූයේ අපේ රට බතින් බුලතින් පොහොසත් වූ නිසාය. අපේ ප‍්‍රධාන ආහාරය පමණක් නොව අතුරු ආහාරයේ සිට රස කැවිල්ල දක්වාද පදනම වූයේ මේ පොළවේ පෝෂණය වූ රන් සහලයි. ඒ සහලින් පෝෂණය වූවෝ ලෝකයේ කිසිම ජාතියකට දෙවනි නොවන විස්කම් කළෝය. සාගරය වැනි මහා ජලාශද , ලොවක් මවිත කල වාරි තාක්‍ෂණයද , අහස සිඹින දාගැබ් ආරාමද ජාතියට තිළිණ කළ අපේ මුතුන් මිත්තන්ට ශක්තිය වූයේ අපේ රටේ රන් සහල ම බව අමුතුවෙන් කිව යුතු නැත. අපේ රට පසු බසින්නට පටන් ගත්තේ අපේ සහල වෙනුවට රට සහලද, තිරිඟු පිටියෙන් තැනූ ඇමරිකන් පාන් පිටිද, ජාත්‍යන්තර කිරි ජාවාරම් කරුවන්ගේ පිටි කිරිද, කවා පොවා අප උදාසීන රෝගී ජාතියක් බවට පත් කළ විදේශීය ආර්ථික බලවේග කි‍්‍රයාත්මක වීමට පටන් ගැනීමත් සමඟය. භෞතිකව පමණක් නොව මානසිකවද තම රට දෙයට වඩා පිටරට සිට පැමිණෙන ඕනෑම දහ ජරාවක් ඉස්මුදුනින් පිළිගන්නට තරම් අධම මානසික මට්ටමකට ශී‍්‍ර ලාංකිකයා ඇද දැමීමට ඔවුන්ගේ කුස පිරවූ පාන්පිටි ඇතුළු විදේශ ආහාර මෙන්ම අපේ ආර්ථිකය ඇද දැමීමට කි‍්‍රයාත්මක වු කුමන්ත‍්‍රණ වලටද අප ගොදුරු වූ බව පසුගිය දශක කීපය දෙස ආපසු හැරී බැලීමේදී ඕනෑම අයෙකුට ප‍්‍රතක්‍ෂ්‍ය වන කරුණකි. වර්තමානයේදී යම් තරමකට හෝ දේශීය දේ/අපේ දේ දෙස ගෞරවයෙන් ඇස් ඇර බලන්නට පෙළඹෙන ප‍්‍රවණතාවයක් උදාකර තිබීම ජාතියේ වාසනාවකි. ජාත්‍යන්තර පිටිකිරි මුදලාලිලාගේ ග‍්‍රහණයෙන් මිදෙන්නට දේශීය දියරකිරි, රට අර්තාපල් වලට වඩා නුවර එළියේ අල වැඩි මුදලක් ගෙවා මිලදී ගැනීමට අප සූදානම්ය. කරදිය වලල්ලෙන් වට වූ මේ දිවයිනට අවමානයක් එක් කරමින් ක‍්‍රියාත්මක වූ ලූණු ආනයනය කිරීමේ යුගය අවසාන වෙමින් පවතී. මෑතකදී සිදුවූ ඉතා වැදගත් ප‍්‍රවණතාවක් වන්නේ කාලාන්තරයක් තිස්සේ පාන් පිටි අනුභවයෙන් රටේ ඉහළ ප‍්‍රතිශතයක් දියවැඩියා රෝගයට ගොදුරුවීමේ අවාසනාවන්ත සිදුවීම ප‍්‍රමාද වී හෝ අවබෝධ කරගත් මහජනතාව පාන් සහ පාන් පිටි පරිභෝජනයෙන් ඉවත් වී සහල් පරිභෝජනය වෙත යොමුවීමයි. මේසඳහා රටේ වෛද්‍යවරුන් ඇතුළු විද්වතුන්ගේ දැඩි කැපවීම මෙන්ම සහල් පරිභෝජනය උනන්දු කිරීම සඳහා රජයේ මැදිහත්වීමද ප‍්‍රධාන වශයෙන් ඉවහල් විය. සුද්දාගේ මිලට පාන් පිටි මිලදීගත නොහැකි නිසා රජයේ සහනාධාරයක්ද ගෙවා ඉතා වටිනා විදේශ විනිමය කෝටි ගණනින් කැපකර ශී‍්‍ර ලාංකික ජනතාවට පාන්පිටි කැවූ යුගය වෙනුවට, ශී‍්‍ර ලාංකිකයන් සහල් / සහල් පිටි වෙත නැඹුරුවීම වර්තමාන ජනතාවගේ පමණක් නොව අනාගත පරම්පරාවේද පෝෂණය මනා සෞඛ්‍ය සඳහා පමණක් නොව ජාතියක් වශයෙන් විදෙස් ගැති භාවයෙන් මිදෙන්නටද හේතු වේ. අපේ රටේ ගොවියාට හොඳ කලක් උදා වී තවදුරටත් කෘෂි නිෂ්පාදන වර්ධනය වීම මගින් ජාතියේ ආහාර සුරක්‍ෂිත භාවය තහවුරු වීමට ඉවහල් වේ. එම නිසා සහල් පරිභෝජනය වර්ධනය කිරීම සහ ඒ සඳහා අනුබල දීම ජාතික වගකීමකි. මහ ජනතාව අතර පාන් පිටි මෙතරම් ජනපි‍්‍රය වන්නට ප‍්‍රධාන හේතුව වූයේ එය සහනාධාර මිලට ලබාදීම පමණක් නොව පාන්පිටි මඟින් හැඩයෙන්, ගුණයෙන් හා රසයෙන් විවිධාකාර වූ ආහාර නිෂ්පාදනය කළ හැකි වීමයි. එමෙන්ම පාන් පිටි භාවිතයේ ඇති පහසුවයි. ඒ සඳහා විවිධ පර්යේෂණ හා සංවර්ධන කටයුතු සිදුකළ පිටි නිපදවන රටවල් පාන් ඇතුළු බේකරි නිෂ්පාදන තාක්ෂණයද දියුණු කළේය. කල්ගත වන සම්ප‍්‍රදායික දර පෝරණුව වෙනුවට ක්ෂණික විදුලි පෝරණුවද, මිශ‍්‍රණ යන්ත‍්‍රද කර්මාන්තයට එක් කළේය. පාරිභෝගික නෙත, සිත පිනවන විවිධාකාර හැඩයෙන් හා රසයෙන් යුත් මන බඳින බේකරි නිෂ්පාදන බිහි වන්නේද මෙම කැපකිරීමේ ප‍්‍රතිඵලයක් වශයෙනි. සහල් ප‍්‍රධාන වශයෙන් පරිභෝජනය කරන්නේ බත් වශයෙනි. ආප්ප සහ පිට්ටු වැනි වෙනත් ආහාර සඳහා ධාන්‍යයක් වශයෙන් ඉතා සුළු වශයෙන් භාවිතා වේ. සහල් ධාන්‍යයක් වශයෙන් පරිභෝජනය බහුල කරවන්නට නම් එමගින් පිළියෙල කරන ආහාර විවිධාංගීකරණයක් සිදුවිය යුතුය. සහල් පිටි ආශි‍්‍රත නිෂ්පාදන පහසු කිරීමේ තාක්ෂණ වේදයක් හඳුන්වා දිය යුතුය. සහල් සහ සහල් පිටි අමුද්‍රව්‍යයක් ලෙස ධනාත්මකව සැලකීමට ආහාර නිෂ්පාදකයන් පෙළඹවිය යුතුය. මේ සඳහා වර්තමානයේ ජනතාව හුරුපුරුදු වී සිටින පාන්/බනිස්/කේක්/නූඞ්ලස් ඇතුළු ඕනෑම ආහාරයක් හාල්පිටි මගින් පිළියෙල කිරීමේ තාක්ෂණික පර්යේෂණ හා සංවර්ධන මෙහෙවරක අවශ්‍යතාවය පැනනැඟී ඇත. පාන් පිටි මගින් ආහාර නිෂ්පාදනය කිරීමේදී පහසුවක් දැනෙන්නේ ඊට ආවේණික වූ ඇලෙන සුළු සංඝටකයක් (ග්ලූටන්) තිරිඟු පිටිවල ඇතුළත් වීමයි. පාන් පිටි මඟින් පාප්ප සහ මැලියම් සාදාගත හැක්කේ එබැවිනි. නමුත් සහල් පිටිවල එම ගුණය ප‍්‍රමාණවත් ලෙස ඇතුළත් නොවේ. සහල් පිටි අමුද්‍රව්‍යයක් ලෙස භාවිතා කිරීමේදී බේකරි සහ ආහාර නිෂ්පාදකයන් මෙම අභියෝගයට මුහුණ දෙයි. අද දවසේ කළ යුතුව ඇත්තේ තාක්ෂණිකව වඩා දියුණු ශිල්ප ක‍්‍රම භාවිතා කර මෙම අභියෝගය ජය ගැනීමයි. රජය මෙන්ම ආහාර නිෂ්පාදනය කරන විවිධ ආයතනද අඛණ්ඩව පර්යේෂණ හා සංවර්ධන කටයුතුවල නිරත වෙමින් ඉහළ සහල් පරිභෝජනයක් සහිත චීනය/ ජපානය/ තායිලන්තය වැනි රටවල භාවිත වන තාක්ෂණික උපක‍්‍රම අධ්‍යයනය කරමින්, අපේ රටට ගැලපෙන, අපේ සහලට ගැලපෙන ක‍්‍රමවේදයක් මඟින් සහල් පිටි වලින් විවිධාකාර වූ ආහාර නිෂ්පාදන නිපදවීමෙන් පමණක් අපට පාන්පිටි මාෆියාවෙන් මිදිය හැකිය. ජාතික ආහාරය අහවල් එක යැයි කියන්නට හැකි ජාතීන් ලෝකයේම ඇත්තේ අතළොස්සකි. දියුණු කෘෂි කර්මාන්තයක් සහිත පෙරදිග රටක් වූ ඉන්දියාවටද ජාතික ආහාරයක් නැත. නමුත් අපට ආඩම්බරයෙන් කිව හැකි ජාතික ආහාරයක් ඇත. ඒ බත්ය. බත අපේ ප‍්‍රධාන ආහාරයයි. අඩුතරමින් දෙවේලක් වත් අප බුදින්නේ බත්ය. අලූත් අවුරුද්දක් ලබන විට නිවසක් නිවසක් ගානේ පිළියෙල කරන්නේ අවුරුදු බතය. නෑදෑ හිත මිතුරන්ට සංග‍්‍රහ කරන්නේ බත බුලතිනි. බත අපේ ජීවයයි. එය පෝෂණ ගුණයෙන් ඉහළය. සෞඛ්‍ය සම්පන්නය. ධෛර්ය හා ශක්තිය වඩවන්නේය. පරිසර හිතකාමීය. මානව දයාවෙන් යුක්තය. මිනිසා ස්වභාවිකවම විවිධාකාර ආහාර පි‍්‍රය කරයි. එකම දේ දිනපතා වළඳන්නට රුචියක් නැත. බතටද ආදේශකයන් අවශ්‍ය වන්නේ එබැවිනි. බතට නියම ආදේශකයක් වන්නේ එය 100% ක්ම සහල් පිටියෙන් තැනූවක් වන්නේනම් පමණි. එය බත තරමටම පිළියල කර ගැනීම පහසුවිය යුතුය. රසවත් විය යුතුය. රයිගම් ‘‘දෙවනි බත’’ බිහිවන්නේ බතට බතින්ම නිපදවූ ආදේශකයන් ලෙසය. 100% දේශීය සහල් පිටි පමණක් භාවිතා කර නිපදවූ රයිගම් \"දෙවනි බත\" අපට හුරු පුරුදු ඉක්මනින් පිළියෙල කරගත හැකි නූඞ්ලස් තාලයට එළි දකින්නේ අපේ මහා ආහාරය වූ බත, සියලු යහගුණ සපිරි නවීන කාලයකටය. එබැවින් එය \"දෙවැනි බත\" නම් විය. එය අපේ \"දෙවැනි බත\"වන්නේය. ශී‍්‍ර ලාංකික පාරිභෝගික ජනතාව සමග ඉතා කුළුපඟ සබඳතාවයක් පවත්වාගෙන යන \"ද කිංඩම් ඔෆ් රයිගම්\" කවදත් නව්‍යතාවයෙන් යුත් පාරිභෝගික භාණ්ඩ වෙළඳපොලට සපයන දේශීය ආයතනයකි. දේශයට මහා අවමානයක් වූ ලූණු ආනයනය කිරීමේ විපතින් රට බේරාගැනීමේ පළමු වෙඩි මුරය තැබූවේ \"ද කිංඩම් ඔෆ් රයිගම්\" බව මුළු ශී‍්‍ර ලංකාවම දනී. සහල් සහ සහල් පිටි නිෂ්පාදන ප‍්‍රචලිත කිරීමේ ජාතික වගකීමට උරදීමට තීරණය කළ රයිගම් වසර ගණනාවක් තිස්සේ සහල් පිටියෙන් පමණක් නිපදවූ එහෙත් රසයෙන් හා ගුණයෙන් කිසිම නූඞ්ලස් වර්ගයකට දෙවනි නොවන නිෂ්පාදනයක් බිහිකරන්නට දේශීය හා විදේශීය වශයෙන් පර්යේෂණ කටයුතු සිදු කළේය. මීට පෙර සහල් පිටි නූඞ්ලස් දේශීය වශයෙන් සමහර ආයතන නිපදවීමට උත්සාහ කලද ඒවා සාර්ථක නොවීය. සමහර විට පාන්පිටිද මිශ‍්‍ර කළ සහල් පිටි සහිත නූඞ්ල්ස් වෙළඳපොලේ දකින්නට හැකි විය. චීනය වැනි රටවල වගාකරන ඇලෙන සුළු සහලින් නූඞ්ලස් නිපදවීමේ තාක්ෂණයක් පැවතියද අපේ රටේ සහල් සමග එම තාක්ෂණය නොගැලපේ. කෙසේ වෙතත් තම උත්සාහය අත් නොහළ රයිගම් පර්යේෂණ කණ්ඩායම අපේ රටේ සහල් පමණක් භාවිතා කර උසස් තත්ත්වයේ නූඞ්ල්ස් නිෂ්පාදනයක් බිහිකිරීමේ අභියෝගය ජයගැනීමට සමත් විය. නවීන තාක්ෂණයෙන් යුතු එම කර්මාන්ත ශාලාව නිම කිරීම සඳහා ආයෝජනය කළ මුදල රුපියල් මිලියන 300 කි. හෝමාගම පිහිටි මෙම කර්මාන්ත ශාලාව මගින් වර්ෂයකට සහල් පිටි නූඞ්ලස් මෙටි‍්‍රක් ටොන් 5000ක ධාරිතාවයක් ඇති අතර 2013 වර්ෂයේදී එම නිෂ්පාදන ධාරිතාවය දෙගුණ කිරීම සඳහා කටයුතු සිදුවෙමින් පවතී. ද කිංඩම් ඔෆ් රයිගම් පාරිභෝගික අභිරුචියට ගැලපෙන පරිදි දේශීය සහල් වර්ග වෙන වෙනම භාවිතා කර සුදු කැකුළු පිටි, රතු කැකුළු පිටි හා රෝස කැකුළු පිටි වශයෙන් නූඞ්ල්ස් තාලයට පිළියෙල කළ \"දෙවැනි බත\"වර්ග 3 කින් වෙළඳපොලට හඳුන්වා දෙයි. ශී‍්‍ර ලංකාවේ වාර්ෂික සහල් නිෂ්පාදනය මෙ.ටො.මිලියන 4.8 පමණ වන අතර එම කර්මාන්තයේ නියැළි ගොවි පවුල් සංඛ්‍යාව 880,000 පමණ වේ. පාන් පිටි වෙනුවට සහල් පිටියෙන් තැනූ නූඞ්ල්ස් පරිභෝජනයට පාරිභෝගික ජනතාව නැඹුරු කිරීම මගින් මෙතෙක් ප‍්‍රධාන වශයෙන් බත් සඳහා පමණක් භාවිතා කළ දේශීය සහල් ආහාර නිෂ්පාදනයේ ප‍්‍රධාන අමුද්‍රව්‍යයක් බවට පත්වීම මගින් ස්ථාවර මිලක් ලැබේ. වර්ෂය පුරා නොවෙනස්ව පවතින ස්ථාවර මිලක් ලැබීම මගින් ආර්ථික වශයෙන් ගොවි ජනතාවට ශක්තියක් වන අතර ඔවුන්ගේ ජීවන මට්ටම ඉහළ යෑමක් සිදුවේ. රටේ බහුලව භාවිත වන පාන්පිටි නූඞ්ල්ස් වෙනුවට සහල් පිටි නූඞ්ල්ස් භාවිතා කිරිමට මහජනතාව හුරු වීම මගින් පාන්පිටි ආනයනය සැලකිය යුතු ප‍්‍රමාණයකින් අඩු කිරීමට ඉවහල් වන අතර එමඟින් වර්ෂයකට රු.මිලියන 925 ක පමණ විදේශ විනිමයක් ඉතිරි වනු ඇත. විදෙස් රට වලින් ආනයනය කළ සහල් පිටි නූඞ්ල්ස් විවිධාකාර වෙළඳනම් වලින් සුපිරි වෙළඳසැල් වල පමණක් විකිණීමට ඇතත් පැකට්ටුවක සාමාන්‍ය මිල රු.350/- ක් පමණ වන මෙම නිෂ්පාදන වල අහලකටවත් යාමට සාමාන්‍ය පාරිභෝගිකයාට නොහැකිය. අනෙක් අතට සහලින් ස්වයංපෝෂිත රටකට සහල් පිටි නිෂ්පාදන ආනයනයකර වළඳන්නට සිදුවීම ඉවසිය හැකිද? දෙවැනි බත 100% ක් දේශීය සහල් පිටි නූඞ්ල්ස් වෙළඳපොළට එන්නේ රටේ ඕනෑම පාරිභෝගිකයෙකුට දරාගතහැකි සහන මිලකටය. එය ජාතික සේවයකි. ජාතියක් දියුණු වන්නට නම් අලූත් අලූත් දෑ තැනිය යුතුය. \"අලූත් අලූත් දෑ නොතනන ජාතිය ලොව නොනඟී\" යැයි කුමාරතුංග මුනිදාසයන් ප‍්‍රකාශකළේ එබැවිනි. දෙවැනි බතෙහි අරුමය වන්නේ ජාතියට අලූත් තාක්ෂණයක් එක් කිරීමයි. එය ශී‍්‍ර ලංකාවේ අභිවෘද්ධිය උදෙසා ප‍්‍රධාන සාධකයක් වනු ඇත. එහි තවදුරටත් විශේෂත්වයක් වන්නේ අපේ මහා ධාන්‍යය අමුද්‍රව්‍යක් වශයෙන් භාවිතා කිරීමේ හැකියාවෙන් අනූන වීමයි. නූතන පරපුරට හා ඔවුන්ගේ ජීවන රටාවට ගැලපෙන භාණ්ඩයක් නිපදවීමේ හැකියාවයි. මේ අනුව ‘‘දෙවැනි බත’’ ශී‍්‍ර ලංකා ආර්ථිකයේ සහ තාක්ෂණික හැකියාවේ නව පෙරලියක් සිදු කරනු ඇත. එය අප ගැති ආර්ථිකයෙන් මුදවා ගැනීම පිණිස වන විප්ලවකාරී ව්‍යාපෘතියක් වනු ඇත. එමෙන්ම නව ආහාර සංස්කෘතියක ඇරඹුම වනු ඇත.", "URL": "https://sinhala.adaderana.lk/news.php?nid=31393", "Category": null, "Parent URL": null}