{"Source": "Adaderana", "Timestamp": "December 20, 2010 03:57 pm", "Headline": "පොල් ගස් කැපීමට වැට බැ‍ඳෙයි", "News Content": "වහා ක්‍රියාත්මක වන පරිදි පොල් සංවර්ධන මණ්ඩලයේ අනුමැතියකින් තොරව පොල් ගස් කැපීම තහනම් කිරීමට රජය තීරණය කර ඇති බව පොල් සංවර්ධන හා ජනතා වතු සංවර්ධන අමාත්‍ය ජගත් පුෂ්පකුමාර මහතා පවසයි. දැනට ඇති වී තිබෙන පොල් හිඟයට පිළියමක් වශයෙන් මෙම පියවර ගත් බව අමාත්‍යවරයා සඳහන් කළේය. පොල් ගස් කැපීම හා ඇති වූ කාළගුණික විපර්යාසය මෙසේ පොල් අස්වැන්න පහත වැටී‍මට බලපා ඇති බව ඔහු පෙන්වා දෙයි. පොල් පැල ලක්ෂ 40ක් සිටුවීමේ විශේෂ වැඩපිළිවෙලක් ද කඩිනමින් ක්‍රියාත්මක කිරීමට ද කටයුතු යොදා ඇති බව ජගත් පුෂ්පකුමාර අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12983", "Category": null, "Parent URL": null}