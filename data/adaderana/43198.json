{"Source": "Adaderana", "Timestamp": "May 14, 2014 03:51 pm", "Headline": "ශ්‍රී ලංකා ධීවරයින්ට එකඟවෙන්න ඉන්දීය ධීවරයින් එරට රජයෙන් ආධාර ඉල්ලයි", "News Content": "ඉන්දු-ශ්‍රී ලංකා ධීවර ගැටළු පිළිබඳ සිදුකෙරුණු සාකච්ඡාවලට අනුව ට්‍රෝලර් යාත්‍රා භාවිතය අවම කිරීමට ඉන්දීය ධීවරයින් එරට රජයේ ආධාර ඉල්ලා තිබේ. පැවති සාකච්ඡාවලදී ශ්‍රී ලංකාවේ පාර්ශවයෙන් ඉදිරිපත්වූ ප්‍රධාන කාරණයක්වී ඇත්තේ ඉන්දීය ධීවරයින් ඉන්දු-ශ්‍රී ලංකා මුහුදු තීරයේ ධීවර කටයුතුවල නිරතවන විට ට්‍රෝලර් යාත්‍රා භාවිතා නොකළ යුතු බවයි. එහෙත් ට්‍රෝලර් යාත්‍රා මගින් ධීවර කටයුතුවල නිරතවීම ආශ්‍රිතව දකුණු ඉන්දියාවේ තවත් බොහෝ ආර්ථික හා සමාජීය කාරණාවන් බැඳී ඇති බැවින් එකවර ට්‍රෝලර් යාත්‍රා භාවිතය අත්හළ නොහැකි බව ඉන්දීය ධීවර සංවිධාන විසින් පෙන්වා දී ඇති වග ඉන්දීය පුවත් සේවා අනාවරණය කරයි. ට්‍රෝලර් යාත්‍රා භාවිතය හා ගැඹුරු මුහුදේ දැල් එළීම ආදිය හේතුවෙන් මත්ස්‍ය ගහණය අවම වන බවත්, මත්ස්‍ය සම්පත වඳවීමේ අවදානමක් පවතින බවත් සඳහන්වීම මෙම මතගැටුමට හේතුවී තිබේ.", "URL": "https://sinhala.adaderana.lk/news.php?nid=43198", "Category": null, "Parent URL": null}