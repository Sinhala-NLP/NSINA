{"Source": "Adaderana", "Timestamp": "August 24, 2018 01:03 pm", "Headline": "වේගය නිසා වෑන් රථය අඩි 40 ක ප්‍රපාතයට-තිදෙනෙක් රෝහලට", "News Content": "ගම්පොල සිට නාවලපිටිය දක්වා අධික වේගයෙන් ධාවනය වු වැන් රථයක් මාර්ගයෙන් ඉවතට පැන අඩි 40 ක පමණ ප්‍රපාතයකට පෙරලි වැන් රථයේ ගමන් ගත් තිදෙනෙක් තුවාල ලබා නාවලපිටිය මුලික රෝහල වෙත ඇතුලත් කල බව නාවලපිටිය පොලීසිය පවසයි. අද (24) උදැසන 11.30 ට පමණ මෙම අනතුර සිදු වි ඇත්තේ නාවලපිටිය ගම්පොල ප්‍රධාන මාර්ගයේ නාවලපිටිය ගොන්දෙන්නාව ප්‍රදේශයේදිය. අධික වේගයෙන් ධාවනය වි ඇති වැන් රථයේ රියදුරාට වේගය පාලනය කර ගත නොහැකිව මාර්ගයෙන් ඉවතට පැන මහවැලි ගග අසළ ප්‍රදේශයට පෙරලි ඇති බව අනතුර පිලිබද පරික්ෂණ පවත්වන නාවලපිටිය පොලිසිය පැවසීය. පෙරලුණු වැන් රථය තුල සිටි තුවාලකරුවන් ප්‍රදේශවාසින් එක්ව වැන් රථයෙන් පිටතට ගෙන රෝහල් ගත කර ඇත. අනතුරින් වැන් රථයටද දැඩි අලාභ හානි සිදු වි තිබේ.", "URL": "https://sinhala.adaderana.lk/news.php?nid=94949", "Category": null, "Parent URL": null}