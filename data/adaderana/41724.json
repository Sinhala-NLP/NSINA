{"Source": "Adaderana", "Timestamp": "March 12, 2014 08:22 am", "Headline": "කැලණි සරසවියේ නේවාසිකාගාර අර්බුදයට විසඳුම්", "News Content": "කැලණිය විශ්ව විද්‍යාලයේ ශිෂ්‍ය ශිෂ්‍යාවන්ගේ නේවාසික ගැටලුව විසඳීම සඳහා අවශ්‍ය පියවර ගෙන ඇති බව එම විශ්ව විද්‍යාලයේ පාලනාධිකාරය පවසයි. මේ වනවිට 2012 - 2013 අධ්‍යයන වර්ශයේ නේවාසිකාගාර පහසුකම් අයදුම්කළ ශිෂ්‍යාවන්ගෙන් 92% ක පිරිසකට නේවාසිකාගාර පහසුකම් ලබාදීමට හැකිවී ඇති බව විශ්ව විද්‍යාලයේ පාලනාධිකාරය සඳහන් කරයි. එමෙන්ම තෙවන සහ අවසන් වසර සඳහා ඉගෙනුම ලබන සිසුන්ගේ නේවාසිකාගාර පහසුකම් නොලැබුණු ශිෂ්‍ය ශිෂ්‍යාවන්ගේ අභියාචනා සලකා බැලීමෙන් අනතුරුව ඉන් 72% ක පිරිසකට නේවාසික පහසුකම් ලබාදී තිබේ. මෙවැනි තත්ත්වයක් තුළ පටු වාසිමත ක්‍රියාකරන පිරිස් නේවාසිකාගාර ලැබී නොමැති බවට පදනම් විරහිත ප්‍රකාශ කරමින් රටේ ජනතාව නොමඟ යවමින් සිටින බව සඳහන් සඳහන් වෙයි.", "URL": "https://sinhala.adaderana.lk/news.php?nid=41724", "Category": null, "Parent URL": null}