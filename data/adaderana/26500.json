{"Source": "Adaderana", "Timestamp": "August 11, 2012 05:01 pm", "Headline": "ඉන්දියාවේ බස් රථ අනතුරකින් පුද්ගලයින් 40ක් මරුට", "News Content": "ඉන්දියාවේ හිමාචල් ප්‍රදේශයේ සිදුවූ බස් රථ අනතුරකින් පුද්ගලයින් 40 දෙනෙකු ජීවිතක්ෂයට පත්ව තිබේ. අනතුරින් තවත් පුද්ගලයින් 20 දෙනෙකු තුවාල ලබා ඇති බව ඉන්දීය මාධ්‍ය වාර්තා කරන්නේය. කඳුකර මාර්ගයක ධාවනය වෙමින් තිබූ බස්රථය රියදුරුට පාලනය කරගත නොහැකිවීමෙන් පෙරලීගොස් අනතුර සිදුව තිබේ. අනතුර සිදුවන අවස්ථාවේ බස්රථයේ ප්‍රමාණයට වැඩි මගීන් පිරිසක් ගමන් කර ඇති බව ද සඳහන්ය. පුද්ගලයින් 32 දෙනෙකුම එම ස්ථානයේදීම ජීවිතක්ෂයට පත්ව ඇති අතර සෙසු 8 දෙනා රෝහලට ගෙනයමින් සිටියදී ජීවිතක්ෂයට පත්ව තිබේ. අනතුරින් තුවාල ලැබූවන්ගේ තත්ත්වය ද බරපතල බව ඉන්දිය මාධ්‍ය වාර්තා කරයි.", "URL": "https://sinhala.adaderana.lk/news.php?nid=26500", "Category": null, "Parent URL": null}