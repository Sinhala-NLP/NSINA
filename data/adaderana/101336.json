{"Source": "Adaderana", "Timestamp": "December 27, 2018 06:51 am", "Headline": "අනතුරකින් අයෙකුට දිවි අහිමි", "News Content": "බදුල්ල පොලිස් වසමේ බදුල්ල මහියංගණය මාර්ගයේ තල්දෙන ප්‍රදේශයේ මීගහකිවුල දෙසට ධාවනය වූ යතුරු පැදියක් ඉදිරියෙන් එම දිශාවට ධාවනය වූ ලොරි රථයකට ඉස්සර කිරීමට යාමේදී ඉදිරියෙන් පැමිණි පුද්ගලික බස් රථයක මුහුනට මුහුණ ගැටී පෙරළී පැදිකරු ලොරි රථයට යට වීමෙන් අනතුරට පත්ව තිබේ. ඊයේ(26) සවස 6.10ට පමණ සිදු වූ මෙම අනතුරින් පැදිකරු බරපතල තුවාල ලබා බදුල්ල රෝහලට ඇතුලත් කිරීමේදී මියගොස් තිබේ. මරණයට පත් අය 59 හැවිරිදි කැටවත්ත පාර, නිකපොත, මීගහකිවුල ප්‍රදේශයේ පදිංචි ලියනආරච්චිගේ දයානන්ද යන අය වෙයි.", "URL": "https://sinhala.adaderana.lk/news.php?nid=101336", "Category": null, "Parent URL": null}