{"Source": "Adaderana", "Timestamp": "December 1, 2010 10:52 am", "Headline": "හෙද නිලධාරීන්ගෙන් සත්‍යග්‍රහයක් ", "News Content": "ඉල්ලීම් 6ක් මුල් කරගනිමින් හෙට පෙරවරු 11.30 සිට 12 .30 දක්වා පැයක කාලයක් සේවයෙන් ඉවත්ව රෝහල් ඉදිරිපිට සත්‍යග්‍රහ ව්‍යාපාරයක් පවත්වන බව රජයේ හෙද නිලධාරීන්ගේ සංගමය පවසයි. හෙද උපාධි පාඨමාලා කාලය අඩු කිරීම , දින 5ක සතිය හෙද සේවාව සඳහා ක්‍රියාත්මක නොකිරීම , උසස් වීම් අනුමත නොකිරීම ඇතුළු ඉල්ලීම් 6ක් ඉටු කර ගැනීම ‍එහි අරමුණ බව එම සංගමය පෙන්වාදෙයි. අදාළ සංගමය විසින් ඔක්තෝම්බර් 25 වැනි දින පැය 3ක වැඩවර්ජනයක් ක්‍රියාත්මක කළ අතර පසුගිය 10 වැනිදා ද සංකේත වැඩවර්ජනයක් ක්‍රියාත්මක කරන ලදී. එම සංකේත වැඩ වර්ජනයට එක් වූවන්ගෙන් නිදහසට කරුණු විමසීමේ ක්‍රියාමාර්ගයට එරෙහිව ජාත්‍යන්තර කම්කරු සංවිධානයේ විනිශ්චයාධිකරණයට පැමිණිල්ලක් යොමු කර ඇති බව එම සංගමය සඳහන් කරයි.", "URL": "https://sinhala.adaderana.lk/news.php?nid=12521", "Category": null, "Parent URL": null}