{"Source": "Adaderana", "Timestamp": "December 4, 2010 09:41 am", "Headline": "නාවික හා සමුද්‍රීය ප්‍රදර්ශනය අද ඇරඹෙයි", "News Content": "නාවික හමුදාවේ 60 වැනි සංවත්සරය වෙනුවෙන් පැවැත්වෙන නාවික හා සමුද්‍රීය ප්‍රදර්ශනය අද(04) ආරම්භ වේ. ලබන 12 වැනිදා දක්වා කොළඹ ප්‍රදීපාගාර පරිශ්‍රයේ දී මෙම ප්‍රදර්ශනය පැවැත්වෙන බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පැවසුවේය. පෙරවරු 10. 30සිට රාත්‍රී 10 දක්වා මෙම ප්‍රදර්ශනය ජනතාව වෙනුවෙන් විවෘත කර තිබේ. නමුත් 07 සහ 08 දෙදින තුළ මෙම ප්‍රදර්ශනය නොපැවැත්වෙන බව අතුල සෙනරත් මහතා සඳහන් කළේය. නාවික හා සාමුද්‍රීය දැනුම මහ ජනතාවට හා පාසල් දරුවන්ට ලබාගැනීම සඳහා අවශ්‍ය ප්‍රදර්ශන කුටි මෙම ප්‍රදර්ශන භූමියේ පවතින බවත්, එමෙන්ම නාවික හමුදාවේ අධිවේගී යාත්‍රා යොදාගනිමින් කොළඹ ප්‍රදීපාගාර පරිශ්‍රයේ ඇති මුහුදු සීමාවේ අධිවේගී යාත්‍රා හසුරුවන සංදර්ශන පැවැත්වෙන බවත් නාවික හමුදාවේ තූර්ය වාදක හා සංස්කෘතික කණ්ඩායම් වල සංදර්ශන පැවැත්වෙන බවත් ඔහු කියා සිටියේය.", "URL": "https://sinhala.adaderana.lk/news.php?nid=12588", "Category": null, "Parent URL": null}