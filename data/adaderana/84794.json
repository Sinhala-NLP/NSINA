{"Source": "Adaderana", "Timestamp": "February 25, 2018 08:02 am", "Headline": "‍අද සිට දිවයිනේ ප්‍රදේශ කිහිපයකට වැසි ", "News Content": "‍අද සිට දිවයිනේ ප්‍රදේශ කිහිපයකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුවේ අනාවැකිකරණ අංශයේ අධ්‍යක්ෂ අනූෂා වර්ණසූරිය මහත්මිය සඳහන් කළේ නැගෙනහිර, උතුරුමැද, ඌව, බස්නාහිර ඇතුළු ප්‍රදේශ කිහිපයක වැසි තත්ත්වයන් බලාපොරොත්තු විය හැකි බවයි. මේ අතර පවතින දැඩි වියළි කාලගුණ තත්ත්වය හේතුවෙන් පීඩාවට පත් ජනතාව සඳහා සහන සැලසීමේ කටයුතු මේ වන විට ක්‍රියාත්මක වන බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සදහන් කළේය.", "URL": "https://sinhala.adaderana.lk/news.php?nid=84794", "Category": null, "Parent URL": null}