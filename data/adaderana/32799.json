{"Source": "Adaderana", "Timestamp": "March 28, 2013 10:38 am", "Headline": "ජීවී කොරල්පර සමග චීන ජාතිකයින් දෙදෙනෙක් මාට්ටු", "News Content": "ජීවී කොරල්පර තොගයක් සමග චීන ජාතිකයින් තිදෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. රේගු ජෛව විවිධත්ව ඒකකයේ නිලධාරීන් විසින් අද (28) අලුයම මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් චීන ජාතිකයන් තිදෙනා චීනයේ ෂැංහයි නුවර බලා පිටත්ව යාමට පැමිණ සිටි බව ගුවන්තොටුපළ රේගුව සඳහන් කළේය. ඔවුන් සතුව තිබී ජීවී කොරල්පරවලට අමතරව හක්බෙල්ලන් ද සොයාගෙන තිබේ. මෙම චීන ජාතිකයින් තිදෙනා මත්තල ජාත්‍යන්තර ගුවන්තොටුපළේ වැඩකටයුතු සඳහා මෙරටට පැමිණ ඇති අතර හික්කඩුව ප්‍රදේශයේ මුහුදු තීරයෙන් කොරල්පර කඩාගෙන ඇති බව සිදුකළ පරීක්ෂණවලින් අනාවරණය වූ බව රේගුව සඳහන් කළේය.", "URL": "https://sinhala.adaderana.lk/news.php?nid=32799", "Category": null, "Parent URL": null}