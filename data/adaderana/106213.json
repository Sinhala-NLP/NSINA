{"Source": "Adaderana", "Timestamp": "March 17, 2019 12:16 pm", "Headline": "සම්භාහනාගාරයකදී අයෙක්ගෙන් මුදල් සොරාගත් කතුන් 2ක් කොටුවෙයි", "News Content": "සීදූව ප්‍රදේශයේ පවත්වාගෙන ගිය සම්භාහන මධ්‍යස්ථානයකට පැමිණි පුද්ගලයෙකුගෙන් මුදල් සොරකම් කළ කාන්තාවන් දෙදෙනෙක් පොලිස් අත්අඩංගුවට පත්ව ඇත. සීදූව ලියනගේමුල්ල ප්‍රදේශයේ පිහිටි සම්භාහන මධ්‍යස්ථානයකට පැමිණි පුද්ගලයෙකුගේ මුදල් පසුම්බියේ තිබූ රුපියල් 50,000ක මුදලක් සූක්ෂම ආකාරයෙන් සොරකම් කළ බවට සීදුව පොලීසිය ලද පැමිණිල්ලක් මත පොලීස් නිලධාරීන් එම ස්ථානයට පැමිණ ඇත. සැලසුම්සහගත අන්දමින් මුදල් සොරකම් කළ සම්භාහන මධයස්ථානයේ සේවිකාවන් දෙදෙනා සොරකම් කළ මුදල්ද සමඟ ඊයේ (16) පස්වරුවේ පොලීසිය විසින් අත්අඩංගුවට ගෙන ඇත. අත්අඩංගුවට පත් කාන්තාවන් දෙදෙනා මීගමුව හා මරදාන යන ප්‍රදේශවල පදිංචිකරුවන් වන අතර ඔවුන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=106213", "Category": null, "Parent URL": null}