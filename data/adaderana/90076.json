{"Source": "Adaderana", "Timestamp": "May 30, 2018 01:57 pm", "Headline": "ජල සම්පාදන සේවකයින් විරෝධතා ක්‍රියාමාර්ගයක", "News Content": "වැටුප් ගැටළුවක් මුල් කර ගනිමින් විරෝධතා ක්‍රියාමාර්ගයක නිරත වීමට ජල සම්පාදන හා ජලාපවහන සේවක සංගමය පියවර ගෙන තිබේ. ඒ අනුව අද පෙරවරු 09.00 සිට පස්වරු 01.00 දක්වා රාජකාරී කටයුතුවලින් බැහැරව පැය 04 ක කාලයක් එම විරෝධතාව ක්‍රියාත්මක කර ඇති බව එම සංගමයේ කැඳවුම්කරු උපාලි රත්නායක මහතා සඳහන් කළේය.", "URL": "https://sinhala.adaderana.lk/news.php?nid=90076", "Category": null, "Parent URL": null}