{"Source": "Adaderana", "Timestamp": "October 14, 2017 09:10 am", "Headline": "  ලෝක ප්‍රමිති දිනය අදයි", "News Content": "ලෝක ප්‍රමිති දිනය අදට (14) යෙදී ඇති අතර මේ වන විට ශ්‍රී ලංකාව ඇතුළු රටවල් 163ක් අන්තර්ජාතික ප්‍රමිති සංවිධානයේ සාමාජිකත්වය දරයි.ප්‍රමිති දිනයට සමගාමීව පසුගිය 09 වනදා සිට ජාතික තත්ත්ව සතියක් ශ්‍රී ලංකා ප්‍රමිති ආයතනය විසින් නම් කර තිබුණි.එය ලබන 15 වනදා දක්වා ක්‍රියාත්මක වන බව ශ්‍රී ලංකා ප්‍රමිති ආයතනයේ අධ්‍යක්ෂ ජනරාල් ඩබ්ලිව්.එන්.එන් සතරසිංහ මහත්මිය සඳහන් කළේය.“ප්‍රමිති නගර විධිමත් කරයි“ යන්න මෙවර එහි තේමාව වී තිබේ.ජාතික තත්ත්ව සතිය පුරා ජනතාව, කර්මාන්තකරුවන් මෙන්ම පාසල් දරුවන් දැනුවත් කිරීමේ කටයුතු සිදු කළ බව ශ්‍රී ලංකා ප්‍රමිති ආයතනයේ අධ්‍යක්ෂ ජනරාල් ඩබ්ලිව්. එන්.එන් සතරසිංහ මහත්මිය සඳහන් කළේය.ප්‍රමිතිකරණය පිළිබඳව කටයුතු කිරීමට අන්තර්ජාතික ආයතනයක අවශ්‍යතාවය මත 1947 වර්ෂයේදී අන්තර්ජාතික ප්‍රමිති ආයතනය පිහිටුවා තිබේ.", "URL": "https://sinhala.adaderana.lk/news.php?nid=78683", "Category": null, "Parent URL": null}