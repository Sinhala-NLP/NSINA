{"Source": "Adaderana", "Timestamp": "September 28, 2017 09:56 am", "Headline": "අඹන්පොල දී මාරක රිය අනතුරක්-1මරුට-3කට තුවාල", "News Content": "අඹන්පොල පොලිස් වසමේ පාදෙණිය අනුරාධපුර මාර්ගයේ නෙළුම්පත්වැව හංදිය අසලදී සිදුවු රිය අනතුරකින් කාන්තාවක් මිය ගොස් තවත් පුද්ගලයින් 3කු තුවාල ලබා තිබේ. අද අලුයම 12.30ට පමණ මෙම අනතුර සිදුව ඇති අතර අනුරාධපුර දෙසට ධාවනය වු වෑන් රථයේ රියදුරුට නින්ද යාම හේතුවෙන් මාර්ගයෙන් ඉවතට පැන අසල තාප්පයක ගැටී මෙම අනතුර සිදුව ඇති බව පොලීසිය පවසයි. තුවාලකරුවන් අඹන්පොල රෝහලට ඇතුළත් කර ඇති අතර එහිදී වසස අවුරුදු 27 ක් වු හෝමාගම පදිංචි චතුරි චමන්තා යන කාන්තාව මිය ගොස් ඇත. සෙසු තුවාලකරුවන් මේ වන විට කුරුණෑගල රෝහලේ ප්‍රතිකාර ලබයි. මෘත ශරීරය මේ වන විට අඹන්පොල රෝහලේ තැන්පත් කර ඇති අතර අද උදෑසන පශ්චාත් මරණ පරීක්ෂණය සිදු කිරීමට නියමිතව තිබේ. අඹන්පොල පොලීසිය අනතුර සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=78100", "Category": null, "Parent URL": null}