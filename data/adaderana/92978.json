{"Source": "Adaderana", "Timestamp": "July 21, 2018 04:53 pm", "Headline": "ශාක සහ සත්ව කොටස් තොගයක් ගෙනියන්න හදපු චීන ජාතිකයාට වැඩ වරදියි", "News Content": "නීතිවිරෝධි ලෙස ශාක සහ සත්ව කොටස් තොගයක් මෙරටින් රැගෙනයාමට උත්සහ කළ චීන ජාතිකයෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබේ. එම්.යූ 717 දරණ ගුවන් යානයෙන් චීනය බලා පිටත්වයාමට පැමිණි චීන ජාතිකයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා ප්‍රකාශ කළේය. අදාල චීන ජාතිකයාගේ ගමන් මළු පරික්ෂා කිරිමේදී කොතලහිඹුටු කිලෝග්‍රෑම් 07 ග්‍රෑම් 04ක්, කළුවර ලී කැබලි කිලෝග්‍රෑම් 03ක් සහ කබල්ලෑපොතු කිලෝග්‍රෑම් 01යි ග්‍රෑම් 07ක් රේගු නිලධාරින් විසින් සොයාගෙන තිබේ. මෙම ශාක හා සත්ව කොටස් වල වටිනාකම රුපියල් ලක්ෂ 09ක් පමණ වන බවයි ශ්රීො ලංකා රේගුව සදහන් කළේය. අදාල ශාක සහ සත්ව කොටස් තොඟය රාජසන්තක කර ඇති අතර අත්අඩංගුවට ගත් චීන ජාතිකයා රුපියල් 50,000ක දඩ මුදලක් මත නිදහස් කර තිබේ.", "URL": "https://sinhala.adaderana.lk/news.php?nid=92978", "Category": null, "Parent URL": null}