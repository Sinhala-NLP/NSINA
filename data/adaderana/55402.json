{"Source": "Adaderana", "Timestamp": "November 30, 2015 06:35 am", "Headline": "  බස් රථයෙන් ඇද වැටී එයටම යටවී අවසන් ගමන් යයි", "News Content": "කොළඹ සිට වව්නියාව බලා ගමන් කරමින් තිබූ බස් රථයකින් බිමට ඇද වැටුණූ මගියෙක් එම බස් රථයටම යටවීම හේතුවෙන් තුවාල ලබා රෝහල් ගත කිරීමෙන් අනතුරුව මිය ගොස් ඇති බව හලාවත පොලීසිය කියයි.ඊයේ(29) රාත්‍රි 7.10 ට පමණ හලාවත - පුත්තලම මාර්ගයේ බංගදෙණිය දුම්රිය හරස් මාර්ගය ආසන්නයේදී මෙම අනතුර සිදුවී ඇත.අනතුරින් මිය ගොස් ඇත්තේ බණ්ඩාරවෙල - පූනගල වත්ත පදිංචිකරුවෙකු වන රාමසාමි ත්‍යාගරාජා (අවු:28) නම් අයෙකු බව අද දෙරණ වාර්තාකරු පවසයි.මිය ගොස් ඇති අය කොළඹ සිට වව්නියාව බලා ධාවනය වෙමින් තිබූ පුද්ගලික බස් රථයක ගමන් කරමින් තිබී ඇති අතර එම බස් රථය හලාවත - පුත්තලම මාර්ගයේ බංගදෙණිය දුම්රිය හරස් මාර්ගය අසළදී වේගය අඩු කරන විට බස් රථයෙන් පිටතට විසිවී ඇති මගියා ධාවනය වෙමින් තිබූ බස් රථයටම නැවත යටවී ඇත.අනතුරින් තුවාල ලබා සිටි ඔහුව ප්‍රතිකාර සඳහා හලාවත මහා රෝහලට ඇතුළත් කිරීමෙන් අනතුරුව දැඩි සත්කාර ඒකකයට ඇතුළත් කර තිබේ. දැඩි සත්කාර ඒකකයේ ප්‍රතිකාර ලබමින් සිටින අතර තුර ඔහු අද (30)අළුයම මිය ගොස් ඇත.අනතුරට සම්බන්ධ බස් රථය පොලිස් බාරයට ගෙන ඇති අතර බස් රථයේ රියදුරු අත්අඩංගුවට ගෙන ඇති බවත්,හලාවත පොලීසියේ රථවාහන අංශය වැඩිදුර විමර්ශන කටයුතු කරගෙන යන බවත් ‍පොලීසිය පවසයි.", "URL": "https://sinhala.adaderana.lk/news.php?nid=55402", "Category": null, "Parent URL": null}