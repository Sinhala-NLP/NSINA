{"Source": "Adaderana", "Timestamp": "August 8, 2011 04:08 pm", "Headline": "සමාගම්වල වුවමනාවට කටයුතු කිරීමට සූදානම් නෑ ", "News Content": "ව්‍යාපාරික කටයුතු සඳහා දේශපාලන බලය ‍යොදා ගැනීමට උත්සාහ කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පසුගිය සමයේ තමන්ට ද විවිධ සමාගම් වලින් එවැනි කරුණු සඳහා සාකච්ඡා වලට ආරාධනා කළ බව අමාත්‍යවරයා පෙන්වා දෙයි. එහෙත් ඒ සෑම අවස්ථාවක දීම තමන් ඒවා මඟ හැරි බව මෛත්‍රීපාල සිරිසේන මහතා සඳහන් කරයි. සමාගම් වල වුවමනාවට කටයුතු කිරීමට තමා සූදානම් නොමැති බව මව්කිරි දීමේ වැදගත්කම පිළිබඳ දැනුවත් කිරීම සඳහා කොළඹ අද(08) පැවති සම්මන්ත්‍රණයක දී අදහස් දක්වමින් මෛත්‍රීපාල සිරිසේන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=17931", "Category": null, "Parent URL": null}