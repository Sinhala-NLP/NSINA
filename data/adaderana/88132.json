{"Source": "Adaderana", "Timestamp": "April 27, 2018 11:16 am", "Headline": " ජීවිත 5කට මරු කැඳවූ රබර් කර්මාන්ත ශාලාවේ හිමිකරු අධිකරණයට බාරවෙයි", "News Content": "ඇමෝනියා වායුව ආඝ්‍රහණය වීමෙන් පුද්ගලයින් 05 දෙනෙකු මියයාමේ සිද්ධියට අදාළ රබර් කර්මාන්ත ශාලාවේ හිමිකරු අද (27) අධිකරණයට බාරවී තිබේ. මේ අතර රබර් කර්මාන්ත ශාලාවේ කළමණාකාරවරයා සහ ජ්‍යේෂ්ඨ රසායනාගාර පාලකවරිය තවදුරටත් රක්ෂිත බන්ධනාගාර ගත කිරීමට පසුගිය 25 දින හොරණ මහේස්ත්‍රාත් අධිකරණය නියෝග කළේය. පසුගිය 19 වනදා අදාළ කර්මාන්ත ශාලාවේ ඇමෝනියා ටැංකියකට පුද්ගලයෙකු වැටී තිබූ අතර ඔහු බේරාගැනීමට උත්සාහ කිරීමේදී ඇමෝනියා වායුව ආඝ්‍රහණය වීම හේතුවෙන් පුද්ගලයින් පස් දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=88132", "Category": null, "Parent URL": null}