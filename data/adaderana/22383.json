{"Source": "Adaderana", "Timestamp": "February 25, 2012 01:41 pm", "Headline": "වැඩකරන ජනතාවට රුපියල් 3000 ක දීමනාවක් ඕනෑ", "News Content": "වැඩකරන ජනතාව සඳහා රුපියල් 3000 විශේෂ දීමනාවක් ලබාදීමට රජය ක්‍රියා කළ යුතු බව සමස්ත ලංකා සුවසේවා සංගමය පවසයි. ඉන්ධන මිල ඉහළ යාමත් සමඟ සමස්ත රාජ්‍ය සේවකයන් දැඩි දුෂ්කරතාවට මුහුණ දී ඇති බව එම සංගමයේ සභාපති ගාමිණි කුමාරසිංහ මහතා සඳහන් කළේය. මෙසේ මිල ඉහළ යාම නිසා සෞඛ්‍ය සේවකයින් ඇතුළු රජයේ සේවකයින් බරපතල ආර්ථික දුෂ්කරතාවයන්ට ඇද දමා ඇති බව ගාමිණි කුමාරසිංහ මහතා පෙන්‍වාදෙයි. එමනිසා මේ සඳහා විරෝධය පළකරමින් අද(25) කුරුණෑගල ශික්ෂණ රෝහලේ උද්ඝෝෂණයක් පැවැත්වීමට තීරණය කළ බව ද ඔහු ප්‍රකාශ කළේය. ඉන්ධන මිල, බස් ගාස්තු, විදුලි ගාස්තු අඩු කිරීම සඳහා රජය වහා පියවර ගතයුතු බවත්, එසේත් නැත්නම් වහා ජීවත්වීම සඳහා රුපියල් 3000 ක දීමනාව ලබාදීමට අවශ්‍ය පියවර ගත යුතු බව ද හෙතෙම අවධාරණය කර සිටියේය.", "URL": "https://sinhala.adaderana.lk/news.php?nid=22383", "Category": null, "Parent URL": null}