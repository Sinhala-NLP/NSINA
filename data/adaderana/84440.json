{"Source": "Adaderana", "Timestamp": "February 17, 2018 09:17 am", "Headline": "දින නියමයක් නොමැතිව හදිසි තත්ත්වයක් ප්‍රකාශයට පත්කරයි", "News Content": "දින නියමයක් නොමැතිව හදිසි තත්ත්වයක් ප්‍රකාශයට පත්කර ඇති බව වර්තා වෙයි. ඉතියෝපියාවේ හිටපු අග්‍රමාත්‍ය හේල්මරියාන් ඩීසලෙයින් ගේ ඉල්ලා අස්වීමත් සමඟ රාජ්‍ය විරෝධී උද්ඝෝෂණ ඇතිවීම හේතුවෙන් මෙලෙස හදිසි තත්වයක් ප්‍රකාශයට පත් කර ඇති බව විදෙස් මාධ්‍ය සඳහන් කළේය. කෙසේවෙතත් ඉතියෝපියාවේ මීට පෙරද මාස දහයක් පුරා පැවති හදිසි තත්වය පසුගිය වසර අගදී අවසන් කළද දේශපාලන සිරකරුවන් නිදහස් කරන ලෙස ඉල්ලමින් පැවති උද්ඝෝෂණ වල අඩුවක් නොවූ බව විදෙස් මාධ්‍ය සඳහන් කරයි. හේල්මරියාන් ඩීසලෙයින් පසුගිය බ්‍රහස්පතින්දා සිය අග්‍රමාත්‍ය ධූරයෙන් ඉවත්වෙමින් ප්‍රකාශ කර ඇත්තේ ස්ථිරසාර සාමය, ප්‍රජාතන්ත්‍රවාදය ඇතිවීමට හා එමගින් දේශපාලන ප්‍රතිසංස්කරණ සිදුවීමට ඉඩ සලසමින් තමා මෙලෙස ඉල්ලා අස් වන බවයි. වත්මන් රජය බලයට පත්වූ 1991 වර්ෂයේ සිට ඉතියෝපියානු වැසියන් අසහනයට හා පීඩාවට පත්වීම හේතුවෙන් වරින් වර රාජ්‍ය විරෝධී ජනතා උද්ඝෝෂණ පැවති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=84440", "Category": null, "Parent URL": null}