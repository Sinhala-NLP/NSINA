{"Source": "Adaderana", "Timestamp": "May 10, 2017 08:08 am", "Headline": "නිදන් ගන්න ගිය 2ක් අල්ලයි", "News Content": "කටුපොත, තිස්සව ප්‍රදේශයේ නිදන් වස්තු ලබා ගැනීමේ අරමුණින් කැණීම් සිදු කළ පුද්ගලයින් දෙදෙනෙකු අත්අඩංගුවට ගෙන තිබේ.කටුපොත පොලීසියට ලද තෙරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී පූජා භාණ්ඩ සහ කැණීම් සිදු කිරීම සඳහා භාවිතා කරණ උපකරණ තොගයක් පොලීසිය බාරයට ගෙන තිබේ.අත්අඩංගුවට ගත් සැකකරුවන් මාරවිල ප්‍රදේශයේ පදිංචිව 19 හැවිරිදි සහ 30 හැවිරිදි පුද්ගලයින් දෙදෙනෙකි.ඔවුන් වාරියපොල මහේස්ත්‍රාත් අධිකරණයට ඉදිරිපත් කිරීමට නියමිත අතර කටුපොල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73019", "Category": null, "Parent URL": null}