{"Source": "Adaderana", "Timestamp": "July 7, 2019 04:11 pm", "Headline": "ජනාධිපති අපේක්ෂකයා ගැන කියන කතා", "News Content": "ශ්‍රී ලංකා පොදුජන පෙරමුණේ ජනාධිපතිවරණ අපේක්ෂකයාගේ ප්‍රතිපත්ති ප්‍රකාශය මේ වනවිටත් සකස් කර ඇති බව පාර්ලිමේන්තු මන්ත්‍රී ඩලස් අලහප්පෙරුම මහතා සදහන් කළේය. මේ අතර ඉදිරි ජනාධිපතිවරණයට ශක්තිමත්ව මුහුණදිම සදහා එක්සත් ජාතික පක්ෂය සූදානම් බව පාර්ලිමේන්තු මන්ත්‍රී තුෂාර ඉඳුනිල් මහතා පවසයි. ශ්‍රී ලංකා පොදුජන පෙරමුණේ ජනාධිපතිවරණ අපේක්ෂකයා මේ වන විටත් තෝරාගෙන ඇති අතර එක්සත් ජාතික පක්ෂයට අපේක්ෂකයෙකු තෝරාගැනීම ගැටලුවක් වී ඇති බව පාර්ලිමේන්තු මන්ත්‍රී නාමල් රාජපක්ෂ මහතා සදහන් කළේය. එක්සත් ජාතික පෙරමුණේ ජනාධිපතිවරණ අපේක්ෂකයා තේරීම සඳහා ගම් මට්ටමින් සමික්ෂණයක් සිදුකරන බව අමාත්‍ය ජෝන් අමරතුංග මහතා පවසයි. අමාත්‍යවරයා පවසන්නේ අදාළ සමීක්ෂණයට අනුව කෘත්‍යාධිකාරී මණ්ඩලය රැස්වී සුදුසු අපේක්ෂකයෙකු ඉදිරි ජනාධිපතිවරණය සදහා නම් කරන බවයි. එක්සත් ජාතික පෙරමුණෙන් කුමන අපේක්ෂකයෙක් ඉදිරිපත් කළ ද ඔහුට සියලුදෙනාගේ සහය හිමිවන බව පාර්ලිමේන්තු මන්ත්‍රී මනූෂ නානායක්කාර මහතා ප්‍රකාශ කරයි.", "URL": "https://sinhala.adaderana.lk/news.php?nid=113580", "Category": null, "Parent URL": null}