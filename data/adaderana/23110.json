{"Source": "Adaderana", "Timestamp": "March 27, 2012 04:11 pm", "Headline": " තණමල්විල මල් වැවූ දෙදෙනෙකු අත්අඩංගුවේ", "News Content": "තණමල්විල , ගල්කොටුකන්ද ප්‍රදේශයේ ගංජා හේන් පවත්වාගෙන ගිය පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. මොවුන් අක්කර තුන් කාලක පමණ ප්‍රදේශයක අදාළ ගංජා හේන් පවත්වාගෙන ගොස් ඇති බව එම විශේෂ කාර්යය බලකාය සඳහන් කරයි. හේන්වල වගා කර තිබූ ගංජා පැළ 7000කට වැඩි ප්‍රමාණයක් ඉන් ඉවත් කිරීමට ද පියවර ගෙන තිබේ. සැකකරුවන් වැඩිදුර විමර්ශන සඳහා උඩවලව වනජීවී කාර්යාලය වෙත භාර දුන් බව විශේෂ කාර්යය බලකාය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23110", "Category": null, "Parent URL": null}