{"Source": "Adaderana", "Timestamp": "March 8, 2010 04:40 pm", "Headline": "රට දියුණු කරන්නට දුර්වල විපක්ෂයක් ඕනෑ", "News Content": "රට දියුණු කරන්න නම් ප්‍රබල ආණ්ඩු පක්ෂයක් මෙන්ම දුර්වල විපක්ෂයක් අත්‍යවශ්‍ය බව ඉදිකිරීම් හා ඉංජිනේරු සේවා අමාත්‍ය රාජිත සේනාරත්න මහතා පවසයි. රටේ ප්‍රජාතන්ත්‍රවාදය ආරක්ෂා කරන්නට ප්‍රබල විපක්ෂයක් පැවතිය යුතු බවට මතයක් ඇතිකරමින් තිබුණත් එහි කිසිදු සත්‍යතාවයක් නැති බවත්,තුන්වෙනි ලෝකයේ කිසිදු රටක එවැනි ප්‍රබල විපක්ෂයක් දැකිය නොහැකි බවත් හෙතෙම කියා සිටියේ අද කොළඹ පැවති මාධ්‍ය හමුවකදීය. එබැවින් රටේ දුර්වල විපක්ෂයක් තහවුරු කරන්නට ඉතා සුදුසු දුර්වල විපක්ෂ නායකයෙකු ලෙස රනිල් වික්‍රමසිංහ මහතා වඩා සුදුසු බව ද හෙතෙම අවධාරණය කළේය.", "URL": "https://sinhala.adaderana.lk/news.php?nid=7145", "Category": null, "Parent URL": null}