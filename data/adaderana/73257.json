{"Source": "Adaderana", "Timestamp": "May 17, 2017 09:18 pm", "Headline": "නව පත්වීම් ලබා දීම ගැන ජනතාව පිළිකුලෙන් යැයි ඒකාබද්ධය කියයි", "News Content": "උතුරු මැද පළාත් සභාවේ නව පත්වීම් ලබා දෙන ආකාරය හේතුවෙන් මෙරට ජනතාවට දේශපාලනය කෙරෙහි දැඩි පිළිකුලක් ඇතිව තිබෙන බව පාර්ලිමේන්තු මන්ත‍්‍රී ජී.එල්.පීරිස් මහතා පවසයි. අද (17) පැවති ඒකාබද්ධ විපක්ෂයේ මාධ්‍ය හමුවට එක් වෙමින් මන්ත‍්‍රීවරයා මේ බව කියා සිටියේ ය. උතුරු මැද පළාත් ප‍්‍රධාන අමාත්‍යවරයා කෙරෙහි කිසිදු විශ්වසායක් නොමැති බව ප‍්‍රකාශ කරමින් නව අමාත්‍ය ධූරවල දිවුරුම් දෙන්නේ කිනම් පදනමක සිට ද යන්න පිළිබඳව මන්ත‍්‍රීවරයා මෙහිදී කරුණු විමසා සිටියේ ය. මෙම තත්ත්වය තුළ අමාත්‍ය මණ්ඩලය පත් කරන්නේ වැඩක් කිරීමට නොව බලය තබා ගැනීමේ අවශ්‍යතාවය මත පමණක් බව ද මන්ත‍්‍රීවරයා මෙහිදී කියා සිටියේ ය.", "URL": "https://sinhala.adaderana.lk/news.php?nid=73257", "Category": null, "Parent URL": null}