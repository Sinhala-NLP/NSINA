{"Source": "Adaderana", "Timestamp": "September 4, 2012 05:02 pm", "Headline": "සර්වඥ ධාතු වන්දනාවට විශේෂ ප්‍රවාහන සේවයක්", "News Content": "කපිලවස්තුපුර ශ්‍රී සර්වඥ ධාතූන් වහන්සේ වැඳ පුදා ගැනීමට තිස්සමහාරාම රජමහා විහාරයට ගමන් කරන බැතිමතුන්ගේ ගමන් පහසුව සඳහා විශේෂ ප්‍රවාහන සේවයක් ක්‍රියාත්මක කිරීමට පියවර ගෙන තිබේ. හෙට (05) දිනයේ සිට කපිලවස්තුපුර ශ්‍රී සර්වඥ ධාතූන් වහන්සේ ප්‍රදර්ශනය කිරීම තිස්සමහාරාම රජමහා විහාරයේ දී සිදු කෙරෙයි. ඒ වෙනුවෙන් විශේෂ බස්රථ සේවා සහ විශේෂ දුම්රිය සේවා ධාවනයේ යෙදවීමට පියවර ගෙන ඇත. මෙම විශේෂ ප්‍රවාහන සේවා හෙට දිනයේ සිට 07 වන දින දක්වා ක්‍රියාත්මක බව ප්‍රවාහන අමාත්‍යංශය සඳහන් කළේය. පැය 24 පුරාම බස් රථ සේවා ක්‍රියාත්මක වන බව ද ප්‍රවාහන අමාත්‍යංශය පැවසීය. ඊට අමතරව ගාල්ල සහ මාතර අතර අතිරේක දුම්රිය සේවා ක්‍රියාත්මක කිරීමට ද පියවර ගෙන ඇති බව දුම්රිය දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=27135", "Category": null, "Parent URL": null}