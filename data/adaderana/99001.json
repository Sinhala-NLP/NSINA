{"Source": "Adaderana", "Timestamp": "November 10, 2018 12:11 pm", "Headline": "හෙරොයින් සමඟ අයෙක් මාට්ටූ", "News Content": "හෙරොයින් ලඟ තබාගෙන සිටි පුද්ගලයෙකු කෙසෙල්වත්ත, සෙබෙස්තියන් වීදිය ප්‍රදේශයේදී අත්අඩංගුවට ගෙන තිබේ. පොලීසිය පැවසුවේ සැකකරු සතුව තිබී හෙරොයින් ග්‍රෑම් 34යි මිලි ග්‍රෑම් 530ක් සොයාගත් බවයි. අත්අඩංගුවට ගෙන ඇත්තේ කොළඹ 12, ඩයස් පෙදෙස ප්‍රදේශයේ පදිංචි 26 හැවිරිදි පුද්ගලයෙකු වන අතර ඔහු අද(10) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=99001", "Category": null, "Parent URL": null}