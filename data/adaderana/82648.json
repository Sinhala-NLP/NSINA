{"Source": "Adaderana", "Timestamp": "January 7, 2018 10:10 pm", "Headline": "  ඉස්කෝලේ ළමයින්ට මාවා විකුණලා වැඩ වරද්දා ගනී", "News Content": "යාපනයේ - නල්ලූර් ප්‍රදේශයේ වෙළෙඳසැලක පාසල් ළමයින් ඉලක්ක කරගෙන ''මාවා බුලත්විට'' හා නීති විරෝධී සිගරට් අලෙවි කරමින් සිටි පුද්ගලයෙකු අද(07) දහවල් පොලීසිය මඟින් අත්අඩංගුවට ගෙන තිබේ. සැකකරු පුත්තලම ප්‍රදේශයේ සිට යාපනයට පැමිණ මෙම ද්‍රව්‍ය අලෙවි කරණ මුස්ලිම් ජාතිකයෙකු බව යාපනය පොලීසිය පවසයි. සැකකරු සමඟ ''මාවා බුලත්විට''තොගයක් හා නීති විරෝධී සිගරට් තොගයක්ද පොලීසිය විසින් අත් අඩංගුවට ගෙන ඇත. යාපනය පොලීසිය සැකකරුව අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=82648", "Category": null, "Parent URL": null}