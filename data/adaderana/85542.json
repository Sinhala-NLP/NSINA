{"Source": "Adaderana", "Timestamp": "March 12, 2018 02:25 pm", "Headline": "  ත්‍රීරෝද රථ වෘත්තිය හෑල්ලුවට ලක්වෙලා", "News Content": "‍ ත්‍රීරෝද රථ කර්මාන්තයට ක්‍රමවත් නියාමනයක් හා සැලකිල්ලක් නොමැති බව ජාතික ත්‍රීරෝද රථ සම්මේලනය චෝදනා කරයි. මත්ද්‍රව්‍ය ජාවාරම්, පාතාල ක්‍රියාකාරකම් හා නොමනා ක්‍රියා සිදු කරන්නන් හේතුවෙන් මෙරට ත්‍රීරෝද රථ වෘත්තිය හෑල්ලුවට ලක්ව ඇති බව එම සම්මේලනයේ සභාපති ප්‍රකාශ කරයි. ඔහු පෙන්වා දෙන්නේ අදාළ බලධාරීන්ට ලිඛීතව හා සාකච්ඡා මඟින් මෙම තත්ත්වය පැහැදිලි කළ ද ත්‍රීරෝද රථ කර්මාන්තය වෙනුවෙන් කරනු ලබන ඉල්ලීම් වලට කිසිඳු සැලකිල්ලක් අදාළ පාර්ශව විසින් නොදක්වන බවයි. නමුත් ත්‍රීරෝද රථ කර්මාන්තය මෙරට ප්‍රධාන මඟී ප්‍රවාහන ක්‍රමයක් හේතුවෙන් ඒ සඳහා ක්‍රමවත් නියාමනයක අවශ්‍යතාව පවතින බව සුනිල් ජයවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85542", "Category": null, "Parent URL": null}