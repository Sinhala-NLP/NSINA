{"Source": "Adaderana", "Timestamp": "August 30, 2011 05:14 pm", "Headline": "ඡායාරූපයක් සංචාරකයාට මරුකැඳවයි", "News Content": "ලෝකාන්තය නැරඹීමට ගිය විදේශී සංචාරකයෙකු ලිස්සා වැටී අතුරුදහන් වී ඇති බව පොලීසිය කියා සිටියි. අද පෙරවරුවේ වයස අවුරුදු 53 ක් වූ ක්‍රිස්ටෝපර් පිල්ටර් නමැති ඕස්ට්‍රේලියානු ජාතිකයකු මෙසේ ලෝකාන්තයෙන් වැටී ඇති බව පොලීසිය සඳහන් කරයි. අතුරුදහන් වූ තැනැත්තා සහ ඔහුගේ බිරිඳ ඇතුළු 15 දෙනෙකු සමග ලෝකාන්තය නැරඹීමට ගොස් ඇති අතර ඡායාරූපයක් ගැනීමට සූදානම්වූ අවස්ථාවේ මෙම අනතුරට ලක්වී ඇති බව මූලික විමර්ශන වලදී අනාවරණය වී ඇත. මොහුගේ මෘත ශරීරය බලංගොඩ පොලිස් වසමේ සමණල වැව මුරපොළට අයත් තරිවත්ත නැමැති ප‍්‍රදේශයේ තිබිය යුතු බවට අනුමාන කරන බවත්,වැඩිදුර විමර්ශන කටයුතු ඩයගම පොලීසිය විසින් සිදුකරන බවත් සඳහන් වේ.", "URL": "https://sinhala.adaderana.lk/news.php?nid=18410", "Category": null, "Parent URL": null}