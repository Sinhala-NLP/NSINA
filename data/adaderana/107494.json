{"Source": "Adaderana", "Timestamp": "April 6, 2019 09:54 am", "Headline": "හින්දු කෝවිලක් කඩා මුදල් කොල්ලකෑ අයෙක් මාට්ටු", "News Content": "මස්කෙළිය, සාමිමලේ ඕල්ටන් තේ වතුයායේ, පහළ කොටසේ ආණ්ඩි පිල්ලෙයාර් නැමති හින්දු කෝවිල කඩා එහි රුපියල් 8000ක් පමණ වටිණා රත්තරන් තාලි දෙකක් හා පඬුරු මුදල් රුපියල් 4000ක් සොරා ගැනීමේ චෝදනාව යටතේ මස්කෙළිය පොලීසිය මඟින් සැකපිට පුද්ගලයෙකු අත්අඩංගුවට ගෙන ඇත. සැකකරු ඊයේ (05) හැටන් අධිකරණයේ, දිසා විනිසුරු හා මහේස්ත්‍රාත් ජෙයරා මහතා වෙත ඉදිරිපත් කිරීමෙන් අනතුරුව මෙම මස (10) වෙනි දින දක්වා රක්ෂිත බන්ධනාගාර ගත කරන ලෙස නියෝග කර ඇත. මෙසේ රක්ෂිත භාරයට පමුණුවනු ලැබුවේ, මස්කෙළිය, ඕල්ටන් තේ වතුයායේ, උඩ කොටසේ පදිංචි 42 හැවිරිදි පුද්ගලයෙකි. මෙම සැකකරු පසු ගියා කාලයේ ප්‍රදේශයේ තවත් හින්දු කෝවිල් කීපයක් කඩා රන් ආබරණ හා මුදල් සොරා ගැනීම් සිදු කර ඇති බවට අනාවරණය වී ඇති බව වැඩිදුර පරීක්ෂණ පවත්වන මස්කෙළිය පොලීසියේ ස්ථානාධිපති පොලිස් පරීක්ෂක ටිරෝන් රත්නායක මහතා පවසා සිටියි. මස්කෙළිය පොලිස්ථානාධිපතිවරයාගේ උපදෙස් මත පොලස් සැරයන් සමන්ත (40552) මහතා විසින් සැකකරු අත්අඩංගුවට ගෙන අධිකරණය හමුවට පමුණුවා ඇති බවත් අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=107494", "Category": null, "Parent URL": null}