{"Source": "Adaderana", "Timestamp": "May 14, 2016 08:21 pm", "Headline": "කොල්ල කෑ ධනය ලැබුණොත් සහන ගොඩාක් දෙන්න පුළුවන්", "News Content": "පසුගිය රජයේ පාලකයින් සහ ඔවුන්ට හිතවත් පිරිස් විසින් කොල්ල කෑ මහජන මුදල් ඩුබායි ඇතුළු විවිධ රටවල බැංකු ගිණුම්වල තැන්පත් කර ඇති බව නිවාස හා ඉදිකිරිම් අමාත්‍ය සජිත් ප්‍රේමදාස මහතා පවසයි.අමාත්‍යවරයා සඳහන් කළේ එලෙස විදේශ රටවල්වල තැන්පත් කර ඇති එම මුදල් යළි ලබා ගැනීමේ පියවර යහපාලන රජය විසින් ආරම්භ කර ඇති බවයි.සුරියවැව ප්‍රදේශයේ උත්සවයකට එක්වෙමින් අමාත්‍ය සජිත් ප්‍රේමදාස මහතා මේ බව ප්‍රකාශ කර ඇත.පසුගිය රජයේ පාලකයින් විසින් කොල්ලකන ලද මුදල් යළි මෙරටට ලබාගත හැකි වුවහොත් එමගින් පොදු ජනතාවට සහන රැසක් ලබාදිය හැකි බව ද අමාත්‍යවරයා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=60149", "Category": null, "Parent URL": null}