{"Source": "Adaderana", "Timestamp": "February 16, 2011 03:37 pm", "Headline": "මෙතෙක් කිසිදු ජනතා අවශ්‍යතාවයක් මග හැරලා නෑ", "News Content": "සමෘද්ධිමත් රටක් ගොඩනැඟීම මෙන්ම සියලු රටවාසීන්ගේ ජීවිත සමෘද්ධිමත් කිරීමේ වගකීම උපරිමයෙන් ඉටුකරන බව ජනාධිපති මහින්ද රාජපක්ෂ මහතා පවසයි. රටත් ජනතාවත් වෙනුවෙන් තම රජය ඉටුකරන සේවය බොරු චෝදනාවලින් නවතා දැමිය නොහැකි බව ජනාධිපතිවරයා ‍සඳහන් කරයි. ජනසෙවන ජාතික නිවාස හා ජනාවාස සංවර්ධන මෙහෙයුම යටතේ නිවාස දස ලක්ෂයක් ඉදිකිරීමේ ආරම්භක වැඩසටහනට එක්වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. කිරුළපන එඩ්මන්ටන් මාර්ගයේ මිහිඳුපුර මහල් නිවාස සංකීර්ණය සඳහා මුල්ගල තැබීමෙන් මෙම කටයුතු අද ආරම්භ කෙරිණි. එහිදි වැඩිදුරටත් අදහස් දැක්වු ජනාධිපති මහින්ද රාජපක්ෂ මහතා සඳහන් කර සිටියේ රජය මෙතෙක් කිසිදු අවස්ථාවක ජනතා අවශ්‍යතාවන් මගනොහැරී බවයි.", "URL": "https://sinhala.adaderana.lk/news.php?nid=14263", "Category": null, "Parent URL": null}