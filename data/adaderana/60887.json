{"Source": "Adaderana", "Timestamp": "June 8, 2016 08:59 am", "Headline": "  රවීට එරෙහි විශ්වාසභංගය අද විවාදයට", "News Content": "මුදල් අමාත්‍ය රවී කරුණානායක මහතාට එරෙහි විශ්වාසභංග යෝජනාව අද(08) විවාදයට ගැනෙයි.එම විවාදයෙන් අනතුරුව ඊට අදාළ ඡන්ද විමසීම සිදුකිරීමට නියමිතය.මුදල් අමාත්‍යවරයා විසින් ජනතාවගේ විශ්වාසය බිඳ දැමීම හේතුවෙන් රවී කරුණානායක මුදල් අමාත්‍යවරයාට එරෙහිව මෙම විශ්වාසභංග යෝජනාව ගෙනෙන බව ඒකාබද්ධ විපක්ෂයේ බන්දුල ගුණවර්ධන මන්ත්‍රිවරයා පැවසුවේය.මුදල් අමාත්‍යවරයාට එරෙහිව ගෙන ආ විශ්වාසභංග යෝජනාවට පක්ෂව මතය පළ කරන බව ජනතා විමුක්ති පෙරමුණ පවසයි. එම පෙරමුණේ පාර්ලිමේන්තු මන්ත්‍රි විජිත හේරත් මහතා පැවසුවේ ආණ්ඩුවේ මූල්‍ය ප්‍රතිපත්තියට විරෝදය පළ කරමින් මෙම විශ්වාසභංග යෝජනාවට පක්ෂ වන බවයි.තමාට එරෙහි විශ්වාස භංගය පරාජය කිරීමට හැකිවනු ඇති බව රවී කරුණානායක අමාත්‍යවරයා ඊයේ(07) පැවති මාධ්‍ය හමුවකදී මාධ්‍යවේදීන් නැගූ පැනයකට පිළිතුරු දෙමින් කියා සිටියේය.", "URL": "https://sinhala.adaderana.lk/news.php?nid=60887", "Category": null, "Parent URL": null}