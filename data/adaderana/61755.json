{"Source": "Adaderana", "Timestamp": "July 4, 2016 03:34 pm", "Headline": " රථ 2ක ගිනි ගෙන අළු වෙයි", "News Content": "අම්පාර ප්‍රදේශයේ වෙළෙඳසැලක් ඉදිරිපිට නවතා තිබූ මෝටර් රථයක් සහ යතුරු පැදියක් හදිසියේ ගිනි ගෙන තිබේ.ප්‍රදේශවාසීන් පොලිසියේ සහය ඇතිව ගින්න මැඩපැවැත් වූ බව අද දෙරණ වාර්තාකරු සඳහන් කළේය.ගින්නෙන් මෝටර් රථය සහ යතුරු පැදිය සම්පූර්ණයෙන් ගිනි ගෙන විනාශ වී ඇති අතර ගින්නෙන් වෙළෙඳසැලේ වහලයට ද අලාභහානි සිදුව තිබේ.ගින්නට හේතුව මෙතෙක් වාර්තා වී නොමැත.සිද්ධිය සම්බන්ධයෙන් අම්පාර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61755", "Category": null, "Parent URL": null}