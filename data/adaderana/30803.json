{"Source": "Adaderana", "Timestamp": "January 16, 2013 08:33 am", "Headline": "ඉන්දීය පිලට ලකුණු 127 ක ජයක්", "News Content": "සංචාරක එංගලන්ත කණ්ඩායම සමග පැවති දෙවන එක්දින ක‍්‍රිකට් තරඟයෙන් ලකුණු 127 ක විශිෂ්ඨ ජයක් හිමිකර ගැනීමට ඉන්දීය කණ්ඩායම සමත්ව තිබේ. ඉන්දියාවේ කෝචි හි නේරු ක‍්‍රීඩාංගණයේ දිවා රාත‍්‍රී තරඟයක් ලෙස ඊයේ (15) මෙම තරඟය පැවැත්විණි. තරඟයේ කාසියේ වාසිය දිනාගත් ඉන්දීය කණ්ඩායම ප‍්‍රථමයෙන් පන්දුවට පහරදීමට තීරණය කළේය. ඒ අනුව එම කණ්ඩායම සිය පන්දුවාර 50 අවසානයේ දී කඩුලු 06 ක් දැවී ලකුණු 285 ක් රැස්කරන ලදී. මහේන්ද්‍ර සිං දෝනි ලකුණු 72 ක් ද, රවින්ද්‍ර ජඩේජා නොදැවී ලකුණු 61ක් ද, ලබාගත්හ. පිළිතුරු ඉනිම ක‍්‍රීඩා කළ එංගලන්ත කණ්ඩායමට පන්දුවාර 36 ක් අවසානයේ දී සියලු දෙනා දැවී ලබා ගත හැකි වූයේ ලකුණු 158 ක් පමණයි.", "URL": "https://sinhala.adaderana.lk/news.php?nid=30803", "Category": null, "Parent URL": null}