{"Source": "Adaderana", "Timestamp": "November 22, 2017 07:49 am", "Headline": "බැඳුම්කරය ගැන තීරණාත්මක තීන්දුවක් අද - ජනපති සමඟ ශ්‍රීලනිපය රැස්වෙයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව අද(22) රාත්‍රියේ රැස් වීමට නියමිතව තිබේ. ඉදිරි පළාත් පාලන මැතිවරණය ඇතුළු කරුණු කිහිපයක් සම්බන්ධයෙන් එහිදී සාකච්ඡා කරන බව රාජ්‍ය අමාත්‍ය ලක්ෂ්මන් යාපා අබේවර්ධන මහතා ප්‍රකාශ කළේය. මේ අතර බැඳුම්කර කොමිසන් සභාවේ කටයුතු කඩිනම් කිරීම සඳහා ජනාධිපතිවරයා වෙත ඉල්ලීමක් කරන බවද ඊයේ පැවති මාධ්‍ය හමුවේදී ලක්ෂ්මන් යාපා අබේවර්ධන මහතා සඳහන් කළේය.", "URL": "https://sinhala.adaderana.lk/news.php?nid=80340", "Category": null, "Parent URL": null}