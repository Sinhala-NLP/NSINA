{"Source": "Adaderana", "Timestamp": "July 31, 2019 06:57 am", "Headline": "හෙරෝයින් සමඟ කතක් අත්අඩංගුවට", "News Content": "හෙරෝයින් ළඟ තබාගෙන සිටි කාන්තාවක් මුල්ලේරියාව පොලිස් වසමේ, ගොඩැල්ල මාවත, අංගොඩ ප්‍රදේශයේදී අත්අඩංගුවට ගෙන තිබේ. මුල්ලේරියාව පොලිස් නිලධාරීන්ට ලද තොරතුරක් මත මෛ වැටලීම සිදුකර ඇති අතර අදාළ සැකකාරිය අත්අඩංගුවට ගෙන ඇති බව පොලීසිය පැවසීය. ඊයේ(30) සවස 5.20 පමණ මෙම වැටලීම සිදු කර ඇති අතර අදාළ සැකකාරි සතුව තිබී හෙරෝයින් ග්‍රෑම් 02 මිලිග්‍රෑම් 200ක් සොයා ගත් බව වාර්තා වෙයි. මෙලසෙ අත්අඩංගුවට ගෙන ඇත්තේ ආබරේ මාවත, නාරාහෙන්පිට ප්‍රදේශයේ පදිංචි 27 හැවිරිදි කාන්තාවකි. අදාළ සැකකාරිය අද(31) දින අලුත්කඩේ මහෙස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් මුල්ලේරියාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115380", "Category": null, "Parent URL": null}