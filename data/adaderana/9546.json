{"Source": "Adaderana", "Timestamp": "July 12, 2010 08:27 am", "Headline": "බලු කූඩුවට සරසවියේ මුදල් වැය කළේ නෑ", "News Content": "මාතර වැල්ලමඩමේ පිහිටි රුහුණු විශ්ව විද්‍යාලයේ 2007 වසරේ සිදුකළ ඉදිරිකිරීම් සම්බන්ධයෙන් එල්ල වී ඇති දූෂණ චෝදනා ප්‍රතික්ෂේප කරන බව එම විශ්ව විද්‍යාලයේ හිටපු කුලපති මහාචාර්ය රංජිත් සේනාරත්න මහතා පවසයි. අදාළ චෝදනා එල්ල කළ පුද්ගලයන්ට විරුද්ධව අධිකරණ ක්‍රියාමාර්ග ගන්නා බව ඔහු සඳහන් කරයි. විශ්ව විද්‍යාලයේ බලු කූඩුවක් ඉදිකිරීමේදී රුපියල් ලක්ෂ පහක් පමණ වැය වී ඇතැයි හිටපු කුලපතිවරයා ඇතුළු පාලන අධිකාරියට චෝදනා එල්ල වී තිබුණි. ඒ සම්බන්ධයෙන් පාර්ලිමේන්තුවේදී ද ප්‍රශ්න කෙරුණු අතර අදාළ කරුණු සම්බන්ධයෙන් සොයා බලන බවට උසස් අධ්‍යාපන අමාත්‍යවරයා ප්‍රකාශ කළේය. එම බලු කූඩුව ඉදිකිරීම සඳහා විශ්ව විද්‍යාලයේ කිසිදු මුදලක් වැය වී නොමැති බව මේ සම්බන්ධයෙන් අදහස් දක්වමින් මහාචාර්ය රංජිත් සේනාරත්න මහතා පැවසුවේය.", "URL": "https://sinhala.adaderana.lk/news.php?nid=9546", "Category": null, "Parent URL": null}