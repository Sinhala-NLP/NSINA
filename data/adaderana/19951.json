{"Source": "Adaderana", "Timestamp": "November 12, 2011 08:21 am", "Headline": "මීළඟ සාර්ක් රාජ්‍ය නායක සමුළුව නේපාලයේ දී", "News Content": "මීළඟ සාර්ක් රාජ්‍ය නායක සමුළුව නේපාලයේ කත්මන්ඩු නගරයේ පැවැත්වීමට තීරණය වී තිබේ. 17 වන සාර්ක් රාජ්‍ය නායක සමුළුවේ දී මෙම තීරණයට එළඹ ඇති බව සඳහන්ය. 17 වන සාර්ක් රාජ්‍ය නායක සමුළුව ඊයේ(12) පස්වරුවේ නිමාවට පත්විය. මෙවර සමුළුව මාලදිවයිනේ දී එරට ජනාධිපති මොහොමඩ් නෂීඩ් මහතාගේ ප්‍රධානත්වයෙන් පැවැත්වුණි. මෙම සමුළුවේ දී කලාපීය ස‍හයෝගීතාව ශක්තිමත් කෙරෙන ගිවිසුම් 4 ට අත්සන් තබා තිබේ. රාජ්‍ය නායක සමුළුවේ සමාප්ති උළෙල සඳහා පැමිණි ජනාධිපති මහින්ද රාජපක්ෂ මහතා මාලදිවයින් ජනාධිපතිවරයා සමග අලුතින් ඉදිකෙරුණු හිතාදු බොදුකිබා ජාත්‍යන්තර සම්මේලන මධ්‍යස්ථානයේ නිරීක්ෂණ චාරිකාවකට සහභාගී වී ඇති බව සඳහන්ය.", "URL": "https://sinhala.adaderana.lk/news.php?nid=19951", "Category": null, "Parent URL": null}