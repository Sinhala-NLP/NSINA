{"Source": "Adaderana", "Timestamp": "October 23, 2016 01:52 pm", "Headline": "   ලසන්ත ඝාතන පරීක්ෂණ ‍නොමඟ යවන්න ඇතැමුන් උත්සාහ දරනවා", "News Content": "මාධ්‍යවේදී ලසන්ත වික්‍රමතුංග මහතාගේ ඝාතනය සම්බන්ධයෙන් සිදුවන පරීක්ෂණ නොමග යැවීමට ඇතැම් පිරිස් උත්සාහ දරන බව නියෝජ්‍ය අමාත්‍ය අජිත් පී.පෙරේරා මහතා පවසයි.අදාළ ඝාතනය සම්බන්ධයෙන් පසුගියදා සියදිවි නසාගත් බව කියන හමුදා බුද්ධි අංශ සාමාජිකයා අදාළ ඝාතනය සිදුවන දිනයේ කොළඹ ප්‍රදේශයේ සිට නොමැති බවට පරීක්ෂණවලදී හෙළි වී ඇති බව එතුමා සඳහන් ක‍ළේය.කළුතර ප්‍රදේශයේ පැවති උත්සවයකට එක්වෙමින් අජිත් පී.පෙරේරා නියෝජ්‍ය අමාත්‍යකවරයා මෙම අදහස් පළ ක‍ළේය.බැඳුම්කර සිද්ධිය සම්බන්ධයෙන් කෝප් කමිටුව සිදුකරන පරීක්ෂණ පිළිබඳව ද නියෝජ්‍ය අමාත්‍යවරයා මෙහිදී අදහස් පළ කර සිටි‍යේය.", "URL": "https://sinhala.adaderana.lk/news.php?nid=65318", "Category": null, "Parent URL": null}