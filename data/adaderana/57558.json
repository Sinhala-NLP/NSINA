{"Source": "Adaderana", "Timestamp": "February 25, 2016 08:50 am", "Headline": "අපරාධ මඬින්න සිම් කාඩ්පත්  ලියාපදිංචි කෙරේ", "News Content": "මෙරට භාවිතා වන සියලු ජංගම දුරකථන සිම් කාඩ්පත් ලියාපදිංචි කිරීමේ වැඩපිළිවෙළක් ක්‍රියාත්මක කිරීමට විදුලි සංදේශ නියාමන කොමිෂන් සභාව තීරණය කර තිබේ.දුරකථන සමාගම් සමඟ ඒකාබද්ධව මෙම වැඩපිළිවෙළ ක්‍රියාත්මක කිරීමට නියමිතය.සිම්කාඩ් පත් යොදාගනිමින් සිදුවන විවිධ ජාවාරම් මැඬලීමේ අරමුණින් මෙම වැඩපිළිවෙළ ක්‍රියාත්මක කරන බව විදුලි සංදේශ නියාමන කොමිෂන් සභාව සඳහන් කළේය.ඇතැම් පුද්ගලයින් වෙනත් අයෙකුගේ නමට ලබාගත් සිම්කාඩ් පත් භාවිතා කිරීම නතර කිරීම මෙමගින් සිදුවනු ඇත.දැනට භාවිතා කරන සිම්කාඩ් පත් වල හිමිකරුවන් සම්බන්ධයෙන් පවතින ගැටලු ඉතා කෙටි කාලයක් තුළ විසඳාගැනීමට අවශ්‍ය පහසුකම් සැපයීමට පියවර ගන්නා බව විදුලි සංදේශ නියාමන කොමිෂන් සභාව සඳහන් කළේය.ඉදිරි මාස කිහිපය තුළ මෙම වැඩපිළිවෙළ හඳුන්වාදීමට නියමිතව තිබේ.", "URL": "https://sinhala.adaderana.lk/news.php?nid=57558", "Category": null, "Parent URL": null}