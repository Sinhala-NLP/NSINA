{"Source": "Adaderana", "Timestamp": "November 21, 2018 04:57 pm", "Headline": "රාජකීය හමුවීමක්", "News Content": "බ්‍රිතාන්‍යෙය් කිරුළ හිමි චාල්ස් කුමරු පසුගියදා සිය 70 වැනි ඡන්මදිනය සමරනු ලැබීය. ඒ වෙනුවනේ පැවැති උත්සව අවසන් වීමෙන් පසු නැවතත් ප්‍රිය සාදයකට එක්වීමට චාල්ස් - කැමිලා යුවළ පසුගියදා කටයුතු කර තිබුණි. රාජකීය යුවල මෙවර එක්ව සිටියේ යුදෙව් දරුවන්ගේ ආරක්ෂාව වෙනුවෙන් ක්‍රියාත්මක වු කයින්ඩර්ට්‍රාන්ස්පෝර්ට් වැඩසටහනේ 80වැනි සංවත්සරය සඳහායි. ඒ වෙනුවෙන් සාන්ත ජේම්ස් මන්දිරයේදී සුවිශේෂී තේපැන් සාදයක්ද සංවිධානය කර තිබුණි. මෙහිදී කයින්ඩර්ට්‍රාන්ස්පෝර්ට් වැඩසටහන ඔස්සේ බ්‍රිතාන්‍ය වෙත සංක්‍රමණය වු යුදෙව් සරණාගතයන් සමඟින් අතීත සිදුවීම් ගැන සාකච්ඡා කිරීමටත්, චාල්ස් කුමරු කටයුතු කළේය. දෙවැනි ලෝක යුද්ධයට මාස නවයකට පෙර ආරම්භ වූ කයින්ඩර්ට්‍රාන්ස්පෝර්ට් වැඩසටහන යටතේ ජර්මනියේ, ඔස්ට්‍රියාවේ, චෙකොස්ලෝවැකියාවේ සහ පෝලන්තයේ සිටි යුදෙව් දරුවන් බ්‍රිතාන්‍ය වෙත රැගෙන එනු ලැබීය. ඒ යුදෙව් දරුවන්ගේ ආරක්ෂාව සැලසීමේ අරමුණින් බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=99561", "Category": null, "Parent URL": null}