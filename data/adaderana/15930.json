{"Source": "Adaderana", "Timestamp": "May 6, 2011 04:34 pm", "Headline": "අනාරක්ෂිත දුම්රිය හරස් මංවලට ගේට්ටු හරස් කෙරෙයි   ", "News Content": "දුම්රිය හරස් මාර්ග ගේට්ටු ඉදිකිරීමට පියවර ගෙන ඇති බව දුම්රිය දෙපාර්තමේන්තුව පවසයි. ප්‍රමුඛතාව මත අනාරක්ෂිත දුම්රිය හරස් මාර්ග සඳහා ආරක්ෂිත ගේට්ටු ඉදිකිරීමට පියවර ගන්නා බව එම දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. නගර සභා, ප්‍රාදේශීය සභා, පළාත් සභා ආදී රාජ්‍ය ආයතන සහ පෞද්ගලික ආයතනවල මැදිහත් වීමෙන් ගේට්ටු ඉදිකිරීමට අවශ්‍ය මූල්‍ය ප්‍රතිපාදන ලබාගන්නා බව හෙතෙම කියා සිටියි. දිවයිනේ දුම්රිය හරස් මාර්ග සඳහා ගේට්ටු 700 ට ආසන්න ප්‍රමාණයක් අවශ්‍යව ඇති බව විජය සමරසිංහ මහතා පෙන්වා දෙයි.", "URL": "https://sinhala.adaderana.lk/news.php?nid=15930", "Category": null, "Parent URL": null}