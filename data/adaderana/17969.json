{"Source": "Adaderana", "Timestamp": "August 10, 2011 10:30 am", "Headline": " හමුදා මාධ්‍ය ප්‍රකාශක පුටුවට අලුත් මුහුණක්", "News Content": "යුද හමුදාවේ නව මාධ්‍ය ප්‍රකාශක ලෙස බ්‍රිගේඩියර් නිහාල් හපුආරච්චි මහතා අද වැඩ භාර ගැනීමට නියමිතව තිබේ. මෙතෙක් එම ධුරයේ කටයුතු කළ මේජර් ‍ජෙනරාල් උභය මැදවල මහතා යුද හමුදා ජාතික විශ්ව විද්‍යාල පාඨමාලාවක් හැදෑරීම සඳහා විදේශ ගත වීමට ඇති හෙයින් මාධ්‍ය ප්‍රකාශක ධුරය හපුආරච්චි මහතාට ලබා දී ඇති බව සඳහන්වේ. පසුගිය වසරේ ජූලි 9 වැනිදා සිට මේ දක්වා උභය මැදවල මහතා යුද හමුදා මාධ්‍ය ප්‍රකාශක ධුරයේ කටයුතු කළේය. අද වැඩ භාර ගන්නා බ්‍රිගේඩියර් නිහාල් හපුආරච්චි මහතා උතුරේ ක්‍රියාන්විතයේ දී ද විශිෂ්ට දස්කම් දැක් වූ නිලධාරියෙකි.", "URL": "https://sinhala.adaderana.lk/news.php?nid=17969", "Category": null, "Parent URL": null}