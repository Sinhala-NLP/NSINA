{"Source": "Adaderana", "Timestamp": "May 6, 2018 09:25 am", "Headline": "හෙරොයින් ප්‍රවාහනය කරද්දී මාට්ටු ", "News Content": "මෝටර් රථයකින් හෙරොයින් ප්‍රවාහනය කරමින් සිටි පුද්ගලයෙකු මහරගම, නාවින්න ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි. එහිදී ඔහු සතුව තිබී හෙරොයින් ග්‍රෑම් 150ක් පොලීසිය බාරයට ගෙන තිබේ. අත්අඩංගුවට ගත් සැකකරු 36 හැවිරිදි කිරුළපන ප්‍රදේශයේ පදිංචිකරුවෙකු වන අතර ඔහු නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=88600", "Category": null, "Parent URL": null}