{"Source": "Adaderana", "Timestamp": "January 31, 2014 09:49 pm", "Headline": "රටේ ස්වාධීනත්වය පාවා දෙන්න සුදානම් නෑ", "News Content": "ජගත් මානව හිමිකම් කොමිසම ඔස්සේ ලොව ඇතැම් රටවල් ශ‍්‍රී ලංකාව යටත් කර ගැනීමට උත්සාහ කරන බව ජනාධිපති මහින්ද රාජපක්ෂ මහතා පවසයි. කෙසේ වුවද රටේ ස්වාධීනත්වය පාවාදීමට කිසිඳු අවස්ථාවක සූදානම් නොමැති බව ජනාධිපතිවරයා අවධාරණය කරයි. ජනාධිපති මහින්ද රාජපක්ෂ මහතා මේ බව කියා සිටියේ අද (31) මතුගම ශාන්ත මේරි විද්‍යාලයේ පැවැති උත්සවයකට සහභාගි වෙමිනි. මේ අතර මතුගම නව ප‍්‍රාදේශීය ලේකම් කාර්යාලය ගොඩනැගිල්ල ද අද ජනාධිපති මහින්ද රාජපක්ෂ මහතා අතින් විවෘත කෙරිණ.", "URL": "https://sinhala.adaderana.lk/news.php?nid=40792", "Category": null, "Parent URL": null}