{"Source": "Adaderana", "Timestamp": "July 13, 2012 10:28 am", "Headline": "හිංසාකාරි ලෙස එළුවන් දැක්කු දෙදෙනෙකු කොටුවෙයි", "News Content": "හිංසාකාරී ලෙස එළුවන් ප්‍රවාහනය කරමින් සිටි සැකකරුවන් දෙදෙනෙකු අත්අඩංගුවට ගෙන තිබේ. අනුරාධපුර - පුත්තලම ප්‍රධාන මාර්ගයේ බුලන්කුලම ප්‍රදේශයේ දී පොලිස් බාරයට ගත් ලොරි රථයක එළුවන් 77 දෙනෙකු ප්‍රවාහනය කර ඇත. සිද්ධිය සම්බන්ධයෙන් අත්අඩංගුවට ගත් පුද්ගලයින් දෙදෙනා පුත්තලම ප්‍රදේශයේ පදිංචිකරුවන් වන අතර ලොරි රථය කල්පිටිය ප්‍රදේශයේ ව්‍යාපාරිකයෙකුට අයත් එකක් බව පොලිසිය පවසයි. සැකකරුවන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=25745", "Category": null, "Parent URL": null}