{"Source": "Adaderana", "Timestamp": "April 10, 2012 03:52 pm", "Headline": "නිල්වලා ග‍ඟේ මිනීමරු කිඹුලා ඇල්ලීමට විශේෂ මෙහෙයුමක්", "News Content": "මාතර නිල්වලා ග‍ඟේ සිටින මිනීමරු කිඹුලා හසුකර ගැනීම සඳහා ඉදිරි දින දෙක තුළ විශේෂ මෙහෙයුමක් ක්‍රියාත්මක කරන බව ගොවිජන සේවා හා වනජීවී අමාත්‍ය එස්.එම් චන්ද්‍රසේන මහතා පවසයි. එම කිඹුලා ආරක්ෂිත ප්‍රදේශයකට රැගෙන යාමට උපදෙස් දී ඇති බව අමාත්‍යවරයා සඳහන් කළේය. කිඹුල් ප්‍රහාර හේතුවෙන් නිල්වලා ගඟ ආශ්‍රිතව සිදුවූ මරණවලට වගකිව යුතුවන්නේ එක් විශේෂිත කිඹුලෙකු බවට හඳුනාගෙන ඇති බව ද අමාත්‍යවරයා ප්‍රකාශ කළේය. මිනිසුන්ට ප්‍රහාර එල්ල කරන මුතුරාජවෙල ප්‍රදේශයේ සිටින කිඹුලන් සම්බන්ධයෙන් ද අවධානය යොමු කර ඇති බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=23419", "Category": null, "Parent URL": null}