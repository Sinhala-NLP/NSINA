{"Source": "Adaderana", "Timestamp": "June 19, 2014 09:42 am", "Headline": "වටරැක විජිත හිමියන්ට පහරදී ගෙනවිත් දමලා", "News Content": "මහියංගණය ප්‍රාදේශීය සභාවේ මන්ත්‍රී ජාතික බලසේනාහි නායක පූජ්‍ය වටරැක විජිත හිමියන්ට කිසිවෙකු විසින් පහරදී තිබේ. විජිත හිමියන්ගේ අත්පා බැඳ දමා පානදුර හිරණ පාලම අසළට ගෙනවිත් දමා තිබියදී අද(19) පෙ.ව 6.30 ට පමණ සොයාගත් බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. අනතුරුව උන්වහන්සේ පානදුර රෝහලේ දැඩි සත්කාර ඒකකයට ඇතුළත් කර පසුව කොළඹ ජාතික රෝහලට මාරුකර එවා ඇති බවත්, සිද්ධිය සම්බන්ධයෙන් පරීක්ෂණ ආරම්භ කර ඇති බවත් පොලිස් මාධ්‍ය ප්‍රකාශකවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=44073", "Category": null, "Parent URL": null}