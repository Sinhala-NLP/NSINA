{"Source": "Adaderana", "Timestamp": "June 30, 2019 08:22 pm", "Headline": "හබන් කුකුළන් ජාවාරමක්", "News Content": "කන්නෙලිය රක්ෂින වනාන්තරයේ මහා පරිමාන හබන් කුකුළන් ජාවාරමක් සිදු කෙරෙන බව කන්නෙලිය සුරැකීමේ ජාතික ව්‍යාපාරය පවසයි. කන්නෙලිය සුරැකීමේ ජාතික සංවිධානයේ කැඳවුම්කරු, රුහුණු විශ්ව විද්‍යාලයේ ජෙෂ්ඨ කථිකාචාර්ය ශම්මික ලියනගේ මහතා මේ බව අනාවරණය කළේ කන්නෙලිය සුරැකීමේ ජාතික ව්‍යාපාරය ගාල්ල දක්ෂිණ ලංකා මාධ්‍ය මධ්‍යස්ථානයේ පැවත්වූ මාධ්‍ය හමුවකදීය. කන්නෙලිය සුරැකීමේ ජාතික ව්‍යාපාරය විසින් ගාල්ලේ පාරිසරික සංවිධාන කිහිපයක නියෝජිතයින්ගේ සහභාගීත්වයෙන් මෙම මාධ්‍ය හමුව සංවිධානය කර තිබුණි. මේ සඳහා ජාතික විද්වත් සංවිධානය, වාල සංඝාඨ සංවිධානය, ගාල්ල ජෛව විවිධත්ව අධ්‍යයන හා ගවේශණ සංගමය ඇතුලු පරිසර සංවිධානනියෝජිතයින් පිරිසක් මෙම මාධ්‍ය හමුවට එක්ව සිටියහ. මෙහිදී අදහස් දැක්වූගාල්ල ජෛව විවිධත්ව අධ්‍යයන හා ගවේශණ සංගමයේ සභාපති ක්‍රිෂාන් වේවැල්වල මහතා, \"කන්නෙලිය තවමත් සොයා නොගත් සත්ව විශේෂයන් සිටින බව දැනට කෙරෙන පර්යේෂණවලදී අලුතින් ජීවීන් හමුවීම තිබෙනවා. මිරිදිය කකුළුවන් ගැන කිසිදු පර්යේෂණයක් ලංකාවේ සිදුවී නෑ. ඒ නිසා මිරිදිය කකුළුවන් තවත් සොයාගැනීමට ඉඩ කඩ තියෙනවා. ස්කෑන් ව්‍යාපෘතිය නිසා පරිසරයට හානි සිදුවෙනවා. කන්නෙලිය මාර්ග පද්ධතියේ දෙපස තියෙන කානුවල පරිසර පද්ධතියේ ජීවීන්ගේ විවිධත්වය නැති වෙලා යනවා. වනාන්තරවලකානු කොන්ක්‍රීට් කිරීම හරහා සතුන්ගේ බලපෑම් ඇති වෙනවා. මිරිදිය මසුන්ට අදාළ පාරිසරික තත්වයන් විනාශ වීම නිසා මේ සතුන් මේ ලෝකයට එකතුවීම වැළකෙනවා. සතුන්ට අවශ්‍යවන පාරිසරික තත්ත්වයන් විනාශ වීම හේතුවෙන් මේ විවිධත්වය විඳින්න එන විදේශිකයින්ගේ ප්‍රමාණය අඩු වෙන්නත් ඉඩ තියෙනවා. කන්නෙලිය රක්ෂිතයේ සිදුවන හබන් කුකුළන්ගේ ජාවාරම වැලැක්වීමට කටයුතු කළ යුතුයි. මෙය අනාගතයට රැගෙන ආ යුතුයි කියන පනිවුඩය අපි සමාජයට ලබාදෙනවා.\" වාල සංඝාඨ සංවිධානයේ කැඳවුම්කරු චමින්ද රුහුණගේ මහතා, \"සිංහරාජයට තියෙන වටිනාම පාරිසරික භූමියේ සිදුවන පරිසරික සංහාරය හබන් කුකුළන් ඝාතනය කිරීම් තුලින්ම පේනවා. මේ සතුන් විවිධ වෛද්‍ය ක්ෂේත්‍රයනට පවා විකිණෙනවා. මෙවන් පාරිසරික වටිනාකමක් තියෙන වටිනා කන්නෙළිය භූමිය ආරක්ෂා කරන්න සියලු පරිසර සංවිධාන එක්කරමින් ඉදිරියේදී කටයුතු කරනවා. මේ ගැන අවධානය යොමු කරලා මේ වෙන විනාශය නවත්වන්න කටයුතු කරන්න කියලා අප ඉල්ලනවා. මේ විනාශය සිදුවීම ගාල්ල දිසාවට වගේම මාතෘභූමිය වෙනුවෙන් රැක දෙන්න කටයුතු කරන්න කියලා අපි කියනවා. කන්නෙලියේ හබන් කුකුළන් ජාවාරමට එරෙහිව පියවර ගන්න, නැත්නම් අපි ඉදිරියේදී දැඩිව කටයුතු කරනවා. කන්නෙලිය සුරැකීමේ ජාතික සංවිධානයේ කැඳවුම්කරු රුහුණු විශ්ව විද්‍යාලයේ ජෙෂ්ඨ කථිකාචාර්ය ශම්මික ලියනගේ මහතා, කන්නෙලියරක්ෂිතයේසිදුකරන මේ පරිසර විනාශයන් නැති කරන්න කටයුතු කළ යුතුව තිබෙනවා. විශාල සංචාරක ආකර්ෂණයක්ඇති තැනක් තමයි කන්නෙලිය කියන්නේ. එවැනි පාරිසරික සංචාරක ව්‍යාපාරය දියුණු කළ හැකි ස්ථානවල පාරිසරික තත්වයන් විනාශවලට ලක්වෙන තත්වයක් තමයි තියෙන්නේ. වනජීවී නිලධාරීන් මේ හබන් කුකුළු ජාවාරමට සම්බන්ධ නම් වහා පරීක්ෂණයක් කළ යුතුයි. ලංකාවේ ආවේනික සතකු වන හබන් කුකුලන් සංහාරය කිරීමේ ජාවාරමක් ව්‍යාපත් වෙනවා. සංචාරක ව්‍යාපරය තුළ ගාල්ලේ සියලු පරිසරික සංවිධානයන් එකතු කරන්න කටයුතු කරනවා. කන්නෙලිය, දෙදියගල, බීක්කේ, උණවටුන වගේ ගාල්ල දිස්ත්‍රික්කයේ මේ වන විනාශ්‍යට එරෙහිව කටයුතු කරන්න අපි පුළුල් සංවිධානයක් ඇති කරනවා. හබන් කුකුළුන් විරල පක්ෂියෙක්.වෛද්‍යමය පර්යේෂණකටයුතු සඳහා හබන් කුකුළන් අල්ලන්න උගුල් අටවනවා කියලා අපිට දැනගන්නට ලැබුණා. ආවේදීක ජීවීන් ශ්‍රී ලංකාවෙන් අතුරුදහන් කිරීමේ ව්‍යාපෘතියක් මේ අතර ක්‍රියාත්මක වෙනවා. මේ ආවේනික ශාක ප්‍රජාවන් ජාවාරම් කරුවන්ට විකිනීම අපි හෙළා දකිනවා. ඒ වගේම අපිට වාර්තාවී තිබෙනවා මේ හබන් කුකුළන් මරා අත්අඩංගුවට ගත් අයගෙන් ප්‍රශ්න කළාම කියන්නේ කන්නෙලිය ආශ්‍රීත රජයේ නිලධාරීන් මේවාටසම්බන්ධ බවයි. වනසංරක්ෂණ දෙපාර්තමේන්තු නිලධාරීන් මේ සඳහා සම්බන්ධ වෙලා තියෙනවා නම් එම නිලධාරීන් සම්බන්ධයෙන් පරීක්ෂණයක් කරන්න. ඒ වගේම හබන් කුකුළන් මරා මස් කර සංචාරකයින්ගේ මන දොල පිරවීමට කටයුතු කරනවා නම් මේ ක්‍රියාවලීන් නතර කරන්න කටයුතු කරන්න කියල අපි බලධාරීන්ගෙන් ඉල්ලා සිටිනවා.\"", "URL": "https://sinhala.adaderana.lk/news.php?nid=113083", "Category": null, "Parent URL": null}