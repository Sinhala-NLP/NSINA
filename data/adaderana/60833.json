{"Source": "Adaderana", "Timestamp": "June 6, 2016 01:53 pm", "Headline": " නාමල් FCID යයි", "News Content": "පාර්ලිමේන්තු මන්ත්‍රී නාමල් රාජපක්ෂ මහතා පොලිස් මූල්‍ය අපරාධ විමර්ශන කොට්ඨාසය වෙත පැමිණ ප්‍රකාශයක් ලබාදී තිබේ.පොලිස් මුල්‍ය අපරාධ කොට්ඨාසය විසින් සිදු කරන විමර්ශන කිහිපයකට අදාළව ප්‍රකාශ සටහන් කර ගැනීම සඳහා නාමල් රාජපක්ෂ මහතා එහි කැඳවූ බව එහි ප්‍රකාශකයෙකු සඳහන් කළේය.ඒ අනුව මන්ත්‍රිවරයා අද(06) පෙරවරුවේ ප්‍රකාශයක් ලබාදීම සඳහා පොලිස් මූල්‍ය අපරාධ කොට්ඨාසයට පැමිණ තිබේ.සී.එස්.එන් නාලිකාවේ සිදු වූ බව කියන මූල්‍ය අක්‍රමිකතාවයක් සම්බන්ධයෙන් සිදු කෙරෙන විමර්ශනය ඇතුළු විමර්ශන කිහිපයක් සම්බන්ධයෙන් අද දිනයේ ඔහුගෙන් ප්‍රකාශ ලබා ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=60833", "Category": null, "Parent URL": null}