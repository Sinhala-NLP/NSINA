{"Source": "Adaderana", "Timestamp": "March 15, 2014 05:03 pm", "Headline": "ධීවර සාකච්ඡාවලට තමිල්නාඩුව දින නියමකරයි", "News Content": "ඉන්දු- ලංකා ධීවර සාකච්ජා සඳහා තමිල්නාඩු ප්‍රාන්ත ආණ්ඩුව විසින් දින නියම කර තිබේ. ඒ අනුව ලබන 25 වනදා අදාළ සාකච්ජා පැවැත්වීමට නියමිත බව ඉන්දීය මාධ්‍ය වාර්තා කරන්නේය. පසුගිය 13 වනදා ඉන්දු - ලංකා ධීවර සාකච්ජා පැවැත්වීමට නියමිතව තිබුණද ඒ සඳහා ඉන්දීය බලධාරීන් මෙරටට පැමිණියේ නැත. ශ්‍රී ලංකාව බාරයේ පසුවන සියලූ තමිල්නාඩු ධීවරයින් නිදහස් කරනතුරු තමන් සාකච්ජාවට පැමිණීමට සුදානම් නොමැති බව ඉන්දීය බලධාරීන් පවසා තිබුණි. කෙසේ වෙතත් පසුගියදා සියලු තමිල්නාඩු ධීවරයින් නිදහස් කිරීමට ශ්‍රී ලංකා රජය පියවර ගැනීමත් සමඟ ධීවර සාකච්ජා පැවැත්වීම සඳහා තමිල්නාඩු ප්‍රාන්ත රජය යළි සිය කැමැත්ත පළ කර තිබේ.", "URL": "https://sinhala.adaderana.lk/news.php?nid=41832", "Category": null, "Parent URL": null}