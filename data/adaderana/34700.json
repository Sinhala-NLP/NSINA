{"Source": "Adaderana", "Timestamp": "June 7, 2013 08:15 am", "Headline": "තරුණයා පා පුවරුවෙන් අවසන් ගමන් යයි", "News Content": "කොළඹ සිට අඹේපුස්ස දක්වා ධාවනය වෙමින් තිබූ බස් රථයක පා පුවරුවේ ගමන් කරමින් සිටි පුද්ගලයෙකු බසයෙන් ඇද වැටී මියගොස් තිබේ. ගලේවෙල , යටිගල්පොත්ත හන්දිය ප්‍රදේශයේදී අදාළ පුද්ගලයා ඇද වැටී ඇති බව පොලීසිය පවසයි. අනතුරට ලක්වූ පුද්ගලයා දඹුල්ල රෝහලට ඇතුළත් කිරීමෙන් පසු මියගොස් ඇත. අනතුරෙන් මියගොස් ඇත්තේ 27 හැවිරිදි තලකිරියාගම ප්‍රදේශයේ පදිංචිව සිටි අයෙකි. අදාළ බස් රථය සහ රියදුරා අත්අඩංගුවට ගෙන ඇති අතර අනතුර සම්බන්ධයෙන් ගලේවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34700", "Category": null, "Parent URL": null}