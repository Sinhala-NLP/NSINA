{"Source": "Adaderana", "Timestamp": "August 13, 2012 01:45 pm", "Headline": "ලංවිමට අලුතෙන් 5000 ක් බඳවා ගනියි", "News Content": "ලංකා විදුලි බල මණ්ඩලය සඳහා සේවා අවශ්‍යතා මත පන් දහසක පමණ පිරිසක් තාවකාලිකව සේවයට බඳවා ගැනීමට පියවර ගන්නා බව ලංකා විදුලි බල මණ්ඩලය පවසයි. අදාළ බඳවා ගැනීම් සම්බන්ධයෙන් මේ වන විටත් උපදෙස් ලබා දී ඇති බව එහි උප සභාපති අනුර විජේපාල මහතා අද (13) පෙරවරුවේ පැවති මාධ්‍ය හමුවක දී සඳහන් කළේය. මේ අතර විදුලි බල මණ්ඩල සේවකයින්ගේ වැටුප් විෂමතාව සම්බන්ධයෙන් ත්‍රිපුද්ගල කමිටුවක් මඟින් සොයා බලමින් සිටින බව විදුලි බල මණ්ඩල සාමාන්‍යාධිකාරි නිහාල් වික්‍රමසූරිය මහතා පැවසීය.", "URL": "https://sinhala.adaderana.lk/news.php?nid=26549", "Category": null, "Parent URL": null}