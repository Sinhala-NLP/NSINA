{"Source": "Adaderana", "Timestamp": "October 28, 2013 01:34 pm", "Headline": "පුත්තලමෙන් ඡන්ද පත්‍රිකා හමුවීම - උසාවියට ඉදිරිපත් කළ පෙත්සමක් ඉවත්කර ගනියි", "News Content": "වයඹ පළාත් සභා මැතිවරණයට අදාළව පුත්තලම දිස්ත්‍රික්කයේ ඡන්ද මධ්‍යස්ථානයක තිබි සලකුණු කළ ඡන්ද පත්‍රිකා තොගයක් සොයාගැනීම සම්බන්ධයෙන් අභියාචනාධිකරණය වෙත යොමුකර තිබූ ඡන්ද පෙත්සම ඉල්ලා අස්කරගෙන තිබේ. ඒ පිළිබඳ පෙත්සම අද කැඳවු අතර එහිදී විනිසුරු මඩුල්ල කියා සිටියේ අදාල පෙත්සම පුවත්පත් වාර්තා මත පමණක් පදනම්ව ඉදිරිපත් කර ඇති බැවින් එය විභාග කිරීම සිදු කළ නොහැකි බවයි. එහිදී පෙත්සම් පාර්ශවය වෙනුවෙන් පෙනීසිටි නීතිඥවරයා සදහන් කළේ පෙත්සම ඉදිරිපත් කරන අවස්ථාවේදී තිබූ සාක්ෂි එපමණක් බවය. එහෙත් මේ වන විට ඒ පිළිබඳ පොලිස් වාර්තා ලැබී ඇති බව නීතිඥවරයා සඳහන් කළේය. ඒ අනුව විනිසුරු මඩුල්ල ප්‍රකාශ කළේ අදාළ පෙත්සම ඉල්ලා අස්කර ගෙන නැවත පෙත්සමක් ඉදිරිපත් කරන ලෙසයි. ජනසෙත පෙරමුණේ නායක පුජ්‍ය බත්තරමුල්ලේ සිලරතන හිමියන් වෙනුවෙන් පෙනිසිටි නිතිඥවරයා එහිදී යළි පෙත්සමක් ඉදිරිපත් කිරිමේ අරමුණින් අදාළ පෙත්සම ඉල්ලා අස්කර ගෙන ඇත.", "URL": "https://sinhala.adaderana.lk/news.php?nid=38439", "Category": null, "Parent URL": null}