{"Source": "Adaderana", "Timestamp": "June 6, 2012 08:39 am", "Headline": "ගිනි අවියක් සමඟ පුද්ගලයෙකු අත්අඩංගුවට", "News Content": "පුත්තලම ප්‍රදේශයේ දී ටී 56 ගිනි අවියක් සමඟ පුද්ගලයෙකු අත්අඩංගුවට ගෙන තිබේ. පුත්තලම, තල්අඩිය ප්‍රදේශයේ දී අදාළ පුද්ගලයා අත්අඩංගුවට ගත් බව පොලිසිය පවසයි. ටී 56 ගිනි අවියට අමතරව ඒ සඳහා භාවිත කරන ජීව උණ්ඩ 30 ක් ද අදාළ පුද්ගලයා සතුව තිබී සොයා ගත් බව පොලිසිය ප්‍රකාශ කරයි. සැකකරු පුත්තලම, තල්අඩිය ප්‍රදේශයේ පදිංචිකරුවෙක් බව සඳහන්ය. ඔහු අද (06) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24795", "Category": null, "Parent URL": null}