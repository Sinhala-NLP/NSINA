{"Source": "Adaderana", "Timestamp": "June 29, 2014 10:01 am", "Headline": "බ්‍රසීලය සහ කොලොම්බියාව අර්ධ අවසන් වටයට තේරී පත්වෙයි ", "News Content": "ලෝක කුසලාන පාපන්දු ශූරතාවලියේ අර්ධ අවසන් වටයට සුදුසුකම් ලැබීමට සත්කාරක බ්‍රසීල කණ්ඩායම සහ කොලොම්බියා කණ්ඩායම සමත් විය. බ්‍රසීලය සහ චීලි රාජ්‍ය අතර ඊයේ(28) පැවති තරගයේ දී නියමිත කාලය තුළ කණ්ඩායම් දෙකම එක් ගෝලය බැගින් ලබාගෙන සම තත්ත්වයේ පසු වුණි. පසුව දඬුවම් පහර මගින් තරගයේ විසඳුම ලබාදීමට විනිසුරුවන් තීරණය කළේය. ඒ අනුව බ්‍රසීලය දඬුවම් පහර තුනට දෙකක් ලෙස ජය වාර්තා කර ගැනීමට සමත් විය. මේ අතර කොලොම්බියාව සහ උරුගුවේ කණ්ඩායම් අතර තරඟයෙන් කොලොම්බියාව ගෝල දෙකට බින්දුවක් ලෙස ජය අත්කර ගන්නා ලදී. ඒ අනුව බ්‍රසීලය සහ කොලොම්බියාව ජුලි 4 වැනිදා අර්ධ අවසන් වටයේ දී තරඟ වැදීමට නියමිතය. අද නෙදර්ලන්තය සහ මෙක්සිකෝව අතර තරඟයත් කොස්ටරිකා සහ ග්‍රීසිය අතර තරඟයත් පැවැත්වෙයි.", "URL": "https://sinhala.adaderana.lk/news.php?nid=44288", "Category": null, "Parent URL": null}