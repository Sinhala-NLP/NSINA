{"Source": "Adaderana", "Timestamp": "September 5, 2017 08:54 am", "Headline": "අනතුරින් 1ක් මරුට", "News Content": "සූරියවැව - හම්බන්තොට මාර්ගයේ කටුවැව ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ.යතුරුපැදියක් මාර්ගයෙන් ඉවතට පැන ආරක්ෂක වැටෙහි ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු හම්බන්තොට රෝහලට ඇතුළත් කිරීමේ දී මියගොස් තිබේ.මියගොස් ඇත්තේ හම්බන්තොට, කෑලියපුර ප්‍රදේශයේ පදිංචිව සිටි 42 හැවිරිදි අයෙකි.අනතුර සම්බන්ධයෙන් හම්බන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77128", "Category": null, "Parent URL": null}