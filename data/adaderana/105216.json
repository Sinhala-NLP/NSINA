{"Source": "Adaderana", "Timestamp": "February 28, 2019 04:15 pm", "Headline": "ඉන්දියාව අස්ථාවර කිරීම සතුරන්ගේ හා ත්‍රස්තවාදීන්ගේ අරමුණයි", "News Content": "ඉන්දියාව අස්ථාවර කිරීම සතුරන්ගේ හා ත්‍රස්තවාදීන්ගේ අරමුණ වී ඇති බව ඉන්දීය අග්‍රාමාත්‍ය නරේන්ද්‍ර මෝදි පවසයි. සියලු ඉන්දීයානුවන් එකමුතුව එක්ව නැගී සිටින තුරු සිය රට අස්ථාවර කිරිමට කිසිදු පාර්ශවයකට හැකියාවක් නොමැති බවයි ඉන්දීය අග්‍රාමාත්‍යවරයා ප්‍රකාශ කර ඇති බව විදෙස් මාධ්‍ය වාර්තා කරයි. විඩියෝ තාක්ෂණය ඔස්සේ භාරතී ජනතා පක්ෂ ආධාරකරුවන් මිලියන 10ක පමණ පිරිසක් අමතමින් අග්‍රාමාත්‍ය නරේන්ද්‍ර මෝදි මේ බව සඳහන් කර තිබේ. ඉදිරි ඉන්දීය මහ මැතිවරණය ඉලක්ක කර ගනිමින් පැවැත් වූ මෙම සම්මේලනය ස්ථාන 15,000කදී භාරතී ජනතා පක්ෂ ආධාරකරුවන් විසින් සජීවීව නරඹා ඇති අතර ලොව විශාලතම පිරිසක් සහභාගි වූ විඩියෝ සම්මේලනය ලෙස ද මෙය සැලකෙයි.", "URL": "https://sinhala.adaderana.lk/news.php?nid=105216", "Category": null, "Parent URL": null}