{"Source": "Adaderana", "Timestamp": "January 21, 2013 12:10 pm", "Headline": "ද්‍රවිඩ ජාතික සන්ධානයෙන් කරුණානිධිට ලිපියක්", "News Content": "ද්‍රවිඩ ජාතික සන්ධානය විසින් තමිල්නාඩු හිටපු ප්‍රධාන අමාත්‍ය එම්.කරුණානිධි වෙත ලිපියක් යවා තිබේ. ශ්‍රී ලංකා රජය උතුරේ ඉතිහාසය වෙනස් කිරීමේ කටයුත්තක නිරත වෙමින් සිටින බව ඔවුන් එම ලිපිය මගින් පෙන්වා දී ඇත. උතුරේ ප්‍රදේශවල මාර්ග සඳහා භාවිතා කළ දෙමළ නම් මේ වනවිට ඉවත් කරමින් පවතින බව ද දෙමළ ජාතික සන්ධානය එම ලිපියෙන් පෙන්වා දී තිබේ. ශ්‍රී ලංකාවේ ජීවත් වන දෙමළ ජනතාව මේ විට ගැටලු රැසකට මුහුණ දී ඇති බව මේ අතර තමිල්නාඩු හිටපු ප්‍රධාන අමාත්‍ය එම්.කරුණානිධි ඉන්දීය අග්‍රාමාත්‍ය ආචාර්ය මන්මෝහන් සිං මහතා වෙත ලිපියක් යොමු කරමින් සඳහන් කර ඇත. ඒ පිළිබඳව ඉන්දියාව වහා අවධානය යොමු කළ යුතු බව ද හිටපු ප්‍රධාන අමාත්‍යවරයා සිය ලිපියෙන් සඳහන් කර ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=30941", "Category": null, "Parent URL": null}