{"Source": "Adaderana", "Timestamp": "January 26, 2011 04:59 pm", "Headline": "හොර පාරෙන් කෝටි 4 ක සිගරට් ගෙනත්", "News Content": "නීති විරෝධි ලෙස මෙරටට ගෙන එන ලද රුපියල් කෝටි 4 ට අධික සිගරට් තොගයක් රේගුව විසින් සොයාගෙන තිබේ. නියෝජ්‍ය රේගු අධ්‍යක්ෂ අතුල ලංකාදේව මහතා ප්‍රකාශ කර සිටියේ පෑලියගොඩ ශ්‍රී ලංකා වරාය අධිකාරියේ බහලුම් අංගනයේ කන්ටේනරයක් තුළ බහා තිබියදී මෙම සිගරට් තොගය සොයාගත් බවයි. ඩුබායිහි සිට මෙරටට ගෙනවිත් ඇති මෙම සිගරට්වල හිමිකරුවෙකු පිළිබඳ මෙතෙක් අනාවරණය වී නොමැති බව අතුල ලංකාදේව මහතා ප්‍රකාශ කළේය. මේ සම්බන්ධයෙන් වැඩිදුර පරීක්ෂණ මේ වන විටත් ආරම්භ කර ඇති බව ද අතුල ලංකාදේව මහතා වැඩිදුරටත් අද දෙරණට කියා සිටියේය.", "URL": "https://sinhala.adaderana.lk/news.php?nid=13773", "Category": null, "Parent URL": null}