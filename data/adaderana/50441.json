{"Source": "Adaderana", "Timestamp": "April 5, 2015 09:12 am", "Headline": "නියාමකවරුන් හිඟයි -  දුම්රිය කටයුතු අඩාලවීමේ අවදානමක් ", "News Content": "නියාමකවරුන්ගේ හිඟය හේතුවෙන් දුම්රිය ධාවන කටයුතු අඩාලවීමේ අවදානමක් පවතින බව දුම්රිය ශ්‍රේණීගත එකමුතුව පවසයි.එහි කැඳවුම්කරු ජානක ප්‍රනාන්දු මහතා සඳහන් කළේ ඊට පිළියමක් ලෙස විශ්‍රාමික නියාමකවරුන් පිරිසක් පසුගිය දිනවල රාජකාරීවල නිරත වු බවයි.එහෙත් ඔවුන් මාස 9ක කාලයක් වැටුප් නොලැබීම හේතුවෙන් රාජකාරී කටයුතුවලින් ඉවත් වීමට තීරණය කර තිබේ. මෙම තත්ත්වය ඉදිරි දින කිහිපය තුළ පැවතුණහොත් දුම්රිය ගමන්වාර කිහිපයක් අවලංගු කිරීමට සිදුවනු ඇති බව ජානක ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=50441", "Category": null, "Parent URL": null}