{"Source": "Adaderana", "Timestamp": "September 17, 2015 09:10 am", "Headline": "ගල්බැම්ම කඩාවැටී සිසුවෙක් මරුට", "News Content": "නාවලපිටිය, ඉඹුල්පිටිය ප්‍රදේශයේදී ගල් බැම්මක් කඩාවැටීමෙන් සිදුවූ අනතුරකින් පාසල් සිසුවෙකු මියගොස් තිබේ.පාසල නිමවී නිවස බලා පැමිණෙමින් සිටියදී මෙම අනතුර සිදුවී ඇති බව පොලීසිය පැවසුවේය.අනතුරෙන් බරපතළ තුවාල ලැබූ සිසුවා නාවලපිටිය රෝහලට ඇතුළත් කිරීමෙන් පසුව මියගොස් ඇත.මියගොස් ඇත්තේ බව්වාගම, ඉඹුල්පිටිය ප්‍රදේශයේ පදිංචිව සිටි වයස අවුරුදු 09ක් වූ ළමයෙකි.මළ සිරුර නාවලපිටිය රෝහලේ තැන්පත් කර අති අතර පශ්චාත් මරණ පරීක්ෂණය අද සිදුකිරීමට නියමිතය.නාවලපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53905", "Category": null, "Parent URL": null}