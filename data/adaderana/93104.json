{"Source": "Adaderana", "Timestamp": "July 24, 2018 09:51 am", "Headline": "දරු පරපුර ආරක්ෂා කරගැනීමට නම් කඩිනම් වැඩපිළිවෙලක් අවශ්‍යයි", "News Content": "මත් උවදුරෙන් මෙරට දරු පරපුර ආරක්ෂා කරගැනීම සදහා කඩිනම් වැඩපිළිවෙලක් ක්‍රියාත්මක කළ යුතු බව හිටපු ජනාධිපති මහින්ද රාජපක්ෂ මහතා පැවසීය. ඔහු පෙන්වා දෙන්නේ මේ වන විට රට තුළ සීඝ්‍රයෙන් මත්ද්‍රව්‍ය භාවිතය ඉහළ ගොස් ඇති බවය. එමෙන්ම රටේ ආර්ථිකය පිළිබඳවද වැරදි චිත්‍රයක් ජනතාවට පෙන්වීමට ආණ්ඩුව උත්සාහ දරමින් සිටින බවද ඒ මහතා ප්‍රකාශ කළේය. චීන මහජන විමුක්ති හමුදාවේ 91 වැනි සංවත්සරය නිමිත්තෙන් මෙරට චීන තානාපති කාර්යාලය සංවිධාන කළ සැමරුම් උළෙලට හිටපු ජනාධිපති මහින්ද රාජපක්ෂ මහතා ඊයේ (23) පස්වරුවේ සහභාගි විය. එම උත්සවයෙන් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මෙම අදහස් පල කළේය. විපක්ෂ නායක ආර්.සම්බන්ධන් මහතා,හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු මැතිඇමතිවරුන් රැසක් මෙම අවස්ථාවට එක්ව සිටියේය.", "URL": "https://sinhala.adaderana.lk/news.php?nid=93104", "Category": null, "Parent URL": null}