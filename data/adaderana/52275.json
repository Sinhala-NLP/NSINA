{"Source": "Adaderana", "Timestamp": "June 26, 2015 04:15 pm", "Headline": "GMOA නිලවරණය අත්හිටුවයි", "News Content": "හෙට පැවැත්වීමට නියමිතව තිබූ රජයේ වෛද්‍ය නිලධාරීන්ගේ සංගමයේ නිලවරණය අත්හිටුවමින් ගල්කිස්ස දිසා අධිකරණය නියෝගයක් නිකුත් කර තිබේ.අදාළ නිලවරණය ආශ්‍රිතව පවත්නා බව කියන අක්‍රමිකතා සැලකිල්ලට ගෙන ගල්කිස්ස දිසා විනිසුරු සහන් මාපා බණ්ඩාර මහතා මෙම නියෝගය ලබා දී ඇත.අදාළ නිලවරණය අක්‍රමවත් ලෙස පැවැත්වීමට සුදානම් බවට ගොනුකරන ලද පෙත්සමක් අද මෙලෙස සලකා බලා තිබේ.පෙත්සම්කරුවන් වෙනුවෙන් නීතිඥවරුන් වන උපුල් කුමාරප්පෙරුම, උඩුම්බර දසනායක හා අන්ජන රත්නසිරි යන අය පෙනී සිටි අතර මීළඟ නඩු දිනය ජූලි 09දාට කල්තැබිණ.මෙවර නිලවරණයේදී ද සභාපති තනතුරට වත්මන් සභාපති අනුරුද්ධ පාදෙණිය මහතා තරඟ වැදීමට සුදානමින් සිටින බව දැන ගන්නට තිබේ.", "URL": "https://sinhala.adaderana.lk/news.php?nid=52275", "Category": null, "Parent URL": null}