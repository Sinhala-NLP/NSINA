{"Source": "Adaderana", "Timestamp": "October 10, 2018 12:00 pm", "Headline": "හැටන් ප්‍රධාන මාර්ගය එක් මංතීරුවකට සීමා වෙයි", "News Content": "හැටන්-බගවන්තලාව, බලංගොඩ, මස්කෙළිය ප්‍රධාන මාර්ගයේ ස්ථන කිහිපයකම නායයෑමේ අවධානම නිසා ඇතැම් ස්ථානවල රථ වාහන ගමනා ගමනය එක් මංතීරුවකට සීමා කර ඇති බව නොර්වුඩ් පොලීසිය පවසයි. එම මාර්ගයේ කාසල්රි ජලාශයට ඉහළින් නිව්වෙලිගම ප්‍රදේශයේ නිවාස රැසක් සමඟ ප්‍රධාන මාර්ගයේ කොටසක් විශාල වශයෙන් නායයෑමේ ලක්ෂණ මතු වි ඇති නිසා එම ස්ථානයේ රථ වාහන ගමනා ගමනය එක් මංතිරුවකට සිමා කර ඇත. තවද අයර්බිවත්ත ප්‍රදේශයෙන් ප්‍රධාන මාර්ගයේ ද ස්ථාන කිහිපයකම මාර්ගය ඉරිතලා ඇති අතර, හැටන් මස්කෙලිය මාර්ගයේ පාලමක ආරක්ෂිත බැම්මද ඉරිතලා පුපුරා ගොස් ඇති බව අද දෙරණ වාර්තාකරු පවසයි. නායයෑමේ අවධානමකට ලක් වි ඇති ප්‍රධාන මාර්ගය ජාතික ගොඩනැලි පර්යේෂණ ආයතනයේ නිලධාරින් විසින් පරික්ෂාවට ලක් කිරීමෙන් පසු එම මාර්ගය ගිලා බැසිමේ අවධාමකට ලක් වි ඇති බව තහවුරු කර ඇත. ප්‍රධාන මාර්ගය නායයාමේ හා ගිලා බැසිමේ අවධානමට ලක් වි ඇති ස්ථානවලින් රථ වාහන ධාවනය කිරිමේදි සැලකිලිමත් ලෙස සෙමින් රිය ධාවනය කරවන ලෙස නොර්වුඩ් පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=97469", "Category": null, "Parent URL": null}