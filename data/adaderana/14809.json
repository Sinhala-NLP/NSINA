{"Source": "Adaderana", "Timestamp": "March 13, 2011 10:27 am", "Headline": "විශ්ව විද්‍යාල ආචාර්යවරුන්ගෙන් යළි රතු එළියක්..!", "News Content": "වැටුප් වැඩි කිරීම ඇතුළු ඉල්ලීම් 3ක් මුල් කර ගනිමින් වැඩ වර්ජනයක නිරත වීමට විශ්ව විද්‍යාල ආචාර්ය මණ්ඩලය තීරණය කර තිබේ. විශ්ව විද්‍යාල ආචාර්ය සමිති සම්මේලනයේ සභාපති නිර්මාල් රංජිත් දේවසිරි මහතා ප්‍රකාශ කර සිටියේ එළඹෙන අඟහරුවාදා දිනයේ සියලුම විශ්ව විද්‍යාල ආචාර්යවරුන් සංකේත වැඩවර්ජනයක නිරත වීමට තීරණය කර ඇති බවයි. පොරොන්දු වූ පරිදි රජය විශ්ව විද්‍යාල ආචාර්යවරුන්ගේ වැටුප් වැඩි කිරීමක් සිදු කර ‍නොමැති බව දේවසිරි මහතා ප්‍රකාශ කළේය. ඊට අමතරව සිය වෘත්තීය කරගෙන යාමේ දී මතුව ඇති තවත් ගැටලු දෙකක් මෙම වැඩවර්ජන ක්‍රියාමාර්ගයට ගැනීමට හේතු වී තිබේ. බලධාරීන් සිය ඉල්ලීම් ඉටු කිරීමට අපොහොසත් වුවහොත් අඛණ්ඩ වැඩවර්ජනයක නිරත වන බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති නිර්මාල් රංජිත් දේවසිරි මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14809", "Category": null, "Parent URL": null}