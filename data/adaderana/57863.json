{"Source": "Adaderana", "Timestamp": "March 4, 2016 09:38 am", "Headline": "කොච්චිකඩේ වෙඩි තැබීමකින් පුද්ගලයෙක් මරුට", "News Content": "කොච්චිකඩේ, මඩම්පැල්ල, වෙලේහන්දිය ප්‍රදේශයේදී පුද්ගලයෙකු වෙඩි තබා ඝාතනය කර තිබේ.අදාළ පුද්ගලයා යතුරුපැදියකින් යමින් සිටියදී නාදුනන පුද්ගලයින් දෙදෙනෙකු විසින් මෙම වෙඩි තැබීම සිදුකර ඇති බව පොලිස් මාධ්‍ය ඒකකය පැවසීය.අද පෙරවරු 8.15ට පමණ මෙය සිදුව ඇති අතර මියගොස් ඇත්තේ 41 හැවිරිදි අයෙකු බව වාර්තා වෙයි.මෘත ශරිරය මීගමුව මූලික රෝහලේ තැන්පත් කර ඇති අතර කොච්චිකඩේ පොලිසිය වැඩිදුර විමර්ශන සිදු කරයි.ගත වූ දින කිහිපය තුළදී දිවයිනේ ප්‍රදේශ කිහිපයකින් වෙඩි තැබීම් වාර්තා විය.", "URL": "https://sinhala.adaderana.lk/news.php?nid=57863", "Category": null, "Parent URL": null}