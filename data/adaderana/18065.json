{"Source": "Adaderana", "Timestamp": "August 14, 2011 05:04 pm", "Headline": "කොළඹ පවුල් 76,000 ක් කළුවරේ", "News Content": "විදුලිය දකිමින් කුප්පි ලාම්පු එළියෙන් රැය පහන් කරන පවුල් හැත්තෑ හය දහසක් පමණ කොළඹ නගරය තුළ සිටින බව විදුලි බල අමාත්‍ය පාඨලී චම්පික රණවක මහතා පවසයි. මෙරට විදුලිය පහසුකම් නොමැති පවුල් වැඩි සංඛ්‍යාවක් ජීවත් වන්නේ කොළඹ ප්‍රදේශයේ බව අමාත්‍යවරයා පෙන්වා දෙයි. \"දිදුළමු ලංකා\"ව්‍යාපෘතියේ ප්‍රගති සමාලෝචනය වෙනුවෙන් මාතලේ දිසා ලේකම් කාර්යාලයේ අද(14) පැවති උත්සවයක දී පාඨලී චම්පික රණවක මහතා මෙම අදහස් පළ කළේය. 2016 වසර වන විට සෑම නිවසකටම විදුලිය ලබා දීමේ සැලසුමේ ලබන වසර වන විට 97%ක් පමණ සපුරා ගත හැකි බව අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18065", "Category": null, "Parent URL": null}