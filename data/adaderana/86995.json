{"Source": "Adaderana", "Timestamp": "April 5, 2018 04:23 pm", "Headline": "විශ්වාසභංගයට පක්ෂව ඡන්දය දීම ගැන ජනාධිපති සතුටින්", "News Content": "ශ්‍රී ලංකා නිදහස් පක්ෂයේ පිරිසක් විශ්වාසභංගයට පක්ෂව ඡන්දය ලබාදීම පිළිබඳව ජනාධිපතිතුමා සතුටින් සිටින බව රාජ්‍ය අමාත්‍ය ඩිලාන් පෙරේරා මහතා පවසයි. ශ්‍රී ලංකා නිදහස් පක්ෂ මූලස්ථානයේ අද(05) උදෑසන පැවති මාධ්‍ය හමුවකට එක්වෙමින් ඔහු මේ බව කියා සිටියේය. අගමැතිතුමා ඉල්ලා අස්විය යුතු බව එකමතිකව පක්ෂයක් ලෙස තීරණය කළ පසු එම තීරණ ඔහු වෙත දැනුම් දුන් අතර ඔහු ඉවත් නොවීම නිසා විශ්වාසභංගයට පක්ෂව ඡන්දය දුන් බව අමාත්‍යවරයා සඳහන් කර තිබේ. පක්ෂයේ නිල තීන්දුව ඡන්දය නොදී සිටීම නොවන අතර විශ්වාසභංගයට වික්ෂව ඡන්දය ලබාදු කිසිදු අයෙක් එම ක්‍රියාව සිදුකරේ ඒහි ඇති කරුණු මත නොවන බව ඔහු අනාවරණය කළ සිටියේය එලෙස විශ්වාසභංගයට පක්ෂව ඡන්දය දීම නිසා වෙනත් පක්ෂවලට නොයන බවද අමාත්‍යවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=86995", "Category": null, "Parent URL": null}