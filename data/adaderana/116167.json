{"Source": "Adaderana", "Timestamp": "August 9, 2019 04:02 pm", "Headline": "බළලුන්ගේ විලාසිතා දැක්මක්", "News Content": "අමෙරිකාවේ නිව්යෝක් නුවර පැවති බළලුන්ගේ විලාසිතා දැක්මක් පිළිබඳව විදෙස් මාධ්‍ය තොරතුරු වාර්තා කළේය. සුරතල් සතුන් රැකබලා ගැනීම සම්බන්ධයෙන් ජනතාව දැනුවත් කිරීමේ අරමුණින් එය සංවිධාන කර තිබුණි. නිව්යෝක් නගරයේ හෝටලයක පැවති විලාසිතා දැක්මට විසිතුරු ඇඳුම් පැළඳුම්වලින් සැරසුණු බළලුන් දස දෙනෙක් පමණ සහභාගි කර තිබුණි. එම බළලුන් අමෙරිකාව,අයර්ලන්තය, ස්පාඤ්ඤය සහ බ්‍රිතාන්‍ය වැනි රටවලින් ඉදිරිපත් කර සිටි බව විදෙස් වාර්තා සඳහන් කළේය. මෙම විලාසිතා දැක්ම වාර්ෂිකව පවත්වනු ලබන ඉසව්වක් වන අතර මෙවර එහි තේමාව වී ඇත්තේ එය කුඩා ලෝකයක් යන්නයි. සුරතල් සතුන් හදාවඩා ගැනීම සම්බන්දයෙන් ජනතාව දැනුවත් කිරීම එහි අරමුණ වී තිබේ. විලාසිතා දැක්ම නැරඹීමට බොහෝ පිරිසක් පැමිණ සිටි බවයි විදෙස් වාර්තා සඳහන් කළේය. මෙම අපූරු විලාසිතා දැක්ම නරඹන්නන්ගේ මෙන්ම විදෙස් මාධ්‍යවලත් දැඩි අවධානය දිනාගැනීමට සමත්විය.", "URL": "https://sinhala.adaderana.lk/news.php?nid=116167", "Category": null, "Parent URL": null}