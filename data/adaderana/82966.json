{"Source": "Adaderana", "Timestamp": "January 14, 2018 08:46 pm", "Headline": "K.G පැකට් 100 සමඟ අයෙක් අත්අඩංගුවට", "News Content": "මහනුවර පොලීසියේ කොට්ඨාස දූෂණ මර්ධන අංශයේ නිලධාරින් විසින් කේරළ ගංජා පැකටි 100 ක් සකසා විකිණිම සඳහා සුදානම් කරගෙන සිටි අවු 20 ක් වයසති තරුණයකු අද දින තලාතුඔය කැටවල ප‍්‍රදේශයේ දී එම පැකටි 100 සමගම අත්අඩංගුවට ගැනිමට කටයුතු කර තිබේ. පොලිසියට ලැබුනු තොරතුරක් මත මෙම ගංජා පැකටි මිලදී ගන්නා මුවාවෙන් ගොස් මෙම පුද්ගලයා අත්අඩංගුවට ගෙන ඇත. පොලිසිය මෙතෙක් කරන ලද පරික්ෂණ වලදි හෙලි වී ඇත්තේ මෙම අය විසින් පාසල් ළමුන් හා තරුණ පිරිස් ඉලක්ක කර ගනිමින් මෙම ජාවාරම කරගෙන ගොස් ඇති බවත් මෙම එක් පැකටි එකක් රු 500 ක් වැනි අධික මිලකට අලෙවි කර ඇති බව වාර්තාවන බවයි. දැනට පොලිස් අත්අඩංගුවේ සිටින මෙම සැකකරු හාරගම ප‍්‍රදේශයේ ඇගලුම් කර්මාන්ත ශාලාවක සේවය කරන්නකු බවට ද හඳුනා ගෙන තිබේ. මෙම සැකකරුට අමතරව මෙම ජාවාරම සිදු කළ ප‍්‍රධාන සැකකරු ද අත්අඩංගුවට ගැනීමට පොලිසිය කටයුතු කරමින් සිටියි. සිද්ධිය පිළිබඳව උසස් පොලිස් නිලධාරින්ගේ උපදෙස් මත මහනුවර පොලිසියේ කොටිඨාස දුෂණ මර්ධන අංශයේ ස්ථානාධිපති පොලිස් පරික්ෂක එස් සමරසිංහ මහතා විසින් පරික්ෂණ සිදු කරන අතර අදාළ සැකකරු මහනුවර මහේස්ත‍්‍රාත් අධිකරණයට ඉදිරිපත් කිරිමට කටයුතු කරන බව ප‍්‍රකාශ කළේය.", "URL": "https://sinhala.adaderana.lk/news.php?nid=82966", "Category": null, "Parent URL": null}