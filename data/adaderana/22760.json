{"Source": "Adaderana", "Timestamp": "March 13, 2012 09:25 am", "Headline": "ප්‍රවාහන දීමනාව වැඩිකිරීම ගැන ඇමති සමග සාකච්ඡාවක්", "News Content": "සිය ප්‍රවාහන දීමනාව ඉහළ දැමීම පිළිබඳව සෞඛ්‍ය අමාත්‍ය මෛත්‍රීපාල සිරිසේන මහතා සමඟ විශේෂ සාකච්ඡාවක් පැවැත්වීමට රජයේ වෛද්‍ය නිලධාරීන්ගේ සංගමය තීරණය කර තිබේ. අද පෙරවරුවේ මෙම සාකච්ඡාව පැවැත්වෙන බව එම සංගමයේ මධ්‍යම කාරක සභික වෛද්‍ය නලීන් ද සොයිසා මහතා සඳහන් ‍කළේය. එහිදි ගනු ලබන තීන්දු, තීරණවලට අනුව ඉදිරි ක්‍රියාමාර්ග තීරණය කරන බව නලීන් ද සොයිසා මහතා ප්‍රකාශ කළේය. මේ අතර පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය අද දිනයේ සිට ‍‍වෘත්තීය සමිති ක්‍රියාමාර්ගයක නිරත වී සිටියි. සිය ඉල්ලීම් ලැබෙන තුරු මෙම වැඩ වර්ජනය ක්‍රියාත්මක කරන බව එම බල මණ්ඩලයේ සභාපති හ‍රේන්ද්‍ර කුරුප්පු මහතා සඳහන් කළේය. කෙසේවුවත් මෙම වැඩ වර්ජනය සඳහා බොරැල්ල ළමා රෝහල, කාසල් වීදියේ කාන්තා රෝහල, ද සොයිසා කාන්තා රෝහල, මහරගම පිළිකා රෝහල, පේරාදෙණිය ශික්ෂණ රෝහල සහ මහමුදලි ශික්ෂණ රෝහල සහභාගි නොවන බව ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=22760", "Category": null, "Parent URL": null}