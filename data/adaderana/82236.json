{"Source": "Adaderana", "Timestamp": "December 30, 2017 09:22 am", "Headline": "බීමත් ටිපර් රියදුරා නිසා අනතුරක්", "News Content": "හැටන් සිට කොටගල දක්වා අධික වේගයෙන් ධාවනය වු ටිපර් රථයක් ඉදිරියෙන් ධාවනය වෙමින් තිබු සුපෝපභෝගි මෝටර් රථයක ගැටිමෙන් පසු එම මෝටර් රථය ඉදිරියෙන් ධාවනය වෙමින් තිබු ත්‍රීරෝද රථයක ගැටි අනතුරක් සිදුවි ඇති බව හැටන් පොලිසිය පවසයි.ඊයේ (29) රාත්‍රී 7.00 ට පමණ මෙම අනතුර සිදුවි ඇත්තේ හැටන් නුවරඑළිය ප‍්‍රධාන මාර්ගයේ හැටන් කුඩාගම පාලම අසලදිය.ලංකා විදුලි බලමණ්ඩලයේ කොන්ත‍්‍රාත් පදනම යටතේ ධාවනය කරවන ටිපර් රථයේ රියදුරා අධික ලෙස බිමත්ව වේගයෙන් ටිපර් රථය ධාවනය කරද්දි වේගය පාලනය කර ගත නොහැකිව ටිපර් රථයට ඉදිරයෙන් ධාවනය වු මෝටර් රථයේ ගැටි මෙම අනතුර සිදුවි ඇති බවයි අනතුර පිළිබද පරික්‍ෂණ පවත්වන හැටන් පොලිසිය පවසයි.මෙම අනතුරෙන් කිසිවෙකුටත් අනතුරක් සිදුවි නොමැති අතර අනතුරෙන් මෝටර් රථයට ටිපර් රථයට සහ ත්‍රීරෝද රථයට දැඩි අලාභ හානි සිදුවි තිබේ.ටිපර් රථයේ රියදුරාව පොලිසිය මගින් සැකපිට අත්අඩංගුවට ගෙන ඇති අතර ඔහුව අද (30) හැටන් මහෙස්ත‍්‍රාත් අධිකරණය වෙත ඉදිරිපත් කරන බව හැටන් පොලිසිය පැවසීය.", "URL": "https://sinhala.adaderana.lk/news.php?nid=82236", "Category": null, "Parent URL": null}