{"Source": "Adaderana", "Timestamp": "March 5, 2011 10:58 am", "Headline": "තාවකාලික හැඳුනුම්පත් ඉල්ලීමේ කාලය අදින් අවසන් ", "News Content": "ඉදිරි පළාත් පාලන මැතිවරණය සඳහා තාවකාලික හැඳුනුම්පත් ඉල්ලුම් කිරීමේ කාලය අදින්(05) අවසන් වෙයි. අද දිනයේ ද තාවකාලික හැඳුනුම්පත් ලබාගැනීම සඳහා අයදුම් කිරීමට ඡන්ද දායකයින්ට හැකි බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මෙවර පළාත් පාලන මැතිවරණය සඳහා අනන්‍යතා පත්‍රයක් අනිවාර්ය කර ඇති බව ඔහු පෙන්වාදෙයි. මැතිවරණ මහලේකම් කාර්යාලය මගින් අනුමත කර ඇති කිසිදු අනන්‍යතා පත්‍රයක් ඡන්ද දායකයින් සතුව නොමැති නම් ඔවුන් වහාම තාවකාලික හැඳුනුම්පතක් ලබාගත යුතු බව රෝහණ හෙට්ටිආරච්චි මහතා ප්‍රකාශ කළේය. නොපමාව තම ග්‍රාම නිලධාරීවරයා හෝ වතු අධිකාරීවරයා හමුවී තාවකාලික හැඳුනුම්පත් ලබාගැනීම සඳහා කටයුතු කරන ලෙස එවැනි ඡන්දදායකයින්ගෙන් රෝහණ හෙට්ටිආරච්චි මහතා ඉල්ලා සිටියේය.", "URL": "https://sinhala.adaderana.lk/news.php?nid=14626", "Category": null, "Parent URL": null}