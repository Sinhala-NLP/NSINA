{"Source": "Adaderana", "Timestamp": "October 25, 2018 11:13 am", "Headline": "තහනම් උත්තේජක ලැයිස්තුවට අනුමැතිය", "News Content": "තහනම් උත්තේජක ද්‍රව‍්‍ය ලැයිස්තුව ඇතුළත් අති විශේෂ ගැසට් පත්‍රය පාර්ලිමේන්තුව වෙත ඉදිරිපත් කිරීම සඳහා කැබිනට් මණ්ඩල අනුමැතිය හිමි වී තිබේ. ක්‍රීඩකයින් විසින් භාවිතා නොකළ ද්‍රව්‍ය හා තහනම් ක්‍රම අඩංගු ලැයිස්ත්‍රවක් ලෝක තහනම් උත්තේජක මර්දන නියෝජිතායතනය විසින් වාර්ෂිකව ප්‍රකාශයට පත් කරනු ලැබේ. එයට සමගාමීව 2013 අංක 33 දරණ ක්‍රීඩාවල යෙදීමේ දී උත්තේජක ද්‍රව්‍ය ගැනීමට එරෙහි සම්මුති පනතේ 34 වන වගන්තිය මඟින් ශ්‍රී ලංකාව විසින් ද එම ද්‍රව්‍ය ක්‍රීඩාවලදී තහනම් ද්‍රව්‍ය ලෙස ප්‍රකාශ කරමින් නිකුත් කර ඇත. එම අදාළ ලැයිස්තුව ඇතුලත් 2083/32 දරණ අති විශේෂ ගැසට් පත්‍රය පාර්ලිමේන්තුව වෙත ඉදිරිපත් කිරීම පිණිස පළාත් සභා, පළාත් පාලන සහ ක්‍රීඩා අමාත්‍ය ෆයිසර් මුස්තාෆා මහතා විසින් ඉදිරිපත් කළ යෝජනාවට මෙලෙස කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=98196", "Category": null, "Parent URL": null}