{"Source": "Adaderana", "Timestamp": "April 12, 2016 10:13 am", "Headline": "ගුජරාට් ලයන්ස් කණ්ඩායමට කඩුලු 5ක ජයක්", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(11) පැවති තරගයෙන් කිංග්ස්ලෙවන් පන්ජාබ් කණ්ඩායම පරදවා ගුජරාට් ලයන්ස් කණ්ඩායම කඩුලු 5ක ජයක් හිමිකරගෙන තිබේ.තරගයේ කාසිය වාසිය දිනූ ගුජරාට් කණ්ඩායම පලමුව පන්දුවට පහරදීමේ අවස්ථාව පන්ජාබ් කණ්ඩායමට ලබාදුනි.ඒ අනුව පිටියට පිවිසි කිංග්ස්ලෙවන් පන්ජාබ් කණ්ඩායම නියමිත පන්දුවාර 20 අවසානයේ කඩුලු 06ක් දැවී ලකුණු 161ක් ලබාගත්තේය.පිළිතුරු ඉනිම සඳහා පිටියට පිවිසි ගුජරාට් කණ්ඩායම පන්දුවාර 17යි පන්දු 4ක් තුළ දී කඩුලු පහක් පමණක් දැවී ජයග්‍රහණය වාර්තා කළේය.එම ඉනිම වෙනුවෙන් අරොන් ෆින්ච් ලකුණු 74ක් ලබාගැනීමට සමත් වුණි.", "URL": "https://sinhala.adaderana.lk/news.php?nid=59123", "Category": null, "Parent URL": null}