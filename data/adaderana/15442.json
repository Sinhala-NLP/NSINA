{"Source": "Adaderana", "Timestamp": "April 13, 2011 09:01 am", "Headline": " ගාණට වැඩිනම් බලාගෙනයි", "News Content": "උත්සව සමයේ මඟීන්ගෙන් වැඩිපුර මුදල් අයකරන බස්රථවල බලපත්‍ර අවලංගු කරන බව ජාතික ගමනාගමන කොමිසන් සභාව පවසයි. ඇතැම් දුරගමන් සේවා බස් රථවලින් මෙලෙස මඟීන්ගෙන් වැඩිපුර මුදල් අයකරන බවට තොරතුරු ලැබී ඇති බව ජාතික ගමනාගමන කොමිසන් සභාවේ ධාවන හා සේවා අධීක්ෂණ අධ්‍යක්ෂ එච්.ඩබ්ලිව්.විපුලසේන මහතා ප්‍රකාශ කළේය. එවැනි වැඩිපුර මුදල් අය කළ බස් රථ පහක් පිළිබඳව මේ වන විට තොරතුරු ලැබී ඇති බව ද විපුලසේන මහතා සඳහන් කළේය. මේ අතර ගම්බිම් කරා ගිය ජනතාවට යළි පැමිණීමට අවශ්‍ය අතිරේක බස් රථ යෙදවීමට කටයුතු කරන බවද විපුලසේන මහතා ප්‍රකාශ කළේය. පසුගිය දින කිහිපය තුළ ද අතිරේක බස් රථ විශාල ප්‍රමාණයක් යෙදවීමට කටයුතු කළ බව ඔහු පෙන්වාදුන්නේය.", "URL": "https://sinhala.adaderana.lk/news.php?nid=15442", "Category": null, "Parent URL": null}