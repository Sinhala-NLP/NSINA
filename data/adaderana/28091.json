{"Source": "Adaderana", "Timestamp": "October 7, 2012 03:49 pm", "Headline": " වැටුප් වැඩි කිරීමට විරුද්ධලු", "News Content": "යම්කිසි රාජ්‍ය සේවකයින් කොටසක් විශේෂ කාණ්ඩයක් ලෙස සලකා ඔවුන්ට වැටුප් වැඩිකිරීමක් සිදුකරන්නේ නම් ඊට විරෝධය පළ කරන බව රජයේ වෛද්‍ය නිලධාරින්ගේ සංගමය පවසයි. රාජ්‍ය සේවකයින්ගේ වැටුප් වැඩිවීම සිදුකළ යුත්තේ ජාතික වැටුප් ප්‍රතිපත්තියට අනුව බව එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කරයි. ඒ හැර රාජ්‍ය සේවයේ නිරත කිසිදු කාණ්ඩයකට විශේෂ වැටුප් වැඩිවීමක් සිදුනොකළ යුතු බව ඔහු පෙන්වාදෙයි. 2006/6 චක්‍රලේඛයට පටහැනිව යම් හෙයකින් රජය රාජ්‍ය සේවකයින්ගේ වැටුප් වැඩිවීමක් සිදුකළහොත් වෘත්තීය සමිති ක්‍රියාමාර්ගයකට එළඹීමට ද රජයේ ‍වෛද්‍ය නිලධාරීන්ගේ සංගමය තීරණය කර ඇති බව වෛද්‍ය නවීන් ද සොයිසා මහතා වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=28091", "Category": null, "Parent URL": null}