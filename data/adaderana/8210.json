{"Source": "Adaderana", "Timestamp": "May 6, 2010 09:52 am", "Headline": "බිම්බෝම්බ වලින් ආරක්ෂාවීමට වැඩපිළිවෙළක් ", "News Content": "නැගෙනහිර පළා‍තේ එල්.ටී.ටී.ඊ ය විසින් වළ දැමූ බිම්බෝම්බ වලින් මහජනතාව ආරක්ෂා කරගැනීමේ වැඩපිළිවෙළක් හමුදාවේ මූලිකත්වයෙන් ආරම්භ කර තිබේ. මෙම වැඩපිළිවෙළට යුනිසෙෆ් සංවිධානය සහ සර්වෝදය සංවිධානය සහය ලබා දෙන බව වාර්තා වේ. එහි පළමු වැඩසටහන මඩකලපුව දේවනායගම් ශාලාවේ දී දිස්ත්‍රික් ලේකම් එස්. අරුමෙයිනායගම් මහතාගේ ප්‍රධානත්වයෙන් ඊයේ ආරම්භ කෙරුණි. ඊට යුනිසෙෆ් සංවිධානයේ නිලධාරීන් හමුදාවේ උසස් නිලධාරීන් මෙන්ම නැවත පදිංචි කළ ජනතාව ද සහභාගී වී සිටියේය. මඩකලපුව, කොක්අඩිචෝලෙයි, වාකරෙයි, වවුනතිවු යන ප්‍රදේශවල තවදුරටත් බිම්බෝම්බ ඇති බැවින් එම ප්‍රදේශවල පදිංචි ළමුන් ආරක්ෂා කරගැනීම සම්බන්ධයෙන් මෙම වැඩසටහනේ දී විශේෂ අවධානයක් යොමු කෙරුණි.", "URL": "https://sinhala.adaderana.lk/news.php?nid=8210", "Category": null, "Parent URL": null}