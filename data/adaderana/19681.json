{"Source": "Adaderana", "Timestamp": "October 30, 2011 05:00 pm", "Headline": "පුද්ගලික බස් රියක් හා යතුරුපැදියක් ගැටී යතුරුපැදිකරු මරුට", "News Content": "හලාවත - කොළඹ ප්‍රධාන මාර්ගයේ ඉණිගොඩවෙල ප්‍රදේශයේ සිදු වූ රිය අනතුරකින් පුද්ගලයෙකු මිය ගොස් තිබේ. යතුරු පැදියක් සහ පුද්ගලික බස් රථයක් එකිනෙක ගැටීම හේතුවෙන් මෙම අනතුර සිදු වී ඇති බව හලාවත පොලිසිය සඳහන් කරයි. අද පස්වරු 3.00ට පමණ සිදු වූ මෙම අනතුරින් මිය ගොස් ඇත්තේ ඉණිගොඩවෙල ප්‍රදේශයේ පදිංචි 29 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව පොලිසිය පවසයි.", "URL": "https://sinhala.adaderana.lk/news.php?nid=19681", "Category": null, "Parent URL": null}