{"Source": "Adaderana", "Timestamp": "May 16, 2019 09:15 pm", "Headline": "ත්‍රස්ත ප්‍රහාරයට සම්බන්ධ පුහුණු කඳවුරු 7ක්-ආරක්ෂිත නිවෙස් 17ක් තොරතුරු හෙළිවෙයි", "News Content": "පාස්කු ඉරිදා ප්‍රහාරය සම්බන්ධ ත්‍රස්තයින් භාවිත කළ පුහුණු කඳවුරු හතක් හා ආරක්ෂිත නිවෙස් දාහතක් සම්බන්ධයෙන් අපාරාධ පරීක්ෂණ දෙපාර්තමේන්තුව තොරතුරු අනාවරණ කරගෙන තිබේ. ඒ අනුව ත්‍රස්ත කටයුතු සඳහා පුහුණුවීම් සිදු කළ සහා ඔවුන්ගේ වැඩමුළු පැවැත්වූ කඳවුරු වනාතවිල්ලුව , හම්බන්තොට, නුවරඑළිය, නුවර අරුප්පොළ, කාත්තන්කුඩිය සහ වාලච්චේන යන ප්‍රදේශවලින් සොයාගනු ලැබීය. ත්‍රස්තයින්ගේ ආරක්ෂිත නිවස්න පිහිටා තිබී ඇත්තේ මීගමුව කටුවාපිටිය, පානදුර, සරික්කමුල්ල , කොල්ලුපිටිය ශාන්ත අන්තෝනි පාර, ගල්කිස්ස ට්‍රෝපස් පාර, වනාතවිල්ලුව , වත්තල එඬේරමුල්ල, වැල්ලවත්ත මයුර පෙදෙස , සයින්දමරුදු 09, මල්වාන, තිහාරිය කළගෙඩිහේන, කොච්චිකඩේ දළුවකොටුව, වාලච්චේන - රිදියතැන්න, කුලියාපිටිය සභාරතිපුර, හෙට්ටිපොල, කටුපොත, නින්දවූර්, සමන්තුරේ යන ප්‍රදේශවලයි.", "URL": "https://sinhala.adaderana.lk/news.php?nid=110110", "Category": null, "Parent URL": null}