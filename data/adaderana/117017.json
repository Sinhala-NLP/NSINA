{"Source": "Adaderana", "Timestamp": "August 20, 2019 03:05 pm", "Headline": "බිරිඳ ඝාතනය කළ සැමියා සිය දිවි නසාගනියි", "News Content": "මින්නේරිය පොලිස් බල ප්‍රදේශයට අයත් දියසෙන්පුර, රත්මල්යාය ප්‍රදේශයේදී සැමියෙතකු විසින් තම බිරිඳට තියුණු ආයුධයකින් පහරදී ඝාතනය කොට ඔහුද වස පානය කර ජීවිතක්ෂයට පත්ව තිබේ. මෙලෙස ඝාතනයට ලක්ව ඇත්තේ දියසෙන්පුර ප්‍රදේශයේ පදිංචි 42 හැවිරිදි මංජුලා කුමාරී නැමති දෙදෙරු මවකි. සිය බිරිඳ ඝාතනය කිරීමෙන් අනතුරුව සැමියා විසින් නිවසසට තරමක් දුරකින් පිහිටි වෙල් යායකට ගොස් වස පානය කර ජීවිතක්ෂයට පත්ව තිබේ. මෙලෙස වස පානය කිරීමෙන් ජීවිතක්ෂයට පත්ව ඇත්තේ 47 හැවිරිදි කරුණාරත්න නැමති පුද්ගලයෙකි. මිය ගොස් සිටින අඹුසැමි යුවල අතර කලක සිට ආරවුල් තිබී ඇති අතර මෙම ඝාතනය සිදුවූ දිනට පෙර රාත්‍රීයේද ඝාතනයට ලක් වූ කාන්තාව සිය නිවසෙන් බැහැරව සිටි ඇති බව වාර්තා වෙයි. එලෙස නිවසෙන් බැහැරව සිටි කාන්තාව යළි අද උදෑසන පැමිණෙන විටදී සැමියා විසින් තියුණු ආයුධයකින් පහරදී ඝාතනය කර ඇති බව අප වාර්තාකරු පවසයි. සිද්ධිය සම්බන්ධයෙන් වැඩිදුර විමර්ශන මැදිරිගිරිය පොලීසිය විසින් සිදු කරයි.", "URL": "https://sinhala.adaderana.lk/news.php?nid=117017", "Category": null, "Parent URL": null}