{"Source": "Adaderana", "Timestamp": "November 26, 2011 10:01 am", "Headline": "නෝර්වුඩ් නිවාස 20 ක් ජලයෙන් යටවෙයි", "News Content": "පැවති අයහපත් කාලගුණය හේතුවෙන් නෝර්වුඩ් ප්‍රදේශයේ නිවාස 20 ක් පමණ ජලයෙන් යටවී ඇති බව පොලිසිය පවසයි. නෝර්වුඩ් නගරය අසලින් ගලා බහින කෙසෙල්ගමුව වැවේ ජලමට්ටම ඉහළ යාමත් සමග මෙම නිවාස යටවී ඇති බව සඳහන්ය. එම නිවාසවල පදිංචිකරුවන් ආරක්ෂිත ස්ථානවලට රැගෙන යාමට පියවර ගෙන ඇති බව පොලිසිය සඳහන් කරයි. ඔවුන් මේ වන විට නෝර්වුඩ් දෙමළ විද්‍යාලයේ තාවකාලිකව රැඳී සිටියි. මේ අතර බගවන්තලාව ප්‍රදේශයේ පහත්බිම් සහ පෙට්ටුසෝ වතුයායේ පිහිටි නිවාසවලට දැඩි සුළං හේතුවෙන් හානි සිදුව තිබේ. එම නිවාස තුළ පදිංචිව සිටි සියදෙනෙකු පමණ මේ වන විට ප්‍රදේශයේ විද්‍යාලයක තාවකාලිකව රඳවා සිටින බව සඳහන්ය.", "URL": "https://sinhala.adaderana.lk/news.php?nid=20274", "Category": null, "Parent URL": null}