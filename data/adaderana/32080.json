{"Source": "Adaderana", "Timestamp": "March 3, 2013 03:30 pm", "Headline": "පල්ලියවත්ත දූපතෙන්  කේරළ ගංජා හමුවෙයි", "News Content": "කල්පිටිය පල්ලියවත්ත දුපතේ සඟවා තිබු කේරළ ගංජා කිලෝ ග්‍රෑම් 06ක් සමග සැකකරවෙකු කල්පිටිය පොලීසිය විසින් අද (03) දහවල් අත්අඩංගුවට ගෙන තිබේ. අත්අඩංගුවට ගෙන ඇත්තේ කල්පිටිය සින්නකුඩිරිප්පුව ප්‍රදේශයේ පදිංචි පුද්ගලයෙකු බව අප වාර්තාකරු පවසයි. කල්පිටිය පොලීසිය විසින් පසුගිය 01 වැනිදා කේරල ගංජා කිලෝ ග්‍රෑම් 48 ක් සැකකරුවන් තිදෙනෙකුද සමග අත්අඩංගුවට ගෙන තිබුණි. අත්අඩංගුවට ගත් සැකකරුවන් රදවා ගැනීමේ නියෝග මත රදවාගෙන මේ වන විට ප්‍රශ්න කිරීම් කරගෙන යයි. ඔවුන්ගෙන් ලද තොරතුරු මත අත් අඩංගුවට ගත් සැකකරුවෙකුගෙන් ප්‍රශ්න කිරීමේදී පල්ලියවත්ත දුපතේ සගවා තිබු ගංජා තොගය සම්බන්ධයෙන් තොරතුරු අනාවරණය වී ඇතැයි අප වාර්තාකරු පවසයි. කල්පිටිය පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=32080", "Category": null, "Parent URL": null}