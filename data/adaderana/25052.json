{"Source": "Adaderana", "Timestamp": "June 15, 2012 12:45 pm", "Headline": "වෑන් රියක් හා ලොරියක් ගැටී දෙදෙනෙකු මරුට - 15 ට තුවාලයි", "News Content": "කුරුණෑගල - හලාවත ප්‍රධාන මාර්ගයේ හෙට්ටිපොල, කොළමුණුඔය පාලම අසල දී සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තවත් 15 දෙනෙකු තුවාල ලබා රෝහල්ගත කර තිබේ. ප්‍රතිවිරුද්ධ දිශාවන්ට ධාවනය වූ වෑන් රථයක් සහ ලොරි රථයක් ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් වෑන් රථයේ රියදුරු සහ කුඩා දරුවෙකු ජිවිතක්ෂයට පත්ව ඇත. තුවාල ලැබූ පුද්ගලයන් හෙට්ටිපොල සහ කුලියාපිටිය රෝහලේ ප්‍රතිකාර ලබන බව සඳහන්ය. අනතුරින් පසුව ලොරි රථයේ රියදුරු පලාගොස් ඇති බව පොලිසිය පවසයි. හෙට්ටිපොල පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=25052", "Category": null, "Parent URL": null}