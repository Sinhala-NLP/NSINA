{"Source": "Adaderana", "Timestamp": "February 24, 2014 04:57 pm", "Headline": "ඊජිප්තු අන්තර්වාර රජය බලය අතහරී", "News Content": "ඊජිප්තුවේ හමුදා සහයෙන් බලයට පත්වූ එරට අන්තර්වාර රජය ඉල්ලා අස්වී තිබේ. හසිම් එල් බෙබ්ලාවි අගමැතිවරයා පවසා ඇත්තේ තම කැබිනට්ටුව ඉල්ලා අස්වී ඇති බවයි. රූපවාහිනි වැඩසටහනකට සහභාගි වන අතර වාරයේදී ඊජිප්තු අගමැතිවරයා මේ බව අනාවරණය කර ඇත. ඔහු පවසා ඇත්තේ මෙය ක්ෂණිකව ගත් තීරණයක් බවය. ඉකුත් වසරේ ජූලි මස 16 වැනිදා ඊජිප්තු අන්තර්වාර රජය එරට බලයට පත්විය. ඒ එරට ජනාධිපතිවරයා වූ මොහොමඩ් මොරිසි බලයෙනි පහකරමිනි. මොහොමඩ් මොර්සි ජනාධිපතිවරයා බලයෙන් පහකිරීමට එරට හමුදා සහය ද වත්මන් රජයට ලැබිණ.", "URL": "https://sinhala.adaderana.lk/news.php?nid=41356", "Category": null, "Parent URL": null}