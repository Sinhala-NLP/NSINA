{"Source": "Adaderana", "Timestamp": "January 18, 2011 04:51 pm", "Headline": "ළමයින්ට වධ හිංසා කිරීම ගැන පසුගිය වසරේ පැමිණිලි 4352 ක් ", "News Content": "ළමයින්ට විවිධ වධ හිංසා කිරීම සම්බන්ධයෙන් පැමිණිලි හාර දහස් තුන්සිය පනස් දෙකක් පසුගිය වසර තුළ ජාතික ළමාරක්ෂක අධිකාරියට ලැබී තිබේ. මේ අතරින් 163ක පැමිණිලි සංඛ්‍යාවක් ලැබී තිබෙන‍්නේ ළමුන්ට සිදුවන ලිංගික අපයෝජනය සම්බන්ධයෙන් වූ පැමිණිලි බව ජාතික ළමාරක්ෂක අධිකාරිය පවසයි. ළමුන්ට කුරිරු ලෙස සැලකීම, අධ්‍යාපනය ලබානොදීම, පහරදීම, නොසලකා හැරීම ආදී සම්බන්ධයෙන් පැමිණිලි හාර දහස් එකසිය අසූ හතරක් ලැබී ඇති බව ද සඳහන්ය. 2011 වසරේ මේ දක්වා පැමිණිලි 230ක සංඛ්‍යාවක් ජාතික ළමාරක්ෂක අධිකාරියට ලැබී තිබේ.", "URL": "https://sinhala.adaderana.lk/news.php?nid=13583", "Category": null, "Parent URL": null}