{"Source": "Adaderana", "Timestamp": "May 25, 2013 10:05 am", "Headline": "මුම්බායි එයි - රාජස්ථාන් යයි", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ අවසන් මහා තරගයට සුදුසුකම් ලැබීමට මුම්බායි ඉන්දියන්ස් කණ්ඩායම සමත් විය. ඊයේ පැවති තරගයෙන් රාජස්ථාන් රෝයල්ස් කණ්ඩායම කඩුළු 4 කින් පරාජය කරමින් මුම්බායි කණ්ඩායම අවසන් තරගයට සුදුසුකම් ලැබීය. ප්‍රථමයෙන් පන්දුවට පහරදුන් රාජස්ථාන් කණ්ඩායම ලකුණු 165 ක් ලබා ගත් අතර මුම්බායි කණ්ඩායම පන්දුවාර 19 යි පන්දු 5 කදී කඩුලු 6 ක් දැවී එම ඉලක්කය පසු කළේය. ඒ අනුව අවසන් මහා තරගය හෙට චෙන්නායි සුපර් කිංග්ස් කණ්ඩායම සහ මුම්බායි කණ්ඩායම අතර පැවැත්වීමට නියමිතය. මේ අතර චෙන්නායි සුපර් කිංග්ස් කණ්ඩායමේ නිලධාරියෙකු වන ගුරුණාත් මෙයියප්පන් සහ තවත් පුද්ගලයෙකු මුල්‍ය වංචාවක් සම්බන්ධයෙන් ඊයේ රාත්‍රී අත්අඩංගුවට ගෙන ඇත.", "URL": "https://sinhala.adaderana.lk/news.php?nid=34366", "Category": null, "Parent URL": null}