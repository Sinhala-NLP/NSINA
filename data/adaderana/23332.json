{"Source": "Adaderana", "Timestamp": "April 6, 2012 04:50 pm", "Headline": "පිදිවිල්ලකන්ද රක්ෂිතයේ නිධන් හෑරූ හත්දෙනෙකුට මාංචු", "News Content": "පොල්පිතිගම, පිදිවිල්ලකන්ද රක්ෂිතයේ නිධන් හාරමින් සිටි පුද්ගලයින් හත්දෙනෙකු පොලිසිය විසින් අත්අඩංගුවට ගෙන තිබේ. අදාළ රක්ෂිතයේ මී ඔය ආසන්නයේ නීති විරෝධී ලෙස නිධන් හාරමින් සිටිය දී සැකකරුවන් අත්අඩංගුවට ගත් බව පොලිසිය පවසයි. සැකකරුවන් පැමිණි ත්‍රිරෝද රථයක්, යතුරු පැදි තුනක් සහ නිධන් හැරීමට භාවිත කළ උපකරණ පොලිස් භාරයට ගෙන ඇත. මෙම සැකකරුවන් මහව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23332", "Category": null, "Parent URL": null}