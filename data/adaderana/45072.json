{"Source": "Adaderana", "Timestamp": "August 2, 2014 10:31 am", "Headline": "කොල්ලකරුවන් 2ක් අතේ මාට්ටු ", "News Content": "කොස්ගොඩ, කයිකාවල ප්‍රදේශයේ නිවසක දේපළ කොල්ලකෑමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. කොස්ගොඩ පොලිසියට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන් විසින් අදාළ නිවසේ හිමිකරුවන් බියගන්වා රුපියල් එක් ලක්ෂ 19,000 ක් පමණ වටිනා රන් භාණ්ඩ කොල්ලකා ඇති බව පොලිසිය පවසයි. අත්අඩංගුවට ගෙන ඇත්තේ කොස්ගොඩ, එගොඩදුව ප්‍රදේශයේ පදිංචි 29 හා 35 හැවිරිදි පුද්ගලයින් දෙදෙනෙකු වන අතර ඔවුන් අද (02) බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45072", "Category": null, "Parent URL": null}