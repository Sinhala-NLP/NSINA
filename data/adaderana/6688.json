{"Source": "Adaderana", "Timestamp": "February 14, 2010 11:29 am", "Headline": "තැපැල් දුම්රියේ ගැටී අයෙක් මියයයි", "News Content": "තාන්ඩිකුලම් සිට කොටුව බලා ධාවනය වූ රාත්‍රී තැපැල් දුම්රියේ ගැටීමෙන් පුද්ගලයෙකු ජීවිතක්ෂයට පත් වී තිබේ. අනුරාධපුර දුම්රිය ස්ථානයේ සිට සාවස්ථිපුර දුම්රිය ස්ථානය අතර ප්‍රදේශයේ දී මෙම අනතුර සිදු වී ඇති බව අනුරාධපුර දුම්රිය පාලක මැදිරිය පවසයි. සිද්ධියෙන් බරපතල තුවාල ලැබූ මෙම පුද්ගලයා අනුරාධපුර රෝහලට ඇතුළත් කිරීමෙන් අනතුරුව මිය ගොස් ඇත. මෙසේ මිය ගොස් ඇත්තේ අවුරුදු 30 ත් 35 ත් අතර වයසේ පසුවන පුද්ගලයෙකි.", "URL": "https://sinhala.adaderana.lk/news.php?nid=6688", "Category": null, "Parent URL": null}