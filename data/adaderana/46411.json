{"Source": "Adaderana", "Timestamp": "September 30, 2014 11:08 am", "Headline": "දෙහිවල වෙඩි තැබීමක් - 2ක් රෝහලේ ", "News Content": "දෙහිවල ප්‍රදේශයේ සිදුවු වෙඩි තැබීමකින් පුද්ගලයින් දෙදෙනෙකු තුවාල ලබා තිබේ. ඊයේ(29) රාත්‍රියේ මෙම වෙඩි තැබීම සිදුව ඇති බව සඳහන් වෙයි. වෙඩි ප්‍රහාරයට ලක්වු පුද්ගලයින් දෙදෙනා මාර්ගය අසළ වැටි සිටිය දී සොයා ගෙන ඇති බව පොලිසිය පැවසුවේය. ඔවුන් දෙදෙනො ප්‍රතිකාර සඳහා කළුබෝවිල ශික්ෂණ රෝහලට ඇතුළත් කර තිබේ. මෙලෙස තුවාල ලබා ඇත්තේ දෙහිවල, පොකුණ පාර ප්‍රදේශයේ පදිංචිකරුවන් දෙදෙනෙකි. වෙඩි තැබීම සිදුකළ පුද්ගලයින් හෝ වෙඩි තැබීමට හේතුව පිළිබඳ මෙතෙක් තොරතුරු අනාවරණය වී නොමැති අතර දෙහිවල පොලිසිය ඒ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=46411", "Category": null, "Parent URL": null}