{"Source": "Adaderana", "Timestamp": "September 3, 2017 08:25 am", "Headline": " පාසල් ආරම්භවීමට පෙර ඩෙංගු මර්දන වැඩසටහනක්", "News Content": "තුන්වෙනි වාරයේ පාසල් ආරම්භවීමට පෙර දිවයින පුරා පිහිටි සියලු පාසල්වල ඩෙංගු මර්දන වැඩසටහනක් ක්‍රියාත්මක කිරීමට අධ්‍යාපන අමාත්‍යංශය තීරණය කර තිබේ.පාසල් සිසුන්, දෙමාපියන් සහ ශිෂ්‍ය සංගම්වල සහභාගීත්වයෙන් විදුහල්පතිවරුන්ගේ උපදෙස් මත අද සිට දින තුනක් ඩෙංගු මර්දන කටයුතු සිදුකළ යුතු බව අමාත්‍යංශය ප්‍රකාශ කළේය.වසරේ ගත වූ කාලය තුළ ඩෙංගු රෝගීන් එක්ලක්ෂ 46,000ක් පමණ වාර්තා වී තිබේ.මේ අතර රජයේ පාසල් වල තුන්වන වාරය සඳහා අධ්‍යයන කටයුතු ලබන 06 වනදා ආරම්භ වෙයි.මුස්ලිම් පාසල් වල දෙවන පාසල් වාරයේ දෙවන අදියරේ නිවාඩුව මේ වන විට ක්‍රියාත්මක වන අතර එම පාසල් ලබන 11 වන දින ආරම්භකිරීමට නියමිතය.", "URL": "https://sinhala.adaderana.lk/news.php?nid=77035", "Category": null, "Parent URL": null}