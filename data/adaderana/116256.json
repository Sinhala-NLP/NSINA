{"Source": "Adaderana", "Timestamp": "August 10, 2019 10:29 pm", "Headline": "කොළඹ කුණු අරගෙන අරුවක්කාලුවට ගිය ටිපර් රථවලට විරෝධයක්", "News Content": "කොළඹ එක් රැස්වන කසළ අරුවක්කාලු සනීපාරක්ෂක කසළ අංගනයට ප්‍රවාහනය කරමින් තිබු ටිපර් රථ තුනකට පුත්තලම හා 4 කණුව ප්‍රදේශවල පැවති විරෝධතාවයක් හේතුවෙන් ආපසු හරවා යවා ඇති බව වාර්තා වෙයි. පුත්තලම හා 4 කණුව ප්‍රදේශවල විරෝධතාවයේ නිරතව සිටි විරෝධතාකරුවන් විසින් අරුවක්කාලු කසළ අංගනය වෙත පැමිණි අදාළ ටිපර් රථ තුන කිලෝමිටර් 4ක පමණ දුරක් හරවා යවා තිබූ බව අද දෙරණ වාර්තාකරු පවසයි. පසුව පොලීසිය මැදිහත්වීමෙන් මෙම කසළ ටිපර් රථ තුන යළි අරුවක්කාලු සනීපාරක්ෂක කසළ අංගනය වෙත ප්‍රවාහනය කිරීමට කටයුතු කළ බව වාර්තා වෙයි. එලෙස පොලීසිය මැදිහත්වීමෙන් අරුවක්කාලු සනීපාරක්ෂක කසළ අංගනය වෙත ප්‍රවාහනය කළ රිපර් රථවලටද පුත්තලම සහ 4 කණුව ප්‍රදේශවල ජනතාව විරෝධය දැක්වූ බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=116256", "Category": null, "Parent URL": null}