{"Source": "Adaderana", "Timestamp": "August 5, 2018 02:41 pm", "Headline": "මන්ත්‍රීවරුන්ගේ විතරක් නෙවේ රාජ්‍ය නිලධාරීන්ගේත් පඩි වැඩිවීම් නවත්වන්න ඕන", "News Content": "පාර්ලිමේන්තු මන්ත්‍රීවරුන්ගේ පමණක් නොව රාජ්‍ය නිලධාරීන්ගේද පඩි වැඩිවීම් මේ අවස්ථාවේ නතර කොර කම්කරුවන්ගේ ආර්ථිකය ශක්තිමත් කරන වැඩපිළිවෙලක් ක්‍රියාත්මක කළ යුතු බව කෘෂිකර්ම අමාත්‍ය මහින්ද අමරවීර මහතා පවසයි. අද (05) පැවති ජන හමුවකට එක් වෙමින් අමාත්‍යවරයා මේ බව ප්‍රකාශ කළේය. ආර්ථිකය ශක්තිමත් වුවහොත් පමණක් රටක් ලෙස ඉදිරියට යාමේ හැකියාව පවතින බවත් නිෂ්පාදන වැඩි කර නිෂ්පාදන සඳහා දායකත්වය ලබාදෙන පුද්ගලයන්ට දිරි දීමනා ලබාදිය යුතු බවද අමාත්‍යවරයා ප්‍රකාශ කළේය. මන්ත්‍රීවරුන්ගේ හා රාජ්‍ය නිලධාරීන්ගේ වැටුප් වැඩි කිරීමෙන් පමණක් රටක් ඉදිරියට ගෙනයා නොහැකි බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93868", "Category": null, "Parent URL": null}