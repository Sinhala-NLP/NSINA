{"Source": "Adaderana", "Timestamp": "January 25, 2010 10:03 am", "Headline": "ආහාර ලබාදීමට හයිටියට ගිය ලාංකිකයින්ට කරදරයක්", "News Content": "ශ්‍රී ලාංකිකයින් 20දෙනෙකුගෙන් සමන්විත එක්සත් ජාතීන්ගේ සාම සාධක කණ්ඩායමක්, හයිටියේ අවතැන් වූ ජනතාව වෙත ආහාර ද්‍රව්‍ය ලබාදීමට ගිය අවස්ථාවේදී 3000ක පමණ පිරිසක් ඔවුන් වටා එක් රොක් වෙමින් ‍ඔවුන් යටකරගත් සිදුවීමක් වාර්තා වේ. ශ්‍රී ලංකා සාම සාධක කණ්ඩායම හයිටියේ දේශීය පාපන්දු ක්‍රීඩාංගනයේ කඳවුරු වල රැඳී සිටින භූකම්පනයෙන් විපතට පත් ජනතාව වෙත ආහාර ද්‍රව්‍ය ලබාදීමට ගිය අවස්ථාවේදී මෙම සිදුවීමට මුහුණ පා ඇත. හයිටියේ භූකම්පනයෙන් විපතට පත් ජනතාව රැඳීසිටින සෑම ප්‍රදේශයකින්ම පාහේ මෙවැනි සිදුවීම් වාර්තා වන අතර මෙම ජනතාව දැන් දින 12ක් තිස්සේ මෙසේ අවතැන් කඳවුරු වල රැඳී සිටී. ආහාර බෙදාදීම සඳහා ගිය කැනේඩියානු සෙබළුන් කණ්ඩායමකටද මෙවැනි සිදුවීමකට මුහුණපෑමට සිදුවිය. සිදුවීමෙන් කිසිදු ශ්‍රී ලාංකිකයෙකුට හානියක් වූ බව වාර්තා නොවේ.", "URL": "https://sinhala.adaderana.lk/news.php?nid=6232", "Category": null, "Parent URL": null}