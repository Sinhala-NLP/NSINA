{"Source": "Adaderana", "Timestamp": "November 7, 2011 02:17 pm", "Headline": "ත්‍රීරෝද රිය හා කැන්ටර් රිය ගැටී දෙදෙනෙක් මරුට", "News Content": "කොළඹ -කුරුණෑගල ප්‍රධාන මාර්ගයේ බරවාවිල ප්‍රදේශයේ අද(07) පෙරවරුවේ සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ. ත්‍රීරෝද රථයක් සහ කැන්ටර් රථයක් එකිනෙක ගැටීමෙන් මෙම අනතුර සිදුව ඇති බව පොලිසිය පැවසීය. අනතුරින් මිය ගොස් ඇත්තේ ත්‍රී රෝද රථයේ රියදුරු සහ එහි ගමන්කළ පුද්ගලයෙකු බව දිවුලපිටිය පොලිසිය පවසයි. ත්‍රීරෝද රථයේම ගමන් කළ තවත් පුද්ගලයෙකු තුවාල ලබා කොළඹ ජාතික රෝහලට ඇතුළත් කර සිටින බව සඳහන්ය. කැන්ටර් රථයේ රියදුරු අත්අඩංගුවට ගෙන ඇති අතර ඔහු අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19840", "Category": null, "Parent URL": null}