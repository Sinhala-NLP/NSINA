{"Source": "Adaderana", "Timestamp": "July 30, 2018 02:18 pm", "Headline": "නීතිය මුදලට යට වෙද්දි වැනසෙන නාන්නේරිය ඔය", "News Content": "නවගත්තේගම නාන්නේරිය ඔය වැලි ජාවාරම්කරුවන් කිප දෙනෙකු විසින් වනසමින් ඇති නමුත් නීතිය සුරකිය යුතු පිරිස් නින්දේ පසුවන බව ජනතාව චෝදනා කරති. ජනතාව චෝදනා කරන්නේ කිසිදු බියක් සැකයක් නොමැතිව නාන්නේරිය ඔයට යාබද අචිරිගම සහ සේනපුර (කොරියාව) හා අන්දර වැව ආසන්න ප්‍රදේශවලින් ගිනි දහවලේ ලොරි රථ ඇතුල් කර නීති විරෝධි ලෙස වැලි ප්‍රවාහනය කරන බවයි. මෙ වන විට මෙම නීති විරෝධි ලෙස සිදුවන වැලි කැණිම් නිසා නාන්නේරිය ඔය බරපතළ ලෙස හානියට ලක්ව ඇති අතරම මේ වන විටත් කිසිදු රාජ්‍ය නිලධාරියකුගේ අවධානය ලක් නොවිම කුමන හේතුවක් නිසා දැයි ප්‍රශ්න මතුව තිබේ. නාන්නේරිය ඔය තුළ සිදුවන වැලි ජාවාරමට අමතරව මේ වන විට වැලි ජාවාරම්කරුවන් නාන්නේරිය ඔය යාබද ඉඩම් කිපයක් හාරමින් වැලි කැපිම සිදුවන ආකාරය දැක ගත හැකිය. එම වැලි හැරිම නිසාද මේ වන විට ඔයට අත්වන ඉරණම බරපතළ බව ජනතාව චෝදනා කරති. මෙම වැලි ජාවාරම නාන්නේරිය ඔයට අයත් මියල්ලෑව සහ අන්දරවැව ග්‍රාම නිලධාරි වසම් තුළ මෙම වැලි ජාවාරම සිදුවන බව පැවසෙයි. එසේම මෙම වැලි ජාවාරම්කරුවන් ලොරි රථ ට්‍රැක්ටර්වලින් දහවල් කාලයේ කිසියම් බියක් සැකයකින් තොරව වැලි ජාවාරම සිදුවන්නේ නීතිය ක්රිවයාත්මක කරන නිළධාරින්ගේ පුර්ණ ආශීර්වාදයෙන් මෙම ජාවාරම සිදුවන බව කියයි.", "URL": "https://sinhala.adaderana.lk/news.php?nid=93468", "Category": null, "Parent URL": null}