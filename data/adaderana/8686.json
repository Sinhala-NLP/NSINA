{"Source": "Adaderana", "Timestamp": "May 29, 2010 09:14 am", "Headline": "කමිටුව ගැන බලාපොරොත්තු තැබිය හැකියි -හිලරි ", "News Content": "ශ්‍රී ලංකාවේ යුද ගැටුම් හටගැනීම පිළිබඳ අධ්‍යයනය කිරීම සඳහා පත්කර ඇති විශේෂ කමිටුව කෙරෙහි බලාපොරොත්තු තබා ගත හැකි බව අමෙරිකානු රාජ්‍ය ලේකම් හිලරි ක්ලින්ටන් මහත්මිය පවසයි. මෙය ශ්‍රී ලංකාවේ තිරසාර සාමයක් සඳහා මහඟු අඩිතාලමක් වනු ඇති බව ඇය සඳහන් කරයි. විදේශ අමාත්‍ය මහාචාර්ය ජී.එල්. පීරිස් මහතා සමග මාධ්‍ය හමුවකට සහභාගී වෙමින් ඇය මේ බව ප්‍රකාශ කර ඇත. මෙම කමිටුව ස්වාධීනව අපක්ෂපාතීව සහ කාර්යක්ෂමතාවයෙන් යුතුව තම කාර්යය ඉටුකරනු ඇති බවට විශ්වාසය පළ කරන බව එහිදී ඇය වැඩිදුරටත් ප්‍රකාශ කර ඇත. මෙමගින් දශක ගණනාවක් පුරා පැවති යුද්ධයෙන් පීඩාවට පත් ජනතාවගේ ගැටලුවලට ස්ථිර විසඳුම් ලබාදීමට ද පදනම සකස් කරනු ඇති බව හිලරි ක්ලින්ටන් මහත්මිය එහිදී පවසා ඇති බව සඳහන්ය.", "URL": "https://sinhala.adaderana.lk/news.php?nid=8686", "Category": null, "Parent URL": null}