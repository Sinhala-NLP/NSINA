{"Source": "Adaderana", "Timestamp": "February 27, 2018 12:38 pm", "Headline": "පරිගණක පුහුණුවට කියලා හදපු ගොඩනැගිලේ නීති විරෝධී වැඩ සිද්ධ වෙලා", "News Content": "වතුකරයේ තරුණ තරුණියන්ට පරිගණක පුහුණූව ලබා දීම සඳහා බගවන්තලාව කර්කස්වෝල්ඩ් වතුයායේ ප‍්‍රජා ශක්ති ව්‍යාපෘතිය යටතේ ඉදිකරන ලද ගොඩනැගිල්ලක් තුළ රාති‍්‍ර කාලයේ නීති විරොධි කි‍්‍රයාවන් රැසක් සිදුවන බව එම වතුයායේ වතුකම්කරුවන් පවසයි. ඉකුත් රජය සමයේ වතුයටිතල පහසුකම් අමාත්‍යංශය මඟින් රජයේ මුදල් ප‍්‍රතිපාදන විශාල වශයෙන් වැය කරමින් ඉදිකර ඇති මෙම අංග සම්පුර්ණ ගොඩනැගිල්ලේ තිබු උපකරණ රැසක් කිසියම් පිරිසක් ගලවාගෙන ගොස් ඇති අතර එම ගොඩනැගිල්ලේ තිබු විදුලි මණූ,විදුලි රැහැන්, ජනෙල් දොරවල් සහ සිවිලිමි ගලවාගෙන ගොස් ඇති අතර එම ගොඩනැගිල්ලේ වැසිකිළි පද්ධතියටද අලාභ හානි සිදුකර ඇත. එම ගොඩනැගිල්ල අවට වු ඉඩමද මේ වන විට වල් බිහිවී ඇති අතර රාති‍්‍ර කාලයේ මෙම ගොඩනැගිල්ල තුල මත්පැන් පානය කරමින් අනවසර මැණික් ජාවාරමිකරුවන් රැදී සිටීම වැනි නීති විරෝධී කි‍්‍රයාවන් රැසක් සිදුවන බව එම වතුයායේ වතුකමිකරුවන් පවසයි. පවත්නා තත්ත්වය මත එම ගොඩනැගිල්ල ගරා වැටීමේ අවධානමකට ලක්ව ඇති අතර දැනට ඉතිරිව තිබෙන එම ගොඩනැගිල්ලේ වහලය අවාරණය කර ඇති සෙවිලි තහඩුද ගලවාගෙන යෑමට ඉඩ ඇති බව එම වතුයායේ වතුකමිකරුවන් වැඩි දුරටත් පැවසීය.", "URL": "https://sinhala.adaderana.lk/news.php?nid=84913", "Category": null, "Parent URL": null}