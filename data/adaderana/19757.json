{"Source": "Adaderana", "Timestamp": "November 3, 2011 10:20 am", "Headline": "ශ්‍රී ලංකාව මානව සංවර්ධන දර්ශකයේ 97 වන තැනට", "News Content": "මානව සංවර්ධන දර්ශකයට අනුව ශ්‍රී ලංකාවට 97 වන ස්ථානය හිමි වී තිබේ. එක්සත් ජාතීන්ගේ සංවිධානයේ සංවර්ධන වැඩසටහන නිකුත් කළ වාර්ෂික වාර්තාවට අනුව ශ්‍රී ලංකාවට මෙම ස්ථානය හිමිවිය. මානව සංවර්ධන දර්ශකයේ දකුණු ආසියානු රටවල් අතරින් ශ්‍රී ලංකාව ඉදිරියෙන් සිටින අතර ඉන්දියාවට 134 වන ස්ථානය හිමිව ඇත. පාකිස්ථානය 145 වන ස්ථානය හිමි වී ඇති අතර බංග්ලාදේශයට 146 වන ස්ථානය හිමි ව තිබේ. මානව සංවර්ධන දර්ශකයේ පළමු ස්ථානය නෝර්වේ රාජ්‍යයට හිමි වී ඇති අතර ඕස්ට්‍රේලියාව එහි දෙවන ස්ථානයට පත්ව ඇති බව එක්සත් ජාතික සංවිධානයේ සංවර්ධන වැඩසටහන නිකුත් කළ වාර්තාවේ දැක්වෙයි.", "URL": "https://sinhala.adaderana.lk/news.php?nid=19757", "Category": null, "Parent URL": null}