{"Source": "Adaderana", "Timestamp": "January 27, 2011 10:20 am", "Headline": "හම්බන්තොට නිධන් හෑරීමට තැත්කළ 10 ක් කොටුවෙයි", "News Content": "හම්බන්තොට, කෙම්හතේගල ප්‍රදේශ‍යේ නිධන් හෑරීමට තැත්කළ පුද්ගලයින් 10 දෙනෙකු අත්අඩංගුවට ගෙන තිබේ. අත්අඩංගුවට ගනු ලැබු පුද්ගලයින් හම්බන්තොට, අම්බලන්තොට හා මාවරල යන ප්‍රදේශවල පදිංචිකරුවන් බව පොලිසිය සඳහන් කරනු ලැබීය. සැකකරුවන් අත්අඩංගුවට ගන්නා අවස්ථාවේ ඔවුන් සතුව තිබු සුඛෝපභෝගී වෑන් රථයක් සහ නිධන් හෑරීමට යොදා ගන්නා උපකරණ කිහිපයක් ද පොලිස් භාරයට ගෙන ඇත. අත්අඩංගුවට ගනු ලැබූ පුද්ගලයින් අද(27) හම්බන්තොට මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=13782", "Category": null, "Parent URL": null}