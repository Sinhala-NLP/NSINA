{"Source": "Adaderana", "Timestamp": "March 29, 2012 08:54 am", "Headline": "උත්සව සමය වෙනුවෙන් විශේෂ ආරක්ෂක වැඩපිළිවෙළක්", "News Content": "එළඹෙන උත්සව සමය වෙනුවෙන් විශේෂ ආරක්ෂක වැඩපිළිවෙළක් ක්‍රියාත්මක කරන බව පොලිසිය පවසයි. මහජනතාව වැඩි වශයෙන් ගැවසෙන ප්‍රදේශ සඳහා මෙහිදී වැඩි අවධානයක් යොමු වී ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. විශේෂයෙන්ම කොළඹ නගරය සහ අනෙකුත් ප්‍රධාන නගර ආශ්‍රිතව නිලධාරීන් යොදවන බවත්, එමෙන්ම රථවාහන රාජකාරි සඳහා වැඩි පිරිසක් යෙදවීමට බලාපොරොත්තු වන බව ද ඒ මහතා ප්‍රකාශ කළේය. මේ අතර උත්සව සමයේ දී මාර්ග නීති උල්ලංඝණය කරන පුද්ගලයින් සම්බන්ධයෙන් සොයාබැලීමට විශේෂ කණ්ඩායමක් යොදවා ඇති බව ද අජිත් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=23141", "Category": null, "Parent URL": null}