{"Source": "Adaderana", "Timestamp": "December 1, 2011 10:58 am", "Headline": "තහනම් උත්තේජක පැමිණිලි සඳහා නව කමිටුවක්", "News Content": "තහනම් උත්තේජක පැමිණිලි සම්බන්ධයෙන් කටයුතු කිරීම සඳහා නව කමිටුවක් පත්කර තිබේ. විශේෂඥ වෛද්‍ය මයියා ගුණසේකර මහතා අදාළ කමිටුවේ සභාපතිවරයා වශයෙන් පත්කර ඇති බව ජාතික ක්‍රීඩා වෛද්‍ය ඒකකයේ අධ්‍යක්ෂ ජනරාල් මහාචාර්ය අර්ජුන ද සිල්වා මහතා සඳහන් කළේය. මහාචාර්ය රොහාන් ජයසේකර, රෝහිණි ප්‍රනාන්දු පුල්ලේ, චන්ද්‍ර විජේරත්න, නිතීඥ පණ්ඩුක කීර්තිනන්ද සහ නියෝජ්‍ය පොලිස්පති අශෝක විජේතිලක යන මහත්ම මහත්මීන් කමිටුවේ සෙසු සාමාජිකයින් ලෙසනම් කර තිබේ. තහනම් උත්තේජක පරීක්ෂණ අංශය වෙනමම අංශයක් ලෙස පවත්වාගෙන යාමට ද ක්‍රීඩා අමාත්‍යාංශය පසුගිය දා තීරණය කර තිබිණි.", "URL": "https://sinhala.adaderana.lk/news.php?nid=20384", "Category": null, "Parent URL": null}