{"Source": "Adaderana", "Timestamp": "May 13, 2011 08:33 am", "Headline": "එච්.අයි.වී පැතිරීම පාලනයට නව ඖෂධයක්", "News Content": "එච්.අයි.වී. ආසාදිතයින්ගෙන් එය පැතිරීම පාලනය කිරීම නව ඖෂධයක් හඳුන්වා දී තිබේ. එක්සත් ජාතීන්ගේ ජාතික සෞඛ්‍ය ආයතනය විසින් මෙම නව ඖෂධය හඳුන්වා දී ඇති බව විදෙස් මාධ්‍ය වාර්තා කරයි. ඔවුන් විසින් මෙම ඖෂධය වසර 4 ක පමණ කාලයක සිට පරීක්ෂණයට භාජනය කර ඇති අතර එහිදී එම ඖෂධය 96% කින් සාර්ථක බව අනාවරණ වී ඇත. යුවල 1,763 ක් මෙම පරීක්ෂණය සඳහා යොදාගෙන ඇති අතර ඉන් එක් යුවලකට පමණක් එච්.අයි.වී. වෛරසය ආසාදනය වී ඇති බව වාර්තා වේ. ඒ අනුව මෙම ඖෂධය මගින් එච්.අයි.වී. ආසාදිත පුද්ගලයෙකුගෙන් තවත් අයෙකුට රෝගය පැතිර යාම වළක්වා ගත හැකි බව තහවුරු වි ඇත. මෙය සෞඛ්‍ය ක්ෂේත්‍රයේ ඉතා වැදගත් සංවර්ධනයක් ලෙස හැඳින්විය හැකි බව ලෝක සෞඛ්‍ය සංවිධානය පවසයි.", "URL": "https://sinhala.adaderana.lk/news.php?nid=16067", "Category": null, "Parent URL": null}