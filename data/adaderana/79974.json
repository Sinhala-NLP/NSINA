{"Source": "Adaderana", "Timestamp": "November 15, 2017 08:40 pm", "Headline": "හම්බන්තොට විරෝධතා සිද්ධියට තවත් හිමිනමක් ඇතුළට", "News Content": "හම්බන්තොට පැවැති විරෝධතා සිද්ධියට අදාළව තවත් හිමනමක් තංගල්ල කොට්ටාස අපරාධ විමර්ශන අංශය මඟින් අද(15) පස්වරුවේ අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ වීරකැටිය මැදමුලන, කින්චිගුනේ ශ්‍රී චන්ද්‍ර බිම්බාරාමයේ වැඩ විසු අරන්වල අමිත නැමති හිමි නමකි. විරෝධතා සිද්ධියට අදාළව පොලීසිය සතුව ඇති වීඩියෝ දර්ශන මඟින් හඳුනා ගෙන මෙම හිමි නම අත්අඩංගුවට ගත් බව පොලීසිය ප්‍රකාශ කර සිටියේය. අත්අඩංගුවට ගත් හිමි නම අධිකරණ කටයුතු සඳහා හම්බන්තොට පොලීසියට බාර දී ඇති අතර උන්වහන්සේ හම්බන්තොට මහේස්ත්‍රාත් හමුවට ඉදිරිපත් කිරීමට නියමිතය. හම්බන්තොට විරෝධතා සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි සියලු සැකකරුවන් හට පසු ගිය 13 වනදා හම්බන්තොට මහේස්ත්‍රාත් අධිකරණය මඟින් අප ලබාදෙන ලදී.", "URL": "https://sinhala.adaderana.lk/news.php?nid=79974", "Category": null, "Parent URL": null}