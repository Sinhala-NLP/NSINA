{"Source": "Adaderana", "Timestamp": "April 1, 2019 01:22 pm", "Headline": "අම්බලන්තොට නගරයේ ගොවීන්ගේ පෙළපාලියක්", "News Content": "වී සඳහා සහතික මිලක් ඉල්ලා හම්බන්තොට දිස්ත්‍රික් සහ වෙනත් ප්‍රදේශයන්හි ගොවි සංවිධාන නායකයින් එක්ව අද (01) පෙරවරුවේ අම්බලන්තොට නගරයේ විරෝධතාවයක් පවත්වන ලදී. විශේෂයෙන්ම මේ වන විට රජය විසින් ගොවීන්ගේ වී මිලදී ගැනීම සදහා විදිමත් යාන්ත්‍රණයක් ක්‍රියත්මක නොකරමින් ගොවියා කබලෙන් ලිපට ඇද දැමීමේ යාන්ත්‍රණයක් ක්‍රියාත්මක වන බවත් එසේ හෙයින් වී මිලදී ගැනීමේ යාන්ත්‍රනය විධිමත් කරමින් වී කිලෝවක අවම මිල රුපියල් 55ක් කරන ලෙසද මෙම විරෝධතාවයේදී ගොවින් රජයෙන් ඉල්ලා සිටියේය. මෙම විරෝධතාවය සඳහා සමස්ත ලංකා ගොවිජන සම්මේලනයේ කැදවුම් කරු නාමල් කරුණාරත්න මහතා ඇතුළු විවිධ දිස්ත්‍රික නිරෝජනය කරමින් විශාල ගොවින් ප්‍රමානයක් හා ගොවි නායකයින් ප්‍රමාණයක් සහබාගි වී සිටියහ. මෙහිදී අදහස් දැක්වූ මස්ත ලංකා ගොවිජන සම්මේලනයේ කැදවුම් කරු නාමල් කරුණාරත්න මහතා, ('' අද ගොවියට තමන්ගේම වී වලට සාධාරණ මිලක් ඉල්ලලා පෙළපාලි යන්න වෙලා තියෙනවා. ඉස්සරහට සිංහල දෙමළ අලුත් අවුරුද්ද එනවා ඒ අවුරුද්දට දරුවන්ට කන්න දෙන්න විදියක් නැති තත්වයට අද වන විට ගොවි ජනතාව පත්වෙලා. කන්න කීපයක් වග කරගන්න බැරිවෙච්ච මේ ගොවින්ගේ කන්නයේ වගා කරලා යම් ආස්වාන්නක් ලබා ගත්තා නමුත් එක විකුණා ගන්න බැරි වෙලා. අද බුලත් විටක මිලටත් වඩා වී කිලෝවක මිල අඩුවෙලා තියෙනවා. 2015 වී කොලොවක මිල රුපියල් 55 ක් තිබුන ඒ මිලවත් ගොවීන්ට ලබා දී ගොවියාගේ වී සදහා සාධාරණ මිලක් ලබා දෙන්න කියලා අපි ආණ්ඩුවට බලකරලා කියන බව හෙතම කියා සිටියේය.'')", "URL": "https://sinhala.adaderana.lk/news.php?nid=107146", "Category": null, "Parent URL": null}