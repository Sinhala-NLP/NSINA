{"Source": "Adaderana", "Timestamp": "August 27, 2019 04:12 pm", "Headline": "ඉන්ටර්පෝල් මහලේකම්වරයා ජනපති හමුවෙයි", "News Content": "පාස්කු ඉරිදා ත‍්‍රස්ත ප‍්‍රහාරයට සම්බන්ධ අපරාධකරුවන් කඩිනමින් අත්අඩංගුවට ගැනීම ඇතුළු එම සිදුවීම හමුවේ ගත් සාර්ථක පියවර පිළිබඳ ඉන්ටර්පෝල්හි මහලේකම් ජර්ගන් ස්ටොක් මහතා ජනාධිපති මෛතී‍්‍රපාල සිරිසේන මහතා ආරක්ෂක අමාත්‍යාංශය, ති‍්‍රවිධ හමුදාවසහබුද්ධිසේවාවලටමෙන්ම ශ‍්‍රී ලංකා පොලිසිය වෙත සිය ප‍්‍රශංසාව පළ කර සිටී. එම ප‍්‍රශංසාව පළකරමින් ඇගයීම් තිළිණයක් ද මහලේකම්වරයා විසින් අද(27)පෙරවරුවේ ජනාධිපති කාර්යාලයේ දී ජනාධිපතිතුමාවෙත පිළිගන්වනු ලැබීය. දිවයිනට පැමිණ සිටින මහලේකම්වරයා අද පෙරවරුවේ ජනාධිපති කාර්යාලයේ දී ජනාධිපතිවරයා හමුවී සාකච්ඡාවක නිරත විය. පාස්කු ඉරිදා බෝම්බ පිපිරීම්මාලාවේ පසු විමර්ශනකටයුතු සඳහා සහය ලබ දෙන ලෙස ඉන්ටර්පොල් වෙතින්කරන ලද ඉල්ලීමට කඩිනම් ප‍්‍රතිචාර දැක්වීමපිළිබඳ මෙහිදී මහ ලේකම්වරයා වෙත ස්තූතිය පළ කළ ජනාධිපතිවරයා අපරාධකරුවන්ට එරෙහිව සටන් කිරීම සඳහා ලබාදුන් සහය ඇගැයීමට ලක් කළේය. මෙහිදී මහලේකම්වරයා සඳහන් කළේ ශ‍්‍රී ලංකා පොලිසිය සහ බුද්ධිඅංශ නිලධාරින් ඉතා ඉහළ වෘත්තිමය භාවයකින් කි‍්‍රයාකරන බවත් ඉන්ටර්පොල් විශේෂඥයන්ට අවශ්‍ය පුර්ණ සහය ඔවුන්ගෙන් හිමිවූබවත්ය. විදේශරටවල සැඟව සිටින මත්ද්‍රව්‍යජාවාරම්කරුවන් සහ මුල්‍ය අපරාධකරුවන් පිටුවහල් කිරීම ඇතුළු අදාළ මෙහෙයුම් සඳහා තවදුරටත් සහය වන ලෙස ජනාධිපතිවරයා මෙහිදී ඉන්ටර්පෝල් මහලේකම්වරයාගෙන් ඉල්ලා සිටි අතර ඒ සඳහා අවශ්‍ය පූර්ණ සහය ලබාදෙනබවට ද මහලේකම්වරයා ජනාධිපතිවරයා හමුවේ සහතිකවිය. මත්ද්‍රව්‍ය සොයා ගැනීමේ නව තාක්ෂණික උපකරණ ලබාගැනීම, නීතිය බලගන්වන නිලධාරින්ට අවශ්‍ය විශේෂ දැනුම ලබාදීම ආදිකටයුතු සඳහා ඉදිරියේ දී ගිවිසුමටකට එළැඹීම පිළිබඳව ද මෙහිදී අවධානයයොමු කෙරිණි.", "URL": "https://sinhala.adaderana.lk/news.php?nid=117616", "Category": null, "Parent URL": null}