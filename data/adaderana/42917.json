{"Source": "Adaderana", "Timestamp": "May 1, 2014 03:34 pm", "Headline": "බුද්ධික සිරිවර්ධනට තුවාලයි", "News Content": "හිටපු පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී බුද්ධික සිරිවර්ධන මහතා‍ගේ ඇඟට ගැල්වනයිස් යකඩ බටයක් ඇද වැටීමෙන් තුවාල ලබා දියතලාව රෝහලට ඇතුළත් කර තිබේ. අද (01) බණ්ඩාරවෙල නගරයේ පැවැත්වෙන කම්කරු කොංග්‍රසයේ මැයි රැළියේ සංවිධායකයින් විසින් සිටුවමින් සිටි යකඩ බටයක් මෙලෙස ඇඟට වැටී ඇති බව පොලීසිය කියයි. අද පෙරවරු‍ 11.30ට පමණ මෙය සිදුව ඇති අතර බුද්ධික සිරිවර්ධන මහතා බණ්ඩාරවෙල කොට්ඨාස භාර ජ්‍යෙෂ්ඨ පොලිස් අධිකාරීවරයා ලෙසට මේවන විට කටයුතු කරමින් සිටියි.", "URL": "https://sinhala.adaderana.lk/news.php?nid=42917", "Category": null, "Parent URL": null}