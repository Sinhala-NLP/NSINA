{"Source": "Adaderana", "Timestamp": "December 27, 2017 10:49 am", "Headline": "කනකපුරමෙන් ගංජා කිලෝ 10 ක් සමඟ 2 ක් පොලිස් දැලේ", "News Content": "කිළිනොච්චියේ කනකපුරම් ප්‍රදේශයෙන් කේරල ගංජා කිලෝග්‍රෑම් 10 ක් කිළිනොච්චියේ පොලිස් විශේෂ කාර්ය බලකායේ නිලධාරීන් පිරිසක් විසින් අත්අඩංගුවටගෙන පොලීසියට බාර දී තිබේ. ඊයේ (26) දා සවස කිළිනොච්චියේ සිට මුලතිව් දක්වා මෙම කේරල ගංජා තොගය රැගෙන යාමට සූදානම් වූ අවස්ථාවේදී සැකකරුවන් දෙදෙනෙකු සමඟ අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන්ට ලැබුණු තොරතුරකට අනුව මෙම කේරල ගංජා තොගය අත් අඩංගුවට ගැනීමට හැකි වී තිබේ. සැකකරුවන් පොලිස් විශේෂ කාර්ය බලකාය විසින් කිළිනොච්චිය පොලීසිය වෙත බාරදී ඇති අතර ඔවුන්ව අධිකරණය වෙත ඉදිරිපත් කිරීමට පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=82135", "Category": null, "Parent URL": null}