{"Source": "Adaderana", "Timestamp": "January 2, 2014 02:14 pm", "Headline": "මේ වන විට බීමත් රියදුරන් 2392ක් අත්අඩංගුවේ", "News Content": "බීමත් රියදුරන් අත්අඩංගුවට ගැනීම සඳහා ආරම්භ කළ විශේෂ මෙහෙයුම යටතේ මේ වන විට පුද්ගලයින් 2392 දෙනෙකු අත්අඩංගුවට ගෙන ඇති බව පොලීසිය පවසයි. අත්අඩංගුවට ගෙන ඇති පිරිස අතරින් වැඩිම සංඛ්‍යාවක් යතුරුපැදිකරුවන් බව පොලිස් මාධ්‍ය ප්‍රකාශක කාර්යාලය සඳහන් කරයි. ගත වු පැය 24ක කාලය තුළ පමණක් බීමත් රියදුරන් 253 දෙනෙකු අත්අඩංගුවට ගෙන තිබේ. දිවයිනේ සියලුම ප්‍රදේශ ආවරණය වන පරිදි බීමත් රියදුරන් අත්අඩංගුවට ගැනීමේ විශේෂ මෙහෙයුමක් පොලිස් දෙපාර්තමේන්තුව විසින් පසුගිය 24 වනදා ආරම්භ කළ අතර අදාළ මෙහෙයුම සති දෙකක කාලයක් ක්‍රියාත්මකය.", "URL": "https://sinhala.adaderana.lk/news.php?nid=40034", "Category": null, "Parent URL": null}