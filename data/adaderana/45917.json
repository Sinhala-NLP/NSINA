{"Source": "Adaderana", "Timestamp": "September 8, 2014 01:47 pm", "Headline": "ස්පාඤ්ඤ කත හික්කඩුවේදී අල්ලයි ", "News Content": "හික්කඩුව, වෑවල ප‍්‍රදේශයේ දී ස්පාඤ්ඤ ජාතික කාන්තාවක නීති විරෝධීව මෙරට රැඳී සිටියදී අද (08) පෙරවරුවේ පොලිසිය විසින් අත්අංඩගුවට ගෙන තිබේ. අත්අඩංගුවට ගත් කාන්තාව 29 වෙනි වියේ පසුවන අතර, ඇය පසුගිය අපේ‍්‍රල් මාසයේ දී මෙරටට සංචාරක වීසා මත මාස තුනක කාලයකට පැමිණ ඇත. වීසා අවසන්වීමෙන් පසුව කාන්තාවක හික්කඩුව ප‍්‍රදේශයේ රැඳී සිටින බවට හික්කඩුව පොලිසියට ලද තොරතුරක් මත සිදුකළ වැටලීමකදී අදාළ කාන්තාව අත්අඩංගුවට ගෙන ඇති බව වාර්තා වෙයි . අත්අඩංගුවටගත් කාන්තාව අද (08) ගාල්ල මහේස්ත‍්‍රාත් හමුවට පැමිණවීමට නියමිතයි. හික්කඩුව පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=45917", "Category": null, "Parent URL": null}