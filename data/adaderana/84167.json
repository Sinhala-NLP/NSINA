{"Source": "Adaderana", "Timestamp": "February 10, 2018 08:17 am", "Headline": " ප්‍රධාන පක්ෂයක් ඉදිරියෙන් කතිරය ගැසූ පත්‍රිකා එක්ක අයෙක් කොටු", "News Content": "ව්‍යාජ ලෙස සකස් කර සළකුණු කරන ලද අත් පත්‍රිකා 143 ක් සමඟ එක් සැකකරුවෙකුව පුත්තලම පොලීසිය විසින් අත්අඩංගුවට ගෙන ඇත. ඊයේ (09) දින රාත්‍රියේ පුත්තලම - තිල්අඩිය ප්‍රදේශයේදී මෙම අත්අඩංගුවට ගැනීම සිදු කර ඇත. මෙලෙස අත්අඩංගුවට ගෙන ඇත්තේ ප්‍රධාන පක්ෂයක් ඉදිරියෙන් කතිරය ගැසූ ව්‍යාජ ලෙස සකස් කර සළකුණු කරන ලද අත්පත්‍රිකා තොගයකි. සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=84167", "Category": null, "Parent URL": null}