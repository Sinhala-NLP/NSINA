{"Source": "Adaderana", "Timestamp": "July 31, 2019 03:48 pm", "Headline": "ඉතිහාසය සමරණ සංදර්ශනයක්", "News Content": "ඉතිහාසය සැමරීම සඳහා සංවිධානය කෙරුණු කිමිදුම් සංදර්ශනයක් පිළිබඳ පුවතක් විදෙස් පුවත් වාර්තා කර තිබේ. අදාළ පුවත වාර්තාවන්නේ බොස්නියාවෙන්. බොස්නියාවේ මොස්ටාර් නගරයට එක්වූ වෘත්තීය කිමිදුම් ක්‍රීඩකයන් පිරිසක් එහි උස් වූ පැරැණි පාලම මතින් දියට පනිමින් සිය ඉතිහාසය සමරනු ලැබුවේය. වසර 450කට වඩා වැඩි ඉතිහාසයක් ඇති පැරැණි පාලම ඔටොමාන් පාලන සමයේ ඉදිකර තිබේ. කෙසේ වෙතත් 1992- 95 වසරේදී සිදුවූ බොස්නියානු යුද්ධයේදී එය විනාශ කර දැමුණු අතර යුද්ධය පසුව එය යළි ඉදිකෙරුණි. එය සැලකෙන්නේ යුද්ධයෙන් පසු සිදුකෙරුණු දැවැන්තම ප්‍රතිසංස්කරණය ලෙසයි. පාලම යළි ඉදිකිරීමේ 15වැනි සංවත්සරය සැමරීම සදහා මෙම සුවිශේෂී ඉසව්ව සංවිධානය වූ බව විදෙස් පුවත් පවසයි. යුනෙස්කෝ සංවිධානයේ ලැයිස්තුවටද අයත් මෙම පාලම හැඳින්වෙන්නේ ඒ දෙපස වාසය කරන ක්‍රොඒෂියානු කතෝලිකයන් හා බොස්නියානු මුස්ලිම්වරුන් එකිනෙක යාකරන පාලමක් ලෙසයි. සියලු දෙනාගේ ගෞරවාදරයට පාත්‍රවී ඇති පාලම තවත් වසර දහස් ගණනක් සුරැකිව පැවැතීම සිය අපේක්ෂාව බව බොස්නියානුවන් පවසයි.", "URL": "https://sinhala.adaderana.lk/news.php?nid=115443", "Category": null, "Parent URL": null}