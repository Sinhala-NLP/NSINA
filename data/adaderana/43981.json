{"Source": "Adaderana", "Timestamp": "June 15, 2014 04:31 pm", "Headline": "පකිස්ථානයේ හමුදා ප්‍රධානියා දිවයිනට", "News Content": "පකිස්ථාන හමුදා ප්‍රධානී ජනරල් රහීල් ෂරිෆ් මහතා මෙරට නිල සංචාරයක නිරත වීමට නියමිතව තිබේ. සිව් දින නිල සංචාරයක් සඳහා ඔහු ලබන 19 වන දින දිවයිනට පැමිණීමට නියමිත බව වාර්තා වෙයි. ජනරාල් රහීල් ෂරිෆ් මහතා සිය සංචාරය අතර තුර දී ජනාධිපතිවරයා, ආරක්ෂක ලේකම්වරයා, ආරක්ෂක මාණ්ඩලික ප්‍රධානීවරයා සහ ත්‍රිවිධ හමුදාපතිවරුන් හමුවීමට නියමිතය. පකිස්ථාන හමුදා ප්‍රධානී රහීල් ෂරිෆ් මහතා දිවයිනේ විවිධ ප්‍රදේශවල සංචාරය කිරීමට ද නියමිත අතර දියතලාව යුද හමුදා පුහුණු පාසලේ විසිර යාමේ පෙළපාලියකට ද ඔහු සහභාගී වන බව සඳහන් වෙයි.", "URL": "https://sinhala.adaderana.lk/news.php?nid=43981", "Category": null, "Parent URL": null}