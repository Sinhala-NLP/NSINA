{"Source": "Adaderana", "Timestamp": "May 30, 2018 05:11 pm", "Headline": "විහිළුවට කළ සෙල්ලම දුර ගොස් යහළුවා බරපතළ තත්ත්වයෙන් රෝහලට", "News Content": "බංඩාරගම, රයිගම ප්‍රදේ‍්ශයේදී දැව පදම් කිරීමේ කර්මාන්ත ශාලාවක සේවකයි දෙදෙනෙකු විසින් සිදු කළ විහිලුවක් දුර දිග යාමෙන් එක් පුද්ගලයෙකු බරපතළ තත්ත්වයෙන් හොරණ මූලික රොහල වෙත ඇතුළ කර ඇති බව අද දෙරණ වාර්තාකරු පැවසීය. මෙම කර්මාන්ත ශාලාවේ සේවය කළ 27 හැවිරිදි පුද්ගලයෙක් සහ 47 හැවිරිදි පුද්ගලයෙකු අතර මෙම තත්ත්වය හට ගෙන ඇත. අනතුරුව යහළුවන් දෙදෙනාගෙන් එක් අයෙකු විසින් කම්පෙෂර් යන්ත්‍රයක් ගෙන යහළුවාගේ ගුද මාර්ගයට එල්ල කර ඇති අතර එහිදී 47 හැවිරිදි පුද්ගලයාගේ උදරයට හුලං පිරීමෙන් අසාධ්‍ය තත්ත්වයෙන් රෝහල් ගත කර තිබේ. මෙම අනතුර සිදු කළ 27 හැවිරිදි තරුණයා මේ වන විට පොලීසිය විසින් අත්අඩංගුවට ගෙන ඇති බවද අප වාර්තාකරු පවසයි. අනතුරින් අසාධ්‍ය තත්ත්වයේ පසුවු පුද්ගලයා මේ වන විට හොරණ මුලික රෝහලේ දැඩි සත්කාර ඒකකයේ ප්‍රතිකාර ලබන බවත් ඔහුගේ තත්ත්වය බරපතළ බවත් රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=90085", "Category": null, "Parent URL": null}