{"Source": "Adaderana", "Timestamp": "June 6, 2010 02:37 pm", "Headline": "නිරිත දිග‍ මෝසම් සුළං යළිත් ", "News Content": "නිරිත දිග‍ මෝසම් සුළං තත්ත්වය යළි සක්‍රිය වෙමින් පවතින බව කාලගුණ විද්‍යා දෙපාර්තමේන්තුව පවසයි. ‍මේ හේතුවෙන් පැවති කාලගුණ තත්ත්වය වෙනස් වී වැසි සහිත කාලගුණ තත්ත්වයක් බලාපො‍රොත්තු වන බව කාලගුණ දෙපාර්තමේන්තුවේ කාර්යයේ නියුතු කාලගුණ විද්‍යාඥ නන්දලාල් පීරිස් මහතා ප්‍රකාශ කළේය. දිවයිනේ බස්නාහිර, සබරගමුව, දකුණ සහ මධ්‍යම පළාත්වල විටින් විට ගිගුරුම් සහිත වැසි ඇතිවිය හැකි බව ඔහු පෙන්වාදෙයි. මෙම වැසි සහිත කාලගුණ තත්ත්වය ඉදිරි දින කිහිපය තුළ ද බලාපොරොත්තු වන බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=8846", "Category": null, "Parent URL": null}