{"Source": "Adaderana", "Timestamp": "October 11, 2017 03:48 pm", "Headline": "දෙමළ දේශපාලන සිරකරුවන් නිදහස් කරන්නැයි නල්ලූර්හීදි පොල් ගහයි", "News Content": "දෙමළ දේශපාලන සිරකරුවන් නිදහස් කරන ලෙසට ඉල්ලා දේශපාලන සිරකරුවන්ගේ ඥාතීන් හා සිවිල් සංවිධාන නියෝජිතයින් පිරිසක් අද (11) යාපනය නල්ලූර් කන්දසාමි කෝවිලේදී පොල් ගසා පූජාවක් පැවැත්වීය.දේශපාලන සිරකරුවන්ගේ ඥාතීන් පැවසුවේ තමන්ගේ ඥාතීන් විශාල පිරිසක් දේශපාලන සිරකරුවන් වශයෙන් සිරගත කොට ඇතත් ඔවුන් වෙනුවෙන් නිසි පරිදි නඩු පැවරීමක් හෝ සිදුකොට නොමැති බවය.දේශපාලන සිරකරුවන් නිදහස් කරන බවට රජය අවස්ථා ගණනාවදී පොරොන්දු ලබාදුන්නද එම පොරොන්දු මෙතෙක් ඉටු නොකිරීම හෙළා දකින බවද දේශපාලන සිරකරුවන්ගේ ඥාතීහූ පැවසූහ.දේව පූජාවට එක්වූවන් පැවසූවේ දේශපාලන සිරකරුවන් නිදහස් කරන ලෙසට ඉල්ලීම් කරමින් උතුරේ හර්තාලයක්ද සංවිධානය කොට ඇති බවයි.", "URL": "https://sinhala.adaderana.lk/news.php?nid=78610", "Category": null, "Parent URL": null}