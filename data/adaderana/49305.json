{"Source": "Adaderana", "Timestamp": "February 12, 2015 03:27 pm", "Headline": "බදුල්ල රෝහලේ ආපන ශාලාවට එරෙහිව වෛද්‍යවරයෙක් උපවාසයේ", "News Content": "බදුල්ල මහ රෝහලේ වෛද්‍යවරයකු රෝහල් භුමියේ උපවාසයක් ආරම්භකර තිබේ.රෝහලේ ආපනශාලාව නිති විරෝධි ආකාරයෙන් පවත්වාගෙන යන බව පවසමින් පාලිත රාජපක්ෂ නැමැති මෙම වෛද්‍යවරයා අද උදෑසන සිට උපවාසයේ නිරතවන බව අද දෙරණ වාර්තාකරු සඳහන් කළේය.බදුල්ල මහ රෝහල තුළ වත්මන් ආපන ශාලා හිමිකරු කොන්ත්‍රාත් පදනම අවසන් වීමෙන් පසුවද වසර 4 ක කාලයක් තිස්සේ නීති විරෝධිව ආපනශාලාව පවත්වාගෙන යන බව එම වෛද්‍යවරයා පවසයි.අදාළ ආපනශාලා හිමිකරු රෝහල තුළ මත්පැන් අලෙවි කරන බවට ද වෛද්‍ය පාලිත රාජපක්ෂ මහතා චෝදනා කරයි.ඔහු ඉවත් කරනතුරු උපවාසය අත් නොහරින බව වෛද්‍යවරයා පවසයි.", "URL": "https://sinhala.adaderana.lk/news.php?nid=49305", "Category": null, "Parent URL": null}