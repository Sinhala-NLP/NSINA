{"Source": "Adaderana", "Timestamp": "February 23, 2016 08:05 am", "Headline": "රැඳවියන් දෙදෙනා අදත් ආහාර වර්ජනයේ", "News Content": "ත්‍රස්තවාදය වැළැක්වීමේ පනත යටතේ අත්අඩංගුවට ගෙන අනුරාධපුර බන්ධනාගාරයේ රඳවා සිටින රැදවියන් දෙදෙනෙකු ආහාර වර්ජනයක නිරත වී සිටියි.ඊයේ දහවල් සිට ඔවුන් මෙලෙස ආහාර වර්ජනයේ නිරත වී සිටින බව බන්ධනාගාර දෙපාර්තමේන්තුව සඳහන් කරයි.බන්ධනාගාර මාධ්‍ය ප්‍රකාශක තුෂාර උපුල් දෙණිය මහතා කියා සිටියේ තමන්ගේ නඩු විභාග කඩිනම් කරගැනීමේ අරමුණින් ඔවුන් මෙම උපවාසයේ නිරත වී සිටින බවයි.අදාළ ඉල්ලීම් පිලිබද මේ වන විටත් බලධාරීන් දැනුම්වත් කිරීමට පියවර ගෙන ඇති බව තුෂාර උපුල්දෙණිය මහතා සඳහන් කළේය.මේ අතර ත්‍රස්තවාදය වැළැක්වීමේ පනත යටතේ අත්අඩංගුවට ගෙන බන්ධනාගාරගත කර සිටින දෙමළ සිරකරුවන් නිදහස් කරන ලෙස ඉල්ලා ද්‍රවිඩ එක්සත් විමුක්ති පෙරමුණ ජනාධිපතිවරයාට ලිපියක් යොමුකර තිබේ.එම පක්ෂයේ නායක ආනන්ද සංගරී මහතා පෙන්වා දෙන්නේ ඉන්දු-ලංකා ගිවිසුමට අනුව අදාළ රැඳවියන් නිදහස් කිරීමට ජනාධිපතිවරයාගෙන් ඉල්ලා සිටින බවයි.", "URL": "https://sinhala.adaderana.lk/news.php?nid=57505", "Category": null, "Parent URL": null}