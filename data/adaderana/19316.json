{"Source": "Adaderana", "Timestamp": "October 12, 2011 04:54 pm", "Headline": "මෙරට හමුදාවේ ක්‍රියාකාරකම් විදෙස් හමුදාවන් ද ආදර්ශයට ගත යුතුයි", "News Content": "යුද ජයග්‍රහණය හිමිකර දුන් මෙරට හමුදාවේ ක්‍රියාකාරකම් විදෙස් හමුදාවන් ද ආදර්ශයට ගත යුතු බව ආරක්ෂක ලේකම් ගෝඨාභය රාජපක්ෂ මහතා පවසයි. ආදර්ශ ලබාගන්නවා වෙනුවට බටහිර රටවල් වීරෝදාර හමුදාවන්ට එරෙහිව අභූත චෝදනා එල්ල කරන බව ඔහු පෙන්වාදෙයි. එම චෝදනාවන්ට සාර්ථකව පිළිතුරු ලබාදී තිබියදීත් ඇතැම් රටවල් මෙරටට එරෙහිව ක්‍රියාත්මක කර ඇති කුමන්ත්‍රණ නතර කර නොමැති බව ගෝඨාභය රාජපක්ෂ මහතා සඳහන් කරයි. ශ්‍රී ලංකා යුද හමුදා විශේෂ බලකාය විසින් රචිත \"කිසිවිටෙකත් සතුරාට යටත් නොවන මා\" නැමැති කෘතිය එළිදැක්වීමේ උත්සවයට අද(12) එක්වෙමින් ගෝඨාභය රාජපක්ෂ මහතා මේ අදහස් පළ කළේය.", "URL": "https://sinhala.adaderana.lk/news.php?nid=19316", "Category": null, "Parent URL": null}