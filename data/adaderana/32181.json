{"Source": "Adaderana", "Timestamp": "March 7, 2013 08:57 am", "Headline": "ප්‍රවේශ පත්‍ර නැතොත් 2500 ක දඩයක්", "News Content": "ප්‍රවේශ පත්‍ර නොමැතිව දුම්රියේ ගමන් කිරීමේ වරදට නියම කෙරෙන දඩය රුපියල් 2500 දක්වා ඉහළ නැංවීමට දුම්රිය දෙපාර්තමේන්තුව තීරණය කර තිබේ. ලබන 11 වැනිදා සිට මෙම නව දඩ මුදල ක්‍රියාත්මක වනු ඇති බව එම දෙපාර්තමේන්තුව පවසයි. එහිදී තුන්වැනි පන්තියේ වාර ප්‍රවේශ පතකින් දෙවැනි පන්තියේ ගමන් කිරීමේ වරදට අය කරන දඩය ද රුපියල් 2500 දක්වා ඉහළ නංවන බව දුම්රිය දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32181", "Category": null, "Parent URL": null}