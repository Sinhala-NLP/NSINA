{"Source": "Adaderana", "Timestamp": "August 15, 2018 05:55 am", "Headline": "දිවයින පුරා අහස වලාකුළින් බර වෙයි-පළාත් කීපයකට තද සුළං", "News Content": "වයඹ, උතුරු මැද සහ නැගෙනහිර යන පළාත්වලත් මාතලේ හා හම්බන්තොට දිස්ත්‍රික්කවලත් විටින් විට පැයට කිලෝමීටර 60ක් දක්වා වු තද සුළං ඇති විය හැකි බව කාලගුණ විද්‍යා දෙපාර්තමේන්තුව පවසයි. දිවයින පුරා වැසි තත්ත්වයේ වැඩි වීමක් හා සුළං වේගයේ වැඩිවීමක් දැකිය හැකි අතර, දිවයින පුරා අහස වලාකුළින් බරව පවතින බව ද කාලගුණ විද්‍යා දෙපාර්තමේන්තුව නිවේදනය කරයි. මධ්‍යම සහ සබරගමුව පළාත් කළුතර දිස්ත්‍රික්කයේත් ඇතැම් ස්ථානවල මි.මි.100ක පමණ තද වැසි ද කුරුණෑගල, ගාල්ල, මාතර හා කොළඹ සහ ගම්පහ දිස්ත්‍රික්කවල ඇතැම් ස්ථානවල මි.මී. 50 ට වැඩි තරමක වැසිද ඇති විය හැකි.", "URL": "https://sinhala.adaderana.lk/news.php?nid=94421", "Category": null, "Parent URL": null}