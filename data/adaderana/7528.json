{"Source": "Adaderana", "Timestamp": "March 27, 2010 10:13 am", "Headline": "එල්.ටී.ටී.ඊ.යට සහය දැක්වූ අයෙක් අත්අඩංගුවට", "News Content": "එල්.ටී.ටී.ඊ. සංවිධානයට සහය දැක්වීමේ චෝදනාව මත පුද්ගලයෙකු ජර්මනියේ දී අත්අඩංගුවට ගෙන තිබේ. මෙම පුද්ගලයා එල්.ටී.ටී.ඊ සංවිධානයට මුල්‍යාධාර සපයා ඇති බවට අනාවරණය වී ඇති බව සඳහන්ය. ටී.එම්. නම් අනුවර්ත නාමයකින් හැදින්වෙන මෙම පුද්ගලයා දෙමළ සම්බන්ධීකරණ නම් කමිටුවේ ජර්මන් ශාඛාවේ ප්‍රධානත්ව‍ය දරමින් එල්.ටී.ටී.ඊ සංවිධානයට අරමුදල් සපයා ඇති බවට අනාවරණය වී ඇත. මෙම පුද්ගලයා ජර්මනියේ සිටින දෙමළ ජාතිකයින් බියවද්දා ඔවුන්ගෙන් කප්පම් ලබාගෙන ඇති බවටද ජර්මන් ආරක්ෂක අංශ වෙත තොරතුරු ලැබී ඇති බව වාර්තා වේ.", "URL": "https://sinhala.adaderana.lk/news.php?nid=7528", "Category": null, "Parent URL": null}