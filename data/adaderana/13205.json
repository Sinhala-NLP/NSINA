{"Source": "Adaderana", "Timestamp": "January 2, 2011 08:32 am", "Headline": "කොළඹ - බදුල්ල දුම්රිය ගමන තවමත් යථා තත්ත්වයට පත්ව නෑ", "News Content": "කොළඹ - බදුල්ල දුම්රිය ගමනාගමනය මේ වන විටත් යථා තත්ත්වයට පත්ව නොමැති බව දුම්රිය පාලක මැදිරිය පවසයි. අද(02) දහවල් වන විට මෙම මාර්ගයේ දුම්රිය ගමනාගමනය යථා තත්ත්වයට පත් කිරීමට හැකිවනු ඇති බව පැවසෙයි. එම දුම්රිය මාර්ගයේ දියතලාව සහ බණ්ඩාරවෙල අතර කොටසට කඩා වැටී තිබූ පස්කන්දක තැපැල් දුම්රිය ගැටීමෙන් එය පිලිපැනීමට ලක්විය. දුම්රිය මාර්ගයට වැටී තිබුණූ පස් කන්දේ කොටස් ඉවත් කර අදාළ දුම්රිය මාර්ගයේ අලුත්වැඩියා කටයුතු ඊයේ(01) රාත්‍රිය වන විටත් සිදු කෙරෙමින් පැවති බව දුම්රිය පාලක මැදිරිය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=13205", "Category": null, "Parent URL": null}