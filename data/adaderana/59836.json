{"Source": "Adaderana", "Timestamp": "May 5, 2016 06:38 pm", "Headline": " නවක වදය දුන්නාට කැලණි සරසවියේ 5ක් අත්අඩංගුවට", "News Content": "කැලණි සරසවියේ ශිෂ්‍යාවකට නවක වදය දුන් බව කියන ජ්‍යෙෂ්ඨ සිසුන් පස් දෙනකු කිරිබත්ගොඩ පොලීසිය විසින් අත්අඩංගුවට ගෙන ඇති බව වාර්තා වෙයි.නවක සිසුවියන් වසරක් යනතුරු දිග කලිසම් නොඇඳිය යුතු යැයි සරසවියෙන් පනවා ඇතැයි කියන නීතියක් ගැන සඳහන් කරමින් ජ්‍යෙෂ්ඨ සිසුන් කලිසම් ඇඳ එන නවක සිසුවියන්ට පරුෂ වචනයෙන් බැන ඇතැයි සඳහන්ය.මේ පිළිබඳව නවක සිසුවියක විසින් පොලීසියට පැමිණිලි කර ඇති අතර, ඇගේ පැමිණිල්ල අනුව ජ්‍යෙෂ්ඨ සිසුවියන් 4ක් හා සිසුවෙක් අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=59836", "Category": null, "Parent URL": null}