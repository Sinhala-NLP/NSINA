{"Source": "Adaderana", "Timestamp": "May 4, 2013 10:37 am", "Headline": "බංග්ලාදේශයේ ගොඩනැගිලි අනතුරින් මියගිය ගණන 500ට අධිකයි", "News Content": "බංග්ලාදේශයේ ගොඩනැගිල්ලක් කඩා වැටී සිදුවු අනතුරින් මියගිය සංඛ්‍යාව 500 දෙනෙකුට අධික බව වාර්තා වේ. මේ පිළිබඳව සිදුකළ මූලික විමර්ශනයෙන් අනාවරණය වී ඇත්තේ එම ගොඩනැගිල්ලේ පහත මාලයක සවිකර තිබු විදුලි උත්පාදක යන්ත්‍ර 4ක් කඩා වැටී ඇති බවයි. ගොඩනැගිල්ල කඩා වැටීමට මෙය මුලික හේතුවක් වී ඇති බවට සැක කරයි. විදුලිජනක යන්ත්‍ර කඩා වැටීමත් සමඟ අදාළ ගොඩනැගිල්ලේ පදනම දෙදරා ගොස් මෙම අනතුර සිදුව ඇති බව එම පරීක්ෂණවලින් අනාවරණය වී ඇත.", "URL": "https://sinhala.adaderana.lk/news.php?nid=33799", "Category": null, "Parent URL": null}