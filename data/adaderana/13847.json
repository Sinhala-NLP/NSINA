{"Source": "Adaderana", "Timestamp": "January 30, 2011 09:25 am", "Headline": "කිලිනොච්චියේ බෝම්බයක් පුපුරයි-අයෙක් මරුට", "News Content": "කිලිනොච්චි , විශ්ව මඩු ප්‍රදේශයේ දී බෝම්බයක් පිපිරීමෙන් පුද්ගලයෙකු ජීවිතක්ෂයට පත් වී තිබේ. තවත් පුද්ගලයෙකු එම පිපිරීමෙන් තුවාල ලබා රෝහල් ගත කර ඇති බව කිලිනොච්චි පොලිසිය ප්‍රකාශ කරයි. මොවුන් මාර්ග පිළිසකර කිරීමේ නිරතව සිටිය දී එල්.ටී.ටී.ඊ ය විසින් වළලා තිබූ බිම් බෝම්බයක් මෙසේ පුපුරා ගොස් ඇති බව පොලිසිය පවසයි. මෙසේ මරණයට පත්ව ඇත්තේ එස්.රමනන් නමැති 19 වියැති පුද්ගලයෙකු වන අතර තුවාල ලබා යාපනය රෝහලට ඇතුළත් කර ඇත්තේ එන්.රදන් නමැති අයෙකි. මීට අමතරව ත්‍රිකුණාමලය උප්පුවේලී , සිරුප්පිට්ටි කැලෑ ප්‍රදේශයේ තිබී කිලෝග්‍රෑම් 5ක් බර ක්ලේමෝ බෝම්බයක් සොයා ගෙන තිබේ. ඊට අමතරව විද්‍යුත් පිපුරුම් උපකරණයක් , ස්විචයක් සහිත විදුලි කෝෂයක් සහ වයර් අඩි 1205ක් සොයා ගෙන ඇති බව ද පොලිසිය පවසයි.", "URL": "https://sinhala.adaderana.lk/news.php?nid=13847", "Category": null, "Parent URL": null}