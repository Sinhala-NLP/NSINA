{"Source": "Adaderana", "Timestamp": "November 6, 2012 09:07 am", "Headline": "රටේ සංවර්ධනයට රාජ්‍ය සේවකයාගෙන් උපරිම සේවයක් ලබාගත යුතුයි", "News Content": "රටේ සංවර්ධනයට රාජ්‍ය සේවකයාගෙන් ලබාගත හැකි සෑම සහයෝගයක්ම ලබාගත යුතු බව ඉදිකිරීම් ඉංජිනේරු සේවා නිවාස හා පොදුපහසුකම් අමාත්‍ය විමල් වීරවංශ මහතා පවසයි. මේ වන විට මෙරට රාජ්‍ය සේවකයින් ලක්ෂ 14 සිටින බව අමාත්‍යවරයා පෙන්වාදෙයි. ඔවුන්ගේ වැටුප් ගෙවීම සඳහා මාසිකව විශාල බරක් දැරීමට භාණ්ඩාගාරයට සිදුව ඇති බව විමල් වීරවංශ අමාත්‍යවරයා පවසයි. මෙම රාජ්‍ය සේවකයින්ගෙන් නිසි කළමනාකරණයක් යටතේ සේවය ලබාගතහොත් රජය වැය කරන මුදලේ ප්‍රතිලාභ ලබාගත හැකි බව හෙතෙම පෙන්වාදෙයි. කඩුවෙල ප්‍රදේශයේ පැවති උත්සවයකට එක්වෙමින් ඉදිකිරීම් ඉංජිනේරු සේවා නිවාස හා පොදුපහසුකම් අමාත්‍ය විමල් වීරවංශ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=28940", "Category": null, "Parent URL": null}