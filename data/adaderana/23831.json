{"Source": "Adaderana", "Timestamp": "April 26, 2012 06:40 pm", "Headline": "තිරිඟු පිටි මිල ඉහළට", "News Content": "වහා ක්‍රියාත්මක වන පරිදි තිරිඟු පිටි මිල ඉහළ නංවා තිබේ. ඒ අනුව තිරිඟු පිටි කිලෝග්‍රෑමයක් සඳහා වූ මිල රුපියල් 8 . 50 න් ඉහළ නැංවීමට අදාළ සමාගමට අවසර දී ඇති බව වාර්තා වේ. නව මිල සංශෝධනය අනුව තිරිඟු පිටි කිලෝග්‍රෑමයක නව මිල රුපියල් 98 . 50 ක් වනු ඇත. තිරිඟු පිටි මිල ඉහළ නැංවීම හේතුවෙන් පාන් ගෙඩියක මිල ද නැවත වතාවක් ඉහළ යාමේ අවදානමක් පවතියි. එමෙන්ම සෙසු සියලු බේකරි නිෂ්පාදන ද ඉහළ දැමිය යුතු බව බේකරි හිමියන් පවසයි.", "URL": "https://sinhala.adaderana.lk/news.php?nid=23831", "Category": null, "Parent URL": null}