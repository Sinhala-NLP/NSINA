{"Source": "Adaderana", "Timestamp": "June 8, 2011 12:36 pm", "Headline": "නිධන් හෑරූ පොලිස් ස්ථානාධිපතිවරයෙක් ඇතුළු 9 ක් අත්අඩංගුවේ ", "News Content": "සීගීරීය , කලාපුර ගල්කන්ද විහාරයේ නිධන්හෑරීමට පැමිණි බව කියන පුද්ගලයින් 9 දෙනෙකු සහ කුඩා දරුවන් දෙදෙනකු ගම්මුන් විසින් අල්ලා පොලිසියට භාර දී තිබේ. මෙම පිරිස අතර පොලිස් ස්ථානාධිපතිවරයෙකු , ඔහුගේ බිරිඳ සහ දරුවන් දෙදෙනා ද,බෞද්ධ යතිවරයෙකුද සිටි බව සීගීරිය පොලිසිය කියා සිටියි. විහාරයේ නිධන් ඇති ස්ථාන සහ ඉපැරණි ගල් ආශ්‍රිත දර්ශන වීඩියෝ පට කිහිපයක් සහ කංසා‍ තොගයක් ද සිය භාරයට ගත් බව පොලිසිය සඳහන් කරයි.. අත්අඩංගුවට පත් වූවන් දිගන , මීරීගම , කුරුණෑගල සහ හතරැස් කොටුව යන ප්‍රදේශ වල පදිංචිකරුවන් බවට මූලික පරීක්ෂණවලදී අනාවරණය වී තිබේ. එසේ වුවද සැකපිට අත්අඩංගුවට ගනු ලැබූ පොලිස් ස්ථානාධිපතිවරයා,බිරිඳ,දරුවන් දෙදෙනා සහ බෞද්ධ යතිවරයා ද ප්‍රශ්න කිරීමෙන් අනතුරුව මුදාහළ බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16622", "Category": null, "Parent URL": null}