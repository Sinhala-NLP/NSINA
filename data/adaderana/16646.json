{"Source": "Adaderana", "Timestamp": "June 9, 2011 01:38 pm", "Headline": "ඉන්දියාවේ ප්‍රාන්ත සමග ගනුදෙනුවක් නෑ", "News Content": "රටක් වශයෙන් ඉන්දියාව සමග ගනුදෙනු කළ ද එහි ප්‍රාන්ත රජයන් සමග ශ්‍රී ලංකා ආණ්ඩුව ගනුදෙනු නොකරන බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. ස්වෛරී රාජ්‍යයක් වන ශ්‍රී ලංකාව රාජ්‍ය තාන්ත්‍රික මට්ටමින් ගනුදෙනු කරන්නේ ඉන්දීය මධ්‍යම රජය සමග බව අමාත්‍යවරයා සඳහන් කළේය. ශ්‍රී ලංකාවට එරෙහිව ආර්ථික සම්බාධක පැනවිය යුතු බවට ඉන්දියාවේ තමිල්නාඩු ප්‍රාන්ත ප්‍රධාන අමාත්‍ය ජයලලිතා ජෙයරාම් පසුගියදා ප්‍රකාශ කර තිබුණි. ඒ පිළිබඳව කැබිනට් තීරණ දැනුම් දීම වෙනුවෙන් අද(09) පැවති මාධ්‍ය හමුවේ දී නැගුණු පැනයට පිළිතුරු දෙමින් කෙහෙළිය රඹුක්වැල්ල අමාත්‍යවරයා‍ මෙම පැහැදිලි කිරීම සිදුකළේය.", "URL": "https://sinhala.adaderana.lk/news.php?nid=16646", "Category": null, "Parent URL": null}