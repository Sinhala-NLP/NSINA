{"Source": "Adaderana", "Timestamp": "September 21, 2018 06:22 pm", "Headline": "දියේ ගිලී පියා සහ දියණිය අතුරුදහන්", "News Content": "මින්නේරිය, ගිරිතලේ වැවේ දියනෑමට ගිය පියෙකු සහ දියණියක් දියේ ගිලී අතුරුදන්ව තිබේ. මිනුවන්ගොඩ ප්‍රදේශයේ සිට මින්නේරිය ප්‍රදේශයේ විනෝද චාරිකාවක් සඳහා පැමිණි පිරිසක් අද(21) දහවල් ගිරිතලේ වැවේ දියනාමින් සිටියදී ඉන් දෙදෙනෙකු දියේ ගිලී ඇති බව පොලීසිය පැවසීය. අතුරුදන්ව ඇත්තේ 45 හැවිරිදි පුද්ගලයෙකු සහ ඔහුගේ 14 හැවිරිදි දියණිය බව සඳහන්ය. ප්‍රදේශවාසීන්, නාවික හමුදාව සහ පොලීසිය එක්ව ඔවුන් සෙවිම සඳහා සෝදිසි මෙහෙයුම් කටයුතු සිදු කරයි.", "URL": "https://sinhala.adaderana.lk/news.php?nid=96494", "Category": null, "Parent URL": null}