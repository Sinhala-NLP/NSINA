{"Source": "Adaderana", "Timestamp": "July 28, 2019 11:53 am", "Headline": "රටට නායකයෙක් නැති බව ෂාෆිට ඇප දීමෙන් පෙනුනා", "News Content": "ඉදිරි මාස කිහිපය තුළ රටට ගැලපෙන නීතිගරුක නායකයෙක් බලයට පත්වෙන බව ජාතික භික්ෂු එකමුතුව පවසයි. මහනුවර පැවති මාධ්‍ය හමුවකට එක්වෙමින් එහි සභාපති පූජ්‍ය ලියන්වෙල ශාසනරතන හිමියන් ඒ බව සඳහන් කළේය. මේ රටේ ජනතාවට වගකීමට හා ජාතික ආරක්ෂාව ක්‍රියාත්මක කිරීමට නායකයෙක් නැති බවත් ත්‍රස්තවාදය රට තුළ දිගින් දිගටම ක්‍රියාත්මක වීමේ ස්වභාවයක් පවතින බවත් ෂාෆි සහාබ්දීන් වෛද්‍යවරයාට ඇප දීම තුළ පෙනී යන බව උන්වහන්සේ පවසයි. එනිසා රනිල් වික්‍රමසිංහ මහතා ප්‍රමුඛ ආණ්ඩුවට හෘද සාක්ෂියට එකඟව රට පාලනය කරන ලෙසත් එසේ නොමැතිනම් ඉතාමත් ඉක්මනින් රට පිරිහීමේ තත්ත්වයට පත්වන බවත් උන්වහන්සේ කියා සිටියි. අනිවාර්යයෙන්ම ඉදිරි මාස කිහිපය තුළ පුණ්‍ය භූමියක් වු මේ රටට ගැළපෙන, එක් නීතියක් ක්‍රියාත්මක කරන බිහිවන බව පූජ්‍ය ලියන්වෙල ශාසනරතන හිමියන් වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=115186", "Category": null, "Parent URL": null}