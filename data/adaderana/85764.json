{"Source": "Adaderana", "Timestamp": "March 15, 2018 07:13 pm", "Headline": "එජාපයේ ඡන්ද පදනම අඩුවීමට හේතුව ඇමති පාඨලී කියයි", "News Content": "එක්සත් ජාතික පක්ෂයට ලැබුණු ඡන්ද ලක්ෂ 50 ක ඡන්ද පදනම මෙවර මැතිවරණයේදී ලක්ෂ 36ක දක්වා අඩු වූයේ මහ බැංකු බැඳුම්කර ගණුදෙණුවේ සාපය හේතුවෙන් බව අමාත්‍ය පාඨලී චම්පික රණවක මහතා පවසයි. ජාතික හෙළ උරුමය අද (15) කොළඹදී කැඳවා තිබූ මාධ්‍ය හමුවකදී මේ සම්බන්ධයෙන් හා අධිකරණ සංවිධාන සංශෝධන පනත පිළිබඳව අවධානය යොමු කෙරිණි. බරපතළ දූෂණ වංචා පිළිබඳ වග විභාග කිරීම සඳහා අධිකරණයක් පිහිටුවීමට ඉල්ලීමක් ඉදිරිපත් වූ බවත් ඒ අනුව අධිකරණ සංවිධාන සංශෝධන පනත පර්ලිමේන්තුවට ඉදිරිපත් කළ බව එහිදී අදහස් දැක්වූ නියෝජ්‍ය අමාත්‍ය කරුණාරත්න පරණවිතාන මහතා පැවසීය. ඇතැම් පිරිස් මෙම පනතට විරුද්ධව පෙත්සම් ඉදිරිපත් කර ඇති බවත් මෙම පනත ආරක්ෂා කර ගැනීම සඳහා පෙනී සිටින බව ඔහු වැඩිදුරටත් ප්‍රකාශ කළේය. මෙහිදී අදහස් දැක්වූ අමාත්‍ය පාඨලී චම්පික රණවක මහතා පැවසුවේ අධිකරණයක් ස්වාධීන වීමෙන් පමණක් පළක් නොවන බවත් අධිකරණය අපක්ෂපාතී විය යුතු බවයි.", "URL": "https://sinhala.adaderana.lk/news.php?nid=85764", "Category": null, "Parent URL": null}