{"Source": "Adaderana", "Timestamp": "June 28, 2017 12:25 pm", "Headline": "උමා ඔය ගැන මූලික කරුණු විමර්ශනයට අමාත්‍ය මණ්ඩල අනු කමිටුවක්", "News Content": "උමාඔය ව්‍යාපෘතිය ක්‍රියාත්මක වීමේදී බණ්ඩාරවෙල ප්‍රදේශයට දැනට පැන නැඟී ඇති පාරිසරික ගැටළු පිළිබඳව මූලික කරුණු විමර්ශනය සඳහා අමාත්‍ය මණ්ඩල අනු කමිටුවක් පත් කර තිබේ. මෙම අනු කමිටුව සඳහා අමාත්‍යවරුන් වන මහින්ද අමරවීර, පාඨලී චම්ලික රණවක සහ විජිත් විජයමුණි සොයිසා යන මහත්වරුන් පත් කර ඇති බව සඳහන්වේ.මෙම අනුකමිටුව ලබන සතියේ බණ්ඩාරවෙලට යාමට නියමිත අතර එහිදී උමා ඔය ව්‍යාපෘතියෙන් හට ගෙන තිබෙන පාරිසරික ගැටළු නිරීක්ෂණය කිරීමට නියමිතය.එමෙන්ම අදාළ පාර්ශව සියල්ල කැඳවා ඒ සම්බන්ධයෙන් සාකච්ඡා පැවැත්වීමටත් ,මූලික කරුණු අධ්‍යයනයක නිරිත වීමට සැලසුම් කර ඇති බව මහින්ද අමරවීර අමාත්‍යවරයා පවසයි.", "URL": "https://sinhala.adaderana.lk/news.php?nid=74645", "Category": null, "Parent URL": null}