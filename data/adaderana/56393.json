{"Source": "Adaderana", "Timestamp": "January 16, 2016 12:14 pm", "Headline": "ඇඹිලිපිටියේ විමර්ශන වාර්තාව සඳුදාට පෙර අවශ්‍යයි", "News Content": "ඇඹිලිපිටිය පොලීසිය සමඟ ඇති වු ගැටුමකදී ජීවිතක්ෂයට පත් තරුණයාගේ මරණය සම්බන්ධයෙන් සිදු කරනු ලබන විමර්ශනයට අදාළ වාර්තාව ලබන සදුදා දිනට පෙර ලබා දෙන ලෙස පොලිස්පති එන්.කේ ඉලංගකෝන් මහතා උපදෙස් ලබාදී තිබේ.මිට අදාළ පොලිස් පරික්ෂණ සබරගමුව පළාත භාර ‍ජ්‍යේෂ්ඨ නියෝජ්ය පොලිස්පති සී.ඩී වික්‍රමරත්න මහතාගේ අධික්ෂණය යටතේ සිදු කරනු ලබයි.එම විමර්ශන කටයුතු ලබන 18 වන දිනට පෙර අවසන් කර අදාළ වාර්තා තමන්ට භාරදෙන ලෙස පොලිස්පති එන්.කේ ඉලංගකෝන් මහතා ජ්‍යේෂ්ඨ නියෝජ්‍ය පොලිස්පති සී.ඩී වික්‍රමරත්න මහතා වෙත දැනුම්දී තිබෙන බව සඳහන්ය.පසුගියදා ඇඹිලිපිටිය නව නගරයේදී පොලිසිය සමග ඇතිවූ ගැටුමකදී සුමිත් ප්‍රසන්න ජයවර්ධන ජිවිතක්ෂයට පත් වුණි.අදාළ සිද්ධිය පිළිබඳව මේ වන විට අංශ කිහිපයක් ඔස්සේම නිරීක්ෂණ සිදු කරනු ලබන අතර පොලිස් දෙපාර්තමේන්තුවද මේ සම්බන්ධයෙන් වෙනමම විමර්ශනයක් සිදු කරනු ලබයි.මේ සම්බන්ධයෙන් පොලිස් කොමිසම මෙන්ම ශ්‍රී ලංකා මානව හිමිකම් කොමිසම විසින් ද පරික්ෂණ සිදු කරනු ලැබේ.", "URL": "https://sinhala.adaderana.lk/news.php?nid=56393", "Category": null, "Parent URL": null}