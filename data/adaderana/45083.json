{"Source": "Adaderana", "Timestamp": "August 2, 2014 05:06 pm", "Headline": "රට රැකියා පෙන්වා මුදල් වංචා කරලා ", "News Content": "විදෙස් රැකියාවක් ලබාදෙන බව පවසා රුපියල් ලක්ෂ 04ක් වංචා කළ පුද්ගලයෙකු අත්අඩංගුවට ගැනීම සඳහා හලාවත පොලිසිය විමර්ශන ආරම්භ කර තිබේ. බංගදෙණිය , සින්නකරුකුපනේ ප්‍රදේශයේ පදිංචි කාන්තාවක විසින් හලාවත පොලිසියට සිදුකළ පැමිණිල්ලකට අනුව මෙම විමර්ශන ආරම්භ කර ඇති බව සඳහන් වෙයි. 2013 වසරේ දෙසැම්බර් මාසයේ සහ 2014 වසරේ ජනවාරි මාසය අතර මෙම මුදල් ගණුදෙණුව සිදුවු බවට ඇය පොලිසිය හමුවේ ප්‍රකාශ කර තිබේ. එමෙන්ම වත්තල, හැඳල ප්‍රදේශයේ පදිංචි පුද්ගලයෙකුට අදාළ මුදල ලබාදුන් බවට ද ඇය වැඩිදුරටත් පොලිසිය හමුවේ ප්‍රකාශ කර ඇති බව සඳහන් වෙයි.", "URL": "https://sinhala.adaderana.lk/news.php?nid=45083", "Category": null, "Parent URL": null}