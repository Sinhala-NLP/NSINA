{"Source": "Adaderana", "Timestamp": "July 16, 2012 04:18 pm", "Headline": "සභාපතිගෙන් කළමනාකරුට බෝතල් සංග්‍රහයක්", "News Content": "කරුවලගස්වැව ප්‍රාදේශීය සභාවේ සභාපති නීල් වීරසිංහ මහතා පොලිසිය විසින් අත්අඩංගුවට ගෙන තිබේ. ප්‍රාදේශීය සභාවේ ප්‍රධාන කළමනාකරුට බෝතලයකින් පහරදීමේ චෝදනාව මත ප්‍රාදේශීය සභාවේ සභාපතිවරයා අත්අඩංගුවට ගෙන ඇතැයි සඳහන්ය. සභාපතිවරයාගේ නිවසට පැමිණි අවස්ථාවේ මෙම පහරදීම සිදුකර ඇති බව පොලිසිය පවසයි. පහරදීමෙන් හිසට තුවාල වූ ප්‍රාදේශීය සභාවේ ප්‍රධාන කළමනාකරු මේ වන විට පුත්තලම රෝහලේ ප්‍රතිකාර ලබයි. අත්අඩංගුවට ගත් කරුවලගස්වැව ප්‍රාදේශීය සභාවේ සභාපති ‍නීල් වීරසිංහ මහතා පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25824", "Category": null, "Parent URL": null}