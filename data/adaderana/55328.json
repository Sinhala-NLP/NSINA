{"Source": "Adaderana", "Timestamp": "November 26, 2015 10:28 am", "Headline": "නිශාන්ත රණතුංගත් මුල්පුටුවට තරඟ කරයි", "News Content": "ලබන ජනවාරී මස 03 වැනිදා පැවැත්වීමට නියමිත ශ්‍රී ලංකා ක්‍රිකට් ආයතනයේ නිලවරණය සඳහා එහි හිටපු ලේකම් නිශාන්ත රණතුංග මහතා ද නාමයෝජනා බාරදී තිබේ.ක්‍රිකට් සභාපති තනතුර සඳහා ඔහු මෙසේ නාමයෝජනා බාරදී ඇත.ශ්‍රී ලංකාවේ ක්‍රීඩා ක්ෂේත්‍රයේ පවත්නා නිලවරණ අතර උණුසුම් නිලවරණයක් ලෙස ක්‍රිකට් නිලවරණය සැලකෙන අතර මෙහි මුල් පුටු සඳහා දේශපාලන ක්ෂේත්‍රයේ තනතුරු දරන්නන්ද ඉදිරිපත් වෙයි.ඒ අනූව දේශපාලන තනතුරුවල සිටින අයට එහි මුල් පුටු සඳහා තරඟ කිරීමට අවසන් අවස්ථාවේ හෝ ඉඩ නොදුනහොත් ඒ සඳහා විකල්පයන්ද නිල වරණය සඳහා ඉදිරිපත් වන කණ්ඩායම් විසින් දැනටමත් සුදානම් කරගනිමින් සිටින බව වාර්තා වේ.නිශාන්ත රණතුංග මහතාගේ පාර්ශවයට ප්‍රතිවාදී පාර්ශවය ලෙස තරඟ වදින්නේ කවර පාර්ශවයක්දැයි මෙතෙක් වාර්තා වී නොමැති නමුත් තිලංග සුමතිපාල මහතාගේ නමද එම පාර්ශවය ලෙස දැනට කතා බහට ලක්වන බව මාධ්‍ය වාර්තා කර ඇත.කෙසේ හෝ නිලවරණයට නාමයෝජනා බාර ගැනීම පසුගිය 24 වැනිදා ආරම්භ වූ අතර එය දෙසැම්බර් 4 වැනිදායින් අවසන් වේ.", "URL": "https://sinhala.adaderana.lk/news.php?nid=55328", "Category": null, "Parent URL": null}