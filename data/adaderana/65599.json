{"Source": "Adaderana", "Timestamp": "October 31, 2016 05:24 pm", "Headline": " වර්ගීකරණය කළ කසළ පමණක් හෙට බාර ගැනෙයි", "News Content": "වර්ගීකරණය කළ කසළ පමණක් හෙට(01) දිනයේ සිට එකතු කරන බව පළාත් සභා සහ පළාත් පාලන අමාත්‍යාංශය පවසයි.ඒ අනුව දිරාපත් වන සහ දිරාපත් නොවන අයුරින් වර්ගීකරණය කළ කසළ පමණක් එකතු කරන අතර එසේ වර්ගීකරණය නොකළ කසළ එකතු නොකිරීමට තීරණය කර ඇති බව එම අමාත්‍යාංශය සඳහන් කළේය.වර්ගීකරණය නොකළ කසළ අවිධිමත් ලෙස බැහැර කරන පුද්ගලයින්ට එරෙහිව නීතිය දැඩිව ක්‍රියාත්මක කිරීමට ද පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා විසින් පොලීසියට උපදෙස් ලබාදී තිබේ.එවැනි පුද්ගලයින් සහ ස්ථාන පිළිබද තොරතුරු 119 දරණ දුරකථන අංක මගින් පොලීසියට සහ 011 2 58 71 24 සහ 011 2 59 31 11 යන දුරකථන අංක මගින් පොලිස් පරිසර කොට්ඨාසයට ලබා දෙන ලෙස පොලීසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=65599", "Category": null, "Parent URL": null}