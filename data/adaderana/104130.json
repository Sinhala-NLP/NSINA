{"Source": "Adaderana", "Timestamp": "February 12, 2019 09:32 am", "Headline": "බීමත් රියදුරෙකු යතුරුපැදි 5ක් යට කරයි", "News Content": "තඹුත්තේගම, නොච්චියාගම නගරයේදී බීමත් රියදුරෙකු විසින් යතුරුපැදි 5ක් අනතුරට ලක්කර ඇති අතර එම අනතුරින් පුද්ගලයෙක්ද සුළු තුවාල ලබා තිබේ. අද(12) උදෑසන මෙම අනතුර සිදු වී ඇති බව අද දෙරණ වාර්තාකරු පවසයි. ඉදිරියෙන් පැමිණි ට්‍රක් රථයකට ඉඩදීම සඳහා බස් රථ රියදුරා විසින් බස් රථය පාරේ එක් පසකට ඉවත්කර ගෙන ඇති අතර එහි නවතා තිබූ යතුරු පැදි 05ක් අනතුරට ලක් කර ඇති බව වාර්තා වෙයි. පොලීසිය සඳහන් කරන්නේ රියදුරාගේ බීමත්කම හේතුවෙන් මෙම අනතුර සිදුව ඇති බවයි. සිද්ධිය සම්බන්ධයෙන් බස් රථ රියදුරු පොලීසිය විසින් අත්අඩංගුවට ගෙන ඇති අතර අද තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමියතයි. සිද්ධිය සම්බන්ධයෙන් වැඩිදුර පරීක්ෂණ නොච්චියාගම පොලීසිය විසින් සිදු කරයි.", "URL": "https://sinhala.adaderana.lk/news.php?nid=104130", "Category": null, "Parent URL": null}