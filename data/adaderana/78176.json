{"Source": "Adaderana", "Timestamp": "September 30, 2017 09:11 am", "Headline": "අමෙරිකානු සෞඛ්‍ය ලේකම්වරයා සිය ධුරයෙන් ඉල්ලා අස්වේ", "News Content": "තම ව්‍යාපාර කටයුතු සඳහා පෞද්ගලික ගුවන් යානා යොදාගත් බවට වූ චෝදනාවක් හේතුවෙන් අමෙරිකානු සෞඛ්‍ය ලේකම්වරයා සිය ධුරයෙන් ඉල්ලා අස්වී තිබේ. අමෙරිකානු සෞඛ්‍ය ලේකම් ටොම් ප්‍රයිස් රජයේ වියදමින් මිල අධික ගුවන් යානා සිය පෞද්ගලික ව්‍යාපාර කටයුතු සඳහා යෙදාගෙන ඇති බව සඳහන්ය. මීට පෙරද ඩොලර් ලක්ෂ 4ක් වැය කරමින් මෙවැනි ගුවන් වාර 26 ක් යොදැගැනීම සම්බන්ධයෙන් ඔහුට චෝදනා එල්ල වී ඇති බව විදෙස් මාධ්‍ය පැවසුවේය. කෙසේවෙතත් ආරක්ෂක හේතූන් මත ඔහු අදාළ ගුවන් යානා යොදාගෙන ඇති බවට රජය මීටපෙර පිළිගෙන තිබුණද පසුව ඔහු අදාළ ගුවන් වාර තම පෞද්ගලික ව්‍යාපාර කටයුතු සඳහා ද යොදාගෙන ඇති බවට තොරතුරු අනාවරණය වී තිබේ . ජනාධිපති ඩොනල්ඩ් ට්‍රම්ප් විසින් ටොම් ප්‍රයිස්ගේ ඉල්ලා අස්වීම පිළිගෙන ඇති අතර ඩොන් ජේ ව්රයිට් වැඩබලන සෞඛ්‍ය ලේකම්වරයා ලෙස පත් කර තිබේ.", "URL": "https://sinhala.adaderana.lk/news.php?nid=78176", "Category": null, "Parent URL": null}