{"Source": "Adaderana", "Timestamp": "March 7, 2010 11:55 am", "Headline": "එ.ජා.ප-ජ.වි.පෙ ‍බෝඩ් ලෑලි විතරයි", "News Content": "එක්සත් ජාතික පක්ෂය සහ ජනතා විමුක්ති පෙරමුණ බෝඩ් ලෑලි වලට පමණක් සීමා වී ඇති බව සබරගමුව පළාත් මහ ඇමති මහීපාල හේරත් මහතා පවසයි. ඔහු පවසන පරිදි මහ මැතිවරණයට පෙර සිටම එම පක්ෂ දෙකට මෙම ඉරණමට මුහුණ දීමට සිදු වී ඇත. එක්සත් ජාතික පක්ෂයේ සහ ජනතා විමුක්ති පෙරමුණේ සාමාජිකයින් පක්ෂ හැර යාම හේතුවෙන් මෙම ඉරණමට මුහුණ දීමට සිදු ව ඇති බව මහ ඇමතිවරයා පෙන්වා දෙයි. රඹුක්කන , මඩවල ප්‍රදේශයේ පැවති මැතිවරණ ප්‍රචාරක රැස්වීමක් අමතමින් ඔහු මේ බව කියා සිටියේ එක්සත් ජාතික පක්ෂය සහ ජනතා විමුක්ති පෙරමුණ සාමාජිකයින් එක්සත් ජනතා නිදහස් සන්ධානයට එක්වෙමින් සිටින බවයි.", "URL": "https://sinhala.adaderana.lk/news.php?nid=7123", "Category": null, "Parent URL": null}