{"Source": "Adaderana", "Timestamp": "February 23, 2018 07:17 am", "Headline": "බණ්ඩාරවෙල බස් රථයක් තුළ සිදුවු පිපිරීමට හේතුව ජීව අත්බෝම්බයක් පුපුරායාමයි", "News Content": "දියතලාව ප්‍රදේශයේ බස් රථයක් තුළ සිදු වූ පිපිරීමට හේතුව ජීව අත්බෝම්බයක් පුපුරායාම බව රජයේ රස පරීක්ෂක දෙපාර්තමේන්තුව සනාථ කර තිබේ. පසුගිය 21 වනදා අළුයම සිදු වූ එම පිපිරීමෙන් සහ ගිනි ගැනිමෙන් සිවිල් පුද්ගලයින් 07 දෙනෙකු ඇතුළු 19 දෙනෙකු තුවාල ලබා ඇත. පොලීසිය පවසන්නේ සිද්ධියෙන් තුවාල ලැබූ පුද්ගලයෙකු දියතලාව රෝහලෙන් පලාගොස් ඇති බවට සමාජජාල මාධ්‍ය ඔස්සේ පලවන වාර්තා අසත්‍ය බවය. එම සිදුවීමෙන් කම්පනයට පත්ව රෝහල්ගත කළ සිවිල් වැසියෙකු ප්‍රතිකාර ලබා රෝහලෙන් පිටව ගොස් ඇති අතර ඔහු දියතලාව ඇල්ලේගම ප්‍රදේශයේ පදිංචිකරුවෙකු බව පොලීසිය පවසයි. අදාල පුද්ගලයාගෙන් පොලීසිය ප්‍රකාශයක් ද සටහන් කරගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කර තිබේ.", "URL": "https://sinhala.adaderana.lk/news.php?nid=84711", "Category": null, "Parent URL": null}