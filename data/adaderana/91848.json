{"Source": "Adaderana", "Timestamp": "July 2, 2018 02:58 pm", "Headline": "අර්ධ අවසන් පුර්ව වටය සඳහා අදත් කණ්ඩායම් 4ක් තරඟ බිමට", "News Content": "ලෝක කුසලාන පාපන්දු තරඟාවලියේ කණ්ඩායම් 16 වටයේ තවත් තරඟ දෙකක් අද (02) පැවැත්වීමට නියමිතයි. ඒ බ්‍රසීල - මෙක්සිකෝ කණ්ඩායම් හා බෙල්ජියම - ජපාන කණ්ඩායම් අතර වේ. කණ්ඩායම් 16 වටයේ තරඟ හෙටින් (03) අවසන් වන අතර හෙට දිනයේදී ස්වීඩන් - ස්විට්සර්ලන්ත කණ්ඩායම් අතර තරඟය සහ කොලොම්බියා - එංගලන්ත කණ්ඩායම් අතර තරඟය පැවැත්වේ. අර්ධ අවසන් පූර්ව වටයට කණ්ඩායම් 08ක් සුදුසුකම් ලබන අතර මේ වන විට උරුගුවේ, ප්‍රංශය, රුසියාව සහ කුරේෂියාව අර්ධ අවසන් පූර්ව වටයට සුදුසුකම් ලබා තිබේ. අර්ධ අවසන් පූර්ව වටය ආරම්භ කරමින් පළමු තරඟය උරුගුවේ සහ ප්‍රංශ කණ්ඩායම් අතර ලබන 06 වනදා පැවැත්විමට නියමිතව ඇත.", "URL": "https://sinhala.adaderana.lk/news.php?nid=91848", "Category": null, "Parent URL": null}