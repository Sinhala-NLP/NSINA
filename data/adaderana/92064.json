{"Source": "Adaderana", "Timestamp": "July 5, 2018 09:33 pm", "Headline": "උතුරේ කළු කොටි සැමරුම අරඹයි", "News Content": "පුනරුත්තාපනය වු ප්‍රජාතන්ත්‍රවාදී කොටි දෙමළ සංවිධානය නමැති සංවිධානයක් අද(05) යාපනය නෙල්ලිඅඩි ප්‍රදේශයේදී යුද්ධයෙන් මියගිය පළමු කළු කොටි සාමාජිකයා වන මිල්ලර් සැමරී‍මේ වැඩසටහන් පවත්වා ඇති බව යාපනය ආරක්ෂක අංශ පවසයි. යාපනය ආරක්ෂක අංශ පැවසූවේ පුනරුත්තාපනය වු හිටපු පුනරුත්තාපනය වු ප්‍රජාතන්ත්‍රවාදී කොටි දෙමළ සංවිධානය නමැති සංවිධානයක සාමාජිකයින් ජිවිතක්ෂයට පත්වු කළු කොටි සාමාජිකයින්ගේ ජායාරූප රැගත් බැනරයක් එල්ලා ඊට පහන් දල්වා සැමරීම සිදුකොට ඇති බව අද දෙරණ වාර්තාකරු පැවසීය. එල්.ටී.ටී.ඊ සංවිධානයේ පළමු කළු කොටියා වන වල්ලිපුරම් වසන්තන් නොහොත් මිල්ලර් නමැත්තා 1987 ජූලි 05 වැනිදා යාපනය නෙල්ලිඅඩි ප්‍රදේශයේදී යුධ හමුදා ට්‍රක් රථයක් එල්ල කර ගනිමින් ප්‍රහාරයක් එල්ල කොට යුධ හමුදා සාමාජිකයින් 39 දෙනෙකු ජිවිතක්ෂයට පත් කිරීම එල්.ටී.ටී.ඊ පළමු කළු කොඩි ප්‍රහාරය ලෙස එල්.ටී.ටී.ඊ සංවිධානය සිහි කරති. වල්ලිපුරම් වසන්තන් ජිවිතක්ෂයට පත්වු දිනය කළු කොටි දිනය ලෙසට එවක එල් ටි ටි සංවිධානය සමරනු ලැබීය. පුනරුත්තාපනය වු ප්‍රජාතන්ත්‍රවාදී කොටි දෙමළ සංවිධානය නමැති සංවිධානය තුළ පුනරුත්තාපනය ලැබු හිටපු එල්.ටී.ටී.ඊ සාමාජිකයින් සිටින බවට ආරක්ෂක අංශ වෙත වාර්තා වි ඇති බවද ආරක්ෂක අංශ පවසති. කිලිනොච්චිය අක්කරායන්කුලම ප්‍රදේශයේදීද කළු කොටි සැමරීමට ආරාධනා කරමින් සිතුවම් හා ඉල්ලීම් ලියා තිබු බවද ආරක්ෂක අංශ පැවසූහ.", "URL": "https://sinhala.adaderana.lk/news.php?nid=92064", "Category": null, "Parent URL": null}