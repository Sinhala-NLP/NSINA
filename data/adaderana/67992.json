{"Source": "Adaderana", "Timestamp": "January 11, 2017 03:13 pm", "Headline": " හම්බන්තොට  සිද්ධිය-2ක් යළි රිමාන්ඩ්", "News Content": "හම්බන්තොට මිරිජ්ජවිල ප්‍රදේශයේ පසුගියදා ඇති වු නොසන්සුන්කාරී තත්ත්වය සම්බන්ධයෙන් අත්අඩංගුවටගත් දෙදෙනෙකු යළි රක්ෂිත බන්ධනාගාර ගත කිරීමට හම්බන්තොට මහේස්ත්‍රාත් අධිකරණය නියෝග කර තිබේ. ඔවුන් දෙදෙනා ලබන 16 වැනිදා දක්වා රක්ෂිත බන්ධනාගාර ගත කිරීමට අධිකරණය නියෝග කළ බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේය. පසුගිය 7 වැනිදා හම්බන්තොට - මිරිජ්ජවිල කර්මාන්තපුරය සඳහා මුල් ගල් තැබීමේ උත්සවය අතරතුර හම්බන්තොට හා අම්බලන්තොට පොලිස් බල ප්‍රදේශවල කලහකාරී ලෙස හැසිරුණු පුද්ගලයින් 50කට අධික පිරිසක් පොලීසිය විසින් අත්අඩංගුවට ගනු ලැබීය.මේ වන විට සිද්ධියට අදාළව සැකකරුවන් තිස් හතර දෙනෙකු රක්ෂිත බන්ධනාගාර ගතව සිටින බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=67992", "Category": null, "Parent URL": null}