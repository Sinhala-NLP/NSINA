{"Source": "Adaderana", "Timestamp": "August 4, 2018 09:31 am", "Headline": "මගීන් සහිත ගුවන් යානයක් අභ්‍යවකාශ ගත කිරීමට සැරසෙයි", "News Content": "ප්‍රථම වතාවට මගීන් සහිත ගුවන් යානයක් අභ්‍යවකාශ ගත කිරීමට සූදානම් වන බව අමෙරිකාව පවසයි. ඒ සඳහා සිදුකළ පර්යේෂණ අවසන් කර ඇති බවත් 2019 වර්ෂයේදී එය අත්හදා බැලීමට නියමිත බව නාසා ආයතනය පවසා ඇත. මගී ගුවන් යානා නිපදවන ස්පේස් එක්ස් හා බෝයින් යන සමාගම් විසින් මේ සඳහා ගුවන් යානා සපයන අතර බෝයින් සී. එස්. ටී හන්ඩ්රනඩ් සහ ස්පේස් එක්ස් ඩ්රැනගන් කැප්සියුල් යන ගුවන් යානා මේ සඳහා භාවිතා කරන බව විදෙස් මාධ්‍ය සඳහන් කළේය. අදාළ පර්යේෂණ චාරිකාව සඳහා 09 දෙනෙකුගෙන් යුත් ගගනගාමීන් පිරිසක් සහභාගී වීමට නියමිත අතර ඉන්දීය ජාතික කාන්තාවක් ද ඒ අතර වන බව ඉන්දීය මාධ්‍ය වාර්තා කර තිබිණි. 2011 වර්සයේදී “ ස්පේස් ෂට්ල්” වැඩසටහන අවසන් කිරීමෙන් පසු අභ්‍යාවකාශගත මිනිසුන් සහිතව සිදුකරන පළමු ගමන මෙය වනු ඇති බව සඳහන්ය.", "URL": "https://sinhala.adaderana.lk/news.php?nid=93787", "Category": null, "Parent URL": null}