{"Source": "Adaderana", "Timestamp": "February 21, 2019 08:15 am", "Headline": "මතුගම පොදු සුසාන භුමිය ඉදිරිපිට අනතුරක්-2ක් මරුට", "News Content": "මතුගම, බදුගම පොදු සුසාන භුමිය ඉදිරිපිටදී සිදු වූ රිය අනතුරකින් තරුණයින් දෙදෙනෙකු මියගොස් තිබේ. අළුත්වැඩියා කටයුක්තක් සඳහා මාර්ගය අයිනේ නවතා තිබූ ලොරි රථයක පිටුපසින් පැමිණි යතුරුපැදියක් ගැටීමෙන් අනතුර සිදුව ඇති බව පොලීසිය පැවසීය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු වෑත්තෑව රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 25 හැවිරිදි සහ 30හැවිරිදි ඌරාගොඩ සහ වැලිපැන්න යන ප්‍රදේශවල පදිංචිව සිටි තරුණයින් දෙදෙනෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මතුගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104728", "Category": null, "Parent URL": null}