{"Source": "Adaderana", "Timestamp": "October 4, 2018 10:53 am", "Headline": "අනතුරකින් ජීවිතය මහ මඟ නවතී", "News Content": "පිළියන්දල ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. ත්‍රිරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන දුරකථන කණුවක ගැටීමෙන් මෙම අනතුර සිදුව ඇති බව පොලීසිය පවසයි. අනතුරෙන් බරපතළ තුවාල ලැබූ ත්‍රි රෝද රථයේ රියදුරු සහ පිටුපස ගමන් කළ කුඩා දරුවකු තුවාල ලබා ප්‍රතිකාර සඳහා කළුබෝවිල රෝහලට ඇතුළත් කර තිබේ. එහිදී රියදුරු මියගොස් ඇති බව පොලීසිය සඳහන් කළේය. මියගොස් ඇත්තේ පොල්ගස්ඕවිට, හෙරලියාවල ප්‍රදේශයේ පදිංචිව සිටි 67 හැවිරිදි පුද්ගලයෙකු වන අතර පශ්චාත් මරණ පරීක්ෂණය අද සිදුකිරීමට නියමිතයි.", "URL": "https://sinhala.adaderana.lk/news.php?nid=97155", "Category": null, "Parent URL": null}