{"Source": "Adaderana", "Timestamp": "June 3, 2011 01:12 pm", "Headline": "ජීවිතයෙන් වන්දිගෙවූ රොෂේන් වෙනුවෙන් මිලියනයක්..!", "News Content": "යෝජිත පුද්ගලික අංශයේ සේවක විශ්‍රාම වැටුපට එරෙහිව කළ උද්ඝෝෂණයක් අතරතුරදී සිදුවූ ගැටුමකින් පොලිස් වෙඩි ප්‍රහාරයට ලක්ව මිය ගිය කටුනායක නිදහස් වෙළඳකලාපයේ සේවකයා වෙනුවෙන් ලක්ෂ 10 ක මුදලක් ලබාදෙන ලෙස ජනාධිපති මහින්ද රාජපක්ෂ මහතා ශ්‍රී ලංකා ආයෝජන මණ්ඩලයේ සභාපතිවරයාට නියෝග කර තිබේ. කටුනායක නිදහස් වෙළෙඳ කලාපයේ පසුගියදා ඇතිවු ගැටුමෙන් බරපතල තුවාල ලැබූ රොෂේන් චානක රාගම රෝහලේ දැඩිසත්කාර ඒකකයේ ප්‍රතිකාර ලබමින් සිටියදී පෙරේදා දිනයේ (01) ජීවිතක්ෂයට පත්විය. මෙම අවාසානාවන්ත සිදුවීමේ වගකීම බාර ගනිමින් මෙම මස 18 වන දින විශ්‍රාමයාමට නියමිතව සිටි පොලිස්පති,ආචාර්ය මහින්ද බාලසූරිය මහතා විශ්‍රාම පූර්ව නිවාඩු ලබා යන්නට ගියේය.", "URL": "https://sinhala.adaderana.lk/news.php?nid=16520", "Category": null, "Parent URL": null}