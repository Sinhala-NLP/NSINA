{"Source": "Adaderana", "Timestamp": "November 24, 2017 10:59 pm", "Headline": "මායිම් ලකුණු කරන්න ඇමරිකාවට කොන්ත‍්‍රාත්තු දුන්නැයි චෝදනාවක්", "News Content": "රජයේ ඉඩම් මැන සිතියම් කිරීමේ කොන්ත‍්‍රාත්තුව ඇමරිකාවට ලබාදීමට රජයේ මිනින්දෝරු සංගමයේ විරෝධය දක්වයි. එමෙන්ම නොවැම්බර් 30 දිනට පෙර අදාළ කැබිනට් පත‍්‍රිකාව හකුලා නොගත හොත් දැඩි වෘත්තිය සමිති ක‍්‍රියාමාර්ගයකට යන බව රජයේ මිනින්දෝරු සංගමය කියයි. අද (24) දින දඹුල්ලේදී පැවති මාධ්‍ය හමුවට එක්වෙමින් එහි සභාපති දුමිදු උඩගොඩ මහතා මේ බව පැවසීය. මිනින්දෝරු සංගමයේ සභාපතිවරයා වැඩිදුරටත් කියා සිටියේ ශ‍්‍රී ලංකාවේ ඉඩම් මැනීම් කිරීම් සිතියම් ගත කිරීම ආදී සියලු තත්ත්වයන් ඒකරාශි කිරීම සඳහා ඇමරිකාවේ පිහිටි එරසපඉකැ සබජ නම් සමාගමකට ලබාදීම සඳහා වත්මන් ආණ්ඩුව මේ වන විට සියලූ කටයුතු සූදානම් කර තිබෙන බවයි. මේ සඳහා ඇමරිකාව ශ‍්‍රී ලංකා රජයට ණය මුදලක් ලබා දී එම මුදලින් ඇමරිකානු නියෝජිතයෝ පැමිණ ශ‍්‍රී ලංකාවේ සිතියම් ගත කිරීම බරපතළ ප‍්‍රශ්නයක් බව පෙන්වා දුන්නේය.", "URL": "https://sinhala.adaderana.lk/news.php?nid=80484", "Category": null, "Parent URL": null}