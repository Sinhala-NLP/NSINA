{"Source": "Adaderana", "Timestamp": "June 25, 2018 11:43 am", "Headline": "පිල්ලයාන් නිදහස් කරන්නැයි ඉල්ලා මඩකලපුවේ සත්‍යග්‍රහයක්", "News Content": "නැගෙනහිර පළාත් හිටපු මහා අමාත්‍ය සිවනේසතුරෙයි චන්ද්‍රකාන්තන් හෙවත් පිල්ලෙයාන් නිදහස් කරන ලෙස ඉල්ලමින් තමිල් මක්කල් විඩුදලෙයි පුලිහල් පක්ෂයේ සමාජිකයින් මඩකලපුව ගාන්ධි උද්‍යානය ඉදිරිපිට අද (25)සත්‍යග්‍රහයක නිරතව ඇති බව අද දෙරණ වාර්තාකරු පවසයි. තම පක්ෂයේ නායකයාට එරෙහිව ඇති ත්‍රාස්තවාදි චෝදනා ඉවත් කර ඔහුව නිදහස් කරන‍ ලෙස ඔවුන් මෙහිදි වැඩිදුරටත් ප්‍රකාශ කර තිබේ. කළු පැහැති රෙදි පටවලින් මුඛ ආවරණය කර ගනිමින් මෙම පිරිස සිය විරෝධය දක්වා සිටින බවද අප වාර්තාකරු පවසයි. කෙසේ වෙතත් 2005 වසරේදි දෙමළ ජාතික සංධානයේ පාර්ලිමේන්තු මන්ත්‍රි ජෝසප් පරරාජසිංගම් මහතා වෙඩි තබා ඝාතනය කිරිමේ සිද්ධිය සම්බන්ධයෙන් සිවනේසතුරෙයි චන්ද්‍රකාන්තන් හෙවත් පිල්ලෙයාන් අත්අඩංගුවට ගෙන ඇත්තේ 2015 වසරේදීය.", "URL": "https://sinhala.adaderana.lk/news.php?nid=91462", "Category": null, "Parent URL": null}