{"Source": "Adaderana", "Timestamp": "December 19, 2011 08:06 am", "Headline": "ගාල්ලේ සෞඛ්‍ය වෛද්‍ය වර්ජනයක්", "News Content": "ගාල්ල දිස්ත්‍රික්කයේ සෞඛ්‍ය වෛද්‍ය නිලධාරීන් කාර්යාලවල කණිෂ්ඨ කාර්යය මණ්ඩලය අද(19) වර්ජනයක නිරත වේ. ඒ අනුව අද දිනයේ සියලු රාජකාරී කටයුතුවලින් ගාල්ල දිස්ත්‍රික්කයේ සෞඛ්‍ය වෛද්‍ය නිලධාරීන් ඉවත් වන බව සමස්ත ලංකා සුවසේවා සංගමයේ සභාපති අජිත් ගොඩකන්ද මහතා සඳහන් කළේය. නියාගම ‍පවුල් සෞඛ්‍ය සේවිකාවකට සිය කාර්යාලය තුළදීම මැර ප්‍රහාරයක් එල්ල කිරීමට විරෝධය පළ කරමින් මෙසේ වර්ජනයේ නිරත වන බව ඔහු කියා සිටියේය. හෙට(20) දිනයේ ගාල්ල බස් නැවතුම්පොල ඉදිරිපිට දැවැන්ත උද්ඝෝෂණයක් පැවැත්වීමට ද කටයුතු යොදා ඇති බව අජිත් ගොඩකන්ද මහතා පැවසුවේය. ප්‍රහාරයට වගකිව යුතු සැකකරුවන් වහා අත්අඩංගුවට ගැනීමට කටයුතු කරන තෙක් සිය වෘත්තීය ක්‍රියාමාර්ගය අඛණ්ඩව සිදුකරන බව ද ඔහු අවධාරණය කර සිටියේය.", "URL": "https://sinhala.adaderana.lk/news.php?nid=20786", "Category": null, "Parent URL": null}