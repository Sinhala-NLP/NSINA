{"Source": "Adaderana", "Timestamp": "November 8, 2017 11:31 am", "Headline": "දකුණු කොරියාවත් යුද්ධයට සූදානම් - ඩොලර් බිලියනයක ආයුධ මිලට ගනියි", "News Content": "ඇමරිකාවෙන් ඩොලර් බිලියනයක් පමණ වටිනා ආයුධ මිලදී ගැනීමට දකුණු කොරියාව තීරණය කර ඇති බව වාර්තා වේ. උතුරු කොරියාවෙන් එල්ල වන තර්ජන හමුවේ දකුණු කොරියාව මෙම තීරණය ගෙන ඇති බව විදෙස් මාධ්‍ය සඳහන් කළේය. දකුණු කොරියානු ජනාධිපති මූන් ජා ඉන් හා ඩොනල්ඩ් ට්‍රම්ප් අතර ඊයේ දිනයේ දකුණු කොරියාවේ සෝල් හීදී හමුවක් සිදුවී ඇති අතර එහිදී මෙම එකඟත්වය ඇති වී තිබේ. දකුණු කොරියාවේ ප්‍රධාන ආරක්ෂකයා ඇමරිකාව බව එහිදී ඩොනල්ඩ් ට්‍රම්ප් ප්‍රකාශ කර ඇත. බැලැස්ටික් මිසයිල අත්හදා බැලීම් වලදී මිසයිල ශීර්ෂ වල බර කිලෝ ග්‍රෑම් 500ට වඩා අඩු විය යුතු බවට ඇමරිකාව හා දකුණු කොරියාවේ අතර එකඟත්වයක් තිබුණද උතුරු කොරියාව සඳහා එම බර සීමාව ඉහළ නංවන බවද ට්‍රම්ප් ප්‍රකාශ කර තිබේ.", "URL": "https://sinhala.adaderana.lk/news.php?nid=79641", "Category": null, "Parent URL": null}