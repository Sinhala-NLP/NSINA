{"Source": "Adaderana", "Timestamp": "November 29, 2017 08:08 am", "Headline": "ආවා කල්ලියේ තවත් සැකකරුවෙක් අල්ලයි", "News Content": "ආවා කල්ලියට සම්බන්ධ සැකකරුවෙකු කොකුවිල් ප්‍රදේශයේදී අත්අඩංගුවට ගෙන තිබේ. පොලීසිය සඳහන් කළේ තියුණු ආයුධ වලින් කපා කොටා බරපතළ තුවාල කිරීම්, දේපළ හානි සිදුකිරීම් හා කොල්ලකෑම් ඇතුළු සිද්ධීන් කිහිපයක් සම්බන්ධයෙන් සැකපිට මොහු අත්අඩංගුවට ගත් බවයි. සැකකරු සතුව තිබී කඩුවක් ද සොයාගෙන ඇති අතර මොහු කෝපායි ප්‍රදේශයේ පදිංචි 17 හැවිරිදි තරුණයෙකු බව සඳහන්ය. සැකකරු අද(29) දින යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80715", "Category": null, "Parent URL": null}