{"Source": "Adaderana", "Timestamp": "March 13, 2017 06:29 pm", "Headline": " ධම්මික නානායක්කාරත් ජනපති කොමිසමට සාක්ෂි දෙයි", "News Content": "ශ්‍රී ලංකා මහ බැංකුවේ රාජ්‍ය ණය දෙපාර්තමේන්තුවේ හිටපු අධිකාරීවරයෙකු වූ ධම්මික නානායක්කාර මහතා ප්‍රශ්නගත බැඳුම්කර නිකුතුව සම්බන්ධයෙන් ඒ පිළිබඳ පත් කළ ජනාධිපති කොමිසම වෙත සාක්ෂි ලබාදී තිබේ. අද(13) දිනයේ කොමිසම හමුවේ ඒ මහතා සාක්ෂි ලබා දුන් බව අද දෙරණ වාර්තාකරු කියා සිටියේය. මේ අතර හිටපු මහ බැංකු අධිපති අර්ජුන් මහේන්ද්‍රන් මහතා ප්‍රශ්නගත බැඳුම්කර නිකුතුව සම්බන්ධයෙන් ඒ පිළිබඳ පත් කළ ජනාධිපති කොමිසම වෙත අද දිනයේදී ද ප්‍රකාශයක් ලබාදී තිබේ. අද පෙරවරු 09.00 සිට පස්වරු 05.30 පමණ දක්වා ඔහු කොමිසමේ රැදී සිටි බව අද දෙරණ වාර්තාකරු සඳහන් කළේය. කොමිසම් සභාව සාක්ෂි විමසීම සඳහා හෙට(14) යළි රැස්වීමට නියමිතය.", "URL": "https://sinhala.adaderana.lk/news.php?nid=70848", "Category": null, "Parent URL": null}