{"Source": "Adaderana", "Timestamp": "July 9, 2018 11:30 am", "Headline": "ජීවිත 2ක් බේරා ගැනීමේ නාවික හමුදා මෙහෙයුම", "News Content": "කොල්ලුපිටිය, ඇමෙරිකානු තානාපති කාර්යාලය අසළ මුහුදේ මාළු දැලක පැටලී ජීවිතයත් මරණයත් අතර සිටි විශාල ප්‍රමාණයේ කැස්බෑවුන් දෙදෙනෙකුගේ දිවි බේරා ගැනීමට නාවික හමුදා කිමිඳුන් කරුවන් සමත්වු බව අද දෙරණ වාර්තාකරු පවසයි. ඊයේ(08) නාවික හමුදා නිළධාරීන් විසින් මෙම කැස්බෑවන් බේරා ගත් බව අප වාර්තාකරු සඳහන් කළේය. මෙම කැස්බෑවන් දෙදෙනා මාළු දැලක පැටලී මුහුදේ පාවෙමින් සැඩපාරට හසුව ගල්පරවල ගැටෙන බව කොල්ලුපිටිය පොලිස් 119 හදිසි දුරකථනය වෙත ඇමතුමක් ලැබී තිබේ. ඒ අනුව ක්‍රියාත්මක වු පොලීසිය හා නාවින හමුදා කිමිඳුන් කරුවන් මෙම කැස්බෑවන් දෙදෙනා බේරා ගෙන ඇත. පසුව මෙම කැස්බෑවන් දෙදෙනා මුහුද මුදා හැර තිබේ.", "URL": "https://sinhala.adaderana.lk/news.php?nid=92233", "Category": null, "Parent URL": null}