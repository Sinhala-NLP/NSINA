{"Source": "Adaderana", "Timestamp": "May 2, 2015 12:41 pm", "Headline": "තර්ජන සහ උපදෙස් ඉන්දු ලංකා ධීවර ගැටළුවට විසඳුමක් නෙවෙයි ", "News Content": "තර්ජන සහ උපදෙස් ඉන්දු ලංකා ධීවර ගැටළුව සම්බන්ධයෙන් අවසන් විසඳුමකට එළඹිමට උපකාර නොවන බව ඉන්දීයාවේ හිටපු නාවික අමාත්‍ය ජී.කේ.වාසන් පවසයි.ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා සංචාරයෙන් අනතුරුව හෝ පවතින ගැටළුවට දැනෙන විසඳුමක් නොලැබිම පිළිබඳ කනගාටු වන බව ඔහු එරට මාධ්‍ය අමතමින් ප්‍රකාශ කර ඇත.ජාත්‍යන්තර මුහුදු සීමා උල්ලංඝණය කරමින් ධීවර කටයුතු වල නිරත වන ධීවරයින් අත්අඩංගුවට ගැනිම සහ ශ්‍රී ලංකා නාවික හමුදාවේ ප්‍රහාරයන්ට ලක්විමේ තර්ජන මේ වන විටත් පවතින බව හිටපු අමාත්‍යවරයා පවසයි.ඉන්දු ලංකා ධීවරයින් අතර තුන්වන අදියරේ සාකච්ඡා පසුගිය අප්‍රේල් මස 24 වනදා පැවැත්වුණි.එහිදි දෙරටේ ධීවර නියෝජිතයන් ඉන්දීය විදේශ කටයුතු අමාත්‍ය සුෂ්මා ස්වරාජ් හමුවී කඩිනම් විසඳුමකට එළඹීමේ අවශ්‍යතාවය පිළිබඳ අවධාරණය කර තිබේ.එහෙත් ධීවර ගැටළුව විසඳීමට අමාත්‍යවරියට උනන්දුවක් නොමැති බව හිටපු නාවික අමාත්‍යවරයා පෙන්වා දෙයි.ඉන්දීය ධීවරයන්ට සාධාරණයක් ඉටුකිරිම සඳහා මදුරාසි මාහාධිකරණය හමුවේ දිවුරුම් පෙත්සමක් ගොනු කිරිමට කටයුතු කරන බව ජී.කේ.වාසන් වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=51060", "Category": null, "Parent URL": null}