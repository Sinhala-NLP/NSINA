{"Source": "Adaderana", "Timestamp": "December 29, 2011 12:38 pm", "Headline": "උ/පෙළ ගැටලු ගැන සොයන්න කමිටුවක් පත්කරන්නැයි නියෝගයක්", "News Content": "අධ්‍යයන පොදු සහතික පත්‍ර උසස්පෙළ විභාගයේ ප්‍රතිඵල සම්බන්ධයෙන් ඇතිවූයේ යැයි පැවසෙන ගැටලුව පිළිබඳ සොයාබැලිම සඳහා කමිටුවක් පත්කිරීමට පියවර ගෙන තිබේ. ජනාධිපති මහින්ද රාජපක්ෂ මහතා‍ විසින් අදාළ කමිටුව පත් කෙරෙනු ඇති බව අධ්‍යාපන අමාත්‍ය බන්දුල ගුණවර්ධන මහතා පැවසුවේය. ඉදිරියේ දී මෙවැනි තත්ත්වයක් ඇතිවිමේ වළක්වාගැනීමේ අරමුණින් මෙම‍ කමිටුව පත් කෙරෙන බව බන්දුල ගුණවර්ධන අමාත්‍යවරයා අද(29) පැවති මාධ්‍ය හමුවක දී කියා සිටියේය. උසස්පෙළ පැරණි හා නව නිර්දේශවලට අදාළ පොදු ඉසෙඩ් ස්කෝර් අගයක් හඳුන්වාදීමට යා‍මේ දී මෙම තත්ත්වය උද්ගත වූ බව ඔහු එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=21026", "Category": null, "Parent URL": null}