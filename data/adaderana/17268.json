{"Source": "Adaderana", "Timestamp": "July 8, 2011 03:33 pm", "Headline": "අනවසරයෙන් කොස් දැව ගෙනගිය තිදෙනෙක් කොටුවෙයි", "News Content": "කොස් දැව තොගයක් අනවසරයෙන් ප්‍රවාහනය කළ පුද්ගලයින් තිදෙනෙකු ඇල්පිටිය පොලිසිය විසින් අත්අඩංගුවට ගෙන තිබේ. දැව කොටන් ප්‍රවාහන කිරීම සඳහා යොදාගත් ලොරි රථය ද පොලිසිය භාරයට ගෙන ඇති බව ඇල්පිටිය පොලිසිය සඳහන් කරයි. ඇල්පිටිය, දිය කිතුල් කන්ද ප්‍රදේශයේ සිට කොස් දැව කොටන් 23 ක් මෙලෙස ප්‍රවාහනය කිරීමට කටයුතු කර ඇත. සිද්ධිය සම්බන්ධ‍යෙන් අත්අඩංගුවට ගත් සැකකරුවන් ඇල්පිටිය මහේස්ත්‍රාත් අධිකරණය වෙත ඉදිරිපත් කරන බව පොලිසිය පවසයි. සැකකරුවන් ඕමන්ත සහ ගනේ‍ගොඩ ප්‍ර‍දේශවල පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=17268", "Category": null, "Parent URL": null}