{"Source": "Adaderana", "Timestamp": "April 20, 2018 06:20 pm", "Headline": "විලවුන් නියාමනය සහ ලියාපදිංචිය සඳහා කමිටුවක් පත් කරයි", "News Content": "විලවුන් නියාමනය සහ ලියාපදිංචිය සඳහා ජාතික ඖෂධ නියාමන අධිකාරිය විසින් කමිටුවක් පත් කර තිබේ. එහි අධ්‍යක්ෂ ජනරාල් සඳහන් කළේ විලවුන් ලියාපදිංචිය අනිවාර්ය කිරීමත් සමඟ ඒ සම්බන්ධයෙන් කටයුතු කිරීම සඳහා මෙම කමිටුව පත් කර ඇති බවයි. විලවුන් වර්ග ලියාපදිංචිය සඳහා යොමු කරනු ලබන අයදුම්පත් පරික්ෂා කිරීම සහ එම විලවුන් වර්ගවල තත්ත්වය පරික්ෂා කිරීම මෙම කමිටුව මඟින් සිදු කරනු ලබයි. මිනිස් සිරුරට හිතකර විලවුන් වර්ග පමණක් ලියාපදිංචි කිරීම එහිදී සිදු කරන බව වෛද්‍ය කමල් ජයසිංහ මහතා සඳහන් කළේය.", "URL": "https://sinhala.adaderana.lk/news.php?nid=87749", "Category": null, "Parent URL": null}