{"Source": "Adaderana", "Timestamp": "August 31, 2019 06:11 pm", "Headline": "බීමත් රියදුරන් ඇතුළුව පුද්ගලයන් 3265ක් අත්අඩංගුවට", "News Content": "අද (31) අළුයම 2 සිට 6 දක්වා සමස්ථ දිවයිනම ආවරණය වන පරිදි සිදු කළ මෙහෙයුමකින් බීමත් රියදුරන් 401ක් ඇතුළු පුද්ගලයන් 3265ක් අත්අඩංගුවට ගෙන ඇත. බීමත් රියදුරන් 401ක්, හෙරොයින් ඇතුළු විෂ මත්ද්‍රව්‍ය හා නිති විරෝධී මත්ද්‍රසාර අත්අඩංගුවට ගැනීම් 882ක්, වරෙන්තුකරුවන් 1080ක්, තවත් විවිධ අපරාධ සම්බන්ධයෙන් පුද්ගලයන් 767ක්, හා බලපත්‍ර නොමැතිව රජයේ අරක්කු විකිණීම ඇතුළු දූෂණ ක්‍රියා සම්බන්ධයෙන් 135ක් ඇතුළුව 3265 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. එසේම රථ වාහන නඩු ලබා ගැනීම් 4667ක් සිදු කර ඇති බවත් වාර්තා වෙයි.", "URL": "https://sinhala.adaderana.lk/news.php?nid=117950", "Category": null, "Parent URL": null}