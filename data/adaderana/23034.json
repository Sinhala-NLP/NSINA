{"Source": "Adaderana", "Timestamp": "March 25, 2012 07:51 am", "Headline": "යෝජනාව සම්මතවීම වැරදි පූර්වාදර්ශයක් ", "News Content": "අමෙරිකාවේ මුලිකත්වයෙන් ඉදිරිපත් කළ යෝජනාවක් ජිනීවා මානව හිමිකම් කවුන්සිලයේ දී සම්මත වීම වැරදි පූර්වාදර්ශයක් බව ජිනීවාහි ශ්‍රී ලංකා නියෝජිත තමරා කුනනායකම් මහත්මිය පවසයි. එම තත්ත්වය එක්සත් ජාතීන්ගේ සංවිධානයේ ව්‍යුහය හා සාරධර්ම වලට අභියෝගයක් බව ඇය පෙන්වා දෙයි. අදාළ යෝජනාවලිය මගින් ඇතැම් රටවල සැඟවුණු දේශපාලන අරමුණු ඉටුකර ගැනීම සඳහා මානව හිමිකම් කවුන්සිලය ඇපකරුවෙක් ලෙස යොදාගෙන ඇති බව ද කුනනායකම් මහත්මිය සඳහන් කර තිබේ. ශ්‍රී ලංකාවේ ස්වෛරීභාවය , ස්වාධීනත්වය , භෞමික අඛණ්ඩතාවය සහ ශ්‍රී ලාංකික වැසියන්ට තමන්ගේ දෛවය තීරණය කිරීමේ අයිතිය රැකගැනීමට සටන් කරන බව කුනනායකම් මහත්මිය අවධාරණය කළාය. මේ අතර මානව හිමිකම් ක්‍රියාකාරීන් ආරක්ෂා කරන ලෙස එක්සත් ජාතීන්ගේ මානව හිමිකම් පිළිබඳ මහකොමසාරිස් නවි පිල්ලෙයි මහත්මිය ඉල්ලීමක් කර ඇති බව වාර්තා වේ.", "URL": "https://sinhala.adaderana.lk/news.php?nid=23034", "Category": null, "Parent URL": null}