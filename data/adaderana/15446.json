{"Source": "Adaderana", "Timestamp": "April 13, 2011 09:56 am", "Headline": " රක්ෂිතයේ නිධන් හෑරූ දෙදෙනෙක් අත්අඩංගුවට", "News Content": "ගලේවෙල නීලගම පුරාවිද්‍යා රක්ෂිතයේ නිධන් හාරමින් සිටි පුද්ගලයන් දෙදෙනෙකු ගලේවෙල පොලිසිය විසින් අත් අඩංගුවට ගෙන තිබේ. අත් අඩංගුවට ගත් සැකකරුවන් සතුව තිබී ඉලෙක්ට්‍රොනික් ගල්විදීමේ යන්ත්‍රයක් , මිටියක් , දැව කැපීමේ යන්ත්‍රයක් , වයර් රෝලක් ඇතුළු උපකරණ රැසක් සොයාගත් බව පොලිසිය ප්‍රකාශ කරයි. මොවුන් බඹරගස්වැව ප්‍රදේශයේ පදිංචිකරුවන් බව ද සඳහන්වේ. අත් අඩංගුවට ගත් සැකකරුවන් දෙදෙ‍නා දඹුල්ල මහේස්ත්‍රාත් අධිකරණයට ඉදිරිපත් කිරී‍මෙන් අනතුරුව ලබන 19 වැනි දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=15446", "Category": null, "Parent URL": null}