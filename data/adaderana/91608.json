{"Source": "Adaderana", "Timestamp": "June 28, 2018 07:51 am", "Headline": "හෙරොයින්-අයිස් හා හෂිස් සමඟ සැකකරුවෙක් ගුවන් තොටේ දී මාට්ටු", "News Content": "අද(28) උදෑසන කටුනායක ගුවන් තොටුපලේ දී කටුනායක පොලිස් මත්ද්‍රව්‍ය කාර්යංශයේ නිලධාරීන් විසින් පුද්ගලයෙකු මත්ද්‍රව්‍ය සමඟ අත්අඩංගුවට ගෙන තිබේ. චෙන්නායි සිට මෙරටට පැමිණි කන්කසන්තුරේ ප්‍රදේශයේ පදිංචි වයස අවුරුදු 57ක පුද්ගලයෙකු ගමන් බෑගයක් පරීක්ෂා කිරීමේ දී එම ගමන් බෑගය තුළ තිබී හෙරොයින් ග්‍රෑම් 320 ක්, අයිස් නැමති මත්ද්‍රව්‍ය ග්‍රෑම් 52ක් හා හෂීස් ග්‍රෑම් 230ක් රැගෙන එමින් සිටිය දී අත්අඩංගුවට ගෙන ඇත. අත්අඩංගුවට පත් මෙම මත්ද්‍රව්‍යවල මුළු වටිනාකම රුපියල් ලක්ෂ 70 ක් පමණ වෙන බව පොලීසිය සඳහන් කරයි. කටුනායක පොලිස් මත්ද්‍රව්‍ය කාර්යංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91608", "Category": null, "Parent URL": null}