{"Source": "Adaderana", "Timestamp": "January 3, 2017 10:13 am", "Headline": "  තුර්කි ප්‍රහාරයේ වගකීම අයි.එස් බාරගනී", "News Content": "තුර්කියේ ඉස්තාන්බුල් නුවර රාත්‍රී සමාජ ශාලාවකට එල්ල වූ ප්‍රහාරයේ වගකීම අයි.එස්.සංවිධානය විසින් බාරගෙන තිබේ.නිවේදනයක් නිකුත් කරමින් එම සංවිධානය අදාළ ප්‍රහාරයේ වගකීම සිය සංවිධානය විසින් සිදුකළ ක්‍රියාවක් බවට තහවුරු කර ඇති බව විදෙස් මාධ්‍ය වාර්තා කළේය.පසුගිය ඉරිදා ඉස්තාන්බුල් නුවර රාත්‍රී සමාජ ශාලාවකට එල්ල වූ ප්‍රහාරයෙන් පුද්ගලයින් 39 දෙනෙකු මියගොස් තවත් 70 දෙනෙකුට ආසන්න පිරිසක් තුවාල ලැබීය.මියගිය පිරිස අතර විදෙස් ජාතිකයින් 16 දෙනෙකු ද වන බව සඳහන් වේ.කෙසේ වෙතත් අදාළ ප්‍රහාරයට සම්බන්ධ ප්‍රධාන සැකකරු මේ වන තුරු අත්අඩංගුවට ගෙන නොමැති අතර සිද්ධිය සම්බන්ධයෙන් සැකපිට පුද්ගලයින් 12 දෙනෙකු අත්අඩංගුවට ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=67652", "Category": null, "Parent URL": null}