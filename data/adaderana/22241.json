{"Source": "Adaderana", "Timestamp": "February 20, 2012 08:07 am", "Headline": "රිය අනතුරකින් පොලිස් නිලධාරීන් 9 ට තුවාලයි", "News Content": "පදවිය පැරකුම්පුර ප්‍රදේශයේ සිදු වූ රිය අනතුරකින් පොලිස් නිලධාරීන් 9 දෙනෙකු තුවාල ලබා තිබේ. පොලිස් නිලධාරීන් රැගත් ජිප් රථය, යතුරු පැදියක් පසුකර යාමට උත්සහ කිරීමේ දී මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. එම අවස්ථාවේ ජිප් රථය මාර්ගයෙන් ඉවතට ධාවනය වී පෙරළී ඇති අතර ඉන් තුවාල ලැබූ පොලිස් නිලධාරීන් පදවිය රෝහලට ඇතුළත් කර ඇත. තුවාල ලැබූ පොලිස් නිලධාරීන් නැදුන්කර්නි පොලිසියට අනුයුක්තව සේවය කළ අය බව ද පොලිස් මාධ්‍ය ප්‍රකාශකවරයා ප්‍රකාශ කළේය. අනතුරින් යතුරුපැදිකරු ද තුවාල ලබා රෝහල් ගත කර ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22241", "Category": null, "Parent URL": null}