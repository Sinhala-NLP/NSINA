{"Source": "Adaderana", "Timestamp": "July 8, 2011 04:53 pm", "Headline": "නුවන් හෙට්ටිආරච්චිට ජනපතිගෙන් සමාව ලැබෙයි", "News Content": "නාවික හමුදා අත්අඩංගුවේ පසුවු නුවන් හෙට්ටිආරච්චිට ජනාධිපති මහින්ද රාජපක්ෂ මහතා විසින් සමාව ලබා දී තිබේ. අද දෙරණ කළ විමසීමකදී ජනාධිපති මාධ්‍ය අධ්‍යක්ෂ ජනරාල් බන්දුල ජයසේකර මහතා මේ බව තහවුරු කළේය. නීත්‍යානූකූලව නාවික හමුදාවෙන් ඉවත් නොවීමේ චෝදනා හේතුවෙන් නුවන් හෙට්ටිආරච්චි නාවික හමුදාව විසින් අත්අඩංගුවට ගෙන තිබුණි. නාවික හමුදා රග්බි කණ්ඩායමේ සාමාජිකයෙකු වු මොහු ශ්‍රී ලංකා රග්බි කණ්ඩායම නියෝජනය කරමින් ජාත්‍යන්තර තරග සඳහා ද සහභාගී වී තිබේ.", "URL": "https://sinhala.adaderana.lk/news.php?nid=17271", "Category": null, "Parent URL": null}