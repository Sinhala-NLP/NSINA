{"Source": "Adaderana", "Timestamp": "September 21, 2010 10:29 am", "Headline": "ජනපති ජන්ම දිනයට දිවයින පුරා පැළ සිටුවයි ", "News Content": "එක් දිනක් තුළ මුළු දිවයිනම ආවරණය වන පරිදි විවිධ වර්ගයට අයත් පැළ එකොළොස් ලක්ෂයක් රෝපණය කිරීමේ වැඩසටහනක් ආරම්භ කිරීමට සැලසුම් කර ඇතැයි පරිසර අමාත්‍ය අනුර ප්‍රියදර්ශන යාපා මහතා පවසයි. ජනාධිපති මහින්ද රාජපක්ෂ මහතාගේ 65 වැනි ජන්ම දිනය නිමිත්තෙන් මෙම වැඩසටහන ක්‍රියාවට නංවන බව ඔහු සදහන් කළේය. මෙම පැළ සිටුවීමේ වැඩසටහන\"පිවිතුරු ලංකා -සොබා ලංකා ජනපති උත්තමාචාර ජාතික රුක්රෝපණ වැඩසටහන\"ලෙස නම් කිරීමට කටයුතු කර තිබේ. අදාළ වැඩසටහන ලබන නොවැම්බර් මස 18 වනදා දියත් කිරීමට නියමිතය.", "URL": "https://sinhala.adaderana.lk/news.php?nid=11000", "Category": null, "Parent URL": null}