{"Source": "Adaderana", "Timestamp": "May 28, 2019 12:58 pm", "Headline": "මංතීරු නීතිය ගැන ඔබ තවමත් දැනුවත් නැද්ද?", "News Content": "දිවයිනේ ප්‍රධාන නගර ආශ්‍රිතව ඊයේ සිට ක්‍රියාත්මක කෙරුණු මංතීරු නීතිය නිසි ලෙස ක්‍රියාත්මක වන්නේ දැයි අද දෙරණ සොයා බැලීය. එහිදි බොහෝ රියදුරන් අප වෙත සඳහන් කලේ පවතින මාර්ග තදබදය හමුවේ මෙම නීතිය අනුගමනය කිරිමට ගැටළු පවතින බවයි. මෝටර් වාහන සඳහා මංතීරු නීතිය ඊයේ(27) සිට යළි ක්‍රියාත්මක කිරිමට පොලීසිය තීරණය කළ අතර ඊට අනුගත වීම සඳහා සති 2ක සහන කාලයක් රියදුරන්ට ලබාදීමටද පියවර ගැණුණි. ඒ අනුව අද දෙරණ කොළඹ ප්‍රධාන නගර කිහිපයකම අද සංචාරය කරමින් මංතීරු නීතිය ක්‍රියාත්මක වන ආකාරය පිළිබඳව සොයා බැලුවා. මෙහිදි අපට දැකගන්නට ලැබුනේ බොහෝ රියදුරන් මංතීරු නිතීය අකුරටම පිළිපදිද්දී ඇතැම් රියදුරන් තවමත් ඊට අනුගත වී නොමැති බවයි. මෙවැනි පසුබිමක තවත් රියදුරන් පිරිසක් මංතීරු නීතිය සම්බන්ධයෙන් දැනුවත්ව සිටියේද නැහැ. තත්ත්වය මෙසේ වුවත් පොලිසිය සදහන් කරන්නේ රියදුරන්ට ලබාදී ඇති සති දෙකක සහන කාලයෙන් පසුව , එළැඹෙන 10 වනදා සිට මංතීරු නීතිය අකුරටම ක්‍රියාත්මක කරන බවයි.", "URL": "https://sinhala.adaderana.lk/news.php?nid=110831", "Category": null, "Parent URL": null}