{"Source": "Adaderana", "Timestamp": "March 19, 2013 09:37 am", "Headline": "කැනේඩියානු වි‍ශේෂ නියෝජිතයා පැමිණෙයි", "News Content": "කැනේඩියානු රජයේ විශේෂ නියෝජිත හියු සීගල් දිවයිනට පැමිණ තිබේ. ඊයේ දහවල් ඔහු මෙරටට පැමිණි බව විදේශ කටයුතු අමාත්‍යාංශය සඳහන් කළේය. ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුව සම්බන්ධයෙන් සොයා බැලීම මෙම නියෝජිතයාගේ අරමුණ බව වාර්තා වේ. මෙම සංචාරය තුළ දී කැනේඩියානු නියෝජිතවරයා ජනාධිපති මහින්ද රාජපක්ෂ මහතා, විදේශ කටයුතු අමාත්‍ය මහාචාර්ය ජී.එල්.පීරිස් මහතා සහ විපක්ෂයේ දේශපාලන පක්ෂ නායකයින් හමුවීමට නියමිතය. ඔහු යාපනය දිස්ත්‍රික්කයේ සංචාරය කිරීමට ද නියමිත බව වාර්තා වේ. එළඹෙන නොවැම්බර් මාසයේ ශ්‍රී ලංකාවේ පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුවට කැනඩාවේ සහභාගීත්වය සම්බන්ධයෙන් තීරණය කිරීම මෙම සංචාරයෙන් අනතුරුව සිදුවනු ඇත.", "URL": "https://sinhala.adaderana.lk/news.php?nid=32541", "Category": null, "Parent URL": null}