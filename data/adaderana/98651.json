{"Source": "Adaderana", "Timestamp": "November 3, 2018 06:49 pm", "Headline": " කෂෝගි වෙනුවෙන් අනුස්මරණ මෙහෙයක්", "News Content": "තුර්කියේ සෞදි කොන්සල් කාර්යාලය තුළ ඝාතනයට ලක් වූ සෞදි ජාතික ප්‍රවීන මාධ්‍යවේදී ජමාල් කෂෝගි වෙනුවෙන් අනුස්මරණ මෙහෙයක් අමෙරිකාවේ වොෂින්ටන් නුවරදී පවත්වා තිබේ. මේ අතර තුර්කි ජනාධිපතිවරයා පළමුවරට මාධ්‍යවේදියාගේ ඝාතනය සම්බන්ධව සෞදි අරාබියට ඍජුවම චෝදනා කර ඇති බවද විදෙස් මාධ්‍ය වාර්තා කරයි. ජමාල්ගේ පෙම්වතිය වන හැටිස් සෙන්ගිස්ගේ පටිගත කරන ලද වීඩියෝවක් ද එම අවස්ථාවේදී ප්‍රදර්ශනය කෙරුණි. එහිදී ඇය මාධ්‍යවේදියාගේ ඝාතනය සම්බන්ධයෙන් තුර්කිය සිදුකරන විමර්ශන කටයුතු වලට සහය ලබාදෙන ලෙස අමෙරිකානු ජනාධිපතිවරයාගෙන් ඉල්ලා සිටියාය. මෙම අනුස්මරණ උත්සවයට දේශපාලනඥයින් නීතිඥයින් සහ ජමාල් කෂෝගිගේ මිතුරන් ඇතුළු පිරිසක් එක්ව සිටි බව විදෙස් මාධ්‍ය වාර්තා කරයි. මේ අතර තුර්කි ජනාධිපතිවරයා පළමු වරට මාධ්‍යවේදියාගේ ඝාතනය සම්බන්ධව සෞදි අරාබිය රජයට ඍජුවම චෝදනා කර තිබේ. කෙසේ වෙතත් සිය මිත්‍ර රාජ්‍යයක් ලෙස සැළකෙන සෞදි අරාබියේ අරාබියේ ඔටුන්න හිමි කුමරුගේ අනුදැනුම මත එය සිදු වූ බව පැවසෙන කාරණා ඔහු ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=98651", "Category": null, "Parent URL": null}