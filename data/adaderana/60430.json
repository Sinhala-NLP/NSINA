{"Source": "Adaderana", "Timestamp": "May 23, 2016 07:34 pm", "Headline": "රාජගිරිය ගුවන් පාලමේ ඉදිකිරීම් ජුනි මසදී", "News Content": "ශ්‍රී ජයවර්ධනපුර ආසනය ඔස්සේ ගමන් කරන මගී ජනතාවට පහසුකම් සැළසීම සඳහා රාජගිරිය ගුවන් පාලමේ ඉදිකිරීම් කටයුතු ජුනි මාසයේ 06 වන දින ආරම්භ කිරීමට සැළසුම් කර ඇති බව විදේශ කටයුතු නියෝජ්‍ය අමාත්‍ය හර්ෂ ද සිල්වා මහතා පවසයි.ඒ මහතා මේ බව කියා සිටියේ ව්‍යාපෘතිය පිළිබඳ සාකච්ඡාවක් අද (23) කොළඹදී පැවති අවස්ථාවේදීය.ඒ මාර්ග සංවර්ධන අධිකාරියේ සභාපති නිමල් සූරියආරච්චි , මාර්ග සංවර්ධන අධිකාරියේ පියල් වර්ණකුලසූරිය හා ව්‍යාපෘති ඉංජිනේරු හිමන්ත ජයලත් යන නිලධාරීන් සමගින් ව්‍යාපෘතිය පිළිබඳ සාකච්ඡා කිරීමෙන් අනතුරුවයි. මෙම ව්‍යාපෘතිය සිදුකිරීමේ අරමුණ වී ඇත්තේ නෙළුම් පොකුණේ සිට බත්තරමුල්ල දක්වා ගමන් කිරීමට ගතවන කාලය 50% කින් අඩුකිරීමයි.මීට අමතරව, මහ නගර සංවර්ධන සැළසුම යටතේ කොළඹ නගරයේ රථ වාහන තදබදය අඩු කිරීමට රජය විසින් ශක්තිමත් සැළසුමක්ද යෝජනා කර තිබේ.මෙම ගුවන් පාලමේ අදියර දෙකේම වැඩ අවසන් කිරීමට සැළසුම් කර තිබෙන්නේ 2018 වසරේ ජනවාරි මාසයේදීයි. මෙම ඉදිකිරීම් සිදුකරන්නේ ස්පාඤ්ඤ රජයෙන් ලබාගන්නා සහන ණයක් මගින් බව ඒ මහතා වැඩිදුරටත් පෙන්වා දී තිබේ.", "URL": "https://sinhala.adaderana.lk/news.php?nid=60430", "Category": null, "Parent URL": null}