{"Source": "Adaderana", "Timestamp": "December 30, 2013 03:16 pm", "Headline": "දැන්වීම් බලා ඉඩම් මිලදී ගන්නේ ප්‍රවේශමෙන්", "News Content": "අන්සතු ඉඩම් වලට ව්‍යාජ ඔප්පු සකස් කර වංචනික ලෙස අලෙවි කළ පුද්ගලයින් සිව්දෙනෙකු කොළඹ අපරාධ කොට්ඨාසය මඟින් අත්අඩංගුවට ගෙන තිබේ. ග්‍රීසියේ පදිංචිව සිටින ශ්‍රී ලාංකිකයෙකුට අයත් ඉඩමක් වංචනික ලෙස අලෙවි කිරීම සඳහා පළ කර තිබු පුවත්පත් දැන්වීමකට අනුව සිදු කළ විමර්ශනවලදී සැකකරුවන් අත්අඩංගුවට ගැනුණු බව පොලීසිය සඳහන් කළේය. පුවත්පත් දැන්වීම් මගින් ඉඩම් මිලදී ගැනීමට යෑමේ දි ඒවායේ නියම අයිතිකරුවන් යාබද ඉඩම්වල හිමිකරුවන් පිළිබඳ දැඩි සැලකිල්ලක් දැක්විය යුතු බව පොලීසිය ජනතාවට දැනුම් දෙයි.", "URL": "https://sinhala.adaderana.lk/news.php?nid=39964", "Category": null, "Parent URL": null}