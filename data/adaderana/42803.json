{"Source": "Adaderana", "Timestamp": "April 26, 2014 02:00 pm", "Headline": "ජපුර මානව ශාස්ත්‍ර හා සමාජයීය විද්‍යාපීඨයේ අධ්‍යයන කටයුතු මැයි 5 ඇරඹේ", "News Content": "ශ්‍රී ජයවර්ධනපුර විශ්ව විද්‍යාලයේ මානව ශාස්ත්‍ර හා සමාජයීය විද්‍යාපීඨයේ නව වසරේ අධ්‍යයන කටයුතු මැයි මස 05 වන දින ආරම්භ වන බව එම විශ්ව විද්‍යාලය පවසයි. මානව ශාස්ත්‍ර හා සමාජයීය විද්‍යාපීඨයේ සියලුම සිසුන් සඳහා නව වසරේ අධ්‍යයන කටයුතු මෙම මස 28 වන දින ආරම්භ කිරිමට නියමිතව තිබුණි. එහෙත් එම දිනට අදාළ කටයුතු ආරම්භ නොවන බව ශ්‍රී ජයවර්ධනපුර විශ්ව විද්‍යාලයේ මාධ්‍ය ප්‍රකාශක ආචාර්ය ප්‍රණීත් අබේසුන්දර මහතා සඳහන් කළේය. ඒ අනුව නේවාසිකාගාර පහසුකම් හිමි සියලුම සිසුන් මැයි මස 04 වන දින නේවාසිකාගාර වෙත පැමිණිය යුතු බව ද ආචාර්ය ප්‍රණීත් අබේසුන්දර මහතා පැවසීය‍.", "URL": "https://sinhala.adaderana.lk/news.php?nid=42803", "Category": null, "Parent URL": null}