{"Source": "Adaderana", "Timestamp": "June 29, 2015 03:06 pm", "Headline": "ඉන්ෆ්ලුවෙන්සාවට එරෙහිව සෞඛ්‍ය අමාත්‍යංශයේ මැදිහත්වීම දුර්වලයි", "News Content": "ඉන්ෆ්ලුවෙන්සා ඒ.එච්.වන් එන්.වන් වෛරසය රට පුරා ව්‍යාප්ත වීම වැළැක්වීම සඳහා සෞඛ්‍ය අමාත්‍යාංශය ප්‍රමාණවත් මැදිහත්වීමක් සිදු කර නොමැති බව සමස්ත ලංකා හෙද සංගමය චෝදනා කරයි.එම සංගමයේ සභාපති ගාමිණි කුමාරසිංහ මහතා සඳහන් කළේ එම වෛරසය සඳහා දැනට ලෝකයේ භාවිත කරන ප්‍රතිශක්තිකරණ එන්නත් මෙතෙක් මෙරට තුළ භාවිත කිරීම සිදු නොවන බවයි.ඉන්ෆ්ලුවෙන්සා ඒ.එච්.වන් එන්.වන් වෛරසය ආසාදනය වීමෙන් දැඩි අවදානමට ලක්විය හැකි ගර්භණි මව්වරුන්ට සහ කුඩා දරුවන්ට එම ප්‍රතිශක්තිකරණ එන්නත කඩිනමින් ලබාදිය යුතු බව ගාමිණි කුමාරසිංහ මහතා පෙන්වාදෙන්නේය.කෙසේ වෙතත් එම එන්නත මෙරටට ප්‍රමාණවත් පරිදි ගෙන්වීම සහ රෝගීන් සඳහා ලබාදීම ප්‍රමාද වන්නේ කුමන හේතුවක් මත ද යන්න ගැටළුවක් බව සමස්ත ලංකා හෙද සංගමයේ සභාපති ගාමිණි කුමාරසිංහ මහතා පැවසුවේය.", "URL": "https://sinhala.adaderana.lk/news.php?nid=52328", "Category": null, "Parent URL": null}