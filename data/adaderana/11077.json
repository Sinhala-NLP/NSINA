{"Source": "Adaderana", "Timestamp": "September 25, 2010 09:04 am", "Headline": "අපි එක්ක හැ‍මෝටම කතා බෑ-එ.ජා.පයෙන් නිවේදනයක්", "News Content": "පක්ෂය විසින් පිළිගත් සංවිධානවලට අමතරව සෙසු සංවිධානවලට පක්ෂයේ තීරණවලට මැදිහත් විය නොහැකි බව එක්සත් ජාතික පක්ෂය පවසයි. එම පක්ෂය නිකුත් කළ නිවේදනයක සඳහන් වන්නේ පළාත් පාලන මන්ත්‍රීවරුන්ගේ සංසදය, ජනතා එකමුතුව ආදී විවිධ නම්වලින් හඳුන්වා ගත් විවිධ සංවිධාන පක්ෂ නායකත්වය සමග සාකච්ඡා කිරීමට උත්සහ දරමින් සිටින බවයි. පක්ෂය පිළිගත් සංවිධාන හැර වෙනත් සංවිධාන කරන ඉල්ලීම් පිළිබඳව අවධානය යොමු නොකරන බව එක්සත් ජාතික පක්ෂය නිකුත් කළ නිවේදනයක සඳහන් වේ. කෙසේවෙතත් දැනට පවතින කොට්ඨාශ බලමණ්ඩල, දිස්ත්‍රික් සංවිධාන ආදියට අමතරව ප්‍රාදේශීය සභා සහ පළාත් සභා සඳහා ජාතික සංසද පිහිටුවීමට පක්ෂ ප්‍රතිසංවිධාන කමිටු වාර්තාවෙන් යෝජනා කර ඇති බව ද එම නිවේදනයෙන් පෙන්වා දෙයි.", "URL": "https://sinhala.adaderana.lk/news.php?nid=11077", "Category": null, "Parent URL": null}