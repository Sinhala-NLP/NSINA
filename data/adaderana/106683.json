{"Source": "Adaderana", "Timestamp": "March 24, 2019 06:34 pm", "Headline": "ගෝඨාභය ජනපති කරන්න රාජපක්ෂවරුන්ගේ ආශිර්වාදය හිමියි", "News Content": "ඉදිරි ජනාධිපතිවරණ අපේක්ෂකයා ලෙස ගෝඨාභය රාජපක්ෂ මහතා ඉදිරිපත් කරන බවත් ඒ සඳහා රාජපක්ෂවරුන්ගේ ආශිර්වාදය හිමිව ඇති බවත් එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත මහතා පවසා සිටියි. රටේ ජනතාව හා රටේ සංවර්ධනය වෙනුවෙන් රටට හොඳ නායකයෙකු අවශ්‍ය බවත් ඒ සඳහා මේ වන විට ශ්‍රී ලංකා පොදුජන පෙරමුණෙන් ඒකමතිකව තෝරා පත් කරගෙන ඇති අපේක්ෂකයා ගෝඨාභය රාජපක්ෂ බවත් ඒ මහතා ප්‍රකාශ කර සිටියේය. එමෙන්ම ශ්‍රී ලංකා නිදහස් පක්ෂයේ බහුතර පිරිසක් සිටින්නේද එම තීරණය සමඟ බවත් ඒ මහතා වැඩිදුරටත් ප්‍රකාශ කර සිටියේය. එමෙන්ම පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා සඳහන් කළේ එක්සත් ජාතික පක්ෂය පරාජය කිරීමට සියලු දෙනා එක්ව කටයුතු කළ යුතු බවය.", "URL": "https://sinhala.adaderana.lk/news.php?nid=106683", "Category": null, "Parent URL": null}