{"Source": "Adaderana", "Timestamp": "July 1, 2018 03:32 pm", "Headline": "ඔස්ට්‍රේලියා, පාකිස්ථාන සහ සිම්බාබ්වේ තුන්කොන් විස්සයි විස්ස තරඟාවලියේ පළමු තරගය අද", "News Content": "ඔස්ට්‍රේලියා, පාකිස්ථාන සහ සිම්බාබ්වේ තුන්කොන් විස්සයි විස්ස ක්‍රිකට් තරගාවලියේ පළමු තරඟය හරාරේ ක්‍රිකට් ක්‍රීඩාංගණයේ දී අද(01) ආරම්භ වුණි. පළමු තරඟය සිම්බාබ්වේ කණ්ඩායම සහ පාකිස්ථාන කණ්ඩායම අතර මේ වන විට පැවැත්වෙයි. තරඟයේ කාසීයේ වාසිය දිනූ සිම්බාබ්වේ කණ්ඩායම ප්‍රථමයෙන් පන්දුවට පහරදීමේ අවස්ථාව පාකිස්ථාන කණ්ඩායමට ලබාදුන්නේය. ඒ අනුව මීට ටික වේලාවකට පෙර පන්දුවාර දෙකක් අවසානයේ පාකිස්ථාන කණ්ඩායම එක් කඩුල්ලක් දැවී ලකුණු 14ක් ලබා සිටියේය. අද සිට ලබන 8 වැනිදා දක්වා තරගාවලිය පැවැත්වෙන අතර කණ්ඩායම් තුනම එක් එක් කණ්ඩායම සමඟ තරඟ 4කට සහභාගී වීමට නියමිතයි.", "URL": "https://sinhala.adaderana.lk/news.php?nid=91790", "Category": null, "Parent URL": null}