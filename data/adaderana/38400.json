{"Source": "Adaderana", "Timestamp": "October 26, 2013 09:09 pm", "Headline": "තරග පාවාදීමේ පනත තව මාස 3කින් ගේනවා", "News Content": "තරග පාවාදීමේ පනත තවත් මාස 3කින් පාර්ලිමේන්තුවට ගෙන එන බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. පසුගිය වසරේ පැවැති ජාතික ශූරතාවලියේදී එක් ක්‍රීඩා සමාජයක ක්‍රීඩකයෙකු රුපියල් 15,000ට තරග පාවාදී ඇතැයි ඔහු පෙන්වාදෙයි පොලීසිය යොදා සොයා බැලීමේදී අදාළ ක්‍රීඩකයාගේ ගිණුමට තවත් ක්ලබ් එකකින් රුපියල් 15,000ක් දමා තිබූ බවද අමාත්‍යවරයා සඳහන් කරයි. පාපන්දු, රගර් හා ක්‍රිකට් ක්‍රීඩාවේ තරග පාවාදීම් සිදුවෙමින් යන බවද පැවසූ අමාත්‍යවරයා ක්‍රීඩාවේ දියුණුව පිණිස ඉදිරියේදී හොඳ අණ පනත් රැසක් ගෙන එන බවද මහනුවර කිංග්ස්වුඩ් විද්‍යාලයේදී අද (26) පැවැති උත්සවයකදී පැවසීය.", "URL": "https://sinhala.adaderana.lk/news.php?nid=38400", "Category": null, "Parent URL": null}