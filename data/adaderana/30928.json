{"Source": "Adaderana", "Timestamp": "January 21, 2013 08:11 am", "Headline": "තියුණු ආයුධයකින් පහර දී අයෙක් ඝාතනය කෙරෙයි", "News Content": "පන්නල, සියඹලාගහවත්ත ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. 32 හැවිරිදි ඇලබඩගම ප්‍රදේශයේ පදිංචිකරුවෙකු මෙලෙස ඝාතනයට ලක්ව ඇති බව සඳහන්ය. පෞද්ගලික ආරවුලක් මත මෙම ඝාතනය සිදුව ඇති බව පොලීසිය සඳහන් කළේය. ඝාතනයට සම්බන්ධ ප්‍රධාන සැකකරු පන්නල පොලීසියෙන් අත්අඩංගුවට ගෙන ඇති අතර ඔහු අද (21) දින කුලියාපිටිය මහේස්ත්‍රාත් අධිකරණය ඉදිරිපත් කිරීමට නියමිතය. පන්නල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30928", "Category": null, "Parent URL": null}