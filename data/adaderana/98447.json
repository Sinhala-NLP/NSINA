{"Source": "Adaderana", "Timestamp": "October 30, 2018 02:00 pm", "Headline": "අඔ ගෙඩි 19 ක් සොරකම් කළ මවට අධිකරණයෙන් අවවාද", "News Content": "අසල්වැසි නිවසකින් අඔ ගෙඩි දහ නවයක් සොරකම් කල බවටත් සොරකම් කරන ලද එම අඔ ගෙඩි දහ නවය සන්තකයේ තබා ගත් බවටත් අධිකරණය හමුවේ චෝදනා ලබා සිටි වයෝවෘද කාන්තාවක් තමාට එරෙහිව පවතින එම චෝදනාවන්ට වරද පිළි ගත් පසුව ඇයට සිර දඩුවම් හෝ දඩ නියම නොකර තරයේ අවවාද කර පමණක් මුදා හැරීමට අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු ජානක සමරතුංග මහතා අද (30) නියෝග කළේය. සැකාකර කාන්තාව වෙනුවෙන් අධිකරණයට කරුනු දක්වු නීතිඥ මදාරා විජේසිංහ මහත්මිය පැවසුවේ සැකකාරිය වයස අවුරුරදු 65 ක පමණ වයෝවෘද්ධ කාන්තාවක් බවත් ඇය ඉතා දිළිදු තත්ත්වයේ පසුවන වියපත් කාන්තාවක් බවද අධිකරණයට සැලකල නීතිඥවරිය අඔ සොරකම් කිරීමේ චේතනාවක් ඇය තුළ නොතිබූ බවත් අඔ ව්‍යංජනයක් සකසා ගැනීමේ අදහසින් පමණක් අදාල අඔ ගෙඩි කිහිපය කඩා ගෙන ඇති බවත් ය. සැකකාරියට එරෙහිව කිසිදු පෙර වරදක් අධිකරණය හමුවේ නොමැති බවත් ඇය මුල් අවස්ථාවේ අධිකරණය හමුවේ වරද පිළිගෙන ඇති බවත් සඳහන් කල නීතිඥවරිය එකී කරුණු කෙරෙහි විශේෂ අවධානය යොමු කර සැකකාරියට අවම දඩුවමක් නියම කරන්නැයිද ඇය විනිසුරුගෙන් අයැද සිටියාය. අඔ ගෙඩි දහ නවයක් සොරකම් කල බවටත් සොරකම් කරන ලද එම අඔ ගෙඩි 19 සන්තකයේ තබා ගතත් බවටත් අධිකරණය හමුවේ මෙසේ වදර පිලි ගනු ලැබූවේ අනුරාධපුර සාලියපුර ජයන්ති ග්‍රාමයේ පදිංචිකාරිණියක්. තම ගෙවත්තේ ඇති අඔ ගසකින් අඔ ගෙඩි 19 ක් මෙම සැකකාර කාන්තාව සොරකම් කළ බවට අනුරාධපුර සාලියපුර ජයන්ති ග්‍රාමයේ පදිංචි තවත් කාන්තාවක් විසින් අනුරාධපුර මූලස්ථාන පොලිසියට කර තිබූ පැමිණිල්ලකට අනුව සැකකාර කාන්තාව මීට පෙර අනුරාධපුර පොලිසිය මගින් අත්අඩංගුවට ගෙන අධිකරණයට ඉදිරිපත් කරනු කරනු ලැබීය.", "URL": "https://sinhala.adaderana.lk/news.php?nid=98447", "Category": null, "Parent URL": null}