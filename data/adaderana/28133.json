{"Source": "Adaderana", "Timestamp": "October 9, 2012 07:47 am", "Headline": "මාලනී අද යළි දිවුරුම්දෙයි", "News Content": "මන්ත්‍රී ධුරයෙන් ඉල්ලා අස්වු මාලනී ෆොන්සේකා මහත්මිය අද (09) දිනයේ යළි සිය මන්ත්‍රී ධුරයේ දිවුරුම්දීමට නියමිතය. එක්සත් ජනතා නිදහස් සන්ධානයේ ජාතික ලැයිස්තු මන්ත්‍රීවරියක් ලෙස පාර්ලිමේන්තුවට තේරී පත්වු මාලනී ෆොන්සේකා මහත්මිය පසුගිය සැප්තැම්බර් මස 24 වන දින මන්ත්‍රී ධුරයෙන් ඉල්ලා අස්විය. එහෙත් ජනාධිපති මහින්ද රාජපක්ෂ මහතාගේ ඉල්ලීමකට අනුව යළිත් මන්ත්‍රී ධුරය භාර ගැනීමට සූදානම් බව මාලනී ෆොන්සේකා මහත්මිය සඳහන් කළාය. ඒ අනුව ඇය යළිත් එක්සත් ජනතා නිදහස් සන්ධානයේ ජාතික ලැයිස්තු මන්ත්‍රීවරියක් ලෙස නම් කර ඇති අතර අද දිනයේ පාර්ලිමේන්තුවේ දී මන්ත්‍රී ධුරයේ දිවුරුම් දෙන බව මාලනී ෆොන්සේකා මහත්මිය පැවසුවාය. මේ අතර මැතිවරණ ක්‍රමය වෙනස් කිරීමේ පළාත් පාලන මැතිවරණ සංශෝධන පනත හෙට දින‍යේ පාර්ලිමේන්තුවට ඉදිරිපත් කරන බව ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා සදහන් කළේය.", "URL": "https://sinhala.adaderana.lk/news.php?nid=28133", "Category": null, "Parent URL": null}