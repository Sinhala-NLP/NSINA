{"Source": "Adaderana", "Timestamp": "October 28, 2013 07:06 am", "Headline": " බාල වයස්කාර පිරිමි දරුවෙකුට අතරවර කළ භික්ෂුවක් සොයයි", "News Content": "වයස අවුරුදු 13 ක් වන පාසල් සිසුවෙකු බරපතළ ලෙස ලිංගික අපයෝජනයට ලක් කළ බව කියන භික්ෂුන් වහන්සේ කෙනෙකු අත්අඩංගුවට ගැනීම සදහා පරීක්ෂණ ආරම්භ කර ඇති බව මාරවිල පොලීසිය කියයි. මෙසේ අපයෝජනයට ලක්ව ඇත්තේ නාත්තන්ඩිය ප්‍රදේශයේ පාසලක 09 වන වසර ඉගෙනුම ලබමින් සිටින පාසල් සිසුවෙකි. සැකකාර ස්වාමීන් වහන්සේ අතවරයට පත් දරුවා ඉගෙනුම ලබන පාසලේම ගුරුවරයෙකු ලෙස සේවය කරන අයෙකු බව කියැවෙයි. නර්නතයට සහ ගායනයට දස්කම් දක්වන මෙම දරුවා එම අංශ වල තරග වලට සහභාගි වීමට ගිය අවස්ථාවලදී සහ පෙර පුහුණුවීම් වලට පැමිණි විට මෙම අපරාධය සිදුවී ඇති බවට හෙළීවී ඇති බව පොලීසිය කියයි. දරුවා ඉගෙනුම ලබන පාසලේදී සහ ස්වාමීන් වහන්සේ ලැගුම් ගෙන සිටින විහාරස්ථානයේදී පසුගිය සැප්තැම්බර් මාසයේ සිට ඔක්තොම්බර් මස 20 වැනි දින දක්වා වරින් වර මෙම අතවරය සිදුවු බවට සිද්ධියට මුහුණ දුන් පාසල් සිසුවා පොලීසියට පැමිණිළි කරමින් පවසා ඇත. සැකකාර ස්වාමීන් වහන්සේ මෙතෙක් අත්අඩංගුවට ගෙන නැත. මාරවිල පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=38424", "Category": null, "Parent URL": null}