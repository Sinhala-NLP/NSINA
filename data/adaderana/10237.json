{"Source": "Adaderana", "Timestamp": "August 15, 2010 08:14 am", "Headline": "ප්‍රථම කුඹල් පෙරහැර අද වීදී සංචාරයේ", "News Content": "ඓතිහාසික මහනුවර ශ්‍රී දළඳා මාළිගාවේ ඇසළ පෙරහර මංගල්‍යයේ ප්‍රථම කුඹල් පෙරහැර අද වීදී සංචාරය කිරීමට නියමිතය. මෙම කුඹල් පෙරහර දළඳා වීදීය, සේනානායක වීදීය, පන්සල පාර, දේව වීදීය, කොළඹ වීදීය, යටිනුවර වීදීය ඔස්සේ ගමන් කර රජ වීදීයට හැරී ගෙවදීමට කටයුතු යොදා තිබේ. ඉතිහාසයේ ප්‍රථම වරට මෙවර කුඹල් පෙරහර දීර්ඝතම මාර්ගයක් ‍ඔස්සේ ගමන් කිරීම විශේෂත්වයකි. කුඹල් පෙරහර මේ මස 19 වනදා තෙක් පැවැත්වෙන අතර ප්‍රථම රන්දෝලි පෙරහැර 20 වනදා ආරම්භ වීමට නියමිතය. පෙරහර මංගල්‍යය නැරඹීම සඳහා පැමි‍ණෙන බැතිමතුන්ට අවශ්‍ය සියලු පහසුකම් මේ වන විටත් සකස් කර ඇති බව ශ්‍රී දළදා මාළිගාවේ දියවඩන නිළමේ ප්‍රදීප් නිලංග දෑල මහතා පවසයි.", "URL": "https://sinhala.adaderana.lk/news.php?nid=10237", "Category": null, "Parent URL": null}