{"Source": "Adaderana", "Timestamp": "October 2, 2011 10:29 am", "Headline": "වියට්නාම ජනපති 13 වනදා මෙරටට පැමිණෙයි", "News Content": "තෙදින නිල සංචාරයක් සඳහා වියට්නාම ජනාධිපතිවරයා ශ්‍රී ලංකාවට පැමිණීමට නියමිතව තිබේ. වියට්නාම් ජනාධිපති ට්‍රොන්ග් ටැන්ග් සෑන්ග් මේ මස 13 වන දින මෙරටට පැමිණීමට නියමිත බව විදේශ කටයුතු අමාත්‍යාංශය ප්‍රකාශ කරයි. වියට්නම් ජනාධිපතිවරයා සමඟ එරට ව්‍යාපාරික නියෝජිත පිරිසක් ද මෙම සංචාරය සඳහා සහභාගී වීමට නියමිතය. මෙම සංචාරය තුළ දී වියට්නාම් ජනාධිපතිවරයා ජනාධිපති මහින්ද රාජපක්ෂ මහතා ඇතුළු මැති ඇමතිවරුන් රැසක් සමඟ සාකච්ඡා කිරීමට නියමිත බව විදේශ කටයුතු අමාත්‍යාංශය පවසයි. වියට්නාමය සහ ශ්‍රී ලංකාව අතර ද්වීපාර්ශික ගිවිසුම් කිහිපයකට ද වියට්නාම් ජනාධිපතිවරයාගේ මෙම සංචාරය තුළ දී අත්සන් කිරීමට නියමිතය.", "URL": "https://sinhala.adaderana.lk/news.php?nid=19089", "Category": null, "Parent URL": null}