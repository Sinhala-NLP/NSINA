{"Source": "Adaderana", "Timestamp": "May 6, 2019 10:09 am", "Headline": "ජාත්‍යන්තර සරසවියක් ලෙස හඳුන්වමින් වතුකරයේ සිසුන් 520කට ඉරාන විමුක්තිය උගන්වලා", "News Content": "මුස්ලිම් සිසුන් ප්‍රතික්ෂේප කළ ආරාබි භාෂාව වතුකරයේ සිසුන්ට ඉගැන්විමට කටයුතු කර ඇත්තේ බදුල්ල දිස්ත්‍රික් පාර්ලිමේන්තු මන්ත්‍රිවරයෙක් බව ලංකා කම්කරු කොන්ග්‍රසයේ ඌව පළාත් සභා අමාත්‍යය සෙන්දිල් තොණ්ඩමන් මහතා පවසයි. සෙන්දිල් තොණ්ඩමන් මහතා හැටන් කොටගල පිහිටි ලංකා කම්කරු කොන්ග්‍රස් මුලස්ථානයේදි විශේෂ මාධ්‍යය හමුවක් පවත්වමින් ඊයේ (05) මේ බව ප්‍රකාශ කළේය. අල් මුස්තෆා ජාත්‍යන්තර විශ්වවිද්‍යාලයක් ලෙස හඳුන්වා දෙමින් ඌව පළාත තුළ ඉරාන විමුක්තිය කියා දෙමින් වතුකරයේ සිසු සිසුවියන් 500 දෙනෙකුට සහ මුස්ලිම් සිසු සිසුවියන් 20 දෙනෙකුට එම විශ්වවිද්‍යාලය තුළ අධ්‍යනය කටයුතු සිදු කර ඇති බව බව සෙන්දිල් තොණ්ඩමන් මහතා පවසයි . ඉරාන විමුක්තිය මුස්ලිම් කුරානයට පටහැනි නිසා මුස්ලිම් සිසුන් එම අධ්‍යනය කටයුතු වලින් ඉවත් වු බවත්, වතුකරයේ සිසු සිසුවියන් පමණක් එහි අධ්‍යනය කටයුතු සිදු කරමින් සිටි බවත් ඒ මහතා පෙන්වා දෙයි. මෙම සිද්ධිය සම්බන්ධයෙන් තම අමාත්‍යංශයෙන් සිදු කරන පරික්ෂණ වාර්තාව ඉදිරි කටයුතු සඳහා ජනාධිපති මෛත්‍රිපාල සිරිසේන මහතාට සහ පොලිස්පතිවරයාට භාර දෙන බව ඔහු පවසයි. මෙම මාධ්‍යයට හමුවේ අදහස් දැක් වු ලංකා කම්කරු කොන්ග්‍රසයේ උප සභාපති සහ මධ්‍යම පළාත් සභාවේ හිටපු පළාත් සභා මන්ත්‍රි කනපති කනගරාජ් මහතා කියා සිටියේ ඉරානයේ 40 වන විමුක්ති සටනේ විමුක්ති දිනය එම විශ්වවිද්‍යාලය තුළ උත්කර්ෂවත් අන්දමින් සමරා ඇති බවයි.", "URL": "https://sinhala.adaderana.lk/news.php?nid=109342", "Category": null, "Parent URL": null}