{"Source": "Adaderana", "Timestamp": "February 20, 2014 04:03 pm", "Headline": "අටකොහොඹ වෙල්යාය අසළින් මළ සිරුරක් හමුවෙයි", "News Content": "ඇල්පිටිය, අටකොහොඹ වෙල්යාය අසළ තිබි පුද්ගලයෙකුගේ මළ සිරුරක් සොයාගෙන තිබේ. තියුණු ආයුධයකින් පහරදී මෙම පුද්ගලයා ඝාතනය කර ඇති බව පොලීසිය සඳහන් කළේය. මියගිය පුද්ගලයා ත්‍රිරෝද රථ රියදුරෙකු ලෙස කටයුතු කර ඇති අතර ඔහුගේ ත්‍රිරෝද රථය අම්බලන්ගොඩ ප්‍රදේශයේ තිබී පොලීසිය විසින් සොයාගෙන තිබේ. මියගොස් ඇත්තේ 46 හැවිරිදි බේරුවල, පින්හේන ප්‍රදේශයේ පදිංචිව සිටි පුද්ගලයෙකි. මෘත ශරිරය ඇල්පිටිය රෝහලේ තැන්පත් කර ඇති අතර සිද්ධිය සම්බන්ධයෙන් ඇල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41254", "Category": null, "Parent URL": null}