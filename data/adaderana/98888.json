{"Source": "Adaderana", "Timestamp": "November 8, 2018 12:19 pm", "Headline": "ගංජා තොග පිටින් අල්ලයි", "News Content": "හම්බන්තොට සුරාබදු ස්ථානයේ නිලධාරින් හට ලැබුණු තොරතුරකට අනුව හම්බන්තොට මානජ්ජාව ප්‍රදේශයේදී යතුරුපැදියකින් කේරල ගංජා සහ ගංජා කිලෝ එකාමාරක (1 1/2 ) පමණ ප්‍රමාණයක් රැගෙන යමින් සිටි පුද්ගලයෙකු අත්අඩංගුවට ගැනීමට හැකිවී තිබේ. ඊයේ(07) සවස අත්අඅඩංගුවට ගත් අදාළ සැකකරු ක්‍රිකට් ක්‍රීඩාවේද නියැලන අයෙකු වන අතර එහිදී ලංකාවේ විවිධ ප්‍රදේශයන් වෙත කාලයක සිට ක්‍රිකට් ක්‍රීඩාවේ නියෙලෙන පිරිස් වෙත හා ටැංකි බෝට්ටු සදහා අවශ්‍ය ගංජා තොග වශයෙන් අලෙවි කරමින් සිටි අයෙකු බව පරීක්ෂණ වලදී තහවුරු වී තිබේ. අදාල සැකකරු හම්බන්තොට දිවාර වාරයේ ටැංකි බෝට්ටු සඳහා ගංජා රැගෙන යමින් සිටියදී ඊයේ (07) සවස මේ ආකාරයෙන් සුරාබදු නිලධාරීන්ගේ අත්අඩංගුවට පත්වී තිබේ. අදාළ සැකකරු හම්බන්තොට මානජ්ජාව ප්‍රදේශයේම පදිංචි වයස අවුරුදු 37ක පමණ දෙදරු පියෙකු වන අතර එම සැකකරු අද (08) දින හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි. මෙම වැටලීම හම්බන්තොට සුරාබදු අධිකාරී ඩබ්ලිව්.ඩී.සී.පත්මසිරි, හම්බන්තොට සුරාබදු ස්ථානාධිපති වසන්ත සමරසිංහ යන නිලධාරීන්ගේ උපදෙස් මත හම්බන්තොට සුරාබදු ස්ථානයේ සුරාබදු පරීක්ෂක අජිත් පුෂ්පකුමාර මහතාගේ ප්‍රධානත්වයෙන් සුරාබදු නියාමකවරුන් වන විශ්ව චතුරංග, බාසිත ප්‍රජාන්, ගිහාන් සේනාරත්න හා රියදුරු ඒකනායක යන නිලධාරීන් විසින් මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=98888", "Category": null, "Parent URL": null}