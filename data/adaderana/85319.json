{"Source": "Adaderana", "Timestamp": "March 7, 2018 05:42 pm", "Headline": " මහබාගේ වෙළෙඳසැලක් කොල්ලකාලා", "News Content": "මහබාගේ වැලිසර, මස්කඩේ හන්දිය ප්‍රදේශයේ සිල්ලර වෙළඳසැලක් තුළට අද (07) අළුයම 2.00 පමණ කිසියම් පිරිසක් ඇතුළු වී වහලයේ උළු ඉවත් කර සොරකම් කරන ආකාරය එම වෙළඳසැලේ ආරක්ෂක කැමරාවේ සටහන්ව තිබේ. මෙම හොරකම සිදුකරන පුද්ලයා පැය එක හාමාරක පමණ කාලයක් මෙම වෙළඳසැල තුළ රැඳී සිට ඇති අතර වෙළඳසැල තුළ තිබී රුපියල් 15000 මුදල්, බී.ඩී තොගයක් හා බැටරි තොගයක් රැගෙන ගොස් ඇති බව පොලීසිය පවසයි. සිද්ධිය සම්බන්ධයෙන් මහබාගේ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=85319", "Category": null, "Parent URL": null}