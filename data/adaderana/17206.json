{"Source": "Adaderana", "Timestamp": "July 5, 2011 01:10 pm", "Headline": "නවතා තිබූ ලොරියේ ගැටී යතුරුපැදිකරු මරුදකියි", "News Content": "කිරිඳිවැල - නිට්ටුඹුව ප‍්‍රධාන මාර්ගයේ කි.මී. 23 කණුව අසලදී නවතා තිබූ ලොරි රථයක යතුරුපැදියක් ගැටීමෙන් පුද්ගලයෙකු ජීවිතක්ෂයට පත්ව ඇති බව පොලීසිය සඳහන් කරයි. අද අලුයම සිදුව ඇති මෙම අනතුරෙන් බරපතල තුවාල ලැබූ යතුරුපැදිකරු මිය ගොස් ඇති බව සඳහන් වේ. මෘත ශරීරය වතුපිටිවල රෝහලේ මෘත ශරීරාගාරයේ තබා ඇති අතර මෙතෙක් පශ්චාත් මරණ පරීක්ෂණය අවසන්ව නොමැති බවද පොලීසිය කියා සිටියි.. මෙම අනතුරෙන් මරණයට පත්ව ඇත්තේ තිස් වියැති රත්නායක ලක්මාල් සමරසිංහ නැමැති කම්මල්වත්ත,ඌරාපොල ප‍්‍රදේශයේ පදිංචිකරුවෙකි කිරිඳිවැල පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=17206", "Category": null, "Parent URL": null}