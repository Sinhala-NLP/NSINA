{"Source": "Adaderana", "Timestamp": "August 20, 2018 08:18 am", "Headline": "ජනාධිපති ප්‍රධානත්වයෙන් ශ්‍රී  ලංකා රාජ්‍ය ඡායාරූප උළෙල  අවසන් වේ", "News Content": "“ශ්‍රී ලංකා රාජ්‍ය ඡායාරූප උළෙල 2018” ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. ඊයේ (19) පස්වරුවේ නෙළුම් පොකුණ රඟහලේදී රාජ්‍ය ඡායාරූප උළෙල පැවැත් වූ බව ජනාධිපති මාධ්‍ය අංශය සඳහන් කළේය. උසස් ප්‍රමිතියෙන් යුත් නිර්මාණශිලී ඡායාරූප කලාවක් ප්‍රචලිත කිරිමේ සහ උසස් ඡායාරූප රසඥතාවක් ඇති කිරිමේ මෙහි අරමුණ වනවා. රාජ්‍ය ඡායාරූප උපදේශක සභාව, ශ්‍රී ලංකා කලා මණ්ඩලය, සංස්කෘතික දෙපාර්තමේන්තුව සහ උසස් අධ්‍යපන හා සංස්කෘතික අමාත්‍යාංශය එක්ව වාර්ෂිකව මෙම රජ්‍ය ඡායාරූප උළෙල සංවිධානය කරනු ලබන බව සඳහන් වේ. ඡායාරූප ශිල්පීයෙකුට ජිවිත කාලයේදීම එක් වරක් පමණක් හිමිකර ගත හැකි “ඡායාරූප අභිමානී” යාවජිව සම්මානයෙන් ප්‍රවීන ඡායාරූප ශිල්පී හෙන්රි රජකරුණා මහතා මෙවර පිදුම් ලැබූ ජනාධිපති මාධ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=94702", "Category": null, "Parent URL": null}