{"Source": "Adaderana", "Timestamp": "December 14, 2012 05:00 pm", "Headline": "බස් නැවතුමේදී ගංජා සමග මාට්ටු", "News Content": "ගංජා රැගෙන යමින් සිටි පුද්ගලයින් දෙදෙනෙකු අනුරාධපුර බස්නැවතුම්පළ අසළදී අත්අඩංගුවට ගෙන තිබේ. පොලිස් විශේෂ කාර්යය බලකායේ පුල්මුඩේ කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී ගංජා කිලෝ ග්‍රෑම් දෙකක ප්‍රමාණයක් සොයාගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා අනුරාධපුර පොලිස් ස්ථානයට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=29960", "Category": null, "Parent URL": null}