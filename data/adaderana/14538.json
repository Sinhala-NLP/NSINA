{"Source": "Adaderana", "Timestamp": "March 1, 2011 09:11 am", "Headline": "වාද්දුවේ රිය අනතුරකින් එක් අයෙක් මරුට ", "News Content": "ගාල්ල, කොළඹ ප්‍රධාන මාර්ගයේ වාද්දුව ප්‍රදේශයේ දී සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. ලොරි රථයක්, මෝටර් රථයක ගැටීමෙන් මෙම අනතුර සිදු වී ඇති බව වාද්දුව පොලිසිය ප්‍රකාශ කරනු ලැබීය. අනතුරින් මිය ගොස් ඇත්තේ මෝටර් රථයේ ගමන් ගත් 55 හැවිරිදි ගාල්ල මඩවල ප්‍රදේශයේ පදිංචිකරුවෙකි. මේ අතර ගාල්ල - කොළඹ ප්‍රධාන මාර්ගයේ තිරාණගම ප්‍රදේශයේ දී වෑන් රථයක පදිකයෙකු ගැටීමෙන් සිදු වූ අනතුරකින් පදිකයා ජීවිතක්ෂයට පත් වී ඇත. අනතුරින් භික්ෂූන් වහන්සේ දෙනමක් ඇතුළු තිදෙනකු තුවාල ලබා රෝහල් ගත කර ඇති බව හික්කඩුව පොලිසිය ප්‍රකාශ කරනු ලැබීය. පොල්පිතිගම ප්‍රදේශයේ දී යතුරු පැදියක් මාර්ගයෙන් ඉවතට පැන සිදු වූ අනතුරකින් පුද්ගලයෙකු ජීවිතක්ෂයට පත් වී ඇත.", "URL": "https://sinhala.adaderana.lk/news.php?nid=14538", "Category": null, "Parent URL": null}