{"Source": "Adaderana", "Timestamp": "May 7, 2011 10:50 am", "Headline": "නගරාධිපති ජාතික සම්මේලනය අද මාතර දී", "News Content": "නගරාධිපතිවරුන්ගේ ජාතික සම්මේලනය අද(07) පැවැත්වෙයි. මෙම සම්මේලනය මාතර නගර සභා ශාලාවේ දී පැවැත්වෙන බව රජය පවසයි. පළාත් පාලන හා පළාත් සභා අමාත්‍ය ඒ.එල්.එම් අතාවුල්ලා මහතාගේ ප්‍රධානත්වයෙන් මෙම සම්මේලනය පැවැත්වෙයි. නගර සභාවල ඉදිරි වැඩකටයුතු, ඉදිරි සැලසුම් මෙන්ම පොදු ගැටලු සම්බන්ධයෙන් මෙහිදී අවධානය යොමු වනු ඇත. දිවයිනේම නගරාධිපතිවරු සහභාගී වන සමුළුවක් 1975 වසරට පසුව පැවැත්වෙන්නේ මෙවර බව වාර්තා වේ.", "URL": "https://sinhala.adaderana.lk/news.php?nid=15943", "Category": null, "Parent URL": null}