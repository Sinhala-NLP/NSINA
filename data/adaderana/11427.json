{"Source": "Adaderana", "Timestamp": "October 11, 2010 03:01 pm", "Headline": "දාමරිකයන් ඉදිරියේ දණ නොනමන බව ෆොන්සේකා කියයි", "News Content": "ජීවිත කාලය පුරාම බන්ධනාගාරගතව සිටීමට සිදුවුව ද දාමරිකයන් ඉදිරියෙහි දණ නොනමන බව හිටපු හමුදා ප්‍රධානී සරත් ෆොන්සේකා මහතා පවසයි. එමෙන්ම දාමරිකයන්ගෙන් සමාව අයදීමට තමා සූදානම් නොමැති බව ඔහු අවධාරණය කරයි. සුදුකොඩි ප්‍රකාශය සම්බන්ධයෙන් සරත් ෆොන්සේකා මහතාට එරෙහිව ගොනු කර ඇති නඩුව කොළඹ මහාධිකරණය හමුවේ අද(11) නැවතත් විභාගයට ගැනුණි. ඒ වෙනුවෙන් බන්ධනාගාරගතව සිටින සරත් ෆොන්සේකා මහතා මහාධිකරණය වෙත කැඳවාගෙන පැමිණි අවස්ථාවේ රැස්ව සිටි පිරිස් වෙත ආචාර කරමින් ඒ මහතා මෙම අදහස් පළ කර සිටියේය.", "URL": "https://sinhala.adaderana.lk/news.php?nid=11427", "Category": null, "Parent URL": null}