{"Source": "Adaderana", "Timestamp": "January 10, 2018 04:02 pm", "Headline": " හිටපු බස්නාහිර පළාත් සභා මන්ත්‍රී සුනිල් ඇතුළු 60ක් මෛත්‍රීට සහය දෙයි", "News Content": "කොළොන්නාව එක්සත් ජාතික පක්ෂ ක්‍රියාකාරීන් පිරිසක් ජනාධිපති මෛත්‍රීපාල සිරිසේන මහතාට සහය පල කර තිබේ. අද පෙරවරුවේ ජනාධිපති නිල නිවසට පැමිණි එක්සත් ජාතික පක්ෂ හිටපු බස්නාහිර පළාත් සභා මන්ත්‍රී සුනිල් ලෙස්ලි කුරුවිටආරච්චි මහතා ප්‍රමුඛ 60 දෙනෙකුට ආසන්න පිරිසක් මෙලෙස සහය පල කර ඇති බව ජනාධිපති මාධ්‍ය අංශය සඳහන් කළේය. එහිදී අදහස් දක්වමින් ඔවුන් පවසා ඇත්තේ ජනාධිපතිවරයා විසින් ගෙනයනු ලබන වැඩපිළිවෙළට සහ ඉදිරි පළාත් පාලන ආයතන ඡන්ද විමසීමට සිය සහය පල කරන බවයි. ජනාධිපතිවරයා විසින් ඔවුන්ට ශ්‍රී ලංකා නිදහස් පක්ෂ සාමාජිකත්වය සංකේතාත්මකව පිරිනැමීමද සිදුකළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=82775", "Category": null, "Parent URL": null}