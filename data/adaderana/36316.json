{"Source": "Adaderana", "Timestamp": "August 2, 2013 02:14 pm", "Headline": "ලංකාවට එන්නැයි ජනපතිගෙන් පාප් වහන්සේට ආරාධනයක්", "News Content": "සංචාරයක් සඳහා ශ්‍රී ලංකාවට පැමිණෙන ලෙස ශුද්ධෝත්තම පළමු වැනි ප්‍රැන්සිස් පාප් වහන්සේට ජනාධිපති මහින්ද රාජපක්ෂ මහතා ආරාධනා කර තිබේ. ශුද්ධෝත්තම පාප්වහන්සේ වෙත ලිපියක් යොමුකරමින් ජනාධිපතිවරයා සඳහන් කර ඇත්තේ දශක තුනක් පුරා පැවති ගැටුම්කාරී වාතාවරණයෙන් මිදුණු ශ්‍රී ලංකාවේ සංචාරය කරන ලෙස ශ්‍රී ලංකා ජනතාව හා එක්ව ආරාධනා කිරීමට ලැබීම ඉමහත් වරප්‍රසාදයක් ලෙස තමා සලකන බවයි. ශුද්ධෝත්තම පාප්වහන්සේගේ පැමිණීම සියලු ශ්‍රී ලාංකිකයින්ට අමරණීය අවස්ථාවක් වනු ඇති බව ද ජනාධිපති මහින්ද රාජපක්ෂ මහතා සඳහන් කර තිබේ. සිය ආසියානු සංචාරයේ දී ශ්‍රී ලංකාවට පැමිණීම පිළිබඳ සලකා බලන බව ශුද්ධෝත්තම ප්‍රැන්සිස් පාප්වහන්සේ මීට දින කිහිපයකට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=36316", "Category": null, "Parent URL": null}