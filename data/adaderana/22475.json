{"Source": "Adaderana", "Timestamp": "February 29, 2012 09:16 am", "Headline": "කොළොන්නේ හොර වෙදෙක් ‍කොටුවෙයි", "News Content": "කොළොන්න ප්‍රදේශයේ දී ව්‍යාජ වෛද්‍යවරයෙකු පොලිසිය විසින් අත්අඩංගුවට ගෙන තිබේ. කොළොන්න සූරියකන්ද ප්‍රදේශයේ පෞද්ගලික වෛද්‍ය ‍මධ්‍යස්ථානයක සේවය කරමින් සිටි ඖෂධ කළමනාකරුවෙකු මෙලෙස අත්අඩංගුවට ගෙන ඇති බව පොලිසිය පවසයි. කලක පටන් මොහු වෛද්‍යවරයෙකු ලෙස පෙනී සිටිමින් රෝගීන්ට ප්‍රතිකාර කර ඇති බවට අනාවරණ වී ඇත. අදාළ පුද්ගලයා කොළොන්න පොලිසිය විසින් අත්අඩංගුවට ගෙන ඇති අතර මේ සම්බන්ධයෙන් පොලිසිය වැඩිදුර පරීක්ෂණ පවත්වන බව සඳහන්ය.", "URL": "https://sinhala.adaderana.lk/news.php?nid=22475", "Category": null, "Parent URL": null}