{"Source": "Adaderana", "Timestamp": "August 26, 2017 09:57 am", "Headline": "ප්‍රදේශ 3ක ගිනි ගැනීම් ", "News Content": "අකුරැස්ස නගරයේ වෙළෙඳ සැලක හදිසි ගින්නක් හටගෙන තිබේ.ඊයේ(25) රාත්‍රී 11.40ට පමණ විදුලි උපකරණ අලෙවි සැලක ගින්න හටගෙන ඇති බව පොලීසිය පැවසුවේය.මාතර ගිනි නිවීමේ ඒකකය, පොලීසිය සහ ප්‍රදේශවාසීන් එක්ව ගින්න මැඩපවත්වා තිබේ.ගින්නෙන් සිදු වූ අලාභය මෙතෙක් තක්සේරු කර නොමැති අතර ගින්නට හේතුව මෙතෙක් අනාවරණය වී නැත.මේ අතර කිරිදිවැල - වැලිවේරිය මාර්ගයේ පිහිටි වෙළෙඳ සැලක ද හදිසි ගින්නට හටගෙන තිබේ.ගිනි නිවීම් ඒකකය, විදුලි බල මණ්ඩලය, පොලීසිය සහ ප්‍රදේශවාසීන් එක්ව ගින්න මැඩපැවත් වූ බව පොලීසිය පැවසුවේය.ගින්නෙන් සිදු වූ අලාභය මෙතෙක් තක්සේරු කර නොමැති අතර ගින්නට හේතුව මෙතෙක් අනාවරණය වී නොමැති බව පොලීසිය සඳහන් කළේය.මේ අතර හොරණ දිග්හේනපුර ප්‍රදේශයේ පිහිටි දෙමහල් ගොඩනැගිල්ලක ද හදිසි ගින්නක් හටගෙන ඇති අතර ගිනි නිවිම් ඒකකය පොලීසිය සහ ප්‍රදේශවාසීන් එක්ව ගින්න මැඩපවත්වා තිබේ.ගින්නට හේතුව හෙතෙක් අනාවරණය වී නොමැති බව හොරණ පොලීසිය පැවසුවේය.", "URL": "https://sinhala.adaderana.lk/news.php?nid=76716", "Category": null, "Parent URL": null}