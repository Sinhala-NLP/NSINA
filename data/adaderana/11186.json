{"Source": "Adaderana", "Timestamp": "September 30, 2010 08:30 am", "Headline": "පොදු රාජ්‍ය ක්‍රීඩා උළෙල වෙනුවෙන් මෙරට කණ්ඩායම අද ඉන්දියාවට ", "News Content": "19 වන පොදු රාජ්‍ය මණ්ඩලයීය ක්‍රීඩා උළෙල සඳහා සහභාගි වන ශ්‍රි ලංකා කණ්ඩායම අද දිවයිනෙන් පිටත් වීමට නියමිතව තිබේ. ක්‍රීඩක, ක්‍රීඩිකාවන් ඇතුළු නිලධාරීන් 137 දෙනෙකු ඉන්දියාව බලා පිටත්වන ශ්‍රි ලංකා කණ්ඩායමට අයත්ය. පසුගිය පොදුරාජ්‍ය මණ්ඩලයීය ක්‍රීඩා උළෙලේදී ශ්‍රි ලංකාව වෙනුවෙන් රන් පදක්කමක් හිමිකරගත් බර එසලීමේ ක්‍රීඩක චින්තන විදානගේ මෙවර ශ්‍රී ලංකා කණ්ඩායමේ නායකත්වය දරයි. මෙවර පොදුරාජ්‍ය මණ්ඩලයීය ක්‍රීඩා උළෙල ඉන්දියාවේ නවදිල්ලි නුවරදී ලබන 03 වැනිදා සිට 14 වැනිදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=11186", "Category": null, "Parent URL": null}