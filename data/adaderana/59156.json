{"Source": "Adaderana", "Timestamp": "April 13, 2016 01:45 pm", "Headline": "බස් රථය බෝක්කුවේ ගැටී මරුදකියි", "News Content": "කන්දෙකැටිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.මඩකළපුව දෙස සිට නුවරඑළිය දක්වා ධාවනය වු ලංගම බස් රථයක් මාර්ගයෙන් ඉවතට පැන බෝක්කුවට ගැටීමෙන් අනතුර සිදුව ඇති බව පොලීසිය පවසයි.එහිදි බස් රථයේ ගමන්ගත් අදාළ පුද්ගලයා බරපතළ තුවාල ලබා මීගහකිවුල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ කාත්තන්කුඩි ප්‍රදේශයේ පදිංචිව සිටි 43 හැවිරිදි පුද්ගලයෙකි. කන්දෙකැටිය පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59156", "Category": null, "Parent URL": null}