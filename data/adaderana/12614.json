{"Source": "Adaderana", "Timestamp": "December 5, 2010 12:05 pm", "Headline": "එක් මන්ත්‍රීවරයෙකුට අයිති විමධ්‍යගත මුදල් තව කෙනෙකුට දෙන්න බෑ", "News Content": "ඕනෑම මන්ත්‍රීවරයෙකුට හිමි විමධ්‍යගත අරමුදලකින් තවත් මන්ත්‍රීවරයෙකුට මුදල් ලබාදිය නොහැකි බව ප්‍රජාතන්ත්‍රවාදී ජාතික සන්ධානයේ සභාපති,පා.ම ටිරාන් අලස් මහතා පවසයි. එම මුදල් භාවිතා කළ හැක්කේ පාසල්,පන්සල්, හා එක් එක් ආයතන ආදියේ වැඩ කටයුතු වලට පමණක් බව හෙතෙම සඳහන් කළේය. පාර්ලිමේන්තු මන්ත්‍රීවරයෙකු ලෙස තමන්ට ලියුම් එවා කරන ලද ඉල්ලීම් වලට අනුව තමන් ඒ ඒ ආයතන වලට මුදල් ලබා දුන්නා මිස තවත් මන්ත්‍රීවරයෙකුට මුදල් ලබා නොදුන් බව හෙතෙම අවධාරණය කළේය. නව සිහළ උරුමයේ නායක සරත් මනමේන්ද්‍ර මහතා කරන ලද චෝදනාව සම්බන්ධයෙන් අද දෙරණ කළ විමසුමකට පිළිතුරු දෙමින් හෙතෙම මේ බව කියා සිටියේය.", "URL": "https://sinhala.adaderana.lk/news.php?nid=12614", "Category": null, "Parent URL": null}