{"Source": "Adaderana", "Timestamp": "June 12, 2016 04:22 pm", "Headline": " ගුණරත්නම්ට පුරවැසි භාවය දෙන්න", "News Content": "සිරදඩුවම් නියම වී සිටින පෙරටුගාමී සමාජවාදී පක්ෂයේ නායක කුමාර් ගුණරත්නම් මහතාට පුරවැසි භාවය ලබා දෙන ලෙසට බල කරමින් අත්සන් ලබා ගැනීමේ වැඩසටහනක් හැටන් නගරයේදී පවත්වා තිබේ.හැටන් නගර මධ්‍යයේ පැවැති එම අත්සන් ලබා ගැනීමේ වැඩසටහන සඳහා පෙරටුගාමී සමාජවාදී පක්ෂයේ නියෝජිතයින් රැසක් එක්ව සිටි බව අද දෙරණ වාර්තාකරු පැවසුවේය.බලයට පත්වීමත් සමග ද්විත්ව පුරවැසිභාවය ලබා දෙන බව පවසා විදෙස් ගතව සිටින ශ්‍රි ලාංකිකයින් යළි මෙරටට පැමිණෙන ලෙස වත්මන් රජය ඉල්ලීමක් කළ අතර ඒ අනුව කුමාර් ගුණරත්නම් මහතා දිවයිනට පැමිණ බව පෙරටුගාමී සමාජවාදී පක්ෂය පවසයි.කෙසේ වෙතත් දිවයිනට පැමිණිමෙන් පසු ආගමන විගමන නීති උල්ලංඝණය කළ බවට චෝදනා කරමින් කුමාර් ගුණරත්නම් මහතා අත්අඩංගුවට ගත් අතර ඒ තුළින් ඔහුගේ ප්‍රජාතන්ත්‍රවාදී අයිතිවාසිකම් උල්ලංඝනය වී ඇති බව එම පක්ෂය පෙන්වා දෙයි.", "URL": "https://sinhala.adaderana.lk/news.php?nid=61022", "Category": null, "Parent URL": null}