{"Source": "Adaderana", "Timestamp": "June 1, 2019 04:55 pm", "Headline": "ආණ්ඩුව දිගින් දිගටම පාර්ලිමේන්තු සම්ප්‍රදායන් කඩකරනවා", "News Content": "ආණ්ඩුව දිගින් දිගටම පාර්ලිමේන්තු සම්ප්‍රදායන් කඩකරමින් කටයුතු කරන බව ශ්‍රී ලංකා පොදුජන පෙරමුණ චෝදනා කරයි. අනුරාධපුරයේදී මාධ්‍ය වෙත අදහස් දක්වමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම් චන්ද්‍රෙස්න මහතා මේ බව පැවසීය. පාර්ලිමේන්තු ඉතිහාසය ගත්විට විශ්වාසභංගයක් ගෙනා විට එය විභාග කොට පාර්ලිමේන්තුව තුළ සාකච්ඡා කර ඡන්දයකට යොමු කරන බවත් නමුත් වත්මන් ආණ්ඩුව පාර්ලිමේන්තු සම්ප්‍රදායන් සම්පූර්ණයෙන්ම කඩ කරමින් කටයුතු කරන බව ඒ මහතා ප්‍රකාශ කරයි. ඒකාබද්ධ විපක්ෂය, එක්සත් ජාතික පක්ෂයේම ඇතැම් මන්ත්‍රීවරු, TNA සංවිධානයේ 4 දෙනෙක් මේ වන විට රිෂාඩ් ඇමතිවරයාට එරෙහි විශ්වාසභංගයට ඡන්දය දෙන බව ප්‍රකාශ කර ඇති අතර දැනට ඡන්ද 120කට වඩා වැඩි ප්‍රමාණයක් විශ්වාසභංගයට පක්ෂව පවතින බවත් ඔහු පවසයි. තේරීම් කාරක සභාව යටතේ මේ සියල්ල යටපත් කර ආණ්ඩුව රැක ගැනීමට උත්සාහ කරන බව වැඩිදුරටත් අදහස් දක්වමින් ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=111143", "Category": null, "Parent URL": null}