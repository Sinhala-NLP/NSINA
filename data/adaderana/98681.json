{"Source": "Adaderana", "Timestamp": "November 4, 2018 01:00 pm", "Headline": "තේක්ක කඳන් 31ක්-වටිනාකම ලක්ෂ පහ ඉක්මවයි", "News Content": "නීති විරෝධි අයුරින් බලපත්‍ර නොමැතිව අද අළුයම ප්‍රවාහනය කරමින් තිබු තේක්ක දැව කදන් තොගයක් සමඟ සැකකරුවකු අත් අඩංගුවට ගෙන තිබේ. වනාතවිල්ලුව පොලිසියේ දුෂණ මර්ධන එකකයේ නිළධාරින්ට ලැබුන තොරතුරක් මත වනාතවිල්ලුව අටේ කනුව ප්‍රදේශයේදි රැකවල්ලා සිටියදි බලපත්‍ර නොමැතිව නීති විරෝධි ලෙස රැගෙන යමින් තිබු තේක්ක දැව කදන් තොගයක් සමඟ මෙම සැකකරු අත් අඩංගුවට ගෙන ඇත. පොලිස් නිළධාරින් පවසන්නේ ඉතා රහසිගතව කලක් තිස්සේ මෙම තේක්ක දැව ජාවාරම සිදුකරමින් පවතින බවට තොරතුරු හෙළි වී ඇති බවයි. පොලිස් නිළධාරින් විසින් අත් අඩංගුවට ගත් දැව කදන් තොගය සහ කැබ් රථය පොලිස් භාරයට ගෙන සැකකාර රියදුරාගෙන් ප්‍රශ්න කිරිමේදි ප්‍රවාහනයට සුදානම් කර තිබු තවත් දැව කදන් 16 ක් සොයා ගෙන තිබු අතර මෙම දැව කදන් 31 හි වටිනාකම රැපියල් ලක්ෂ පහ ඉක්මවන බව සඳහන් වේ. අත් අඩංගුවට ගත් සැකකරු පුත්තලම අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=98681", "Category": null, "Parent URL": null}