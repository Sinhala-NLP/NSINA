{"Source": "Adaderana", "Timestamp": "June 2, 2016 11:20 am", "Headline": " නීල් රොසයිරෝ වැඩ භාරගනියි", "News Content": "නාවික හමුදා නියෝජ්‍ය මාණ්ඩලික ප්‍රධානී ලෙස රියර් අද්මිරාල් නීල් රොසයිරෝ මහතා වැඩ භාරගෙන තිබේ.නාවික හමුදා මූලස්ථානයේදී ඔහු සිය ධූරයේ වැඩ භාරගත් බව නාවික හමුදා මාධ්‍ය ප්‍රකාශක කපිතාන් අක්රභම් අලෙවි මහතා පැවසුවේය.නාවික හමුදා නියෝජ්‍ය මාණ්ඩලික ප්‍රධානී තනතුරට අදාළ රාජකාරී ඇතුළත් ලේඛනය නාවික හමුදාපති වයිස් අද්මිරාල් රවින්ද්‍ර විජේගුණරත්න මහතා විසින් එහිදී රියර් අද්මිරාල් නීල් රොසයිරෝ මහතා වෙත භාරදී තිබේ.නාවික හමුදාවේ නියෝජ්‍ය මාණ්ඩලික ප්‍රධානී තනතුරට අමතරව නීල් රොසයිරෝ මහතා ස්වේච්ඡා නාවික හමුදාවේ ආඥාපති වශයෙන් ද කටයුතු කරන බව නාවික හමුදා මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=60703", "Category": null, "Parent URL": null}