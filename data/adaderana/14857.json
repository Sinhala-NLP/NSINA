{"Source": "Adaderana", "Timestamp": "March 15, 2011 01:27 pm", "Headline": "ජපානයේ තැපෑල ඇනහිටියි -ලිපි, පාර්සල් යවන්න එපා ", "News Content": "ජපානයේ ආපදාවට ලක්ව තිබෙන ප්‍රදේශ වල තැපැල් කටයුතු ඇන හිට ඇති බව එරට තැපැල් සේවය දැනුම් දී ඇතැයි ශ්‍රී ලංකා තැපැල්පති එම්. කේ. බී. දිසානායක මහතා පවසයි. එමනිසා නැවත දැනුම් දෙනතුරු එම ප්‍රදේශ වලට ලිපි හා පාර්සල් යැවීමෙන් වළකින ලෙස ඔහු ජනතාවගෙන් ඉල්ලීමක් කරයි. පසුගිය සිකුරාදා දිනයේ ජපානය‍ට බලපෑ භූමිකම්පාවෙන් සහ සුනාමි ව්‍යසනයෙන් දහස් සංඛ්‍යාත පිරිසක් ජීවිතක්ෂයට පත්ව ඇති අතර ලක්ෂ 5ක පමණ ජනතාවක් පීඩාවට පත්ව තිබේ.", "URL": "https://sinhala.adaderana.lk/news.php?nid=14857", "Category": null, "Parent URL": null}