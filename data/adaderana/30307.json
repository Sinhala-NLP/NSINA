{"Source": "Adaderana", "Timestamp": "December 28, 2012 10:38 am", "Headline": "වැස්ස හරහට හිටියි", "News Content": "පවතින අයහපත් කාලගුණික තත්ත්වය හේතුවෙන් මාර්ග කිහිපයක ගමනා ගමනයට බාධා එල්ලවී තිබේ. හොරොව්පතාන -ත්‍රීකුණාමලය, වාකරෙයි - ත්‍රීකුණාමලය, මුලතිව් - මාන්කුලම්, වලපනේ - පදියපැලැල්ල යන මාර්ගවල ගමනා ගමනයට බාධා එල්ල වී ඇති බව ආපදා කළමනාකරණ මධ්‍යස්ථානය සඳහන් කළේය. මීට අමතරව නාන්තාන් - අරිප්පු, මුර්ත්තන් - සිලාවතුරෙයි, සිලාවතුරෙයි - යාපනය, මන්නාරම - මැදවච්චිය, මන්නාරම - පුත්තලම සහ සෝමාවතිය - සුංගාවිල යන මාර්ගවල ගමනා ගමනයට තවදුරටත් බාධා එල්ල වී ඇති බව ආපදා කළමනාකරණ මධ්‍යස්ථානය පැවසු‍වේය.", "URL": "https://sinhala.adaderana.lk/news.php?nid=30307", "Category": null, "Parent URL": null}