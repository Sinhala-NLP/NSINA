{"Source": "Adaderana", "Timestamp": "August 18, 2011 08:39 pm", "Headline": "කොටස් වෙළඳපොළ ඉහළම ගනුදෙනු සංඛ්‍යාව වාර්තා වෙයි", "News Content": "කොළඹ කොටස් වෙළඳපොළ ඉතිහාසයේ දිනකදී වාර්තා වූ ඉහළම ගනුදෙනු සංඛ්‍යාව අද(18) දිනය තුළ වාර්තා වී තිබේ. ඒ අනුව අද දිනය අවසන් වනවිට වාර්තා වී ඇති ගනුදෙනු සංඛ්‍යාව 49, 921 කි. මීටපෙර කොටස් වෙළඳපොළ වාර්තා වී තිබූ ඉහළම ගනුදෙනු සංඛ්‍යාව 41, 294 ක් වන අතර 2011 ජනවාරි මස 07 වන දින එම ගනුදෙනු සංඛ්‍යාව වාර්තා වී ඇත. මෙම වර්ෂයේ අද වනවිට කොළඹ කොටස් වෙළඳපොළ ගනුදෙනුවල සාමාන්‍ය අගය 21701 ක් ලෙස ද වාර්තා වී තිබේ.", "URL": "https://sinhala.adaderana.lk/news.php?nid=18156", "Category": null, "Parent URL": null}