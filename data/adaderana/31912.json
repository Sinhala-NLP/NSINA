{"Source": "Adaderana", "Timestamp": "February 25, 2013 02:30 pm", "Headline": "ලක්ෂ 38ක ගංජා හමුවෙයි", "News Content": "තණමල්විල, ඉදිකොළආර ප්‍රදේශයේදී සූරියවැව පොලිස් විශේෂ කාර්ය බලකා සෙබළුන් විසින් ගංජා තොගයක් සොයා ගෙන තිබේ. ගංජා කිලෝග්‍රෑම් 86 කට වැඩි ප්‍රමාණයක් මෙලෙස සොයා ගැනීමට හැකිවූ බව පොලීසිය පැවසුවේය. වියළා සකස් කර තිබූ මෙම ගංජා තොගයේ වටිනාකම රුපියල් තිස්අට ලක්ෂ අනුදෙදහස් පන්සියයක් පමණ වේ. තණමල්විල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31912", "Category": null, "Parent URL": null}