{"Source": "Adaderana", "Timestamp": "May 10, 2011 02:40 pm", "Headline": "වෙසක් වෙනුවෙන් සුරාසැල් සහ සමාජ ශාලා වැසෙයි", "News Content": "2600 වන ශ්‍රී සම්බුද්ධත්ව ජයන්තිය සැමරෙන මෙවර වෙසක් උත්සවය වෙනුවෙන් ලබන 14 වැනිදා සිට 20 වැනිදා දක්වා කාලසීමාව \"වෙසක් සතිය\" ලෙස රජය ප්‍රකාශයට පත්කර තිබේ. ඒ අනුව ලබන 14 වැනිදා සිට 20 වැනිදා දක්වා රජයේ ‍සියලුම ගොඩනැගිලිවල බෞද්ධ කොඩි ඔසවා තැබීමට පියවර ගන්නා ලෙස රාජ්‍ය පරිපාලන හා ස්වදේශ කටයුතු අමාත්‍යාංශය සඳහන් ක‍රනු ලැබීය. තව ද එම ගොඩනැගිලි විදුලියෙන් ආලෝකමත් කිරීමට ද කටයුතු කරන ලෙස එම අමාත්‍යාංශය ඉල්ලා සිටි‍යි. මේ අතර වෙසක් සතියට සහගාමීව ලබන 16 , 17 සහ 18 යන දිනයන්හි සියලුම සුරාසැල් සහ සමාජ ශාලා වසා තැබිය යුතු බවට ද රජය නිවේදනය කර තිබේ. අදාළ දිනයන්හි සුපිරි වෙළඳසැල්වල මත්පැන් අලෙවිය ද තහනම් බව රජය අවධාරණය කර සිටියි.", "URL": "https://sinhala.adaderana.lk/news.php?nid=16011", "Category": null, "Parent URL": null}