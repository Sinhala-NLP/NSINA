{"Source": "Adaderana", "Timestamp": "March 28, 2018 10:21 am", "Headline": "සහෝදරයන්ගේ බහින්බස්වීම දුරදිග යයි - එක් සහෝදරයෙක් මරුට", "News Content": "තඹුත්තේගම ප්‍රදේශයේදී පහරදී පුද්ගලයෙකු ඝාතනය කර තිබේ. සහෝදරයින් දෙදෙනෙකු අතර ඇති වූ බහින්බස්වීමක් දුරදිග යාමෙන් ලෑල්ලකින් පහරදී මෙම ඝාතනය සිදු කර ඇති බව පොලිසිය පැවසීය. ඝාතනයට ලක්ව ඇත්තේ වෙහෙරගල, තඹුත්තේගම ප්‍රදේශයේ පදිංචිව සිටි 36 හැවිරිදි පුද්ගලයෙකි. මෘත ශරිරය තඹුත්තේගම රෝහලේ තැන්පත් කර ඇති අතර පශ්චාත් මරණ පරික්ෂණය අද සිදු කිරිමට නියමිතය. ඝාතනය සිදු කළ සැකකරු අත්අඩංගුවට ගෙන ඇති අතර තඹුත්තේගම පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86487", "Category": null, "Parent URL": null}