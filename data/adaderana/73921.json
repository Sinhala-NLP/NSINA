{"Source": "Adaderana", "Timestamp": "June 5, 2017 12:33 pm", "Headline": "ජනපති සමඟ බුලත්සිංහල පවිත්‍රතා කටයුතු අරඹයි", "News Content": "ලෝක පරිසර දිනයට සමගාමිව කළුතර දිස්ත්‍රික්කයේ බුලත්සිංහල ප්‍රාදේශිය ලේකම් කොට්ඨාසයේ පවිත්‍රතා කටයුතු අද(05) දිනය පුරා සිදු කෙරෙයි. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එම කටයුතු පැවැත් වෙයි. මහවැලි සංවර්ධන හා පරිසර අමාත්‍යාංශයට අනුබද්ධ සියලු රාජ්‍ය ආයතනවල නිළධාරින් මෙම වැඩසටහන සඳහා සහභාගී වන බව මධ්‍යම පරිසර අධිකාරියේ සභාපති ලාල් ධර්මසිරි මහතා සඳහන් කළේය. මෑතකදී මුහුණපැමට සිදුව ඇති ආපදා තත්ත්වයන්ට හේතුව මානව ක්‍රියාකාරකම් බව පරිසරවේදී නීතිඥ ජගත් ගුණවර්ධන මහතා පවසයි. රටේ අනාගත පැවැත්ම ගැන සිතා ඉදිරි කටයුතු සිදු කිරිමට පරිසර දිනයේදී සැලසුම් කළ යුතු බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=73921", "Category": null, "Parent URL": null}