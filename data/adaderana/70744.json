{"Source": "Adaderana", "Timestamp": "March 12, 2017 08:41 am", "Headline": " සහන කප්පාදුවකින් තොරව දෙන්න", "News Content": "ආපදාවෙන් හානියට පත් ගොවීන් සඳහා ලැබිය යුතු සහන කප්පාදුවකින් තොරව ඔවුන් වෙත ලබාදීමට රජය කටයුතු කළ යුතු බව සමස්ත ලංකා ගොවිජන සම්මේලනය පවසයි. එහි සභාපති නාමල් කරුණාරත්න මහතා පවසන්නේ ආපදාවෙන් පීඩාවට පත් ගොවීන් සඳහා බෙදාදීම වෙනුවෙන් ඉන්දියාවෙන් සහ ඉන්දුනීසියාවෙන් සහල් තොග මෙරටට ලැබී ඇති බවයි. දඹුල්ල ප්‍රදේශයේ පැවති මාධ්‍ය හමුවකට එක්වෙමින් නාමල් කරුණාරත්න මහතා මෙම අදහස් පළ කළේය. එමෙන්ම වගා විනාශ වූ ගොවීන්ට වන්දි ඉල්ලා ඔවුන් මහපාරට ගෙන එන බවද සමස්ත ලංකා ගොවිජන සම්මේලනය පවසයි. එහි ජාතික සංවිධායක නාමල් කරුණාරත්න කියා සිටියේ රජය පොරොන්දු වූ රුපියල් දස දහස ද මේ වනතුරුත් ගොවීන්ට ලබාදීමට කටයුතු කර නොමැති බවයි.", "URL": "https://sinhala.adaderana.lk/news.php?nid=70744", "Category": null, "Parent URL": null}