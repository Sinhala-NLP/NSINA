{"Source": "Adaderana", "Timestamp": "December 17, 2012 09:22 am", "Headline": "මව හා දරු දෙදෙන ගින්නට බිලි", "News Content": "කල්දෙමුල්ල, රත්මලාන ප්‍රදේශයේ නිවසක ඇතිවූ ගින්නකින් පුද්ගලයින් තිදෙනෙකු ජීවිතක්ෂයට පත්ව ඇත. අද (17) අලුයම මෙම ගින්න හටගෙන ඇති බව සඳහන්ය. මවක හා දරුවන් දෙදෙනෙකු මෙලෙස ජීවිතක්ෂයට පත්ව ඇතැයි වාර්තා වේ. වයස අවුරුදු 3 ක් සහ මාස 2 ක් වයසැති දරුවන් දෙදෙනෙකු අනතුරෙන් මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් ක‍‍ළේය. ගල්කිස්ස පොලීසිය සිද්ධිය සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=30017", "Category": null, "Parent URL": null}