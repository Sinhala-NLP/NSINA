{"Source": "Adaderana", "Timestamp": "May 10, 2017 03:19 pm", "Headline": "නන්දසේන වෙනුවෙන් රංජිත් ඉල්ලා අස්වෙයි", "News Content": "උතුරු මැද පළාත් ප්‍රවාහන ක්‍රීඩා හා යෞවන කටයුතු සමූපකාර වෙළද හා ආහාර සහ කර්මාන්ත සංවර්ධන අමාත්‍ය එස්.එම් රංජිත් මහතා සිය ධූරයෙන් ඉල්ලා අස් වී තිබේ.උතුරු මැද පළාත් සභාවේ සෞඛ්‍ය සහ දේශීය වෛද්‍ය ඇමැතිවරයාව සිටි කේ.එච්.නන්දසේන මහතා හදිසියේම තනතුරින් ඉවත් කිරීම හේතුවෙන් එස්.එම් රංජිත් මහතා ධූරයෙන් ඉල්ලා අස් වී ඇති බව වාර්තාවේ.ඉල්ලා අස් වීමට අදාළ ලිපිය උතුරු මැද පළාත් ආණ්ඩුකාරවරයා වෙත යොමු කිරීමට පියවර ගන්නා බව එස්.එම්. රංජිත් මහතා සඳහන් කළේය.තමන් උතුරු මැද පළාත් සභාව තුළ ඉදිරියේදී ශ්‍රී ලංකා නිදහස් පක්ෂ මන්ත්‍රීවරයෙකු ලෙස ස්වාධීනව කටයුතු කිරීමට අපේක්ෂා කරන බවද එස්.එම්. රංජිත් මහතා අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=73034", "Category": null, "Parent URL": null}