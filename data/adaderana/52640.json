{"Source": "Adaderana", "Timestamp": "July 15, 2015 09:57 am", "Headline": "ශ්‍රීලනිප මධ්‍යම කාරක සභාව හදිසියේ රැස්වෙයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාවේ විශේෂ කමිටු රැස්වීමක් පැවැත්වීමට තීරණය කර ඇති බව එම පක්ෂයේ මහලේකම් අනුර ප්‍රියදර්ශන යාපා මහතා පවසයි.ඒ අනුව අද (15) රාත්‍රී 8.00 ට එය පැවැත්වෙන බව යාපා මහතා නිවේදනය කරයි.ජනාධිපති මෛත්‍රීපාල සිරිසේන මහතා ඊයේ පස්වරුවේ විශේෂ ප්‍රකා‍ශයක් සිදුකිරීමෙන් පසු ශ්‍රීලංකා නිදහස් පක්ෂයේ ඇතැම් පිරිස් තුළ බලවත් නොසන්සුන්තාවක් හටගෙන ඇති අතර පක්ෂයේ මධ්‍යම කාරක සභාව වහා රැස්වී ඒ පිළිබඳ සාකච්ඡා කළ යුතුව ඇති බව ශ්‍රීලනිප ජ්‍යෙෂ්ඨ උප සභාපති ජනක බණ්ඩාර තෙන්නකෝන්,පක්ෂයේ උප ලේකම් ඩිලාන් පෙරේරා යන මහත්වරුන් පෙන්වාදී තිබිණි.කෙසේ වෙතත් අද හමුවන මධ්‍යම කාරක සභාවේ සාකච්ඡාවට ලක්වන කරුණු මොනවාදැයි මෙතෙක් නිල වශයෙන් ප්‍රකාශයට පත්වී නොමැත.", "URL": "https://sinhala.adaderana.lk/news.php?nid=52640", "Category": null, "Parent URL": null}