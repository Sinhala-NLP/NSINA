{"Source": "Adaderana", "Timestamp": "August 13, 2018 12:52 pm", "Headline": " බස්-ලොරි රථ අනතුරකින් පුද්ගලයෙකුට රෝහලට", "News Content": "අම්බලන්ගොඩ, තහව ප්‍රදේශයේ සිදුවු රිය අනතුරකින් පුද්ගලයෙකු රෝහල් ගත කර ඇති බව අද දෙරණ වාර්තාකරු පවසයි. අද(13) අළුයම මෙම අනතුර සිදුව ඇති අප වාර්තාකරු සඳහන් කළේය. කොළඹ සිට කතරගම බලා ධාවනය වු බස් රථයක් කාර්මික දෝෂයක් හේතුවෙන් මාර්ගයේ නතරකර තිබූ බස් රථයක පිටුපස කොළඹ සිට කතරගම බලා ධාවනය වු ලොරි රථයක් ගැටීමෙන් මෙම අනතුර සිදුව ඇති බව වාර්තා වෙයි. අනතුරින් ලොරි රථයට හා බස් රථයට දැඩි අලභ හානි වී ඇත අතර අනතුරෙන් තුවාල ලැබු ලොරි රථයේ රියදුරු බලපිටිය රෝහල වෙත ඇතුළත් කර ඇති බව පොලීසිය සඳහන් කරයි. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=94331", "Category": null, "Parent URL": null}