{"Source": "Adaderana", "Timestamp": "May 21, 2010 03:15 pm", "Headline": "පිසූ ආහාර ලබාදුන්නත් ගන්නේ නෑ -ෆවුසි", "News Content": "අයහපත් කාලගුණයෙන් විපතට පත්වූවන් වෙනුවෙන් පිසූ ආහාර ලබාදීමට රජය කටයුතු කර තිබුණ ද ඇතැම් පිරිස් ඒවා ලබාගැනීමට උනන්දු නොවන බව ආපදා කළමනාකරණ අමාත්‍ය ඒ.එච්.එම්. ෆවුසි මහතා පවසයි. විපතට පත්වූවන් වෙනුවෙන් සහනාධාර ලබාදීමේ කටයුතු රජය දිගින් දිගටම සිදුකරන බව ෆවුසි අමාත්‍යවරයා පෙන්වා දෙයි. එම කටයුතු සඳහා විවිධ සංවිධානවල සහයෝගය ද ලබාගන්නා බව අමාත්‍යවරයා සඳහන් කරයි. අද කොළඹ දී පැවති තෙවැනි ජාතික මෝසම් කථිකාවතට එක්වෙමින් ඒ.එච්.එම්. ෆවුසි මහතා මේ අදහස් පළ කළේය.", "URL": "https://sinhala.adaderana.lk/news.php?nid=8541", "Category": null, "Parent URL": null}