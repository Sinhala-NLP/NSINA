{"Source": "Adaderana", "Timestamp": "December 20, 2013 09:21 am", "Headline": "මෝටර් ග්‍රේඩ් රථයකට යට වී අයෙක් මරුදකියි", "News Content": "රත්නපුර - කලවාන මාර්ගයේ ඉදිකිරීම් කටයුතු සිදු කරමින් තිබු මෝටර් ග්‍රේඩ් රථයකට යට වී පුද්ගලයෙකු මියගොස් තිබේ. බරපතළ තුවාල ලැබු අදාළ පුද්ගලයා වතුපිටිය රෝහලට ඇතුළත් කිරීමේදි මිය ගොස් ඇති බව වාර්තා වෙයි. මියගිය පුද්ගලයා කරවිට - නිවිතිගල ප්‍රදේශයේ පදිංචිව සිටි 38 හැවිරිදි අයෙකි. සිද්ධිය සම්බන්ධයෙන් මෝටර් ග්‍රේඩ් රථයේ රියදුරු අත්අඩංගුවට ගෙන ඇති අතර ඔහු අද(20) දිනයේ රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39728", "Category": null, "Parent URL": null}