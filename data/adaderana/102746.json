{"Source": "Adaderana", "Timestamp": "January 21, 2019 10:19 am", "Headline": "රිය අනතුරුවලින් තිදෙනෙකු ජීවිතයෙන් සමු ගනී", "News Content": "ප්‍රදේශ කිහිපයකදී සිදු වු මාර්ග අනතුරුවලින් පුද්ගලයින් තිදෙනෙකු මියගොස් තිබේ. කුරුණෑගල ගොනාගම මාර්ගයේ මිංහෙට්ටිය හංදිය අසලදී යතුරු පැදියක් මාර්ගයෙන් ඉවතට පැන කොන්ක්‍රීට් බැම්මක වැදීමෙන් සිදු වු අනතුරකින් පුද්ගලයෙකු මියගොස් ඇති බව පොලීසිය පවසයි. මේ අතර නාරම්මල,කඩපොල-කටුපොත මාර්ගයේ පහමුණේ ප්‍රදේශයේ සිදු වු අනතුරකින් කාන්තාවක් මියගොස් ඇත. යතුරු පැදියක ගැටි සිදුවු අනතුරෙන් මිය ගොස් ඇත්තේ කිලිංපොල,පහමුන ප්‍රදේශයේ පදිංචිව සිටි 84 හැවිරිදි කාන්තාවක්. මේ අතර පිළියන්දල, බෝකුන්දර මාර්ගයේ සිදු වු තවත් අනතුරකින් තරුණයෙකු මියගොස් තිබේ. මහරගම සිට බෝකුන්දර දෙසට ධාවනය වු යතුරු පැදියක්, ප්‍රතිවිරුද්ධ දිශාවෙන් පැමිණි තවත් යතුරු පැදියක ගැටීමෙන් මෙම අනතුර සිදුව ඇති බව පොලීසිය පැවසුවේය. මියගොස් ඇත්තේ 15 හැවිරිදි පිළියන්දල ප්‍රදේශයේ පදිංචිකරුවෙකු බව සඳහන්.", "URL": "https://sinhala.adaderana.lk/news.php?nid=102746", "Category": null, "Parent URL": null}