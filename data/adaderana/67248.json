{"Source": "Adaderana", "Timestamp": "December 22, 2016 12:10 pm", "Headline": "ආරක්ෂක ලේකම් කෝටි 10ක වන්දියක් ඉල්ලයි", "News Content": "ආරක්ෂක ලේකම් කරුණාසේන හෙට්ටිආරච්චි මහතා විසින් රුපියල් කෝටි 10ක වන්දියක් ඉල්ලා මහාචාර්ය සරත් විජේසූරිය මහතා වෙත එන්තරවාසියක් යවා තිබේ.තමන්ට අපහාස වන ආකාරයේ ප්‍රකාශයක් සිදුකිරීම සම්බන්ධයෙන් මෙම වන්දි මුදල ඉල්ලා සිටි බව ආරක්ෂක ලේකම්වරයා පැවසුවේය.ආරක්ෂක ලේකම්ධූරයෙන් තමා ඉවත් විය යුතු බවට මහාචාර්ය සරත් විජේසූරිය මහතා අදාළ ප්‍රකාශය සිදුකර ඇති බව කරුණාසේන හෙට්ටිආරච්චි මහතා කීවේය.එම ප්‍රකාශය මගින් තම කීර්ති නාමයට හානි සිදු වී ඇති බව කරුණාසේන හෙට්ටිආරච්චි මහතා පැවසුවේය.අදාළ වන්දි මුදල නොගෙවන්නේ නම් මහාචාර්ය සරත් විජේසූරිය මහතාට එරෙහිව අධිකරණය හමුවේ නඩු පවරන බව කරුණාසේන හෙට්ටිආරච්චි මහතා කියා සිටියේය.", "URL": "https://sinhala.adaderana.lk/news.php?nid=67248", "Category": null, "Parent URL": null}