{"Source": "Adaderana", "Timestamp": "May 3, 2019 02:08 pm", "Headline": "යාපනය විශ්වවිද්‍යාලයේ විශේෂ සෝදිසි මෙහෙයුමක්-සිසුන් දෙදෙනෙක් අත්අඩංගුවට", "News Content": "එල්.ටී.ටී.ඊ නායක ප්‍රභාකරන්ගේ හා එල්.ටී.ටී.ඊ න්‍යායචාර්ය ඇන්ටන් බාලසිංහම්ගේ රුව රැගත් ජායාරූප දෙකක් ළඟ තබාගෙන සිටි යාපනය විශ්වවිද්‍යාලයයේ සිසුන් දෙදෙනෙකු අත්අඩංගුවට ගෙන තිබේ. අදාළ සැකකරුවන් අද(03) අත්අඩංගුවට ගෙන ඇති බව යාපනය ආරක්ෂක අංශ පවසයි. යාපනය ආරක්ෂක අංශ පැවසුවේ යාපනය විශ්ව විද්‍යාලය හා විශ්ව විද්‍යාල නේවාසිකාගාරය පරීක්ෂා කිරීම සිදුකළ අවස්ථාවේ අදාළ ජායාරූප ළඟ තබාගෙන සිටි සිසුන් අත්අඩංගුවට ගෙන ඇති බවයි. යාපනය විශ්වවිද්‍යාලයේ කලා පීඨයේ ඉගෙනුම ලබන වයස අවුරුදු 23 ත් 24 ත් වන සිසුන් දෙදෙනෙකු එලෙස අත්අඩංගුවට ගෙන ඇති බවද ආරක්ෂක අංශ සඳහන් කළේය. විශ්වවිද්‍යාල ශිෂ්‍ය සංගම් කාර්යාලයේ අදාළ ජායාරූප තිබි ඇති බවද ආරක්ෂක අංශ සඳහන් කරයි. ආරක්ෂක අංශ විසින් යාපනය විශ්වවිද්‍යාල භූමිය හා විශ්වවිද්‍යාල නේවාසිකාගාර පරීක්ෂාවට ලක්කරමින් සිටිති. යාපනය විශ්ව විද්‍යාලයේ වවුනියාව වෙප්පන්කුලම පිහිටි වවුනියාව මණ්ඩපයද වවුනියාව ආරක්ෂක අංශ විසින් අද(03) උදැසන පරීක්ෂා කිරීම ආරම්භ කරනු ලැබීය. වවුනියාව මණ්ඩපයේ අධ්‍යාපනය ලබන සිසුන්ගේ නේවාසිකාගාරද ආරක්ෂක අංශ දැඩි පරීක්ෂාවට ලක් කරනු ලැබූහ.", "URL": "https://sinhala.adaderana.lk/news.php?nid=109174", "Category": null, "Parent URL": null}