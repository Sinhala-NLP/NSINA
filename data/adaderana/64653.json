{"Source": "Adaderana", "Timestamp": "October 2, 2016 04:33 pm", "Headline": " කළමනාකරණ සේවකයින් වර්ජනයකට සැරසෙයි", "News Content": "රාජ්‍ය කළමනාකරණ සේවකයින්ගේ වැඩවර්ජනයක් ඉදිරියේදී ආරම්භ කරන බව රාජ්‍ය කළමනාකරණ සහකාර ද්විපව්‍යාප්ත රජයේ සංගමය පවසයි.එහි ප්‍රධාන ලේකම් අජිත් කේ. තිලකරත්න මහතා සඳහන් කළේ තනතුරු ඒකාබද්ධ කිරීම සහ නව ව්‍යවස්ථාව මගින් රාජ්‍ය කළමනාකරණ සහකාර සේවකයින්ට බලවත් අසාධාරණයක් සිදුව ඇතැයි බවයි.අදාළ ගැටළුවට විසදුම් ලබා දෙන ලෙස නිලධාරීන්ගෙන් ඉල්ලා සිටියද මේ වන තෙක් සාධාරණ විසඳුමක් ලබාදීමට බලධාරීන් අපොහොසත් වී ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=64653", "Category": null, "Parent URL": null}