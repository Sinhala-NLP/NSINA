{"Source": "Adaderana", "Timestamp": "August 12, 2019 10:01 am", "Headline": "දයාසිරි ඉන්නේ ‍හෙළුවෙන්-ඩිලාන්", "News Content": "ශ්‍රී ලංකා පොදුජන පෙරමුණේ සංවත්සරයට සහභාගීවීම සම්බන්ධයෙන් විනය ක්‍රියාමාර්ග ගන්නේ නම් ප්‍රථමයෙන්ම එය සිදුකළ යුත්තේ තමා ඇතුළු පිරිසට නොව, ශ්‍රි ලංකා නිදහස් පක්ෂයෙන් එක්සත් ජාතික පක්ෂයට ගොස් අසුන් ගත් පිරිසට බව පාර්ලිමේන්තු මන්ත්‍රි ඩිලාන් පෙරේරා මහතා පවසයි. ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා මාරවිල ප්‍රදේශයේ ඊයේ පැවති ශ්‍රිලංකා නිදහස් පක්ෂ පුත්තලම් දිස්ත්‍රික් සම්මේලනයට එක්වෙමින් සඳහන් කළේ පක්ෂයට එරෙහිව කටයුතු කරන සියලු දෙනාට විනය පියවර ගැනිමට පසුබට නොවන බවයි. කෙසේවෙතත් නිදහස් පක්ෂ මහලේකම්වරයාගේ ප්‍රකාශය සම්බන්ධයෙන් පාර්ලිමේන්තු මන්ත්රි ඩිලාන් පෙරේරා මහතා මෙලෙස අදහස් පළ කළේය. \"විජිතමුණි සොයිසා, ෆවුසි, ඉන්දික බණ්ඩාරනායක, මනූෂ නානායක්කාර, යූ.එන්.පී එකත් එක්ක එකට ඉඳගෙන වැඩ කරනවා. උන්ට විරුද්ධව දයාසිරි ජයසේකර විනය පරීක්ෂණ නොකරන්නේ දයාසිරි ජයසේකරත් යූ.එන්.පී යන්න බලාගෙන ඉන්න නිසාද? දයාසිරි ජයසේකර යූ.එන්.පී එකේ ඉදලා කැහැලා කැහැලා සජිත් ප්‍රේමදාස නායකයා කරන්න බැරුව ඇවිල්ලා දැන් ශ්‍රී ලංකා එක කන්න හදනවා. ඇවිල්ලා අපි යූ.එන්.පී විරෝධි පොදු ජන පෙරමුණේ සම්මේලනයට ගියාම අපිට විරුද්ධව විනය පරීක්ෂණ තියන්න හදනවා. මේ රටේ මිනිස්සු දන්නවා දයාසිරි ජයසේකර ඉන්නනේ හෙළුවෙන්. ඒ නිසා එයාලට ඉතාම ඉක්මනට උත්තර ජනතාව දෙයි. මම දයාසිරි ජයසේකර මහත්තයාට කියනවා මොන කැත වැඩ කළත් කමක්නෑ ශ්‍රී ලංකා නිදහස් පක්ෂය හරි තැන හිටවන්න ජනාධිපති මෛත්‍රීපාල සිරිසේන මහතා සමඟ ගෝඨාභය රාජපක්ෂ මහතා ළඟ හිටඟන්න\"", "URL": "https://sinhala.adaderana.lk/news.php?nid=116337", "Category": null, "Parent URL": null}