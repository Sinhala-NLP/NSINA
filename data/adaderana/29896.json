{"Source": "Adaderana", "Timestamp": "December 12, 2012 12:58 pm", "Headline": "ගොවි දෑතට ශක්තියක් වන CBL ගොවි සරණ", "News Content": "මෙරට ගොවි ජනතාවගේ සුබසිද්ධිය උදෙසා කැපවීමෙන් කි‍්‍රයාකරන CBL ආයතනය නියං සමයේ දුෂ්කරතාවයන්ට මුහුණ පෑ මහවැලි එච්. කලාපයේ ගොවීන් වෙනුවෙන් සුවිශේෂි සත්කාරයක නිරත විය. CBL අනුබද්ධිත ප්ලෙන්ටි ෆුඞ්ස් සමාගමේ \"ගොවි පවුල\" සංකල්පය ඔස්සේ කි‍්‍රයාත්මක කරනු ලබන සිය ආයතනික සත්කාරක සේවාවන් යටතේ නියඟයෙන් වගා හානි වූ සෝයා ගොවීන් වෙත සහනයක් ලබාදීමේ අරමුණින් මෙම වැඩපිළිවෙල කි‍්‍රයාත්මක කරන ලදී. \" අප ඔබට ශක්තියක් - ඔබ දැයට ශක්තියක් \" යන තේමාව යටතේ කි‍්‍රයාත්මක වූ එම වැඩපිළිවෙල හරහා වගා හානියට පත් ගොවීන් දිරි ගැන්වීම සඳහා අවශ්‍ය උපදෙස් මෙන්ම ඔවුන්ට අවශ්‍ය වියළි ආහාර හා කෘෂි උපකරණ ලබාදීමටද CBL ප්ලෙන්ටිෆුඞ්ස් කණ්ඩායම පියවර ගෙන තිබුණි. මහවැලි එච්. කලාපයට අයත් තලාව, එප්පාවල, නොච්චියාගම, තඹුත්තේගම, ගල්නෑව, හොරිගස්වැව හා කලංකුට්ටිය යන ගම්මාන වල සෝයා වගා කල ගොවීන් 1300කට ආසන්න පිරිසක් වෙත මේ ඔස්සේ සහන සැලසීමට පියවර ගෙන්නා ලදී. ප්ලෙන්ඩි ෆුඞ්ස් සමාගමේ අධ්‍යක්ෂ හා ප‍්‍රධාන විධායක නිලධාරී ශම්මි කරුණාරත්න මහතා ඇතුළු කණ්ඩායමක් එම ප‍්‍රදේශ වල සංචාරය කරමින් අස්වනු හානියට පත් ගොවි පවුල්වල සුවදුක් විමසන ලද අතර එහිදී ගොවි ජනතාවගෙන්ද උණුසුම් පිළිගැනීමක් හිමිවිය. එහිදී ගමින් ගමට පියනගමින් CBL ප්ලෙන්ටි ෆුඞ්ස් කණ්ඩායම පීඩාවට පත් ගොවීන් වෙනුවෙන් අවශ්‍ය වියළි ආහාර හා කෘෂි උපකරණ ප‍්‍රදානය කරන ලද අතර ඒ සඳහා වැය වූ මුදල රුපියල් ලක්ෂ 60කි. නිරතුරු දේශීය කෘෂිකර්මාන්තය රැක ගැනීම වෙනුවෙන් කි‍්‍රයාකරනු ලබන CBL අනුබද්ධිත ප්ලෙන්ටි ෆුඞ්ස් සමාගම දේශීය ගොවීන් 8000කට වැඩි පිරිසක් සමග දීර්ඝ කාලයක් පුරා ඉතා සමීපව කටයුතු කරනු ලබයි. සමපෝෂ, CBL වැනි නිෂ්පාදන සඳහා අවශ්‍ය ඉරිඟු, සහල්, සෝයා, මුං ඇට එම ගොවීන්ගෙන් මිලදී ගන්නා අතර ප්ලෙන්ටි ෆුඞ්ස් සමාගම එම මිලදී ගැනීමේ කි‍්‍රයාපටිපාටිය වඩාත් සාධාරණය හා විනිවිදභාවයෙන් යුතුව සිදු කිරීම සඳහා පසු දිශා සමෝධාන වැඩපිළිවෙලක්ද දිගු කලක සිට කි‍්‍රයාත්මක කරමින් සිටියි. එම අවස්ථාවට එක් වෙමින් අනුබද්ධිත ප්ලෙන්ටි ෆුඞ්ස් සමාගමේ අධ්‍යක්ෂ හා ප‍්‍රධාන විධායක නිළධාරී ශම්මි කරුණාරත්න මහතා සඳහන් කළේ දැයට ශක්තියක් වූ ගොවීන් රැක ගැනීම සඳහා සිය ආයතනය සැමවිටම කැපවීමෙන් කි‍්‍රයාකරනු ලබන බවය. මෙවැනි අවස්ථාවන්හිදී ගොවීන් ධෛර්යමත් කිරීමට අමතරව ඔවුන්ට අවශ්‍ය නිසි මග පෙන්වීමද ලබාදීම සිය වගකීමක් ලෙස සලකමින් සමාගම කටයුතු කරනු ලබන බවද කරුණාරත්න මහතා පෙන්වා දුන්නේය. මේ හේතුවෙන් ස්වභාවික විපත් හේතුවෙන් හෝ වෙනත් උවදුරු නිසා හානියට පත්වන වගාව රැක ගැනීම සඳහා අවශ්‍ය දැනුමින් ගොවීන් පෝෂණය කිරීමේ වගකීමද පෙරදැරිව CBL ආයතනය කටයුතු කරනු ලබන බව ඒ මහතා අවධාරණය කළේය. දේශීය සෝයා නිෂ්පාදනයෙන් වැඩි ප‍්‍රතිශතයක් මිලදී ගැනීමේ ප‍්‍රමුඛතම ගැනුම්කරුවන් ලෙස කටයුතු කරන එම සමාගම ගොවීන් වෙනුවෙන් සාධාරණයක් ඉටු කිරීමින් ඔවුන්ගේ ආදායම සුරක්ෂිත කිරීම සඳහා නිශ්චිත මිල ගණන් යටතේ අස්වැන්න මිලදී ගැනීමේ එකඟතාවයක්ද කි‍්‍රයාවට නංවා තිබේ. එම පසු දිශා සමෝධානය යටතේ දේශීය ගොවීන්ගෙන් මිලදී ගන්නා මුං ඇට, සහල්, ඉරිඟු හා සෝයා අස්වනු සඳහා ප්ලෙන්ටි ෆුඞ්ස් සමාගම අවම මිල සඳහා සීමාවක් පනවා ඇත. ඒ යටතේ වෙළඳපල පවතින මිල ගණන් ඉහළ ගිය අවස්ථාවන්හිදී ඊට සාධාරණ මිලක් ලබාදීමත්, එම අගය පහළ ගිය අවස්ථාවන් වලදී මිල පහත නොදැමීමටත් එම එක`ගතාවයට අනුව කි‍්‍රයාකරනු ලැබේ. ඊට අමතරව ගොවීන්ගේ ජීවන තත්ත්වය නගා සිටුවීම සඳහා CBL අනුබද්ධිත ප්ලෙන්ටි ෆුඞ්ස් සමාගම විසින් \"ගොවි පවුල\" යන සංකල්පය යටතේ ව්‍යාපෘති 4ක් කි‍්‍රයාවට නංවනු ලබයි. කෘෂිකර්මාන්තයේ සංවර්ධනය හා නිවැරදි මග පෙන්වීම සඳහා ඉවහල් වන \"ගොවි දැනුම\"ව්‍යාපෘතියත්, අසීරු අවස්ථාවන් වලදී ගොවි මහතුන්ට ශක්තියක් වීම සඳහා කි‍්‍රයාත්මක \"ගොවි සරණ\" ව්‍යාපෘතියත්, ගොවි මහතුන්ගේ හා පවුල් වල සාමාජිකයින්ගේ විනෝදය හා සතුට වෙනුවෙන් කි‍්‍රයාත්මක ගොවි සතුට ව්‍යාපෘතිය හා ආධ්‍යාත්මික දියුණුව වෙනුවෙන් කි‍්‍රයාත්මක \"ගොවි අරණ\" ව්‍යාපෘතියත් ඊට ඇතුළත්ව පවතියි.", "URL": "https://sinhala.adaderana.lk/news.php?nid=29896", "Category": null, "Parent URL": null}