{"Source": "Adaderana", "Timestamp": "February 21, 2017 11:19 am", "Headline": "කසල තේ ප්‍රවාහනය කළ 1ක් අල්ලයි", "News Content": "නීති විරෝධීව කසල තේ තොගයක් ප්‍රවාහනය කරමින් සිටි පුද්ගලයෙකු දවුලගල ප්‍රදේශයේ දී අත්අඩංගුවට ගෙන තිබේ. ලොරි රථයකින් කසල තේ ප්‍රවාහනය කරමින් සිටියදි එම සැකකරු අත්අඩංගුවට ගත් බව පොලිස් විශේෂ කාර්යය බලකාය සඳහන් කළේය. එහිදි කසල තේ කිලෝග්රෑම් 6,975ක තොගයක් විශේෂ කාර්යය බලකාය බාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා දවුලගල පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69909", "Category": null, "Parent URL": null}