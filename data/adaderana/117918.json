{"Source": "Adaderana", "Timestamp": "August 31, 2019 10:47 am", "Headline": "කෝරි ගෝෆ් අමෙරිකානු ටෙනිස් තරගාවලියේ තුන්වන වටයට", "News Content": "ඇමෙරිකානු විවෘත ටෙනිස් තරගාවලියේ තුන්වන වටය සඳහා සුදුසුකම් ලබා ගැනීමට ඇමෙරිකාවේ කෝරි ගෝෆ් සමත් වුණි. ඒ හංගේරියාවේ ටිමියා බාබොස් පරාජයට පත් කරමින්ය. ඇමෙරිකාවේ නිව්යෝක් නුවර පැවැති මෙම තරගයේ පළමු වටය ඉතා පහසුවෙන් ලකුණු 6ට 2ක් ලෙස කෝරි ගෝෆ් ජය ගත්තේය. අනතුරුව ආරම්භ වු තරගයේ දෙවන වටය ප්‍රබල සටනක් දැක ගත හැකි වු නමුත් එම වටය ලකුණු 6ට 4ක් ලෙස ජය ගත්තේ ටිමියා බාබොස් විසින්ය. තීරණාත්මක තුන්වන සහ අවසන් වටයේදීද ප්‍රබල සටනක් දැක ගත හැකි වු අතර එම වටය ලකුණු 6ට 4ක් ලෙස කෝරි ගොෆ් ජය ගැනීමට සමත් වුණි. ඒ අනුව තරගය තරග වට 2ට 1ක් ලෙස ජය ගත් කෝරි ගොෆ් ඇමෙරිකානු විවෘත ටෙනිස් තරගාවලියේ තුන්වන වටය සඳහා සුදුසුකම් ලබා ගත්තේය. කෝරි ගොෆ් ලෝක ටෙනිස් ශ්‍රේණිගත කිරීමේ සටහනේ තවමත් පසුවන්නේ 140 වන ස්ථානයේ වන අතර ඇය හමුවේ පරාජය වු ටිමියා බාබොස් එම ශ්‍රේණිගත කිරීමේ සටහනේ පසු වන්නේ 112 වන ස්ථානයේයි.", "URL": "https://sinhala.adaderana.lk/news.php?nid=117918", "Category": null, "Parent URL": null}