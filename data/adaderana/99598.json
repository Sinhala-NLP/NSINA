{"Source": "Adaderana", "Timestamp": "November 22, 2018 01:41 pm", "Headline": "යුධ හමුදා ට්‍රක් රථයක් විදුලි කණුවක ගැටෙයි", "News Content": "කිලිනොච්චිය මධ්‍ය මහා විද්‍යාලය ආසන්නයේදී යුධ හමුදා ට්‍රක් රථයක් විදුලි කණුවක ගැටීමෙන් අනතුරක් සිදුව ඇති බව කිලිනොච්චිය පොලීසිය පැවසීය. පොලීසිය පැවසූවේ පරන්තන් සිට කිලිනොච්චිය ඉරණමඩු දක්වා ගමන්ගත් යුධ හමුදා ට්‍රක් රථයක් ඊයේ(21) සවස මෙසේ මාර්ගයෙන් ඉවතට පැන විදුලි කණුවක ගැටී ඇති බවයි. ට්‍රක් රථයේ කාර්මික දෝෂයක් හේතුවෙන් අනතුර සිදුව ඇති අතර, අනතුරින් ට්‍රක් රථයේ ගමන්ගත් යුධ හමුදා සෙබළෙකු සුළු තුවාල ලබා ඇති බවද පොලීසිය පැවසීය. පොලීසිය පැවසූවේ ට්‍රක් රථය විදුලි කණුවේ ගැටීම හේතුවෙන් විදුලි කණුවක් කැඩී ගොස් ඇති බවයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99598", "Category": null, "Parent URL": null}