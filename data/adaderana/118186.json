{"Source": "Adaderana", "Timestamp": "September 3, 2019 05:01 pm", "Headline": "විවෘත ටෙනිස් තරගාවලියේ අර්ධ අවසන් පූර්ව වටයට රෆායල් නඩාල්", "News Content": "ඇමෙරිකානු විවෘත ටෙනිස් තරගාවලියේ අර්ධ අවසන් පූර්ව වටය සඳහා සුදුසුකම් ලබා ගැනීමට ස්පාඤ්ඤයේ රෆායල් නඩාල් සමත් විය. ඒ ක්‍රොඒෂියාවේ මාරින් චිලිච් පරාජයට පත් කරමින්. ඇමෙරිකාවේ නිව්යෝක් නුවර පැවැති තරගයේ පළමු වටය ලකුණු 6ට 3ක් ලෙස ජය ගැනීමට රෆායල් නඩාල් සමත් විය. අනතුරුව ආරම්භ වු තරගයේ දෙවන වටය ලකුණු 6ට 3ක් ලෙස ජය ගත්තේ මාරින් චිලිච් විසින්. නමුත් තුන්නවන වටය ඉතා පහසුවෙන් ලකුණු 6ට 1ක් ලෙසජ ජය ගත් නඩාල් සිව්වන වටයද ලකුණු 6ට 2ක් ලෙස ජය ගැනීමට සමත් විය. ඒ අනුව නඩාල් තරගය තරග වට 3ට 1ක් ලෙස ජය ගනිමින් මෙවර තරගාවලියේ අර්ධ අවසන් පූර්ව වටය සඳහා සුදුසුකම් ලබා ගත්තේය. රෆායල් නඩාල් ලෝක ටෙනිස් ශ්‍රේණිගත කිරීමේ සටහනේ දෙවන ස්ථානය පසුවන අතර මාරින් චිලිච් එම ශ්‍රේණිගත කිරීමේ සටහනේ පසුවන්නේ 23 වන ස්ථානයේයි.", "URL": "https://sinhala.adaderana.lk/news.php?nid=118186", "Category": null, "Parent URL": null}