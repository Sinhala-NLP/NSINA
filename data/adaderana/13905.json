{"Source": "Adaderana", "Timestamp": "February 1, 2011 11:48 am", "Headline": "ආදිවාසී තරුණ ප්‍රජාව ඖෂධ වගාව ගැන දැනුවත් කරයි", "News Content": "ආදිවාසී තරුණ තරුණියන්ට ඖෂධ පැළෑටි වගාව පිළිබඳ දැනුවත් කිරීමේ වැඩසටහනක් ආරම්භ කිරීමට පියවර ගෙන ති‍බේ. ආයුර්වේද දෙපාර්තමේන්තුවේ මෙහෙයවීම යටතේ එම වැඩපිළිවෙළ ක්‍රියාත්මක කෙරෙන බව සඳහන්ය. ඖෂධ පැළෑටිවල වටිනාකම, ඒවා වගා කළ යුතු ආකාරය ඇතුළු එම පැළෑටි පිළිබඳ දැනුවත් විය යුතු සියලු කරුණු පිළිබඳ ආදිවාසී තරුණ තරුණියන් දැනුවත් කිරීමට නියමිතය. ඔවුන් වගා කරන පැළෑටි මිලදී ගැනීම සඳහා වෙළඳපළක් නිර්මාණය කිරීම සඳහා ද ආයුර්වේද දෙපාර්තමේන්තුව මගපෙන්වනු ඇත.", "URL": "https://sinhala.adaderana.lk/news.php?nid=13905", "Category": null, "Parent URL": null}