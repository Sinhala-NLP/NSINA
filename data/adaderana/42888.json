{"Source": "Adaderana", "Timestamp": "April 30, 2014 01:36 pm", "Headline": "පරිභෝජනයට නුසුදුසු මුහුදු මාළු  තොගයක් හමුවෙයි", "News Content": "මිනිස් පරිභෝජනයට නුසුදුසු මුහුදු මාළු තොගයක් ධීවර සංස්ථාවේ අනුරාධපුර තොග ගබඩාවේ තිබී සොයාගෙන තිබේ. අනුරාධපුර මහ නගර සභාවේ මහජන සෞඛ්‍ය පරීක්ෂකවරුන් විසින් සිදුකළ සෝදිසියක දී මෙම මුහුදු මාළු තොගය සොයාගෙන ඇති බව වාර්තා වෙයි. එහිදී අලෙවි කිරීම සඳහා ගබඩා කර තිබු නරක් වු මුහුදු මාළු කිලෝග්‍රෑම් 1892ක් මහජන සෞඛ්‍ය පරීක්ෂකවරුන් බාරයට ගෙන තිබේ. එම මුහුදු මාළු තොගයේ මාළු වර්ග 18කට අයත් මුහුදු මාළු තිබු බව සඳහන් වෙයි. ගබඩාවේ අධිශීත කාමර වල මෙම මුහුදු මාළු අසුරා තිබී ඇති අතර එම ශීත කාමරවල පැවති දෝශයක් හේතුවෙන් මාළු තොගය නරක් වී ඇති බව සිදුකළ පරීක්ෂණ වලදී අනාවරණය වී ඇත.", "URL": "https://sinhala.adaderana.lk/news.php?nid=42888", "Category": null, "Parent URL": null}