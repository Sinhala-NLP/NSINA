{"Source": "Adaderana", "Timestamp": "June 29, 2015 08:36 am", "Headline": "බහින්බස්වීම කෙලවර මරණයක්", "News Content": "පන්නල, ජයසිරිගම, නාගහලන්ද ප්‍රදේශයේදී මුගුරකින් පහරදී පුද්ගලයෙකු ඝාතනය කර තිබේ. බහින් බස්වීමක් දුරදිගයාම හේතුවෙන් මෙම පහරදීම සිදුකර ඇති බව පොලිසිය සඳහන් කරයි. පහරකෑමෙන් බරපතළ තුවාල ලැබූ අදාළ පුද්ගලයා කුලියාපිටිය රෝහලට ඇතුළත් කිරිමේදී මියගොස් ඇති බව වාර්තා වේ.මියගොස් ඇත්තේ පන්නල, නාගහලන්ද ප්‍රදේශයේම පදිංචිව සිටි 35 හැවිරිදි පුද්ගලයෙකි.ඝාතනය සම්බන්ධයෙන් මේ වන විට එක් සැකකරුවෙකු අත්අඩංගුවට ගෙන ඇති අතර තවත් සැකකරුවෙකු අත්අඩංගුවට ගැනීම සඳහා විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=52315", "Category": null, "Parent URL": null}