{"Source": "Adaderana", "Timestamp": "June 3, 2016 08:15 am", "Headline": "  නාගරික සංවර්ධනයට මිලියන 55ක්", "News Content": "මෙරට නාගරික සංවර්ධන කටයුතු සඳහා ලෝක බැංකුව අමෙරිකානු ඩොලර් මිලියන 55ක ණය ආධාරයක් අනුමත කර තිබේ.නාගරික සේවා, සංස්කෘතික සහ පාරිසරික වත්කම් ආරක්ෂා කිරීම ඇතුළු ව්‍යාපෘති කිහිපයක් සඳහා එම ණය මුදල ලබාදෙනු ඇත.ඒ අනුව යාපනය නගර සැළැස්මට අදාළ සංවර්ධන ව්‍යාපෘති ක්‍රියාත්මක කිරීමටත් ගාල්ල සහ මහනුවර නගරවල සංවර්ධන ව්‍යාපෘති ක්‍රියාත්මක කිරීමටත් එම මුදල් යෙදවීමට අපේක්ෂිතය.ශ්‍රී ලංකාව සහ මාලදිවයින පිළිබඳ ලෝක බැංකු අධ්‍යක්ෂවරයා පවසන්නේ අදාළ ණය මුදල අඩු පොලී අනුපාතිකයක් යටතේ වසර පහක සහන කාලයක් ඇතුළත්ව වසර 25කදී ගෙවීම සඳහා ලබාදෙන බවයි.මහනගර සහ බස්නාහිර සංවර්ධන අමාත්‍යාංශය යටතේ ඊට අදාළ ව්‍යාපෘති ක්‍රියාත්මක වෙයි.", "URL": "https://sinhala.adaderana.lk/news.php?nid=60719", "Category": null, "Parent URL": null}