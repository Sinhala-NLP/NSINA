{"Source": "Adaderana", "Timestamp": "September 17, 2017 07:47 am", "Headline": " නව ක්‍රිකට් තේරීම් කමිටුවක් පත් කරයි", "News Content": "ශ්‍රී ලංකා ක්‍රිකට් ආයතනය සඳහා නව ක්‍රිකට් තේරීම් කමිටුවක් පත් කර තිබේ.ග්‍රැහැම් ලැබ්රෝයි කමිටුවේ සභාපතිවරයා ලෙස පත් කර තිබේ. අසංක ගුරුසිංහ, ගාමිණී වික්‍රමසිංහ සහ ජෙරිල් වව්ටර්ස් එහි සෙසු සාමාජිකයන් වෙයි.මෙම නව ක්‍රිකට් තේරීම් කමිටුව වසරක කාලයක් සඳහා පත් කර තිබේ. සනත් ජයසූරිය ඇතුළු තේරීම් කමිටුව පසුගිය ඉන්දීය තරග සංචාරයෙන් පසු ඉල්ලා අස් වුණි.එම තේරීම් කමිටුවේ සාමාජිකයෙකු ලෙස කටයුතු කළ අසංක ගුරුසිංහ යළි තේරීම් කමිටු සාමාජිකයෙකු ලෙස පත් කිරීම විශේෂත්වයක් වෙයි.", "URL": "https://sinhala.adaderana.lk/news.php?nid=77626", "Category": null, "Parent URL": null}