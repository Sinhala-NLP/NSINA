{"Source": "Adaderana", "Timestamp": "February 20, 2013 05:48 pm", "Headline": " අඩු බරට දෙන්න ගිය හාල් මිටි 100 ක් දැලේ", "News Content": "අලෙවි කිරීමට ඇසුරුම් කර තිබූ අඩුබර සහල්මිටි තොගයක් කොළඹ සුපිරි වෙළෙදසැල් කිහිපයක තිබී සොයාගෙන තිබේ. සමූපකාර හා අභ්‍යන්තර වෙළෙද අමාත්‍යංශයේ මිනුම් ඒකක ප්‍රමිති හා සේවා දෙපාර්තමේන්තුව සිදු කරන ලද විමර්ශනයකදී මෙම තොරතුරු අනාවරණය වී ඇති බව සඳහන්ය. ඒ අනුව අලෙවිය සඳහා සූදානම් කර තිබූ අඩු බර සම්බා සහල්මිටි සියයක් මෙලෙස සොයාගෙන ඇති බව සමූපකාර හා අභ්‍යන්තර වෙළෙද කටයුතු අමාත්‍යංශය කියා සිටියි. අදාළ ව්‍යාපාරිකයන්ට එරෙහිව ඉදිරියේදී නඩු පැවරීමට කටයුතු කරන බව අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=31803", "Category": null, "Parent URL": null}