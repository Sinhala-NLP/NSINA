{"Source": "Adaderana", "Timestamp": "March 8, 2011 05:09 pm", "Headline": "ආණ්ඩුව නොදැන මෙවැනි ප්‍රහාර බෑ", "News Content": "‍රජය නොදැනුවත්ව තමන්ට මෙවැනි ප්‍රහාරයක් එල්ල විය නොහැකි බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී එස්.ශ්‍රීධරන් මහතා පවසයි. ඊයේ යාපනයේ සිට කොළඹ බලා එමින් සිටියදී නොච්චියාගම ප්‍රදේශයේදී තමන්ගේ මෝටර් රථ ඉලක්ක කරගනිමින් එල්ල වූ වෙඩි ප්‍රහාරය සම්බන්ධයෙන් විශේෂ ප්‍රකාශයක් කරමින් මන්ත්‍රීවරයා පාර්ලිමේන්තුවේදී මේ බව සඳහන් කළේය. ද්‍රවිඩ ජාතික සන්ධානයට එරෙහි ආණ්ඩුවට පක්ෂපාතී පිරිසක් විසින් තමන්ට මෙම ප්‍රහාරය එල්ල කළ බව ඉතාම පැහැදිලි බවද මන්ත්‍රීවරයා අවධාරණය කර සිටියේය. නඩේසන්,රවිරාජ්,ජෝෂප් පරරාජසිංහම් වැනි ද්‍රවිඩ ජනතාවගේ ප්‍රජාතන්ත්‍රීය අයිතිවාසිකම් පිළිබඳ අරගල කළ පිරිස් වලටත් මේ ආකාරයෙන්ම ප්‍රහාර එල්ල වූ බව ශ්‍රීධරන් මහතා සිහිපත් කළේය. ප්‍රජාතන්ත්‍රීය ලෙස ද්‍රවිඩ ජනයාගේ ප්‍රජාතන්ත්‍රීය අයිතිවාසිකම් දිනා ගැනීමට අරගල කරන අයට මෙවැනි ප්‍රහාර එල්ල කිරීම ආණ්ඩුවේ ප්‍රජාතන්ත්‍රවාදයදැයි මන්ත්‍රීවරයා ප්‍රශ්න කළේය.", "URL": "https://sinhala.adaderana.lk/news.php?nid=14707", "Category": null, "Parent URL": null}