{"Source": "Adaderana", "Timestamp": "July 13, 2018 12:24 pm", "Headline": "ගඟට ගියපු පාලමක් නිසා ගම්වාසීන් අපහසුතාවයක", "News Content": "මාතර, කොටපොළ ප්‍රදේශීය ලේකම් කොට්ඨාශයේ පෝරුපිටිය පාලම 2017 ඇතිවු ගංවතුර හේතුවෙන් විනාශවී වසරකට අධික කාලයක් ගත වී ඇතත් මෙතෙක් එහි ඉදිකිරීම් කටයුතු අවසන් නොකිරීම හේතුවෙන් එහි ගමනාගමන කටයුතු අඩාල වී ජනතාව දැඩි අපහසුතාවයට පත්ව ඇති බව අද දෙරණ වාර්තාකරු පවසයි. විශාල ජනතාවත් දිනපතා ගමන් කරන මෙම පාලම කොටපොළ ප්‍රදේශියලේකම් කොට්ඨාශයට යටතේ පාලන වන බව ප්‍රදේශවාසීහු පවසති. මේ හේතුවෙන් පෝරපිටිය, පලවැන්න, පරගල, අදිගම්මානය රැසක ජනතාවට ප්‍රවාහන පහසුකම් වලට බදා එල්වී ඇති බව අද දෙරණ වාර්තාකරු පවසයි. 2017 ඇතිවු ගංවතුර හේතුවෙන් නිල්වාල ගඟ පිටාර ගැලීමත් සමඟ මෙම පෝරුපිටිය පාලම විනාශවී ඇති අතර මේ පිළිබඳව බලධාරීන් කිහිප විටකදීම දැනුවත් කළද මේ වන තෙක් කිසිදු විසදුමක් ලැබී නොමැති බව ප්‍රදේශවාසීවන් පවසයි. විශේෂත්වය වනුයේ එක් අවස්ථාවකදී මෙම ගිලාබැස ඇති පෝරුපිටිය පාලම අගමැති රනිල් වික්‍රමසිංහ මහතාගේද නිරීක්ෂණයට ලක්වු බව ප්‍රදේශවසීන් සඳහන් කරයි. පාලම නොමැති වීම නිසා ප්‍රදේශවාසීන්ට මාතර නගරයට මෙන්ම තම ගම් බිම් වලට යෑමට නම් කිලෝ මීටර 10 ක් පමණ දුරක් ගෙවා යෑමට සිදුවන බව ද ප්‍රදේශවාසීන් පෙන්වා දෙයි. මිනිස් ජීවිතයක් මේ මතින් ගිල ගන්නට මත්තෙන් පාලම ප්‍රතිසංස්කරණය කර දෙන ප්‍රදේශවාසීන් බලධාරීන්ගෙන් ඉල්ල සිටියි.", "URL": "https://sinhala.adaderana.lk/news.php?nid=92488", "Category": null, "Parent URL": null}