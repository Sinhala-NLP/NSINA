{"Source": "Adaderana", "Timestamp": "April 28, 2011 02:47 pm", "Headline": "විකල්ප එක්සත් ජාතීන්ගේ සංවිධානයක අවශ්‍යතාව පෙන්විය යුතුයි", "News Content": "විකල්ප එක්සත් ජාතීන්ගේ සංවිධානයක් අවශ්‍ය බව ලෝකයට පෙන්වාදීමට ශ්‍රී ලංකාවේ රාජ්‍ය නායකයා ලෙස ජනාධිපති මහින්ද රාජපක්ෂ මහතාට අවස්ථාව ලැබී ඇති බව අමාත්‍ය විමල් වීරවංශ මහතා පවසයි. එක්සත් ජාතීන්ගේ සංවිධානය අද අධිරාජ්‍යවාදී සෘජු බළල් අණ්ඩක් බවටත්, බටහිර අධිරාජ්‍යවාදී රටවල් වලට කිරීමට නොහැකි දුෂ්ට ක්‍රියා සිදුකරන උපාංගය බවටත් පත්ව ඇති බව ඔහු සඳහන් කරයි. සියලුදෙනාම මෙම අවස්ථාවේදී පක්ෂ භේදයකින් තොරව ජාතියක් ලෙස එකමුතු විය යුතු බව ද හෙතෙම අවධාරණය කරයි. එක්සත් ජාතීන්ගේ සංවිධානයේ වාර්තාව තුළින් වැඩිම අසාධාරණයක් සිදුවන්නේ උතුරු, නැගෙනහිර ද්‍රවිඩ ජනතාවට බව අමාත්‍යවරයා පෙන්වාදෙයි. රාජ්‍යයේ කොටස්කරුවන් ලෙස එම ද්‍රවිඩ ජනතාව අනාගතය ගොඩනගාගැනීම සම්බන්ධව අන්තර්ජාතික බලවේග කැමැත්තක් නොදක්වන බව හෙතෙම සඳහන් කරයි.", "URL": "https://sinhala.adaderana.lk/news.php?nid=15761", "Category": null, "Parent URL": null}