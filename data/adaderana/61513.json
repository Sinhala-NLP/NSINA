{"Source": "Adaderana", "Timestamp": "June 26, 2016 04:43 pm", "Headline": " රිය පෙරළී කත මිය යයි-2ක් රෝහල් යයි", "News Content": "බදුල්ල - මුතියංගන මාර්ගයේ පහේ කණුව ප්‍රදේශයේ සිදුවු රිය අනතුරකින් කාන්තාවක මියගොස් තවත් පුද්ගලයින් දෙදෙනෙකු තුවාල ලබා තිබේ. මහියංගනයේ සිට බදුල්ල දෙසට ධාවනය වු ත්‍රිරෝද රථයක් මාර්ගයෙන් ඉවතට පැන ප්‍රපාතයකට පෙරළීමෙන් අනතුර සිදුව ඇති බව පොලීසිය සඳහන් කළේය. අනතුරෙන් ත්‍රී රෝද රථයේ ගමන් කළ තිදෙනෙකු තුවාල ලබා බදුල්ල රෝහලට ඇතුළත් කර ඇති අතර එහිදී ඒ අතර සිටි කාන්තාවක මියගොස් තිබේ. මියගොස් ඇත්තේ මීගහකිවුල ප්‍රදේශයේ පදිංචිව සිටි 64 හැවිරිදි කාන්තාවකි. ත්‍රී රෝද රථයේ රියදුරුට නින්දයාම හේතුවෙන් අනතුර සිදුව ඇති බවට සිදුකළ මූලික පරීක්ෂණවල දී අනාවරණය වී ඇති අතර සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61513", "Category": null, "Parent URL": null}