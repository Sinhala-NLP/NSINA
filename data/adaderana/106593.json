{"Source": "Adaderana", "Timestamp": "March 23, 2019 09:08 am", "Headline": "පවුල් ආරවුලක් නිසා බිරිඳ සැමියාව ඝාතනය කරයි", "News Content": "කොට්ටාව, පන්නිපිටිය ප්‍රදේශයේදී බිරිඳ විසින් සිය සැමියාට තියුණු ආයුධයකින් පහරදී ඝාතනය කර ඇත. දෙදෙනා අතර ඇතිවූ ආරවුලක් හේතුවෙන් බිරිද විසින් සැමියාට තියුණු ආයුධයකින් පහරදී ඇති බව පොලිසිය පැවසුවේය. පහරකෑමෙන් බරපතල තුවාල ලැබූ අදාල පුද්ගලයා හෝමාගම රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ පන්නිපිටිය ප්‍රදේශයේදී පදිංචි 41 හැවිරිදි පුද්ගලයෙක්. සිද්ධියට සම්බන්ධ සැකකාර කාන්තාව අත්අඩංගුවට ගෙන ඇති අතර කොට්ටාව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106593", "Category": null, "Parent URL": null}