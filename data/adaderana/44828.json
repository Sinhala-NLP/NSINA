{"Source": "Adaderana", "Timestamp": "July 21, 2014 08:53 pm", "Headline": "  1857/8 ගැසට් නිවේදනයේ සඳහන් බදු ඉවතට", "News Content": "රජය විසින් නිකුත් කරන ලද 1857/8 දරණ විශේෂ ගැසට් නිවේදනය මගින් පනවා තිබූ බද්ධ ඉවත් කිරීමට ජනාධිපති මහින්ද රාජපක්ෂ මහතා තීරණය කර තිබේ. මේ අනූව බැංකු, මූල්‍ය ආයතන, රක්ෂණ ආයතන, ඇතුළු ලාබ අලාබ ගිණුම් පවත්වාගෙන යනු ලබන රාජ්‍ය සහ පෞද්ගලික ආයතනවල සේවකයින්ගේ නිවාස ණය පොලී, ආපදා ණය පොලී, වාහන ණය පොලී, වෛද්‍ය වියදම් ප්‍රතිපූර්ණය කිරීම, අතිකාල දීමනා ඇතුළු වෙනත් දීමනා වෙනුවෙන් වූ එකී බද්ධ ඉවත් කෙරේ. අද (21) පස්වරුවේ ලංකා බැංකු සේවක සංගමය සමග අරලියගහ මන්දිරයේ පැවැති විශේෂ හමුවකදී ජනාධිපතිවරයා මෙම තීරණය ගනු ලැබීය.", "URL": "https://sinhala.adaderana.lk/news.php?nid=44828", "Category": null, "Parent URL": null}