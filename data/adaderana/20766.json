{"Source": "Adaderana", "Timestamp": "December 18, 2011 08:18 am", "Headline": "වැටුප් වැඩිවන චක්‍රලේඛය හෙටයි", "News Content": "රාජ්‍ය කළමනාකරණ දෙපාර්තමේන්තු චක්‍රලේඛය හෙට දිනයේ නිකුත් කරන බව එම දෙපාර්තමේන්තුව පවසයි. රාජ්‍ය සේවකයින් සහ විශ්‍රාමිකයන් වෙනුවෙන් ඉහළ නැංවු වැටුප් ගෙවීම සම්බන්ධයෙන් මෙම චක්‍රලේඛය නිකුත් කිරීමට නියමිතව ඇත. 2012 අය වැය මගින් රාජ්‍ය සේවකයන් සඳහා සියයට 10ක වැටුප් වර්ධකයක් ලබාදීමට රජය යෝජනා කර තිබේ. ඒ අනුව අදාළ වැටුප් වැඩිවීම ජනවාරි මාසයේ සිට ලබාදීමට නියමිතය. විධායක නිලධාරීන් සඳහා අදියර දෙකක් යටතේ වැටුප් වැඩිවීම සිදුවන අතර ජනවාරි මාසයේ දී සියයට 50ක් සහ ජුනි මාසයේ දී සියයට 50ක් වශයෙන් මෙය ලබාදීමට නියමිතය. විශ්‍රාම වැටුප් ඉහළ නැංවීමද අදියර දෙකක් යටතේ සිදු කෙරෙයි. මෙවර අය වැයෙන් විශ්‍රාම වැටුප් විෂමතා ඉවත් කිරීමට ද යෝජනා කර ඇත.", "URL": "https://sinhala.adaderana.lk/news.php?nid=20766", "Category": null, "Parent URL": null}