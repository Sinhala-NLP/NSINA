{"Source": "Adaderana", "Timestamp": "July 25, 2019 04:16 pm", "Headline": "ලොරි රථයක ටයරයක් පුපුරා යෑමෙන් රියදුරුට තුවාල", "News Content": "චීනයේ ගයිජෝ පළාතේදී ලොරි රථයක ටයරයක් පුපුරායාමෙන් එහි රියදුරා තුවාල ලබා තිබේ. අනතුර සිදුවන අවස්ථාව අසල තිබූ සිසිටීවී කැමරාවක් සටහන්ව තිබුණි. රියදුරෙක් විසින් සිය ලොරි රථයේ ටයර් දෙකක් අතර සිරවී තිබූ දැව කැබැල්ලක් ඉවත් කිරීම උත්සහ දරන අවස්ථාවේදී එක් ටයරයක් පුපුරායාමෙන් අනතුරක් සිදුව තිබේ. අනතුර සිදුවූ අවස්ථාව සීසීටීවී කැමරාවක සටහන්ව තිබුණේ මෙලෙසයි. අනතුරත් සමඟ වහා එම ස්ථානයට පැමිණි වෛද්‍ය කණ්ඩායමක් විසින් ලොරි රථයේ රියදුරට ප්‍රතිකාර ලබාදී තිබුණි. අනතුරුව ඔහු වැඩිදුර ප්‍රතිකාර සඳහා රෝහල්ගත කර ඇති අතර ඔහුගේ තත්ත්වය බරපතළ නොවන බව විදෙස් වාර්තාවල දැක්වෙයි. මේ දිනවල එරට පවතින අධික උණුසුම් කාලගුණය හේතුවෙන් ටයරයේ සම්පීඩ්‍යතා ශක්තිය දුර්වලවී එය පුපුරා යන්නට ඇති බව පොලීසිය පවසයි.", "URL": "https://sinhala.adaderana.lk/news.php?nid=114998", "Category": null, "Parent URL": null}