{"Source": "Adaderana", "Timestamp": "July 4, 2019 11:16 pm", "Headline": "සාගල සහභාගී වූ උත්සවයක් නොසන්සුන් වෙයි", "News Content": "වරාය හා නාවුක කටයුතු සහ දක්ෂිණ සංවර්ධන අමාත්‍ය සාගල රත්නායක මහතා සහභාගී වූ පිටබැද්දර, ද්වීතියික පාසලේ පැවති උත්සවයක් අතරතුර අද නොසන්සුන් තත්ත්වයක් ඇතිවුණි. ඒ විද්‍යාලයේ පවතින ගැටලු පිළිබඳව එහිදී අමාත්‍යවරයා දැනුවත් කිරීමට දෙමාපියන්ට අවස්ථාවක් සලසා නොදීම හේතුවෙන්ය. මාතර පිටබැද්දර, ද්වීතියික පාසලේ තාක්ෂණ විද්‍යාගාරය විවෘත කිරීමේ උත්සවය වරාය හා නාවුක කටයුතු සහ දක්ෂිණ සංවර්ධන අමාත්‍ය සාගල රත්නායක මහතාගේ ප්‍රධානත්වයෙන් අද පැවැත්වුණි. කෙසේ වෙතත් පාසලේ පවතින ගැටලු සම්බන්ධයෙන් අමාත්‍යවරයා දැනුවත් කිරීමට පැමිණ සිටි දෙමාපියන් අවස්ථාවක් ඉල්ලා සිටියද ඊට ඉඩ සලසා නොදීම හේතුවෙන් එහි නොසන්සුන් තත්ත්වයක් ඇතිවුණි.", "URL": "https://sinhala.adaderana.lk/news.php?nid=113394", "Category": null, "Parent URL": null}