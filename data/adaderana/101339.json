{"Source": "Adaderana", "Timestamp": "December 27, 2018 08:02 am", "Headline": "මෝදර වෙඩි තැබීමේ සිද්ධියට සැකපිට කතක් අත්අඩංගුවට", "News Content": "ග්‍රෑන්ඩ්පාස්, හේනමුල්ල ප්‍රදේශයේ සිදු වූ වෙඩි තැබීමේ සිද්ධිය සම්බන්ධයෙන් සැකපිට කාන්තාවක් අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ මෙම වෙඩි තැබීමේ සිද්ධියේ ප්‍රධාන සැකකරුට අදාල අනුබලදීමේ චෝදනාව මත මෙම කාන්තාව අත්අඩංගුවට ගෙන ඇති බවයි. ඊයේ පෙරවරුවේ සිදු වූ මෙම වෙඩි තැබීමේ සිද්ධියෙන් පුද්ගලයෙකු මියගොස් තවත් සිව් දෙනෙකු තුවාල ලැබීය. වෙඩි තැබීමේ සිද්ධියේ ප්‍රධාන සැකකරු වන බ්ලූමැන්ඩල් සංඛ අත්අඩංගුවට ගැනීම සදහා පරීක්ෂණ ආරම්භ කර ඇති බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේ.", "URL": "https://sinhala.adaderana.lk/news.php?nid=101339", "Category": null, "Parent URL": null}