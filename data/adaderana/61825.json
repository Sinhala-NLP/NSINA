{"Source": "Adaderana", "Timestamp": "July 6, 2016 10:19 am", "Headline": " තුර්කි ප්‍රහාරයේ සැකකරුවන්ට චෝදනා", "News Content": "තුර්කියේ ස්තාන්බුල් ගුවන් තොටුපොළට එල්ල වූ ප්‍රහාරය සම්බන්ධයෙන් අත්අඩංගුවට ගත් 17 දෙනෙකුට එරෙහිව චෝදනා ගොනු කර තිබේ.ඔවුන් අතර රුසියානු ජාතිකයින් 11 දෙනෙකුද වන බව විදෙස් මාධ්‍ය වාර්තා කරයි.පසුගිය මාසයේ එල්ල වු මෙම ප්‍රහාරය අයි. එස්. ත්‍රස්ථ සංවිධානයට සම්බන්ධ පිරිස් විසින් එල්ල කර ඇති බවට අනාවරණය වුණි.චෝදනා එල්ල වී ඇති රුසියානු ජාතිකයින් උතුරු කොකේසියාව, උස්බෙකිස්ථානය, කසකස්ථානය වැනි රට වල පුද්ගලයින් බව වාර්තා වෙයි. තුර්කි ගුවන්තොටුපොළට එල්ල වූ මෙම ප්‍රහාරයෙන් 44 දෙනෙකු ජීවිතක්ෂයට පත්ව 240 දෙනෙකු තුවාල ලැබීය.", "URL": "https://sinhala.adaderana.lk/news.php?nid=61825", "Category": null, "Parent URL": null}