{"Source": "Adaderana", "Timestamp": "August 22, 2015 05:02 pm", "Headline": "රට සල්ලි තොගයක් රේගුවේ හිරවෙයි ", "News Content": "නීති විරෝධීව විදේශීය මුදල් තොගයක් මෙරටින් පිටකිරීමට උත්සාහ කළ පුද්ගලයෙකු කටුනායක ගුවන් තොටුපොළ රේගුව විසින් අත්අඩංගුවට ගෙන තිබේ.අදාළ සැකකරු අද පෙරවරුවේ යූ.එල්. 302 දරණ ශ්‍රී ලංකන් ගුවන් සේවයට අයත් ගුවන් යානයෙන් සිංගප්පූරුව බලා යෑමට පැමිණි අවස්ථාවේ දී මොහු අත්අඩංගුවට ගත් බවයි වාර්තා වෙයි. ඔහුගේ ගමන් මළු තුළ තිබී අමෙරිකානු ඩොලර් 15,000ක් සහ සෞදි රියාල් 10,000ක් සොයාගෙන තිබේ. මෙම මුදල්වල දේශීය වටිනාකම රුපියල් 24 ලක්ෂ 8235ක් බව ශ්‍රී ලංකා රේගුව සඳහන් කළේය.මෙලෙස අත්අඩංගුවට ගෙන ඇත්තේ 47 හැවිරිදි වැලිගම ප්‍ර දේශයේ පදිංචිකරුවෙකු බව සඳහන්ය.සැකකරු සම්බන්ධයෙන් ශ්‍රී ලංකා රේගුව වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=53395", "Category": null, "Parent URL": null}