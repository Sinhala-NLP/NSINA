{"Source": "Adaderana", "Timestamp": "August 8, 2016 02:18 pm", "Headline": "  ලක්ෂ 2ක හොරොයින් සමග 1ක් කොටු", "News Content": "කැලණිය, ගෝණවල ප්‍රදේශයේදී හෙරොයින් ජාවාරමක නිරත පුද්ගලයෙකු අත්අඩංගුවට ගෙන තිබේ.කැලණිය පොලීසියේ බුද්ධි අංශ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලීසිය පැවසුවේය.අත්අඩංගුවට ගන්නා අවස්ථාවේ ඔහු සතුව තිබී රුපියල් ලක්ෂ 02ක් පමණ වටිනා හෙරොයින් පොලීසිය විසින් සොයාගෙන තිබේ.අත්අඩංගුවට ගෙන ඇත්තේ ග්‍රැන්ඩ්පාස් ප්‍රදේශයේ පදිංචි 24 හැවිරිදි පුද්ගලයෙකි.ඔහු අද(08) මහර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මෙම ජාවාරමට සම්බන්ධ සෙසු සැකකරුවන් සොයා කැලණිය පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=62884", "Category": null, "Parent URL": null}