{"Source": "Adaderana", "Timestamp": "November 16, 2017 01:24 pm", "Headline": "කෑම සොයාගෙන ගමට ආ අලියා හරකෙක් ඇදගෙන කැලේට රිංගයි - හරක් දෙන්නෙක් මරලා ", "News Content": "වැලිකන්ද මතුරංගල ප්‍රදේශයේදී වන අලියෙකු විසින් එළ ගවයින් දෙදෙනෙකුට පහර දී තිබේ. ඊයේ රාත්‍රී 8.00 ට පමණ මෙම සිදුවීම සිදුව ඇති අතර වන අලියා විසින් එළ ගවයින් දෙදෙනාට පහරදීමෙන් එක් ගවයෙකු එම ස්ථානයේම මියගොස් ඇති අතර අනෙක් ගවයා අලියා විසින් කැලයට ඇදගෙන ගොස් මරා දමා ඇත. මෙම ගවයින් දෙදෙනා එම ප්‍රදේශයේ ගොවියෙකුට අයිති ගවයින් දෙදෙනෙක් වන අතර රාත්‍රීයේ නිවස පිටුපස ඇති කුඹුරේ ගැටගසා ඇත. රාත්‍රීයේ කෑම සොයා පැමිණි වන අලියා විසින් ගට ගසා තිබූ ගවයින් දෙදෙනාට පහර දී ඇත.", "URL": "https://sinhala.adaderana.lk/news.php?nid=80007", "Category": null, "Parent URL": null}