{"Source": "Adaderana", "Timestamp": "July 16, 2019 10:43 am", "Headline": "ප්‍රහාර සම්බන්ධයෙන් CIDය හේමසිරිගෙන් පැය 9ක ප්‍රකාශයක් ලබා ගනී", "News Content": "පාස්කු ඉරු දින ප්‍රහාරයට අදාළව හිටපු ආරක්ෂක ලේකම් හේමසිරි ප්‍රනාන්දු මහතාගෙන් අපරාධ පරීක්ෂණ දෙපාර්තමේන්තුව පැය 9ක ප්‍රකාශයක් සටහන් කරගෙන ඇත. ඊයේ (15) පෙරවරු 10.00 සිට පස්වරු 07.00 දක්වා කාලයක් තුළ හිටපු ආරක්ෂක ලේකම් හේමසිරි ප්‍රනාන්දු මහතා අපරාධ පරීක්ෂණ දෙපාර්තමේන්තුව වෙත පැමිණ අදාළ ප්‍රකාශය ලබාදුන් බව පොලිස් මාධ්‍ය ප්‍රකාශක කාර්යාලය සඳහන් කළේය. හිටපු ආරක්ෂක ලේකම් හේමසිරි ප්‍රනාන්දු මහතා සහ අනිවාර්ය නිවාඩු යැවූ පොලිස්පති පූජිත් ජයසුන්දර පසුගිය දෙවනදා අත්අඩංගුවට ගත් නමුත් පසුව ඇප මත මුදා හැරියේය.", "URL": "https://sinhala.adaderana.lk/news.php?nid=114237", "Category": null, "Parent URL": null}