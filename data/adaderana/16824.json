{"Source": "Adaderana", "Timestamp": "June 17, 2011 03:55 pm", "Headline": "ප්‍රෙස්ටීජ් ලිමොසින් ආයතනය ලොව ප‍්‍රථම ප‍්‍රාඩෝ ලිමොසින් රථය අලෙවි කරයි", "News Content": "ලොව ප‍්‍රථම ප‍්‍රාඩෝ ලිමෝසීන් රථය පසුගිය දා මතුගම පදිංචි ප‍්‍රසිද්ධ ව්‍යාපාරික ජගත් පින්නගොඩ මහතා විසින් ප්‍රෙස්ටීජ් ලිමොසීන් ආයතනය වෙතින් මිලදී ගෙන තිබේ. \"මා මෝටර් රථවලට විශාල කැමැත්තක් දක්වනවා. මගේ මූලික විනෝදාංශ දෙකෙන් එකක් තමයි මෝටර් රථ එකතු කිරීම. ලීමෝසින් රථයක් ලබා ගැනීමට සිහිනයක් තිබුණද මෙපමණ කාලයක් එයට අවස්ථාවක් ලැබුණේ නැහැ. ඒ අවස්ථාව ශ‍්‍රී ලාංකික අපට උදාකර දීම ගැන ප්‍රෙස්ටීජ් ලීමෝසින් ආයතනයට ස්තූතිවන්ත වෙනවා\" එම අවස්ථාවේ දී ජගත් පින්නගොඩ මහතා මාධ්‍ය අමතා ප‍්‍රකාශ කළේය. \"මා මෙපමණ දුර ගමනක් පැමි◊ණියේ බයිසිකලයේ සිට අපමණ වෙහෙසවී වැඩ කිරීමෙනුයි. දුර ගමණක් ආවත් ගතවූයේ අවුරුදු දහයක් වැනි කෙටි කාලයකි. මා සිතන විදිහට මට පිටුවහලක් වන්නට ඇත්තේ මා ලබාගත් හමුදා පුහුණුවයි. වෙලාවට වැඩ කිරීම, මහන්සි වී වැඩ කිරීම, ඉලක්කය සපුරා ගැනීම යනාදි ගුණාංග රැසක් එම පුහුණුවේ දී ප‍්‍රගුණ වෙනවා. කම්මැලිකමට හා වෙලාවට වැඩ නොකිරිමට අර්ථකථන දෙන අයටත් මා කැමති නැහැ. ඉහත ගුණාංග සමඟ සකසුරුවම්කම හා තමන්ට අවශ්‍ය දේ කුමක්දැයි දන්නා අයට ඉතා කෙටි කාලයකින් සර්ථක ව්‍යාපාරිකයකු වන්නට පුළුවන්\" \"සාර්ථක මිනිසුන් බිහි කිරීමට මට කළහැකි දෙයක් ලෙසින් මා මගේ නමින් ශිෂ්‍යත්ව පදනමක් පවත්වාගෙන යනවා. ඊට අමතරව මා විවෘත අනාථ දරු මඩම් හෝ වැඩිහිටි නිවාස කරන හෝ කිරීමට අදහස් කරන අයට ආරාධනා කරනවා මා අමතන්න හෝ පැමිණ හමුවන්න කියා. ඒ සඳහා අවශ්‍ය කරන ඉඩම්, ගොඩනැගිලි හෝ ඕනෑම යටිතල පහසුකමක් මා සපයන්න කැමති බව ඉතාමත් අවංකව හා සතුටින් ප‍්‍රකාශ කරනවා\" ඔහු එහිදී කියා සිටියේය.", "URL": "https://sinhala.adaderana.lk/news.php?nid=16824", "Category": null, "Parent URL": null}