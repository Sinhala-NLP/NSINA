{"Source": "Adaderana", "Timestamp": "January 23, 2019 09:18 am", "Headline": "තවත් ජීවිතයක් වෙනුවෙන් මෙහෙයුමක්", "News Content": "පොළොන්නරුව, වැලිකන්ද සෙවනපිටිය සූරියගම ප්‍රදේශයේ වන අලියෙකු දඩයක්කරුවෙකුගේ වෙඩි පහරින් බරපතළ තුවාල ලබා ඇති බව අද දෙරණ වාර්තාකරු පවසයි. වෙඩි පහරින් මෙම වන අලියාගේ ඉදිරිපස වම් පාදයේ බරපතළ තුවාල සිදුවී තිබේ. දඩයක්කරුගේ වෙඩි පහරින් බරපතළ තුවාල ලබා ඇත්තේ සෙවන පිටිය සුසිරිගම ප්‍රදේශයේ සැරිසරමින් සිටි වන අලියෙකු බව අප වාර්තාකරු පැවසීය. උස අඩි 8ක් පමණ වන මෙම වන අලියා අවුරුදු 15ක් පමණ වයසකින් යුක්ත බව ගිරිතලේ පශු වෛද්‍ය නිලධාරීන් පවසයි. මෙම වන අලියාට ගිරිතලේ පශු වෛද්‍ය නිලධාරීන් විසින් නිර්වින්දනය කර ප්‍රතිකාර කිරීමේ කටයුතු ආරම්භ කර ඇති අතර වන අලියාගේ ජීවිතය බේරා ගැනීම සඳහා අඛණ්ඩව ප්‍රථිකාර සිදු කරන බව අදාළ බලධාරීන් පැවසීය.", "URL": "https://sinhala.adaderana.lk/news.php?nid=102869", "Category": null, "Parent URL": null}