{"Source": "Adaderana", "Timestamp": "March 16, 2019 04:03 pm", "Headline": "යුද අපරාධ පිළිබඳ ජාත්‍යන්තර පරීක්ෂණයක් ඉල්ලා විරෝධතාවයක්", "News Content": "යුද අපරාධ සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බවට ඉල්ලීම් කරමින් හා යුද අපරාධ සම්බන්ධයෙන් පරීක්ෂණ පැවැත්වීමට ශ්‍රී ලංකාවට ලබාදුන් කාලය ප්‍රමාණවත් බව සඳහන් කරමින් යාපනය විශ්වවිද්‍යාල සිසුන් අද(16) විරෝධතාවයක නිරතවිය. යුද අපරාධ සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බවට හා දෙමුහුන් අධිකරණ ක්‍රියාවලියක් හරහා යුධ අපරාධකරුවන්ට දඩුවම් ලබාදිය යුතු බවට ඉල්ලීම් කරමින් යාපනය විශ්වවිද්‍යාල සිසුන් විරෝධතාවය පැවැත්වූ බව අද දෙරණ වාර්තාකරු පවසයි. යාපනය විශ්වවිද්‍යාල සිසුන් පැවසූවේ යුද සමයේ සිදුවු යුද අපරාධ සම්බන්ධයෙන් මෙරට ක්‍රියාවලියක් හරහා පරීක්ෂණ පැවැත්වීම සම්බන්ධයෙන් උතුරු නැගෙනහිර ජනතාව විශ්වාස නොකරන බැවින් ඒ සම්බන්ධයෙන් ජාත්‍යන්තර මැදිහත්වීමක් මත පරීක්ෂණයක් පැවැත්විය යුතු බවට විරෝධතාකරුවන් ඉල්ලීම් කළ බව වාර්තා වේ. යුද සමයේ සිදුවු යුද අපරාධ සම්බන්ධයෙන් වන පරීක්ෂණ පැවැත්වීමට ජාත්‍යන්තර මානව හිමිකම් කවුන්සලය මෙරට වෙත මේ දක්වා ලබාදුන් කාලය තුළ මෙරට තුළින් සාධාරණ පරීක්ෂණයක් හෝ ක්‍රියාදාමයක් ඉටුවි නොමැති බැවින් ඊට විරුද්ධව තමන් විරෝධතාවය පවත්වන බවද විශ්වවිද්‍යාල සිසුන් පැවසූහ. විශ්වවිද්‍යාල සිසුන් යුධ අපරාධ සම්බන්ධයෙන් දැක්වෙන අනුරුවක් සකස් කොට වාහනයක සවිකොට එය ධාවනය කරමින් විරෝධතාවය පැවැත්වූහ. විරෝධතාවයට යාපනය විශ්වවිද්‍යාල සිසුන්, උතුරු පළාත් හිටපු ප්‍රධාන අමාත්‍ය සි.වි.විග්නේශ්වරන් මහතා, දෙමළ ජාතික සන්ධාන පාර්ලිමේන්තු මන්ත්‍රී මාවෙයි සේනාධිරාජා මහතා, සිවිල් සංවිධාන නියෝජිතයින්, ප්‍රදේශවාසීන් ඇතුළු පිරිසක් එක්ව සිටියහ.", "URL": "https://sinhala.adaderana.lk/news.php?nid=106172", "Category": null, "Parent URL": null}