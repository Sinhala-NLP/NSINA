{"Source": "Adaderana", "Timestamp": "June 28, 2013 10:13 am", "Headline": "රත්ගම ප්‍රා.සභා සභාපතිගේ නිවස ඉදිරිපිට සැකකටයුතු පාර්සලයක් ", "News Content": "රත්ගම ප්‍රාදේශීය සභාවේ සභාපති මනෝජ් මෙන්ඩිස් මහතාගේ නිවස ඉදිරිපිට සැකකටයුතු පාර්සලයක් තිබී සොයාගෙන තිබේ. ඊයේ(27) රාත්‍රී මෙම පාර්සලය සොයාගෙන ඇති බව මනෝජ් මෙන්ඩිස් මහතා පැවසුවේය. මෙම පාර්සලය පරීක්ෂා කිරීමේදී ඒතුළ පුපුරණ ද්‍රව්‍ය බවට සැකකරන යමක් තිබූ බව හෙතෙම කියා සිටියේය. ඒ අනුව හික්කඩුව පොලීසියේ නිලධාරීන් පැමිණ එය පරීක්ෂා කර බැලීමෙන් අනතුරුව මේ පිළිබඳව බෝම්බ නිශ්ක්‍රීය අංශය වෙත දන්වා ඇති බව සඳහන් වෙයි.", "URL": "https://sinhala.adaderana.lk/news.php?nid=35305", "Category": null, "Parent URL": null}