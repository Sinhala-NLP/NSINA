{"Source": "Adaderana", "Timestamp": "July 21, 2018 07:21 pm", "Headline": "චන්ද්‍රිකා තාක්ෂණ ඔස්සේ  නරේන්ද්‍ර මෝදීගෙන්  සුබ පැතුම්", "News Content": "කිලිනොච්චි දිස්ත්‍රිකය කේන්ද්‍ර කර ගනිමින් දියත් කෙරෙන ගම්පෙරළිය වැඩසටහනට සමගාමීව 'එන්ටර්ප්‍රයිස් ශ්‍රී ලංකා වැඩසටහන' මුලතිව් දිස්ත්‍රික්කය තුළ ආරම්භ කිරීම මුදල් හා ජනමාධ්‍ය අමාත්‍ය මංගල සමරවීර මහතාගේ ප්‍රධානත්වයෙන් අද (20) පෙරවරුවේ සිදුකෙරුණි. මෙහිදී අභිනවයෙන් ඉදිවන මුලතිව් බස් නැවතුම්පොල සඳහා මුල් ගල තැබීම ද සිදු විය. අනතුරුව ගම්පෙරළිය වැඩසටහනේ කිලිනොච්චි දිස්ත්‍රික් සමාරම්භක වැඩසටහන අද පස්වරුවේ ආරම්භ කෙරුනේ අග්‍රාමාත්‍යවරයාගේ ප්‍රධානත්වයෙන්. මෙහිදී ධාන්‍යාගාර සුරකිම් මධ්‍යස්ථානයක් ද අග්‍රාමාත්‍යවරයා අතින් විවෘත කෙරුණි. ඉන් පසු යාපනය නගර සභා භූමියේ පැවැති සුවසැරිය හදිසි ගිලන් රථ සේවාවේ දෙවන අදියර ආරම්භ කිරිමේ වැඩසටහනටද අග්‍රාමාත්‍ය රනිල් වික්‍රමසිංහ මහතා එක් විය. මෙම අවස්ථාව සමඟ චන්ද්‍රිකා තාක්ෂණය ඔස්සේ සම්බන්ධ වෙමින් ඉන්දීය අග්‍රාමාත්‍ය නරේන්ද්‍ර මෝදී මහතා ද සුබ පැතුම් එක් කළේය.", "URL": "https://sinhala.adaderana.lk/news.php?nid=92983", "Category": null, "Parent URL": null}