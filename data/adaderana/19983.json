{"Source": "Adaderana", "Timestamp": "November 13, 2011 02:58 pm", "Headline": "ඩීසල් සහනය ගැන තීරණය හෙටයි-ඇමති කියයි", "News Content": "ඉන්ධන සහනාධාරයක් ලබා දෙන ලෙසට පෞද්ගලික බස් හිමියන්ගේ ඉල්ලීම පිළිබද හෙට දිනයේ තීරණයක් ලබා දෙන බව පෞද්ගලික ප්‍රවාහන අමාත්‍ය සී.බී රත්නායක මහතා පවසයි. ඉන්ධන මිල ඉහළ ගිය පමණින් බස් ගාස්තු වැඩිකිරීමක් සිදු කළ නොහැකි බව අමාත්‍යවරයා පෙන්වා දෙයි. බස් ගාස්තු සංශෝධනයක් සිදු කිරීමට නම් කරුණු 12ක් සම්පූර්ණ විය යුතු බවට මීට ඉහත දී පෞද්ගලික බස් හිමියන් සමඟ එකඟතාවකට පැමිණි බව ද සී.බී රත්නායක මහතා පෙන්වා දුන්නේය. එම එකඟතාවන් කඩ කරමින් හිතුමතේ බස් ගාස්තු ඉහළ නැංවීමට ඉඩ ලබා දිය නොහැකි බව ඔහු අවධාරණය කර සිටියේය.", "URL": "https://sinhala.adaderana.lk/news.php?nid=19983", "Category": null, "Parent URL": null}