{"Source": "Adaderana", "Timestamp": "July 14, 2016 09:27 am", "Headline": "මහව අනතුරකින් පාසල් සිසුවෙක් මරුට", "News Content": "මහව - දළදාගම මාර්ගයේ සිදුවූ රිය අනතුරකින් පාසල් සිසුවෙකු මියගොස් තිබේ.ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් යතුරුපැදිකරු, පසුපැදිකරු සහ ලොරි රථයේ රියදුරු තුවාල ලබා ඇති අතර ඔවුන් මහව රෝහලට ඇතුළත් කිරීමේදී පසුපැදිකරු මියගොස් තිබේ.මියගොස් ඇත්තේ ආනමඩුව ප්‍රදේශයේ පදිංචිව සිටි 16 හැවිරිදි පාසල් සිසුවෙකි.මෘත ශරීරය මහව රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=62044", "Category": null, "Parent URL": null}