{"Source": "Adaderana", "Timestamp": "January 17, 2012 05:33 pm", "Headline": "ආනයනික බදු ඉහළ දමා ජනතාවට බර පටවනවා", "News Content": "අත්‍යවශ්‍ය භාණ්ඩ කිහිපයක ආනයනික බදු ඉහළ නැංවීම තුළින් රජය යළිත් ජනතාව මත බර පටවා ඇති බවට එක්සත් ජාතික පක්ෂය චෝදනා කරයි. රජයේ වියදම් පියවා ගැනීමේ අරමුණින් සාමාන්‍ය ජනතාව මත බර පැටවීම කිසිසේත් අනුමත නොකරන බව එම පක්ෂයේ මහලේකම් තිස්ස අත්තනායක මහතා පවසයි. කොළඹ දී අද පැවති මාධ්‍ය හමුවකට එක් වෙමින් තිස්ස අත්තනායක මහතා මේ අදහස් පළ කළේය. විශාල අමාත්‍ය මණ්ඩලයක් සහ උපදේශක මණ්ඩලයක් නඩත්තු කිරීම හේතුවෙන් රජය මෙසේ දිනෙන් දින භාණ්ඩ මිල ඉහළ නංවන බව ඔහු එහි දී වැඩිදුරටත් කියා සිටියේ ය.", "URL": "https://sinhala.adaderana.lk/news.php?nid=21451", "Category": null, "Parent URL": null}