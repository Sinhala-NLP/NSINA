{"Source": "Adaderana", "Timestamp": "March 28, 2012 09:18 am", "Headline": " ලක්ෂ 98 ට තට්ටු කළ සමෘද්ධි නිලධාරීන් 15 ක් දොට්ට", "News Content": "නුවරඑළිය දිස්ත්‍රික්කයේ සේවයේ නියුතුව සිටි සමෘද්ධි සංවර්ධන නිලධාරීන් 15 දෙනෙකු සේවයෙන් පහ කිරීමට තිරණය කර තිබේ. අදාළ සමෘද්ධි නිලධාරීන් නුවරඑළිය සමෘද්ධි බැංකුව හරහා රුපියල් ලක්ෂ 98ක මුදලක් වංචා කර ඇති බව නුවරඑළිය දිස්ත්‍රික් ලේකම් ඩී.පී.ජී කුමාරසිරි මහතා පැවසුවේය. සමෘද්ධි ලාභීන්ගේ නම් ව්‍යාජ ලෙස යොදා ගෙන සමෘද්ධි බැංකුවෙන් අදාළ මුදල ණය වශයෙන් ලබා ගෙන ඇති බවට පරීක්ෂණ වල දී අනාවරණය වී තිබේ. 2005 වසරේ දී මෙම මූල්‍ය වංචාව සිදු කර ඇති බවට අනාවරණය වූ බව ඩී.පී.ජී කුමාරසිරි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=23118", "Category": null, "Parent URL": null}