{"Source": "Adaderana", "Timestamp": "April 10, 2013 08:22 am", "Headline": "ආගම්වාදය නිසා කරන දේවල් අනුමත කරන්න බෑ", "News Content": "ශ්‍රී ලංකාව තුළ ආගම්වාදය මුල් කරගනිමින් ක්‍රියාත්මක ඇතැම් ක්‍රියා කලාපයන් අනුමත කළ නොහැකි බව ශ්‍රී ලංකාවේ අමෙරිකානු තානාපති මිචෙල් ජේ.සිසන් මහත්මිය පවසයි. පසුගිය මාස කිහිපය තුළ ලංකාවේ ආගම්වාදී මතවාද ඉහළ යමින් පවතින බව ඇයි සඳහන් කළාය. ඇතැම් ආගමිකයින්ගේ ව්‍යාපාරික ස්ථාන ඉලක්ක කර ගනිමින් ප්‍රහාර එල්ල කිරීම සිදු වූ බව මිචෙල් ජේ.සිසන් මහත්මිය පෙන්වාදෙයි. මෙය ආගම්වාදී ප්‍රචාරනයෙහි අතුරු ප්‍රතිපලයක් බව ඇය පවසයි. ජාත්‍යන්තර මාධ්‍යක් සමග සම්මුඛ සාකච්ජාවකට එක්වෙමින් ශ්‍රී ලංකාවේ අමෙරිකානු තානාපතිනිය මේ බව ප්‍රකාශකර තිබේ. උතුරේ පුවත්පතකට සහ දේශපාලන රැස්වීමක් ඉලක්ක කරගනිමින් එල්ල වූ ප්‍රහාර සම්බන්ධයෙන් අමෙරිකාවේ අවධානය යොමුව ඇති බව එහිදී තවදුරටත් අදහස් දැක්වූ මිචෙල් ජේ.සිසන් මහත්මිය ප්‍රකාශ කර තිබේ.", "URL": "https://sinhala.adaderana.lk/news.php?nid=33150", "Category": null, "Parent URL": null}