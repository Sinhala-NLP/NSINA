{"Source": "Adaderana", "Timestamp": "May 19, 2011 10:24 am", "Headline": "රණවිරු සැමරුම් මාසය අදින් ඇරඹෙයි", "News Content": "ත්‍රස්තවාදය මෙරටින් මුලිනුපුටා දැමීමේ විජයග්‍රහණය සමරන රණවිරු සැමරුම් මාසය අදින් ආරම්භ වේ. මීට සමගාමීව ජනාධිපති මහින්ද රාජපක්ෂ මහතා වෙත ජාතික රණවිරු සැමරුම් කොඩිය අද(19) පෙරවරු 11.30ට පැළඳවීමට නියමිතය. කුරිරු ත්‍රස්තවාදයෙන් රටත් ජනතාවත් මුදාගනිමින් මාතෘ භූමියේ නිදහස වෙනුවෙන් සිය දිවිපුද කළ යුධ, නාවික, ගුවන් හා පොලිස් සේවයේ විරෝධාර රණවිරුවන් වෙත උත්තමාචාර පුද කිරීම ජාතික රණවිරු සැමරුම් මාසය පැවැත්වීමේ ප්‍රධාන අරමුණ වේ. මීට සමගාමීව මේ මස 27 වැනිදා විජයග්‍රහණයේ පෙළපාලිය ගාලුමුවදොර පිටියෙන් ආරම්භ කෙරෙන අතර එදින පස්වරුවේ පාර්ලිමේන්තු ක්‍රිඩාංගණය අබියස රණවිරු ස්මාරකය අසලදී ප්‍රධාන උත්සවය පැවැත්වීමට නියමිතය.", "URL": "https://sinhala.adaderana.lk/news.php?nid=16188", "Category": null, "Parent URL": null}