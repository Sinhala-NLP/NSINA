{"Source": "Adaderana", "Timestamp": "October 11, 2015 03:58 pm", "Headline": "අත්අඩංගුවේ සිටින ධීවරයින් ගැන රාජතාන්ත්‍රික මැදිහත්වීමක් අවශ්‍යයි ", "News Content": "මෙරට අත්අඩංගුවේ පසුවන ඉන්දීය ධීවරයින් නිදහස් කර ගැනීමට ඉහළ රාජතාන්ත්‍රික මට්ටමේ මැදිහත්වීමක් සිදුකරන ලෙස තමිල්නාඩු ප්‍රධාන අමාත්‍ය ජයලලිතා ජයරාම් ඉන්දීය අග්‍රාමාත්‍යවරයාගෙන් ඉල්ලීමක් කර තිබේ. ඉන්දීය අග්‍රාමාත්‍යවරයාවෙත ලිපියක් යොමුකරමින් ජයලලිතා ජයරාම් පවසන්නේ ඉන්දීය ධීවරයන් 54 දෙනෙකු මේ වන විට ශ්‍රී ලංකා අත්අඩංගුවේ පසුවන බවයි. ධීවර යාත්‍රා 34ක් ද ශ්‍රී ලංකාව භාරයේ පවතින අතර එම යාත්‍රා සහ ධීවරයින් කඩිනමින් නිදහස් කර ගන්නා ලෙස ඇය ඉන්දීය අග්‍රාමාත්‍ය නරේන්ද්‍ර මෝදීගෙන් ඉල්ලීමක් කර තිබේ. මෙරට මුහුදු සීමාව උල්ලංඝණය කරමින් ධීවර කටයුතුවල නිරත වු ඉන්දීය ධීවරයන් 19 දෙනෙකු සහ යාත්‍රා දෙකක් පසුගිය 09 වැනිදා ද නාවික හමුදාව විසින් අත්අඩංගුවට ගනු ලැබුණි.", "URL": "https://sinhala.adaderana.lk/news.php?nid=54376", "Category": null, "Parent URL": null}