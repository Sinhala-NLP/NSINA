{"Source": "Adaderana", "Timestamp": "August 26, 2019 06:26 am", "Headline": "හංවැල්ලේදී දෙදෙනෙකුට වෙඩි තබා ඝාතනය කරයි", "News Content": "හංවැල්ල ප්‍රදේශයේ නිවසකදී පුද්ගලයින් දෙදෙනෙකු වෙඩි තබා ඝාතනය කර තිබේ. ඊයේ (25) රාත්‍රි 09.30 ත් 10.00ත් අතර කාලයේදී මෙම ඝාතනයන් සිදුව ඇති බව පොලීසිය සඳහන් කළේය. හංවැල්ල පොලිස් වසමේ පහත්ගම ප්‍රදේශයේ නිවසකට ඇතුළු වු මුහුණු ආවරණය කර ගත් යතුරු පැදියකින් පැමිණී පුද්ගලයෙකු එම නිවසේ හිමි කරුට සහ තවත් පුද්ගලයෙකුට වෙඩි තබා පළාගොස් ඇත. වෙඩි වැඳීමෙන් බරපතල තුවාල ලැබු අදාළ පුද්ගලයින් දෙදෙනා අවිස්සාවේල්ල රෝහලට ඇතුළත් කිරීමෙන් අනතුරුව මියගොස් ඇති බව පොලිසියි සඳහන් කළේය. මෙලෙස ඝාතනයට ලක්ව ඇත්තේ 43 හැවිරිදි සහ 32 හැවිරිදි පුද්ගලයින් දෙදෙනෙක්. කවුරුන් විසින් කුමන හේතුවක් මත අදාළ ඝාතනය සිදුකළේද යන්න මේ වනතෙක් තොරතුරු අනාවරණය වී නැත. හංවැල්ල පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=117468", "Category": null, "Parent URL": null}