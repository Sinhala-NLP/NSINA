{"Source": "Adaderana", "Timestamp": "September 6, 2015 05:02 pm", "Headline": "වොට්සන් ටෙස්ට් පිටියට සමුදෙයි", "News Content": "ඔස්ට්‍රේලියානු තුන් ඉරියව් ක්‍රීඩක ෂේන් වොට්සන් ජාත්‍යන්තර ටෙස්ට් ක්‍රිකට් පිටියෙන් සමුගැනීමට තීරණය කර තිබේ.ඔස්ට්‍රේලියානු ක්‍රිකට් පාලක මණ්ඩලය පවසන්නේ ෂේන් වොට්සන් සිය සමුගැනීම හදිසියේ ප්‍රකාශයට පත් කර ඇති බවයි.2005 වසරේ දී ටෙස්ට් වරම් හිමිකර ගත් 34 හැවිරිදි වොට්සන් ජාත්‍යන්තර ටෙස්ට් තරග 59කට සහභාගී වී ඇති අතර ලකුණු 3731ක් රැස්කරගෙන ඇත.පන්දු යවන්නෙකු ලෙස ඔහු දවාගෙන ඇති කඩුලු සංඛ්‍යාව 75කි.සිය සමුගැනීම සම්බන්ධයෙන් නිවේදනයක් නිකුත් කරමින් ෂේන් වොට්සන් ප්‍රකාශ කර ඇත්තේ තමා ටෙස්ට් පිටියෙන් සමුගත්ත ද එක්දින සහ 20/20 තරග සඳහා තවදුරටත් සහභාගි වීමට බලාපොරොත්තු වන බවයි.", "URL": "https://sinhala.adaderana.lk/news.php?nid=53695", "Category": null, "Parent URL": null}