{"Source": "Adaderana", "Timestamp": "April 29, 2010 08:20 am", "Headline": "චමල් දළඳා වඳියි", "News Content": "කථානායක චමල් රාජපක්ෂ මහතා ඊයේ මහනුවර ශ්‍රී දළඳා සමිඳුන් වැඳපුදා ගත්තේය. දළඳා මාළිගාව වෙත පැමිණි නව කතානායකවරයා පිළිගනු ලැබුවේ දියව‍ඩන නිළමේ ප්‍රදීප් නිලංග දෑලබණ්ඩාර මහතා විසිනි. ඉන් අනතුරුව කථානායක චමල් රාජපක්ෂ මහතා ශ්‍රී දළඳා වහන්සේ වැඳ ආශිර්වාද ලබාගත්තේය. අනතුරුව විශේෂ අමුත්තන්ගේ සඳහා වෙන්කෙරුණු ග්‍රන්ථයේ චමල් රාජපක්ෂ මහතා විසින් අත්සන් කරනු ලැබීය. මෙම අවස්ථාවට මධ්‍යම පළාත් ප්‍රධාන අමාත්‍ය සරත් ඒකනායක මහතා සහ විදුලි බල හා බලශක්ති අමාත්‍ය පාඨලී චම්පික රණවක මහතා ද සහභාගී වී සිටියේය.", "URL": "https://sinhala.adaderana.lk/news.php?nid=8066", "Category": null, "Parent URL": null}