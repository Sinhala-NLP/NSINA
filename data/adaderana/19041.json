{"Source": "Adaderana", "Timestamp": "September 29, 2011 01:59 pm", "Headline": "මගීන් 18 ක් සමග ඉන්දුනීසියානු ගුවන්යානයක් කඩා වැටෙයි", "News Content": "පුද්ගලයින් 18 දෙනෙකු රැගත් ඉන්දුනීසියානු ගුවන්යානයක් කඩා වැටී තිබේ. උතුරු සුමත්‍රා ප්‍රදේශයේ ගම්මානයකට මෙම යානය කඩා වැටෙන්නට ඇති බව ඉන්දුනීසියානු බලධාරීන් පවසයි. ඒ අනුව අදාළ ප්‍රදේශයට මේ වන විටත් සහන සේවා කණ්ඩායම් පිටත් කර හැර ඇති බව එම බලධාරීන් සඳහන් කරයි. ආකේ සිට උතුරු සුමත්‍රා ප්‍රදේශය බලා පියාසර කරමින් තිබූ අදාළ ගුවන් යානය සමග පැවති සන්නිවේදන සබඳතා ගුවන් ගතවී පැයකට පමණ පසු බිඳ වැටී ඇත. යානයෙන් හදිසි අනතුරු සංඥා නිකුත් කෙරුණු බව ද ගුවන් ගමන් පාලක නිලධාරීන් සනාථ කර ඇති බව ඉන්දුනීසියානු බලධාරීන් පවසයි.", "URL": "https://sinhala.adaderana.lk/news.php?nid=19041", "Category": null, "Parent URL": null}