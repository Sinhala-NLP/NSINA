{"Source": "Adaderana", "Timestamp": "March 2, 2016 12:23 pm", "Headline": "ශ්‍රීලනිපයේ ඉදිරි කටයුතු ගැන විශේෂ සාකච්ඡාවක් අද", "News Content": "පළාත් පාලන මැතිවරණය සහ පක්ෂයේ ඉදිරි කටයුතු සම්බන්ධයෙන් විශේෂ සාකච්ඡාවක් පැවැත්වීමට ශ්‍රී ලංකා නිදහස් පක්ෂය තීරණය කර තිබේ.ශ්‍රී ලංකා නිදහස් පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙම සාකච්ඡාව අද(02) පස්වරුවේ පැවැත්වීමට නියමිතව ඇත.ජනාධිපති මෛත්‍රීපාල සිරිසේන මහතාගේ නිල නිවසේ දී මෙම සාකච්ඡාව පැවැත්වෙන අතර ශ්‍රී ලංකා නිදහස් පක්ෂයේ මධ්‍යම කාරක සභාව ඊට කැඳවා ඇති බව සඳහන්ය.ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක මහතා සඳහන් කළේ පක්ෂයේ ඉදිරි කටයුතු පිළිබඳව මෙම සාකච්ඡාවේ දී වැඩි අවධානයක් යොමු කිරීමට බලාපොරොත්තු වන බවයි.මේ අතර එක්සත් ජනතා නිදහස් සන්ධානයට නව පක්ෂ එක්කරගැනීම පිළිබඳව අවධානය යොමුව ඇති බව අමාත්‍ය දුමින්ද දිසානායක මහතා සඳහන් කළේය.ඒ සඳහා වන මූලික සාකච්ඡා පක්ෂ කිහිපයක් සමඟ මේ වන විට පවත්වා අවසන් බව අමාත්‍යවරයා සඳහන් කරයි.මේ අතර විශ්වා වර්ණපාල මහතාගේ අභාවයෙන් එක්සත් ජනතා නිදහස් සන්ධාන මහලේකම්ධූරය මේ වන විට පුරප්පාඩුව පවතියි.එම පුරප්පාඩුව සඳහා නව ලේකම්වරයෙකු පත් කිරීම පිළිබඳවද ඉදිරියේදී තීරණයක් ගැනීමට නියමිත බව දුමින්ද දිසානායක අමාත්‍යවරයා පැවසුවේය.", "URL": "https://sinhala.adaderana.lk/news.php?nid=57807", "Category": null, "Parent URL": null}