{"Source": "Adaderana", "Timestamp": "March 5, 2010 07:56 am", "Headline": "කොමසාරිස්ගෙන් පක්ෂ වලට සීමා", "News Content": "ඉදිරි මැතිවරණයට අදාළ ප්‍රචාරක කාර්යාල පිහිටුවීම සම්බන්ධයෙන් මැතිවරණ කොමසාරිස් දයානන්ද දිශානායක මහතා විසින් දේශපාලන පක්ෂ වලට සහ ස්වාධීන කණ්ඩායම් වලට සීමා පනවා තිබේ. ඒ අනුව දේශපාලන පක්ෂයකට හෝ ස්වාධීන කණ්ඩායමකට එක් දිස්ත්‍රික්කයක් සඳහා මධ්‍ය මැතිවරණ ප්‍රචාරක කාර්යාලයක් බැගින් ද එක් ඡන්ද කොට්ඨාසයක් සඳහා ශාඛා කාර්යාලයක් බැගින් ද පිහිටු වීමට අවසර දී ඇත. මධ්‍ය ප්‍රචාරක කාර්යාල අප්‍රේල් 8 වනදා දක්වාත් ශාඛා කාර්යාල අප්‍රේල් 6 වනදා දක්වාත් පවත්වා ගෙන යාමට මැතිවරණ‍ කොමසාරිස්වරයා විසින් අවසර ලබා දී ඇති බව සඳහන්ය. මේ අතර එක් එක් අපේක්ෂකයෙකු වෙනුවෙන් මැතිවරණ දිස්ත්‍රික්කය වෙනුවෙන් එක් ශාඛා කාර්යාලයක් පිහිටුවීමටද අනුමැතිය දී තිබේ. ඡන්දය විමසන දිනයේ දී ඡන්ද මධ්‍යස්ථාන‍ය සිට මීටර පන්සියයක් ඇතුළත කිසිඳු මැතිවරණ කාර්යාලයක් නොතිබිය යුතු බව ද මැතිවරණ කොමසාරිස් දයානන්ද දිශානායක මහතා පවසයි.", "URL": "https://sinhala.adaderana.lk/news.php?nid=7079", "Category": null, "Parent URL": null}