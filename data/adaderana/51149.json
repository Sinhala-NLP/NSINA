{"Source": "Adaderana", "Timestamp": "May 7, 2015 08:49 am", "Headline": "නව මැතිවරණ ක්‍රමය සඳහා සුළු පක්ෂවල නියෝජිතයින්ගෙන් යෝජනා", "News Content": "හඳුන්වාදීමට යෝජිත නව මැතිවරණ ක්‍රමය සඳහා සුළු පක්ෂවල නියෝජිතයින් විසින් නව යෝජනාවලියක් සකස් කර තිබේ.අදාළ යෝජනාවලිය ඉදිරියේදී ජනාධිපති මෛත්‍රීපාල සිරිසේන මහතාට බාරදීමට නියමිත බව නව සමසමාජ පක්ෂයේ නායක වික්‍රමබාහු කරුණාරත්න මහතා සඳහන් කළේය.නව මැතිවරණ ක්‍රමයක් සම්බන්ධයෙන් ඉදිරිපත් වී ඇති යෝජනා පිළිබඳව ඊයේ අග්‍රාමාත්‍ය රනිල් වික්‍රසිංහ මහතාගේ ප්‍රධානවයෙන් සුළු පක්ෂ වල නියෝජිතයින් සාකච්ඡාවක් පවත්වනු ලැබුවේය. එහිදී මැතිවරණ ක්‍රමය සංශෝධනය කිරීමට අදාළ කරුණු 07 කින් සමන්විත නව යෝජනාවලියක් සකස් කර ඇත.එම යෝජනාවලිය ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම් මහතා විසින් ජනාධිපති මෛත්‍රීපාල සිරිසේන මහතාට බාරදීමට නියමිත බව වික්‍රමබාහු කරුණාරත්න මහතා සඳහන් කළේය.", "URL": "https://sinhala.adaderana.lk/news.php?nid=51149", "Category": null, "Parent URL": null}