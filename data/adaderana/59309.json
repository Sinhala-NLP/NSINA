{"Source": "Adaderana", "Timestamp": "April 19, 2016 01:07 pm", "Headline": " හෙරොයින් සිද්ධියට අදාළ 17 තවදුරටත් බන්ධනාගාරයට", "News Content": "මෙරට දකුණු මුහුදු තීරයේ දී පොලිස් මත්ද්‍රව්‍යනාශක කාර්යාංශය විසින් හෙරොයින් කිලෝග්රෑ ම් 110ක් සොයා ගැනීමේ සිද්ධිය සම්බන්ධයෙන් අත්අඩංගුවට ගත් පුද්ගලයින් 17 දෙනා තවදුරටත් රක්ෂිත බන්ධනාගාර ගත කිරීමට අධිකරණය නියෝග කර තිබේ.විදේශිකයින් 14 දෙනෙකු සහ ශ්‍රී ලාංකිකයින් තිදෙනෙකු අත්අඩංගුවට ගත් පිරිස අතර වෙයි.සිද්ධියට අදාළ නඩුව අද(19) විභාගයට ගත් අවස්ථාවේ ඔවුන් මැයි මස 03 වැනිදා දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය නියෝග කළ බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.", "URL": "https://sinhala.adaderana.lk/news.php?nid=59309", "Category": null, "Parent URL": null}