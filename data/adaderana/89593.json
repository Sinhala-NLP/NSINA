{"Source": "Adaderana", "Timestamp": "May 22, 2018 11:44 am", "Headline": "කොත්මලේ ජලාශයේ එක් වාන් දෙරටුවක් විවෘතයි", "News Content": "ඉහළ කොත්මලේ ජලාශයේ එක් වාන් දෙරටුවක් විවෘත කෙරේ. මධ්‍යම කඳුකරයේ බටහිර බෑවුම් ප්‍රදේශවලට ඇද හැලුනු අධික වර්ෂාවත් සමඟ ඊයේ(21) පස්වරුවේ සිට ඉහළ කොත්මලේ ජලාශයේ වාන් දොරටු හතරක් අද(22) අළුයම තෙක් ස්වයංක්‍රීයව විවෘත වී අද උදැසන 8 පමණ වන විට එය යළිත් වැසී ගොස් තිබුණි. එම ජලාශයේ යළිත් එක් වාන් දොරටුවක් අද පෙරවරු 10 සිට ස්වයංක්‍රීයව විවෘත වී තිබේ. තවදුරටත් වැසි ලැබුනහොත් එම ජලාශයේ සෙසු වාන් දොරටුද විවෘත වන බැවින් ජලාශ වේල්ලට පහලින් කොත්මලාඔයේ දෙපස පදිංචිකරුවන් සැලකිලිමත්ව සිටින ලෙස එම විදුලිබලාගාර ඉංජිනේරුවන් ඉල්ලා සිටියි.", "URL": "https://sinhala.adaderana.lk/news.php?nid=89593", "Category": null, "Parent URL": null}