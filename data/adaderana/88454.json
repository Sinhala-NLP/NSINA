{"Source": "Adaderana", "Timestamp": "May 3, 2018 02:09 pm", "Headline": "ජාතික ක්‍රිකට් කණ්ඩායමට නව පුහුණුකරුවෙක් එයි", "News Content": "ඕස්ට්‍රේලියා ජාතික ක්‍රිකට් කණ්ඩායමේ නව පුහුණුකරු ලෙස හිටපු ඕස්ට්‍රේලියා ක්‍රීඩක ජස්ටින් ලැන්ගර්ව පත්කර තිබේ. ඒ ඉදිරි වසර 4ක කාලයක් සඳහායි. දකුණු අප්‍රිකාව සමඟ මාර්තු මාසයේ පැවති ටෙස්ට් තරගයකදී පන්දුව පළුදු කිරීමේ සිද්ධියකට වරදකරුවන් වූ හිටපු නායක ස්ටීව් ස්මිත් ඇතුළු ක්‍රීඩකයින් තිදෙනෙක්ට තරඟ තහනමක් පැනවීමෙන් පසු එවකට පුහුණුකරු වූ ඩැරන් ලීමන් එම ධූරයෙන් ඉල්ලා අස්විය. ලීමන්ගේ ඉල්ලා අස්වීමෙන් පුරප්පාඩු වූ ප්‍රධාන පුහුණුකරු ධූරය සඳහා හිටපු ඕස්ට්‍රේලියා ක්‍රීඩයෙක් වන ජස්ටින් ලැන්ගර්ව පත් කිරීමට ඕස්ට්‍රේලියා ක්‍රිකට් ආයතනය ඊයේ(02) තීරණය කළේය. ජස්ටින් ලැන්ගර් ක්‍රීඩකයෙක් ලෙස ඕස්ට්‍රේලියාව වෙනුවෙන් ටෙස්ට් තරඟ 105කට සහ එක්දින තරග 8කට සහභාගි වී තිබේ. එමෙන්ම ඔහු මීට පෙර ඕස්ට්‍රේලියා 20යි 20 කණ්ඩායමේ තාවකාලික පුහුණුකරුවෙක් ලෙසද කටයුතු කළේය. ජස්ටින් ලැන්ගර් මැයි මස 20 වනදා සිට ඕස්ට්‍රේලියා ජාතික කණ්ඩායමේ ප්‍රධාන පුහුණුකරු ලෙස වැඩ ආරම්භ කිරීමට නියමිතයි.", "URL": "https://sinhala.adaderana.lk/news.php?nid=88454", "Category": null, "Parent URL": null}