{"Source": "Adaderana", "Timestamp": "March 9, 2014 01:57 pm", "Headline": "බස් රථවල කාන්තා හිංසනය අවම කිරීමට වැඩපිළිවෙළක් ", "News Content": "පෞද්ගලික බස් රථවලදී කාන්තාවන්ට වන හිරිහැර අවම කිරීම සඳහා විශේෂ වැඩසටහනක් ක්‍රියාත්මක කිරීමට පුද්ගලික ප්‍රවාහන සේවා අමාත්‍යාංශය පියවර ගෙන තිබේ. ජාත්‍යන්තර කාන්තා දිනයට සමගාමීව මෙම වැඩසටහන ක්‍රියාත්මක කරන බව පුද්ගලික ප්‍රවාහන සේවා අමාත්‍ය සි.බි.රත්නායක මහතා සඳහන් කළේය. බස් රථවල දී කාන්තාවන්ට සිදුවන හිංසනය නතර කිරීමේ අරමුණින් මෙම වැඩසටහන ක්‍රියාත්මක කරන අතර ඒ පිළිබඳ දැනුවත් කිරීමේ වැඩසටහනක් අද(09) පෙරවරුවේ කොළඹ බැස්ටියන් මාවත බස් රථ පර්යන්තයේදී සිදුකර තිබේ. ඒ අනුව පෞද්ගලික බස් රථයකදී කාන්තාවකට යම් හිරිහැරයක් සිදුවන්නේ නම් ඒ පිළිබඳ “1955“ දුරකථන අංකයට හෝ 071 655 0000 යන දුරකථන අංකයට දැනුම් දෙන ලෙස පුද්ගලික ප්‍රවාහන සේවා අමාත්‍යාංශය මගීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41659", "Category": null, "Parent URL": null}