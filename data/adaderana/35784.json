{"Source": "Adaderana", "Timestamp": "July 15, 2013 07:29 am", "Headline": "මැතිවරණ පැමිණිලි භාරගැනීම අද සිට", "News Content": "උතුරු , වයඹ සහ මධ්‍යම පළාත් සභා ඡන්ද විමසීමට අදාළ මැතිවරණ පැමිණිලි භාර ගැනීම අද දිනයේ සිට ආරම්භ කරන බව මැතිවරණ මහලේකම් කාර්යාලය පවසයි. මේ සඳහා වන කාර්යාලය රාජගිරියේ පිහිටි මැතිවරණ මහලේකම් කාර්යාලයේ දී සිදුකරන බව නියෝජ්‍ය මැතිවරණ කොමසාරිස් එම්.එම්මොහොමඩ් මහතා සඳහන් කළේය. මීට අමරතව ඡන්ද විමසීම සිදු කෙරෙන දිස්ත්‍රික්ක වලද මැතිවරණ පැමිණිලි භාර ගැනීම සඳහා කාර්යාල ආරම්භ කිරීමට නියමිතය. ලබන 18 වැනි දින සිට දිස්ත්‍රික් ලේකම් කාර්යාල වල මෙම පැමිණිලි භාර ගැනීම සඳහා කාර්යාල විවෘත කරන බව නියෝජ්‍ය මැතිවරණ කොමසාරිස්වරයා සඳහන් කළේය. මැතිවරණ පැමිණිලි භාර ගැනිම සඳහා උදෑසන 8 සිට රාත්‍රී 10 දක්වා අදාළ කාර්යාල විවෘතව තැබෙන බව ද ඔහු කියා සිටියේය.", "URL": "https://sinhala.adaderana.lk/news.php?nid=35784", "Category": null, "Parent URL": null}