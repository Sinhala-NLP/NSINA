{"Source": "Adaderana", "Timestamp": "August 25, 2018 02:33 pm", "Headline": "පොලිස් විශේෂ මෙහෙයුමකින් පුද්ගලයින්  3099 ක් අත්අඩංගුවට", "News Content": "දිවයින පුරා සිදු කළ විශේෂ පොලිස් මෙහෙයුමකදී විවිධ වැරදි සම්බන්ධයෙන් 3099 දෙනෙකු අත්අඩංගුවට ගෙන තිබේ. ඊයේ රාත්‍රී 09.00 සිට අද උදෑසන 08.00 දක්වා මෙම මෙහෙයුම සිදු කළ බව පොලිස් මූලස්ථානය සඳහන් කළේය. මෙම මෙහෙයුම සඳහා දිවයින පුරා පොලිස් ස්ථාන ආවරණය වන පරිචදි නිළධාරින් 13,780ක් සහභාගී වි තිබේ. මෙම මෙහෙයුමේදී රථ වාහන වැරදී සම්බන්ධයෙන් නඩු 4967ක් පවරා ඇති බව ද පොලිස් මූලස්ථානය සදහන් කළේය.", "URL": "https://sinhala.adaderana.lk/news.php?nid=95005", "Category": null, "Parent URL": null}