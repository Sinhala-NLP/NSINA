{"Source": "Adaderana", "Timestamp": "May 9, 2016 09:21 am", "Headline": " පිලිපීන මැතිවරණයේ ඡන්ද විමසීම ඇරඹෙයි", "News Content": "පිලිපීන මහ මැතිවරණයේ ඡන්ද විමසීම ආරම්භ වී තිබේ.දැඩි ආරක්ෂාවක් මධ්‍යයේ මෙම ඡන්ද විමසීම් ආරම්භ වී ඇති බව විදෙස් මාධ්‍ය වාර්තා කළේය.ආරක්ෂක කටයුතු සඳහා පොලිස් නිලධාරීන් ලක්ෂයක් පමණ යොදාවා ඇති බව විදෙස් මාධ්‍ය සඳහන් කළේය.මහ මැතිවරණයේ ප්‍රචාරක අවධිය තුළ දැඩි ගැටුම්කාරී තත්ත්වයන් හටගෙන ඇති අතර මේ හේතුව නිසා පිලිපීනයේ ඡන්ද විමසීම සඳහා දැඩි ආරක්ෂාවක් යොදවා ඇති බව විදෙස් මාධ්‍ය වාර්තා කළේය.අදාළ කාලය තුළ පුද්ගලයින් 15 දෙනෙකු පමණ ජීවිතක්ෂයට පත්ව ඇති බව ද විදෙස් මාධ්‍ය වාර්තා සඳහන් කළේය.මෙවර මහ මැතිවරණයේදී නව ජනාධිපතිවරයෙකු තෝරා පත් කර ගැනීමට නියමිත අතර ඊට අපේක්ෂකයින් 05 දෙනෙකු ඉදිරිපත් වී තිබේ.", "URL": "https://sinhala.adaderana.lk/news.php?nid=59953", "Category": null, "Parent URL": null}