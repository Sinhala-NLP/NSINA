{"Source": "Adaderana", "Timestamp": "October 24, 2010 10:31 am", "Headline": "මෙවර ජාතික ක්‍රීඩා උළෙලට නව මුහුණුවරක්", "News Content": "මෙවර ජාතික මහා ක්‍රීඩා උළෙලට නව මුහුණුවරක් ලබා දීමට පියවර ගෙන ඇති බව ක්‍රීඩා අමාත්‍යාංශය පවසයි. මෙවර ක්‍රීඩා උළෙලේ දක්ෂතම ක්‍රීඩකයාට සහ ක්‍රීඩිකාවට වටිනා මෝටර් රථයක් බැගින් පිරි නැමීමට තීරණය කර ඇති බව එම අමාත්‍යාංශය සඳහන් කරයි. සෙසු ක්‍රීඩා ඉසව් වල දක්ෂ ක්‍රීඩක ක්‍රීඩිකාවන් සඳහා යතුරු පැදි සහ විදුලි පංකා ආදිය ත්‍යාග වශයෙන් ලබා දීමට ද පියවර ගෙන ඇති බව ‍ක්‍රීඩා අමාත්‍යාංශය කියා සිටියි. මෙවර ජාතික මහා ක්‍රීඩා උළෙල ලබන 30 වැනිදා සිට නොවැම්බර් 1 වැනිදා දක්වා මහනුවර බෝගම්බර පිටියේ දී පැවැත්වීමට නියමිතයි. -------", "URL": "https://sinhala.adaderana.lk/news.php?nid=11699", "Category": null, "Parent URL": null}