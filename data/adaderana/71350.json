{"Source": "Adaderana", "Timestamp": "March 25, 2017 11:12 pm", "Headline": " බංග්ලාදේශයට ලකුණු 90ක ජයක්", "News Content": "පළමු එක්දින තරඟය ශ්‍රී ලංකාව පරාජය කරමින් ලකුණු 90 ක සුවිශේෂ ජයක් ලබාගැනීමට බංගලාදේශය සමත් වුණි.බංග්ලාදේශය සමග පළමු එක්දින තරගයේ කාසියේ වාසිය දිනූ ශ්‍රී ලංකා නායක උපුල් තරංග පළමුව පන්දු යැවීම තෝරාගත්තේය. බංග්ලාදේශ ක්‍රීඩකයින් සිය පන්දුවාර 50 අවසන් කළේ කඩුලු 5 කට ලකුණු 324 ක් ලබාගෙනය.ඔවුන් ශ්‍රී ලංකාවට එරෙහිව එක්දින තරගයකදී රැස්කළ වැඩිම ලකුණු සංඛ්‍යාවද මෙය වෙයි.අගනා පිතිහරඹයක නිරත වුණු තමීම් ඉක්බාල් සිය 8 වන එක්දින ශතකය ලෙසින් ලකුණු 127 ක් රැස්කළේය.ඊට අමතරව සකීබ් අල් හසන් ලකුණු 72 ක් සහ සබිර් රෙහෙමාන් ලකුණු 59 ක් ලබාගත්තේය.පන්දු යැවීමේදී සුරංග ලක්මාල් කඩුලු 2 ක් බිඳහෙලීය.පිළිතුරු ඉනිම ක්‍රීඩා කළ ශ්‍රී ලංකා පිතිකරුවන් සියල්ලන් දැවී රැස්කර ගතහැකි වූයේ ලකුණු 234 ක් පමණි.දිනේෂ් චන්දිමාල් හතරේ පහර හයක් සමඟින් ලකුණු 59 ක් රැස්කළේය.සුපිරි පිතිහරඹයක නිරතවූ තිසර පෙරේරා ලකුණු 55 ක් රැස්කරගත්තේ හයේ පහර 2 ක් සහ හතරේ පහර 4 ක් සමඟිනි.", "URL": "https://sinhala.adaderana.lk/news.php?nid=71350", "Category": null, "Parent URL": null}