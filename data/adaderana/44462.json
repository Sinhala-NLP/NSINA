{"Source": "Adaderana", "Timestamp": "July 6, 2014 12:21 pm", "Headline": "හලාවත දුම්රිය මාර්ගයේ කොටසක් වැසෙයි ", "News Content": "හලාවත දුම්රිය මාර්ගයේ සීදුව සහ කටුනායක අතර කොටස අද(06) පස්වරු 4.30 දක්වා වසා තැබෙන බව දුම්රිය පාලක මැදිරිය පවසයි. එම දුම්රිය මාර්ගයේ සිදුකරන අලුත්වැඩියා කටයුත්තක් හේතුවෙන් මෙලෙස මාර්ගය වසා තැබෙන අතර එම කාලය තුළ දුම්රිය ධාවනය කොළඹ කොටුවේ සිට ජා ඇල දක්වා සීමා කර ඇති බව සඳහන් වෙයි. කෙසේ වෙතත් පස්වරු 6.00 ට කොළඹ කොටුවෙන් පිටත්වන දුම්රිය හලාවත දක්වා ගමන් කිරීමට නියමිතව තිබේ එසේම බම්බලපිටිය දුම්රිය ස්ථානය ආසන්නයේ දී පීලිපැනීමට ලක් වු දුම්රිය අද(06) දහවල් වන විට ඉවත් කර එම මාර්ගය යථා තත්ත්වයට පත් කිරීමට හැකි වනු ඇති බව දුම්රිය පාලක මැදිරිය පැවසුවේය. මේ වන විට දුම්රිය ඉවත් කිරීමේ කටයුතු අවසන් වෙමින් පවතින බව එම පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=44462", "Category": null, "Parent URL": null}