{"Source": "Adaderana", "Timestamp": "October 10, 2016 01:48 pm", "Headline": "  චීනය රුසියාවට සහය දෙයි", "News Content": "ගෝලීය වශයෙන් මතුවන කරුණු සම්බන්ධයෙන් රුසියාවේ ස්ථාවරය ඉතා වැදගත් බව චීනය පවසයි.ඇෆ්ගනිස්ථානයේ සහ සිරියාවේ ගැටුම් තත්ත්වය සම්බන්ධයෙන් රුසියාවේ ස්ථාවරයට සහය පළ කරන බව චීනය පවසයි.චීන නියෝජ්‍ය විදේශ අමාත්‍ය ලී බාඔඩොන් ප්‍රකාශ කර ඇත්තේ එක්සත් ජාතීන්ගේ ආරක්ෂක කවුන්සිලයේ සම බලතල හිමි රටවල් දෙකක් වශයෙන් චීනය සහ රුසියාව ඉතා සමීපව කටයුතු කරන බවයි.මේ අතර සිරියාව සම්බන්ධයෙන් එක්සත් ජාතීන්ගේ ආරක්ෂක කවුන්සිලය වෙත රුසියාව ඉදිරිපත් කළ යෝජනාවක් ඡන්ද 09ට 04ක් ලෙස පරාජයට පත් වුණි.එහිදී චීනය රුසියාවට සහය දක්වමින් ඡන්දය පළ කර තිබුණි.", "URL": "https://sinhala.adaderana.lk/news.php?nid=64900", "Category": null, "Parent URL": null}