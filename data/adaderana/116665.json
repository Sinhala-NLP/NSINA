{"Source": "Adaderana", "Timestamp": "August 16, 2019 08:50 am", "Headline": "අපිට තියෙනවා හොඳට අලෙවි කරන්න පුළුවන් භාණ්ඩයක්-නලීන්", "News Content": "රටක නායකත්වයට සුදුසු වන්නේ එක් ක්ෂේත්‍රයක පමණක් ප්‍රවීණයෙක් නොවන බව නියෝජ්‍ය අමාත්‍ය නලින් බණ්ඩාර මහතා පවසයි. කොළඹදී මාධ්‍යෙව්දීන් නැගූ ප්‍රශ්නවලට පිළිතුරු ලබාදෙමින් නියෝජ්‍ය අමාත්‍යවරයා මේ බව සදහන් කළේය. එහිදී වැඩිදුරටත් අදහස් දක්වමින් ඒ මහතා මෙසේ ප්‍රකාශ කළේය. \"සිහින තිබුණට ජනාධිපති වෙන්න බෑ. අපේ පක්ෂයෙත් ජනාධිපතිවරණයට සිහින තියෙන ගොඩක් අය ඉන්නවා. නමුත් ජනතාවගේ සිහින සැබෑ කරන්න පුළුවන් නියෝජිතයෙක් අපි දාන්න ඕනෙ. එක ක්ශ්‍රේත්‍රයක විශේෂඥයෙක් ජනපති වෙන්න ඕනෙ කියලා කොහේවත් නෑ. රටක් පාලනය කරන්න හොඳ නායකත්වයක් තියෙන්න ඕනෙ. දක්ෂ කණ්ඩායමක් සම්බන්ධ කරගන්න ඕනෙ. රටේ නායකයා වෙන්න ඕනෙ එක ක්ශ්‍රේත්‍රයක ප්‍රවීණයෙක් නෙවෙයි. සෑම ක්ශ්‍රේත්‍රයක්ම එකතු කරගෙන කටයුතු කරන්න පුළුවන් දක්ෂ නායකයෙක්. තව කල් තියෙනවා අපිට මේකට. හදිස්සි නෑ. තව සතියක් දෙකක් කල් ගියා කියලා ප්‍රශ්නයක් නෑ. අපිට තියෙනවා අලුතෙන් බ්‍රෑන්ඩ් කරන්න ඕනෙ භාණ්ඩයක් නෙවේ, හොඳට අලෙවි කරන්න පුළුවන් භාණ්ඩයක්. ඉතින් අලෙවි කරන්න පුළුවන් භාණ්ඩෙ අන්තිම සතියෙ දැම්මත් අලෙවි කරන්න පුළුවන්.\"", "URL": "https://sinhala.adaderana.lk/news.php?nid=116665", "Category": null, "Parent URL": null}