{"Source": "Adaderana", "Timestamp": "April 21, 2015 04:28 pm", "Headline": "අලි රෝෂාන් යළි රිමාන්ඩ්", "News Content": "නීති විරෝධී අයුරින් අලි ඇතුන් රඳවා තබා ගැනීමේ චෝදනා මත අත්අඩංගුවට ගත් අලි රොෂාන් සහ වන ජීවි දෙපාර්තමේන්තුවේ අලි ලියාපදිංචි කිරිමේ අංශය බාරව කටයුතු කළ ලිපිකාරිනිය යළි රක්ෂිත බන්ධනාගාර ගත කර තිබේ.සිද්ධියට අදාළ නඩුව අද කැඳවු අවස්ථාවේ අදාළ ලිපිකාරියනිය නීති විරෝධි අයුරින් අලි ඇතුන් ලියාපදිංචි කිරිමේ කටයුතු සඳහා දායකත්වය ලබා දී ඇති බවට අනාවරණය වී ඇති බව රජයේ නීතිඥවරයා අධිකරණය හමුවේ කියා සිටියේය.ඒ සදහා මුදල් හුවමාරුවීමක් සිදුවි ඇති බවද අඳනපුලිගේ රොෂාන් නොහොත් අලි රොෂාන් නැමැත්තාට ඇයගේ ආධාර අනුබල දිමක් සිදුව ඇති බවට නීතිඥවරයා එහිදි වැඩිදුරටත් සදහන් කර තිබෙනවා.ඒ අනුව ඉදිරිපත් වු කරුණු සළකා බැලූ කොළඹ මහේස්ත්‍රාත් අධිකරණය සැකකරුවන් ලබන 24 වනදා දක්වා රක්ෂිත බන්ධානාගාර ගත කිරිමට නියෝග කර තිබේ.එමෙන්ම දැනට බලපත්‍ර ලබාදී ඇති අලි ඇතුන් 55 දෙනෙකු පරික්ෂා කිරිම සඳහා කොළඹ මහේස්ත්‍රාත් අධිකරණය පොලිසියට අවසර ලබාදුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=50793", "Category": null, "Parent URL": null}