{"Source": "Adaderana", "Timestamp": "May 19, 2010 09:21 am", "Headline": "ලංකාවටත් සූර්ය බලශක්තිය", "News Content": "ශ්‍රි ලංකාවේ ප්‍රථම සූර්ය බලශක්ති විදුලි බලාගාර දෙකක් හම්බන්තොට බරුතකන්ද ප්‍රදේශයේ ඉදිකිරීමට පියවරගෙන තිබේ. එම ප්‍රදේශයේ අක්කර 50ක භූමි ප්‍රමාණයක් මෙම සූර්ය බලශක්ති විදුලිබලාගාර ඉදිකිරීම සඳහා සූර්ය බලශක්ති කලාප ලෙස වෙන් කර ඇති බව සඳහන්ය. කිලෝ වොට් 400ක සහ කිලෝ වොට් 500ක ධාරිතාවකින් යුත් මෙම බලාගාර ජපාන රජය සහ කොරියානු රජයේ අධාර මත ඉදිකිරීමට නියමිතය. මේ සඳහා අවශ්‍ය යටිතල පහසුකම් ශ්‍රි ලංකා සුනිත්‍ය බලශක්ති අධිකාරිය විසින් මගින් සපයන අතර මෙම විදුලි බලාගාර මගින් වසරකට කිලෝ වොට් පැය දොළොස් ලක්ෂ 37,500ක් ජාතික විදුලිබල පද්ධතියට එක් කිරීමට නියමිතය. 2016 වසර වන විට මෙරට විදුලිබල අවශ්‍යතාවයෙන් 10%ක් පුනර්ජනනීය බලශක්තිය මගින් ලබා ගැනීමේ අරමුණින් ක්‍රියාත්මක වැඩසටහනේ එක් පියවරක් ලෙස මෙය සැලකේ.", "URL": "https://sinhala.adaderana.lk/news.php?nid=8490", "Category": null, "Parent URL": null}