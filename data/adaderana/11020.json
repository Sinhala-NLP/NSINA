{"Source": "Adaderana", "Timestamp": "September 22, 2010 03:18 pm", "Headline": "කරදියනාරු පිපුරුමෙන් පසු සංවර්ධන ව්‍යාපෘති ඇනහිටියි", "News Content": "චීන රජයේ ආධාර මත නැඟෙනහිර පළාතේ ක්‍රියාත්මක කරමින් තිබූ සංවර්ධන ව්‍යාපෘති කිහිපයක් තාවකාලිකව අත්හිටුවීමට තීරණය කර තිබේ. මඩකළපුව , කරදියනාරු පොලිස් ස්ථානයේ සිදු වූ පිපිරීමෙන් පසු මෙම තීරණය ගෙන ඇති බව ව්‍යපෘති භාර නිලධාරීන් පවසයි. මේ අනුව කරදියනාරු - මඩකළපුව මාර්ගය , කල්මුනේ මාර්ගය සහ මඩකළපුව - චාවකච්චේරිය මාර්ගය ප්‍රතිසංස්කරණ කටයුතු තාවකාලිකව නවතා දමා ඇති බව අද දෙරණ වාර්තාකරු සදහන් කරයි. මේ අතර පසුගිය දා සිදු වූ අනතුරින් මිය ගිය චීන ජාතිකයින් දෙදෙනාගේ දේහයන් පිළිබඳ මහේස්ත්‍රාත් පරීක්ෂණ මඩකළපුව දිසා විනිසුරු වී.රාමකමලන් මහතා ඉදිරියේ දී සිදු කර තිබේ.. එම දේහයන් මේ වන විට චීන බලධාරීන්ට භාර දී ඇති බව ද වාර්තා වේ.", "URL": "https://sinhala.adaderana.lk/news.php?nid=11020", "Category": null, "Parent URL": null}