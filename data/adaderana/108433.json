{"Source": "Adaderana", "Timestamp": "April 22, 2019 01:17 pm", "Headline": "කිලෝ 275ක මත්ද්‍රව්‍ය තොගයක් ඊසාන මුහුදෙන් හමුවෙයි", "News Content": "ශ්‍රී ලංකාවේ ඊසාන වෙරළට ඔබ්බෙන් වූ මුහුදු තීරයේදී කිලෝ ග්‍රෑම් 275 පමණ වූ හෙරොයින් මත්ද්‍රව්‍ය තොගයක් සමඟ යාත්‍රාවක් අද දින (22) නාවික හමුදාව මඟින් අත්අඩංගුවට ගෙන ඇත. ශ්‍රී ලංකා පොලිස් මත්ද්‍රව්‍ය නාශක කාර්ය්‍යංශය මඟින් ලද තොරතුරක් මත සිදුකළ විශේෂ මෙහෙයුමක් මඟින් මෙම අත්අඩංගුවට ගැනීම සිදුකර ඇත. අත්අඩංගුවට ගත් යාත්‍රාව වැඩිදුර පරීක්ෂණ කටයුතු සඳහා ගොඩබිමට රැගෙන ඒමට නියමිත බව වාර්තා වෙයි.", "URL": "https://sinhala.adaderana.lk/news.php?nid=108433", "Category": null, "Parent URL": null}