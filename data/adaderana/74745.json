{"Source": "Adaderana", "Timestamp": "July 1, 2017 07:40 am", "Headline": "  සාකච්ඡා සාර්ථකයි-විසඳුම් කඩිනමින් ", "News Content": "උමාඔය සංවර්ධන ව්‍යාපෘතිය සම්බන්ධයෙන් මතුව ඇති අර්බුද පිළිබඳ ජනාධිපති මෛත්‍රීපාල සිරිසේන මහතා සමඟ පැවති සාකච්ඡා සාර්ථකව අවසන් වු බව අමාත්‍ය හරීන් ප්‍රනාන්දු මහතා පවසයි. ඔහු සඳහන් කළේ ව්‍යාපෘතිය හේතුවෙන් පීඩාවට පත් වන පුද්ගලයන්ට වන්දි ලබාදීම ඇතුළු ප්‍රධාන ගැටළු සම්බන්ධයෙන් කඩිනමින් විසඳුම් ලබාදීමට ජනාධිපතිවරයා අවශ්‍ය ක්‍රියාමාර්ග ගෙන ඇති බවයි.උමාඔය බහු විනාශකාරී ව්‍යාපෘතියට එරෙහි ජනතා ව්‍යාපාරයේ මෙහෙයවීමෙන් පසුගියදා බණ්ඩාරවෙල නගරයේ දී දැවැන්ත විරෝධතාවක් සංවිධානය කර තිබුණි.එහිදී ඔවුන් පෙන්වා දුන්නේ නිවාස සහ පොදු දේපල 7000ට අධික සංඛ්‍යාවක් ව්‍යාපෘතිය හේතුවෙන් විනාශයට පත්ව ඇති බවයි. එමෙන්ම පානීය ජල අර්බුදයකට ද එම ජනතාව මුහුණදී සිටින බව එම ජනතාව පෙන්වා දුනි.ඒ අනුව ඊයේ පැවති සාකච්ඡාවේ දී යෝජනා රැසක් ක්‍රියාත්මක කිරීමට එකග වු බව අමාත්‍ය හරීන් ප්‍රනාන්දු මහතා සඳහන් කළේය.කෙසේවුව ද එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතා පැවසුවේ ගැටළුව සඳහා සාර්ථක විසඳුම් නොලැබුණු බවයි.", "URL": "https://sinhala.adaderana.lk/news.php?nid=74745", "Category": null, "Parent URL": null}