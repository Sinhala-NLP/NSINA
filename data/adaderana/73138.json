{"Source": "Adaderana", "Timestamp": "May 14, 2017 10:07 am", "Headline": "ඕනෑම විටෙක ස්වාධීනව කටයුතු කිරීමට ප්‍රජාතන්ත්‍රවාදී අයිතියක් තිබෙනවා", "News Content": "ඕනෑම විටෙක ස්වාධීනව කටයුතු කිරීමට ප්‍රජාතන්ත්‍රවාදී අයිතියක් තිබෙන බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි.එම පළාත් සභාවේ එක්සත් ජනතා නිදහස් සන්ධාන මන්ත්‍රීවරුන් පිරිසක් ස්වාධීනව කටයුතු කිරීමට සූදානම් වන බවට ඉදිරිපත්ව ඇති ප්‍රකාශ සම්බන්ධයෙන් මාධ්‍යවේදීන් කළ විමසීමකදී සරත් ඒකනායක මහතා මෙම අදහස් පළ කළේය.කෙසේ වුවද හිතුමතේ පළාත් සභාවක බලය වෙනස් කිරීමට නීතිමය ඉඩකඩක් නොමැති බව මධ්‍යම පළාත් ප්‍රධාන අමාත්‍ය සරත් ඒකනායක මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=73138", "Category": null, "Parent URL": null}