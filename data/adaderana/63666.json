{"Source": "Adaderana", "Timestamp": "September 1, 2016 11:01 am", "Headline": "පී.බී හා විමල්ගේ සොහොයුරා FCID කැඳවයි", "News Content": "මුදල් අමාත්‍යංශයේ හිටපු ලේකම් පී.බී ජයසුන්දර මහතා පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ.එම කොට්ඨාසය සිදුකළ කැඳවීමක් අනුව අද පෙරවරුවේ ඒ මහතා පොලිස් මූල්‍ය අපරාධ විමර්ශන කොට්ඨාෂය වෙත පැමිණ ඇති බව අද දෙරණ වාර්තාකරු සඳහන් කළේය.මෙරටට සහල් ආනයනය කිරීමේදී සිදුව ඇති අක්‍රමිකතාවක් සම්බන්ධයෙන් සිදුකෙරෙන විමර්ශනයකට අදාළව මුදල් අමාත්‍යංශ හිටපු ලේකම් පී.බී ජයසුන්දර මහතාගෙන් ප්‍රකාශයක් ලබාගන්නා බව පොලිස් මූල්‍ය අපරාධ විමර්ශන කොට්ඨාසය පැවසීය.මේ අතර පාර්ලිමේන්තු මන්ත්‍රී විමල් වීරවංශ මහතාගේ සොහොයුරෙකු වන සරත් වීරවංශ මහතා ද එම කොට්ඨාසය වෙත මේ වන විට පැමිණ සිටියි.වාහන අවභාවිතා කිරීමේ සිද්ධියක් සම්බන්ධයෙන් සිදුකෙරෙන විමර්ශනයකට අදාළව ඔහු කැඳවා ඇති බව වාර්තා වේ.", "URL": "https://sinhala.adaderana.lk/news.php?nid=63666", "Category": null, "Parent URL": null}