{"Source": "Adaderana", "Timestamp": "April 17, 2019 06:22 am", "Headline": "මාකඳුරේ මධූෂ් සමඟ ඩුබායි හිදී අත්අඩංගුවට ගත් තවත් 6ක් ලංකාවට", "News Content": "පාතාල කල්ලි නායක මාකඳුරේ මධූෂ් විසින් ඩුබායි හී දී සංවිධානය කළ උපන් දින සාදයකට සහභාගී වී සිටියදී එරට පොලීසිය මඟින් අත්අඩංගුවට ගෙන රඳවා තබා ගෙන සිටි තවත් 06 දෙනෙකු අද(17) දින අලුයම කටුනායක ගුවන් තොටුපළ වෙත එවා තිබේ. ඔවුන් අතර මොහොමඩ් රිසාන් මොහොමඩ් බදුර්දීන්, මහවත්තගේ ගයාන් බුද්ධිම පෙරේරා, මොහොමඩ් හිබ්‍රි මොහොමඩ් ජබීර්, සුරේෂ් වසන්ත රණසිංහ, රූපදාස සයිමන් හේවගේ හා මධුෂ්ගේ ඥාති සහෝදරයෙක් වන නිලාන් රොමේෂ් සමරසිංහ යන අය ද වෙයි. මොවුන් අද දින අලුයම 4.45ට ඩුබායි සිට පැමිණි ශ්‍රී ලන්කන් ගුවන් සේවයේ යූ.එල්- 226 දරන ගුවන් යානයෙන් කටුනායක ගුවන් තොටුපළ වෙත එවා තිබේ. මේ වනවිට මොවුන් කටුනායක ගුවන් තොටුපළ අපරාධ පරීක්ෂණ දෙපාර්තමේන්තු සහ ජාතික රහස් තොරතුරු ඒකකයේ නිලධාරීන් විසින් ප්‍රශ්න කිරීම සදහා රැගෙන ගොස් තිබේ.", "URL": "https://sinhala.adaderana.lk/news.php?nid=108069", "Category": null, "Parent URL": null}