{"Source": "Adaderana", "Timestamp": "May 24, 2014 03:43 pm", "Headline": "හොර පාරෙන් දැව ඇද්ද පුද්ගලයෙක් මාට්ටු ", "News Content": "පුල්මුඩේ, කෝකිලායි නාවික හමුදා කඳවුර පිටුපස කැලෑ ප්‍රදේශයේ නීති විරෝධීව දැව ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. පුල්මුඩේ පොලිස් විශේෂ කාර්යය බලකා නිලධාරීන්ට ලද තොරතුරක් මත සැකකරු අත්අඩංගුවට ගෙන ඇති බව පොලිස් විශේෂ කාර්යය බලකාය සඳහන් කළේය. එහිදි විවිධ දිගින් හා පළලින් යුත් පළු දැව ලෑලි 29ක් සහ දැව ප්‍රවාහනය සඳහා යොදාගත් ටිපර් රථය ද පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරු සහ භාණ්ඩ තොගය වැඩිදුර විමර්ශන සඳහා පුල්මුඩේ පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=43439", "Category": null, "Parent URL": null}