{"Source": "Adaderana", "Timestamp": "May 6, 2019 01:57 pm", "Headline": "කඩුවක් සමඟ කතක් ඇතුළු 3ක් අත්අඩංගුවට", "News Content": "හොරොව්පතාන මුක්කරවැව ප්‍රදේශයේ සිදු කළ මෙහෙයුම් වලින් තියුණු ආයුධයක් සමඟ කාන්තාවක් ඇතුළු පුද්ගලයින් තිදෙනෙකු අත්අඩංගුවට ගෙන ඇත. හෙරොව්පතාන පොලීසිය සහ කැබිතිගොල්ලෑව පොලිස් විශේෂ කාර්ය බලකා නිළධාරින් එක්ව සිදුකළ මෙහෙයුමකදී ඔවුන් අත්අඩංගුවට ගෙත ඇති බව පොලීසිය පැවසුවේය. එහිදී වල දමා තිබු කඩුවක්, සී.ඩී පට 49ක් සොයාගෙන ඇත. පසුගිය 28 වන දින හොරොව්පතාන මුක්කරවැව ප්‍රදේශයේදි අත්අඩංගුවට ගෙන රක්ෂිත බන්ධනාගාර ගත කර සිටින සහරාන් හෂීම් සමඟ සබඳතා පැවැත්වු අරාබි පාසල් ගුරුවරයෙකුගෙන් සිදු කළ ප්‍රශ්න කිරීම් වලදී මෙම තොරතුරු අනාවරණය වී ඇති බව වාර්තා වෙයි. අත්අඩංගුවටගත් සැකකරුවන් අද කැබිතිගොල්ලෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=109366", "Category": null, "Parent URL": null}