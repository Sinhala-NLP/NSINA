{"Source": "Adaderana", "Timestamp": "April 13, 2019 08:31 pm", "Headline": "මීතොටමුල්ල ඛේදවාචකයට හෙටට වසර දෙකයි", "News Content": "අලුත් අවුරුදු සතුට සමරමින් සිටියදී තිස් දෙනෙකුට වැඩි පිරිසකගේ දිවි අහිමි කරමින් සිදු වූ මීතොටමුල්ල කසළ කන්ද නාය යාමේ ඛේදවාචකයට හෙටට වසර දෙකක් සපිරෙයි. කඩා වැටුණු කසළ කන්දේ සුන් බුන් අතරින් ජීවිතය හොයන ඒ ජනතාව මුහුණ දී සිටින, අප නොදුටු ඛේදවාචකයක් පිළිබඳ අද දෙරණ අවධානයට යොමු වුණි. කදිරප්පුලිගේ සිරියලතා විවාහ වෙලා දහම්පුර පදිංචියට ආවේ මීට අවුරුදු 20කට කලින්ය. එදා සතුටින් පවුලේ ඥාතීන් සමඟ ජීවත්වුණු ගම අද මේ කසළ කන්ද විසින් වසාගෙනය. ඒ විතරක් නෙවෙයි තමන්ගේ දරුවන් එක්ක ගොඩනගපු හීන සියල්ලක්ම මේ කන්දට යටවෙලා අවසන්ය. කදිරප්පුලිගේ සිරියලතා මහත්මිය අපත් සමඟ වැඩිදුරටත් මෙසේ පැවසීය. “නිකන් ඉන්නකොට හැමදේම කල්පනවා වෙනවා. මගේ ළමයි දෙන්නෙක් ඉන්න නිසා. මම ගෙදර කඳුළු හලන්නෙ නැහැ. හිතෙන් මම අඬන්නෙ ගෙදරට පේනවා බස් යන මාර්ගය. එවිට කුණු දාලා තිබුණේ නැහැ. පසුව ක්‍රම ක්‍රමයෙන් එකතුවෙලා. අඩි 100ක පමණ කුණු කන්දක් එදා තිබු ගම අද කසළ කන්දෙන් වැසිලා. හීන සියල්ලක්ම ඊට යටවෙලා බලාපොරොත්තු මතක් වෙද්දී දුකයි. හැමදේටම දක්ෂයි මගේ දරුවො. මාමායි දුවයි දෙන්නම ගියා. අපේ පවුලේ ඥාතීන් පස්දෙනෙක් සැමියා ස්වයං රැකියාවකට කළේ පාවහන් සැදීම. දැන් ඒකත් කරගන්න නෑ. අපිට ලැබිලා තියෙන්නෙ මහල් නිවාසයක් පිරිමි දරුවෙක් ඉන්නෙ. ඉන්න තැන සමාජය ගැන බයයි දරුවා ගේ ඇතුළෙම තියන් ඉන්නෙ. ළමයි මානසිකව වැටිලා. බයයි දරුවා නොමඟ යයි කියලා දරුවන්ට එහෙම වෙලා. අම්මලාගේ කඳුළු දැක්කම අපිටත් බයයි ළමයෙකුට සෙල්ලම්කරන්න ඉඩක් නෑ. ගැහැණු දරුවෙකුට තනියම ඉන්න බෑ", "URL": "https://sinhala.adaderana.lk/news.php?nid=107936", "Category": null, "Parent URL": null}