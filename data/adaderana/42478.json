{"Source": "Adaderana", "Timestamp": "April 12, 2014 08:44 am", "Headline": "එල්.ටී.ටී‍.ඊයට ආයෙත් ඉඩක් නෑ", "News Content": "කිසිදු අවස්ථාවක රට තුළ එල්.ටී.ටී.ඊ සංවිධානයට යළි හිස එසවීමට ඉඩ නොතබන බව යුද හමුදාව අවධාරණය කරයි. යුධ හමුදා මාධ්‍ය ප්‍රකාශක බ්‍රිගේඩියර් රුවන් වනිගසුරිය මහතා පවසන්නේ ඊයේ අලුයම මර්ධනය කළේ ද එවැනි අවස්ථාවක් බවයි. එල්.ටී.ටී.ඊ සංවිධානයේ මෙරට නව නායකයා ලෙස කටයුතු කළ සෙල්වනායගම් කජිපන් හෙවත් ගෝපි ඇතුළු තිදෙනෙකු එහිදී ජිවිතක්ෂයට පත් වු බව බ්‍රිගේඩියර් රුවන් වනිගසුරිය මහතා පැවසීය. අවුරුදු සමයේ බියෙන් සැකෙන් තොරව ගත කිරීමට අවශ්‍ය පරිසරය උතුරේ මෙන්ම දකුණේ ජනතාවටත් සලසා ඇති බව ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=42478", "Category": null, "Parent URL": null}