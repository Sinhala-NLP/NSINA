{"Source": "Adaderana", "Timestamp": "January 23, 2018 11:06 pm", "Headline": " හෙරොයින් ග්‍රෑම්  51ට පෝරකයට යයි", "News Content": "හෙරොයින් ළඟ තබා ගැනීම සහ ජාවාරම් කිරීමේ චෝදනාවට වරදකරු වූ පුද්ගලයෙකුට කොළඹ මහාධිකරණය මරණ දඬුවම නියම කර තිබේ. 2014 වසරේ ජූලි මාසයේදී බොරැල්ල ප්‍රදේශයේදී පොලිස් මත්ද්‍රව්‍ය නාශක කාර්යංශය විසින් මෙම විත්තිකරු අත්අඩංගුවට ගෙන තිබුණි. ඔහු සතුව තිබී හෙරොයින් ග්‍රෑම් 51 යි දශම 8යි 8ක ප්‍රමාණයක් සොයගෙන තිබූ අතර හෙරොයින් ළඟ තබා ගැනීම හා ජාවාරම් කිරීම යන චෝදනා යටතේ කොළඹ මහාධිකරණය හමුවේ විත්තිකරුට එරෙහිව අධි චෝදනා ගොනු කර තිබුණි. නඩුවේ තීන්දුව අද දිනයේ ප්‍රකාශයට පත් කරමින් කොළඹ මහාධිකරණ විනිසුරු ගිහාන් කුලතුංග මහතා සඳහන් කළේ විත්තිකරුට එරෙහි චෝදනා සාධාරණ සැකයකින් ඔබ්බට පැමිණිල්ල විසින් ඔප්පු කර ඇති බවයි. එබැවින් ඔහුට මරණ දඬුවම නියම කරන බව මහාධිකරණ විනිසුරුවරයා ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=83416", "Category": null, "Parent URL": null}