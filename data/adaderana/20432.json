{"Source": "Adaderana", "Timestamp": "December 3, 2011 10:38 am", "Headline": "නිධන් හාරමින් සිටි සිව්දෙනෙකුට මාංචු", "News Content": "නිධන් හෑරීමේ නිරතව සිටි පුද්ගලයින් සිව්දෙනෙකු පදවිය, බණ්ඩාරනායක හන්දිය ප්‍රදේශයේ දී අත්අඩංගුවට ගෙන තිබේ. පෞද්ගලික ඉඩමක ලඳු කැලෑ ප්‍රදේශයක අදාළ සැකකරුවන් නිධන් හෑරීමේ නිරතව සිටි බව පොලිසිය පවසයි. සැකකරුවන් අද(03) දින කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතය. සැකකරුවන්ගෙන්‍වැඩිදුර ප්‍රශ්න කිරීම් සිදුකෙරෙන බව පදවිය පොලිසිය සඳහන් කරයි.", "URL": "https://sinhala.adaderana.lk/news.php?nid=20432", "Category": null, "Parent URL": null}