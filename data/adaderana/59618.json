{"Source": "Adaderana", "Timestamp": "April 29, 2016 08:59 am", "Headline": " බසයේ ගැටී වැඩිහිටි කත මියයයි", "News Content": "කළුතර ප්‍රදේශයේදී සිදු වූ රිය අනතුරකින් කාන්තාවක් මියගොස් තිබේ.ලංගම බස් රථයක් කළුතර බස් නැවතුම්පලට පැමිණ මගීන් බැස්සවීමෙන් අනතුරුව ඩීපෝව බලා යාමට තැත් කිරිමේදී අදාළ කාන්තාව බස් රථයේ ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බරපතළ තුවාල ලැබූ කාන්තාව නාගොඩ රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 78 හැවිරිදි වාද්දුව, මොල්ලිගොඩ ප්‍රදේශයේ පදිංචිව සිටි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර දකුණ කළුතර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59618", "Category": null, "Parent URL": null}