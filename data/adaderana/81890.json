{"Source": "Adaderana", "Timestamp": "December 21, 2017 11:12 am", "Headline": "රට අරක්කු ගේන්න හැදූ කතුන් දෙකක් රේගු අත්අඩංගුවට ", "News Content": "නීති විරෝධී ලෙස විදෙස් මත්පැන් තොගයක් මෙරටට රැගෙන ඒමට උත්සාහ කළ කාන්තාවන් දෙදෙනෙකු කටුනායක ගුවන්තොටුපලේ දී අත්අඩංගුවට ගෙන තිබේ. ඉතාලියේ සිට පැමිණි ශ්‍රී ලාංකික කාන්තාවන් දෙදෙනෙකු අද උදෑසන ගුවන්තොටුපල රේගුව විසින් මෙලෙස අත්අඩංගුවට ගෙන ඇති බව නියෝජ්‍ය රේගු අධයක්ෂ විපුල මිනුවන්පිටිය මහතා සඳහන් කළේය. ඔවුන් සතුව තිබී විදෙස් මත්පැන් බෝතල් 40ක් රේගු නිලධාරීන් භාරයට ගෙන තිබේ. අත්අඩංගුවට ගත් කාන්තාවන් දෙදෙනා 32 හැවිරිදි ජාඇල සහ මාරවිල යන ප්‍රදේශවල පදිංචිකාරියන් බව සඳහන්ය. ඔවුන්ගෙන් රේගුව වැඩිදුර ප්‍රශ්න කිරීම් සිදුකරන බව රේගු මාධ්‍ ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=81890", "Category": null, "Parent URL": null}