{"Source": "Adaderana", "Timestamp": "September 8, 2014 12:25 pm", "Headline": "ප්‍රමුඛයාගේ රාත්‍රි 10 සම්ප්‍රාප්තිය අදයි", "News Content": "අපක්ෂපාතී සහ විශ්වාසනීය ප්‍රවෘත්ති වාර්තාකරණයේ ප්‍රමුඛයා ලෙස ජනතා සම්මානයෙන් පිදුම් ලැබු ටී.වී දෙරණ නාලිකාව අද (08) දිනයේ නව ප්‍රවේශයකින් ජනතාව අතරට පැමිණීමට සියලු කටයුතු සුදානම් කර තිබේ. ජනතාවගේ ප්‍රවෘත්ති දැන ගැනීමේ අවශ්‍යතාව සම්පූර්ණ කිරිම සඳහා අද රාත්‍රි 10.00 ට සවිස්තරාත්මක ප්‍රවෘත්ති සජීවි විකාශයක් ගෙන ඒමට ටී.වී. දෙරණ සියලු කටයුතු සුදානම් කර ඇත. ඒ අනුව ඔබට රාත්‍රි 08.00 ප්‍රධාන ප්‍රවෘත්ති විකාශයට අමතරව සෑම දිනකම රාත්‍රි 10.00 ට අද සිට ප්‍රවෘත්ති නැරඹිය හැකිය. අද දෙරණ 24 පැය ශ්‍රි ලංකාවේ ප්‍රථම ප්‍රවෘත්ති නාලිකාව තුළින් ද ප්‍රේක්ෂක ජනතාවට එසැණින් ප්‍රවෘත්ති දැන ගැනීමේ අවස්ථාව ලබා දී තිබේ.", "URL": "https://sinhala.adaderana.lk/news.php?nid=45914", "Category": null, "Parent URL": null}