{"Source": "Adaderana", "Timestamp": "February 25, 2019 09:59 pm", "Headline": "මාතලේ දිස්ත්‍රික් මහ රෝහලේදී මිය ගිය රෝගීන් දෙදෙනාට H1N1 ද?", "News Content": "මාතලේ දිස්ත්‍රික් මහ රෝහලෙහි ප්‍රතිකාර ලබමින් සිටි වයස අවුරුදු 17ක තරුණයෙකු හා වයස අවුරුදු 35 ක කාන්තාවක් හිදිසියේ මියගොස් ඇති බව වාර්තා වේ. අද දෙරණ වාර්තාකරු පැවසුවේ ඔවුන් H1N1 රෝගයෙන් මියගොස් ඇත්ද යන්න පිළිබද සැකයක් මතු වී ඇති බවයි. ඒ සම්බන්ධව පරික්ෂණ කටයුතු සිදු කිරිම සඳහා මිය ගිය දෙදෙනාගේ පඨක සහ ලේ සම්පල හා සිරුරේ කොටස් අද (25) රස පරික්ෂක වෙත යොමු කළ බව මාතලේ රෝහල් වෛද්‍ය අධ්‍යක්ෂක අරුණ වික්‍රම මහතා ප්‍රකාශ කර ඇත. මෙසේ මරණයට පත්ව ඇත්තේ මාතලේ රත්තොට කොස්වාන ප්‍රදේශයේ හා උකුවෙල මාරුකොන ප්‍රදේශයේ පදිංචිව සිටි දෙදෙනෙකි. ඔවුන් දෙදෙනා පෙරේදා (24) දින මරණයට පත්ව ඇති බව වාර්තා වේ. එම මරණයට පත්වුවුන්ගේ පවුලේ ඥාතින් කිහිපදෙනෙකුටද H1N1 උන රෝගයේ රෝග ලක්ෂණ පවතින බැවින් ඔවුන්ටද එම රෝගය සදහා ලබා දෙන ප්‍රථිකාරයන් මාතලේ රෝහලේදී ලබාදෙනු ලබයි. මරණයට පතවුවන්ගේ මරණ පරික්ෂණය හා පශ්චාත් මරන පරික්ෂනය වැඩ බලන අධිකරන වෛදය නිළධාරී ඒ පී.යු නවරත්න බණ්ඩාර මහතා හමුවේ සිදු කර ඇත.", "URL": "https://sinhala.adaderana.lk/news.php?nid=105028", "Category": null, "Parent URL": null}