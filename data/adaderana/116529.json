{"Source": "Adaderana", "Timestamp": "August 14, 2019 03:18 pm", "Headline": "තෙල් සහ ස්වභාවික වායු ගවේෂණ සම්බන්ධයෙන් ගිවිසුම් 2ක්", "News Content": "තෙල් සහ ස්වභාවික වායු ගවේෂණය සඳහා මන්නාරම සහ කාවරි ද්‍රෝණියන්හි ගුවන්ගත චුම්භක හා ගුරුත්වාකර්ෂණ දත්ත රැස්කිරීමේ ව්‍යාපෘතිය සදහා වන ගිවිසුමට අත්සන් කිරීම හෙට (15) සිදුකිරීමට නියමිතයි. බත්තරමුල්ල, කොස්වත්තේ පිහිටි මහාමාර්ග හා මාර්ග සංවර්ධන අමාත්‍යාංශයේ දී එම ගිවිසුම් අත්සන් කිරීම සිදුවන බව එම අමාත්‍යාංශය සදහන් කළේය. මහාමාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන අමාත්‍ය කබීර් හෂීම් මහතා සහ බෙල්ජියෝ එන්ටර්ප්‍රයිසස් සමාගමේ සාමාන්‍යාධිකාරී ජෝන් මැක්ෆාලේන් මහතා විසින් ගිවිසුමට අත්සන් තැබීමට නියමිතයි.", "URL": "https://sinhala.adaderana.lk/news.php?nid=116529", "Category": null, "Parent URL": null}