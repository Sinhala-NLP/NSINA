{"Source": "Adaderana", "Timestamp": "August 5, 2012 04:35 pm", "Headline": "දේපල සොරෙකු අත්අඩංගුවට", "News Content": "ගෙවල් බිඳ දේපල සොරකම් කිරීමේ සිද්ධියක් සම්බන්ධයෙන් පුද්ගලයෙකු පානදුර පොලිසිය විසින් අත්අඩංගුවට ගෙන තිබේ. පානදුර හොරෙයිතුඩුව ප්‍රදේශයේ නිවසක් බිඳ දේපල ‍සොරකම් කිරීමේ සිදුවීමක් සම්බන්ධයෙන් ලැබුණු පැමිණිල්ලකට අනුව සිදුකළ විමර්ශනයකදී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී සොරකම් කළ දේපලවලින් කොටසක්ද සොයා‍ගෙන තිබේ. සැකකරු සම්බන්ධයෙන් පානදුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26343", "Category": null, "Parent URL": null}