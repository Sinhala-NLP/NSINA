{"Source": "Adaderana", "Timestamp": "February 7, 2010 09:43 am", "Headline": "වොෂින්ටනයේ හිම කුණාටුවෙන් දෙදෙනෙක් මියයයි", "News Content": "අමෙරිකාවේ වොෂින්ටන් නගරයට බලපෑ හදිසි හිම කුණාටු හේතුවෙන් පුද්ගලයින් දෙදෙනෙකු ජීවිතක්ෂයට පත් වී තිබේ. නැගෙනහිර අමෙරිකාවේ වොෂින්ටන් නගරයට බලපෑ ඇති හිම කුණාටුව හේතුවෙන් එහි දෛනික කටයුතු සම්පූර්ණයෙන්ම පාහේ ඇණ හිට ඇති බව වාර්තා වේ. මෙහි දී අඟල් 28 ක් පමණ උසට හිම තට්ටුවක් ඇති වී තිබේ. මේ හේතුවෙන් විශාල රිය අනතුරු සංඛ්‍යාවක් සිදු වී ඇති අතර නිවාස බොහෝමයක විදුලි බලයද විසන්ධි වී ඇත. හිම පතනය හේතුවෙන් ගුවන් ගමන් වාර රැසක් ද අවලංගු කර ඇති බව සඳහන් වේ. වොෂින්ටන් නගරයට වසර 90 කට පසු ඇති වී ඇති අධිකම හිම පතනය මෙය බව ද වාර්තා වේ. මෙම හිම කුණාටුව ඉදිරි දින කිහිපයේ තවදුරටත් පැවතිය හැකි බව කාළගුණ බලධාරීන් වැඩිදුරටත් දැනුම් දී ඇත.", "URL": "https://sinhala.adaderana.lk/news.php?nid=6530", "Category": null, "Parent URL": null}