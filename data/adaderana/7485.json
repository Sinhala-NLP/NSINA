{"Source": "Adaderana", "Timestamp": "March 24, 2010 05:51 pm", "Headline": "ලසන්ත ඝාතනය ගැන ටිරාන්ගෙන් ප්‍රශ්නකරයි", "News Content": "ශ්‍රීලංකා නිදහස් පක්ෂයේ මහජන පාර්ශවයේ නායක මංගල සමරවීර මහතාගේ සමීපතමයෙකු වන ටිරාන් අලස් මහතාගෙන් අද සවස අපරාධ පරීක්ෂණ දෙපාර්තමේන්තුවේ නිලධාරීන් විසින් ප්‍රශ්න කර තිබේ.. ලසන්ත වික්‍රමතුංග මහතාගේ ඝාතනයට අදාළව මෙසේ පැයක පමණ කාලයක් ප්‍රශ්න කළ බව අද දෙරණ කළ විමසීමකදී ටිරාන් අලස් මහතා කියා සිටියේය. ලසන්ත වික්‍රමතුංග මහතා ඝාතනය වීමට පැය භාගයකට පෙර තමන්ට දුරකථන ඇමතුමක් දුන් බවත්,එකී අවස්ථාවේදී ඔහු ලුහුබඳිමින් සිටි යතුරුපැදි පිළිබඳ යමක් කීවේදැයි යන්න ප්‍රශ්න කළ බවත් හෙතෙම වැඩිදුරටත් පැවසීය. මේ පිළිබඳ අප කළ විමසුමකට පිළිතුරු දෙමින් පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා කියා සිටයේ ඒ පිළිබඳ නිසි තොරතුරක් තමන්ට තාමත් නොලැබුණු බවයි.", "URL": "https://sinhala.adaderana.lk/news.php?nid=7485", "Category": null, "Parent URL": null}