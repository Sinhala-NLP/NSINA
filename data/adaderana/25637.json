{"Source": "Adaderana", "Timestamp": "July 9, 2012 05:01 pm", "Headline": " ගජමුතුවක් සමග භික්ෂුවක ඇතුළු තිදෙනෙක් දැලේ", "News Content": "මහනුවර පොලිස් බලප්‍රදේශයට අයත් බලන ප‍්‍රදේශයේදී ගජමුතුවක් සමග තිදෙනකු අත්අඩංගුවට ගෙන තිබේ. අද(09)පෙරවරුවේ මහනුවර කොට්ඨාස අපරාධ විමර්ශන අංශයේ නිළධාරීන් කණ්ඩායමකට ලැබුණු තොරතුරක් අනුව ත‍්‍රීවිල් රථයක් සමග සැකකරුවන් 03 දෙනෙකු අත්අඩංගුවට ගෙන පරීක්‍ෂා කිරීමේදී ඔවුන් සන්තකයේ තිබී මෙම ගජමුතුව සොයා ගෙන ඇති බව පොලීසිය පවසයි. මෙම සැකකරුවන් තිදෙනා අතර බෞද්ධ භික්ෂුවකද සිටින අතර මොවුන්ගෙන් අනාවරණය කරගත් තොරතුරු අනුව තවත් මුස්ලිම් ජාතික සැකකරුවෙකු අත්අඩංගුවට ගෙන ඇති බවත්,ඔහු සතුව තිබී තවත් ගජමුතු එකක් සොයා ගෙන ඇති බවත් පොලීසිය කියා සිටියි. සැකකරුවන් අද දින මහනුවර මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය කියා සිටියි.", "URL": "https://sinhala.adaderana.lk/news.php?nid=25637", "Category": null, "Parent URL": null}