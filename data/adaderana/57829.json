{"Source": "Adaderana", "Timestamp": "March 2, 2016 07:12 pm", "Headline": "රිච්ටර් මාපකයේ 7.9 ක භූකම්පනයක්", "News Content": "ඉන්දුනීසියාවේ සුමාත්‍රා දූපත් ආසන්නයේ රිච්ටර් මාපකයේ 7.9 ක භූකම්පනයක් ඇතිව ඇතැයි විදෙස් මාධ්‍ය වාර්තා කරයි.‍මේ හේතුවෙන් සුමාත්‍රා දූපත් අවට ප්‍රදේශයට සුනාමි අනතුරු සංඥා නිකුත් කර තිබේ.ඉන්දුනීසියාවේ සුමාත්‍රා දූපත්හි නිරිත ප්‍රදේශයට ආසන්නයෙන් භූකම්පනය ඇතිවී ඇත.භූකම්පනයෙන් ඇතිවූ හානිය සම්බන්ධයෙන් මෙතෙක් අනාවරණය වී නොමැති බව විදෙස් මාධ්‍ය වාර්තා කරයි. මෙම භූකම්පනය හේතුවෙන් ඉන්දියාවේ සුනාමි අනතුරු ඇඟවීමක් නිකුත් කර නොමැති අතර ඉන්දියාවට එයින් බලපෑමක් ඇති නොවන බවද ඉන්දියාවේ හයිද්‍රාබාද් හි සුනාමි අනතුරු ඇඟවීමේ මධ්‍යස්ථානය පවසයි. ඉන්දුනීසියාවේ බටහිර මුහුදු තීරයේ මෙම භූමිකම්පාව ඇතිවී තිබෙන බව වාර්තාවෙයි. මේ සම්බන්ධයෙන් දැනට ශ්‍රී ලංකාවට සුනාමි අවදානමක් නොමැති බව ආපදා කළමානකරණ මධ්‍යස්ථානයේ නියෝජ්‍ය අධ්‍යක්ෂක ප්‍රදීප් කොඩිප්පිලි මහතා පවයි.", "URL": "https://sinhala.adaderana.lk/news.php?nid=57829", "Category": null, "Parent URL": null}