{"Source": "Adaderana", "Timestamp": "February 15, 2010 06:06 pm", "Headline": "දනුනට එරෙහිව වරෙන්තුවක්", "News Content": "ජෙනරාල් සරත් ෆොන්සේකා මහතාගේ බෑණනුවන් වන දනුන තිලකරත්න මහතා අත්අඩංගුවට ගැනීම සඳහා කොටුව මහේස්ත්‍රාත්ගෙන් වරෙන්තු නියෝගයක් ලබා ගෙන ඇතැයි පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පවසයි. දනුන තිලකරත්න මහතාගේ මෑණියන්ට අයත් පුද්ගලික බැංකු ආරක්ෂිත සේප්පුවට විශාල විදෙස් මුදල් ප්‍රමාණයක් ලැබුණේ කෙසේද යන්න පිළිබඳ බරපතල ප්‍රශ්නයක් මතුව ඇති හෙයින් ඒ පිළිබඳ ප්‍රශ්න කිරීම සඳහා මෙසේ අත්අඩංගුවට ගැනීමට නියමිත බව හෙතෙම කියා සිටියි. ජාතික ආරක්ෂාව පිළිබඳ මාධ්‍ය මධ්‍යස්ථානය විසින් අද සවස පැවති මාධ්‍ය හමුවකට සහභාගී වෙමින් පොලිස් ප්‍රකාශක වරයා මෙසේ කරුණු දක්වා තිබේ. දනුන තිලකරත්න මහතාගේ මෑණියන් වන අශෝකා තිලකරත්න මහත්මියගේ නමින් වූ ආරක්ෂිත සේප්පු අද ආපරාධ විමර්ශන දෙපාර්තමේන්තුවේ නිලධාරීන් විසින් ඇය ඉදිරිපිටදීම විවෘත කරනු ලැබිණි.", "URL": "https://sinhala.adaderana.lk/news.php?nid=6717", "Category": null, "Parent URL": null}