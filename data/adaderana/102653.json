{"Source": "Adaderana", "Timestamp": "January 19, 2019 12:39 pm", "Headline": "ජනාධිපතිවරයෙක් පත් කළත් පාර්ලිමේන්තුවේ අර්බුදය විසඳන්න බෑ", "News Content": "ජනාධිපතිවරණයක් පවත්වා නව ජනාධිපතිවරයෙක් පත් කළද පාර්ලිමේන්තුවේ පවතින අර්බුදය විසඳිය නොහැකි බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ශෙහාන් සේමසිංහ මහතා පැවසීය. අනුරාධපුර ප්‍රදේශයේදි ජනතාව අමතමින් මන්ත්‍රීවරයා මේ බව සඳහන් කළේය. ජනාධිපතිවරණයක් පිළිබඳව අද වන විට කතා කිරීමට අවශ්‍යතාවයක් නොපවතින බවත් ජනාධිපතිවරණයක් ඉදිරියේදී පැමිණෙන ලකුණුද දක්නට නොමැති බවත් ඒ මහතා පැවසීය. ජනවාරි 8 වැනිදායින් පසුව ජනාධිපතිවරණයක් ප්‍රකාශයට පත් කරව ගැනීමට එක්සත් ජාතික පක්ෂය උත්සහ කරනුයේ ඔවුන්ට එමඟින් වාසිදායක තත්ත්වයක් ඇති වන බව සිතන නිසා බවත් මන්ත්‍රීවරයා ප්‍රකාශ කළේය. අර්බුදය ඇත්තේ පාර්ලිමේන්තුවේ බවත් නව ජනාධිපතිවරයෙකු බිහි වීම සිදු වුවද පාර්ලිමේන්තුවේ ප්‍රශ්න විසඳීම සිදු කළ නොහැකි බවත් ඔහු පැවසීය.", "URL": "https://sinhala.adaderana.lk/news.php?nid=102653", "Category": null, "Parent URL": null}