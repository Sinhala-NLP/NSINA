{"Source": "Adaderana", "Timestamp": "October 21, 2013 02:39 pm", "Headline": "ධීවරයින් 117ට ඇප ", "News Content": "නීති විරෝධී ආම්පන්න යොදා ගනිමින් මසුන් මරමින් සිටියදී අත්අඩංගුවට ගෙන ත්‍රීකුණාමාල උසාවියට ඉදිරිපත් කළ ධීවරයින් 117 දෙනෙකුට අද (21) ඇප ලබා දී තිබේ. ත්‍රීකුණාමල මහේස්ත්‍රාත් යූ.එල්. අස්හර් මහතා විසින් ඔවුන්ට මෙලෙස ඇප ලබා දී ඇත. පසුගිය බදාදා 6ක්, සිකුරාදා 89ක් හා ඊයේ 22ක් වශයෙන් ධීවරයින් 117 දෙනෙකු අත්අඩංගුවට ගෙන තිබුණි. ලබන මස 04 වැනිදා යළි නඩුව කැඳවීමට නියමිත බව අප වාර්තාකරු පැවසීය.", "URL": "https://sinhala.adaderana.lk/news.php?nid=38279", "Category": null, "Parent URL": null}