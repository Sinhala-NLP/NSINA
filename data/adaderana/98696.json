{"Source": "Adaderana", "Timestamp": "November 4, 2018 06:25 pm", "Headline": "කඩිනමින් පාර්ලිමේන්තුව කැඳවන්න අස්ගිරි පාර්ශවයෙන් ඉල්ලීමක්", "News Content": "කඩිනමින් පාර්ලිමේන්තුව කැඳවා රට තුළ ප්‍රජාතන්ත්‍රවාදය ස්ථාපිත කිරීමට පියවර ගත යුතු බව අස්ගිරි පාර්ශවයේ මහාලේඛකාධිකාරී පුජ්‍ය මැදගම ධම්මානන්ද හිමි පවසයි. උන්වහන්සේ පෙන්වා දෙන්නේ ඒ සඳහා ජනාධිපතිවරයා කටයුතු කරනු ඇති බවට තමන් විශ්වාස කරන බවයි. එක්සත් ජාතික පක්ෂය නියෝජනය කරන පාර්ලිමේන්තු මන්ත්‍රිවරුන් පිරිසක් රටේ වත්මන් තත්ත්වය පිළිබදව අද (04) පෙරවරුවේ අස්ගිරි මල්වතු මහනාහිමිවරුන් ඇතුළු කාරක සංඝ සභා නියෝජිතයින් දැනුවත් කරනු ලැබුවාය.", "URL": "https://sinhala.adaderana.lk/news.php?nid=98696", "Category": null, "Parent URL": null}