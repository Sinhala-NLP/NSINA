{"Source": "Adaderana", "Timestamp": "February 25, 2019 12:11 pm", "Headline": "ඔස්ට්‍රේලියා කාන්තා ක්‍රිකට් කණ්ඩායමට ලකුණු 95ක ජයක්", "News Content": "ඔස්ට්‍රේලියා කාන්තා ක්‍රිකට් කණ්ඩායම සහ නවසීලන්ත කාන්තා ක්‍රිකට් කණ්ඩායම අතර පැවති දෙවන එක්දින ක්‍රිකට් තරගය ලකුණු 95කින් ජය ගැනීමට ඔස්ට්‍රේලියා කාන්තා ක්‍රිකට් කණ්ඩායම සමත් විය. ඇඩ්ලේඩ්හි පැවති තරගයේ කාසියේ වාසිය දිනු නවසීලන්ත පිල ප්‍රතමයෙන් පන්දුවට පහර දීමට ඔස්ට්‍රේලියාවට ආරාධනා කළේය. ඒ අනුව ඔස්ට්‍රේලියා කාන්තා පිල නියමිත පන්දුවාර 50 අවසානයේ කඩුළු 7ක් දැවි ලකුණු 247ක් රැස් කරගත්තේය. එලිස් පේරි නොදැවි ලකුණු 107ක් රැස් කළ අතර ඇයගේ ඉනිමට හතරේ පහර 8 ක් සහ හයේ පහර 3 ක් ඇතුලත් විය. ඇලිස් හේලි ලකුණු 46යි. ලකුණු 248ක ජයග්‍රාහි ඉලක්කයක් හඹා යෑමට පිටියට පිවිසි නවසීලන්ත කාන්තා පිල පන්දුවාර 38 කදී සියලු දෙනා දැවි රැස් කළ ලකුණු සංඛයාව 152ක්. සොපි ඩෙවින් ලකුණු 47ක් රැස් කළේය.", "URL": "https://sinhala.adaderana.lk/news.php?nid=104999", "Category": null, "Parent URL": null}