{"Source": "Adaderana", "Timestamp": "September 21, 2019 08:33 am", "Headline": "හැම දෙයක්ම දෛවය තීරණය කරයි-ශිරාණි බණ්ඩාරනායක", "News Content": "තමන් දේශපාලනයට අවතීර්ණ වන්නේ නම් එය සිදුවන්නේ ජනතාවගේ ඉල්ලීම මත පමණක් බව හිටපු අගවිනිසුරු ආචාර්ය ශිරානි බණ්ඩාරනායක මහත්මිය පවසයි. ඇය මේ අදහස් පළ කළේ ඇය විසින් රචිත ග්‍රන්ථයක් ඊයේ(21) ජාත්‍යන්තර පොත් ප්‍රදර්ශණයේදී එළි දැක්වු අවස්ථාවේදීය. මෙතෙක් ඇය පැමිණි දුර සැලසුම් සහගත ලෙස පැමිණියේ නොමැති බවත් සියලුදේ දෛවය විසින් තීරණය කරනු ඇති බව හිටපු අගවිනිසුරුවරිය සඳහන් කළේය. ආචාර්ය ශිරානි බණ්ඩාරනායක මහත්මිය මෙහිදී වැඩිදුරටත් පවසා සිටියේ රටේ යම් නැනකට පැමිණිය හොත් මහජනතාවට සාධාරණයක් ඉටු කිරීමට උත්සහ කරන බවයි. හිටපු අගවිනිසුරු ආචාර්ය ශිරානි බණ්ඩාරනායක මහත්මියගේ \"උත්තරීතර දෝශාභියෝගයේ ඇතුළාන්තය\" කෘතිය සහ එහි ඉංග්‍රීසි පිටපත වන \" HOLD ME IN CONTEMPT\" යන කෘතියන් දොරට වැඩුම ඊයේ ආරම්භ වූ කොළඹ ජාත්‍යන්තර පොත් ප්‍රදර්ශණයට සමගාමීව සිදුවුණි.", "URL": "https://sinhala.adaderana.lk/news.php?nid=119628", "Category": null, "Parent URL": null}