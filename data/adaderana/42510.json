{"Source": "Adaderana", "Timestamp": "April 13, 2014 12:47 pm", "Headline": "කැලෑ පාළුවන් 3ක් දැලේ", "News Content": "අක්මීමන කොට්ටව, කෝමල රක්ෂිතයේ අනවසර දැව ජාවාරමක් සිදුකරගෙන ගිය පුද්ගලයින් තිදෙනෙකු අත්අඩංගුවට ගෙන තිබේ. ගාල්ල අඩවි වන නිලධාරී කාර්යාලයේ නිලධාරීන්ට ලැබුණු තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව පොලිස් විශේෂ කාර්ය බලකාය සඳහන් කළේය. මෙම සැකකරුවන් ජංගම දැව ඉරුම් පට්ටලයක් යොදාගනිමින් දැව ඉරමින් සිට ඇති බව සඳහන්ය. වන නිලධාරීන් බාරයට ගත් දැව තොගයේ වටිනාකම රුපියල් ලක්ෂයක් පමණ වන බව වාර්තා වේ. සැකකරුවන් තිදෙනා වැඩිදුර විමර්ශන සඳහා ගාල්ල අඩවි වන නිලධාරී කාර්යාලයට බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=42510", "Category": null, "Parent URL": null}