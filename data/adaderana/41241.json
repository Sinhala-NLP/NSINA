{"Source": "Adaderana", "Timestamp": "February 20, 2014 10:53 am", "Headline": "පුද්ගලයෙක් දියේ ගිළී මියයයි", "News Content": "මාතර, කඹුරුගමුව ප්‍රදේශය ආශ්‍රිත මුහුදේ දිය නාමින් සිටි පුද්ගලයෙකු දියේ ගිළී මියගොස් තිබේ. දියේ ගිළීමෙන් බරපතළ තත්ත්වයේ පසුවු පුද්ගලයා මාතර මහ රෝහලේ හදිසි ප්‍රතිකාර ඒකකයට ඇතුළත් කිරිමෙන් අනතුරුව මියගොස් ඇති බව පොලීසිය සඳහන් කළේය. මියගොස් ඇත්තේ කඹුරුගමුව, කුරුඳුවත්ත, ජයබිම ප්‍රදේශයේ පදිංචිව සිටි අයෙකි. මේ අතර මාතර නව මුහුදු මාවත, අරලිය මාවත හන්දිය අසළ මුහුදු තීරයේ තිබි නාදුනන කාන්තා මළ සිරුරක් සොයාගෙන තිබේ. මළ සිරුර වයස අවුරුදු 60ක් පමණ වන කාන්තාවකගේ බවට සිදුකළ මූලික පරීක්ෂණ වලදී අනාවරණය වී ඇති බව පොලිසිය සඳහන් කළේය. මෘත ශරිරය මාතර රෝහලේ තැන්පත් කර ඇති අතර සිද්ධිය සම්බන්ධයෙන් මාතර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41241", "Category": null, "Parent URL": null}