{"Source": "Adaderana", "Timestamp": "November 23, 2013 09:19 am", "Headline": "යතුරු පැදිය පෙරළී 2ක් මරු තුරුළේ", "News Content": "අක්කරෙයිපත්තුව - සාගම ප්‍රධාන මාර්ගයේ කන්නකිපුරම් ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. අක්කරපත්තුව සිට සාගම දෙසට ධායවනය වු යතුරු පැදියක් රියදුරට පාලනය කර ගත නොහැකිවීම හේතුවෙන්, මාර්ගයෙන් ඉවතට පැන පෙරළීමෙන් මෙම අනතුර සිදුව ඇති බව පොලිසිය සදහන් කළේය. අනතුරෙන් මියගොස් ඇත්තේ අක්කරපත්තුව, විවේකානන්ද ප්‍රදේශයේ පදිංචිකරුවන් දෙදෙනෙකි. මළ සිරුරු අක්කරපත්තුව රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=39050", "Category": null, "Parent URL": null}