{"Source": "Adaderana", "Timestamp": "October 2, 2016 09:12 am", "Headline": " සීමා නිර්ණය වාර්තාව කඩිනමින් ප්‍රකාශයට පත් කරන්න", "News Content": "කිසිඳු බලවේගයකට යටත් නොවී සීමා නිර්ණය කොමිසමේ වාර්තාව කඩිනමින් ප්‍රකාශයට පත් කරන ලෙස ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම මහතා එම කොමිසමේ සාමාජිකයින්ගෙන් ඉල්ලීමක් කරයි.මන්ත්‍රීවරයා පෙන්වා දෙන්නේ අදාළ වාර්තාව නිකුත් කිරීමට මීට පෙර ලබාදුන් දින ඉක්මවා ගොස් ඇති බවයි.මේ අතර මුදල් ගෙවා රැඳී සිටිය හැකි වැඩිහිටි නිවාස ගම්මාන පද්ධතියක් ස්ථාපිත කිරීමට පුද්ගලික අංශය සමග එක්ව කටයුතු කරන බව අමාත්‍ය එස්.බී.දිසානායක මහතා පවසයි.අමාත්‍යවරයා පෙන්වා දෙන්නේ රට තුළ පවතින වැඩිහිටි නිවාස 306 ඉහළ මට්ටමකට ගෙන ඒමටද කටයුතු කරන බවයි.", "URL": "https://sinhala.adaderana.lk/news.php?nid=64629", "Category": null, "Parent URL": null}