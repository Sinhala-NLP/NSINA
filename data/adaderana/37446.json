{"Source": "Adaderana", "Timestamp": "September 16, 2013 03:19 pm", "Headline": "මැ.කො තැපැල් ඡන්ද දායකයින්ට 18ත් දෙයි", "News Content": "මධ්‍යම, උතුර සහ වයඹ පළාත් සභා ඡන්ද විමසීම්වලට අදාළව තැපැල් ඡන්දය ප්‍රකාශ කිරීමට නොහැකි වු තැපැල් ඡන්ද දායකයින්ට ඡන්දය ප්‍රකාශ කිරීම සඳහා යළි අවස්ථාවක් ලබාදී තිබේ. මැතිවරණ කොමසාරිස් මහින්ද දේශප්‍රිය මහතා පවසන්නේ ලබන 18 වැනිදා උදෑසන 8. 30හේ සිට දහවල් 12 .00දක්වා කාලය ඒ සඳහා ලබාදී ඇති බවයි. දිස්ත්‍රික් මැතිවරණ කාර්යාලවලදී සහ කොළඹ දිස්ත්‍රික්කය සඳහා මැතිවරණ මහලේකම් කාර්යාලයේ දී ඡන්දය ප්‍රකාශ කළ හැකිය. තැපැල් ඡන්ද ප්‍රකාශයට පත් කිරීම පසුගිය 9 සහ 10 යන දෙදින තුළ සිදුකෙරුණු අතර එම දිනවලදී ඡන්දය භාවිත කිරීමට නොහැකි වු පිරිස් වෙත පසුගිය 12 ,13 සහ 14 යන දිනයන් ලබාදී තිබුණි. තැපැල් ඡන්දය ප්‍රකාශ කිරීම සඳහා යළිත් අවස්ථාවක් ලබානොදෙන බව මැතිවරණ කොමසාරිස්වරයා පවසයි. ජාතික හැඳුනුම්පත හෝ මැතිවරණ දෙපාර්තමේන්තුව විසින් ප්‍රකාශයට පත් කර ඇති වලංගු හැඳුනුම්පතක් ඉදිරිපත් කිරීමෙන් ඡන්දය භාවිත කළ හැකිය.", "URL": "https://sinhala.adaderana.lk/news.php?nid=37446", "Category": null, "Parent URL": null}