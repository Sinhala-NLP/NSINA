{"Source": "Adaderana", "Timestamp": "April 9, 2019 12:31 pm", "Headline": "උදැල්ලක් අරන් ෆාමසියට ගිහින් හදිසියේ කරපු වැඩක්-CCTV දර්ශන සහිතයි", "News Content": "අම්බලන්ගොඩ, කුලරත්න මාර්ගයේ පිහිටි ඉංග්‍රීසි බෙහෙත් අලෙවි සැලක් බිඳ එහි තිබූ මිල අධික කිරි පිටි තොගයක් හා රුපියල් 25000ක මුදලක් සොරකම් කර තිබේ. පසුගිය 31 දා මෙම සොකරකම සිදු ඇති අතර අදාළ සොරකම සිදු වන ආකාරය වෙළඳ සැලේ සවි කර තිබූ ආරක්ෂිත කැමරාවේද සටහන්ව තිබුණි. අදාළ සැකකරු වෙළඳ සැල තුළ පැමිණ පැය තුනකට අධික කාලයක් සිට ඇති අතර එහි තිබූ මුදල් අයකැමි යන්ත්‍රය උදැල්ලක් ආධාරයෙන් කඩා මුදල් ගෙන තිබේ. එමෙන්ම මෙම වෙළඳ සැල තුළ තිබූ මිල අධික කිරි පිටි ටිං තොගයක් පොහොර උර වෙත දාම ගෙන යන අයුරු අසල වෙළ සැලක තිබූ ආරක්ෂිත කැමරාවකද සටහන්ව තිබුණි. මෙලෙස ගෙන ගොස් ඇති කිරි පිටි තොගයේ වටිනාකම රුපියල් 75000කට අධික බව අප වාර්තාකරු සඳහන් කළේය. සොරකම සිදුකර ඇති පුද්ගලයා සොයා පරික්ෂණ ආරම්භ කර ඇති අතර සිද්ධිය සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107684", "Category": null, "Parent URL": null}