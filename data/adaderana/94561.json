{"Source": "Adaderana", "Timestamp": "August 17, 2018 02:34 pm", "Headline": "මහින්දගෙන් ප්‍රකාශයක් ගත් CID නිළධාරින් නිල නිවසින් පිටත් වෙයි", "News Content": "හිටපු ජනාධිපති මහින්ද රාජපක්ෂ මහතාගෙන් ප්‍රකාශයක් ලබාගත් අපරාධ පරික්ෂණ දෙපාර්තමේන්තුවේ නිලධාරීන් කණ්ඩායම ඒ මහතාගේ නිවසින් පිටත්ව ගොස් තිබේ. මාධ්‍යවේදී කීත් නොයාර් මහතා පැහැරගෙන යාමේ සිද්ධිය සම්බන්ධයෙන් මහින්ද රාජපක්ෂ මහතාගෙන් ප්‍රකාශයක් ලබාගැනීම සඳහා අද(17) පෙරවරු 11.15ට පමණ එම නිලධාරීන් විජේරාමේ පිහිටි ඒ මහතාගේ නිල නිවස වෙත පැමිණ තිබුණි. ඒ අනුව පැය තුනක පමණ කාලයක් අදාළ ප්‍රකාශය ලබාගැනීමෙන් අනතුරුව අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායම පස්වරු 2.30ට පමණ එම ස්ථානයෙන් පිටත්ව ගිය බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=94561", "Category": null, "Parent URL": null}