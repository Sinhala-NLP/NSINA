{"Source": "Adaderana", "Timestamp": "February 25, 2018 05:28 pm", "Headline": "2017 වසරේ දී ශ්‍රී ලංකා වරාය අධිකාරිය වාර්තාගත ලාභයක් ලබයි", "News Content": "2017 වසරේ දී ශ්‍රී ලංකා වරාය අධිකාරිය රුපියල් බිලියන 13යි දශම 2ක වාර්තාගත ලාභයක් උපයා ඇති බව වරාය හා නාවික කටයුතු අමාත්‍යංශය පවසයි. නිවේදනයක් නිකුත් කරමින් එම අමාත්‍යංශය පෙන්වා දෙන්නේ වරාය අධිකාරියේ ඉදිරි සංවර්ධන කටයුතු සඳහා ගනු ලැබු ක්ෂණික ක්‍රියාමාර්ග හේතුවෙන් මෙවැනි ලාභයක් ලබාගැනීමට හැකි වු බවයි. වරාය හා නාවික කටයුතු අමාත්‍යංශ ශ්‍රවණාගාරයේ අද (25) පැවති වෘත්තීය සමිති නියෝජිත රැස්වීමේ දී අමාත්‍ය මහින්ද සමරසිංහ මහතා මේ බව ප්‍රකාශ කර තිබේ. වරාය අධිකාරියේ නව සාමූහික ගිවිසුම සඳහා මහ භාණ්ඩාගාරයේ අනුමැතිය ලබාගනිමින් සියලුම සේවකයින් සදහා රුපියල් 10,000ක වැටුප් වැඩිකිරීමක් ලබාදීමටත් එය මේ වසරේ ජනවාරි සිට ගෙවීමට අවසර ලබාගත් බව ද අමාත්‍යවරයා එහිදි ප්‍රකාශ කළේය.", "URL": "https://sinhala.adaderana.lk/news.php?nid=84819", "Category": null, "Parent URL": null}