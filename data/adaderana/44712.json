{"Source": "Adaderana", "Timestamp": "July 16, 2014 05:31 pm", "Headline": "ඊශ්‍රායලයේ සිටින ලාංකිකයින්ට කිසිදු පීඩාවක් නෑ ", "News Content": "ඊශ්‍රායලය තුළ පවතින ගැටුම්කාරී වාතාවනරණය හේතුවෙන් කිසිදු ශ්‍රී ලාංකික ශ්‍රමිකයෙකුට පීඩා සිදුව නොමැති බව විදේශ සේවා නියුක්ති කාර්යංශය අවධාරණය කරයි. පවතින තත්ත්වය හමුවේ කිසිදු අයුරකින් ජීවිත හානියක්, තුවාල සිදුවීමක් හෝ රැකියා අහිමිවීමක් සිදුව නොමැති බව එම කාර්යංශය සඳහන් කළේය. ඊශ්‍රායලයේ මේ වනවිට ශ්‍රී ලාංකික ශ්‍රමිකයින් 7000 ක් පමණ සේවය කරන අතර ඔවුන්ගෙන් 85% ක් පමණ සාත්තු සේවක වෘත්තිය සඳහා ඊශ්‍රායලය බලා පිටත්ව ගොස් ඇති කාන්තාවන් බව සඳහන් වෙයි. ඕනෑම හදිසි අවස්ථාවක දී ශ්‍රී ලාංකික ශ්‍රමිකයින් නැවත ගෙන්වා ගැනීම සඳහා අවශ්‍ය පියවර ගැනීමට විශයභාර අමාත්‍යවරයා උපදෙස් ලබා දි ඇති අතර එරට ශ්‍රී ලංකා තානාපති කාර්යාලය ලාංකීය ශ්‍රමිකයින් පිළිබඳ නිරන්තර විමසිල්ලෙන් පසුවන බව ද විදේශ සේවා නියුක්ති කාර්යංශය සඳහන් කර සිටියේය.", "URL": "https://sinhala.adaderana.lk/news.php?nid=44712", "Category": null, "Parent URL": null}