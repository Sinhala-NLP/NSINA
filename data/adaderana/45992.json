{"Source": "Adaderana", "Timestamp": "September 11, 2014 11:55 am", "Headline": "කුඩා කර්මාන්ත ශිල්පියා ගසට නැඟ ජනපතිගෙන් උදව් ඉල්ලයි", "News Content": "කුරුණෑගලදී, කුඩා කර්මාන්ත අත්කම් ප්‍රදර්ශන තරඟයකදී දුන් විනිශ්චයකින් තමන්ට අසාධාරණයක් වී ඇතැයි කියා ඒ ගැන ජනාධිපතිවරණයාගෙන් සාධාරණයක් බලාපොරොත්තුවන බව පවසමින් මාදම්පේ ප්‍රදේශයේ පදිංචිකරුවෙකු කොළඹ විහාමහාදේවී උද්‍යානයේ කොට්ටම්බා ගසකට නැඟ විරෝධතාවයක් ආරම්භ කර තිබේ. බී.ටි හපුආරච්චි නැමැති ඉහළගම, මාදම්පේ පදිංචි 45 හැවිරිදි පුද්ගලයෙකු මෙලෙස ගසකට නැඟ විරෝධතාව‍යේ නිරත වන බව පොලිස් මාධ්‍ය ඒකකය පැවසීය. කුරුණෑගලදී 2010 වසරේ 10 වැනි මස පැවැති අත්කම් ප්‍රදර්ශන තරඟයකදී තමන්ට මෙම අසාධාරණය වූ බව හෙතෙම පවසා ඇත.", "URL": "https://sinhala.adaderana.lk/news.php?nid=45992", "Category": null, "Parent URL": null}