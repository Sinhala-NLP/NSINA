{"Source": "Adaderana", "Timestamp": "January 27, 2019 03:28 pm", "Headline": "නිදහසෙන් පස්සේ රට ඉදිරියට ගියා කියලා සතුටු වෙන්න බෑ", "News Content": "බලය නොමැති පුද්ගලයින් බලය ලබා ගැනීමට වෙහෙස වන අතර බලය ඇති අය එය තවදුරටත් රඳවා ගැනීමට පමණක් වෙහෙස වන බව එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර මහතා පැවසීය. අම්බලන්තොට වැටිය ගමරාළගම ප්‍රදේශයේ පැවති ජනහමුවකට එක්වෙමින් ඔහු වැඩිදුරටත් සඳහන් කළේ කිසිවෙකුත් රට ගැන සිතා කටයුතු නොකරන බවයි. වර්තමානයේදී හෝ රට ගැන සිතා කටයුතු කිරීමේ අවශ්‍යතාවය මතුව ඇති බව ඔහු ප්‍රකාශ කලේය. මන්ත්‍රීවරයා පැවසූවේ රට ආපස්සට යෑම සිදු වූවා පමණක් නොව නිදහස ලැබූවායින් පසුව රට ඉදිරියට ගමන් කිරීමක් සිදු වූවා යැයි සතුටුවිය නොහැකි බවයි. තමන් වසර 28ක කාලයක් දේශපාලඥයෙකු ලෙසින් සිටින බවත් ආණ්ඩු පක්ෂයේ සහ විරුද්ධ පක්ෂයේ මෙතෙක් කාලයක් සිටි නමුත් රට ආපස්සට යෑම සම්බන්ධයෙන් දායක වීමට සිදු වූවා මිස ඉදිරියට ගමන් කරවීමේ තත්ත්වයක් ඇති කිරීමට තමන්ටද දායක වීමට නොහැකි වූ බවත් ඒ මහතා පැවසීය.", "URL": "https://sinhala.adaderana.lk/news.php?nid=103164", "Category": null, "Parent URL": null}