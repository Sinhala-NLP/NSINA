{"Source": "Adaderana", "Timestamp": "December 31, 2012 03:47 pm", "Headline": "ක්ලොක්සසිලීන් ඉවතට", "News Content": "කළුබෝවිල ශික්ෂණ රෝහලෙන් හමු වූ වීදුරු කැබැල්ලක් යයි සැක කෙරෙන ආගන්තුක ද්‍රව්‍යක් සහිත ඖෂධ කුප්පිය ඇතුළත් ඖෂධ ඛාණ්ඩය තාවකාලිකව භාවිතයෙන් ඉවත් කර තිබේ. විලවුන් උපකරණ හා ජාතික ඖෂධ අධිකාරිය මේ සම්බන්ධයෙන් ආරම්භ කර ඇති පරීක්ෂණ අවසන් වන තෙක් මෙම තීරණය ක‍්‍රියාත්මක වන බව සෞඛ්‍ය අමාත්‍යංශය සඳහන් කළේය. ආගන්තුක ද්‍රව්‍යයක් තිබූ \"ක්ලොක්සසිලීන්\" නැමැති ප‍්‍රතිජීවක එන්නත් කුප්පියක් ඊයේ සොයාගෙන තිබේ. මේ සම්බන්ධයෙන් අදාළ සමාගම සමග සාකච්ජා කර ඉවත් කළ ඖෂධ කාණ්ඩය වෙනුවට එම කාණ්ඩයේ වෙනත් ඖෂධ ලබා ගැනීමට හෝ මුදල් අයකර ගැනීමට පියවර ගන්නා ලෙස සෞඛ්‍ය අමාත්‍යවරයා නිලධාරීන්ට උපදෙස් ලබා දී තිබේ.", "URL": "https://sinhala.adaderana.lk/news.php?nid=30393", "Category": null, "Parent URL": null}