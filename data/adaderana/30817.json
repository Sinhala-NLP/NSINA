{"Source": "Adaderana", "Timestamp": "January 16, 2013 06:04 pm", "Headline": " ගෝල්ඩන් කී තැන්පත්කරුවන්ට සාධාරණය ඉටු කරන්නැයි ජනපති උපදෙස්", "News Content": "අසාධාරණයට ලක්වූ ගෝල්ඩන් කී තැන්පත්කරුවන්ට සාධාරණය ඉටුකිරීමේ වැඩපිළිවෙළකට කඩිනමින් එළඹෙන ලෙස ජනාධිපති මහින්ද රාජපක්ෂ මහතා අදාළ අංශ වෙත උපදෙස් ලබා දී තිබේ. අද (16) පෙරවරුවේ ගෝල්ඩන් කී තැන්පත්කරුවන් හා ජනාධිපතිවරයා අතර අරලියගහ මන්දිරයේදී පැවති සාකච්ඡාවකින් අනතුරුව මෙම උපදෙස් ලබාදී ඇති බව ජනාධිපති මාධ්‍ය අංශය නිවේදනය කරයි. ගෝල්ඩන් කී සමූහ ව්‍යාපාරය තුළ ලක්ෂ ගණනින් මුදල් ආයෝජනය කළ ‍සිය ගණනක පිරිසක් අදාළ සමාගම හිටි අඩියේ වසාදැමීමෙන් පසු තම මුදල් ආපසු අයකර ගැනීමේ හැකියාවක් නැතිව පීඩාවට පත්ව සිටිති.", "URL": "https://sinhala.adaderana.lk/news.php?nid=30817", "Category": null, "Parent URL": null}