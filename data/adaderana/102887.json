{"Source": "Adaderana", "Timestamp": "January 23, 2019 11:55 am", "Headline": "පෑලියගොඩ දී මත්පැන් බෝතල් 600ක් අල්ලයි", "News Content": "කඳාන පොලිස් වසමේ දී මත්පැන් බෝතල් 600 ක් සන්තකයේ තබා සිටි සැකකරුවෙකු අත්අඩංගුවට ගෙන තිබේ. ඊයේ(22) අළුයම 1.30ට පමණ කඳාන සේවියර් පාර, කඳාන ප්‍රදේශයේ දී පෑලියගොඩ දිසා අපරාධ කොට්ඨාශයේ නිලධාරීන් විසින් කරන ලද වැටලීමකින් මෙම මත්පැන් බෝතල් සොයා ගෙන තිබේ. එහිදී මහා පරිමාණ නීති විරෝධී මත්පැන් මිලිලීටර් 450000 සන්තකයේ තබා ගෙන සිටි සැකකරුවෙකු මෙලෙස අත්අඩංගුවට ගෙන තිබේ. අත්අඩංගුවට ගත් සැකකරු වයස අවුරුදු 41 වු කඳාන ප්‍රදේශයේ පදිංචිකරුවෙකි. සැකකරු ඊයේ මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් 125000 ක දඩයක් නියමකර ඇත. පෑලියගොඩ දිසා අපරාධ කොට්ඨාසය වැඩිදුර විමර්ශන පවත්වා ගෙන යනු ලැබීය.", "URL": "https://sinhala.adaderana.lk/news.php?nid=102887", "Category": null, "Parent URL": null}