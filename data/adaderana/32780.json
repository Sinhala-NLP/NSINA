{"Source": "Adaderana", "Timestamp": "March 27, 2013 04:16 pm", "Headline": "විදුලිබිල සංශෝධනයට එරෙහි යෝජනාවලි 10 ක් හෙට එළදකියි", "News Content": "විදුලිබිල සංශෝධනයට එරෙහි යෝජනාවලි 10 ක් මහජන උපයෝගිතා කොමිසමට භාරදීමට ජාතික විදුලි පාරිභෝගික ව්‍යාපාරය සූදානම් වේ. හෙට (28) දිනයේ මෙම යෝජනාවලි මහජන උපයෝගිතා කොමිසමට ලබා දෙන බව එම කොමිසම සඳහන් කළේය. එමෙන්ම විදුලි බිල වැඩි නොකර රජය සහ ලංකා විදුලිබල මණ්ඩලය ද, විදුලි පාරිභෝගිකයාද, අපහාසුවට පත් නොවන වැඩපිළිවෙලක් සම්බන්ධයෙන් ද, මහජන උපයෝගිතා කොමිසම වෙත ලිඛිත යෝජනාවක් ඉදිරිපත් කිරිමට ද ජාතික විදුලි පාරිභෝගික ව්‍යාපාරය පියවර ගෙන තිබේ. නව විදුලි බිල සංශෝධනය සම්බන්ධයෙන් මහජන අදහස් ලබා ගන්නා අවසන් දිනය හෙට වන අතර දිවයින පුරා විසිරී සිටින විදුලි පාරිභෝගික සංගම් 110 ක් අදහස් හා යෝජනා හෙට භාරදීමට නියමිතය.", "URL": "https://sinhala.adaderana.lk/news.php?nid=32780", "Category": null, "Parent URL": null}