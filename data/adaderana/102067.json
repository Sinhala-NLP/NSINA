{"Source": "Adaderana", "Timestamp": "January 9, 2019 01:35 pm", "Headline": "පැෆ්රල් සංවිධානයෙන් ජනාධිපතිට සහ අගමැතිට තවත් ලිපියක්", "News Content": "දිගින් දිගටම පළාත් සභා මැතිවරණය කල්යාම පිළිබද අප්‍රසාදය පල කරමින් පැෆ්රල් සංවිධානය යළිත් වරක් ජනාධිපතිවරයාට සහ අගමැතිවරයාට ලිපියක් යොමුකර තිබේ. අදාළ ලිපිය මගින් එම සංවිධානය පෙන්වා දී ඇත්තේ මේ වන විට පළාත් සභා 06ක නිල කාලය අවසන්ව ඇති අතර එළඹෙන අප්‍රේල් මාසය වන විට තවත් පළාත් සභා දෙකක නිල කාලය අවසන් වන බවයි. අද දෙරණ සමඟ අදහස් දැක්වු පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මේ බව පැවසීය. වැඩි දුරටත් අදහස් දැක්වු ඒ මහතා පැවසුවේ පවතින තත්ත්වය හමුවේ ජනතාවගේ පරමාධිපත්‍යය වන ඡන්ද අයිතිය රැකදීමට ජනාධිපතිවරයා සහ අගමැතිවරයා ක්‍රියාකරනු ඇති බව ද තම සංවිධානය අදාළ ලිපියෙන් පෙන්වා දී ඇති බවයි.", "URL": "https://sinhala.adaderana.lk/news.php?nid=102067", "Category": null, "Parent URL": null}