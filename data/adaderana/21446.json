{"Source": "Adaderana", "Timestamp": "January 17, 2012 02:02 pm", "Headline": "වෙඩිපිටියේ පිපුරුමකින් දෙදෙනෙක් රෝහලේ", "News Content": "වැලිකන්ද ,සිංහපුර යුද හමුදා කඳවුරේ වෙඩිපිටියට අයත් බිම් ප්‍රදේශයක සිදුවූ කිසියම් පිපුරුමක් නිසා තුවාල ලැබූ දෙදෙනකු රෝහල් ගත කර තිබේ. අද පෙරවරුවේ යකඩ කැබලි එක් රැස් කිරීමට ගිය වයස අවුරුදු 23 ක හා 16 ක පුද්ගලයකු මෙසේ තුවාල ලබා ඇති බව හමුදා මාධ්‍ය ප්‍රකාශක බ්‍රිගේඩයර් නිහාල් හපුආරච්චි මහතා පවසයි. අදාළ භූමියේ තිබී පුපුරා නොගිය කිසියම් පුපුරණ ද්‍රව්‍යයක් පුපුරායාම නිසා මොවුන් තුවාල ලබ ඇති බවත් ,ඔවුන්ගේ තත්ත්වය බරපතල නොවන බවත් හමුදා මාධ්‍ය ප්‍රකාශකවරයා කියා සිටියි. එ‍සේ වුවද තුවාල ලැබූ දෙදෙනා මේවන විට වැලිකන්ද රෝහලෙන් පොළොන්නරුව රෝහලට මාරුකර යවා ඇති බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=21446", "Category": null, "Parent URL": null}