{"Source": "Adaderana", "Timestamp": "December 8, 2013 01:23 pm", "Headline": "කසළ තේ රට පටවන්න හැදූ 17ක් කොටු", "News Content": "කසළ තේ අපනයනය සඳහා සකස් කරමින් සිටි පුද්ගලයින් 17 දෙනෙකු අත්අඩංගුවට ගෙන තිබේ. දොම්පේ පොලීසියට ලැබුණු තොරතුරකට අනුව සිදුකළ වැටලීමක දී ඉන්දොලමුල්ල ප්‍රදේශයේ දි මොවුන් අත්අඩංගුවට ගෙන ඇත. අත්අඩංගුවට ගත් සැකකරුවන් සතුව තිබී කසළ තේ කිලෝග්‍රෑම් ලක්ෂයක් සොයාගෙන තිබේ. සැකකරුවන් සම්බන්ධයෙන් දොම්පේ පොලීසිය වැඩිදුර විමර්ශන සිදුකරයි. මේ අතර උඩුගම, අලුත්වත්ත ප්‍රදේශයේ දි වල්ලපට්ටා ශාකයේ කොටස් ළඟ තබාගත් පුද්ගලයෙකු අත්අඩංගුවට ගෙන තිබේ. උඩුගම පොලිසියට ලැබුණු තොරතුරකට අනුව සිදුකල වැටලීමකදි මොහු අත්අඩංගුවට ගෙන ඇති බව සඳහන්ය. සැකකරු සතුව තිබී වල්ලපට්ටා ශාකයේ කොටස් කිලෝග්‍රෑම් 19යි ග්‍රෑම් 350 ක් සොයාගෙන ඇත. මෙලෙස අත්අඩංගුවට ගෙන ඇත්තේ බද්දේගම ප්‍රදේශයේ පදිංචි 38 හැවිරිදි පුද්ගලයෙකි. සැකකරු බද්දේගම මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=39419", "Category": null, "Parent URL": null}