{"Source": "Adaderana", "Timestamp": "February 29, 2012 05:53 pm", "Headline": "ශ්‍රී ලංකාවේ උගත් පාඩමට දකුණු අප්‍රිකාවේ ප්‍රසාදය", "News Content": "උගත් පාඩම් හා ප්‍රතිසන්ධානය සඳහා වන ජනාධිපති කොමිසම පත්කිරීම පිළිබඳ තමන් ශ්‍රී ලංකා රජයට ප්‍රසාදය පළ කරන බව දකුණු අප්‍රිකානු ආණ්ඩුව පවසයි. ජගත් මානව හිමිකම් සමුළුවේ 19 වන සැසිවාරය අමතමින් දකුණු අප්‍රිකානු රජයේ ජාත්‍යන්තර සබඳතා හා සහයෝගිතා නියෝජ්‍ය අමාත්‍ය මේරියස් ෆ්රාන්ස්මන් මහතා මේ බව සඳහන් කළ බව විදෙස් මාධ්‍ය උපුටා දක්වයි. උගත් පාඩම් හා ප්‍රතිසන්ධානය සඳහා වන ජනාධිපති කොමිසමේ නිර්දේශ ක්‍රියාත්මක කිරීම සඳහා ලංකා ආණ්ඩුව ගෙන යන වැඩපිළිවෙළ පිළිබඳවද තමන් සතුටුවන බව හෙතෙම කියා සිටියේය. එසේම ඩෙන්මාර්කයේ විදේශ අමාත්‍ය විලී සොවන්ඩාල් මහතා අද සමුළුව අමතමින් පවසා ඇත්තේ ශ්‍රී ලංකාවේ උගත් පාඩම් වාර්තාවේ නිර්දේශ ක්‍රියාත්මක කිරීම සඳහා එක්සත් ජාතීන් විසින් උනන්දු කළ යුතු බවයි.", "URL": "https://sinhala.adaderana.lk/news.php?nid=22487", "Category": null, "Parent URL": null}