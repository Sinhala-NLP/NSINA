{"Source": "Adaderana", "Timestamp": "January 10, 2014 10:08 am", "Headline": "කොළඹ ජල සම්පාදන සේවකයෝ වැඩවරති ", "News Content": "ජාතික ජලසම්පාදන හා ජලාපවාහන මණ්ඩලයේ බස්නාහිර මධ්‍යම කොට්ඨාසයේ සේවකයින් වෘත්තීය ක්‍රියාමාර්ගයක් ආරම්භ කර තිබේ. අද(10) පෙරවරු 09.00 ට ආරම්භ වු වෘත්තීය ක්‍රියාමාර්ගය පස්වරු 01.00 දක්වා පවත්වන බව ජාතික ජලසම්පාදන හා ජලාපවාහන මණ්ඩලයේ වෘත්තීය සමිති ඒකාබද්ධ සන්ධානයේ සම කැඳවුම්කරු උපාලි රත්නායක මහතා සඳහන් කළේය. මේ හේතුවෙන් අදාළ ප්‍රදේශයේ කාර්යාල කටයුතු ක්‍රියාත්මක නොවන බව ඔහු කියා සිටියේය. වැටුප් සහ සේවා පත්වීම් ඇතුළු ගැටලු කිහිපයක් පිළිබඳ බලධාරීන්ගේ අවධානය යොමුකරවීම සඳහා මෙලෙස වෘත්තීය ක්‍රියාමාර්ගය ආරම්භ කර තිබේ. කෙසේ වුවද මේ සම්බන්ධයෙන් කළ විමසීමක දී ජාතික ජලසම්පාදන හා ජලාපවාහන මණ්ඩලය විසින් සඳහන් කළේ වෘත්තීය ක්‍රියාමාර්ගය හේතුවෙන් ජල සැපයුමට බාධාවක් නොවන බවයි.", "URL": "https://sinhala.adaderana.lk/news.php?nid=40235", "Category": null, "Parent URL": null}