{"Source": "Adaderana", "Timestamp": "August 24, 2013 01:32 pm", "Headline": "දුම්රිය මගීන් අවධානයෙන්! - කොල්ලකරුවන් 3ක් දැලේ", "News Content": "දුම්රිය මගීන්ගෙන් මුදල් හා රන් භාණ්ඩ කොල්ලකෑමේ ජාවාරමක නිරත පුද්ගලයින් තිදෙනෙකු අත්අඩංගුවට ගෙන තිබේ. හපුතලේ දුම්රිය ස්ථානයේ දී හපුතලේ පොලීසිය විසින් ඔවුන් ඊයේ අත්අඩංගුව ගෙන ඇති බව සඳහන්ය. පුද්ගලයින් සිව්දෙනෙකු විසින් කොළඹ සිට බදුල්ල දක්වා ධාවනය වු දුම්රියක සිටි මගියෙකුගේ රන් භාණ්ඩ ඇතුළු භාණ්ඩ කොල්ලකෑමේ සිද්ධියක් පිළිබඳව හපුතලේ පොලීසියට තොරතුරක් ලැබී ඇත. ඒ අනුව ක්‍රියාත්මක වු පොලිස් නිලධාරින් හපුතලේ දුම්රිය ස්ථානයේ දී මෙම පුද්ගලයින් අත්අඩංගුවට ගෙන ඇති බව සඳහන්ය. කෙසේ වෙතත් වැටලීම සිදුකරන අවස්ථාවේ දී මෙම කණ්ඩායමේ එක් අයෙකු පළාගොස් ඇති බව වාර්තා වේ.", "URL": "https://sinhala.adaderana.lk/news.php?nid=36865", "Category": null, "Parent URL": null}