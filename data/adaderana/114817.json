{"Source": "Adaderana", "Timestamp": "July 23, 2019 02:33 pm", "Headline": "පා ගමනේ ගිය බැටළුවන්", "News Content": "සුවිශේෂී පාගමනක් පිළිබඳ මේ පුවත වාර්තා වුණේ ප්‍රංශයෙන්. එඬේරුන් සහ ඔවුන් සතු බැටළුවන්ගේ සහභාගීත්වයෙන් මෙම පාගමන පවත්වා තිබුණි. අර්බන් ෂෙපර්ඩ් නමැති කණ්ඩායමක් විසින් සංවිධාන කරන ලද පා ගමන ආරම්භ වුනේ ජූලි හය වන දායි. ඊට අදාළ මෙම දර්ශන රූගත කර තිබුණේ පැරීසියේ අයිෆල් කුලුණ ආශ්‍රිත ප්‍රදේශයකදී. පැරිස් අගනුවර ආශ්‍රිත ප්‍රදේශයේ නගර 34ක එඬේරුන් පා ගමනට සහභාගී වී තිබුණි. චාරිකාව අතරතුරදී එඬේරුන් සහ බැටළුවන් නගර 34ක තාවකාලිකව නවාතැන් ගෙන තිබේ. සති දෙකකට ආසන්න කාලයක් පැවති පා ගමන අතරතුරදී බැටළුවන්ට නගරය වටා පිහිටි ආහාරය සඳහා සුදුසු තෘණ භූමි සොයාදීමට කටයුතු කර ඇති බව විදෙස් වාර්තා සඳහන් කළේය. මෙම පාගමනේ අවසන් නැවතුම බවට පත්වුණේ තෘණබිම්වලින් පොහොසත් සෙයින් ගංගාවේ ඉවුරු ආශ්‍රිත ප්‍රදේශයයි. ගොවිපල සතුන් නගර වාසයට සුදුසු බවට පත්කිරීම සඳහා ඉවහල් කරගත හැකි නව ආකාර පිළිබඳව සිතීමට ජනතාව සහ නායකයින් පෙළඹවීම මෙහි අරමුණ බව එහි සංවිධායකයින් ප්‍රකාශ කළේය.", "URL": "https://sinhala.adaderana.lk/news.php?nid=114817", "Category": null, "Parent URL": null}