{"Source": "Adaderana", "Timestamp": "May 5, 2016 09:29 am", "Headline": "මර්දනයට එරෙහිව තෙල් සේවකයින් සටනකට ", "News Content": "ලංකා ඛනිජතෙල් නීතිගත සංස්ථාවේ සේවකයින් පිරිසක් වෘත්තීය සමිති ක්‍රීයාමාර්ගයක නිරතවීමට තීරණය කර තිබේ. තෙල් සංස්ථාවේ ශ්‍රී ලංකා නිදහස් සේවක සංගමයේ උප සභාපති ප්‍රේමන්ත ගමගේ මහතා සඳහන් කළේ තම වෘත්තීය සමිති සාමාජිකයින්ට එරෙහිව පාලන අධිකාරීය මර්දනකාරී වැඩපිළිවෙළක් ගෙන යන බවයි. ඊට විරෝධය පළ කරමින් ඊයේ දහවල් විරෝධතා ව්‍යාපාරයකද නිරත වූ බව ප්‍රේමන්ත ගමගේ මහතා පැවසීය.ශ්‍රී ලංකා නිදහස් සේවක සංගමයේ සභාපතිවරයාගේ වැඩ තහනම් කිරීමක්ද මේ වන විට සිදුකර ඇති බව එම සංගමයේ උප සභාපති ප්‍රේමන්ත ගමගේ මහතා කීවේය.කෙසේ වුවද අදාළ වැඩ තහනම්කිරීම සිදුකර ඇත්තේ සභාපතිවරයා සිදුකර ඇති දූෂණ වංචා හේතුවෙන් බව නිදහස් සේවක සංගමයේ විකල්ප කණ්ඩායම නියෝජනය කරන ජීවක රුවන් රූපසිංහ මහතා සඳහන් කළේය.", "URL": "https://sinhala.adaderana.lk/news.php?nid=59817", "Category": null, "Parent URL": null}