{"Source": "Adaderana", "Timestamp": "March 9, 2013 12:36 pm", "Headline": "මීළඟ පාප් වහන්සේ තනතුර කාටද?", "News Content": "පාප්වහන්සේ තෝරා ගැනිමේ කාදිනල් සමුළුව ලබන අඟහරුවාදා දිනයේදී ආරම්භ වීමට නියමිතව තිබේ. මේ අනුව ලොව පුරා රටවල කාදිනල්වරු 115 දෙනෙකු වතිකානුවේ ශාන්ත පීතර බැසිලිකා දේවස්ථානයට පැමිණ මෙම සමුළුව පැවැත්වීමට නියමිතය. 16 වන බෙනඩික් පාප්වහන්සේ සිය ධුරයෙන් ඉල්ලා අස්වීමත් සමග මෙලෙස නව පාප් වහන්සේ කෙනෙකු තෝරාපත්කර ගැනිමට තීරණය කර ඇත. මීට ප්‍රථම පාප් වහන්සේ තොරාගැනීමේ ජන්දය 2005 වසරේ පැවති අතර එය දින 03ක් පුරා පැවති බව සඳහන්ය. කෝටී 120 ක් වන ලොව පුරා සිටින කතෝලික ජනතාවගේ ආගමික නායකයා ලෙස පාප් වහන්සේ සැලකෙයි.", "URL": "https://sinhala.adaderana.lk/news.php?nid=32249", "Category": null, "Parent URL": null}