{"Source": "Adaderana", "Timestamp": "February 1, 2017 09:11 am", "Headline": "  පිරිවෙන් අධ්‍යාපනය ශක්තිමත් කරනවා", "News Content": "මෙරට පිරිවෙන් අධ්‍යාපනය ශක්තිමත් කරමින් එහි ඉදිරි ගමන වෙනුවෙන් ජනාධිපති මෛත්‍රීපාල සිරිසේන මහතා ඉටුකරන සේවය ජාතික බෞද්ධ බුද්ධි මණ්ඩලයේ ප්‍රසාදයට ලක්ව තිබේ.ඊයේ(31) ජනාධිපති කාර්යාලයේදී ජාතික බුද්ධි මණ්ඩලය රුස්වූ අවස්ථාවේදී මේ බව ජනාධිපතිවරයා හට දැනුම් දී ඇති බව සඳහන්ය.විහාරස්ථාන මුල්කරගත් තිරසර සංවර්ධන වැඩපිළිවෙළක් සකස් කිරීම සම්බන්ධයෙන් ද එම සාකච්ඡාවේදී අවධානය යොමුව තිබේ.ජාත්‍යන්තර වෙසක් උත්සවයේ සංවිධාන කටයුතු හා දහම් පාසල් අධ්‍යාපනය සඳහා විෂය මාලාව සංවර්ධනය කිරීම පිළිබඳවද ජනාධිපතිවරයා එහිදී උපදෙස් ලබාදී තිබේ.ශ්‍රී ලංකාව ථෙරවාදී බෞද්ධ මධ්‍යස්ථානයක් ලෙස ගොඩනගමින් සම්බුද්ධ ශාසනයේ චිරස්ථිතිය උදෙසා රජයක් ලෙස ඉටු කළ හැකි සෑම වගකීමක්ම ඉටු කරන බව ජනාධිපතිවරයා වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=68913", "Category": null, "Parent URL": null}