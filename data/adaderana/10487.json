{"Source": "Adaderana", "Timestamp": "August 28, 2010 12:13 pm", "Headline": "කොළඹ කටවුට් නොකවුට් කරන්න දවස් 14 ක්", "News Content": "කොළඹ නගරයේ ඇති අනවසර දැන්වීම් පුවරු වහාම ක්‍රියාත්මක වන පරිදි ඉවත් කිරීමට කොළඹ මහනගර සභාව කටයුතු යොදා තිබේ. අදාළ දැන්වීම් පුවරු ඉවත් කිරීම සඳහා ඒවායේ අයිතිකරුවන්ට අද සිට දින 14 ක කාලයක් ලබා දෙන බව කොළඹ මහනගර සභා කොමසාරිස් ‍ඕමාර් කාමීල් මහතා සඳහන් කරයි. එම කාලය තුළ ඒවා ඉවත් කිරීමට කටයුතු නොකරන්නේ නම් කිසිදු දැනුම්දීමකින් තොරව ඒවා ඉවත් කිරීමට පියවර ගන්නා බව ඔහු අවධාරණය කර සිටියි. මහ නගර සභා ආඥා පනත යටතේ පනවා ඇති දැන්වීම් ප්‍රචාරණ කටයුතු සම්බන්ධ අතුරු ව්‍යවස්ථාවට අනුව මෙම ක්‍රියාමාර්ගය ගැනීමට කටයුතු යොදා ඇති බව ඕමාර් කාමීල් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=10487", "Category": null, "Parent URL": null}