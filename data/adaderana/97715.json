{"Source": "Adaderana", "Timestamp": "October 15, 2018 01:01 pm", "Headline": "හිරුණිකාගේ රෙකෝඩ් එක විජයකලා කඩයි", "News Content": "එල්.ටී.ටී.ඊ ත්‍රස්තවාදීන් සම්බන්ධයෙන් පාර්ලිමේන්තු මන්ත්‍රි විජයකලා මහේෂ්වරන් මහත්මිය සිදු කළ ප්‍රකාශය සම්බන්ධයෙන් නීතිපතිවරයා විසින් නිවැරදි ලෙස අධිකරණයට කරුණු ඉදිරිපත් කර නොමැති බව පිවිතුරු හෙළ උරුමය පවසයි. අද (15) කොළඹ පැවති මාධ්‍ය හමුවක් අමතමින් එම පක්ෂයේ ප්‍රචාරක ලේකම් තුෂාර දිසානායක මහතා මේ බව පැවසීය. ඇප ලබා දීමේ ශ්‍රි ලංකා වාර්තාවට ප්‍රථමයෙන් හිමකම් තිබුණේ පාර්ලිමේන්තු මන්ත්‍රි හිරුණිකා ප්‍රේමචන්ද්‍ර මහත්මියට පමණක් බවත් මේ වන විට එය හිටපු අමාත්‍ය විජයකලා මහේෂ්වරන් මහත්මියට හිමි බව බවත් ඔහු ප්‍රකාශ කළේය. පාර්ලිමේන්තු මන්ත්‍රි විජයකලා මහේෂ්වරන් මහත්මිය විසින් එල්.ටී.ටී.ඊ ත්‍රස්තවාදීන් සම්බන්ධයෙන් සිදු කළ ප්‍රකාශයට විරුද්ධව ඉදිරියේ දී ඉහළ අධිකරණය හමුවේ නෛතික ක්‍රියාමාර්ගයන් ගන්නා බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=97715", "Category": null, "Parent URL": null}