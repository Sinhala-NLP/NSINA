{"Source": "Adaderana", "Timestamp": "July 26, 2018 09:00 pm", "Headline": "මළ සිරුරක් වළලන්න කැපු වළෙන් මතු වු දේ", "News Content": "අම්පාර දමන ප්‍රාදේශිය ලේකම් කොට්ඨාශයේ පාදාගොඩ පස්වෙනි පාලම ප්‍රදේශයේ මිය ගිය පුද්ගලයෙකුගේ සිරුරක් වලදැමිම සඳහා වලක් කපමින් සිටියදි පැරණි ලෝහමය තැටි දෙකක් සහ පාත්‍රයක් වැනි භාන්ඩයක් හමුව තිබේ. මෙම භාණ්ඩ හමුවිමත් සමඟම ගම් වැසියන් විසින් පුරාවිද්‍යා දෙපාර්මේන්තුවට දැනුම් දිමෙන් පසුව එම භාණ්ඩ අම්පාර පුරා විද්‍යා දෙපාර්මේන්තුව වෙත ගෙනවිත් ඇත. මෙම භාණ්ඩ පිළිබදව නිශ්චිතව යමක් කිමට නොහැකි අතර මෙම භාණ්ඩ පරීක්ෂණ සඳහා පුරාවිද්‍යා දෙපාර්මේන්තුවේ කොළඹ ප්‍රධාන කාර්යාලයට ගෙන යන බව නැගෙනහිර පුරා විද්‍යා අධ්‍යක්ෂක අරුණ කුමාර නිල්මල්ගොඩ මහතා පැවසීය.", "URL": "https://sinhala.adaderana.lk/news.php?nid=93274", "Category": null, "Parent URL": null}