{"Source": "Adaderana", "Timestamp": "March 24, 2015 09:07 am", "Headline": "10,000ක් දෙනවා කිව්වා  - වර්ජනය නැවැත්තුවා! ", "News Content": "රජයේ වෛද්‍ය නිලධාරීන් අද ක්‍රියාත්මක කිරීමට සැලසුම් කර තිබු සංඛේත වැඩ වර්ජනය අත්හිටුවා තිබේ.එම සංගමයේ සහකාර ලේකම් වෛද්‍ය නලීන් ද හේරත් මහතා ප්‍රකාශ කළේ පසුගිය අයවැයෙන් යෝජිත රුපියල් 15,000ක දීමනාවෙන් රුපියල් 10,000ක දීමනාවක් ලබාදීමට සෞඛ්‍ය සහ මුදල් අමාත්‍යාංශ එකඟතාව පළ කළ බවයි.ඊයේ(23) රාත්‍රී පැවති සාකච්ඡාවකදී එම එකඟතාවට පැමිණීම හේතුවෙන් සංඛේත වර්ජනය අත්හිටුවු බව වෛද්‍ය නලීන් ද හේරත් මහතා සඳහන් කර සිටියේය.ඒ අනුව අප්‍රේල් මාසයේ සිට ක්‍රියාත්මක වන පරිදි රජයේ වෛද්‍යවරුන්ට රුපියල් දස දහසක අමතර දීමනාවක් හිමිවනු ඇත.විවේක කාල බාධා පොරොත්තු සේවයේ රැඳි සිටීම සහ ප්‍රවාහන වියදම් ලෙස අදාළ දීමනාව වෛද්‍යවරුන්ට ලබාදීමට නියමිතය.", "URL": "https://sinhala.adaderana.lk/news.php?nid=50179", "Category": null, "Parent URL": null}