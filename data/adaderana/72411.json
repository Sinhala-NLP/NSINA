{"Source": "Adaderana", "Timestamp": "April 24, 2017 10:03 am", "Headline": "අනතුරින් තරුණයෙක් එලොව යයි", "News Content": "කොළඹ - රත්නපුර මාර්ගයේ අවිස්සාවේල්ල ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ. ත්‍රීරෝද රථයක් සහ ලොරි රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතල තුවාල ලැබූ ත්‍රී රෝද රථයේ ගමන් කළ අදාළ තරුණයා අවිස්සාවේල්ල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ වෙරලුපිටිය, අවිස්සාවේල්ල ප්‍රදේශයේ පදිං චිව සිටි 17 හැවිරිදි තරුණයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර අවිස්සාවේල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72411", "Category": null, "Parent URL": null}