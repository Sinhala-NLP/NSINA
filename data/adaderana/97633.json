{"Source": "Adaderana", "Timestamp": "October 13, 2018 05:14 pm", "Headline": "එංගලන්තයට ජය", "News Content": "එංගලන්තය සහ ශ්‍රී ලංකාව අතර රංගිරි දඹුල්ල ක්‍රීඩාංගණයේදී අද (13) පැවැත්වුනු දෙවැනි එක්දින තරගයේ ජය එංගලන්ත කාණ්ඩයම හිමි විය. ඒ ඩක්වර්ත් - ලුවිස් ක්‍රමය අනුවයි. තරගයට වාර්ෂාවෙන් බාධා ඇතිවන විට ශ්‍රී ලංකා කණ්ඩායම ඕවර 29 කදී කඩුලු 5 ක් දැවී ලකුණු 140 ක් ලබා සිටියේය. ඩක්වර්ත් - ලුවිස් ක්‍රමය අනුව තරගය ජයගැනීමට නම් ඒ වන විට ශ්‍රී ලංකා කණ්ඩායම ලකුණු 171 ක් රැස්කළ යුතුව තිබිණ. ඒ අනුව එංගලන්ත කණ්ඩායමට ජය හිමි විය. පළමුවෙන් පන්දුවට පහර දුන් එංගලන්ත කණ්ඩායම ඕවර 50 ක් අවසානයේදී කඩුලු 9 ක් දැවී ලකුණු 278 ක් ලබාගත්තේය. ලසිත් මාලිංග ලකුණු 44 කට කඩුලු 5 ක් දවාගැනීමට සමත් විය.", "URL": "https://sinhala.adaderana.lk/news.php?nid=97633", "Category": null, "Parent URL": null}