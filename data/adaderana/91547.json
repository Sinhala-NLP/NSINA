{"Source": "Adaderana", "Timestamp": "June 26, 2018 09:05 pm", "Headline": "බදු ගැන උපදේශන අවශ්‍ය නම් දේශිය ආදායම් බදු දෙපාර්තමේන්තුවට මුදල ගෙවිය යුතුයි", "News Content": "නව දේශිය ආදායම් පනත යටතේ යම් අයෙකු බදු පිළිබඳ උපදේශනයක් ලබා ගන්නේ නම් ඒ සඳහා දේශිය ආදායම් බදු දෙපාර්තමේන්තුවට රුපියල් 25,000 ක මුදලක් ගෙවිය යුතු බවට ගැසට් නිවේදනයක් නිකුත්කර ඇතැයි ඒකාබද්ධ විපක්ෂයේ ආර්ථික පර්යේෂණ ඒකකය පවසයි. අද(26) පැවති මාධ්‍ය හමුවකදි එහි සාමාජික පාර්ලිමේන්තු මන්ත්‍රි බන්දුල ගුණවර්ධන මහතා මේ පිළිබඳ කරුණු අනාවරණ කළේය. දේශීය අදායම් කොමසාරිස් ජනරාල් ලලිත් අයිවන් දිසානායක මහතා විසින් නිකුත් කර ඇති අංක 2064/64 දරන මෙම අතිවිශේෂ ගැසට් පත්‍රෙයන් නියම කර ඇති බව අමාත්‍යවරයා පෙන්වා දෙයි. යම් බදු ගෙවන්නෙකු විසින් පෞද්ගලික රීති නියමයන් සඳහා ඉල්ලුම් කර ඇති අවස්ථාවේදී ගාස්තු ලෙස රුපියල් 25000ක මුදලක් අය බව එතුමා වැඩිදුරටත් පැවසීය.", "URL": "https://sinhala.adaderana.lk/news.php?nid=91547", "Category": null, "Parent URL": null}