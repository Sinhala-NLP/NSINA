{"Source": "Adaderana", "Timestamp": "May 16, 2019 03:04 pm", "Headline": "මැතිවරණ රාජකාරී අතරතුර 500ක් ජීවිතක්ෂයට-1800ක් රෝගීන් වෙයි", "News Content": "එක් දිනක් තුළ පැවැති ඉන්දුනීසියානු ජනාධිපතිවරණයේ හා මහ මැතිවරණයේ රාජකාරී කටයුතුවල නිරතවීම හේතුවෙන් මියගිය මැතිවරණ නිලධාරින්ගේ සංඛ්‍යාව 500 ඉක්මවා ඇති බව වාර්තා වෙයි. අධික වෙහෙස හේතුවෙන් මොවුන් මියගොස් ඇති අතර රෝගී තත්ත්වයට පත්වූ නිළධාරින් සංඛ්‍යාව 1800 ඉක්මවා ඇති බව සඳහන්ය. පසුගිය අප්‍රේල් මස 17 වනදා පැවැති මාතිවරණයේදී මිලියන 190ක ඡන්ද දායකයින් පිරිසක් ඡන්දය ප්‍රකාශ කර තිබූ විදෙස් මාධ්‍ය වාර්තා කළේය. අධික කාලයක් මැතිවරණ රාජකාරියේ නිරතවීම හේතුවෙන් පසුගිය 28 වනදා වන විට මැතිවරණ නිලධාරීන් 270 දෙනෙකු මියගොස් සිටි අතර මේ වන විට එම සංඛ්‍යාව 550ක් දක්වා ඉහළ ගොස් ඇති බව එරට බලධාරීන් පවසා සිටියි.", "URL": "https://sinhala.adaderana.lk/news.php?nid=110082", "Category": null, "Parent URL": null}