{"Source": "Adaderana", "Timestamp": "January 21, 2012 08:52 am", "Headline": "පුනරුත්ථාපනය වූ තවත් එල්.ටී.ටී.ඊ සාමාජිකයින් පිරිසක් සමාජයට", "News Content": "පුනරුත්ථාපනය කරන ලද තවත් හිටපු එල්.ටී.ටී.ඊ සාමාජිකයින් පිරිසක් සමාජගත කිරීමට පියවර ගෙන තිබේ. 73 දෙනෙකුගෙන් යුත් පිරිසක් මේ යටතේ සමාජගත කිරීමට අපේක්ෂා කරන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි. මෙම පිරිස හෙට(22) ‍සමාජගත කෙරෙන බව සඳහන්ය. නැගෙනහිර පුනරුත්ථාපන සම්බන්ධීකරණ කාර්යාලය යටතේ පුහුණුව ලබන සියලුම අභ්‍යාසලාභීන් සහ ඔවුන්ගේ ‍ඥාතීන්ගේ සහභාගීත්වයෙන් මෙය සිදුවේ. අදාළ උත්සවය මඩකළපුව, වෙබර් ක්‍රීඩාංග‍ණයේ දී පැවැත්වීමට නියමිත බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි.", "URL": "https://sinhala.adaderana.lk/news.php?nid=21535", "Category": null, "Parent URL": null}