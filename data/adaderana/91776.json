{"Source": "Adaderana", "Timestamp": "July 1, 2018 10:42 am", "Headline": "තෙල් ටැංකි හිමියන්ගේ වර්ජනය ගැන අවසන් තීරණය අද පස්වරුවේ", "News Content": "මධ්‍යම රාත්‍රී සිට ක්‍රියාත්මක කිරීමට සැලසුම් කර ඇති වැඩ වර්ජනය සම්බන්ධයෙන් අවසන් තීරණය අද (01) පස්වරුවේ ගන්නා බව ලංකා ඛණිජ තෙල් පෞද්ගලික ටැංකි රථ හිමියන්ගේ සංගමය පවසයි. එම සංගමයේ සම ලේකම් ශාන්ත සිල්වා මහතා සදහන් කළේ අද පස්වරු 3.00ට සිය සංගමයේ කමිටු රැස්වීම පවත්වා ඒ පිළිබඳව අවසන් තීරණයක් ගැනීමට නියමිත බවයි. ඉන්ධන මිල වැඩිවීමත් සමග ප්‍රවාහන ගාස්තු ඉහළ නංවන ලෙස කළ ඉල්ලීමට බලධාරින්ගේ අවධානය යොමුනොවීම හේතුවෙන් වැඩ වර්ජනයක නිරත වීමට ලංකා ඛණිජ තෙල් පෞද්ගලික ටැංකි රථ හිමියන්ගේ සංගමය තීරණය කර තිබේ. මේ හේතුවෙන් ඉන්ධනහල් වලට ඉන්ධන සැපයීමේ බාධාවක් ඇති විය හැකි බව ශාන්ත සිල්වා මහතා සඳහන් කළේය.", "URL": "https://sinhala.adaderana.lk/news.php?nid=91776", "Category": null, "Parent URL": null}