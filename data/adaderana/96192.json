{"Source": "Adaderana", "Timestamp": "September 16, 2018 09:45 pm", "Headline": "වතු කම්කරුවන්ට තවත් නිවාස  65 ක්", "News Content": "ඉන්දියානු රජයේ ආධාර යටතේ සහ කදුරට නව ගම්මාන යටිතල පහසුකම් හා ප්‍රජා සංවර්ධන අමාත්‍යාංශයේ ප්‍රතිපාදන යටතේ තවත් වතු නිවාස 65 ක් ඉදි කිරිම් කටයුතු අමාත්‍ය පලනි දිගම්බරම් මහතා අද (16) ආරම්භ කර ඇත. ඉන්දියානු රජයේ ආධාර යටතේ හැටන් දික්ඔය ෆොඩයිස් රුපකැලේ වතු යායේ වතු නිවාස 50 ක් ,කදුරට නව ගම්මාන යටිතල පහසුකම් හා ප්‍රජා සංවර්ධන අමාත්‍යාංශයේ ප්‍රතිපාදන යටතේ හැටන් දික්ඔය ඇන්ෆිල්ඩ් වතු යායේ නිවාස 15 ක් ඉදි කිරිමේ කටයුතු මෙසේ ආරම්භ කර ඇති බව අද දෙරණ වාර්තාකරු පැවසීය. පර්චස් 7 ක ඉඩමක තනි තනි නිවාස වශයෙන් ඉදි වන මෙම එක් නිවසයක විසිත්ත කාමරයක් නිදන කාමර දෙකක් මුළුතැන් ගෙයක් සනිපාරක්ෂක පද්ධතියක් ඇතුලු වර්ග අඩි 750 කින් සමන්විත වන අතර , මෙම සැම නිවසකටම පානිය ජලය, විදුලිය සහ මං මාවත් වලින්ද සමන්විත වේ. හරිත නිවාස යෝජනා ක්‍රමය යටතේ ඉදිවන මෙම සැම වතු නිවසකටම හිමිකම් ඔප්පුවක්ද ලබාදිමට වත්මන් රජය කටයුතු කර ඇත. ඉන්දියානු රජය ආධාර යටතේ ඉදිවන නිවාස යෝජනා ක්‍රමයේ ආරම්භක උත්සවයට ඉන්දියානු නියෝජ්‍ය මහ කොමසාරි මධ්‍යම පළාත භාර තිරංජිත් සින් මහතාද සහභාගි වි ඇත.", "URL": "https://sinhala.adaderana.lk/news.php?nid=96192", "Category": null, "Parent URL": null}