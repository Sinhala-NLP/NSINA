{"Source": "Adaderana", "Timestamp": "April 24, 2010 09:32 am", "Headline": "පැනගිය සෙබළෙක් අල්ලයි", "News Content": "වව්නියාව, මහකච්චිකුඩිය යුද හමුදා කඳවුරේ සේවය කරමින් සිටියදී පැනගිය හමුදා සෙබළෙක් පොලිසිය විසින් අත්අඩංගුවට ගෙන තිබේ. ඔහු සිය රාජකාරී ගිනි අවිය සහ පතරොම් 60 ක් සමග හමුදා කඳවුරෙන් පලාගොස් සිටි බව පොලිස් මාධ්‍ය ප්‍රකාශක ‍ප්‍රිශාන්ත ජයකොඩි මහතා පැවසුවේය. සැකකාර සෙබළා ඔහුගේ බිරිඳ සමග ආරවුලක් පැවති බවට පොලිසිය අනාවරණය කරගෙන තිබේ. හමුදා කඳවුරෙන් පලාගොස් ඇත්තේ කිසියම් අපරාධයක් සිදුකිරීමට බවට සැක පළ කළ පොලිසිය හමුදා සෙබළා අත්අඩංගුවට ගැනීමට වහා පියවර ගෙන ඇති බව සඳහන්ය. ඒ අනුව ඔහු පින්දෙනිය නගරයේ දී අදාළ ගිනි අවිය සමග අත්අඩංගුවට ගත් බව පොලිස් මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=7974", "Category": null, "Parent URL": null}