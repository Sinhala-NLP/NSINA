{"Source": "Adaderana", "Timestamp": "April 28, 2010 08:57 am", "Headline": "යළි පදිංචියට එක්සත් ජාතීන්ගේ ප්‍රසාදය", "News Content": "උතුරේ අවතැන් වුවන් නැවත පදිංචි කිරීම යළිත් ආරම්භ කිරීම සුබවාදී කටයුත්තක් බව එක්සත් ජාතීන්ගේ සරණාගතයින් පිළිබඳ සංවිධානය පවසයි. එම සංවිධානය පෙන්වා දෙන්නේ පසුගිය කාලයේ මැතිවරණ කටයුතු සහ අවුරුදු උත්සවය හේතුවෙන් උතුරේ නැවත පදිංචි කිරීම් තාවකාලිකව නවතා දමා තිබු බවයි. මේ වන විට දෙලක්ෂ 7,000කට අදික අවතැන්වුවන් පිරිසක් උතුරු , නැගෙනහිර ප්‍රදේශවල නැවත පදිංචි කර ඇති බව එක්සත් ජාතීන්ගේ සරණාගතයින් පිළිබඳ සංවිධානය කියා සිටියි. පසුගිය සතියක පමණ කාලයක සිට කිලිනොච්චි සහ මුලතිව් දිස්ත්‍රික්ක වලද නැවත පදිංචි කිරීම් සිදුවෙමින් පවතින බව ද එම සංවිධානයේ ප්‍රකාශක ඇන්ඩ්‍රි මැහැසික් පවසයි.. එම ප්‍රකාශකයා පෙන්වා දෙන්නේ නැවත පදිංචි කරන ලද පවුල් වල සුභ සාධන කටයුතු සඳහා තවදුරටත් සහය ලැබිය යුතු බවයි. ඒ සඳහා විවිධ පාර්ශවවල දායකත්වය ලැබිය යුතු බව එක්සත් ජාතීන්ගේ සරණාගතයින් පිළිබඳ සංවිධානයේ ප්‍රකාශකයා තවදුරටත් කියා සිටියි.", "URL": "https://sinhala.adaderana.lk/news.php?nid=8051", "Category": null, "Parent URL": null}