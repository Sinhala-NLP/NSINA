{"Source": "Adaderana", "Timestamp": "December 1, 2013 09:09 am", "Headline": "බැංකු නිලධාරියාගේ මරුවා යතුරු පැදිය ද? වරුෂාව ද?", "News Content": "හිටපු අධ්‍යාපන ඇමති රිචඩ් පතිරණ මහතාගේ ගාල්ල කිතුලම්පිටියේ නිවස ඉදිරිපිට දී යතුරු පැදියක හැපීමෙන් තුවාල ලබා කාණුවකට වැටුණු විශ්‍රාමික බැංකු නිලධාරියෙකු ධාරාණිපාත වරුෂාව නිසා කාණුවේ ඉදිරියට ‍ගසාගෙන ගොස් මියැදී සිටියදී සොයාගෙන තිබේ. 65 හැවිරිදි වියේ පසුවූ එම බැංකු නිලධාරියා ඊයේ සවස මියගොස් ඇති අතර ඔහු මියගොස් ඇත්තේ යතුරු පැදියේ ගැටීමෙන්ද වරුෂාව නිසා ඇති වූ වතුරට යටවීමෙන්ද යන්න ගාල්ල පොලීසිය පරීක්ෂණ ආරම්භ කර තිබේ. සිද්ධිය ඇසින් දුටුවෙකු පොලීසියට පවසා ඇත්තේ යතුරු පැදියක ගැටීමෙන් අදාළ වැඩිහිටියා කාණුවට වැටුණු බවකි. පොලීසිය සිද්ධියට සම්බන්ධ සැකකරු අත්අඩංගුවට ගැනීමට පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=39230", "Category": null, "Parent URL": null}