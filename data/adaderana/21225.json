{"Source": "Adaderana", "Timestamp": "January 7, 2012 12:40 pm", "Headline": "මාලිගාවත්තේ වෙඩි තැබීම -තුවාල ලැබූවෙක් මියයයි", "News Content": "මාලිගාවත්ත ප්‍රදේශයේ පසුගියදා සිදු වූ වෙඩි තැබීමේ සිද්ධියෙන් තුවාල ලබා කොළඹ ජාතික රෝහලේ ප්‍රතිකාර ලබමින් සිටි පුද්ගලයෙකු අද(07) අලුයම මියගොස් තිබේ. රසල්ඩීන් නැමැත්තෙකු මෙලෙස මියගොස් ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. සිද්ධියෙන් බරපතල තුවාල ලබා ඔහු කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටියේය. මාලිගාවත්ත ප්‍රදේශයේ පසුගියදා සිදුවු වෙඩි තැබීමේ සිද්ධියෙන් පුද්ගලයින් තිදෙනෙකු තුවාල ලැබු අතර පොලිස් නිලධාරියෙකු ද ඒ අතර වේ.", "URL": "https://sinhala.adaderana.lk/news.php?nid=21225", "Category": null, "Parent URL": null}