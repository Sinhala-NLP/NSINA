{"Source": "Adaderana", "Timestamp": "September 20, 2019 08:10 am", "Headline": "වත්තල රෙදිපිළි වෙළෙඳසැලක් ගිනි ගනී", "News Content": "අද(20) උදෑසන 6.40 ට පමණ වත්තල පොලිස් වසමේ හේකිත්ත හන්දිය ආසන්නයේ පිහිටි රෙදිපිළි වෙළඳ සැලක ගින්නක් හට ගෙන තිබේ. මෙම ස්ථානයේ පිහිටි මහල් 3 කින් සමන්විත මෙම රෙදිපිළි වෙළඳසැලේ ගින්න ඇති වීමත් සමඟ වත්තල පොලීසිය වහාම ක්‍රියාත්මක වී තිබේ. වත්තල නගර සභාවේ ගිනි නිවීමේ රථ 2 ක් හා වැලිසර නාවික හමුදා කඳවුරේ ගිනි නිවීමේ රථයක් කැඳවා මේ වන විට ගින්න මැඩ පවත්වා තිබේ. ගින්නට හේතුව මෙතෙක් අනාවරණය වී නොමැති බව පොලීසිය පවසයි. වත්තල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=119541", "Category": null, "Parent URL": null}