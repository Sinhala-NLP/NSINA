{"Source": "Adaderana", "Timestamp": "June 17, 2014 12:25 pm", "Headline": "සියලු ජාතීන්ගේ ආරක්ෂාව තහවුරු කිරීමට කඩිනම් පියවර ගතයුතුයි", "News Content": "අලුත්ගම සහ බේරුවල ප්‍රදේශවල ඇති වු සිද්ධිය කැනඩා රජය විසින් හෙළාදැක තිබේ. නිවේදනයක් නිකුත් කරමින් කැනේඩියානු රජය වෙනුවෙන් එරට ආගමික නිදහස පිළිබඳ තානාපති ඇන්ඩෲ බෙනට් මහතා මේ බව ප්‍රකාශ කර තිබුණි. මෙවැනි සිදුවීම් ආගමික නිදහසට සෘජුව බලපෑම් එල්ල කරන බව ඇන්ඩෲ මහතා එම නිවේදනයේන් සඳහන් කරයි. ශ්‍රී ලංකාව තුළ ජීවත්වන සියලු ජාතීන්ගේ ආරක්ෂාව තහවුරු කිරීම සඳහා කඩිනම් පියවර ගන්නා ලෙස කැනේඩියානු රජය එම නිවේදනයෙන් ඉල්ලීමක් ද කර තිබේ. එමෙන්ම අදාළ සිදුවීම සම්බන්ධයෙන් නිවැරදි හා විනිවිද පරීක්ෂණයක් සිදුකරන ලෙසත් ශ්‍රි ලංකා රජයෙන් ඉල්ලා ඇති බව සඳහන් වෙයි.", "URL": "https://sinhala.adaderana.lk/news.php?nid=44023", "Category": null, "Parent URL": null}