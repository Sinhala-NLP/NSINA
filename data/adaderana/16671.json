{"Source": "Adaderana", "Timestamp": "June 10, 2011 12:37 pm", "Headline": "මෙරටට ගෙනඒමට තිබූ මත්ද්‍රව්‍ය තොගයක් තමිල්නාඩුවේදී අල්ලයි", "News Content": "ශ්‍රී ලංකාවට රැගෙන ඒම සඳහා සූදානම් කර තිබූ හෙරොයින් ග්‍රෑම් 500 ක් සහ ගංජා කිලෝ ග්‍රෑම් 30 ක් තමිල්නාඩු බුද්ධි අංශ නිලධාරීන් විසින් සිය භාරයට ගෙන ඇති බව ඉන්දීය මාධ්‍ය වාර්තා සඳහන් කරයි. තමිල්නාඩු‍ ප්‍රාන්තයේ රාමනාදපුරම්, තිරුපලයිකුඩිහි නිවසක් වැටලීමේදී මෙම මත්ද්‍රව්‍ය තොගය සමග සැකපිට පුද්ගලයින් පස්දෙනෙකු ද අත්අඩංගුවට ගෙන ඇති බව සඳහන්ය. මෙම මත්ද්‍රව්‍ය තොගය නීති විරෝධීව ශ්‍රී ලංකාවට ගෙනඒමට සූදානම් කර තිබූ බව සිදුකළ විමර්ශනවලදී හෙළිදරව් වී ඇති බව මාධ්‍ය වාර්තා පෙන්වාදෙයි. වැටලීමේදී අත්පත්කරගත් මත්ද්‍රව්‍ය තොගයෙහි වටිනාකම ඉන්දීය රුපියල් මිලියන 10 ඉක්මවන බව පොලිසිය සඳහන් කර තිබේ.", "URL": "https://sinhala.adaderana.lk/news.php?nid=16671", "Category": null, "Parent URL": null}