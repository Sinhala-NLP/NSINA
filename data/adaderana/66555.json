{"Source": "Adaderana", "Timestamp": "November 30, 2016 08:44 am", "Headline": " අද පැය 07ක ජල කප්පාදුවක් ", "News Content": "කොළඹ ප්‍රදේශ කිහිපයකට අද(30) රාත්‍රියේ සිට පැය 7ක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි.මොරගස්මුල්ල, රාජගිරිය, ඔබේසේකරපුර, බණ්ඩාරනායකපුර, නාවල - කොස්වත්ත, රාජගිරියේ සිට නාවල විවෘත විශ්ව විද්‍යාලය දක්වා ප්‍රධාන මාර්ගය හා ඊට සම්බන්ධිත සියලු අතුරු මාර්ගවල ජල සැපයුම අත්හිටුවීමට සිදුවන බව එම මණ්ඩලය සඳහන් කළේය.අද රාත්‍රී 10 සිට හෙට(01) දින අළුයම 5 දක්වා ජල සැපයුම අත්හිටුවනු ඇත.අත්‍යවශ්‍ය ජලනල නවීකරණ කටයුත්තක් හේතුවෙන් එලෙස ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66555", "Category": null, "Parent URL": null}