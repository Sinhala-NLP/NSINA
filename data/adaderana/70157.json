{"Source": "Adaderana", "Timestamp": "February 27, 2017 06:48 am", "Headline": "මාවතගමදී ව්‍යාපාරිකයෙකුට වෙඩි- ව්‍යාපාරිකයා මරුට", "News Content": "කුරුණෑගල, මාවතගම, ගල්පොත්තවත්ත ප්‍රදේශයේදී ව්‍යාපාරිකයෙකු වෙඩි තබා ඝාතනය කර තිබේ.කැබ් රථයකින් ගමන් කළ අදාළ ව්‍යාපාරිකයාට යතුරුපැදියකින් පැමිණි නාදුනන පුද්ගලයින් දෙදෙනෙකු විසින් වෙඩි තබා පළාගොස් ඇති බව පොලීසිය පැවසුවේය.වෙඩි ප්‍රහාරයට ලක් වූ අදාළ ව්‍යාපාරිකයා රෝහල් ගත කිරීමේදී මියගොස් තිබේ.මියගොස් ඇත්තේ තල්ගස්පිටිය, හිදගොල්ල ප්‍රදේශයේ පදිංචිව සිටි 66 හැවිරිදි පුද්ගලයෙකි.මෘත ශරීරය කුරුණෑගල රෝහලේ තැන්පත් කර ඇති අතර පශ්චාත් මරණ පරීක්ෂණය අද(27) සිදු කිරීමට නියමිතය.සැකකරුවන් අත්අඩංගුවට ගැනීම සඳහා විමර්ශන ආරම්භ කර ඇති බව මාවතගම පොලීසිය සඳහන් කළේය.", "URL": "https://sinhala.adaderana.lk/news.php?nid=70157", "Category": null, "Parent URL": null}