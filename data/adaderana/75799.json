{"Source": "Adaderana", "Timestamp": "July 31, 2017 10:16 am", "Headline": " කොළඹ විශ්වවිද්‍යාලයේ උපාධි ප්‍රධානෝත්සවය අගොස්තු 1-2 දා", "News Content": "කොළඹ විශ්වවිද්‍යාලයේ 2017 වර්ෂයේ උපාධි ප්‍රධානෝත්සවය 2017 අගෝස්තු මස 01 හා 02 යන දිනයන්හිදී පැවැත්වීමට නියමිතව තිබේ. බණ්ඩාරනායක ජාත්‍යන්තර අනුස්මරණ සම්මන්ත්‍රණ ශාලාවේදී දෙදින පුරා උපාධි ප්‍රධානෝත්සවය පැවැත්වෙන බව විශ්වවිද්‍යාලය සඳහන් කරයි. එදිනට විශ්වවිද්‍යාලයට අදාළ සියලුම පීඨ, ශ්‍රී පාලි මණ්ඩලය හා ඊට අනුබද්ධිත ආයතන වල උපාධිධාරීන් 2005 දෙනෙකුට උපාධි ප්‍රධානය කිරීමට නියමිතව තිබේ.", "URL": "https://sinhala.adaderana.lk/news.php?nid=75799", "Category": null, "Parent URL": null}