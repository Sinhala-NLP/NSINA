{"Source": "Adaderana", "Timestamp": "March 27, 2019 11:06 pm", "Headline": "මොටර් රථයක් සාගරිකාගේ ගැටී සිදුවූ අනතුරින් අයෙක් මරුට-3කට බරපතළයි", "News Content": "හික්කඩුව පොලිස් වසමේ දොඩන්දූව සරණජෝති මාවත ප්‍රදේශයේ දුම්රිය හරස් මාර්ගයකදී මෝටර් රථයක් දුම්රියක ගැටී සිදු වූ අනතුරින් තුවාල ලැබූ එක් පුද්ගලයෙකු මියගොස් ඇති බව අද දෙරණ වාර්කාකරු පවසයි. අදාළ අනතුරින් තුවාල ලැබූ සිව් දෙනෙකු, කරාපිටිය රෝහලට ඇතුළත් කළ අතර ඉන් එක් අයෙකු මෙලෙස මියගොස් ඇත. මෙම තුවාල ලැබූ පුද්ගලයන් අතර 7 හැවිරිදි කුඩා දරුවෙකු සිටින බව වාර්තා වෙයි. අද(27) රාත්‍රී 7.00 පමණ මෙම අනතුර සිදුව ඇති බව පොලීසිය සඳහන් කළේය. කොළඹ සිට ගාල්ල බලා ධාවනය වෙමින් තිබූ සාගරිකා දුම්රියේ මෙම මෝටර් රථය ගැටී ඇති බව පොලීසිය පැවසුවේය. මේ අතර අනතුර හේතුවෙන් මුහුදු බඩ දුම්රිය මාර්ගයේ දුම්රිය ධාවනයට පැය දෙකක් පමණ බාධා ඇතිවූ බව අප වාර්තාකරු සඳහන් කළේය. අදාළ දුම්රිය හරස් මාර්ගයට අනතුරු ඇඟවීමේ ආලෝක සංඥා හා නලා සංඥා පද්ධතියක් සවිකර තිබෙන ඇති අතර එවා නිසි ආකාරව ක්‍රියාත්මක නොවන බව ප්‍රදේශවාසීන් චෝදනා කරයි. සිද්ධිය සම්බන්ධයෙන් හික්කඩුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106860", "Category": null, "Parent URL": null}