{"Source": "Adaderana", "Timestamp": "September 16, 2019 03:38 pm", "Headline": "ට්‍රම්ප්ගේ ප්‍රකාශයට ඉරානයෙන් ප්‍රතිචාර", "News Content": "එළඹෙන එක්සත් ජාතීන්ගේ මහා මණ්ඩල හමුවේ දී අමෙරිකානු ජනාධිපතිවරයා හමුවීමට ඉරාන ජනාධිපති හසන් රවුහානිහට කිසිදු සැලසුමක් නොමැති බව ඉරානය පවසයි. කොන්දේසි රහිතව ඉරානය සමග සාකච්ඡා සදහා අමෙරිකාව සූදානම් බවට මාධ්‍ය මගින් පල වී තිබු වාර්තා ප්‍රතික්ෂේප කරමින් අමෙරිකානු ජනාධිපතිවරයා සිදුකළ ප්‍රකාශයට ප්‍රතිචාර දක්වමින් ඉරාන විදේශ අමාත්‍ය අබ්බාස් මව්සාවි මේ බව ප්‍රකාශ කර ඇති බව විදෙස්මාධ්‍ය වාර්තා කර තිබේ. ඉරාන රාජ්‍ය රූපවාහිනිය ඔස්සේ අදහස් දක්වමින් අබ්බාස් මව්සාවි අමාත්‍යවරයා මේ බව ප්‍රකාශකර ඇත. පසුගිය සෙනසුරාදා දින සෞදියේ ඉන්ධන මධ්‍යස්ථාන වෙත ඩ්‍රෝන ප්‍රහාර එල්ල කිරීම සම්බන්ධයෙන්ද අමෙරිකාව විසින් ඉරානයට චෝදනා එල්ල කර ඇත.", "URL": "https://sinhala.adaderana.lk/news.php?nid=119238", "Category": null, "Parent URL": null}