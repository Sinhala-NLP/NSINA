{"Source": "Adaderana", "Timestamp": "November 15, 2012 10:46 am", "Headline": "හමාස්ට එරෙහිව ඊශ්‍රායලය තවදුරටත් ", "News Content": "පලස්තීනයේ ඉස්ලාමීය සංවිධානයක් වන හමාස් සංවිධානයට එරෙහිව තවදුරටත් මෙහෙයුම් දියත් කරන බව ඊශ්‍රායලයේ අග්‍රාමාත්‍ය බෙන්ජමින් නෙතන්යාහු පවසයි. හමාස් ක්‍රියාකාරකම් ගාසා තීරයේ ඉහළයාම හේතුවෙන් මෙම තීරණය ගෙන ඇති බව හෙතෙම සඳහන් කරයි. හමාස් සංවිධානයේ සන්නද්ධ අංශයේ නායක අහමඩ් සෙයිඩ් කලීල්ගේ ඝාතනයෙන් පසුව අදහස් දක්වමින් ඊශ්‍රායල අග්‍රාමාත්‍යවරයා මේ බව කියා සිටියේය. ගාසා තීරයට එල්ල වූ දැවැන්ත රොකට් ප්‍රහාරවලින් හමාස් සන්නද්ධ නායකයා ජීවිතක්ෂයට පත්විය. හමාස් සංවිධානයට එරෙහිව පමණක් නොව සෙසු සන්නද්ධ සංවිධානවලට ද ‍එරෙහිව මෙහෙයුම් ක්‍රියාත්මක කරන බව ඊශ්‍රායල අග්‍රාමාත්‍යවරයා පවසයි.", "URL": "https://sinhala.adaderana.lk/news.php?nid=29206", "Category": null, "Parent URL": null}