{"Source": "Adaderana", "Timestamp": "September 7, 2018 12:55 pm", "Headline": "ශ්‍රී ලංකාවේ නව අමෙරිකානු තානාපතිවරියට සෙනට් සභාවේ අනුමැතිය", "News Content": "ශ්‍රී ලංකාවේ නව අමෙරිකානු තානාපති ලෙස පත් කිරීම සඳහා ඇලයිනා බී ටෙප්ලිට්ස් සෙනට් සභාව විසින් අනුමත කර ඇති බව කොළඹ අමෙරිකානු තානාපති කාර්යාලය පවසයි. තානාපති සේවයේ ජ්‍යෙෂ්ඨ නිලධාරිනියක වන ඇලයිනා ටෙප්ලිට්ස් මාලදිවයිනේ අමෙරිකානු තානාපතිවරිය ලෙසද කටයුතු කිරීමට නියමිතය. ඇලයිනා බී ටෙප්ලිට්ස් මහත්මිය එක්සත් ජනපද ජනාධිපති ඩොනල්ඩ් ට්‍රම්ප් විසින් එක්සත් ජනපද ශ්‍රී ලංකා තානාපතිවරයා ලෙස මැයි මස 25 වන දින නම් කර තිබිණි. ශ්‍රී ලංකාවේ හිටපු තානාපති අතුල් කේෂප් මහතා වෙනුවට නව අමෙරිකානු තානාපතිවරිය වන ඇලයිනා බී ටෙප්ලිට්ස් මහත්මිය නම්කර තිබේ.", "URL": "https://sinhala.adaderana.lk/news.php?nid=95709", "Category": null, "Parent URL": null}