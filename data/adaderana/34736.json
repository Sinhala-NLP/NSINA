{"Source": "Adaderana", "Timestamp": "June 8, 2013 11:05 am", "Headline": "ධීවරයින් බේරාගන්න මුහුදේත් ගුවනේත් මෙහෙයුම්", "News Content": "සැඩ සුළං නිසා මුහුදේ අතුරුදහන්ව සිටින ධීවරයින් බේරා ගැනීම සඳහා නාවික හමුදාවෙන් යාත්‍රා 3ක් ද ගුවන් හමුදාවෙන් හෙලිකොප්ටරයක්ද යවා තිබේ. නාවික යාත්‍රා 3ක් කොළඹ හා ගාල්ල මුහුදු ප්‍රදේශවල ධීවරයින් සෙවීමේ කටයුතු සඳහා පිටත්කර යවා ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසීය. මේවන විට මුහුදු ගිය ධීවරයින් තිදෙනෙකුගේ සිරුරු බෙන්තර, බලපිටිය හා බේරුවල මුහුදු තීරවලට ගොඩ ගසා තිබියදී සොයාගෙන ඇත. බේරාගත් ධීවරයින් 12 දෙනෙකු ප්‍රතිකාර සඳහා බලපිටිය රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=34736", "Category": null, "Parent URL": null}