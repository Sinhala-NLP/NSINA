{"Source": "Adaderana", "Timestamp": "August 20, 2014 09:44 am", "Headline": "තියුණු ආයුධයකින් පහරදී තරුණියක් ඝාතනය කරයි", "News Content": "සීදුව, අමන්දොළුව ප්‍රදේශයේ දී තරුණියක තියුණු ආයුධයකින් පහර දී ඝාතනය කර තිබේ. පහරදීමෙන් බරපතළ තුවාල ලැබු තරුණිය ප්‍රතිකාර සඳහා මීගමුව රෝහලට ඇතුළත් කිරීමේ දී මියගොස් ඇති බව පොලිසිය පැවසුවේය. මියගොස් ඇත්තේ නිකවැරටිය, හේනෙගෙදර ප්‍ර දේශයේ පදිංචිව සිටි 21 හැවිරිදි තරුණියකි. ප්‍රේම සබඳතාවක් මත ඇතිවු ආරවුලක් හේතුවෙන් මෙම ඝාතනය සිදුව ඇති බවට පොලිසිය සැක පළ කරයි. ඝාතනය සම්බන්ධයෙන් මියගිය තරුණියගේ පෙම්වතා අත්අඩංගුවට ගෙන ඇති අතර සීදුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45472", "Category": null, "Parent URL": null}