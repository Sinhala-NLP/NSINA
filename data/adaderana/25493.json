{"Source": "Adaderana", "Timestamp": "July 3, 2012 12:02 pm", "Headline": "මසුන් අල්ලමින් සිටි ධීවරයෙකු මාදුගඟේ ගිලී අතුරුදහන්", "News Content": "අහුංගල්ල, බලපිටිය ප්‍රදේශයේ මාදුගඟේ මසුන් මරමින් සිටි ධීවරයෙකු දියේ ගිලී අතුරුදහන්ව තිබේ. මෙම පුද්ගලයා ඔරුවකින් මාදුග‍ඟේ මසුන් මරමින් සිට ඇති අතර ප්‍රදේශය හරහා හමාගිය තද සුළං තත්ත්වයක් හේතුවෙන් ඔරුව ද සමග අතුරුදන්ව ඇති බව පොලිසිය ප්‍රකාශ කරයි. හැත්තෑ හැවිරිදි බලපිටිය ප්‍රදේශයේ පදිංචිකරුවෙකු මෙලෙස අතුරුදහන්ව ඇති බව සඳහන්ය. අතුරුදහන් වූ පුද්ගලයා සොයා මේ වන විට බලපිටිය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=25493", "Category": null, "Parent URL": null}