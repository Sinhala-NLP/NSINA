{"Source": "Adaderana", "Timestamp": "February 14, 2011 11:34 am", "Headline": "එළවළු ප්‍රවාහනයට ප්ලාස්ටික් ඇසුරුම් ලක්ෂ 4ක් බෙදාහරියි", "News Content": "එළවළු ප්‍රවාහනය කිරීම සඳහා ප්ලාස්ටික් ඇසුරුම් ලක්ෂ 4ක් අද(14) දින සිට බෙදා හැරීමට කටයුතු යොදා ඇතැයි සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. ලබන මාර්තු 1 වැනිදා සිට එළවළු හා පළතුරු ප්‍රවාහනය කිරීම සදහා ප්ලාස්ටික් ඇසුරුම් භාවිත කිරීම අනිවාර්ය කර ඇති බව ඔහු සඳහන් කළේය. අදාළ ප්ලාස්ටික් ඇසුරුම් රජය මඟින් මිල දී ගෙන ආර්ථික මධ්‍යස්ථාන හරහා බෙදා හැරීමට කටයුතු යොදා ඇති බව අමාත්‍යවරයා සඳහන් කරයි. පළතුරු හා එළවළු ප්‍රවාහනයේ දී සිදු වන නාස්තිය අවම කිරීමට මෙම ප්ලාස්ටික් ඇසුරුම් භාවිතයේ මූලික අරමුණ වී තිබේ.", "URL": "https://sinhala.adaderana.lk/news.php?nid=14204", "Category": null, "Parent URL": null}