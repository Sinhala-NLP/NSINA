{"Source": "Adaderana", "Timestamp": "November 15, 2011 02:09 pm", "Headline": "කරන්දෙණිය ඝාතනයේ සැකකරුවන් අධිකරණයට", "News Content": "කරන්දෙණිය ප්‍රදේශයේ වෛද්‍යවරයෙකු ඝාතනය කිරීම සම්බන්ධ නඩු විභාගය අද(15) බලපිටිය මහේස්ත්‍රාත් අධිකරණයේ දී පැවැත්වුණි. එම ඝාතන සිද්ධිය සම්බන්ධයෙන් අත්අඩංගුවට ගත් සැකකරුවන් මෙහි දී අධිකරණය හමුවට ඉදිරිපත් කෙරුණු බව අද දෙරණ වාර්තාකරු සඳහන් කළේය. සැකකරුවන් අත්අඩංගුවට ගැනීම සම්බන්ධයෙන් පොලිසියට ප්‍රසාදය පළ කිරීම සඳහා ප්‍රදේශවාසීන් පිරිසක් මහේස්ත්‍රාත් අධිකරණය ඉදිරිපිට පුවරු ප්‍රදර්ශනය කරමින් රැඳී සිටි බව ද අප වාර්තාකරු ප්‍රකාශ කළේය. සැකකරුවන් වෙනුවෙන් නීතීඥයින් ඉදිරිපත් නොවන ලෙස ද එම ප්‍රදේශවාසීන් ඉල්ලා සිටින බව අප ‍වාර්තාකරු කියා සිටියේය.", "URL": "https://sinhala.adaderana.lk/news.php?nid=20022", "Category": null, "Parent URL": null}