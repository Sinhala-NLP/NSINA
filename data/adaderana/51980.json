{"Source": "Adaderana", "Timestamp": "June 13, 2015 06:10 pm", "Headline": "හෙට ජල කප්පාදුවක්!", "News Content": "කොළඹ සහ ගම්පහ නගර සභා සහ ප්‍රාදේශිය සභා බල ප්‍රදේශ කිහිපයකට හෙට(14) දිනයේ පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.ඒ අනුව හෙට උදෑසන 8.00 සිට රාත්‍රී 08.00 දක්වා මෙලෙස ජල සැපයුම අත්හිටුවන බව එම මණ්ඩලය සඳහන් කළේය.බියගම පවිත්‍රාගාරයට සපයන විදුලිය අත්හිටුවිම හේතුවෙන් මෙලෙස ජල සැපයුම අත්හිටුවන බව සඳහන්ය.පෑලියගොඩ, වත්තල, ජාඇළ, කටුනායක - සීදුව යන නගර සභා බල ප්‍රදේශ වලට මෙලෙස ජල සැපයුම අත්හිටුවනු ඇත.මිට අමතරව කැළණිය, වත්තල , හැඳල, ජාඇළ, බියගම, මහර ප්‍රා දේශිය සභා බල ප්‍රදේශ වලත් දොම්පේ ප්‍රා දේශිය සභා බල ප්‍ර දේශයට අයත් දෙකටන, නාමළුව, මල්වාන, කළුකොඳයාව හා දොම්පේ නගර වලත් බියගම ආයෝජන කලාපයේත් මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කළේය .", "URL": "https://sinhala.adaderana.lk/news.php?nid=51980", "Category": null, "Parent URL": null}