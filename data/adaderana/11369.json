{"Source": "Adaderana", "Timestamp": "October 8, 2010 05:14 pm", "Headline": "යුද අධිකරණ වලින් ෆොන්සේකා දූෂණ, වංචා වලට වරදකරු කර නෑ", "News Content": "ෆොන්සේකා මහතා වෙනුවෙන් ක්‍රියාත්මක වු කිසිදු යුද අධිකරණයකින් සොරකමක්, වංචාවක් හෝ දූෂණයක් සම්බන්ධයෙන් ඔහු වරදකරු කර නොමැති බව එක්සත් ජාතික පක්ෂ මහලේකම් තිස්ස අත්තනායක මහතා පවසයි. ෆොන්සේකා මහතා ටෙන්ඩර් මණ්ලයේ ප්‍රධානියා ලෙස කටයුතු කරද්දී ටෙන්ඩර් ලබාගත් සමාගමක තම බෑනා කටයුතු කළ බව හෙළි ‍නොකිරීම ෆොන්සේකා මහතා වරදකරු වීමට හේතුවී ඇති බව ඔහු සඳහන් කළේය. කැබිනට් මණ්ඩලය අනුමත කරන ටෙන්ඩර සැළකීමේදී ඊට අදාළ සමාගම්වල ඇමතිවරුන්ගේ ඥාති හිතවතුන් සිටින බවට කිසිදු අවස්ථාවක හෙළි කර ඇත්දැයි තිස්ස අත්තනායක මහතා ප්‍රශ්න කරයි. එසේ හෙළි නොකිරීම වරදක් නම් කැබිනට් මණ්ඩලය වෙත ද චෝදනා එල්ල විය හැකි බව සිරිකොත පක්ෂ මූලස්ථානයේ අද(08) පැවති උත්සවයකදී මහලේකම්වරයා වැඩි දුරටත් පැවසුවේ ‍ය.", "URL": "https://sinhala.adaderana.lk/news.php?nid=11369", "Category": null, "Parent URL": null}