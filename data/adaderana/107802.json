{"Source": "Adaderana", "Timestamp": "April 11, 2019 07:12 am", "Headline": "බීමත් රියදුරන් අත්අඩංගුවට ගැනීමට ලබන 20 දක්වා මෙහෙයුම්", "News Content": "බීමත් රියදුරන් අත්අඩංගුවට ගැනීම සඳහා අද සිට ලබන 20 වන දින දක්වා දිවයින පුරා විශේෂ මෙහෙයුමක් ක්‍රියාත්මක කරන බව පොලීසිය පවසා සිටියි. අලුත් අවුරුදු සමය තුළ සිදුවන රිය අනතුරු අවම කර ගැනීම සඳහා එම මෙහෙයුම ක්‍රියාත්මක කරන බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා ප්‍රකාශ කළේය. මාර්ග රිය අනතුරු බහුලම මාසය වශයෙන් අප්‍රේල් මාසය සැලකෙන අතර පසුගිය වසරේ අප්‍රේල මාසය තුළ රිය අනතුරු හේතුවෙන් පුද්ගලයින් 296 දෙනෙකු මියගොස් ඇත. රිය අනතුරු වැඩි සංඛ්‍යාවකට හේතුව බීමත් රියදුරන් බවට අනාවරණය වී ඇත.", "URL": "https://sinhala.adaderana.lk/news.php?nid=107802", "Category": null, "Parent URL": null}