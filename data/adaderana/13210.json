{"Source": "Adaderana", "Timestamp": "January 2, 2011 09:22 am", "Headline": "2010 දී අඩුම වාර්ෂික උද්ධමනයක් වාර්තා වෙයි   ", "News Content": "2010 වසරේ දී මෙරට සාමාන්‍ය උද්ධමනය 5 .9% ක් බව ශ්‍රී ලංකා මහ බැංකුව පවසයි. එය 1990 වසරට පසුව මෙරට වාර්තා වූ දෙවැනි අඩුම වාර්ෂික උද්ධමනය බව මහ බැංකුව සඳහන් කරයි. ජාත්‍යන්තර වෙළඳපොළෙහි භාණ්ඩ මිල ගණන් ඉහළ ගිය ද ආනයන බදු සංශෝධන මගින් රට තුළ භාණ්ඩ මිල ඉහළ යාම අවම කර ගැනීමට හැකි වූ බව මහ බැංකුව පෙන්වා දෙයි. රට තුළ කෘෂි නිෂ්පාදන ඉහළ යාමත් උද්ධමන අගය ‍පහත වැටීමට ‍හේතු වී ඇති බව සදහන්ය.", "URL": "https://sinhala.adaderana.lk/news.php?nid=13210", "Category": null, "Parent URL": null}