{"Source": "Adaderana", "Timestamp": "September 7, 2011 10:32 am", "Headline": "බදුල්ල -කොළඹ දුම්රිය ගමනට බාධා ", "News Content": "බදුල්ල -කොළඹ දුම්රිය මාර්ගයේ දුම්රිය ගමනාගමනයට බාධා පැමිණ තිබේ. දියතලාව හා බණ්ඩාරවෙල අතර ප්‍රදේශයේ දී ලොරි රථයක් දුම්රිය මාර්ගයට පෙරළී යාම හේතුවෙන් මෙලෙස බාධා පැමිණ ඇති බව සඳහන්ය. මේ නිසා කොළඹ සිට බදුල්ල බලා ධාවනය වන දුම්රිය දියතලාවට පමණක් සීමා කර ඇති බව දුම්රිය පාලක මැදිරිය පවසයි. බදුල්ල සිට කොළඹ දක්වා ධාවනය වීමට නියමිතව ඇති දුම්රිය ද ප්‍රමාද විය හැකි බව දුම්රිය පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=18569", "Category": null, "Parent URL": null}