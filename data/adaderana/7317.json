{"Source": "Adaderana", "Timestamp": "March 17, 2010 09:00 am", "Headline": "එක්සත් ජාතීන්ගේ උපදේශකයින් පමා වන ලකුණු ", "News Content": "ශ්‍රී ලංකාවේ මානව හිමිකම් වාතාවරණය පිළිබඳව එක්සත් ජාතීන්ගේ සංවිධානයේ මහලේකම්වරයාට උපදෙස් ලබාදීම සඳහා පත්කිරීමට යෝජිත උපදේශක කමිටුව ප්‍රමාද වන බව වාර්තා වේ. එක්සත් ජාතීන්ගේ සංවිධානයේ මාධ්‍ය ප්‍රකාශක මාර්ටින් නෙසර්කි සඳහන් කරන පරිදි කමිටුවට පත්කිරීමට නියමිත සාමාජිකයින් පිළිබඳව මෙතෙක් අවසන් තීරණයකට පැමිණ නැත. එක්සත් ජාතීන්ගේ මානව හිමිකම් පිළිබඳ මහ කොමසාරිස් නවනීදන් පිල්ලෙයි මහත්මියගේ ප්‍රධානත්වයෙන් අදාළ කමිටුව පත් කෙරෙනු ඇති බවට වාර්තා වුවත් එක්සත් ජාතීන්ගේ මහලේකම් බෑන්කි මූන් මහතා ඒ සම්බන්ධයෙන් සාකච්ඡා කර ඇතත් අවසන් නිගමනයටට එළඹ නැත. එක්සත් ජාතීන්ගේ සංවිධානයේ ප්‍රකාශකයා තවදුරටත් පවසා ඇත්තේ මහලේකම් බෑන්කී මූන් මහතාට උපදෙස් ලබාදීම සදහා වන කමිටුව පත්කිරීම තවත් ප්‍රමාද විය හැකි බවයි.", "URL": "https://sinhala.adaderana.lk/news.php?nid=7317", "Category": null, "Parent URL": null}