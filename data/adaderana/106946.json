{"Source": "Adaderana", "Timestamp": "March 29, 2019 10:22 am", "Headline": "‍බෙරාමහුල්ලේ සමීර ඇතුළු 4ක් අත්අඩංගුවට", "News Content": "මනුෂ්‍ය ඝාතන සිදුකිරීම සම්බන්ධයෙන් අවශ්‍යව සිටි සැකකරුවෙකු මෙන්ම මත්ද්‍රව්‍ය ජාවාරම්කරුවෙකු වන බෙරාමහුල්ලේ සමීර නැමැත්තා සමඟ පුද්ගලයින් සිව් දෙනෙකු වත්තල හැඳල ප්‍රදේශයේදී අත්අඩංගුවට ගෙන ඇත. පොලිස් විශේෂ කාර්ය බලකා නිළධාරීන් විසින් වෑන් රථයක් පරීක්ෂා කිරිමේදී හෙරොයින් මත්ද්‍රව්‍ය සමඟ ඔවුන් අත්අඩංගුවට ගෙන ඇති බව වාර්තා වෙයි. අත්අඩංගුවට ගන්නා අවස්ථාවේදී සැකකරුවන් සතුව තිබී රුපියල් ලක්ෂ දහයක වටිනාකමින් යුත් හෙරොයින් ග්රෑම් 100කට අධික තොගයක් විශේෂ කාර්ය බලකාය බාරයට ගෙන ඇත. සැකකරුවන් ඉදිරි විමර්ශන කටයුතු සඳහා සංවිධානාත්මක අපරාධ නිවාරණ කොට්ඨාශය වෙත භාරදීමට කටයුතු කළ බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=106946", "Category": null, "Parent URL": null}