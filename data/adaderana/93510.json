{"Source": "Adaderana", "Timestamp": "July 31, 2018 08:31 am", "Headline": "ගිනි අවියක් ළඟ තබාගත් දෙදෙනෙකුට වැඩ වරදියි ", "News Content": "තණමල්විල සෙවනගල පොලීසිය සහ මොණරාගල ලාහුගල පොලිස් විශේෂ කාර්ය බළකාය විසින් සිදුකළ වැටලීමකදී මෙරට නිශ්පාදනය කරන ලද ගිනි අවි දෙකක් ළඟ තබාගෙන සිටි සැකකරුවන් දෙදෙනකු අත්අඩංගුවට ගෙන තිබේ. සෙවනගල පොලීසිය විසින් සෙවනගල නෙලුම්ගමදී සහ ලාහුගල පොලිස් විශේෂ කාර්ය බළකාය විසින් මහකලුගොල්ල ප්‍රදේශයේ දී මෙම ගිනි අත්අඩංගුවට ගෙන ඇති බව අද දෙරණ වාර්තාකරු පවසයි. අත්අඩංගුවට ගත් සැකකරුවන් එම ප්‍රදේශයන්වලම පදිංචිකරුවන් දෙදෙනකු බව පොලීසිය පවසන අතර ඔවුන් කුමන හේතුවක් මත මෙම ගිනි අවි ළඟ තබාගෙන සිටියේද යන්න මේ වන තෙක් කිසිදු තොරතුරක් අනාවරණය වී නොමැත. සැකකරුවන් ඇඹිලිපිටිය සහ සියඹලාණ්ඩුව යන මහේස්ත්‍රාත් අධිකරණයන්ට ඉදිරිපත් කිරීමට නියමිත අතර සෙවනගල සහ මහකලුගොල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93510", "Category": null, "Parent URL": null}