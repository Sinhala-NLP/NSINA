{"Source": "Adaderana", "Timestamp": "January 16, 2019 10:41 pm", "Headline": "අනතුරකින් පුද්ගලයෙක් මරුට-2ක් රෝහලට", "News Content": "හලාවත-ආණමඩුව ප්‍රධාන මාර්ගයේ කුමාරකට්ටුව ප්‍රදේශයේදී යතුරුපැදි දෙකක් හා බස්රථයක් එකිනෙක ගැටීමෙන් සිදුවූ අනතුරකින් එක් අයෙකු එම ස්ථානයේම මිය ගොස් ඇති අතර දෙදෙනෙකු තුවාල ලබා හලාවත මහා රෝහලට ඇතුළත් කර තිබේ. අද(16 ) රාත්‍රී හතට පමණ මේ අනතුර සිදුව ඇති බව අද දෙරණ වාර්තාකරු සඳහන් කළේය. මෙම අනතුරින් මියගොස් ඇත්තේ පල්ලම මගුරන්කඩවල ප්‍රදේශයේ පදිංචිකරුවෙකු වූ වර්ණකුලසූරිය ආරච්චිගේ ගයාන් ප්‍රදීප් වර්ණකුලසූරිය නමැති 35හැවිරිදි එක් දරු පියෙකි. මෙම අනතුරින් පසුව එම ස්ථානයේ කලහකාරී තත්ත්වයක්ද ඇතිවු බව වාර්තා අප වාර්තාකරු සඳහන් කළේය. අදාළ අනතුරින් පසු බස් රථයේ රියදුරාද ගිලන් රථයකින් හලාවත රෝහල වෙත ගෙන ගොස් තිබේ. සිද්ධිය සම්බන්දයෙන් හලාවත පොලීසියේ රථ වාහන අංශය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=102474", "Category": null, "Parent URL": null}