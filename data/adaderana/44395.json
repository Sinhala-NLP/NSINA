{"Source": "Adaderana", "Timestamp": "July 3, 2014 01:10 pm", "Headline": "රත්නපුර මහනගර සභා විපක්ෂනායක අත්අඩංගුවේ", "News Content": "රත්නපුර මහනගර සභාවේ විපක්ෂනායක ලක්ෂ්මන් මුණසිංහ මහතා පොලීසිය විසින් අත්අඩංගුවට ගෙන තිබේ. රත්නපුර රෝහලේ ආරක්ෂක අංශ නිලධාරියෙකුට පහරදීමේ සිද්ධියක් සම්බන්ධයෙන් හෙතෙම අත්අඩංගුවට ගත් බව පොලීසිය පවසයි. රත්නපුර රෝහලේ ප්‍රතිකාර ලබමින් සිටි සිය පුත්‍රයා බැලීමට ගිය අවස්ථාවේ මන්ත්‍රීවරයා විසින් රෝහලේ ආරක්ෂක නියාමකවරයෙකු සමග ඇති වූ බහින් බස්වීමක් හේතුවෙන් මෙම පහරදීම සිදුව ඇතැයි සඳහන්ය. පහරකෑමට ලක්ව ඇත්තේ 28 හැවිරිදි කුරුවිට, තෙප්පනාව කලුකැලේ ප්‍රදේශයේ පදිංචිව සිටි පුද්ගලයෙකි. සිද්ධිය සම්බන්ධයෙන් රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44395", "Category": null, "Parent URL": null}