{"Source": "Adaderana", "Timestamp": "February 10, 2015 05:28 pm", "Headline": "තෙවරප්පෙරුම තවදුරටත් රිමාන්ඩ්", "News Content": "ඒ අනුව ඔහු ලබන 18 වනදා දක්වා රක්ෂික බන්ධනාගාර ගත කිරීමට මතුගම මහේස්ත්‍රාත් දක්ෂිණා චාමිනි විජේබණ්ඩාර මහත්මිය නියෝග කර ඇත.අගලවත්ත නගරයේ දී ප්‍රාදේශීය සභා මන්ත්‍රී ආරුමුගම් පුෂ්පකුමාර මහතාට පහර දී කලහකාරී ලෙස හැසිරීමේ සිද්ධියක් සම්බන්ධයෙන් පාලිත තෙවරප්පෙරුම මන්ත්‍රීවරයාට චෝදනා එල්ලවී ඇත.මේ අතර පහරදීමේ සිද්ධියක් සම්බන්ධයෙන් චෝදනා ලැබ සිටි ආරච්චිකට්ටුව ප්‍රාදේශිය සභා සභාපති ජගත් සමන්ත පෙරේරා මහතාද යළි රක්ෂිත බන්ධානාගාර ගතකර තිබේ.ඒ අනුව ඔහු ලබන 12 වැනිදා දක්වා රක්ෂිත බන්ධනාගාර ගත කරන ලෙස හලාවත මහේස්ත්‍රාත්වරයා නියෝග කර ඇත. හලාවත, බංගදෙණිය ප්‍රදේශයේ අවන්හලකට කඩාවැදී එහි සිටි පුද්ගලයින් තිදෙනෙකුට පහරදීම සම්බන්ධයෙන් චෝදනා එල්ලවී සිටි ආරච්චිකට්ටුව ප්‍රාදේශිය සභා සභාපති ජගත් සමන්ත පෙරේරා මහතා පසුගිය 24වැනිදා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=49258", "Category": null, "Parent URL": null}