{"Source": "Adaderana", "Timestamp": "December 11, 2011 05:37 pm", "Headline": "කුඩු කිලෝ 4 ක් ග්‍රෑම් 240 ක් සමග සැකකරු නාවික හමුදාවට හසුවෙයි", "News Content": "මන්නාරම , තාමිල්පාඩු ප්‍රදේශයේ දී හෙරොයින් කිලෝග්‍රෑම් 4යි ග්‍රෑම් 240ක් සමඟ පුද්ගලයෙකු නාවික හමුදාව විසින් අත්අඩංගුවට ගෙන තිබේ. අද උදෑසන මෙම පුද්ගලයා අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කරයි. ඔහු සතුව තිබී මෙරට සහ ඉන්දියාවේ භාවිතා කළ හැකි සිම් කාඩ් පත් 9ක් ඉන්දියානු මුදල් තොගයක් සහ බැංකු කාඩ්පතක් නාවික හමුදාව විසින් සොයා ගෙන තිබේ. සැකකරු කිලිනොච්චි ප්‍රදේශයේ පදිංචිකරුවෙකු බව වාර්තා වේ. අත්අඩංගුවට ගත් සැකකරු හෙරොයින් තොගය සහ අනෙක් භාණ්ඩ ‍තොගය වැඩිදුර පරීක්ෂණ සඳහා පොලිස් මත්ද්‍රව්‍ය කාර්යාංශය වෙත භාර දීමට කටයුතු කරන බව කෝසල වර්ණකුලසූරිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20613", "Category": null, "Parent URL": null}