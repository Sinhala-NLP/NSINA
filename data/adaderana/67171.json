{"Source": "Adaderana", "Timestamp": "December 19, 2016 01:58 pm", "Headline": "වෙඩි තැබීමකින් 10ක් මරු දකියි", "News Content": "ජෝර්දානයේ ඓතිහාසික සංචාරක ස්ථානයකදී සිදු කළ වෙඩි තැබීමකින් සංචාරයෙකු සහ පොලිස් නිලධාරීන් සිව්දෙනෙකු ඇතුළු පුද්ගලයින් 10 දෙනෙකු ජිවිතක්ෂයට පත්ව තිබේ.මියගිය විදේශිකයා කැනේඩියානු ජාතිකයෙකු බව විදෙස් මාධ්‍ය වාර්තා කළේය.ඓතිහාසික කරාක් නගරයේ ඉපැරණි බලකොටුවක සංචාරයේ යෙදී සිටි පිරිසක් ඉලක්ක කර ගනිමින් එක් කණ්ඩායමක් මෙම වෙඩි තැබීම සිදු කර ඇත.අනතුරුව ගිනි අවි රැගත් තවත් පිරිසක් මුර සංචාරවල නිරත පොලිස් නිලධාරීන්ට වෙඩි තබා ඇති බව විදෙස් මාධ්‍ය පැවසීය.ප්‍රහාරය එල්ල කළ පුද්ගලයින් කිසියම් සන්නද්ධ කල්ලියකට සම්බන්ධ ද යන්න සම්බන්ධයෙන් මෙතෙක් තොරතුරු ලැබී නොමැති බව ද ජෝර්දාන වාර්තා උපුටා දක්වමින් විදෙස් මාධ්‍ය සඳහන් කළේය.කෙසේ වෙතත් අදාළ ප්‍රහාරයෙන් පුද්ගලයින් 27 දෙනෙකු තුවාල ලබා ඇති බව විදෙස් මාධ්‍ය පෙන්වා දෙනු ලබයි.මීට අමතරව තවත් පිරිසක් අදාළ බලකොටුව තුළ සිරවී සිටින බව සදහන් වේ.", "URL": "https://sinhala.adaderana.lk/news.php?nid=67171", "Category": null, "Parent URL": null}