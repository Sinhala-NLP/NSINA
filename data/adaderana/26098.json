{"Source": "Adaderana", "Timestamp": "July 27, 2012 08:50 am", "Headline": "පාකිස්ථානු විදේශ ඇමති මෙරට සංචාරයක", "News Content": "පාකිස්ථාන විදේශ ඇමතිනි හීනා රබානි මෙරට සංචාරයක නිරත වීමට සැලසුම් කර තිබේ. ඒ අනුව අගෝස්තු මස පළමුවැනිදා දිවයිනට පැමිණෙන පාකිස්ථානු විදේශ අමාත්‍යවරිය දින 3 ක් මෙහි රැදී සිටීමට නියමිතය. අදාළ සංචාරය තුළ දී විදේශ අමාත්‍යවරිය ජනාධිපති මහින්ද රාජපක්ෂ මහතා ඇතුළු නියෝජිතයින් රැසක් හමුවීමට නියමිත බව කොළඹ පාකිස්ථාන මහකොමසාරිස් කාර්යාලය නිවේදනය කළේය. එහිදී දෙපාර්ශවය අතර දේශපාලන, ආරක්ෂක, සංස්කෘතික, සංචාරක, මාධ්‍ය, ආර්ථික සහ වෙළඳ ඇතුළු ක්ෂේත්‍ර කිහිපයක් සම්බන්ධයෙන් අවධානය යොමු කෙරෙනු ඇත.", "URL": "https://sinhala.adaderana.lk/news.php?nid=26098", "Category": null, "Parent URL": null}