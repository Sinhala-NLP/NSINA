{"Source": "Adaderana", "Timestamp": "September 26, 2015 09:22 am", "Headline": "සම අනුග්‍රාහකයෙකුවීම ගැන බ්‍රිතාන්‍යයේ ප්‍රසාදය  ", "News Content": "එක්සත් ජාතින්ගේ මානව හිමිකම් කවුන්සිලයට ශ්‍රී ලංකාව පිළිබඳ ඉදිරිපත් වු යෝජනා කෙටුම්පතට සම අනුග්‍රහකයෙක් ලෙස ශ්‍රී ලංකා රජය ඉදිරිපත්වීම පිළිබඳ බ්‍රිතාන්‍යය සිය ප්‍රසාදය පලකර තිබේ.බ්‍රිතාන්‍යයේ විදේශ කටයුතු සහ පොදුරාජ්‍ය මණ්ඩලයීය රාජ්‍ය අමාත්‍ය හියුගෝ ස්වයර් මහතාගේ ට්විටර් පණිවිඩයක දැක්වෙන්නේ එය ශ්‍රී ලංකා රජය ගත් වැදගත් පියවරක් බවයි.එමගින් ශ්‍රී ලංකාව තුළ වගවීමේ ක්‍රියාවලිය සහ ජාතීන් අතර සංහිඳියාව ප්‍රවර්ධනය වනු ඇති බව හියුගෝ ස්වයර් මහතා පවසා තිබේ.ශ්‍රී ලංකාව සම්බන්ධයෙන් අමෙරිකාවේ මූලිකත්වයෙන් යුතු යෝජනා කෙටුම්පතක් පසුගිය 24 වැනිදා මානව හිමිකම් කවුන්සිලය වෙත ඉදිරිපත් කෙරුණි.ඊට ශ්‍රී ලංකා රජය ද සම අනුග්‍රාහකයෙකු වශයෙන් පෙනි සිටින බව අග්‍රාමාත්‍ය රනිල් වික්‍රමසිංහ මහතා ප්‍රකාශ කළේය. මේ පිළිබඳව අමෙරිකානු රාජ්‍ය ලේකම් ජෝන් කෙරී මහතා ද ඊයේ සිය ප්‍රසාදය පළ කළේය.", "URL": "https://sinhala.adaderana.lk/news.php?nid=54085", "Category": null, "Parent URL": null}