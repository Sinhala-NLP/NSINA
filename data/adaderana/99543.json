{"Source": "Adaderana", "Timestamp": "November 21, 2018 01:03 pm", "Headline": "මහමැතිවරණයක් තියන්න බහුතරය අවශ්‍යයද?", "News Content": "මහ මැතිවරණයක් පැවැත්වීමට අවශ්‍යද නැද්ද යන්න සම්බන්ධයෙන් ජනමත විචාරණයක් පවත්වන්නේ නම් ඒ සඳහා පාර්ලිමේන්තුවේ බහුතර බලයක් හිමිවිය යුතු බව නීති විශාරදයින් පෙන්වාදෙයි. 19 වන ආණ්ඩුක්‍රම ව්‍යවස්ථා සංශෝධනයට අනුව ජනාධිපතිවරයෙකුට ඕනෑම අවස්ථාවක ඕනෑම කරුණක් සම්බන්ධයෙන් ජනමත විචාරණයක් පැවැත්වීමේ බලය හිමිව තිබුණ ද පාර්ලිමේන්තු මැතිවරණයක් පැවැත්වීමට එවැනි බලයක් හිමිව නොමැති බව ඔවුන් පෙන්වාදෙයි. වත්මන් පාර්ලිමේන්තුව විසුරුවා හැරීම සම්බන්ධයෙන් ජනමත විචාරණයක් පැවැත්වීමට සූදානම් වන බවට ඇතැම් පාර්ශව සිදුකරන ප්‍රකාශ පිලිබඳව අද දෙරණ කල විමසීමකට පිළිතුරු දෙමින් අධි නීතිඥ ගෝමීන් දයා ශ්‍රී මහතා මෙම අදහස් පල කළේය.", "URL": "https://sinhala.adaderana.lk/news.php?nid=99543", "Category": null, "Parent URL": null}