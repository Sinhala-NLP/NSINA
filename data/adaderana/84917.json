{"Source": "Adaderana", "Timestamp": "February 27, 2018 02:03 pm", "Headline": " රනිල් මෛත්‍රී ආණ්ඩුව රට තුළ අරාජිකත්වයක් ඇති කරලා", "News Content": "අලුත් අවුරුද්ද අවසන් වෙන තෙක්ම පළාත් පාලන ආයතන පිහිටුවන්න බැරි අරාජික තත්ත්වයක් මෛත්‍රී-රනිල් ආණ්ඩුව සකසා ඇති බව කැෆේ සංවිධානය පවසයි. අද(27) කොළඹ පැවති මාධ්‍ය හමුවකට එක් වෙමින් එම සංවිධානයේ විධායක අධ්‍යක්ෂ කීර්ති තෙන්නකෝන් මහතා මෙම අදහස් පළ කළේය. කවුරුන් කා සමඟ සන්ධානගත වන්නේද යන්න තීරණය වන තුරු මෙම පළාත් පාලන ආයතන පිහිටුවීමේ ප්‍රශ්නය නොවිසදෙන බවයි. පසුගියදා පැවති කැබිනට් සංශෝධනයේදී පවා සිදුවූයේ රටේ දේශපාලන වාතාවරණය අවුලකට ඇද දැමීමක් බවද තෙන්නකෝන් මහතා මෙහිදී පැවසීය. ජනාධිපතිවරයා සහ අගමැතිවරයා විසින් නිර්මාණය කළ මෙම අර්බුදය නිසා පළාත් පාලනයේ ජනතා අපේක්ෂා ඉටු කිරීම තවදුරටත් පමා වන බව ද ඒ මහතා සඳහන් කරයි. මෙම මාධ්‍ය හමුව සඳහා ජාතික මැතිවරණ නිරීක්ෂණ ජාලයේ ජාතික සම්බන්ධිකාරක රසාංග හරිස්චන්ද්‍ර මහතා ද එක්විය.", "URL": "https://sinhala.adaderana.lk/news.php?nid=84917", "Category": null, "Parent URL": null}