{"Source": "Adaderana", "Timestamp": "July 19, 2016 09:49 am", "Headline": "දිය නාන්න ගිය දෙදෙනෙක් අතුරුදහන්", "News Content": "හංවැල්ල ප්‍රදේශයේ දී කැලණි ගඟේ දියනෑමට ගිය තරුණියක සහ තරුණයෙකු දියේ ගිලී අතුරුදන්ව තිබේ.ඊයේ පස්වරුවේ ඔවුන් කැලණි ගඟේ දියනාමින් සිටියදී මෙලෙස දියේ ගිලී අතුරුදන්ව ඇති බව පොලීසිය පවසයි.අතුරුදන්ව ඇත්තේ හංවැල්ල ප්‍රදේශයේ පදිංචිව සිටි 19 හැවිරිදි තරුණියක සහ 16 තරුණයෙකි.අදාළ තරුණයා සහ තරුණිය සෙවීමේ කටයුතු පොලීසිය සහ ප්‍රදේශවාසීන් එක්ව සිදුකරන බව වාර්තා වේ.සිද්ධිය සම්බන්ධයෙන් හංවැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62232", "Category": null, "Parent URL": null}