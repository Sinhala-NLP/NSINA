{"Source": "Adaderana", "Timestamp": "May 21, 2012 11:15 am", "Headline": "ආණමඩුව - හලාවත මාර්ගයේ පෞද්ගලික බස් වර්ජනයක්", "News Content": "ආණමඩුව, හලාවත මාර්ගයේ ධාවනය වන පෞද්ගලික බස් රථ සේවකයින් වර්ජනයක් අරම්භ කර තිබේ. වයඹ පළාත් මාර්ගස්ථ මගී ප්‍රවාහන අධිකාරිය විසින් අලුතින් බස් රථ දෙකක් සඳහා ධාවන බලපත්‍ර ලබාදීමට විරෝධය පළකිරීම මෙම වර්ජනයේ අරමුණ බව බස් රථ සේවකයින් පවසයි. අදාළ මාර්ගයේ දැනටමත් පෞද්ගලික බස් රථ 14 ක් ධාවනය වන බව බස් රථ සේවකයින් පෙන්වා දෙයි. මේ අතර හලාවත , මැදගම මාර්ගයේ පෞද්ගලික බස් රථ සේවකයන් ද අද (21) පෙරවරුවේ සිට වර්ජනයක නිරත වන බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=24409", "Category": null, "Parent URL": null}