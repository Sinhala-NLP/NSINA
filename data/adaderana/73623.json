{"Source": "Adaderana", "Timestamp": "May 27, 2017 11:52 am", "Headline": " නෙළුව-තවලම ගං වතුර තත්ත්වය පහව යමින් පවතී", "News Content": "නෙළුව සහ තවලම යන ප්‍රදේශවල ගං වතුර තත්ත්වය මේ වන විට පහව යමින් පවතින බව ගාල්ල ආපදා කළමනාකරණ මධ්‍යස්ථානය පවසයි.ඒ හේතුවෙන් නාගෙඩ, නියාගම, බද්දේගම, යටලමත්ත සහ මාපලගම යන ප්‍රදේශවල ගං වතුර මට්ටම ඉහළයා හැකි බව එහි සහකාර අධ්‍යක්ෂ ලුතිතන් කර්නල් ධම්පත් බස්නායක මහතා සඳහන් කළේය.එම නිසා අදාළ ප්‍රදේශවල ජනතාවට කඩිනමින් ආරක්ෂිත ස්ථාන කරා ගමන් කරන ලෙස ආපදා කළමනාකරණ මධ්‍යස්ථානය ඉල්ලා සිටියි.ගුවන් හමුදාව සහ ආපදා කළමනාකරණ මධ්‍යස්ථානය එක්ව මේ වන විට එම ප්‍රදේශවල ජනතාව මුදාගැනීමේ කටයුතු සිදු කරන බව ලුතිතන් කර්නල් ධම්පත් බස්නායක මහතා සඳහන් කළේය.", "URL": "https://sinhala.adaderana.lk/news.php?nid=73623", "Category": null, "Parent URL": null}