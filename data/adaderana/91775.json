{"Source": "Adaderana", "Timestamp": "July 1, 2018 10:36 am", "Headline": "තොන්කොන්පුර රිය අනතුරකින් තරුණයෙක් මරුට", "News Content": "දඹුල්ල, කුරුණෑගල ප්‍රධාන මාර්ගයේ තොන්කොන්පුර ප්‍රදේශයේදී සිදුවූ රිය අනතුරකින් වයස අවුරුදු 19 ක තරුණයෙකු ජීවිතක්ෂයට පත්ව තිබේ. කුරුණැගල දෙසට ධාවනය වූ වෑන් රථයක් අතුරු මාර්ගයකට හැරවීමට යාමේදී දඹුල්ල දෙසට ධාවනය වූ යතුරුපැදියක් එම වෑන් රථයේ පිටුපස ගැටී අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී යතුරුපැදියේ පසුපැදිකරු ගලේවෙල දෙසට ධාවනය වූ ටිපර් රථයක ගැටී බරපතල තුවාල ලබා දඹුල්ල රෝහලට ඇතුළත් කිරීමේදී මියගොස් තිබේ. එසේ මියගොස් ඇත්තේ දඹුල්ල, ඉබ්බන්කටුව ප්‍රදේශයේ පදිංචි අයෙකි අනතුර සම්බන්ධයෙන් ටිපර් රථයේ සහ වෑන් රථයේ රියදුරන් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=91775", "Category": null, "Parent URL": null}