{"Source": "Adaderana", "Timestamp": "December 13, 2011 04:16 pm", "Headline": "බස් රථ 2 ක් ගැටී 21 දෙනෙකුට තුවාලයි", "News Content": "මොණරාගල, වැලියාය ප්‍රදේශයේ අද(13) දහවල් සිදු වූ රිය අනතුරකින් පුද්ගලයින් 21 දෙනෙකුට තුවාල සිදු වී තිබේ. පෞද්ගලික බස් රථයක් හා ලංකා ගමනාගමන මණ්ඩලයට අයත් බස් රථයක් එකිනෙක ගැටීමෙන් මෙම අනතුර සිදුව තිබේ. තුවාලලැබූවන් සීරීගල රෝහලට ඇතුළත් කර ඇති අතර ඉන් තිදෙනෙකුට බරපතල බව රෝහල් ආරංචි මාර්ග පවසයි. සිද්ධිය සම්බන්ධයෙන් මොණරාගල පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=20661", "Category": null, "Parent URL": null}