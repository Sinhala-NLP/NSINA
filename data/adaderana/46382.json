{"Source": "Adaderana", "Timestamp": "September 28, 2014 04:44 pm", "Headline": "සැප්තැම්බර් 16දා සිට විදුලි බිලෙන් 25% අඩුකරනවා ", "News Content": "ජනාධිපති මහින්ද රාජපක්ෂ මහතා නිවේදනය කළ පරිදි සෑම ගෘහස්ථ පාරිභෝගිකයෙකුගේම විදුලි බිලෙන් 25%ක් අඩු කරන බව විදුලිබල හා බලශක්ති අමාත්‍යංශය පැවසුවේය. නිවේදනයක් නිකුත් කරමින් එම අමාත්‍යංශය පෙන්වා දෙන්නේ සැප්තැම්බර් මස 16 වන දින සිට ක්‍රියාත්මක වන පරිදි අදාළ අඩු කිරිම සිදුවන බවයි. ඊට අදාළ ගැසට් නිවේදනය ලබන සතිය තුළ නිකුත් කරන බව විදුලිබල හා බලශක්ති අමාත්‍ය පවිත්‍රා වන්නිආරච්චි මහත්මිය පැවසුවේය. ඊට අදාළ කටයුතු මුදල් අමාත්‍යංශය හා ලංකා විදුලිබල මණ්ඩලය එක්ව මේ දිනවල සිදුකරමින් සිටින බව විදුලිබල හා බලශක්ති අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=46382", "Category": null, "Parent URL": null}