{"Source": "Adaderana", "Timestamp": "June 22, 2016 02:38 pm", "Headline": "රවීගේ ලක්ෂ 15 බිල ගෙවන්නේ අර්ජුනගේ බෑණා - වාහනය මගේ නෙවෙයි", "News Content": "රවී කරුණානායක මහතා නැවතී සිටින සුපිරි හෝටලයේ මාසික කුලිය වන ලක්ෂ 15 ගෙවන්නේ මහබැංකු අධිපතිවරයාගේ බෑණා බව හිටපු ක්‍රීඩා ඇමති මෙන්ම වත්මන් පා.ම මහින්දානන්ද අලුත්ගමගේ මහතා පවසයි.අදාළ හෝටලයේ පස්වැනි මහලේ ඔහු සිටින බවද ඒකාබද්ධ විපක්ෂය අද කැඳවා තිබූ මාධ්‍ය හමුවකටඑක්වෙමින් හෙතෙම පැවසීය.තමන්ට එරෙහි චෝදනාවලින් තමා නිර්දෝෂ යැයි අල්ලස් කොමිසම ලිඛිතව දන්වා ඇති බවත්, එසේ තිබියදී චෝදනා එල්ල වී ඇති පාඨලි, රාජිත, ජෝන් අමරතුංග වැනි අය නිදැල්ලේ සිටින බවත්, ගම්මන්පිල මන්ත්‍රීවරයා රිමාන්ඩ් කර ඇති බවත් ඔහු කීවේය.ඊයේ රංජන් රාමනායක මහතා නැවතත් සුපුරුදු චිත්‍රපට ජවනිකාවක නිරතවෙමින් තමන්ට අයත් නැති වාහනයක් ගැන හෙළි කළ බවත්, ඊට එරෙහිව ඔහුටත් තම දුරින් ඥාතියෙකු වන ආනන්ද අලුත්ගමගේටත් රුපියල් මිලියන 500 බැගින් ඉල්ලා එන්තරවාසි යවන බවත්, හෙතෙම පැවසීය.අදාළ වාහනය ක්‍රීඩා අමාත්‍යංශය සතු වාහනයක් වුවද එය තමාට අයත් නොවන බවත්, පැවසූ ඒ මහතා රංජන් මෙහෙවන්නේ අගමැතිවරයා විසින් යැයි තමන් වගකීමෙන් කියන බවත්, කියා සිටියේය.", "URL": "https://sinhala.adaderana.lk/news.php?nid=61351", "Category": null, "Parent URL": null}