{"Source": "Adaderana", "Timestamp": "December 9, 2010 03:23 pm", "Headline": "අයිවරි කෝස්ට් ජනපතිවරණ ජය විපක්ෂ අපේක්ෂකටයි", "News Content": "අයිවරි කෝස්ට් විපක්ෂ අපේක්ෂක අලසනේ ඔටාරා පසුගිය ජනාධිපතිවරණයෙන් ජය ලබා ඇති බව එක්සත් ජාතීන්ගේ ආරක්ෂක කවුන්සිලය නිවේදනයක් නිකුත් කරමින් ප්‍රකාශයට පත් කර තිබේ. පසුගියදා පැවති මැතිවරණයෙන් පසු අපේක්ෂකයන් දෙදෙනෙකු ජනාධිපතිවරුන් ලෙස දිවුරුම්දීමත් සමඟ අයිවරි කෝස්ට් රාජ්‍යයේ අර්බුදකාරී තත්ත්වයක් හට ගැණුනි. මේ සම්බන්ධයෙන් කවුන්සිලය තුළ දින තුනක් පුරා වාද විවාද පැවති අතර ඉන් පසුව මෙම නිවේදනය නිකුත් කර ඇති බව විදෙස් වාර්තා පවසයි. කෙසේ වුව ද අදාළ නිවේදනය සම්බන්ධයෙන් රුසියාව දැඩි විරෝධය පළ කර ඇති බව ද සඳහන්ය.", "URL": "https://sinhala.adaderana.lk/news.php?nid=12729", "Category": null, "Parent URL": null}