{"Source": "Adaderana", "Timestamp": "April 24, 2015 02:11 pm", "Headline": "අපේ ධීවරයින්ට ශ්‍රී ලංකා නාවික හමුදාව පෙට්‍රල් බෝම්බ ගහලා නෑ", "News Content": "ඉන්දීය ධීවරයින් ඉලක්ක කරගනිමින් ශ්‍රී ලංකා නාවික හමුදාව පෙට්‍රල් බෝම්බ ප්‍රහාර එල්ල කළ බවට කිසිදු පැමිණිල්ලක් ලැබී නොමැති බව ඉන්දීය විදේශ කටයුතු පිළිබඳ රාජ්‍ය අමාත්‍ය වී.කේ.සිං එරට රාජ්‍ය සභාවට දැනුම් දී තිබේ. ලිඛිත ප්‍රකාශයක් මඟින් ඔහු මේ බව දැනුම් දී ඇති බව ඉන්දීය මාධ්‍ය වාර්තා කළේය. ශ්‍රී ලංකා නාවික හමුදාව ඉන්දීය ධීවරයින්ට පෙට්ට්‍රල් බෝම්බ ප්‍රහාර එල්ල කළ බවට ඉන්දීය පොලිසිය උපුටා දක්වමින් තමිල්නාඩු මාධ්‍ය වාර්තාකර තිබු බව සඳහන්ය. පසුගිය මස 11 වන දින අදාළ ප්‍රහාරය එල්ල කළ බව එම මාධ්‍ය වාර්තා මඟින් ප්‍රකාශ කර ඇත.කෙසේ වෙතත් මේ සම්බන්ධයෙන් රාජ්‍ය සභාවට ප්‍රකාශයක් සිදු කළ වයි.කේ.සිං රාජ්‍ය අමාත්‍යවරයා එවැනි සිදුවීමක් සම්බන්ධයෙන් කිසිදු පැමිණිල්ලක් ලැබී නොමැති බව ප්‍රකාශ කර තිබේ.එවැනි සිදුවීමක් වාර්තා වුවහොත් ඒ පිළිබඳ ශ්‍රී ලංකා බලධාරින් සමඟ සාකච්ඡා කර ඊට අදාළ පියවර ගැනීමට පසුබට නොවන බව ඔහු වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=50874", "Category": null, "Parent URL": null}