{"Source": "Adaderana", "Timestamp": "June 3, 2016 10:47 am", "Headline": " ‍උදේ බලද්දී යතුරු පැදිය නැතිලු!", "News Content": "මහින්ද චින්තනය යටතේ රජයේ ක්ෂේත්‍ර නිලධාරීන්ට ලබා දුන් යතුරු පැදියක් සොරකම් කිරීමේ සිද්ධියක් සම්බන්ධයෙන් විමර්ශන කටයුතු සිදු කරන බව හලාවත පොලීසිය කියයි.ආරච්චිකට්ටුව ප්‍රාදේශීය ලේකම් කාර්යාලයට අනියුක්තව සේවය කරන කේෂත්‍ර නිලධාරීනියක වන චිත්‍රා ආචාරිගේ ඉෂාරා අංජලී යන අය විසින් කර ඇති පැමිණිල්ලකට අනුව මෙම විමර්ශනය ආරම්භ වී ඇත.තමන් රාජකාරි කටයුතු සිදු කර නිවසට පැමිණ යතුරු පැදිය ගාල් කර නින්දට ගොස් පසුදින බලන විට එය අතුරුදහන් වී තිබුණේ යැයි පැමිණිලිකාරිය පොලීසිය හමුවේ කර ඇති පැමිණිල්ලේ සඳහන් වේ.සොරකම් කර ඇති යතුරු පැදියේ වටිනාකම රුපියල් 217,000 ක් බවද පැමිණිලිකාරිය පොලීසිය හමුවේ පවසා ඇත.කවුරුන් විසින් මෙම සොරකම සිදු කළාද යන්න මෙතෙක් අනාවරණය වී නැත.හලාවත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=60728", "Category": null, "Parent URL": null}