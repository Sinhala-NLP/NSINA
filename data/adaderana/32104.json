{"Source": "Adaderana", "Timestamp": "March 4, 2013 02:03 pm", "Headline": "මේක සීතළ යුද්ධයක් නෙවෙයි මාර යුද්ධයක්", "News Content": "ආණ්ඩුව තුළ ඇත්තේ සීතළ යුද්ධයක් නොව මාර යුද්ධයක් බව එක්සත් ජාතික පක්ෂයේ මාධ්‍ය ප්‍රකාශක, පාර්ලිමේන්තු මන්ත්‍රී ගයන්ත කරුණාතිලක මහතා පවසයි. පසුගියදා පාසිකුඩාහි ඇතිවූ සිද්ධියත් සමගින් අමාත්‍ය මෛත්‍රීපාල සිරිසේන මහතා තමාට ඇති ජීවිත තර්ජන පිළිබඳ ප්‍රසිද්ධියේ ප්‍රකාශයක් කළ බව මන්ත්‍රීවරයා කියා සිටියි. අමාත්‍ය මෛත්‍රීපාල සිරිසේන මහතාගේ ජීවිත ආරක්ෂාව තහවුරු කළ යුතු බව කරුණාතිලක මහතා පෙන්වාදුන්නේය. ආණ්ඩුව තුළ මතුව ඇති මෙම තත්ත්වය අධිරාජ්‍යවාදී කුමන්ත්‍රණයක් බවට විමල් වීරවංශ මහතා විසින් ප්‍රකාශ නොකිරීම පිළිබඳ පුදුමවිය යුතු බවද මන්ත්‍රීවරයා කියා සිටියේ අද (04) කොළඹදී පැවති මාධ්‍ය හමුවකට එක්වෙමිනි. කෙසේ වෙතත් උද්ගතවුණු ප්‍රශ්නය හා මෛත්‍රීපාල සිරිසේන මහතාගේ ප්‍රකාශය සම්බන්ධයෙන් ආණ්ඩුවේ ප්‍රතිචාරය කුමක්ද යන්න වහා කිව යුතු වග මන්ත්‍රීවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32104", "Category": null, "Parent URL": null}