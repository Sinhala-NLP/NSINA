{"Source": "Adaderana", "Timestamp": "April 3, 2015 02:16 pm", "Headline": "ජාතික ආණ්ඩුවක් යනු ඇමතිකම් බෙදාගැනීමක් නෙවෙයි", "News Content": "ජාතික ආණ්ඩුවක් යනු ඇමතිකම් බෙදාගැනීමක් පමණක් නොවන බව වැවිලි කර්මාන්ත අමාත්‍ය ලක්ෂ්මන් කිරිඇල්ල මහතා පවසයි.රට මුහුණ දී තිබෙන ගැටලු සම්බන්ධයෙන් රජය සහ විපක්ෂය එක් මතයක සිට කටයුතු කිරීම ජාතික ආණ්ඩුවකින් සිදුවන බව අමාත්‍යවරයා පෙන්වාදෙයි.මහනුවර ප්‍රදේශයේ පැවති උත්සවයකට එක්වෙමින් අමාත්‍ය ලක්ෂ්මන් කිරිඇල්ල මහතා මේ බව පැවසීය.එහිදී තවදුරටත් අදහස් දැක්වූ අමාත්‍යවරයා කියා සිටියේ රජය සහ විපක්ෂය එක් මතයක සිට කටයුතු කළහොත් රටට කිසිදු අහිතකර බලපෑමක් සිදුකිරීමට බාහිර පාර්ශවයන්ට නොහැකි වන බවයි.රටට එල්ල වන බලපෑම් වලට මුහුණ දීමේදී ප්‍රධාන පක්ෂ දෙක වන එක්සත් ජාතික පක්ෂය සහ ශ්‍රී ලංකා නිදහස් පක්ෂය එක්ව කටයුතු කිරීමේ වැදගත්කම මල්වතු අස්ගිරි මහනායක හිමිවරුන්ද අවස්ථා ගණනාවකදී පෙන්වා දී ඇති බව ලක්ෂ්මන් කිරිඇල්ල ඇමතිවරයා එහිදී සඳහන් පැවසීය.", "URL": "https://sinhala.adaderana.lk/news.php?nid=50415", "Category": null, "Parent URL": null}