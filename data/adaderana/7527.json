{"Source": "Adaderana", "Timestamp": "March 27, 2010 10:11 am", "Headline": "හිතුමනාපයට ජාතික පාසල් හදන්න බෑ", "News Content": "පාසලක්, ජාතික පාසලක් කිරීම හිතුමනාපයට කළ නොහැකි බව අධ්‍යාපන අමාත්‍ය සුසිල් ප්‍රේමජයන්ත් මහතා පවසයි. ජාතික පාසලක් වීමට නම් නිසි ප්‍රමිතීන් තිබිය යුතු බව අමාත්‍යවරයා සඳහන් කරයි. ශිෂ්‍ය සංඛ්‍යාවක් වැඩිවූ පමණින් පාසලක් ජාතික පාසලක් බවට පත්කළ නොහැකි බව සුසිල් ප්‍රේමජයන්ත් අමාත්‍යවරයා පෙන්වා දෙයි. ශිෂ්‍ය සංඛ්‍යාව සමග අධ්‍යයන පොදු සහතික පත්‍ර සාමාන්‍ය පෙළ විභාගය සමත්වීමේ ප්‍රතිශතය සියයට 80 ට වඩා ඉහළ යාම ජාතික පාසලක් කිරීමට මූලික වශයෙන් හේතු වන බව හෙතෙම අවධාරණය කරයි. කොට්ටාව ආනන්ද විද්‍යාලයේ නව ජල ටැංකිය ඉදිකිරීම සඳහා මුල්ගල තබමින් අධ්‍යාපන අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=7527", "Category": null, "Parent URL": null}