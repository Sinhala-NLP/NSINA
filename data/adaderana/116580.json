{"Source": "Adaderana", "Timestamp": "August 15, 2019 10:45 am", "Headline": "ෆොන්සේකා ප්‍රතිවාදීයා වුණත් ඇත්ත කථා කළා-එස්.එම්", "News Content": "ජනාධිපති අපේක්ෂයා ලෙස ගෝඨාභය රාජපක්ෂ මහතා පත්කිරීම සුදුසු බවට හිටපු හමුදාපති එක්සත් ජාතික පක්ෂ පාර්ලිමේන්තු මන්ත්‍රී සරත් ෆොන්සේකා මහතා පවා පිළිගෙන ඇති බව පාර්ලිමේන්තු මන්ත්‍රී එස්.එම්. චන්ද්‍රෙස්න මහතා පවසයි. කොළඹ පැවති මාධ්‍යහමුවකට එක්වෙමින් මන්ත්‍රීවරයා මේ බව සඳහන් කළේය. පළමු දේ රටේ ආරක්ෂාව බවට පාර්ලිමේන්තු මන්ත්‍රී සරත් ෆොන්සේකා මහතා විසින් පිළිගෙන ඇති බවත් ඒ නිසාවෙන් පොදුජන පෙරමුණ විසින් ජනපති අපේක්ෂකයා ලෙස ගෝඨාභය රාජපක්ෂ මහතා තොරා ගැනීම සුදුසු ක්‍රියාවත් බවට පිළිගෙන ඇති බවත් මන්ත්‍රීවරයා පැවසීය. පාර්ලිමේන්තු මන්ත්‍රී සරත් ෆොන්සේකා මහතා ප්‍රතිවාදීයා වුණත් ඇත්ත කථා කර ඇති බව පාර්ලිමේන්තු මන්ත්‍රී එස්.එම්. චන්ද්‍රෙස්න මහතා සඳහන් කළේය. පාර්ලිමේන්තු මන්ත්‍රී එස්.එම්. චන්ද්‍රෙස්න මහතා වැඩිදුරටත් කියා සිටියේ ගෝඨාභය රාජපක්ෂ මහතා විසින් පසුගිය දා සර්ව ආගමික නායකයින් හමු වූ අවස්ථාවේදී ආගමික නායකයින් පවසයා සිටියේ රටේ ආරක්ෂාව සඳහා සුදුසුම පුද්ගලයා ගෝඨාභය රාජපක්ෂ මහතා බවයි.", "URL": "https://sinhala.adaderana.lk/news.php?nid=116580", "Category": null, "Parent URL": null}