{"Source": "Adaderana", "Timestamp": "June 5, 2012 03:22 pm", "Headline": "ඇලහැර වනජීවී කාර්යාලයෙන් වන අලි මෙහෙයුමක්", "News Content": "ඇලහැර වනජීවී කාර්යාලය මගින් වන අලි මෙහෙයුමක් ආරම්භ කර තිබේ. නාඋල සහ දඹුල්ල ප්‍රාදේශීය ලේකම් කොට්ඨාශවලට අයත් ගම්මානවලට කඩා වැදී ඇති වන අලි පලවා හැරීම මෙමගින් සිදුකෙරෙන බව සඳහන්ය. මෙම වන අලි දඹුලු ඔය සහ වස්ගමුව යන රක්ෂිත වලට පලවා හැරීම සිදුකෙරෙන බව ඇලහැර වනජීවී කාර්යාලය සඳහන් කරයි. දැනට දින කිහිපයක සිට මෙම වන අලි මෙහෙයුම ක්‍රියාත්මක වන අතර මේ වන විට ගම්වැදී සිටි වන අලි විශාල ප්‍රමාණයක් රක්ෂිතයට පලවා හැර ඇති බව සඳහන්ය. කෙසේනමුත් මෙම ප්‍රදේශ කඳු සහිත ප්‍රදේශ හේතුවෙන් වන අලි මෙහෙයුම්වලට බාධා එල්ල වී ඇති බව ද ඇලහැර වනජීවී කාර්යාලය සඳහන් කරයි.", "URL": "https://sinhala.adaderana.lk/news.php?nid=24784", "Category": null, "Parent URL": null}