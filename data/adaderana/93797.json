{"Source": "Adaderana", "Timestamp": "August 4, 2018 11:58 am", "Headline": "ශ්‍රී දළදා ඇසළ පෙරහැර 12වනදා ආරම්භ වෙයි", "News Content": "මෙවර ඇසළ පෙරහැර මංගල්‍යය අගෝස්තු මස 12 වෙනි දිනට යෙදෙන සුබ මොහොතින් ආරම්භ වන බව දියවඩන නිලමේ නිලංග දෑල මහතා පවසයි. පළමු කුඹල් පෙරහැර 16වනදා රාත්‍රීයේ වීඵී සංචාරය කිරිමට නියමිත අතර අවසාන රන්දොළි පෙරහැර 25වනදා රාත්‍රීයේ වීඵී සංචාරයකර අවසන් වීමට නියමිතයි. එමෙන්ම ශ්‍රී දළදා ඇසළ පෙරහැර මංගල්‍යයේ අවසන් දිනය වන අගොස්තු මස 26වනදා දහවල් පෙරහැර පැවත්වීමට නියමිත ඇත. ඇසළ පෙරහැර සම්බන්ධයෙන් දැනුවත් කිරීම සඳහා ඊයේ (04)මහනුවර පැවති මාධ්‍ය හමුවකදී දියවඩන නිලමේවරයා මේම කරුණු පැහැදිලි කළේය. එහිදි දියවඩන නිලමේවරයා විශේෂ අවධානයක් යොමු කරමින් පැවසුවේ ඇසළ පෙරහැර නැරඹීමට සහ දළදා වහන්සේ වැඳපුදා ගැනීමට පැමිණේන බැතිමතුන්ට පරීසරය අපවිත්‍රවන පොලිතීන් , ප්ලාස්ටික් වැනි අපද්‍රව්‍ය කිසිවක් රැගෙන නොඑන ලෙසටය. පැමිණේන බැතිමතුන්ට අවශ්‍ය ආරක්ෂාව සහ සනීපාරක්ෂක කටයුතු සියල්ල සුදානම් කිරිමට කටයුතු කර ඇති බවද එ මහතා එහිදි වැඩිදුරටත් පෑවසීය.", "URL": "https://sinhala.adaderana.lk/news.php?nid=93797", "Category": null, "Parent URL": null}