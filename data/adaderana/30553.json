{"Source": "Adaderana", "Timestamp": "January 7, 2013 09:18 am", "Headline": "අනවසරයෙන් රෙදි වෙළඳාම් කළ ඉන්දීය කතක් දැලේ", "News Content": "අනවසර රෙදි වෙළඳා‍මේ යෙදුණු ඉන්දීය ජාතික කාන්තාවක් කල්මුණ ප‍්‍රදේශයේ දී අත්අඩංගුවට ගෙන තිබේ. කලවංචිකුඩි පොලිස් විශේෂ කාර්ය බලකායේ නිලධාරීන් කණ්ඩායමක් විසින් අදාළ කාන්තාව අත්අඩංගුවට ගෙන ඇති බව සඳහන්ය. මෙම කාන්තාව සංචාරක වීසා මත මෙරටට පැමිණ අනවසර රෙදි වෙළඳාම් කටයුතුවල නිරතව සිටි බව එම බලකාය සඳහන් කළේය. සැකකාරිය කල්මුණ මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන 17 වන දින දක්වා රක්ෂිත බන්ධනාගාර ගතකර තිබේ. කල්මුණ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30553", "Category": null, "Parent URL": null}