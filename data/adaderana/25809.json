{"Source": "Adaderana", "Timestamp": "July 16, 2012 09:31 am", "Headline": "කුඩු අරන් ගිය අයෙක් දැලේ", "News Content": "හෙරොයින් ප්‍රවාහනය කරමින් සිටි පුද්ගලයෙකු වත්තල ප්‍රදේශයේ දී අත්අඩංගුවට ගෙන තිබේ. පොලිස් මත් ද්‍රව්‍ය කාර්යාංශයේ නිලධාරීන් විසින් වත්තල ප්‍රදේශයේ දී ත්‍රී රෝද රථයක් පරීක්ෂා කර ඇති බව සඳහන්ය. එහි දී හෙරොයින් ග්‍රෑම් 600ක් පොලිස් මත්ද්‍රව්‍ය නාශක කාර්යාංශ භාරයට ගෙන ඇති බව පොලිසිය කියා සිටියි. මෙහි දී ත්‍රී රෝද රථයේ රියදුරුද පොලිසිය විසින් අත්අඩංගුවට ගෙන ඇති අතර පොලිස් මත්ද්‍රව්‍ය නාශක කාර්යාංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25809", "Category": null, "Parent URL": null}