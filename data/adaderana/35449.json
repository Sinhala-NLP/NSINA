{"Source": "Adaderana", "Timestamp": "July 3, 2013 12:41 pm", "Headline": "නිසි විසඳුම් නොලැබුණහොත්  - වැඩ වර්ජනයකට සුදානම්", "News Content": "බස් ගාස්තු සංශෝධනය පිළිබඳව මෙම සතිය තුළ නිසි විසඳුම් නොලැබුණහොත් ලබන සතිය තුළ දී බස් රථ වර්ජනයක් ක්‍රියාත්මක කිරීමට තීරණය කර ඇති බන ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි. තමන්ට නියමිත බස්ගාස්තු නිසි පරිදි සකස්කර නොදෙන්නේ මන්දැයි ජාතික ගමනා ගමන කොමිසන් සභාවෙන් විජේරත්න මහතා ප්‍රශ්න කරන අතර බස්ගාස්තු සංශෝධනය හා බස් රථ වළ තීන්ත අලේප කිරීම සම්බන්ධයෙන් මෙම වැඩ වර්ජනය ක්‍රියාත්මක කිරීමට නියමිත බව අද(03) කොළඹ පැවති මාධ්‍ය හමුවකට එක්වෙමින් ඒ මහතා පැවසීය. වැඩවර්ජනය ක්‍රියාත්මක කරන දිනය පිළිබඳව මෙතෙක් තීරණයක් ගෙන නොමැති බව මෙහිදී වැඩිදුරටත් අදහස් දැක්වූ සභාපතිවරයා සඳහන් කළේ.", "URL": "https://sinhala.adaderana.lk/news.php?nid=35449", "Category": null, "Parent URL": null}