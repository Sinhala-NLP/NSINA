{"Source": "Adaderana", "Timestamp": "May 17, 2011 04:43 pm", "Headline": "තංගල්ලෙන් මුහුදු ගිය ධීවරයින් පස් දෙනෙක් අතුරුදන්", "News Content": "තංගල්ල ප්‍රදේශයෙන් පසුගියදා මුහුදු ගිය බහුධින ධීවර යාත්‍රාවක් ධීවර කාර්මිකයින් පස් දෙනෙකු සමග අතුරුදන්ව තිබේ. පසුගිය අප්‍රේල් 29 වැනි දින අදාළ යාත්‍රාව මුහුදු ගොස් ඇති අතර මේ වන තෙක් පැමිණ නොමැති බව ගම්වාසීන් පවසයි. එම යාත්‍රාව ගොඩබිම හා පැවති සන්නිවේදන කටයුතු ද පසුගිය 4 වැනිදා බිඳ වැටී ඇත. මේ සම්බන්ධයෙන් ධීවර දෙපාර්තමේන්තුව මෙන්ම ධීවර අමාත්‍යාංශය මඟින් ද සොයා බැලීම සිදුකරයි.", "URL": "https://sinhala.adaderana.lk/news.php?nid=16159", "Category": null, "Parent URL": null}