{"Source": "Adaderana", "Timestamp": "July 13, 2010 08:03 am", "Headline": "කොළඹ අසැබි පුවරු මෙම මාසය තුළ ඉවතට", "News Content": "කොළඹ නගරය අවට ප්‍රදර්ශනය කර ඇති අසභ්‍ය දර්ශන ඇතුළත් දැන්වීම් පුවරු මේ මස අවසන් වීමට පෙර ඉවත් කරන බව පොලිස් ළමා හා කාන්තා කාර්යාංශය පවසයි. මේ වන විටත් එවැනි හඳුනාගත් පුවරු 17 ක් පමණ ගලවා ඉවත් කර ඇති බව සඳහන්ය. තවත් එවැනි පුවරු 12 ක් පමණ හඳුනා ගෙන ඇති අතර ඒවා පිළිබදව අදාළ ආයතන දැනුවත් කර ඇති බව පොලිස් ළමා හා කාන්තා කාර්යාංශය ප්‍රකාශ කරන ලදී. ඔවුන්ට ඉදිරි සති 2 ක කාලයක් එම පුවරු ඉවත් කර ගැනීම සදහා අවස්ථාව ලබා දී තිබේ. එම කාලය තුළ දී ඉවත් නොකරන පුවරු සියල්ල ගලවා ඉවත් කිරීමට කටයුතු කරන බව පොලිස් ළමා හා කාන්තා කාර්යාංශය වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=9565", "Category": null, "Parent URL": null}