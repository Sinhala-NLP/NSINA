{"Source": "Adaderana", "Timestamp": "April 20, 2013 02:07 pm", "Headline": "ට්‍රැක්ටරයක් පෙරළී දරුවෙක් මියගොස් 19ට තුවාලයි", "News Content": "මඩකළපුව කල්කුඩා ප්‍රදේශයේදී අද (20) පෙරවරු 11.30ට පමණ සිදුවු අනතුරකින් 7 හැවිරිදි ළමයෙකු මියගොස් තවත් 19 දෙනෙකු තුවාල ලබා රෝහල් ගත කර තිබේ. පාසිකුඩා මුහුදු ප්‍රදේශය නැරඹීම සඳහා ට්‍රැක්ටරයක පිටුපස කොටසේ නැගී ගිය පිරිසක් මෙලෙස අනතුරට ලක්ව ඇති බව අප වාර්තාකරු පවසයි. ට්‍රැක්ටරයේ පිටුපස කොටස ගැලවී පෙරළීම නිසා එකී අනතුරින් 7 හැවිරිදි ළමයා මියගොස් සෙසු පිරිස තුවාල ලබා තිබේ. තුවාල ලැබූ පුද්ගලයින් වාලච්චේන රෝහලට ඇතුළත් කර ඇති අතර රියදුරු පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=33420", "Category": null, "Parent URL": null}