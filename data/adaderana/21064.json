{"Source": "Adaderana", "Timestamp": "December 31, 2011 12:42 pm", "Headline": "පුද්ගලික සරසවි පනත පුළුල් කතිකාවකට ලක්කරනවා", "News Content": "පෞද්ගලික විශ්ව විද්‍යාල පනත් කෙටුම්පත පාර්ලිමේන්තුවට ඉදිරිපත් කිරීමට පෙර එය පුළුල් කතිකාවකට ලක්කරන බව උසස් අධ්‍යාපන අමාත්‍යාංශ‍යේ ලේකම් සුනිල් ජයන්ත නවරත්න මහතා පවසයි. පක්ෂ විපක්ෂ මන්ත්‍රීවරුන් ඇතුලු අධ්‍යාපන ක්ෂේත්‍රයේ විද්වතුන් රැසකට අදාළ පනත් කෙටුම්පත ඉදිරිපත් කිරීමට කටයුතු කරන බව ඔහු පෙන්වාදෙයි. අනතුරුව එම විද්වතුන්ගෙන් ලැබෙන අදහස් හා යෝජනා සැලකිල්ලට ගෙන අදාළ පනත් කෙටුම්පත සංශෝධනය කිරීමට කටයුතු කරන බව ද සුනිල් ජයන්ත නවරත්න මහතා කියා සිටියේය. පෞද්ගලික විශ්ව විද්‍යාල පනත් කෙටුම්පත \"ප්‍රමිත ආරක්ෂණ වරප්‍රදාන සුදුසුකම් රාමු පනත\" වශයෙන් නම් කර ඇති බව ඔහු සඳහන් කරයි. ලබන වසරේ මුල් මාස කිහිපය තුළ එම පනත් කෙටුම්පත පාර්ලිමේන්තුවට ඉදිරිපත් කිරීමට කටයුතු කරන බව ද සුනිල් ජයන්ත නවරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21064", "Category": null, "Parent URL": null}