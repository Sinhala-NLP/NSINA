{"Source": "Adaderana", "Timestamp": "June 8, 2016 12:20 pm", "Headline": "  10න් 01ට මානසික ලෙඩක්", "News Content": "ජාතික මානසික රෝග විද්‍යායතනයේ වාර්තාවලට අනුව ශ්‍රී ලංකාවේ පුද්ගලයින් දස දෙනෙකුගෙන් එක් අයෙකු මානසික රෝගවලින් පෙළෙන බවට අනාවරණය වී ඇති බව සෞඛ්‍ය අමාත්‍ය රාජිත සේනාරත්න මහතා පවසයි.ඒ අතරින් ප්‍රතිකාර සඳහා යොමුවන්නේ සියයට 20ක පමණ පිරිසක් බව අමාත්‍යවරයා පෙන්වා දෙයි.කොළඹ පැවති උත්සවයකට එක්වෙමින් අදහස් දැක්වු සෞඛ්‍ය අමාත්‍ය රාජිත සේනාරත්න මහතා සඳහන් කළේ ලෝක සෞඛ්‍ය සංවිධානය විසින් සියදිවි නසාගැනීම් පිළිබඳ නිකුත් කළ වාර්තාවට අනුව ශ්‍රී ලංකාව එහි සිව්වන ස්ථානයේ පසුවන බවයි.එමෙන්ම සෞඛ්‍ය අමාත්‍යාංශයේ වාර්තාවලට අනුව ශ්‍රී ලංකාවේ ජනගහනයෙන් සියයට 50ක් මධ්‍යසාර භාවිත කරන අතර මානසික සෞඛ්‍ය පිරිහීමට එය ද හේතුවක් බව රාජිත සේනාරත්න මහතා පෙන්වාදෙයි.මානසික සෞඛ්‍ය ගැටළු වළක්වා ගැනීමට කඩිනම් ක්‍රියාමාර්ග ගත යුතු බව පවසන සෞඛ්‍ය අමාත්‍යවරයා පෙන්වා දෙන්නේ මානසික සෞඛ්‍ය ගැටළු පිළිබඳව තේරුම් ගැනීමට ජනතාව තුළ සුදුසු පරිසරයක් ගොඩනැගිය යුතු බවයි.", "URL": "https://sinhala.adaderana.lk/news.php?nid=60901", "Category": null, "Parent URL": null}