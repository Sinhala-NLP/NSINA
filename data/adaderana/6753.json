{"Source": "Adaderana", "Timestamp": "February 17, 2010 12:37 pm", "Headline": "නාවික හමුදා නිලධාරියා ගේ මළ සිරුර හමුවේ", "News Content": "අනුරාධපුර නාච්චිදූව වැවේ දිය නෑමට ගොස් ජිවිතක්ෂයට පත්වු නාවික හමුදා ලුතිනන් කමාන්ඩර් පර්සි රාජපක්ෂ මහතා ගේ මළසිරුර සොයාගෙන තිබේ. නාවික හමුදා කිමිදුම්කරුවන් විසින් අද පෙරවරුවේ මෙම මළ සිරුර සොයාගෙන ඇති බව සඳහන් වේ. තවත් පිරිසක් සමග දියනෑමට ගොස් සිටියදී ඊයේ පස්වරු 5 ට පමණ එම නාවික හමුදා නිලධාරියා දියේ ගිලී ජීවිතක්ෂයට පත්විය. ඔහු‍ගේ සිරුර සොයාගැනීම සඳහා නාවික හමුදා කිමිදුම්කරුවන් ඊයේ පස්වරුවේ සිට දැඩි පරිශ්‍රමයක් දැරූ බව නාවික හමුදා මාධ්‍ය ප්‍රකාශක අතුල සෙනරත් මහතා කියා සිටියේය.", "URL": "https://sinhala.adaderana.lk/news.php?nid=6753", "Category": null, "Parent URL": null}