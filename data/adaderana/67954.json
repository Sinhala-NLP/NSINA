{"Source": "Adaderana", "Timestamp": "January 10, 2017 03:56 pm", "Headline": "කැලණි රජමහා විහාරයේ දුරුතු පෙරහැර හෙටයි", "News Content": "කැලණිය රජමහා විහාරස්ථානයේ වාර්ෂික දුරුතු මහා පෙරහැර හෙට (11) දින වීදි සංචාරය කිරීමට නියමිත තිබේ. කැලණිය විහාරස්ථානයෙන් හෙට රාත්‍රී 7.00ට ආරම්භ වන පෙරහැර කැලණිසිරි වටරවුම, විහාර මාවත හන්දිය, හෙලේනා හන්දිය බස් නැවතුම්පල ඔස්සේ බියගම වාහල්කඩින් කැලණිය විහාරස්ථානය වෙත නැවත පැමිණීමට නියමිතය. පෙරහැර ගමන් ගන්නා කාලය තුළ රථ වාහන තදබදයක් ඇති විය හැකි බැවින් එම මාර්ගය භාවිත කරන සියලු රියදුරන් සහ ජනතාව විකල්ප මාර්ග භාවිත කිරීමට පියවර ගන්නා ලෙසයි පොලිස් මූලස්ථානය දැනුම් දෙයි.", "URL": "https://sinhala.adaderana.lk/news.php?nid=67954", "Category": null, "Parent URL": null}