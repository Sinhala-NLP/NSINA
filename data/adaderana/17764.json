{"Source": "Adaderana", "Timestamp": "July 31, 2011 04:27 pm", "Headline": "පොලීසිය හරහට-පී.එච්.අයිලා සටනට", "News Content": "වයඹ පළාත තුළ සිටින මහජන සෞඛ්‍ය පරීක්ෂකවරුන් වෘත්තීය සමිති ක්‍රියාමාර්ගයක නිරත වීමට තීරණය කර තිබේ. සිය රාජකාරී කටයුතු සඳහා දිගින් දිගටම පොලිසියෙන් එල්ල වන බාධා හේතුවෙන් මෙම වෘත්තීය සමිති ක්‍රියාමාර්ගය ගැනීමට තීරණය කළ බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කරයි. ඒ අනුව හෙට දිනයේ සිට වයඹ පළාතේ සිටින සියලුම මහජන සෞඛ්‍ය පරීක්ෂකවරුන්\"ගෝ ඝාතකාරගාර \" රාජකාරී කටයුතු වලින් ඉවත් වීමට තීරණය කර ඇති බව හෙතෙම කියා සිටියි. බලධාරීන් අදාළ ගැටලුවට කඩිනමින් විසඳුම් ලබා නොදුනහොත් සතියක කාලයකින් පසුව දිවයින පුරා සිටින සියලුම මහජන සෞඛ්‍ය පරීක්ෂකවරුන් මෙම වෘත්තීය‍ සමිති ක්‍රියාමාර්ගයකට එක් වන බවද උපුල් රෝහණ මහතා ප්‍රකාශ අවධාරණය කළේය.", "URL": "https://sinhala.adaderana.lk/news.php?nid=17764", "Category": null, "Parent URL": null}