{"Source": "Adaderana", "Timestamp": "March 30, 2012 08:42 am", "Headline": "සිසුවියන්ට අතවර කළැයි අත්අඩංගුවට ගත් විදුහල්පති රිමාන්ඩ්", "News Content": "මාරවිල, තලවිල ශාන්ත තෙරේසා විද්‍යාලයේ ශිෂ්‍යාවන් පස්දෙනෙකුට ලිංගික අතවර කිරීමේ සිද්ධිය සම්බන්ධයෙන් අත්අඩංගුවට ගත් එම විද්‍යාලයේ විදුහල්පතිවරයා රක්ෂිත බන්ධනාගාරගත කර තිබේ. සැකකරු සම්බන්ධයෙන් ලැබුණු පැමිණිල්ලක් මත මාරවිල පොලිසිය විසින් ඊයේ අදාළ විදුහල්පතිවරයා අත්අඩංගුවට ගෙන තිබුණි. අනතුරුව මාරවිල මහේස්ත්‍රාත් අධිකරණයට ඉදිරිපත් කළ සැකකරු ලබන 2 වැනිදා දක්වා රක්ෂිත බන්ධනාගාර ගත කිරීමට අධිකරණය නියෝග කරනු ලැබීය. සිද්ධිය සම්බන්ධයෙන් මාරවිල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23172", "Category": null, "Parent URL": null}