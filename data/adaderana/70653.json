{"Source": "Adaderana", "Timestamp": "March 9, 2017 10:34 pm", "Headline": " දැඩි සුළඟින් නිවාස 27ට හානි ", "News Content": "බගවන්තලාව ප්‍රදේශයේ ඇතිවූ දැඩි සුළං තත්ත්වයකින් වතු නිවාස 27ට හානි සිදුව තිබේ.අප වාර්තාකරු සඳහන් කළේ පස්වරු 3.45 ට පමණ ඇතිවු සුළං තත්වයකින් නිවාසවල වහළ සෙවිලිකර තිබු තහඩු සම්පුර්ණයෙන් ගැලවී ගොස් ඇති බවයි.පස්වරුවේ පැවති වර්ෂාවත් සමඟ මෙම සුළං තත්ත්වය හටගෙන තිබේ. මෙම සිද්ධියෙන් කිසිවකුටත් හානියක් සිදුව නොමැති අතර හානිවු නිවාසවල පදිංචිකරුවන් තාවකාලිකව ඔවුන්ගේ ඥාති නිවෙස්වලට යොමුකර ඇතැයි සඳහන්ය.", "URL": "https://sinhala.adaderana.lk/news.php?nid=70653", "Category": null, "Parent URL": null}