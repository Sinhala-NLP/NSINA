{"Source": "Adaderana", "Timestamp": "May 21, 2018 03:48 pm", "Headline": "පුත්තලම - කොළඹ මාර්ගය ජලයෙන් යටවීම නිසා වාහන ගමනා ගමනයට බාධා", "News Content": "පුත්තලම-කොළඹ මාර්ගය අද(21) උදෑසන සිට ජලයෙන් යටවීම නිසා වාහන ගමනා ගමනයට බාධා එල්ල වු බව පුත්තලම ආපදා කළමණාකරන මධ්‍යස්ථානයේ සහකාර අධ්‍යක්ෂ රංජිත් අලහකොන් මහතා පවසයි. සහකාර අධ්‍යක්ෂ වරයා පවසා සිටියේ ආරච්චිකට්ටුව මහා එළිය වැවේ බැම්ම කැඩි යාමත් හා විජය කටුපත වැවේ වාන් ජලය ගලා එමෙන් බත්තුළුඔය ප්‍රදේශයේ මෙසේ යටව ගිය බවයි. බත්තුළුඔය මංසන්දියේ සිට කිලෝමිටරයක් දුරට මෙසේ මාර්ගය ජලයෙන් පිරි ගිය අතර ඇතැම් ස්ථාන වල අඩි දෙකකට ආසන්න ප්‍රමාණයක්ද අනෙක් ස්ථානවල අඩියකට වැඩි ජල ප්‍රමානයක්ද මාර්ගයේ තිබිම හේතුවෙන් රියදුරන් දැඩි අපහසුතා මැද වාහන ධාවනය කරන ආකාරය දැක ගත හැකිවු බව අද දෙරණ වාර්තාකරු සඳහන් කළේය. මේ සමඟම බත්තුළුඔය මංසන්දියද අඩි කිපයකින් යටවු බව ආපදා කළමණාකරන මධ්‍යස්ථානය පවසයි.", "URL": "https://sinhala.adaderana.lk/news.php?nid=89519", "Category": null, "Parent URL": null}