{"Source": "Adaderana", "Timestamp": "September 14, 2019 10:27 pm", "Headline": "තලවිල වන්දනාවේ ගිය බස් රථයක් අනතුරක-20ක් රෝලට-4කට බරපතළයි", "News Content": "මුන්දලම, සෙම්බැට්ට ප්‍රදේශයේ දී අද( 14 ) රාත්‍රීයේ සිදුවු බස් අනතුරකින් විසි දෙනෙකු තුවාල ලබා ඇති බවත් එයින් සිව් දෙනෙකුගේ තත්ත්වය බරපතල බව මුන්දලම පොලීසිය පවසයි. මෙසේ තුවාල ලබා ඇත්තේ ගම්පහ සිට තලවිල දේවස්ථානය වෙත පැමිණි බැතිමතුන් පිරිසක් රැගත් බස් රථයක් බව වාර්තා වෙයි. මෙම බස් රථයේ ගම්පහ, වැලිවේරිය, දිවුලපිටිය, මිනුවන්ගොඩ, නාත්තන්ඩිය, වලහපිටිය පදිංචිකරුවන් පිරිසක් බව අද දෙරණ වාර්තාකරු පවසයි. මෙම වන්දනාකරුවන් රැගත් බස් රථය ගම්පහ සිට තලවිල දක්වා ඊයේ(13) පැමිණ ඇති බවත් නැවත ගම්පහ දක්වා පිටත්ව යමින් සිටියදී අනතුර සිදුව ඇති බව වාර්තා වෙයි. ගම්පහ දක්වා ගමන් කරමින් තිබු බස් රථ සෙබ්බැට්ට ප්‍රදේශයේදී යතුරු පැදියක් ඉස්සර කිරීමට යාමේදී හලාවත දෙසින් පැමිණි ත්‍රිරෝද රථයක් අදාළ බස් රථයේ ගැටීම වැලැක්විමට යාමේදී ත්‍රිරෝද රථයද අනතුරට ලක්කරමින් බස් රථය පෙරළි ගොස් ඇති බව මුන්දලම පොලීසිය පවසයි . අනතුරින් තුවාල ලැබු පිරිස ප්‍රදේශවාසින් විසින් පුත්තලම මුලික රෝහලට ඇතුලත් කර ඇති අතර සිද්දිය සම්බන්ධව මුන්දලම පොලිසියේ රථවාහන අංශයේ නිලධාරින් පරික්ෂණ අරම්භ කර තිබේ.", "URL": "https://sinhala.adaderana.lk/news.php?nid=119114", "Category": null, "Parent URL": null}