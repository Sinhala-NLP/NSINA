{"Source": "Adaderana", "Timestamp": "March 14, 2017 08:54 am", "Headline": "බංග්ලාදේශ සංචිතයට නව ක්‍රීඩකයින් 2 ක් එක් වෙයි", "News Content": "ශ්‍රී ලංකා කණ්ඩායම සමඟ පැවැත්වීමට නියමිත එක්දින තරඟාවලියේ බංග්ලාදේශ සංචිතය සඳහා සන්සමීල් ඉස්ලාම් සහ ෂුවගට හොම් යන ක්‍රීඩකයින් ඇතුළත් කර තිබේ. ඒ අනුව එම සංචිතයෙන් මෙහෙඩි හසන් සහ තන්බිර් හයිඩර් ඉවත් කර ඇති බව වාර්තා වෙයි. තරඟ තුනකින් යුත් දෙරට අතර පැවැත්වෙන එක්දින තරගාවලියේ පළමු තරඟය ලබන 25 වන දින දඹුල්ල ජාත්‍යන්තර ක්‍රිකට් ක්‍රීඩාංගණයේ දී ආරම්භ වීමට නියමිතයි. දෙරට අතර පැවැත්වෙන දෙවන ටෙස්ට් ක්‍රිකට් තරඟය හෙට (15) කොළඹ දී ආරම්භ වීමට නියමිතයි.", "URL": "https://sinhala.adaderana.lk/news.php?nid=70861", "Category": null, "Parent URL": null}