{"Source": "Adaderana", "Timestamp": "December 26, 2017 11:14 am", "Headline": " උතුරු මුහුදේ රුසියානු යුද නෞකාවක් නිරීක්ෂණය කරයි", "News Content": "බ්‍රිතාන්‍ය මුහුදු සීමාවට අයත් උතුරු මුහුදේ රුසියානු යුද නෞකාවක් නිරීක්ෂණය කළ බව රාජකීය නාවික හමුදාව පවසයි. එච්.එම්.එස්.ශාන්ත ඇල්බන්ස් නමැති බ්‍රිතාන්‍ය නිරීක්ෂණ නෞකාව මඟින් එම තොරතුරු අනාවරණය කර ඇති බව වාර්තා වෙයි. බ්‍රිතාන්‍යයට අයත් උතුරු මුහුදේ අන්තර්ජාල සන්නිවේදන රැහැන් එළා ඇති අතර ඒ පිළිබඳ සැලකිළිමත් වන ලෙස බ්‍රිතාන්‍යය මීට පෙර රුසියාවට සහ නේටෝ හමුදාවට දැනුම් දී තිබුණි. එම සන්නිවේදන රැහැන් වෙත හානියක් සිදුවුවහොත් බ්‍රිතාන්‍යයට දැඩි ආර්ථික අර්බුදයකට මුහුණදීමට සිදුවනු ඇති බව විශේෂඥයින් පවසයි. කෙසේවුවද බ්‍රිතාන්‍යය මුහුදු සීමාව උල්ලංඝණය කිරීම සම්බන්ධයෙන් රුසියාව මෙතෙක් කිසිඳු ප්‍රතිචාරයක් දක්වා නොමැති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=82091", "Category": null, "Parent URL": null}