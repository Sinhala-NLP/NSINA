{"Source": "Adaderana", "Timestamp": "March 5, 2016 09:00 am", "Headline": "ප්‍රදේශ කිහිපයක හදිසි ගිනි ගැනීම්", "News Content": "පූඩළුඔය, ඉහළ නගරයේ වෙළෙඳසැලක ඇතිවූ ගින්නකින් එහි තුන්වන මහල, එහි තිබූ ගෘහ භාණ්ඩ සමඟ සම්පූර්ණයෙන්ම විනාශ වී ඇති බව සඳහන්ය.ගින්නෙන් ජීවිත හානි කිසිවක් සිදුව නොමැති අතර සිදුවූ අලාභය මෙතෙක් අනාවරණය වී නොමැති බව පොලීසිය පවසයි.මේ අතර ඇල්ල, කුඹල්වල ප්‍රදේශයේ කඳු ප්‍රදේශයකද ගින්නක් හටගෙන තිබේ.පොලීසිය හා ප්‍රදේශවාසීන් එක්ව ගින්න මැඩපවත්වා ඇති අතර අක්කර 05ක පමණ භූමි ප්‍රදේශයක් මෙලෙස විනාශ වී ඇති බව සඳහන්ය.එමෙන්ම තලාතුඔය, කිරිමැටියවත්ත ලඳු කැලෑ ප්‍රදේශයකද හදිසි ගින්නක් හටගෙන තිබේ.ගින්නෙන් අක්කර 60ක පමණ ප්‍රදේශයක් විනාශ වී ඇති බව පොලීසිය පවසයි.සිදුවූ මෙම ගිනිගැනීම් වලින් ජිවිත හානි කිසිවක් සිදුවී නොමැත.", "URL": "https://sinhala.adaderana.lk/news.php?nid=57892", "Category": null, "Parent URL": null}