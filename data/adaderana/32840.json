{"Source": "Adaderana", "Timestamp": "March 30, 2013 08:18 am", "Headline": "පාසල් සිසුවා දියරකුසාට බිලි", "News Content": "කහතුඩුව ප්‍රදේශයේදී පාසල් සිසුවෙක් දියේ ගිළි මියගොස් තිබේ. කහතුඩුව, මහඇළේ දිය නෑමට ගිය 15 හැවිරිදි පාසල් සිසුවෙක් මෙලෙස මියගොස් ඇති බව සඳහන්ය. තවත් තිදෙනෙකු සමඟ මහඇළේ දිය නෑමට ගොස් සිටියදී මොහු දියේ ගිළී ඇති අතර ප්‍රදේශවාසීන් විසින් බේරාගෙන වෑතර රෝහලට ඇතුළත් කිරීමෙන් පසු මියගොස් ඇත. මියගොස් ඇත්තේ පොල්ගස් ඕවිට ප්‍රදේශයේ පදිංචිව සිටි අයෙකි. මේ අතර දොම්පේ කැලණි ග‍ඟේ, කපුගොඩ තොටුපළේ දිය නාමින් සිටි තවත් පාසල් සිසුවෙක් දියේ ගිළි අතුරුදන්ව ඇත. අතුරුදන්ව ඇත්තේ 14 හැවිරිදි වියේ පසුවු දොම්පේ ප්‍රදේශයේ පදිංචි පාසල් සිසුවෙකි.", "URL": "https://sinhala.adaderana.lk/news.php?nid=32840", "Category": null, "Parent URL": null}