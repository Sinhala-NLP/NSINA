{"Source": "Adaderana", "Timestamp": "July 28, 2019 09:41 am", "Headline": "ලට්ට ලොට්ට කරගහගෙන ගෙදර යන්න සූදානම් වෙයල්ලා", "News Content": "ඉදිරි ජනාධිපතිවරණයෙන් ගෝඨාභය රාජපක්ෂ මහතා නියත වශයෙන්ම ජය ගන්නා බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රංජිත් සොයිසා මහතා පවසයි. රත්නපුර කොළොන්න ප්‍රදේශයේ පැවති ජන හමුවකට එක්වෙමින් මන්ත්‍රීවරයා ඒ බව සඳහන් කළේය. මැතිවරණ පවත්වන ඕනෑම මොහොතක තම අපේක්ෂකයා බවට පත් වන්නේ ගෝඨාභය රාජපක්ෂ මහතා බවත් ඡන්ද ලක්ෂ 65 ඉක්මවා ලබා ගැනීම නිසැකවම සිදුවන බවත් ඒ මහතා පවසයි. ජනතාවගේ බත් පත නැති කළ යහපාලන ආණ්ඩුව පලවා හැරීමට ලැබෙන පළමු අවස්ථාවෙන්ම ප්‍රයෝජන ගන්නා ලෙසත් ඔහු ජනතාවට පැවසීය.", "URL": "https://sinhala.adaderana.lk/news.php?nid=115174", "Category": null, "Parent URL": null}