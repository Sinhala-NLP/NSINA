{"Source": "Adaderana", "Timestamp": "January 7, 2012 10:04 am", "Headline": "මුදල් ජාවාරමක් ගෙන ගිය සැකකරු අත්අඩංගුවට", "News Content": "විනිමය නිති උල්ලංඝණය කරමින් පිටකොටුව, දෙවන හරස් වීදිය ප්‍රදේශයේ ස්ථානයක මුදල් ජාවාරමක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. කොළඹ වංචා විමර්ශන අංශයේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන ඇති බව සඳහන්ය. අදාළ සැකකරු රාගම, මංගල මාවත ප්‍රදේශයේ පදිංචිකරුවෙකු බව පොලිසිය පවසයි. ඔහු අද(07) කොළඹ මහේස්ත්‍රාත් අධිකරණයට ඉදිරිපත් කිරීමට නියමිත අතර මේ පිළිබඳ වැඩිදුර පරීක්ෂණ කටයුතු කොළඹ වංචා විමර්ශන අංශය මගින් සිදුකරයි.", "URL": "https://sinhala.adaderana.lk/news.php?nid=21222", "Category": null, "Parent URL": null}