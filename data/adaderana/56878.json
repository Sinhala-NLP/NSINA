{"Source": "Adaderana", "Timestamp": "February 3, 2016 09:11 am", "Headline": " දෙකෝටි විසි දෙලක්ෂකට වැඩි මුදලක් පන්නන්න ගිහින් මාට්ටු", "News Content": "නීති විරෝධී ලෙස මෙරටින් විදේශ මුදල් තොගයක් රැගෙනයාමට උත්සාහ කළ සිංගප්පූරු ජාතිකයෙකු අත්අඩංගුවට ගෙන තිබේ.Pk-348 දරණ ගුවන්යානයෙන් සිංගප්පූරුව බලායාමට සිටි මොහු ගුවන්තොටුපළේ පිටවීමේ පර්යන්තයේ රේගු නිලධාරීන් විසින් අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.වයස අවුරුදු 47 ක් වන මොහුගේ ගමන් බෑගය තුළ යුරේ 42,000 ක්ද,අ.ඩො 37,000 ක්ද,ස්ටර්ලිං පවුම් 27,000 ක්ද,ශ්‍රී ලංකා රු.ලක්ෂ 45 ක්ද තිබුණු බවත්,මේවායේ මුළු වටිනාකම දෙකෝටි විසි දෙලක්ෂ හැත්තෑ හත් දහස් දෙසිය විස්සක් බවත් ඔහු කියා සිටියේය.වැඩිදුරට පරීක්ෂණ සිදුකරන බවත්, මුදල් තොගය වැඩිදුර විමර්ශන සඳහා කොළඹ මධ්‍යම විමර්ශන අංශයට බාරදීමට නියමිත බවත් ලෙස්ලි ගාමිණී මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=56878", "Category": null, "Parent URL": null}