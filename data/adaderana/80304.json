{"Source": "Adaderana", "Timestamp": "November 21, 2017 01:22 pm", "Headline": "බැසිල්ට එරෙහි ලිත් නඩුව කරනවාද, නැද්ද? තීරණය 24 දා", "News Content": "පසුගිය ජනාධිපතිවරණ සමයේ දිවි නැඟුම අරමුදලේ මුදල් භාවිත කරමින් ලිත් මුද්‍රණය කළ බට චෝදනා එල්ල වී ඇති හිටපු අමාත්‍ය බැසිල් රාජපක්ෂ මහතාට එරෙහිව නීතිපතිවරයා ගොනු කළ නඩුව විභාගයට ගැනීම අත්හිටුවන්නේ ද නැද්ද යන්න පිළිබඳ තීරණය ලබන 24 වනදා ප්‍රකාශයට පත් කිරීමට නියමිතව තිබේ. අදාළ නඩු විභාගය කොළඹ මහාධිකරණ විනිසුරු ගිහාන් කුලතුංග මහතා ඉදිරියේ මේ වන විට විභාගයට ගැනෙයි. පසුගිය ජනාධිපතිවරණ සමයේ දිවි නැඟුම අරමුදලේ රුපියල් දෙකෝටි 94 ලක්ෂයක මුදලක් භාවිත කරමින් හිටපු ජනාධිපති මහින්ද රාජපක්ෂ මහතාගේ රුව සහිත ලිත් ලක්ෂ 50 ක් මුද්‍රණය කළ බවට චෝදනා එල්ල කරමින් නීතිපතිවරයා විසින් මෙම නඩුව ගොනු කර තිබේ. බැසිල් රාජපක්ෂ හිටපු අමාත්‍යවරයා විසින් ඉදිරිපත් කළ පෙත්සමක මූලික විභාගය පැවැත්වීමෙන් පසුව අභියාචනාධිකරණයේ සභාපති එල්.ටී.බී. දෙහිදෙනිය සහ ශිරාන් ගුණරත්න යන විනිසුරු මඩුල්ල මෙම තීරණය ප්‍රකාශ කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=80304", "Category": null, "Parent URL": null}