{"Source": "Adaderana", "Timestamp": "January 25, 2010 07:33 am", "Headline": "විදෙස් නීරීක්ෂකයන් ඊයේ සිට නීරික්ෂණ කටයුතුවල", "News Content": "ආසියානු මැතිවරණ බලධරයන්ගේ සංගමය සහ පොදු රාජ්‍ය මණ්ඩලීය මහලේකම් කාර්යාලය නියෝජනය කරමින් ජනාධිපතිවරණ නීරික්ෂණ කටයුතු සදහා දිවයිනට පැමිණ සිටින නීරීක්ෂකයන් ඊයේ සිට සිය කටයුතු ආරම්භ කර තිබේ. දිවයිනේ සෑම දිස්ත්‍රික්කයක්ම නියෝජනය වන පරිදි එම ‍නීරීක්ෂකයන් යොදවා ඇති බව සදහන් වන අතර මැතිවරණ රාජකාරී සදහා පොලිස් නිලධාරින් 68,000ක් පමණ යොදවා ඇති බව පොලිස්පති මහින්ද බාලසුරිය මහතා ඊයේ සදහන් කළේය. මැතිවරණය සම්බන්ධයෙන් අක්‍රමකතා හා ප්‍රචණ්ඩ ක්‍රියා පිලිබදව හදිසි ඇමතුම් අංශයේ දුරකථන අංක 119 ට , ජංගම පොලිස් මුර සේවා කණ්ඩායම් වලට හෝ ලගම ඇති පොලිසිය වෙත දැනුම් දෙන ලෙස ඔහු ජනතාවගෙන් ඉල්ලා සිටී.", "URL": "https://sinhala.adaderana.lk/news.php?nid=6223", "Category": null, "Parent URL": null}