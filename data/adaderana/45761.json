{"Source": "Adaderana", "Timestamp": "September 2, 2014 08:17 am", "Headline": "පාරත් වහයි - විදුලියත් කපයි", "News Content": "අනතුරු ඇඟවීමේ සංඥා පුවරු සවිකිරීම හේතුවෙන් දක්ෂිණ අධිවේගී මාර්ගයේ කොට්ටාව සිට කහතුඩුව දක්වා මාර්ගය අද රාත්‍රී 10.00 සිට 12.00 දක්වා පැය 2ක කාලයක් වසා තැබීමට තීරණය කර තිබේ. කෙසේ වෙතත් එම කාලය තුළ මාතර සිට කහතුඩුව දක්වා වාහන ගමනාගමනය සිදුකළ හැකිය. මේ අතර මහරගම සහ නුගේගොඩ, උඩහමුල්ල යන ප්‍රදේශවල අද සහ හෙට විදුලිය අත්හිටුවන බව ලංකා විදුලි පුද්ගලික සමාගම පවසයි. අද සහ හෙට උදෑසන අටේ සිට පස්වරු පහ දක්වා කාලය තුළ මෙලෙස විදුලි සැපයුම අත්හිටුවන බවයි ඔවුන් සඳහන් කරයි. ලංකා විදුලිබල මණ්ඩලයේ ඉල්ලීමකට අනුව අත්‍යවශ්‍ය නඩත්තු කටයුත්තක් සඳහා මෙලෙස විදුලි සැපයුම අත්හිටුවන බව ලංකා විදුලි පුද්ගලික සමාගම පවසයි.", "URL": "https://sinhala.adaderana.lk/news.php?nid=45761", "Category": null, "Parent URL": null}