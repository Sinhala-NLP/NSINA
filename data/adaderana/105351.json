{"Source": "Adaderana", "Timestamp": "March 2, 2019 04:13 pm", "Headline": "ආක්ටික් වෘත්තයේ සුන්දර උතුරු එළි විහිදෙයි", "News Content": "මේ දිනවල ෆින්ලන්තයේ ආක්ටික් වෘත්තයේ ඉතාමත් සුන්දර උතුරු එළි දැකගැනීමට හැකියාව ලැබෙන බව විදෙස් වාර්තා සඳහන් කරනු ලබයි. ෆින්ලන්තයේ ලෙජොටාර්වී නගරයට ඉහළ අහස දිස් වූ ආකාරය විදෙස් මාධ්‍ය වාර්තා කර තිබුණි. විවිධ වර්ණ සහ හැඩතල වලින් සුන්දර රටා මවන මෙම උතුරු එළි කාගේත් නෙත් සිත් පැහැර ගැනීමට සමත්ව ඇත. එම නගරයේ ආක්ටික් ස්නෝ හෝටලයේ අමුත්තන් පිරිසකට මෙම අවස්ථාව ඉතාමත් සමීපව දැකබලා ගැනීමට අවස්ථාව හිමි වී තිබේ. උතුරු එළි හෙවත් ‘අවුරෝරා බොලාරිස් ’ සංසිද්ධිය නමින් හඳුන්වනු ලබන්නේ උතුරු ධ්‍රැවය ආසන්නයේ පිහිටි රටවල අහසේ දිස්වන දීප්තිමත් වර්ණවලින් චලනය වන අලෝක රටාවලටයි. මෙලෙස ආක්ටික් වෘත්තයේ උතුරු එළි නැරඹීමට සුදුසුම කාලය එළඹී වසන්තය බව විදෙස් වාර්තා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=105351", "Category": null, "Parent URL": null}