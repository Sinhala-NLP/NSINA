{"Source": "Adaderana", "Timestamp": "March 9, 2011 09:19 pm", "Headline": "නෙදර්ලන්තය පරදා ඉන්දියාවට ජය", "News Content": "2011 ලෝක කුසලානය වෙනුවෙන් ඉන්දියාව හා නෙදර්ලන්තය අතර අද(09)නවදිල්ලි හි ෆෙරොස් ෂහෝ කොට්ලා පැවති තරගයෙන් කඩුලු 5 ජයක් වාර්තා කිරීමට ඉන්දීය කණ්ඩායම සමත්විය. මෙම තරගයේ කාසියේ වාසිය දිනා ගත් නෙදර්ලන්ත කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර පන්දුවාර 46 යි පන්දු4 ක් තුළ සියලුදෙනාම දැවී නෙදර්ලන්ත කණ්ඩායමට ලබාගත හැකි වූයේ ලකුණු 189 ක් පමණි. පසුව පිටියට පිවිසි ඉන්දියානු කණ්ඩායම කඩුලු 5ට පන්දුවාර 36 යි පන්දු 3 ක් තුළ ලකුණු 191 ක් ලබා ගනිමින් තරගය ජයග්‍රහණය කරන ලදී. අද පැවතියේ මෙවර ලෝක කුසලාන තරගාවලියේ 25 වන තරගයයි.", "URL": "https://sinhala.adaderana.lk/news.php?nid=14735", "Category": null, "Parent URL": null}