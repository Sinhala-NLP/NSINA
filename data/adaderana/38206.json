{"Source": "Adaderana", "Timestamp": "October 18, 2013 08:24 am", "Headline": "අදත් ගිගුරුම් සහිත වැසි ", "News Content": "දිවයින ආශ්‍රිත වායුගෝලයේ කැළඹිලි සහගත තත්ත්වය හේතුවෙන් අද දිනයේ අපරභාගයේ දී හෝ රාත්‍රී කාලයේ දී වැසි හෝ ගිගිරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව සඳහන් කළේ වැසි ඇති වන අවස්ථාවල දී තද සුළං සහ අකුණු අනතුරු වලින් ආරක්ෂාවීම සඳහා ජනතාව සැලකිලිමත් විය යුතු බවයි. හම්බන්තොට සිට මඩකලපුව දක්වා ගැඹුරු මුහුදු ප්‍රදේශ වලද වැසි හො ගිගුරුම් සහිත වැසි ඇතිවිය හැකි අතර එම මුහුදු ප්‍රදේශ තරමක් රළු විය හැකියි. මේ අතර දිවයිනට බලපා ඇති අයහපත් කාලගුණය හේතුවෙන් ප්‍රදේශ කිහිපයකට සුළු ආපදා තත්ත්වයන් හට ගෙන ඇති බව අපදා කළමණාකරන මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=38206", "Category": null, "Parent URL": null}