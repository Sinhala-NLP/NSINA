{"Source": "Adaderana", "Timestamp": "February 17, 2010 10:52 am", "Headline": "වල් අලි ප්‍රහාරයකින් කාන්තාවක් මරුට", "News Content": "ගල්ගමුව-දිගන ප්‍රදේශයේ කාන්තාවක් වල් අලි ප්‍රහාරයකින් ජීවිතක්ෂයට පත්ව ඇති බව අද දෙරණ වාර්තාකරු සඳහන් කරයි. මෙම වල් අලි ප්‍රහාරය අද උදෑසන සිදු වී තිබේ. පල්ලෙකැලේ රක්ෂිතයට පලවා හරින ලද වල් අලින්ගෙන් කීපදෙනෙකු තවමත් අතරමග රැඳි සිටීම නිසා විටෙන් විට ගම්මුන්ට අලි ප්‍රහාරයන්ට ලක්වන්නට සිදුවී ඇති බව ප්‍රදේශවාසීන් කියා සිටියි. පසුගිය සතියක පමණ කාලය තුළ විටෙන් විට සිදු වූ වල් අලින්ගේ හිරිහැර නිසාවෙන් පුද්ගලයන් පස් දෙනෙකු පමණ තුවාල ලබා ඇතැයිද එයින් දෙදෙනෙකු තාමත් රෝහලේ ප්‍රතිකාර ලබන බව ද අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=6748", "Category": null, "Parent URL": null}