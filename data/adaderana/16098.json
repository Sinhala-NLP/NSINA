{"Source": "Adaderana", "Timestamp": "May 14, 2011 01:57 pm", "Headline": "බසයක් හා වෑන් රියක් ගැටෙයි -පියා හා දියණිය මියයයි ", "News Content": "මොණරාගල, හුලන්දාව ප්‍රදේශයේ සිදුවූ රිය අනතුරකින් එකම පවුලේ සාමාජිකයින් දෙදෙනෙකු මියගොස් තිබේ. බස්රථයක් හා වෑන් රථයක් එකිනෙක ගැටී‍මෙන් මෙම අනතුර සිදුව ඇති බව පොලිසිය සඳහන් කරනු ලැබීය. අනතුරින් මියගොස් ඇත්තේ වෑන් රථයේ ගමන් ගත් පියා සහ දියණිය වන අතර අනතුරින් මව ද බරපතල තුවාල ලබා තිබේ. ඇය ‍මේ වන විට කොළඹ ජාතික ‍රෝහලේ ප්‍රතිකාර ලබමින් සිටින බව සඳහන්ය. පවුලේ ඥාතියෙකුගේ විවාහ මංගල උත්සවයකට සහභාගී වී යළි නිවෙස බලා එමින් සිටියදී ඔවුන් මෙම අනතුරට ලක්ව ඇති අතර සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=16098", "Category": null, "Parent URL": null}