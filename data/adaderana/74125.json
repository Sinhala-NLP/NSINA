{"Source": "Adaderana", "Timestamp": "June 11, 2017 08:33 pm", "Headline": "දුම්රියේ ගැටී සහෝදරයින් දෙදෙනා නොඑන ගමන් යයි", "News Content": "මුහුදුබඩ දුම්රිය මාර්ගයේ බම්බලපිටිය සහ කොල්ලුපිටිය දුම්රිය ස්ථාන අතරදී සිදු අනතුරකින් එකම පවුලේ සහෝදරයින් දෙදෙනෙකු ජිවිතක්ෂයට පත්ව තිබේ.පස්වරු 06.30ට කොළඹ කොටුවෙන් ගාල්ල දක්වා ධාවනය වූ දුම්රියේ ගැටීමෙන් මොවුන් දෙදෙනා තුවාල ලබා ඇති බව වාර්තා වේ. බරපතල තුවාල ලැබූ මොවුන් දෙදෙනා කොළඹ ජාතික රෝහලට ඇතුළත් කිරීමෙන් අනතුරුව ජිවිතක්ෂයට පත්ව තිබේ.මෙලෙස ජිවිතක්ෂයට පත්ව ඇත්තේ අනුරාධපුර ප්‍රදේශයේ පදිංචි 12 හැවිරිදි සහ 25 හැවිරිදි එකම පවුලේ සහෝදරයින් දෙදෙනෙකු බව සඳහන්වේ.මොවුන් දෙදෙනා සිය ජංගම දුරකතනයෙන් ඡායාරූපයක් ලබා ගනිමින් සිටියදී මෙම අනතුරට ලක්ව ඇති බව මූලික විමර්ශනවලින් අනාවරණය වී ඇත.අනතුර සම්බන්ධයෙන් කොල්ලුපිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74125", "Category": null, "Parent URL": null}