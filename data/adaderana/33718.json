{"Source": "Adaderana", "Timestamp": "May 1, 2013 09:28 am", "Headline": "මැයි පෙළපාලි හේතුවෙන් වාහන සැලසුම මෙන්න", "News Content": "මැයි පෙළපාලි සහ රැළි හේතුවෙන් කොළඹ නගරය ඇතුළු ප්‍ර්‍රධාන පෙළපාලි පැවැත්වෙන ස්ථාන ආශිත මාර්ග වල සදහා විශේෂ රථවාහන සැලැස්මක් ක්‍රියාත්මක කරන බව පොලිසිය පවසයි. එක්සත් ජනතා නිදහස් සන්ධාන මැයි පෙළපාලිය නෙළුම් පොකුණ මහින්ද රාජපක්ෂ රඟහල අසළින් ආරම්භ වීම හේතුවෙන් අද උදෑසන 09 .00 සිට නෙළුම් පොකුණ සිට ග්‍රීන් පාත් දක්වා මාර්ගය වසා තැබෙනු ඇත. ඒ අනුව හැව්ලොක් පාර සිට මීගමුව දෙසට ධාවනය වන රථ වාහන වලට විකල්ප මාර්ග ලෙස ජේ.ඕ.සී වටවුම , මල්පාර ඔස්සේ කොල්ලුපිටිය හන්දියෙන් ගාලු මුවදොරටත්, පිටකොටුව , ඕල්කට් මාවත, ආමර් වීදිය හන්දිය ඔස්සේ වික්ටෝරියා පාලමෙන් මීගමුව පාරටත් ගමන් කළ හැකි බව පොලිසිය නිවේදනය කරයි. බොරැල්ල දෙසට ගමන් ගන්නා වාහන, පරණ බුලර්ස් මාර්ගයෙන් ඔරුගොඩවත්තට පැමිණ වැල්ලම්පිටිය, කොලොන්නාව, රාජගිරිය හරහා පැමිණිය යුතු බව පොලිසිය පවසයි. බත්තරමුල්ල සිට නුවර පාරට යාමට අවශ්‍ය නම් වැලිකඩ හන්දියෙන් ඔබේසේකරපුර , කොලොන්නාව, වැල්ලම්පිටිය, ඔරුගොඩවත්ත හරහා නුවර පාරට පිවිසිය යුතු වේ. ජාතික රෝහල වෙත පැමිණෙන වාහන මරදාන සිට පුංචි බොරැල්ල හරහා නන්දදාස කොදාගොඩ මාර්ගයෙන් වොඩ් ප්‍රදේශයට ඇතුළු විය හැකි වන අතර දක්ෂිණ අධිවේගී මාර්ගය හරහා පැමිණෙන වාහන මාලබේ , කඩුවෙල හරහා කැළණිය ඔස්සේ ගමන් ගැනීමට කටයුතු සලසා ඇති බව සඳහන්ය.", "URL": "https://sinhala.adaderana.lk/news.php?nid=33718", "Category": null, "Parent URL": null}