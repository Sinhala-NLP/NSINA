{"Source": "Adaderana", "Timestamp": "August 30, 2019 08:57 pm", "Headline": "ශී‍්‍ර ලංකා පොදුජන නීතීඥ සංගමයේ පළමු සම්මේලනය හෙට", "News Content": "ශ‍්‍රී ලංකා පොදු ජන පෙරමුණ නීතීඥවරුන්ගේ සංගමයේ පළමු සම්මේලනය විපක්ෂ නායක මහින්ද රාජපක්ෂ මහතාගේ සහ ජනාධිපති අපේක්ෂක ගෝඨාභය රාජපක්ෂ මහතාගේ ප‍්‍රධානත්වයෙන් පැවැත්වේ. හෙට පස්වරුවේ කොළඹ පුද්ගලික හෝටලයේදී මෙම සමුළුව පැවැත්වීම සඳහා සියලූ‍ කටයුතු සංවිධානය කොට ඇතැයි අද(30) පෙරවරුවේ කොළඹ නෙළුම් මාවතේ පිහිටි ශ‍්‍රී ලංකා පොදුජන පෙරමුණු ප‍්‍රධාන කාර්යාලයේ පැවති මාධ්‍ය හමුවකදී නිතීඥ කපිල ද සිල්වා මහතා සඳහන් කළේය. වැඩිදුරටත් අදහස් නිතීඥ කපිල ද සිල්වා මහතා මේ බව පැවසීය “කාලාන්තරයක් පුරා අපේ රට අර්බුද රැසකට මුහුණ දුන්නා.යහපාලනය කියලා බලයට ආපු ආණ්ඩුව අද යහපාලනය විහිළුවක් බවට පත් කරල. නීතියේ ආධිපත්‍යය සහ රාජ්‍ය පාලනය අන්තිමට බිඳ වැටිලා තියෙන වෙලාවක තමයි අද අපි මේ සම්මේලනය පවත්වනු ලබන්නේ. අපේ රටේ උඩ ඉදන් පහලට සියලූ‍ම ජනතාව සියලූ‍ වෘත්තිකයින් වත්මන් ආණ්ඩුව පලවා හැරලා අලූ‍ත් ආණ්ඩුවක් පත් කර ගැනීමේ පිපාසයෙන් සිටිනවා. මෙම සම්මේලනය සඳහා විශාමලත් අගවිනිසුරුවරුන් නීතිපති දෙපාර්තමේන්තුවේ ජේෂ්ඨ සහ ශ්‍රේෂ්ඨ විශ‍්‍රාම ලත් නිලධාරීන් ජනාධිපති නීතිඥවරුන් ඇතුළු නීති ක්ෂේත‍්‍රයේ සුවිශාල පිරිසක් සම්බන්ධ වෙන්නට කටයුතු යොදා තිබෙනවා. ශ‍්‍රී ලංකා පොදුජන පෙරමුණ නීතිඥ සංගමයේ සම්මේලනයේ ප‍්‍රධාන දේශනය පැවැත්වීම සඳහා ඉන්දියාවේ හයිද්‍රාබාද් විශ්ව විද්‍යාලයේ උපකුලපති ෆයසිර් මුස්ථාපා මහතා සහභාගී වීමට නියමිතව තිබෙනවා. මෙම සම්මේලනය සඳහා උතුරු නැගෙනහිර ඇතුළු රටේ සියලූ ප‍්‍රදේශ නියෝජනය කරමින් නීතීඥ වරු විශාල පිරිසක් සහභාගී නීමට නියමිතව ඇතැයි ඒ මහතා වැඩිදුරටත් සඳහන් කළේය.“", "URL": "https://sinhala.adaderana.lk/news.php?nid=117895", "Category": null, "Parent URL": null}