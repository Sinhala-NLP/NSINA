{"Source": "Adaderana", "Timestamp": "July 23, 2011 10:49 am", "Headline": "ඊ. ඩී. පී. පී ය ඡන්ද පොළවල් ඉදිරියේ ප්‍රචාරණයේ යෙදෙනවා", "News Content": "මුහුණ ආවරණය කරගනිමින් ආයුධ රැගත් කිසියම් පිරිසක් ඊයේ(22) රාත්‍රියේ කිලිනොච්චියේ නිවෙස්වලට පැමිණ එම ජනතාවගෙන් ඡන්ද කාඩ්පත් ඉල්ලා තර්ජනය කර ඇති බව ද්‍රවිඩ ජාතික සන්ධානය පවසයි. ඒ සම්බන්ධව පැමිණිලි ක‍ළහොත් මරාදමන බවට එම ජනතාවට තර්ජනය කර ඇති බව එම සන්ධානයේ මාධ්‍ය ප්‍රකාශක සුරේෂ් ප්‍රේමචන්ද්‍රන් මහතා සඳහන් කරයි. එමෙන්ම ඊ. ඩී. පී. පී ආධාරකරුවන් තවදුරටත් ඡන්ද පොළවල් ඉදිරිපිට මැතිවරණ ප්‍රචාරණ කටයුතුවල නියැලී සිටින බවට ද ඒ මහතා චෝදනා එල්ල කරයි.", "URL": "https://sinhala.adaderana.lk/news.php?nid=17581", "Category": null, "Parent URL": null}