{"Source": "Adaderana", "Timestamp": "January 2, 2011 09:26 am", "Headline": "රුසියාවේ ගුවන් අනතුරකින් තිදෙනෙක් මරුට ", "News Content": "රුසියාවේ සිදු වූ ගුවන් යානා අනතුරකින් පුද්ගලයින් 3 දෙනෙකු ජීවිතක්ෂයට පත් වී තිබේ. අනතුරින් තවත් 43 දෙනෙකු තුවාල ලබා ඇති බව විදෙස් මාධ්‍ය වාර්තා කරයි. රුසියාවේ සයිබිරියානු ගුවන් තොටුපළින් ගුවන් ගත කිරීමට සූදානම් ව ධාවනය පථයේ ධාවනය වෙමින් තිබිය දී එහි එන්ජිමක ගින්නක් හට ගෙන ඇත. එම අවස්ථාවේ දී එහි සිටි ‍බොහෝ පිරිසක් ගුවන් යානයෙන් පිටතට පැන ඇති බව සඳහන්ය. අනතුර සිදු වන විට ගුවන් යානය තුළ මගීන් 124 දෙනෙකු සිටි බව විදෙස් මාධ්‍ය වාර්තා කරයි. පසුව ගුවන් යානය පුපුරා ගොස් තිබේ.", "URL": "https://sinhala.adaderana.lk/news.php?nid=13211", "Category": null, "Parent URL": null}