{"Source": "Adaderana", "Timestamp": "June 12, 2016 07:45 am", "Headline": "ගින්න නිවයි-කම්හල ඉවරයි ", "News Content": "පූගොඩ ගිරිදර ප්‍රදේශයේ කම්හලක ඇති වූ ගින්න මැඩපවත්වා තිබේ. ඊයේ පස්වරු 6.00ට පමණ ගින්න හටගෙන තිබුණි. ගුවන් හමුදාව සහ ගිනි නිවන ඒකකය ක්‍රියාත්මක වීමෙන් පැය කිහිපයකට පසුව ගින්න නිවා දැමූ බව අද දෙරණ වාර්තාකරු සඳහන් කරයි. එසේ වුවද ගින්නෙන් කම්හල සම්පූර්ණයෙන් විනාශ වී තිබේ. ගින්නට හේතුව මෙතෙක් අනාවරණය වී නොමැති බව පොලීසිය පවසයි.", "URL": "https://sinhala.adaderana.lk/news.php?nid=60998", "Category": null, "Parent URL": null}