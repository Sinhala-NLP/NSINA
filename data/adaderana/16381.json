{"Source": "Adaderana", "Timestamp": "May 28, 2011 12:14 pm", "Headline": "යතුරු පැදියක් හා වෑන් රියක් ගැටෙයි -ළදරුවෙක් මියයයි", "News Content": "කටුගස්තොට - අ‍ලදෙණිය ප්‍රදේශයේ දී සිදුවූ රිය අනතුරකින් මාස 8 ක් වයසැති පිරිමි දරුවෙකු මියගොස් තිබේ. යතුරු පැදියක් හා වෑන් රථයක් එකිනෙක ගැටීමෙන් මෙම අනතුර සිදුව ඇති බව කටුගස්තොට පොලිසිය පැවසීය. මියගොස් ඇත්තේ යතුරු පැදියේ ගමන් කරමින් සිටි යුවලගේ පුත්‍රයා බව පොලිසිය සඳහන් කරනු ලැබීය. ඔවුන් දෙදෙනා ද තුවාල ලබා මහනුවර රෝහලේ ප්‍රතිකාර ලබමින් පසුවෙයි. සිද්ධිය සම්බන්ධයෙන් වෑන් රථයේ රියදුරා අත්අඩංගුවට ගෙන ඇති අතර ඔහු මහනුවර මහේස්ත්‍රාත්වරයා වෙත අද(28) ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16381", "Category": null, "Parent URL": null}