{"Source": "Adaderana", "Timestamp": "June 10, 2010 03:30 pm", "Headline": "මඩකළපුව රෝහල අලුත් වෙයි", "News Content": "මඩකළපුව ශික්ෂණ රෝහල නවීකරණය කිරීමට සෞඛ්‍ය අමාත්‍යාංශය පියවර ගෙන තිබේ. එම රෝහලේ සෞඛ්‍ය කාර්ය මණ්ඩලය සංඛ්‍යාව ඉහළ නැංවීමටත්, පිළිකා රෝගීන්ට විකිරණ ප්‍රතිකාර ලබාදීම සඳහා අවශ්‍ය උපකරණ සැපයීමටත් පියවර ගෙන ඇති බව අමාත්‍යාංශය පවසයි. ඊට අමතරව මඩකළපුව ශික්ෂණ රෝ‍හලේ වෛද්‍යවරුන් සඳහා නිල නිවාස සංකීර්ණයක් ඉදිකිරීමට ද පියවර ගන්නා බව සෞඛ්‍ය අමාත්‍යාංශය කියා සිටියි. රෝහලේ පහසුකම් නැංවීම පිළිබඳ සාකච්ඡාවක් සෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් පැවැත්වුණි. ඊට නැගෙනහිර පළාත් ප්‍රධාන අමාත්‍යවරයා ද සහභාගී වී සිටි බව සඳහන්ය.", "URL": "https://sinhala.adaderana.lk/news.php?nid=8936", "Category": null, "Parent URL": null}