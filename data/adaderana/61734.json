{"Source": "Adaderana", "Timestamp": "July 4, 2016 08:13 am", "Headline": "  නව මහ බැංකු අධිපති අද සිට වැඩ ", "News Content": "නව මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා ජනාධිපති මෛත්‍රීපාල සිරිසේන මහතා අතින් සිය පත්වීම් ලිපිය භාරගෙන තිබේ.අද උදෑසන ජනාධිපති කාර්යාලයේදී නව මහ බැංකු අධිපතිවරයා සිය පත්වීම් ලිපිය භාරගත් බව ජනාධිපති මාධ්‍ය අංශය සඳහන් කළේය.මහ බැංකු හිටපු අධිපති අර්ජුන් මහේන්ද්‍රන් මහතාගේ ධූර කාලය අවසන් වීමෙන් අනතුරුව නව මහ බැංකු අධිපතිවරයා ලෙස ආචාර්ය ඉන්ද්‍රජිත් කුමාරස්වාමි මහතා පත් කෙරුණි.කුමාරස්වාමි මහතා මීට පෙර ශ්‍රී ලංකා මහ බැංකුවේ සේවය කළ ඇති අතර ඔහු ජාත්‍යන්තර ආර්ථික විශ්ලේෂකයෙකු ද වෙයි. මේ අතර නව මහ බැංකු අධිපතිවරයාට වගකීම් රැසක් හිමිවන බව කෝප් කමිටු සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා පවසයි.මාතර, වෙරළපනාතර ප්‍රදේශයේ පැවැති ජන හමුවකදී ඔහු ප්‍රකාශ කළේ රටේ ජනතාව මහ බැංකුව සම්බන්ධයෙන් වැඩි අවධානයක් යොමු කර ඇති බවයි.", "URL": "https://sinhala.adaderana.lk/news.php?nid=61734", "Category": null, "Parent URL": null}