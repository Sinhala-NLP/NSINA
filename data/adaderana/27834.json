{"Source": "Adaderana", "Timestamp": "September 28, 2012 05:22 pm", "Headline": "නිවසක් තුළ කාන්තා මළ සිරුරක්", "News Content": "තණමල්විල, බෝදාගම ප්‍රදේශයේ නිවසක් තුළ තිබී කාන්තා මළ සිරුරක් සොයාගෙන තිබේ. අද (28) දහවල් මෙම මළ සිරුර සොයාගෙන ඇති බව අද දෙරණ වාර්තාකරු සඳහන් කළේය. ඊයේ රාත්‍රී අදාළ නිවසට පැමිණි කිසිවෙකු විසින් මෙම කාන්තාව ඝාතනය කර ඇති බවට සැක පළ කෙරෙයි. වයස අවුරුදු 70 ක පමණ කාන්තාවක් මෙලෙස මියගොස් ඇති අතර සිද්ධිය සම්බන්ධයෙන් තණමල්විල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27834", "Category": null, "Parent URL": null}