{"Source": "Adaderana", "Timestamp": "February 8, 2013 02:28 pm", "Headline": "බහරේන්හි මෙරට තානාපති කාර්යාලයේ කටයුතු ලබන මස ඇරඹේ", "News Content": "බහරේන්හි ශ්‍රී ලංකා තානාපති කාර්යාලයේ කටයුතු ලබන මාසයේ දී ආරම්භ කරන බව ශ්‍රී ලංකා විදේශ සේවා නියුක්ති කාර්යාංශය පවසයි. බහරේන්හි සේවය කරන ශ්‍රී ලාංකික ශ්‍රමිකයින්ගේ සුබසාධන පහසුකම් හා ඇති වන ගැටලු පිළිබඳ සොයා බැලීම සහ ඒවාට කඩිනම් විසඳුම් ලබාදීමේ අරමුණින් තානාපති කාර්යාලයක් ස්ථාපිත කිරීමට පියවර ගත් බව එම කාර්යාංශය සඳහන් කරයි. මෙතෙක් බහරේන්හි සේවය කරන ශ්‍රී ලාංකික ශ්‍රමිකයින්ගේ කටයුතු කුවේට් තානාපති කාර්යාලය හරහා සිදුවිණි. මෙහිදී ශ්‍රමිකයින්ට සිදුවු අපහසුතා සැලකිල්ලට ගනිමින් බහරේන්හි තානාපති කාර්යාලයක් ස්ථාපනය කරන ලෙස අමාත්‍ය ඩිලාන් පෙරේරා මහතා විසින් ජනාධිපතිවරයාගෙන් ඉල්ලීමක් කර තිබිණි. ඒ අනුව නව තානාපති කාර්යාලය ස්ථාපිත කිරීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=31458", "Category": null, "Parent URL": null}