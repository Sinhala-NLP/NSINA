{"Source": "Adaderana", "Timestamp": "August 20, 2019 08:31 am", "Headline": "CCTV කැමරාව හසු වු කුණු හොරු", "News Content": "නිවසක් ආසන්නයට කසල බැහැර කිරිම පුරුද්දක් කරගත් කාන්තාවන් දෙදෙනෙක් සදහා නිතිමය පියවර ගැනීමට හැටන් පොලිසියේ පරිසර ඒකකය පියවර ගෙන තිබේ. හැටන් බණ්ඩාරනායකපුර නිවාස සංකීර්ණයේ ප්‍රනධාන මාර්ගය ආසන්නයේ නිවසක තාප්පයක් අසලට කසල බැහැරකරන අයුරු CCTV කැමරා පද්ධතියකින් නිරික්ෂණය කර පොලිසිය වෙත පැමිණිලි කර ඇත. ඒ අනුව පොලිසිය ඔවුන්ට එරෙහිව හැටන් මහෙස්ත්‍රාකත් අධිරණයේ නඩු දැමීමට පියවර ගන්නා බව පැවසීය. නිවෙස් හිමියා පවසන පරිදි දිර්ඝ කාලයක සිට මේසේ තම ඉඩමට කිසියම් පිරිසක් විසින් කසල බැහැර කිරිම සිදු කරන බවත් එය තමාට දැඩි කරදරයක්ව තිබු ඔහු පවසා ඇත. බොහෝ අවස්ථාවල විශාල මුදලක් වැය කර කසල ඉවත් කිරිම සිදු කරමින් සිටිය බවත් මෙම හේතුව නිසා නිවස විකුණා දැමිමට පවා සිතුන බවත් පවසන ඔහු පසුව කසල බැහැර කරන පිරිස හදුනා ගැනීම සදහා ම කැමරා පද්ධතිය සවිකල බවද පැවසීය. හැටන් නගර සභාවේ කසල එකතු කරන වාහනයක් නියමිත දිනයකදී පැමිණෙන අතර එම අවස්ථාව මඟ හැරෙන හා රැකියාවලට යන පිරිස් මෙසේ තැන තැන කසල දමා යන බව ප්‍රදේශවාසින් පවසති. එමෙන්ම බොහෝ පිරිස් උදෑසන යතුරු පැදියෙන්,මෝටර් රථයෙන් හා පා ගමනින් යන අතර බොහෝ මාර්ගය දෙපස මොනයම් හෝ ස්ථානයකට කසල පොලිතින් මල්ලක දමා විසිකරගෙන යනු ලබන අවස්ථා තිබේ.", "URL": "https://sinhala.adaderana.lk/news.php?nid=116973", "Category": null, "Parent URL": null}