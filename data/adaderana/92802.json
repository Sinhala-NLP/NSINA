{"Source": "Adaderana", "Timestamp": "July 18, 2018 09:53 pm", "Headline": "මත්තල ගැන කථාකරන්න ඒකාබද්ධයේ මන්ත්‍රීවරු අද ප්‍රවාහන අමාත්‍යාංශයට යයි", "News Content": "ඒකාබද්ධ විපක්ෂය නියෝජනය කරන පාර්ලිමෙන්තු මන්ත්‍රීවරුන් අද ප්‍රවාහන සහ සිවිල් ගුවන් සේවා අමාත්‍ය නිමල් සිරිපාල මහතා හමු වී මත්තල ගුවන්තොටුපොළ ගිවිසුම පිළිබඳ කරුණු විමසා සිටියේය. මත්තල ගුවන් තොටුපල ඉන්දියානු සමාගමකට පැවරීමට රජය ගෙන ඇති තීරණය පිළිබඳ සාකච්ඡා කිරීම සඳහා ඒකාබද්ධ විපක්ෂයේ මන්ත්‍රීවරුන් පිරිසක් අද(18) ප්‍රවාහන සහ සිවිල් ගුවන් සේවා අමාත්‍ය නිමල් සිරිපාල මහතා හමුවුණි. අමාත්‍යවරයා හමුවීමෙන් අනතුරුව මන්ත්‍රීවරුන් මාධ්‍ය වෙත අදහස් පළ කළේය. මේ තුළින් ඉන්දියන් සමාගමට විශාල වාසියක් අත් කර දෙන බවත් අප රටේ ගුවන් තොටුපොළවල් මේ ආකාරයට විකුණා දැමීම සම්බන්ධයෙන් එකඟ විය නොහැකි බව පාර්ලිමේන්තු මන්ත්‍රී අනුර ප්‍රියදර්ශන යාපා මහතා පෙන්වා දෙයි.", "URL": "https://sinhala.adaderana.lk/news.php?nid=92802", "Category": null, "Parent URL": null}