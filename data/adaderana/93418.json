{"Source": "Adaderana", "Timestamp": "July 29, 2018 07:17 pm", "Headline": "අත්අඩංගුවට ගත් තරුණයින් දෙදෙනෙකුට පහරදීමේ සිද්ධියක් නිසා ඉංගිරිය උණුසුම්", "News Content": "පොලිස් අත්අඩංගුවට ගත් තරුණයන් දෙදෙනෙකුට පහරදුන් බව කියන සිද්ධියක් හේතුවෙන් ඊයේ (28) රාත්‍රියේ ඉංගිරිය පොලිස් ස්ථානය අසළ නොසන්සුන් තත්වයක් හටගත්තේය. පොලිස් නිලධාරීන් බීමත්ව සිට ඔවුන්ට පහර දී ඇතැයි ගම්වාසීන් චෝදනා කරන අතර පහර කෑ තරුණයන් රෝහල්ගත කර කෙරිණි. ඒ අතර ඉංගිරිය පොලිසියට අනුයුක්තව සේවය කරන නිලධාරීන් තිදෙනකු මෙම පහරදීමේ සිද්ධිය සම්බන්ධයෙන් අද අත්අඩංගුවට ගෙන හෙට දින දක්වා රක්ෂිත බන්ධනාගාරගත කර තිබේ. ඉංගිරිය පොරුවදණ්ඩ කොස්හේන ප්‍රදේශයේ තරුණයන් දෙදෙනකු ඊයේ රාත්‍රියේ බස්නැවතුම් පොළක් අසල සිටියදි උප පොලිස් පරික්ෂකවරයෙකු , පොලිස් සැරයන්වරයෙකු හා පොලිස් කොස්තාපල්වරයෙකු විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ වයස අවුරුදු 20 ක තරුණයෙක් හා වයස අවුරුදු විසිහතක තරුණයෙකි. එහිදි තරුණයන් දෙදෙනා පොලිසියට රැගෙන ගොස් පහරදි ඇති බවට චෝදනා කරමින් ප්‍රදේශවාසින් ඉංගිරිය පොලිස් ස්ථානයට පැමිණිමත් සමග ඊයේ රාත්‍රියේ නොසන්සුන් තත්වයක් ඇති විණි. ප්‍රදේශවාසින් චෝදනා කළේ පොලිස් නිලදාරින් මත්පැන් පානය කොට අදාල තරුණයන් දෙදෙනාට පහර දී ඇති බවටයි. ඒ අනුව පානදුර කොට්ඨාශ භාර පොලිස් අධිකාරිවරයා සිද්ධිය සම්බන්දයෙන් පරික්ෂණ සිදු කිරිම සඳහ එම ස්ථානයට හොරණ මුලස්ථාන පොලිස් පරික්ෂකවරයාගේ ප්‍රධානත්වයෙන් යුත් කන්ඩායමක් පිටත් කර යවා තිබේ. පහරකෑමට ලක් වු බව කියන තරුණයන් දෙදෙනා ඉංගිරිය දිසා රෝහලට ඇතුලත් කර තිබේ. මේ අතර සිද්ධියට සම්බන්ද බව කියන පොලිස් නිලධාරීන් තිදෙනාද වෛද්‍ය පරීක්ෂණයක් සඳහා ඉංගිරිය දිසා රෝහලට ඇතුළත් කෙරිණි. හොරණ මුලස්ථාන පොලිස් පරික්ෂකවරයා රෝහලට රැස්ව සිටි ජනතාවට සඳහන් කළේ පොලිස් කොස්තාපල්වරයා හැර අනිකුත් නිලදාරින් දෙදෙනාගෙන් මත්පැන් දුගඳ වාහනය වන බවට වෛද්‍ය වාර්තාවේ ඇති බවයි. මෙහිදී නොසන්සුන්ව සිටි ජනතාව සන්සුන් කිරිමට ප්‍රදේශයේ හිමිනමක් මැදිහත් විය. මේ අතර පහරකෑමට ලක් වූ 20 හැවිරිදි තරුණයා ප්‍රතිකාර ලබා රෝහලෙන් පිටව ගොස් ඇති අතර ඉංගිරිය දිසාරෝහලේ ප්‍රතිකාර ලබමින් සිටි 27 හැවිරිදි තරුණයා වැඩිදුර ප්‍රතිකාර සඳහ හොරණ මුලික රෝහලට මාරු කර තිබේ.‍ෙ පොලිස් මාධ්‍ය ප්‍රකාශකවරයා සඳහන් කළේ මෙම සිද්ධියට අදාළව පොලිස් නිලදාරින් දෙදෙනෙකු අත්අඩංගුවට ගත් බවයි.", "URL": "https://sinhala.adaderana.lk/news.php?nid=93418", "Category": null, "Parent URL": null}