{"Source": "Adaderana", "Timestamp": "February 4, 2012 03:22 pm", "Headline": "වෑන් රියක් ගසක ගැටෙයි - දැරියක් මියයයි, 6 දෙනෙකුට තුවාලයි", "News Content": "පාදෙනිය - අනුරාධපුර මාර්ගයේ මහව, බලල්ල ප්‍රදේශයේ සිදුවු රිය අනතුරකින් දැරියක මියගොස් තවත් පුද්ගලයින් හය දෙනෙකු තුවාල ලබා තිබේ. අද(04) දහවල් එකට පමණ මෙම අනතුර සිදුව ඇති බව මහව පොලිසිය සඳහන් කරයි. අනුරාධපුර සිට අලව්ව බලා අධික වේගයෙන් පැමිණි වෑන් රථයක් වේගය පාලනය කරගත නොහැකිව මාර්ගය අසල වූ ගසක හැපීමෙන් අනතුර සිදුව ඇත. එහිදී මියගොස් ඇත්තේ වයස අවුරුදු 4 ක් පමණ වන දැරියක බව සඳහන්ය. අනතුරින් බරපතල තුවාල ලැබූ පුද්ගලයින් හයදෙනා කුරුණෑගල මහ රෝහලට ඇතුළත් කෙරුණු බව පොලිසිය සඳහන් කරයි.", "URL": "https://sinhala.adaderana.lk/news.php?nid=21873", "Category": null, "Parent URL": null}