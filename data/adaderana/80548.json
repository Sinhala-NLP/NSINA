{"Source": "Adaderana", "Timestamp": "November 26, 2017 10:52 am", "Headline": " නෛතික බාධාවක් නොමැති පළාත් පාලන ආයතන 93 හි ඡන්ද විමසීම පැවැත්විය යුතුයි", "News Content": "ඡන්දය කල් දමා ගැනීමේ දේශපාලන අරමුණ ඇති පෙත්සම්කරුවන් හරහා අධිකරණය මඟින් ඡන්දය කල් දමා ගැනීමේ ගිලටීනයට හසුව නැති පළාත් පාලන ආයතන 93 ක ඡන්දය විමසීම සඳහා මැතිවරණ කොමිසම කටයුතු කළ යුතු බව කැෆේ සංවිධානය නිවේදනයක් නිකුත් කරමින් පවසයි. එම නිවේදනය, පුවත්පත් නිවේදනය එක් දින පළාත් පාලන මැතිවරණ ‘මිත්‍යාවකි‘. නෛතික බාධාවක් නොමැති පළාත් පාලන ආයතන 93 හි ඡන්ද විමසීම පැවැත්විය යුතුය. ඡන්දය කල් දමා ගැනීමේ දේශපාලන අරමුණ ඇති පෙත්සම්කරුවන් හරහා අධිකරණය මඟින් ඡන්දය කල් දමා ගැනීමේ ගිලටීනයට හසුව නැති පළාත් පාලන ආයතන 93 ක ඡන්දය විමසීම සඳහා මැතිවරණ කොමිසම කටයුතු කළ යුතු බව කැෆේ සංවිධානය නිවේදනයක් නිකුත් කරමින් පවසයි. ජනාධිපතිවරයා විසින් නිකුත් කළ ගැසට් නිවේදනය පාදක කොට ගෙන පළාත් පාලන ආයතන 93 ක ඡන්ද විමසීම පැවැත්විය හැකිය. ඒ සඳහා ඡන්ද විමසීම නිවේදනය කිරීමේ ගැසට් පත්‍ර‍ය ප්‍ර‍කාශයට පත් කිරීමට මැතිවරණ කොමිෂන් සභාවට බාධාවක් නැත. ඡන්ද සිතියම අකුලා දැමීමේ කුමන්ත්‍ර‍ණය පරාජය කළ හැක්කේ මෙම ආයතනයන් සඳහා නාම යෝජනා කැදවීම මඟිනි. එකම දිනකට ඡන්ද පැවැත්වීමේ මිත්‍යාව සමානුපාතික ක්‍ර‍මය යටතේ ලංකාවේ පළාත් පාලන ඡන්ද විමසීම් කිසිඳු අවස්ථාවක ඉතිහාසයේ එකම දිනක පවත්වා නැත. 1991 මැයි 11 ඡන්දය පැවතියේ පළාත් පාලන ආයතන 237 කට පමණි. මඩකළපුව,අම්පාර, ත්‍රිකුණාමලය දිස්ත්‍රික්ක හා වව්නියා නගර සභා මැතිවරණය පැවතියේ 1994 ජනවාරි 13 දිනයි. 1997 චන්ද්‍රිකා කුමාරතුංග රජය යටතේ ද ලංකාවේ එකම අවස්ථාවක ඡන්දය පැවැත්වූයේ නැත. යාපනය හා පච්චිලපලෛයි ඡන්දය පැවතියේ 1998 දී ය. 2002 පෙබරවාරි හා මැයි වට දෙකකින් එදා තුන්වන පළාත් පාලන මැතිවරණ වටය පැවැත්විණි. 2006 පළාත් පාලන ඡන්දය 2006 මාර්තු හා මැයි වට දෙකකින් පැවුත්වුණි. 2011 මහින්ද රාජපක්ෂ රජය විසින් පෙබරවාරි, ජූලි සහ ඔක්තෝබර් ලෙස වට තුනකින් ඡන්ද විමසීම පවත්වා ඇත. ශ්‍රීලනිපයේ ආධාරකරුවන් විසින් ඉදිරිපත් කළ අමාත්‍ය ෆයිසර් මුස්තාෆා මහතා ගේ අනුදැනුම සහිතව සිදු කළ බවට විශ්වාස කරන පෙත්සම මඟින් පළාත් පාලන ආයතන 203 ක ඡන්දය පැවැත්වීම අභියාචනාධිකරණය මඟින් මේ වන විට තහනමට ලක් කොට ඇත. නමුත්, නඩු නිමිත්ත බවට පත් වූ බහු ආසන ඇත්තේ එයින් 64 ක පමණී. දෙහිවල ගල්කිස්ස, කැස්බෑව, කෝට්ටේ, මහරගම, හෝමාගම, පෑලියගොඩ, වත්තල මාබෝල, මිනුවන්ගොඩ, ජා ඇල හා බියගම ඇතුළු පලාත් පාලන ආයතන 93 ක ට මැතිවරණ කොමිෂන් සභාව විසින් ඡන්ද විමසීම සඳහා නියෝග නිකුත් කිරීමේ නෛතික බාධාවක් මේ වන විට නොමැත. කීර්ති තෙන්කෝන් විධායක අධ්‍යක්ෂ/කැෆේ සංවිධානය 2017 නොවැම්බර් 25", "URL": "https://sinhala.adaderana.lk/news.php?nid=80548", "Category": null, "Parent URL": null}