{"Source": "Adaderana", "Timestamp": "March 4, 2015 10:42 am", "Headline": "තට්ටු නිවාසයෙන් පැන්නාද? තල්ලු කළාද?", "News Content": "ග්‍රෑන්ඩ්පාස් පොලිස් බලප්‍රදේශයේ මුවදොර නව නිවාස සංකීර්ණයේ 6 වැනි මහලෙන් වැටී අවුරුදු 17ක ගැහැණු ළමයෙකු මියයාම සම්බන්ධයෙන් පොලීසිය පරීක්ෂණ ආරම්භ කර තිබේ.සුබ්‍රමනියම් සුගුනියා නැමැති ළමයෙකු මෙලෙස මියගොස් ඇති අතර ඇය නිවාස සංකීර්ණයෙන් බිමට පැන්නාද, වැටුණාද එ‍ෙස්ත් තැනි නම් කවරෙකු හෝ තල්ලු කළාද යන්න පොලීසියේ දැඩි අවධානය යොමුව ඇත.ඊයේ රාත්‍රී 11.30ට පමණ මෙය සිදුව තිබේ.අදාළ මහල් ගොඩනැඟිල්ල තට්ටු 11කින් සමන්විතය.මහේස්ත්‍රාත්වරයෙකු පැමිණ පරීක්ෂණ ආරම්භ කරන තුරු මෘත ශරීරය තවමත් එම ස්ථානයේ ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=49728", "Category": null, "Parent URL": null}