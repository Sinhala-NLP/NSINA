{"Source": "Adaderana", "Timestamp": "August 15, 2019 05:23 pm", "Headline": "නීති උපදෙස් අවශ්‍ය නම් සම්පූර්ණ ලිපිගොනු ඉදිරිපත් කරන්න-නීතිපතිගෙන් උපදෙස්", "News Content": "උපදෙස් ලබාගැනීම සඳහා නීතිපති දෙපාර්තමේන්තුවට ලිපිගොනු යොමුකිරීමේදී අදාළ නෛතික ප්‍රතිපාදන අනුකූලව සම්පූර්ණ කරනලද ලිපිගොනු යොමුකරණ මෙන් සියලු පොලිස් ස්ථානවලට දැනම් දෙන්නැයි නීතිපතිවරයා වැඩබලන පොලිස්පතිවරයාට උපදෙස් ලබා දි තිබේ. වැඩබලන පොලිස්පතිවරයාට ලිපියක් යොමුකරමින් නීතිපති දප්පුල ද ලිවේරා මහතා සඳහන්කර ඇත්තේ නීතිපති දෙපාර්තමේන්තුවට එවා ඇති ලිපි ගොනුවල අසම්පූර්ණතා ඇති බව නිරීක්ෂණය වී ඇති බවයි. මේ අතර ලසන්ත වික්‍රමතුංග ඝාතනය, සහන කණ්ඩායමක පුද්ගලයින් 17 දෙනෙකු ඝාතනය, වසීම් තාජුඩීන් ඝාතනය, කීත් නොයාර් පැහැරගැරනීම, තරුණයින් 11 දෙනෙකු පැහැරගෙන අතුරුදන් කිරීම යන සිද්ධිවල විමර්ශන ප්‍රමාදයකින් තොරව අවසන් කරන ලෙසද නීතීපතිවරයා පොලීසියට උපදෙස් ලබාදී තිබේ.", "URL": "https://sinhala.adaderana.lk/news.php?nid=116640", "Category": null, "Parent URL": null}