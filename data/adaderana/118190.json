{"Source": "Adaderana", "Timestamp": "September 3, 2019 05:45 pm", "Headline": "අපේක්ෂකයා කියන්න කලින් ජනාධිපතිවරණයක් තියෙනවා ද කියලා කියන්නකෝ-චන්දිම", "News Content": "එක්සත් ජාතික පක්ෂයට අග්‍රාමාත්‍ය රනිල් වික්‍රමසිංහ සහ අමාත්‍ය සජිත් ප්‍රේමදාස මහතා සමගින් එක්ව ගමනක් යාහැකි බව එම පක්ෂයේ පාර්ලිමේන්තු මන්ත්‍රී චන්දිම ගමගේ මහතා පවසයි. අද(03) පෙරවරුවේ අරලියගහ මන්දිරයේ පැවති මාධ්‍ය හමුවකට එක්වෙමින් ඔහු මේ බව සඳහන් කළේය. එක්සත් ජාතික පක්ෂය තුළ කිසිදු අර්බුදයක් නොමැති බවත් පක්ෂය තුළ ප්‍රජාතන්ත්‍රවාදය ඇතා බවත් පාර්ලිමේන්තු මන්ත්‍රීවරයා සඳහන් කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී චන්දිම ගමගේ මහතා මේ බව පැවසීය. ප්‍රශ්නය:- එතනොය තමා පක්ෂයේ ජනාධිපති අපේක්ෂකයා දාගන්න බැරිවෙලා තියනවනේ ඔබතුමන්ලාට? පාර්ලිමේන්තු මන්ත්‍රී චන්දිම ගමගේ මහතා:- ජනාධිපති අපෙක්ෂකයා දාන්න ඉස්සර වෙලා ඔබතුමා මට කියන්නකෝ ජනාධිපතිවරණ තියනවාද නැද්ද කියලා. අපි ඉතින් 2015 ආණ්ඩුව ගන්නකොට එක කොන්දේසියක්නේ විධාක ජනාධිපති අහෝසිකරනවා කියලා. ඉතින් ජනාධිපතිතුමාම තීරණය දෙන්න ඕනේ. ජනාධිපතිවරණයක් ප්‍රකාශයටත් පත් කරලා නැති විට යම් යම් පක්ෂ ජනාධිපති අපේක්ෂකයෝ නම් කර කියලා අපිත් ඒ වැඩේ කරන්නම ඕනේද.“", "URL": "https://sinhala.adaderana.lk/news.php?nid=118190", "Category": null, "Parent URL": null}