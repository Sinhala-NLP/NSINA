{"Source": "Adaderana", "Timestamp": "August 4, 2019 06:18 pm", "Headline": "වසරේ ගතවු කාලය තුළ රිය අනතුරුවලින් මිය ගිය සංඛ්‍යාව 1629ක්", "News Content": "මේ වසරේ ගතවූ කාලය තුළ සිදුවූ රිය අනතුරුවලින් පමණක් පුද්ගලයින් 1,629 දෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. ඔහු පෙන්වා දෙන්නේ එම අනතුරුවලින් සියයට 60ක්ම සිදුව ඇත්තේ රියදුරන්ගේ අපරීක්ෂාකාරී රිය ධාවනය හේතුවෙන් බවයි. මහනුවරදී මාධ්‍ය හමුවක් පවත්වමින් පොලිස් මාධ්‍ය ප්‍රකාශකවරයා මේ බව පැවසීය. එහිදි වැඩිදුරටත් අදහස් දැක්වු ඒ මහතා පැවසුවේ පුද්ගලයින් 6 දෙනෙකුට මරු කැදවමින් වස්කඩුව ප්‍රදේශයේ දී අද (04) අලුයම සිදුවූ මාරක රිය අනතුරට හේතුව ද ලංගම බස්රථ රියදුරුගේ අපරික්ෂාකාරී රිය ධාවනය බවයි.", "URL": "https://sinhala.adaderana.lk/news.php?nid=115720", "Category": null, "Parent URL": null}