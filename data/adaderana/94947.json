{"Source": "Adaderana", "Timestamp": "August 24, 2018 12:55 pm", "Headline": "ස්ථාන මාරුව අවලංගු කරන ලෙස ඉල්ලා සේවකයින් විරෝධතාවක", "News Content": "මාතලේ ශ්‍රී ලංගම ඩිපෝවේ ඩිපෝ ඉංජිනේරුවරයාවෙත ලබා දී ඇති ස්ථාන මාරුව වහාම අවලංගු කරන ලෙස ඉල්ලා එහි සේවකයින් සේවයෙන් ඉවත් වීඩිපෝව ඉදිරිපිට විරෝධතාවක නිරත වුහ. ඉංජිනේරුවරයාගේ ස්ථානමාරුව අවලංගු කර නැවත සේවයේ පිහිටුවන ලෙස ඉල්ලා සේවකයින් විරෝධතාවයේ නිරතවන අතර උදේ වරුවේ ධාවනයේ යෙදුණු බස් රථ නැවත විටින් විට ඩිපෝවතුළට පැමිණිමෙන් අනතුරුව යළි එම බස් රථ නැවත ධාවනය නොකෙරුණු අතර මගීන් රැසක් දැඩි අපහසුතාවට ලක් විය. මහනුවර දළදා මාලිගාවේ පෙරහැර සඳහා සහභාගිවිමට නියමිත සිටි මගීන්ද මෙම විරෝධතාව හේතුවෙන් අපහසුතාවට ලක්විය. මේ පිළිබද මාතලේ ඩිපෝ කළමණාකරු හෙන්නායක මහතාගෙන් විමසීමේදී ඔහු සදහන් කළේ ඉහලින් පැමිණි නියෝගයක් අනුව එම ස්ථානමාරුව සිදුව ඇති බවත් එම ස්ථානමාරුව තාවකාලිකව නතර කිරිම පිළිබද ඉහල කළමණාකාරිත්වයත් සමග සාකච්ඡා කරමින් සිදටින බව පැවසීය.", "URL": "https://sinhala.adaderana.lk/news.php?nid=94947", "Category": null, "Parent URL": null}