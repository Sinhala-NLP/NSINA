{"Source": "Adaderana", "Timestamp": "May 4, 2011 09:04 am", "Headline": "කොටි බුද්ධි අංශ සාමාජිකයා නඩු අවසන් වනතුරු රිමාන්ඩ්", "News Content": "කොටි සංවිධානයේ බුද්ධි අංශ සාමාජිකයෙකු නඩු විභාගය අවසන් වන තුරු රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියෝග කර තිබේ. යුද්ධය පැවති සමයේ කොළඹ හා අවට ප්‍රදේශ වල ප්‍රහාර එල්ල කිරීම සඳහා මොහු විසින් තොරතුරු රැස් කර ඇති බවට තහවුරු වී ඇති බව පොලිසිය අධිකරණයට වාර්තාවක් මඟින් ප්‍රකාශ කර ඇති බව සඳහන්වේ. යුද්ධය පැවති සමයේ දී මෙම සැකකරු කොළඹ නවාතැන් ගෙන සිටිය දී අත්අඩංගුවට ගත් බව පොලිසිය සඳහන් කරයි. ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සැකකරු අදාළ නඩු විභාගය අවසන් වන තෙක් රිමාන්ඩ් භාරයේ තැබීමට නියෝග කළේය.", "URL": "https://sinhala.adaderana.lk/news.php?nid=15874", "Category": null, "Parent URL": null}