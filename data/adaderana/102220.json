{"Source": "Adaderana", "Timestamp": "January 12, 2019 01:25 pm", "Headline": "ඇසිඩ් නිසා දුක් විදින ළූණූ ගොවීන්", "News Content": "හඳුනා නොගත් රෝගයක් හේතුවෙන් කල්පිටියේ ළූණූ ගොවීන් දැඩි ලෙස පීඩාවට පත්ව සිටියි. ගොවීන් පවසන්නේ ඩිස්කෝ දිලීර රෝගයෙන් බැට කා තමුන් මෙම නව රෝගය හේතුවෙන් තවත් අසරණව ඇති බවයි. පසුගිය දෙසැම්බර් මාසයේදී කල්පිටිය ප්‍රදේශයේ ළූණු වගාවන්ට ඩිස්කෝ නම් දිලීර රෝගය වැළදීම හේතුවෙන් අක්කර 2000 කට වැඩි වගාවක් විනාශ වි ඇත. දීලීර නාශක ඉසිමින් තම වගාවන් බේරා ගැනිමට ගොවීන් දැරූ උත්සාහයද ව්‍යර්ත වී ඇත. ඩිස්කෝ රෝගයෙන් බැටකෑ කල්පිටිය ගොවීන්ට දැන් තවත් අර්බුධයකට මුහුන දීමට සිදුව තිබෙන්නේ තවත් හදුනා නොගත් රෝගයක් තම වගා භූමිවල පැතිර යාමත් සමගින්. ඇසිඩ් ලෙස ගොවීන් මෙය නම්කර තිබුනත් මෙතෙක් එය කුමක්ද යන්න නිශ්චිතව හඳුනාගෙන නොමැති බව වාර්තා වේ. ළූණු ගසේ කොළ පිළිස්සී යාම එහි රෝග ලක්ෂනය වන අතර එමගින් ගසේ වර්ධනය සම්පුර්ණයෙන්ම අඩාල වේ. මෙම රෝගය මැඩ පැවැත්වීමට අවශ්‍ය දැනුම කඩිනමින් කෘෂී පර්යේෂණ නිලධාරීන් මගින් වගාකරුවන්ට ලබා දෙන බවත් මේ තත්ත්වය පිළිබදව කඩිනමින් පරීක්ෂණයක් පැවැත්වීමට කටයුතු කරන බවත් පුත්තලම නියෝජ්‍ය කෘෂීකර්ම කාර්යාලය පවසයි.", "URL": "https://sinhala.adaderana.lk/news.php?nid=102220", "Category": null, "Parent URL": null}