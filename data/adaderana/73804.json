{"Source": "Adaderana", "Timestamp": "June 1, 2017 12:35 pm", "Headline": "හිටපු ජනපති ජපන් යයි ", "News Content": "හිටපු ජනාධිපති මහින්ද රාජපක්ෂ මහතා ජපානය බලා පිටත්වගොස් තිබේ.ඊයේ රාත්‍රී 7.15ට යූ.එල් 454 දරණ ගුවන් යානයෙන් හිටපු ජනාධිපතිවරයා ජපානයේ නරීටා ගුවන් තොටුපල බලා පිටත්ව ගිය බව අද දෙරණ ගුවන්තොටුපල වාර්තාකරු සඳහන් කළේය.ජපානයේ ශ්‍රී ලාංකිකයින් පිරිසකගෙන් ලැබුණු ආරාධනයක් මත එරට ආගමික කටයුත්තක් සඳහා සහභාගීවීමේ අරමුණින් මහින්ද රාජපක්ෂ මහතා මෙම සංචාරයේ නිරත වන බව සඳහන්ය.මහින්ද රාජපක්ෂ මහතාගේ ජපාන සංචාරය සඳහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන රොෂාන් රණසිංහ, පියල් නිශාන්ත යන මහත්වරුන් ඇතුළු පිරිසක් එක්ව සිටින බව වාර්තා වෙයි.", "URL": "https://sinhala.adaderana.lk/news.php?nid=73804", "Category": null, "Parent URL": null}