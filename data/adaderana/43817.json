{"Source": "Adaderana", "Timestamp": "June 8, 2014 10:09 am", "Headline": "ගුද මාර්ගයෙන් රන් බිස්කට්  මතුවෙයි ", "News Content": "ගුද මාර්ගයේ සඟවාගෙන රන් බිස්කට් දෙකක් මෙරටට රැගෙන පැමිණි ඉන්දීය ජාතිකයෙකු ගුවන්තොටුපල රේගුව විසින් අත්අඩංගුවට ගෙන තිබේ. අද(08) අලුයම ශ්‍රී ලංකන් ගුවන් සේවයට අයත් යු.එල්.423 දරණ ගුවන් යානයෙන් බැංකොක් සිට මොහු මෙරටට පැමිණ ඇති බව වාර්තා වෙයි. අදාළ ඉන්දීය ජාතිකය විසි හතර හැවිරිදි අයෙකු බව ගුවන් තොටුපල රේගුව සඳහන් කළේය. අත්අඩංගුවට ගත් සැකකරු සතුව තිබු රන් බිස්කට්වල බර ග්‍රැම් 396ක් පමණ වන අතර ඒවාහි වටිනාකම රුපියල් 23න් ලක්ෂ හැත්තෑ හය දහසක් පමණ වන බව සඳහන් වෙයි. අදාළ රත්‍රං තොගය රාජසන්තක කර ඇති අතර ඉන්දීය ජාතිකයා රුපියල් දස දහසක දඩයක් මත මුදාහැර ඇති බව සඳහන් වෙයි.", "URL": "https://sinhala.adaderana.lk/news.php?nid=43817", "Category": null, "Parent URL": null}