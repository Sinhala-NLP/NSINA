{"Source": "Adaderana", "Timestamp": "May 15, 2013 10:02 am", "Headline": "ණය වලින් 85% ක් උතුරේ සංවර්ධනයට යෙදෙව්වා", "News Content": "ශ්‍රී ලංකාවට පසුගිය කාලයේ ලබා ගත් ණය ආධාරවලින් 85% ම වැය කළේ උතුරේ සංවර්ධනය සඳහා බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. උතුරේ ජනතාවගේ ජන ජීවිතය සාමාන්‍ය තත්ත්වයට පත් කිරීම සඳහා රජය පියවර රැසක් ගෙන ඇති බව හෙතෙම සඳහන් කළේය. සරණාගත කඳවුරුවල රැඳී සිටි 30,000 ට අධික පිරිසක් යළි පදිංචි කිරීමට රජය සමත්වී ඇති බව ද හෙතෙම කියා සිටියි. යුද්ධයෙන් විනාශයට පත් වූ ප්‍රදේශවල යටිතල පහසුකම් සංවර්ධනය සඳහා ද විශාල මුදලක් වැය කරන බව බැසිල් රාජපක්ෂ අමාත්‍යවරයා පවසයි.", "URL": "https://sinhala.adaderana.lk/news.php?nid=34104", "Category": null, "Parent URL": null}