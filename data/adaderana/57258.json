{"Source": "Adaderana", "Timestamp": "February 16, 2016 11:14 am", "Headline": "සම්බාහනයට මුවාවී වැරදි වැඩ කළ 4ක් මාට්ටු", "News Content": "රාජගිරිය- බුත්ගමුව මාර්ගයේ සම්බාහන මධ්‍යස්ථානයක මුවාවෙන් පවත්වාගෙන ගිය ගණිකා මඩමක් වටලා තරුණියන් සිව්දෙනෙකු අත්අඩංගුවට ගෙන තිබේ.අත්අඩංගුවට ගනු ලැබූ තරුණියන් අද(16)අධිකරණයට ඉදිරිපත් කිරීමට නියමිත බව පොලීසිය පවසයි.වැලිකඩ පොලිස් ස්ථානාධිපති සුදත් අස්මඩල මහතාගේ ප්‍රධානත්වයෙන් මෙම වැටලීම සිදුකර තිබේ.කොට්ටේ නාගරික බල ප්‍රදේශයේ සම්බාහන මධ්‍යස්ථාන මුවාවෙන් මෙලෙස නීති විරෝධී කටයුතු සිදුකෙරෙන ස්ථාන හා බලපත්‍ර නොමැතිව සම්බාහන මධ්‍යස්ථාන පවත්වාගෙන යන බවට තොරතුරු ලැබී ඇති බැවින් තවදුරටත් මෙවන් හදිසි වැටලීම් සිදුකරන බව පොලීසිය පවසයි.", "URL": "https://sinhala.adaderana.lk/news.php?nid=57258", "Category": null, "Parent URL": null}