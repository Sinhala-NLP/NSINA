{"Source": "Adaderana", "Timestamp": "January 13, 2013 10:19 pm", "Headline": "ජවිපේ සනීගේ ඝාතනයට සැක 7ක් අත්අඩංගුවට", "News Content": "ජනතා විමුක්ති පෙරමුණේ සාමාජිකයෙකු වන සනී සේනාරත්න නැමැති පුද්ගලයාට පහරදී ඝාතනය කිරීමේ සිද්ධියට සැක 07 දෙනෙකු අත්අඩංගුවට ගෙන තිබේ. පදවිය බෝගහවැව, රුවන්පුර, කෝනකැටියව ප්‍රදේශයේ පදිංචි 42 හැවිරිදි එම පුද්ගලයා කළු පැහැති හා සුදු පැහැති වාහන 2කින් පැමිණි පුද්ගලයින් පිරිසකගේ පහර කෑමට ලක්ව ඇතැයි පොලීසිය පවසයි. ඒ ඊයේ රාත්‍රී 7.00ට පමණය. ප්‍රහාරයෙන් බරපතළ තුවාල ලැබු එම පුද්ගලයා පදවිය රෝහලට ඊයේ රාත්‍රීයේම ගෙනයන විටත් මියගොස් තිබු බව පොලීසිය කියයි. සිද්ධිය සම්බන්ධයෙන් සැකපිට පුද්ගලයින් 7 දෙනෙකු යාපනය චුන්නාකම් ප්‍රදේශයේදී පොලීසිය විසින් අත්අඩංගුවට ගෙන තිබේ. අත්අඩංගුවට ගත් එම සැකකරුවන් වැඩිදුර විමර්ශන කටයුතු සඳහා පදවිය පොලීසියට භාරදී ඇත.", "URL": "https://sinhala.adaderana.lk/news.php?nid=30741", "Category": null, "Parent URL": null}