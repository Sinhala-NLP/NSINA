{"Source": "Adaderana", "Timestamp": "March 28, 2016 03:28 pm", "Headline": "පහරදීමකින් 1ක් මරුට-2ක් රෝහලට", "News Content": "නාගොඩ, ගොණලගොඩ, කිරිවානකැටිය කන්ද ප්‍රදේශයේදී පිරිසක් විසින් සිදු කළ පහරදීමකින් පුද්ගලයෙකු මියගොස් තවත් දෙදෙනෙකු තුවාල ලබා තිබේ.අදාළ පුද්ගලයින් දෙදෙනා යතුරුපැදියකින් ගමන් කරමින් සිටි අවස්ථාවේ කිසියම් පිරිසක් තියුණු ආයුධවලින් සහ මුගුරකින් ඔවුන්ට පහරදී ඇති බව පොලීසිය පවසයි.පහරකෑමෙන් බරපතළ තුවාල ලැබු පුද්ගලයා නාගොඩ රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 26 හැවිරිදි අලවත්තහේන, ගොණලගොඩ ප්‍රදේශයේ පදිංචිව සිටි අයෙක් බව සඳහන්ය.පුද්ගලික අමනාපයක් හේතුවෙන් ඝාතනය සිදුව ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ.සිද්ධියට අදාළ සැකකරුවන් 05 දෙනෙකු හදුනාගෙන ඇති අතර ඔවුන් සොයා නාගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58685", "Category": null, "Parent URL": null}