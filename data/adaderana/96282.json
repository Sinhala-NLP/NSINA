{"Source": "Adaderana", "Timestamp": "September 18, 2018 05:18 pm", "Headline": "දකුණේ ධීවරයින් නිසා පේදුරුතුඩුව උණුසුම්", "News Content": "යාපනය, පේදුරුතුඩුවට ඔබ්බෙන් වන වඩමරාච්චි මුහුදු කලාපයේ මුහුදු කූඩැල්ලන් ඇල්ලීමට ගිය දකු‍ණු ප්‍රදේශයේ ධීවරයින් පිරිසක් පේදුරුතුඩුව ධීවරයින් අල්ලා ගැනීම හේතුවෙන් පේදුරුතුඩුව ප්‍රදේශයේ අද(18) උණුසුම්කාරි තත්වයක් හටගෙන ඇති බව පේදුරුතුඩුව ධීවර ජනතාව පැවසූහ. පේදුරුතුඩුව ධීවරයින් පැවසූවේ දකුණේ සිට ධීවරයින් පැමිණ පේදුරුතුඩුව ප්‍රදේශයේ මුහුදු කූඩැල්ලන් හා මසුන් ඇල්ලීම හේතුවෙන් ගැටළුකාරි තත්වයක් හටගෙන ඇති බවයි. කිමිදුම් උපකරණ යොදාගෙන දකුණු ප්‍රදේශයේ සිට පැමිණි ධීවරයින් මුහුදු කූඩැල්ලන් අල්ලා ජාවාරම සිදුකරන අතර, අදාළ ජාවාරම හේතුවෙන් පේදුරුතුඩුව ධීවර ජනතාව දැඩි අසාධාරණයක් වන බව පේදුරුතුඩුව ධීවරයින් පැවසූහ. එලෙස මුහුදු කූඩැල්ලන් ඇල්ලීමට දකුණේ සිට පැමිණි ධීවරයින් අට දෙනෙකු අල්ලා ගැනීමත් සමඟ පේදුරුතුඩුව ධීවරයින් දැඩි ‍ලෙස නොසන්සුන් වි ඇති අතර, දකුණේ ධීවරයින් වෙත උතුරු මුහුදේ මසුන් ඇල්ලීමට අවසරය නොමැති අවස්ථාවක නීති විරෝධි අයුරින් දකුණේ ධීවර ජනතාව උතුරු මුහුදේ මසුන් ඇල්ලීමට තම විරෝධතාවය ප්‍රකාශ කරන බවද පේදුරුතුඩුව ප්‍රදේශවාසීන් සදහන් කළහ. අදාළ ධීවර පිරිස අත්අඩංගුවට ගැනීම සමඟ ‍ප්‍රදේශයේ නොසන්සුන්කාරි තත්වයක් හටගෙන ඇති අතර, එහිදි පේදුරුතුඩුව පොලීසිය මැදිහත්වි තත්ත්වය පාලනය කොට තිබිණි. සිද්ධිය සම්බන්ධයෙන් පේදුරුතුඩුව පොලිසිය පැවසූවේ වෙනත් ප්‍රදේශයන්ගේ සිට පැමිණ නීති විරෝධි අයුරින් මුහුදු කුඩැල්ලන් ඇල්ලු පිරිසක් පේදුරුතුඩුව ධීවරයින් අල්ලා ගැනීමත් සමඟ පේදුරුතුඩුව ප්‍රදේශයේ නොසන්සුන්කාරි තත්වයක් හට‍ගත් අතර, පසුව පොලිසිය ගොස් තත්වය සමතයකට පත් කළ බවයි. අල්ලාගත් ධීවරයින් පිරිස ඉදිරි අධිකරණ ක්‍රියාමාර්ග වෙනුවෙන් ඉදිරිපත් කිරීමට නියමිත බවද පොලීසිය පැවසීය. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96282", "Category": null, "Parent URL": null}