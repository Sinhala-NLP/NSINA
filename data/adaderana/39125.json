{"Source": "Adaderana", "Timestamp": "November 26, 2013 04:28 pm", "Headline": "රතුපස්වල ජල ගැටලුවට අභියාචනාධිකරණයෙන් නොතීසි  ", "News Content": "මධ්‍යම පරිසර අධිකාරියට , ආයෝජන මණ්ඩලයට සහ රතුපස්වල ප්‍රදේශයේ මතභේදයට තුඩුදුන් කර්මාන්ත ශාලවට එරෙහිව අභියාචනාධිකරණය නොතිසි නිකුත් කර තිබේ. ඒ අනුව අදාළ වග උත්තරකරුවන්ට ජනවාරි මස 27 වන අභියාචනාධිකරණය හමුවේ පෙනීසිටින ලෙස අභියාචනාධිකරණ විනිසුරු අනිල් ගුණරත්න මහතා නියෝග කළ බව අද දෙරණ අධිකරණ වාර්තාකරු සඳහන් කළේය. රතුපස්වල ප්‍රදේශයේ කම්හලේ සිදුකෙරෙන නිෂ්පාදනයන්ගෙන් පිටකෙරෙන ජලයේ අහිතකර රසායනික ද්‍රව්‍ය ඇති බවට සියනෑ ජලය සුරැකීමේ ජනනැගුම සංවිධානය විසින් අභියාචනයක් ගොණු කර තිබේ. එමෙන්ම අදාළ කම්හලට බලපත්‍ර ලබා දීමේ දී වග උත්තරකරුවන් වන මධ්‍යම පරිසර අධිකාරිය සහ ආයෝජන මණ්ඩලය ඒ පිලිබද සැලකිල්ලක් දක්වා නොමැති බව ද අභියාචනයේ සඳහන් වෙයි. ඉදිරිපත්වු කරුණු සළකා බැලු අභියාචනාධිකරණ විනිසුරු අනිල් ගුණරත්න මහතා මෙම නියෝගය ලබා දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=39125", "Category": null, "Parent URL": null}