{"Source": "Adaderana", "Timestamp": "August 4, 2010 11:03 am", "Headline": "හෙද හෙදියන් 1800 ගේ පත්වීම් අවලංගුයි", "News Content": "හෙද හෙදියන් 1800 පිරිසකට ලබා දී ඇති පත්වීම් එසැණින්ම අවලංගු කර ඇතැයි රජයේ හෙද නිලධාරීන්ගේ සංගමය චෝදනා කරයි. සෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් පොළොන්නරුව මහ රෝහලේ පසුගිය දා පැවති උත්සවයක දී මෙම පත්වීම් ලබා දුන් බව එහි සභාපති සමන් රත්නප්‍රිය මහතා පෙන්වා දෙයි. එහෙත් කුසලතාව මත පදනම් වූ ක්‍රමවේදය සහ පුරප්පාඩු හඳුනා ගැනීමෙන් තොරව ලබා දුන් එම පත්වීම් යළී ‍අහෝසි කිරීමට තීරණය කර ඇති බව ඔහු කියා සිටියි. මේ හේතුවෙන් පත්වීම් ලබා ගැනීම සඳහා දිවයිනේ නන් දෙසින් පැවති විශාල පිරිසක් දුෂ්කරතාවට පත් වූ බව ද සමන් රත්නප්ප්‍රිය මහතා පවසයි. එබැවින් අදාළ පත්වීම් කඩිනම් ව සහ විධිමත්ව ලබා දීම සඳහා සෞඛ්‍ය අමාත්‍යාංශ්‍ය පියවර ගත යුතු බව ද රජයේ හෙද නිලධාරීන්ගේ සංගමය අවධාරණය කරයි.", "URL": "https://sinhala.adaderana.lk/news.php?nid=10018", "Category": null, "Parent URL": null}