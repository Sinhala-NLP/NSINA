{"Source": "Adaderana", "Timestamp": "November 9, 2015 09:05 am", "Headline": "ත්‍රී රෝද රථයෙන් එළියට විසිවුණු දැරිය මරුට", "News Content": "පරණ ගාලු පාරේ මොරටුව පොලිස් ස්ථානය අසළදී සිදු වූ රිය අනතුරකින් කුඩා දැරියක මියගොස් තිබේ.ත්‍රී රෝද රථයක් එක් වරම නැවත පැමිණි දිශාවට හැරවිමේදී ත්‍රීරෝද රථයේ ගමන් ගත් කුඩා දැරිය එළියට විසිවී දැරිය මතට ත්‍රීරෝද රථය පෙරළීමෙන් අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ දැරිය ලුනාව රෝහලට ඇතුලත් කළ පසු වැඩිදුර ප්‍රතිකාර සඳහා කළුබෝවිල රෝහලට ඇතුළත් කර ඇති අතර එහිදී දැරිය මියගොස් තිබේ.මියගොස් ඇත්තේ මොරටුව දිනපොලවත්ත ප්‍රදේශයේ පදිංචිව සිටි 06 හැවිරිදි දැරියකි.ත්‍රීරෝද රථයේ රියදුරු අත්අඩංගුවට ගෙන ඇති අතර ඔහු මියගිය දැරියගේ පියා බව පොලිසිය සඳහන් කරයි.සිද්ධිය සම්බන්ධයෙන් මොරටුව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54968", "Category": null, "Parent URL": null}