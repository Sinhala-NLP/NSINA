{"Source": "Adaderana", "Timestamp": "July 23, 2017 02:25 pm", "Headline": " කසළ තේ ලොරියක් පොලිස් බාරයට ", "News Content": "කසළ තේ ප්‍රවාහනය කරමින් තිබූ ලොරි රථයක් මාවතගම ප්‍රදේශයේ දී පොලිස් බාරයට ගෙන තිබේ. මාවතගම පොලිසියට ලැබුණු තොරතුරක් මත සිදුකළ වැටලීමක දී කසළ තේ ප්‍රවාහනය කළ මෙම ලොරි රථය සොයාගෙන ඇති බව සඳහන් වෙයි. ලොරි රථයේ තිබී කසළ තේ කිලෝග්‍රෑම් 17,850 ක් අඩංගු බෑග් 510 ක් පොලිසිය විසින් සොයාගෙන තිබේ. සිද්ධියට අදාළ එක් සැකකරුවෙකු ද එහිදී අත්අඩංගුවට ගත් බව පොලීසිය සඳහන් කළේය. දොඩංදූව ප්‍රදේශයේ පදිංචිකරුවෙකු වන සැකකරු පිලැස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර මාවතගම පොලිසිය සිද්ධිය සම්බන්ධයෙන් වැඩිදුර විමර්ශන සිදු කරන ලබයි.", "URL": "https://sinhala.adaderana.lk/news.php?nid=75547", "Category": null, "Parent URL": null}