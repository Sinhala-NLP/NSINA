{"Source": "Adaderana", "Timestamp": "December 7, 2013 10:34 am", "Headline": "දුම්රිය පීලිවලින් ගසා කෑ අයෙක් රිමාන්ඩ්", "News Content": "දීර්ඝ කාලයක් තිස්සේ උඩරට දුම්රිය මාර්ගයේ යකඩ ගලවා අලෙවි කළ පුද්ගලයෙකු අත්අඩංගුවට ගැනීමට හැටන් පොලීසිය සමත්ව තිබේ. හැටන් දුම්රිය ස්ථානයෙන් පොලීසියට ලැබුණු පැමිණිල්ලකට අනුව සිදුකළ සෝදිසි මෙහෙයුමක දී සැකකරුවෙකු අත්අඩංගුවට ගෙන ඇති බව සඳහන්ය. මෙලෙස දුම්රිය මාර්ගයේ යකඩ ගැලවීම හේතුවෙන් එම මාර්ගයේ ධාවනය වන දුම්රිය පීලි පැනීමේ අවධානමකට ලක්ව ඇති බව දුම්රිය ඉංජිනේරුවන් චෝදනා කරයි. සැකකරු හැටන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 10 වැනි දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=39393", "Category": null, "Parent URL": null}