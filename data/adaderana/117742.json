{"Source": "Adaderana", "Timestamp": "August 29, 2019 10:26 am", "Headline": "යතුරුපැදි අනතුරකින් තරුණයින් දෙදෙනෙකුට දිවි අහිමි වෙයි", "News Content": "කල්මුණ, සේනකුඩිඉරිප්පු ප්‍රදේශයේදී සිදු වූ යතුරුපැදි අනතුරකින් තරුණයින් දෙදෙනෙකු මියගොස් ඇත. යතුරුපැදිය මාර්ගයෙන් ඉවතට පැන බෝක්කුවක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතල තුවාල ලැබූ යතුරුපැදිකරු සහ පසුපැදිකරු බරපතළ තුවාල ලබා කල්මුණ රෝහලට ඇතුළත් කිරිමෙන් පසු මියගොස් ඇත. මියගොස් ඇත්තේ සේනකුඩිඉරිප්පු ප්‍රදේශයේ පදිංචිව සිටි 19 හැවිරිදි සහ 30 හැවිරිදි පුද්ගලයින් දෙදෙනෙකි. මෘත ශරිර කල්මුණ රෝහලේ තැන්පත් කර ඇති අතර කල්මුණ පොලීසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=117742", "Category": null, "Parent URL": null}