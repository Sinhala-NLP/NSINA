{"Source": "Adaderana", "Timestamp": "November 20, 2011 09:29 am", "Headline": " දකුණු අප්‍රිකාවේ ඉහළ පෙළ ව්‍යවසායකයින් ආයෝජනයට ලෑස්තියි", "News Content": "දකුණු අප්‍රිකාවේ ඉහළ පෙළේ ව්‍යවසායකයින් මෙරට ආයෝජනය කිරීමට කැමැත්තෙන් සිටින බව දකුණු අප්‍රිකා අන්තර්ජාතික සබදතා හා සහයෝගීතාව පිළිබඳ නියෝජ්‍ය අමාත්‍ය ඊබ්‍රහිම් ස්මයිල් ඊබ්‍රහිම් මහතා පවසයි. මෙරට සංචාරයක යෙදෙන ඊබ්‍රයිම් මහතා පසුගියදා ආර්ථික සංවර්ධන අමාත්‍ය බැසිල් රාජපක්ෂ මහතා හමුවු අවස්ථාවේ දී මේ බව ප්‍රකාශ කර තිබේ. මෙහිදි දෙරට අතර ආර්ථික හා වෙළෙඳ සබදතාවන් වර්ධනය කිරීමට ඇති අවස්ථා පිළිබඳ සොයා බලා කටයුතු කිරීමට දෙපාර්ශවය එකඟ වී ඇති බව වාර්තා වේ. විශේෂයෙන් සංචාරක ව්‍යාපාරය දිරිගැන්වීම කෙරෙහි මෙහිදි අවධානය යොමුව තිබේ.", "URL": "https://sinhala.adaderana.lk/news.php?nid=20114", "Category": null, "Parent URL": null}