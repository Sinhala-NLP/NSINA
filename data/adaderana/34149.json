{"Source": "Adaderana", "Timestamp": "May 16, 2013 06:21 pm", "Headline": " ෆොන්ටෙරා 100%ක් පරිභෝජනයට සුදුසුයිලු?", "News Content": "සියලූ ෆොන්ටෙරා නිෂ්පාදන 100%ක්ම පරිභෝජනය සඳහා සුදුසු බවට ෆෝන්ටෙරා බ‍්‍රෑන්ඞ්ස් ලංකා සමාගමේ විධායක අධ්‍යක්ෂක ලියොන් ක්ලෙමන්ට් මහතා ප‍්‍රකාශ කර සිටියි. තවද ආනයනික කිරිපිටි නැවත පරීක්ෂා කිරීම සඳහා ශ‍්‍රී ලංකා රජය විසින් ගෙන ඇති තීරණය පිළිබඳව ද ඔහු තම ප‍්‍රසාදය පළ කර සිටියි. \"ආහාර සුරක්ෂිතතාව පිළිබඳ DCD නැමති සංඝටකයේ කිසිදු ආකාරයක බලපෑමක් නැතිමුත් මේවන විට ශ‍්‍රී ලංකාවේ ඇති කිරිපිටි සම්බන්ධයෙන් වර්තමානයේ බොහෝ වැරදි මතිමතාන්තර සහ තොරතුරු ප‍්‍රචාරණය වී ඇති බව\" ක්ලෙමන්ට් මහතා ප‍්‍රකාශ කර සිටී. පසුගිය අපේ‍්‍රල් මාසයේදී ආනයනික කිරිපිටි පිළිබඳව කරන ලද පර්යේෂණවල ප‍්‍රතිඵල නිසි නිගමනයකට පැමිණීමට ප‍්‍රමාණවත් නොවන බවත් ඒ සම්බන්ධයෙන් වැඩිදුරටත් පර්යේෂණ කරන බවත් රජය දන්වා ඇති බව හෙතෙම කියා සිටියි. පසුගිය වසරේ සැප්තෑම්බර් මාසයේ සිට ස්වාධීන, අන්තර්ජාතිකව පිළිගත් සහ සහතිකලත් කැව්ත්‍රෝන් ආයතනය (Cawthron Institute) හා ඇෂුවර් කොලිටි (Asure Quality) විද්‍යාගාර මගින් නවසීලන්තයේ කිරිපිටි නිෂ්පාදන පිළිබඳව පර්යේෂණ සිය ගණනක් සිදුකර ඇත. ඒ සියලූම පර්යේෂණ මගින් නවසීලන්තයේ නිෂ්පාදිත කිරිපිටි 100%ක්ම සෞඛ්‍ය ආරක්ෂිත බවට තහවුරුවී ඇත. පසුගිව වසරේ නවසීලන්තයේදී කිරිපිටි සාම්පල සුළු ප‍්‍රමාණයක ඉතා අඩු මට්ටමක DCD ප‍්‍රමාණයක් අඩංගු වූ බව වාර්තා වුවද එම ප‍්‍රමාණය, යුරෝපීය කොමිසමේ (European Commission) සෞඛ්‍ය ආරක්ෂණ ප‍්‍රමිතිවලට අනුව, සෞඛ්‍යයට තර්ජනයක් නොවන පරිදි දෛනිකව ලබාගත හැකි ප‍්‍රමාණයටත් ( tolerable daily intake guideline limit )වඩා සිය ගුණයකින් පමණ අඩුය. සන්සන්ධනාත්මකව බැලූ කල එක්සත් ජාතීන්ගේ සංවිධානයේ දත්තවලට අනුකූලව, අප එදිනෙදා ගෙදර දොර භාවිතා කරන සාමාන්‍ය ලූණු පෙරකී DCD වලට වඩා මිනිස් සිරුරට අහිතකරය. නවසීලන්ත කිරි නිෂ්පාදන 100%ක් සෞඛ්‍යාරක්ෂිත බව ලොව පුරා ආහාර ක්ෂේත‍්‍රයේ නියාමකයන් විසින් පිළිගෙන ඇත. කෙසේ නමුත් DCD ආහාර සුරක්ෂිතතාව පිළිබඳ ගැටලු ඇති නොකළ ද පවතින තත්ත්වය සැලකිල්ලට ගනිමින් නවසීලන්ත රජය සහ කර්මාන්ත කරුවන් එක්ව DCD භාවිතා නොකිරීමට අවශ්‍ය සියලූ පියවරයන් ක‍්‍රියාවට නංවා ඇත. \"ලොව ඉතාම උසස් ප‍්‍රමිතියේ ආහාර සැපයුම් ජාලයක් ෆොන්ටෙරා සමාගම සතුයි. සෞඛ්‍ය ආරක්ෂිතභාවය යනු අපගේ ප‍්‍රධානතම අවශ්‍යතාවයක්. ඒ නිසා අපගේ සියලූම නිෂ්පාදනයන් සැමවිටම 100%ක්ම සෞඛ්‍ය ආරක්ෂිතයි\" යනුවෙන් ලියෝන් ක්ලෙමන්ට් මහතා අවසාන වශයෙන් ප‍්‍රකාශ කර සිටී.", "URL": "https://sinhala.adaderana.lk/news.php?nid=34149", "Category": null, "Parent URL": null}