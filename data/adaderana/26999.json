{"Source": "Adaderana", "Timestamp": "August 30, 2012 09:13 am", "Headline": "සිත්පිත් නැති යකඩ යකාගේ තවත් බිල්ලක්", "News Content": "බම්බලපිටිය ප්‍රදේශයේ දී දුම්රියක ගැටීමෙන් තරුණයෙකු ජීවිතක්ෂයට පත්වී තිබේ. මරදාන සිට ගාල්ල බලා ධාවනය වූ දුම්රියක ගැටී මෙම අනතුර සිදුව ඇති බව බම්බලපිටිය පොලීසිය සඳහන් කළේය. මෙලෙස මියගොස් ඇත්තේ ග්‍රෑන්ඩ්පාස් ප්‍රදේශයේ පදිංචි 18 හැවිරිදි තරුණයෙකි. මළ සිරුර කොළඹ ජාතික රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (30) දින සිදුකිරීමට නියමිතය.", "URL": "https://sinhala.adaderana.lk/news.php?nid=26999", "Category": null, "Parent URL": null}