{"Source": "Adaderana", "Timestamp": "April 22, 2013 09:29 am", "Headline": "බස් රථයක් පෙරළී පාසල් සිසුන් 7 ට තුවාල", "News Content": "කෑගල්ල, නිල්ඔළුව ප්‍රදේශයේ දී බස් රථයක් ප්‍රපාතයකට පෙරළීමෙන් පාසල් සිසුන් 7 දෙනෙකු තුවාල ලබා තිබේ. අද (22) උදෑසන 6.30 ට පමණ පාසල් ළමුන් ප්‍රවාහනය කරමින් සිටි පෞද්ගලික බස් රථයක් අනතුරට ලක්ව ඇති බව පොලිස් මාධ්‍ය ප්‍රකාශක කාර්යාලය පැවසුවේය. බස් රථයේ රියදුරු ද තුවාල ලබා ඇති අතර තුවාලකරුවන් කෑගල්ල රෝහලට ඇතුළත් කර තිබේ. සිද්ධිය සම්බන්ධයෙන් පරීක්ෂණ ආරම්භ කළ බව බුලත්කොහුපිටිය පොලීසිය සඳහන් කළේය.", "URL": "https://sinhala.adaderana.lk/news.php?nid=33461", "Category": null, "Parent URL": null}