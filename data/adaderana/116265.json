{"Source": "Adaderana", "Timestamp": "August 11, 2019 07:40 am", "Headline": "මෙරට ධීවරයින් 7ක් සීෂෙල්ස්හිදී අත්අඩංගුවට", "News Content": "නීති විරෝධී ලෙස ධීවර කටයුතුවල නිරත වූ ශ්‍රී ලාංකික ධීවරයින් හත් දෙනෙකු සීෂෙල්ස්හිදී අත්අඩංගුවට ගෙන තිබේ. ධීවර දෙපාර්තමේන්තුව සඳහන් කළේ බේරුවල සිට ධීවර කටයුතු සදහා පිටත්ව ගිය ධීවරයින් හත් දෙනෙකු මෙලෙස අත්අඩංගුවට පත්ව ඇති බවයි. ඔවුන් සතුව තිබී මෝරවරල් 250ක් සොයාගෙන ඇති බව සී ෂෙල්ස් රජය විසින් දැනුම් දී ඇත. සීෂෙල්ස් රාජ්‍යයට අයත් මුහුදු ප්‍රදේශයට අනවසරයෙන් ඇතුළු වී මොවුන් ධීවර කටයුතුවල නිරත වී ඇති බව වාර්තා වේ. මෙම ධීවරයින් නිදහස් කරගැනීම සදහා නීතිමය කටයුතු සිදුකරමින් සිටින බව ධීවර දෙපාර්තමේන්තුවේ ප්‍රකාශකයෙකු සදහන් කළේය.", "URL": "https://sinhala.adaderana.lk/news.php?nid=116265", "Category": null, "Parent URL": null}