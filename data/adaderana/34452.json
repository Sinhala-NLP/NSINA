{"Source": "Adaderana", "Timestamp": "May 28, 2013 04:05 pm", "Headline": " 2014 දැයට කිරුළේ සංවර්ධන ව්‍යාපෘති ජනවාරියට පෙර නිමවෙයි", "News Content": "2014 වසරේ දැයට කිරුළ ප්‍රදර්ශනයට සමගාමීව සිදුකරන ලබන සංවර්ධන ව්‍යාපෘති සියල්ල ලබන ජනවාරි මස අවසන් වීමට පෙර නිමකළ යුතු බවට ආර්ථික සංවර්ධන අමාත්‍ය බැසිල් රාජපක්ෂ මහතා බලධාරීන්ට උපදෙස් ලබාදී තිබේ. 2014 වසරේ දැයට කිරුළ ප්‍රදර්ශනය කුරුණෑගල, කෑගල්ල සහ පුත්තලම යන දිස්ත්‍රික්ක තුන ආවරණය වන පරිදි පැවැත්වීමට නියමිතය. මේ පිළිබඳ බැසිල් රාජපක්ෂ අමාත්‍යවරයා සහ රජයේ උසස් නිලධාරීන් සමග සාකච්ඡාවක් පසුගියදා ආර්ථික සංවර්ධන අමාත්‍යාංශයේ දී පැවැත්විණි. එහිදී මෙම දිස්ත්‍රික්ක තුන සංවර්ධනය කිරීමේ දී එක් එක් දිස්ත්‍රික්කයන්හි පවත්නා විශේෂතා හඳුනාගෙන ඒවා පිළිබඳ වැඩි අවධානයක් යොමුකරන ලෙස අමාත්‍යවරයා සඳහන් කර ඇත.", "URL": "https://sinhala.adaderana.lk/news.php?nid=34452", "Category": null, "Parent URL": null}