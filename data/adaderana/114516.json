{"Source": "Adaderana", "Timestamp": "July 19, 2019 04:20 pm", "Headline": "කෙනෙක් ඕනවට වඩා තැනක බින්න බහිනවා කියන්නේ එතන කන්න පටන් ගන්නවා", "News Content": "සබරගමුව පළාත තුළ ගුරු මාරු ප්‍රතිපත්තිය විධිමත්ව ක්‍රියාත්මක කිරීමට තමන් සුදානම් බව සබරගමුව පළාත් ආණ්ඩුකාර ධම්ම දිසානායක මහතා පවසයි. ආණ්ඩුකාරවරයා මේ අදහස් පල කළේ ඇඹිලිපිටිය මහා විද්‍යාලයේ පැවති උත්සවයකට එක්වෙමිනි. එහිදී වැඩිදුරටත් අදහස් දැක්වු ආණ්ඩුකාරවරයා පැවසුවේ එක් ගුරුවරයෙක් වසර 5කට වඩා එක් පාසලක් තුළ සේවය කිරීමෙන් එම පාසලේ විනාශය ආරම්භ වන බවයි. \"කෙනෙක් ඕනවට වඩා තැනක බින්න බහිනවා කියන්නේ එතන කන්න පටන් ගන්නවා. එන කිසි කෙනෙකුට වැඩ කරන්න දෙන්නේ නෑ. ආදි ශිෂ්‍යයන්ට වගකීමක් තියෙනවා පාසල තුළ විනය ආරක්ෂා කිරීම සම්බන්ධව.\"යනුවෙන් ඒ මහතා පැවසීය. ඇඹිලිපිටිය මහා විද්‍යාලයේ ආදි ශිෂ්‍ය සංගමය රුපියල් ලක්ෂ 60ක වියදමින් විද්‍යාලයේ ඉදි කළ තාප්පය සිසු අයිතියට පත් කිරීම සබරගමුව පළාත් ආණ්ඩුකාර ධම්ම දිසානායක මහතාගේ ප්‍රධානත්වයෙන් සිදු කෙරුණි.", "URL": "https://sinhala.adaderana.lk/news.php?nid=114516", "Category": null, "Parent URL": null}