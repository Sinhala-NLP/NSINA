{"Source": "Adaderana", "Timestamp": "April 18, 2010 03:00 pm", "Headline": "ආණ්ඩුවට නිසි වැඩපිළිවෙළක් නෑ", "News Content": "රටේ සංවර්ධන යුගයක් ඇති කළ හැක්කේ එක්සත් ජාතික පක්ෂයට පමණක් බව මයන්ත දිසානායක මහතා පවසයි. වත්මන් ආණ්ඩුවට නිශ්චිත සංවර්ධන වැඩපිළිවෙළක් නොමැති බවත්, මේ වන විට රට තුළ සංවර්ධනයට අවශ්‍ය ප්‍රමාණවත් මුදල් නොමැති බවත් හෙතෙම පෙන්වා දෙයි. විදේශ විනිමය ලබා ගැනීමට හෝ විදේශ අයෝජන ගෙන්වා ගැනීමට පැහැදිලි සැලැස්මක්ද ආණ්ඩුවට නොමැති බව මයන්ත දිසානායක මහතා කියා සිටියි. නුදුරු අනාගතයේදී එක්සත් ජාතික පක්ෂ ආණ්ඩුවක් පිහිටුවා රට නිවැරදි සංවර්ධන මාවතකට යොමු කරන බව නාවලපිටිය ප්‍රදේශයේ පැවති ජනහමුවකට සහභාගි වෙමින් ඔහු කියා සිටියේය.", "URL": "https://sinhala.adaderana.lk/news.php?nid=7865", "Category": null, "Parent URL": null}