{"Source": "Adaderana", "Timestamp": "August 26, 2016 07:28 am", "Headline": "බැන්කි මූන් 31 දා ශ්‍රී ලංකාවට එයි", "News Content": "එක්සත් ජාතීන්ගේ මහලේකම් බෑන්කී මූන් එළඹෙන අගෝස්තු 31 වන දින ශ්‍රී ලංකාවට පැමිණීමට නියමිතව තිබේ.මහලේකම්වරයාගේ මාධ්‍ය ප්‍රකාශක ස්ටෙෆානි දුජාරික් ඊයේ මාධ්‍ය දැනුවත් කිරීමේ නිවේදනයක් නිකුත් කරමින් මේ බව පවසා තිබේ.ඒ අනුව ශ්‍රී ලංකාවට පැමිණෙන එක්සත් ජාතීන්ගේ මහලේකම්වරයා,ජනාධිපති මෛත්‍රීපාල සිරිසේන,අග්‍රාමාත්‍ය රනිල් වික්‍රමසිංහ ඇතුළු ආණ්ඩුවේ මෙන්ම විපක්ෂයේ පාර්ලිමේන්තු මන්ත්‍රීවරුන් සමග සාකච්ඡා පැවැත්වීමට නියමිතව ඇති බව සඳහන්ය.එළඹෙන සතියේ 30වන අඟහරුවාදා දින මියෙන්මාරයට පැමිණෙන බැන්කී මූන් එරට දශක දෙකක මිලිටරි පාලනයෙන් පසු ප්‍රජාතන්ත්‍රවාදී ප්‍රතිසංස්කරණ දිනාදීම වෙනුවෙන් කටයුතු කරන අවුන්සාන් සුකී හමුවීමට නියමිතය.ඉක්බිතිව ලංකාවට පැමිණෙන මහලේකම්වරයා යුද්ධයෙන් පසු බිහිවන සාමකාමී වාතාවරණය තුළ තිරසාර සංවර්ධනය සම්බන්ධයෙන් සිය අවධානය යොමුකරනු ඇති බව කියැවෙයි.", "URL": "https://sinhala.adaderana.lk/news.php?nid=63450", "Category": null, "Parent URL": null}