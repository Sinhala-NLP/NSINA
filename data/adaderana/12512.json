{"Source": "Adaderana", "Timestamp": "November 30, 2010 04:18 pm", "Headline": "ලබන ජුනි පළමුවැනිදා සිට බස් ගාස්තු වැඩි කරන්න වෙනවා ", "News Content": "ලබන වසරේ ජුනි මස පළමුවැනිදා සිට අනිවාර්යයෙන් බස් ගාස්තු ඉහළ නැංවීමට සිදුවන බව සමස්ත ලංකා පෞද්ගලික බස් හිමියන්ගේ සමිති සම්මේලනය පවසයි. මෙවර අයවැයෙන් රථවාහන ලියාපදිංචි කිරීමේ ගාස්තු දැඩි ලෙස ඉහළ නංවා තිබීම ඊට හේතුව බව එම සම්මේලනයේ ලේකම් අංජන ප්‍රියන්ද්‍රජිත් මහතා සඳහන් කළේය. බස්ගාස්තු පිළිබඳ ජාතික ප්‍රතිපත්තියට අනුව ලියාපදිංචි කිරීමේ ගාස්තු ද ගණනය කිරීම සඳහා යොදාගන්නා බැවින් බස් ගාස්තු ඉහළ දැමීමට සිදුවන බව ඔහු පෙන්වා දෙයි. මෙවර අයවැයෙන් බස් කර්මාන්තයේ නියුතු වූවන්ට සහන ‍ලැබී ‍නොමැති බව අංජන ප්‍රියන්ජිත් මහතා වැඩිදුරටත් චෝදනා කරයි.", "URL": "https://sinhala.adaderana.lk/news.php?nid=12512", "Category": null, "Parent URL": null}