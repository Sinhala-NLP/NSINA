{"Source": "Adaderana", "Timestamp": "July 6, 2018 04:04 pm", "Headline": "කිසිඳු ලාභයකින් තොරව දේශපාලනය-විජයකලාට සහය දක්වා  පෝස්ටර් අලවයි ", "News Content": "ළමා කටයුතු රාජ්‍ය අමාත්‍ය ධුරයෙන් ඉල්ලා අස්වූ විජයකලා මහේස්වරන් මහත්මියට සහය පළකරමින් යාපනය නගරයේ ස්ථාන කිහිපයක පෝස්ටර් අලවා ඇත. එල්.ටී.ටී.ඊ.ය යළි ගොඩනැගිය යුතු බවට ඇය කළ ප්‍රකාශයත් සමග පාර්ශව රැසක් ඇයට විරෝධය පලකළ අතර ඊයේ (05) පස්වරුවේ ඇය සිය ධුරයෙන් ඉල්ලා අස් විය. යාපනය නගරයේ ස්ථාන රැසක අද(06) පෙරවරුවේ මෙලෙස පෝස්ටර් අලවා තිබුණි. එම පොස්ටර්වල මුද්‍රණය කළ වැකිවල අර්ථය වුයේ '' කිසිඳු ලාභයකින් තොරව දේශපාලනය'' යන්නයි. ''දෙමළ ජනතාවට සැනසීමෙන් ජීවත්වීමට එදා පණ දුන්නේ මහේෂ්වරන් , අද තම තනතුරෙන් ඉවත්වුනු දෙමළ නායිකාව විජයකලා - සැමදා අපි ඔබ සමඟයි'', යන්නද ඇතැම් පොස්ටර් වල දක්නට ඇත.", "URL": "https://sinhala.adaderana.lk/news.php?nid=92097", "Category": null, "Parent URL": null}