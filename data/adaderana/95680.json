{"Source": "Adaderana", "Timestamp": "September 7, 2018 06:47 am", "Headline": "ඉන්දු - ශ්‍රී ලංකා ඒකාබද්ධ යුධ අභ්‍යාසයක්", "News Content": "ඉන්දු - ශ්‍රී ලංකා ඒකාබද්ධ යුධ අභ්‍යාසයක් අද(07) ත්‍රිකුණාමලයේදී ආරම්භ වෙයි. ලබන 13 වන දින දක්වා පැවැත්වෙන මෙම යුධ අභ්‍යාසය සදහා ඉන්දීය නෞකා සහ ගුවන් යානා මෙරටට පැමිණ තිබේ. දෙරටේ මුහුදු සීමාවන් ආරක්ෂා කිරීම, අන්‍යෝන්‍ය විශ්වාසය ගොඩනැගීම, සුහදතාවය වර්ධනය කර ගැනීම ඇතුළු අරමුණි කිහිපයක් මත අභ්‍යාසය සංවිධානය කර තිබේ. පළමුවරට මෙවර යුධ අභ්‍යාසය සදහා ශ්‍රි ලංකා ගුවන් හමුදා සාමාජිකයින් එක්වීම ද විශේෂත්වයක් වෙයි. වසර දෙකකට වරක් පැවැති මෙම අභ්‍යාසය මේ වසරේ සිට වාර්ෂිකව සංවිධානය කිරීමට සැලසුම් කර ඇති බව වාර්තා වෙයි. පසුගිය වසරේදී මෙම අභ්‍යාසය විශාඛාපට්නම් හිදී පැවැත්වුණි.", "URL": "https://sinhala.adaderana.lk/news.php?nid=95680", "Category": null, "Parent URL": null}