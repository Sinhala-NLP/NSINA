{"Source": "Adaderana", "Timestamp": "January 12, 2016 03:11 pm", "Headline": "පාසල් ක්‍රීඩා වලට වෛද්‍ය සහතිකය අනිවාර්යයි", "News Content": "පාසල් ක්‍රීඩා තරගවලට ඉදිරිපත් වන සියලුම ක්‍රීඩක ක්‍රීඩිකාවන් ක්‍රීඩා වෛද්‍ය සහතිකය ලබාගැනීම අනිවාර්යය බව සෞඛ්‍ය අමාත්‍යාංශය පවසයි.එම.අමාත්‍යාංශය සඳහන් කළේ ඒ සඳහා අධ්‍යාපන අමාත්‍යාංශය සහ ක්‍රීඩා අමාත්‍යාංශය ද අනුමැතිය ලබා දී ඇති බවයි. එම සහතිකපත් නිකුත් කිරීම සඳහා බලයලත් රජයේ වෛද්‍යවරුන් දහසක් පුහුණු කර මුළු දිවයිනම ආවරණය වන පරිදි රෝහල් වෙත අනුයුක්ත කිරීමට මේ වන විටත් කටයුතු කර ඇති බව සෞඛ්‍ය අමාත්‍යාංශය පවසයි. එම වෛද්‍යවරුන්ගේ නම් සහ දුරකථන අංක පාසල් ක්‍රීඩා අධ්‍යක්ෂවරුන්ට ලබාදී ඇති අතර http://www.health.gov.lk/ යන සෞඛ්‍ය අමාත්‍යාංශයේ නිල වෙබ් අඩවියෙන් ද එම තොරතුරු ලබාගත හැකි බව සෞඛ්‍ය අමාත්‍යාංශය කියයි.", "URL": "https://sinhala.adaderana.lk/news.php?nid=56310", "Category": null, "Parent URL": null}