{"Source": "Adaderana", "Timestamp": "January 7, 2017 09:31 am", "Headline": " ත්‍රීරෝද රිය ගසක ගැටී කතුන් 2ක් මරු දකියි ", "News Content": "ලුණුගම්වෙහෙර, පඩවුගම ප්‍රදේශයේදී සිදුවූ රිය අනතුරකින් කාන්තාවන් දෙදෙනෙකු මියගොස් තිබේ.ත්‍රීරෝද රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ ත්‍රීරෝද රථයේ රියදුරු සහ එහි ගමන්ගත් කාන්තාවන් දෙදෙනා ලුණුගම්වෙහෙර රෝහලට ඇතුළත් කර ඇති අතර පසුව කාන්තාවන් දෙදෙනා මියගොස් ඇති බව සඳහන්ය.මියගොස් ඇත්තේ තිස්සමහාරාම, සේනපුර ප්‍රදේශයේ පදිංචිව සිටි 40 හැවිරිදි කාන්තාවන් දෙදෙනෙකි.", "URL": "https://sinhala.adaderana.lk/news.php?nid=67804", "Category": null, "Parent URL": null}