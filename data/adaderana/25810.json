{"Source": "Adaderana", "Timestamp": "July 16, 2012 09:59 am", "Headline": "මංගල සාදය රෝහලෙන් කෙලවරවෙයි", "News Content": "වවුනතිව් පොලිස් බලප්‍රදේශයේ කොටියාවල ග‍්‍රාමයේ නිවසක පැවැති විවාහ මංගල්‍ය උත්සවයකට සහභාගී වූ ගම්වැසියන් පිරිසක් ආහාර විෂවීම හේතුකොට රෝහල් ගතකර තිබේ. ඉකුත් දින රාත්‍රීයේ පැවති මංගල සාදයකට සහභාගී වූවන් 130 දෙනකු මෙසේ රෝහල් ගත කර ඇති බව අද දෙරණ වාර්තාකරු පවසයි. කෙසේවෙතත් හදිසියේ ඇතිවූ උදරාබාධ තත්ත්වය හේතුවෙන් මෙම පිරිස මඩකළපුව රෝහලට ඇතුළත් කර ඇති බවත්,මේ වන විට කාන්තාවන් 22 ක් සහ පිරිමි අය 17 ක් ප‍්‍රතිකාර ලබමින් පසුවන බවත් පොලිස් මාධ්‍ය ප්‍රකාශක කාර්යාලය පවසයි. මඩකළපුව පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=25810", "Category": null, "Parent URL": null}