{"Source": "Adaderana", "Timestamp": "January 26, 2019 08:38 am", "Headline": "ඥානසාර හිමිට නිදහස ලබා දෙන්න ජනපති එකඟ වුණා", "News Content": "බන්ධනාගාර ගතව සිටින බොදුබල සේනා සංවිධානයේ මහ ලේකම් පූජ ගලගොඩ අත්තේ ඥානසාර හිමිට නිදහස ලබාදීමට ජනාධිපතිවරයා එකඟතාව පල කළ බව බොදුබල සේනා සංවිධානයේ සහකාර සම්බන්ධිකාරක පූජ්‍ය පස්සරමුල්ලේ පඤ්ඤාජෝති හිමි පවසයි. උන්වහන්සේ පෙන්වා දෙන්නේ ජනාධිපති මෛත්‍රීපාල සිරිසේන මහතා සමඟ පැවැති සාකච්ඡාවේදී ඒ සඳහා එකඟතාව පල වූ බවයි. ඒ අනුව පූජ්‍ය ගලගොඩ අත්තේ ඥානසාර හිමිට නිදහස ලබා ගැනිම සඳහා ක්‍රියාත්මක කළ සත්‍යාග්‍රාහ වැඩසටහන අවසන් කිරිමට ද පියවර ගත් බව පූජ්‍ය පස්සරමුල්ලේ පඤ්ඤාජෝති හිමි සඳහන් කළේය.", "URL": "https://sinhala.adaderana.lk/news.php?nid=103094", "Category": null, "Parent URL": null}