{"Source": "Adaderana", "Timestamp": "April 11, 2014 12:07 pm", "Headline": "පොලිස් අත්අඩංගුවේ සිටි සැකකරුවෙක් මැරිලා", "News Content": "වත්තල පොලීසියේ සිර මැදිරියක් තුළ රඳවා සිටි පුද්ගලයෙකු මියගොස් තිබේ. අධික ලෙස බීමත්ව සිටිම හේතුවෙන් ඊයේ රාත්‍රියේ වත්තල පොලිස් නිලධාරීන් විසින් එම පුද්ගලයා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ 47 හැවිරිදි වත්තල ප්‍රදේශයේ පදිංචිව සිටි පුද්ගලයෙකි. කෙසේ වෙතත් මරණයට හේතුව මෙතෙක් අනාවරණය වී නොමැති අතර පශ්චාත් මරණ පරීක්ෂණය අද සිදු කිරිමට නියමිතය.", "URL": "https://sinhala.adaderana.lk/news.php?nid=42462", "Category": null, "Parent URL": null}