{"Source": "Adaderana", "Timestamp": "November 10, 2016 03:00 pm", "Headline": " ඝාතකයන්ට පෝරකය තීන්දුයි", "News Content": "පුද්ගල ඝාතනයක් සම්බන්ධයෙන් වරදකරුවන් වූ එකම පවුලේ පුද්ගලයින් තිදෙනෙකුට කෑගල්ල පළාත් බද මහාධිකරණය අද(10) මරණ දඩුවම් නියම කර තිබේ.කෑගල්ල පළාත් බද මහාධිකරණ විනිසුරු ධම්මික ගනේපොල මහතා විසින් මෙම මරණ දඩුවම් නියම කළ බව අද දෙරණ වාර්තාකරු සඳහන් කළේය.2005 වසරේ මාර්තු මාසයේ මංගල උත්සව අවස්ථාවක ඇතිවූ ගැටුමකදී පුද්ගලයෙකු කපා කොටා ඝාතනය කර තිබුණි.මෙම සිද්ධියට අදාළව එකම පවුලේ පියා, පුතා සහ බෑනාට එරෙහිව කෑගල්ල පළාත් බද මහාධිකරණයේ අධි චෝදනා ගොනු කර තිබූ බව සඳහන්ය.එම නඩුවේ තීන්දුව ලබාදෙමින් විත්තිකරුවන් මෙම චෝදනාවට වරදකරුවන් බව සාධාරණ සැකයකින් තොරව ඔප්පු වන බැවින් කෑගල්ල පළාත් බද මහාධිකරණය ඔවුන්ට මරණ දඩුවම නියම කර තිබේ.", "URL": "https://sinhala.adaderana.lk/news.php?nid=65910", "Category": null, "Parent URL": null}