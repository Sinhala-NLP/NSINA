{"Source": "Adaderana", "Timestamp": "September 17, 2019 03:40 pm", "Headline": "18වන සභාපති කුසලාන විවෘත ශ්‍රේණිගත කැරම් තරගාවලිය", "News Content": "18වන සභාපති කුසලාන විවෘත ශ්‍රේණිගත කැරම් තරගාවලිය කැරම් සංගම් මූලස්ථානයේදී නිමාවට පත් විය. ශ්‍රී ලංකා කැරම් සම්මේලනය සංවිධාන කරන සභාපති කුසලාන විවෘත ශ්‍රේණිගත කැරම් තරගාවලිය සඳහා ක්‍රීඩක ක්‍රීඩිකාවන් 350ක් පමණ සහභාගී වී සිටියේය. කාන්තා,පිරිමි කේවල සහ යුගල ලෙස තරග පැවති අතර පිරිමි කේවල අවසන් මහා තරගය සඳහා ශ්‍රී ලංකා නාවික හමුදාව නියෝජනය කරමින් නිශාන්ත ප්‍රනාන්දු සහ කොළඹ රාජකීය විද්‍යාලය නියෝජනය කරමින් ශයිඩ් හිල්මි සහභාගී විය. එහිදි වට 2 ට 0 ක් ලෙස තරගය ජය ගත් ශයිඩ් හිල්මි සභාපති කුසලාන දිනා ගත්තේය. කාන්තා කේවල අවසන් මහා තරගයට ශ්‍රී ලංකා නාවික හමුදාව නියෝජනය කරමින් ජෝෂප් රෝෂිටා සහ ශ්‍රී ලංකා ගුවන් හමුදාව නියෝජනය කරමින් චලනි ලියනගේ ක්‍රීඩා කළේය. එම තරගයේදී සභාපති ශූරතාව දිනා ගත්තේ ජෝෂප් රෝෂිටා විසින්.", "URL": "https://sinhala.adaderana.lk/news.php?nid=119322", "Category": null, "Parent URL": null}