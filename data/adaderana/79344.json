{"Source": "Adaderana", "Timestamp": "October 31, 2017 11:55 am", "Headline": "රූපවාහිනි නාලිකා දෙකක් ආණ්ඩුවෙන් තහනම් කරයි", "News Content": "ඉරාකයේ රූපවාහිනි නාලිකා දෙකක් තහනම් කිරීමට එරට රජය පියවර ගෙන තිබේ. වෛරය සහ ප්‍රචණ්ඩත්වයට ජනතාව පෙළඹවීම යන චෝදනා මත එම නාලිකා දෙක ඉරාක සන්නිවේදන හා මාධ්‍ය කොමිෂන් සභාව විසින් අත්හිටුවා ඇති බව විදෙස් මාධ්යඹ වාර්තා කළේය. “රුදාව්“ සහ “කුර්දිස්ථාන් ටුවෙන්ටි ෆෝ“ යන රූපවාහිනි නාලිකා දෙක එලෙස අත්හිටුවීම සිදුකර ඇත. කෙසේවෙතත් අදාළ චෝදනා ප්‍රතික්ෂේප කරන බව නිවේදනයක් නිකුත් කරමින් අදාළ මාධ්‍ය ආයතන විසින් පෙන්වා දී ඇත.", "URL": "https://sinhala.adaderana.lk/news.php?nid=79344", "Category": null, "Parent URL": null}