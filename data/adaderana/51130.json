{"Source": "Adaderana", "Timestamp": "May 6, 2015 11:19 am", "Headline": "ජොන්ස්ටන් යළි රිමාන්ඩ්", "News Content": "හිටපු සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා එළඹෙන 11 වන දින දක්වා යළි රක්ෂිත බන්ධනාගාරගත කර තිබේ.ඒ අද කුරුණෑගල මහේස්ත්‍රාත්වරා වෙත ඒ මහතා ඉදිරිපත් කිරීමෙන් අනතුරුව අදාළ නියෝගය ලබා දී ඇති බව අද දෙරණ වාර්තාකරු සඳහන් කළේය.පොලිස් මුල්‍ය අපරාධ කොට්ඨාශය විසින් ඊයේ දිනයේදී පැය 5ට අධික කාලයක් තිස්සේ ප්‍රකාශ සටහන් කර ගැනීමෙන් අනතුරුව ජොන්ස්ටන් ප්‍රනාන්දු මහතා අත්අඩංගුවට ගන්නා ලදී.ඉන් අනතුරුව ඒ මහතාව කොළඹ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරු අද දින දක්වා රක්ෂිත බන්ධනාගාරගත කරන ලෙස නියෝග කළේය.එසේම අද දිනයේදී ඒ මහතාව කුරූණෑගල මහේස්ත්‍රාත්වරයා වෙත ඉදිරිපත් කරන ලෙසද නියෝග කරන ලදී. ඉකුත් වයඹ පළාත් මැතිවරණ සමයේ මල්ලවපිටිය,වැහැර,යම්තම්පලාව යන ලංකා සතොස වෙළඳසැල් මගින් රු.52,75000ක් වටිනා භාණ්ඩ ලබාගෙන මුදල් නොගෙවීම සම්බන්ධයෙන් ජොන්ස්ටන් ප්‍රනාන්දු මහතාට චෝදනා එල්ලවී තිබේ.", "URL": "https://sinhala.adaderana.lk/news.php?nid=51130", "Category": null, "Parent URL": null}