{"Source": "Adaderana", "Timestamp": "June 27, 2013 06:09 pm", "Headline": "මිහින්තලය ප්‍රා.සභාවේ විපක්ෂ නායකවරයා ජුලි 1 තෙක් රිමාන්ඩ් කරයි", "News Content": "මිහින්තලය ප්‍රාදේශීය සභාවේ විපක්ෂ නායකවරයා ලබන මස පළමු වැනි දින දක්වා රක්ෂිත බන්ධනාගාර ගත කර ති‍බේ. අනුරාධපුර අතිරේක මහේස්ත්‍රාත් චන්දිම එදිරිමාන්න මහතා විසින් මෙම නියෝගය නිකුත් කර ඇත. මෙම විපක්ෂ නායකවරයා සහ උතුරු මැද පළාත් සභාවේ විපක්ෂ නායකවරයාගේ රියදුරා අතර කිසියම් කාරණයක් සම්බන්ධයෙන් ගුටිබැට හුවමාරුවක් සිදුව තිබේ. එම සිද්ධියෙන් තුවාල ලැබු මිහින්තලය ප්‍රාදේශීය සභාවේ විපක්ෂ නායකවරයා සහ අදාළ රියදුරා ප්‍රතිකාර සඳහා රෝහල්ගත කර තිබේ. මේ සම්බන්ධයෙන් ලද පැමිණිල්ලක් අනුව පොලීසිය මේ පිළිබඳව අධිකරණයට දැනුම් දී ඇති බව සඳහන් වෙයි. ඒ අනුව අතිරේක මහේස්ත්‍රාත්වරයා අද(27) දිනයේ දී අදාළ පුද්ගලයින් දෙදෙනාම ලබන මස පළමුවැනි දින දක්වා රක්ෂිත බන්ධනාගාර ගත කර ලෙස උපදෙස් ලබාදී තිබේ.", "URL": "https://sinhala.adaderana.lk/news.php?nid=35298", "Category": null, "Parent URL": null}