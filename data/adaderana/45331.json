{"Source": "Adaderana", "Timestamp": "August 13, 2014 04:58 pm", "Headline": "උතුරු මැද ලේකම්වරුන්ගේ පුටු මාරුවක්", "News Content": "උතුරු මැද පළාත් සභාවේ අමාත්‍යංශ 03ක ලේකම්ධූර වල වෙනසක් සිදුව ඇති බව වාර්තා වේ. පළාත් ප්‍රධාන අමාත්‍යංශය, සමුපකාර අමාත්‍යංශය සහ කෘෂිකර්මාන්ත අමාත්‍යංශයේ ලේකම්වරුන් මෙලෙස මාරු කර ඇතැයි සඳහන්ය. පළාත් ප්‍රධාන අමාත්‍යංශයේ හිටපු ලේකම් ආනන්ද කුලරත්න මහතා කෘෂිකර්මාන්ත අමාත්‍යංශයේ ලේකම්ධුරයට පත්කර ඇති අතර ප්‍රධාන ලේකම් කාර්යාලයේ හිටපු නියෝජ්‍ය ප්‍රධාන ලේකම්වරයා චන්ද්‍රසිරි බන්ඩාර මහතා ප්‍රධාන අමාත්‍යංශයේ ලේකම්ධුරයට පත්කර ඇත. ප්‍රධාන අමාත්‍යංශයේ හිටපු නියෝජ්‍ය ලේකම් නයනා දසනායක මහත්මිය සමුපකාර අමාත්‍යංශයේ ලේකම්ධුරයට පත්කර ඇති බව වාර්තා වේ. මීට අමතරව උතුරු මැද පළාත් සභාවේ පරිපාලන අංශයේ තවත් තනතුරු කිහිපයකද වෙනස්කම් සිදුව ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=45331", "Category": null, "Parent URL": null}