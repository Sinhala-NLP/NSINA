{"Source": "Adaderana", "Timestamp": "September 9, 2012 06:23 pm", "Headline": "සබරගමුව මනාප සටනේ ජය මහීපාලට", "News Content": "කෑගල්ල දිස්ත්‍රීක්කයේ මනාප ප්‍රතිඵලවලින් පළමු තැන හිමිකර ගැනීමට හිටපු ප්‍රධාන අමාත්‍ය මහීපාල හේරත් මහතා සමත්ව තිබේ. ඔහු මනාප 84,223ක් ලබා ගෙන ඇති අතර සන්ධානයේ දුෂ්මන්ත මිත්‍රපාල මනාප 36,285ක් ලබාගෙන ඇත. එසේම සන්ධානයෙන් තරග වැදුණු සී. දිසානායක මනාප 35,611ක් ලබා ගැනීමට සමත්ව තිබේ. එක්සත් ජාතික පක්ෂයෙන් තරග කළ වෛද්‍ය තුසිත‍ා විජේමාන්න මනාප 25,923 ක්ද, එම පක්ෂයේ සුජිත් පෙරේරා මනාප 23,814ක්ද ලබා ගනිමින් පෙරමුණ ගැනීමට සමත්ව ඇත.", "URL": "https://sinhala.adaderana.lk/news.php?nid=27268", "Category": null, "Parent URL": null}