{"Source": "Adaderana", "Timestamp": "November 21, 2010 09:08 am", "Headline": "එෆ්.එම් දෙරණින් පුණ්‍ය කර්මයක්", "News Content": "සම්බුද්ධ වචන ග්‍රන්ථාරූඪ කළ පිරිත් පොත් ලක්ෂයක් බෙදා දීමේ පුණ්‍ය මහෝත්සවය ඉල් පුර පසළොස්වක පොහෝ දින වන අද(21) උදසෑන 7.30ට ආරම්භ කෙරුණි. එෆ්.එම් දෙරණ මගින් සිදු කරනු ලබන මෙම පුණ්‍ය ක්‍රියාව අනුරාධපුර රුවන්වැලි සෑය , කැලණිය රජමහා විහාරය , කළුතර බෝ සමිඳු හා මහනුවර ගැටඹේ රජමහාවිහාරස්ථාන යන සිව් මහා විහාරස්ථාන වල දී ආරම්භ කිරීමට කටයුතු යොදා තිබේ. ඊට අමතරව එෆ්.එම් දෙරණ ගමේ නියෝජිතයින් හරහා දිවයින පුරා විහාරස්ථාන රැසකත් මෙම පිරිත් පොත් බෙදා දීම සිදු කරනු ඇත. සසල සිත් සනසන පිරිත් සජ්ඣ්යනාවට එක්වන ලෙස හා පිරිත් පොතක් ලබා ගැනීමට එෆ්.එම් දෙරණ බැතිබර සිතින් ඔබ සැමට ඇරයුම් කර සිටියි.", "URL": "https://sinhala.adaderana.lk/news.php?nid=12293", "Category": null, "Parent URL": null}