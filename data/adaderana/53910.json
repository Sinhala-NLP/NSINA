{"Source": "Adaderana", "Timestamp": "September 17, 2015 11:38 am", "Headline": "දිවුලපිටියේ උද්ඝෝෂණය ළඟ සිටි පොලිස් බුද්ධි නිලධාරියා හදිසියේ මියයයි", "News Content": "සේයා සදෙව්මි දැරියගේ ඝාතකයින් අත්අඩංගුවට ගන්නා ලෙස බලකරමින් දිවුලපිටියේ අද පෙරවරුවේ පැවැති උද්ඝෝෂණයක් අතරතුර එම ස්ථානයේ සිටි පොලිස් බුද්ධි අංශයේ නිලධාරියෙක් හෘදයාබාධයකින් මියගොස් තිබේ.හදිසියේ ඇති වූ රෝගී තත්ත්වය හමුවේ එම නිලධාරියා දිවුලපිටිය රෝහලට ඇතුළත් කර ඇත.එහෙත් ඔහු අවාසනාවන්ත ලෙස මියගොස් ඇති අතර මෙලෙස මියගොස් ඇත්තේ අලුත්ගම, යක්කල ලිපිනයේ පදිංචිව සිටි 34 හැවිරිදි වියේ පසුවූ නිලධාරියෙකු බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=53910", "Category": null, "Parent URL": null}