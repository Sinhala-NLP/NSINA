{"Source": "Adaderana", "Timestamp": "March 25, 2013 02:09 pm", "Headline": "පවුල් 139 ක් නැවත පදිංචි කෙරෙයි", "News Content": "සාම්පූර්, නවරත්නපුරම් සහ කූනතිවු ප්‍රදේශවල පවුල් 139 ක් අද (25) නැවත පදිංචි කර තිබේ. එම ප්‍රදේශයේ බිම් බෝම්බ ඉවත් කර ආරක්ෂාව තහවුරු කිරීමෙන් පසුසිය මුල් ගම්බිම් වෙත පැමිණීමට ජනතාවට ඉඩ ලබා දී ඇති බවයි 224 වන බලසේනාංකාධිපති කර්නල් විකුම් ලියනගේ මහතා පවසයි. අද දිනයේ නැවත පදිංචි වූ පවුල් සඳහා රජය විසින් තාවකාලික නිවාස ඉදිකර දී තිබේ. එමෙන්ම සාම්පූර් ශ්‍රී භද්‍රකාලී අම්මාන් කෝවිල ද ජනතාව වෙනුවෙන් අද සිට විවෘත වේ. එහි මංගල පූජාව පෙරවරුවේ පැවති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=32728", "Category": null, "Parent URL": null}