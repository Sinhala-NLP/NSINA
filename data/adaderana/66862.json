{"Source": "Adaderana", "Timestamp": "December 9, 2016 07:54 am", "Headline": "අම්මා බලන්න දුවගෙන ඇවිත්-පුංචි මල් කැකුලක් බස් රියට බිලි", "News Content": "අනුරාධපුර, පුසියම්කුලම , 04 කණුව ප්‍රදේශයේදී බස් රථයක ගැටී තුන් හැවිරිදි දරුවෙකු මියගොස් තිබේ.තුවාල ලැබූ එම දරුවා ඇළයාපෙත්තුව රෝහලට ඇතුලත් කිරීමේදී මියගොස් ඇති බව වාර්තා වේ.අනුරාධපුර මහවිලච්චිය ප්‍රධාන මාර්ගය ආසන්නයේ දරුවාගේ නිවස පිහිටා තිබේ.එම දරුවාගේ මව රැකියාව නිම වී පැමිණ නිවස ඉදිරිපිට මාර්ගයේ අනෙක් පස යතුරුපැදිය නවතන අවස්ථාවේදී අදාළ දරුවා වේගයෙන් මාර්ගය හරහා මව වෙත දිව ගොස් නැවත හැරී දිව යාමට උත්සහ කිරිමේදී අනතුර සිදුව ඇති බව පොලිසිය පවසයි.අනතුර සම්බන්ධයෙන් ලංගම බස් රථයේ රියදුරු අත්අඩංගුවට ගෙන ඇති අතර ඔහු අද අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=66862", "Category": null, "Parent URL": null}