{"Source": "Adaderana", "Timestamp": "December 10, 2012 03:45 pm", "Headline": "ආපිකෝ නව මුද්‍රණ තාක්ෂණය පිළිබඳව දැනුවත් කිරීමේ වැඩසටහනක් අරඹයි", "News Content": "ජායා රූ -රිචඩ් පීරිස් සමූහ ව්‍යාපාරයේ දේශීය නිෂ්පාදන හා බෙදාහැරීම් අංශයේ අලෙවි අධ්‍යක්ෂ, එමිල් සේනානායක මහතා විසින් මුද්‍රණකරුවන් දැනුවත් කිරීමේ වැඩසටහනට සහභාගි වූ මුද්‍රණකරුවෙකුට සහතිකපතක් පිරිනැමූ අවස්ථාව. රිචඩ් පීරිස් සමූහ ව්‍යාපාරයට අනුබද්ධිත ආපිකෝ රබර් ප්‍රොඩක්ට් සමාගම, අනුග‍්‍රහයෙන් ශී‍්‍ර ලංකාවේ මුද්‍රණ කර්මාන්තයට සම්බන්ධ පාර්ශ්වකරුවන්ට තම මුද්‍රණ කටයුතු උසස් ප‍්‍රමිතියකින් පවත්වා ගැනීමට උපකාරීවන ලොව පුරා මුද්‍රණ කර්මාන්තයේ භාවිතා කෙරෙන නවීනතම තාක්ෂණික විධි හා උපක‍්‍රම පිළිබඳව දැනුවත් කිරීමේ වැඩසටහනක් පසුගියදා දියත් කෙරුණි. මුද්‍රණ ශිල්පයට අදාළ ශී‍්‍ර ලංකාවේ ප‍්‍රමුඛතම ආයතනයවන “මුද්‍රණ හා ග‍්‍රැෆික් ආයතනය” (Institute of Printing & Graphics – INGRIN) විසින් මෙම වැඩසටහන මෙහෙයවීය. නාවින්නේ පිහිටි රිචඩ් පීරිස් ශ‍්‍රවණාගාරයේදී පැවති මෙම මුද්‍රණකරුවන් දැනුවත් කිරීමේ වැඩසටහන රිචඩ් පීරිස් සමූහ ව්‍යාපාරය විසින් දියත් කළ තවත් ආයතනික සමාජ සත්කාරක වැඩසටහනක් වන අතර, එයට මෙරට ප‍්‍රමුඛතම මුද්‍රණ ආයතනයන් හී මුද්‍රණ කළමනාකරුවන් හා මුද්‍රණකරුවන් 150ක් පමණ සහභාගී වූහ. INGRIN හී ප‍්‍රවීණ දේශකයන් විසින් මෙම මුද්‍රණකරුවන් දැනුවත් කිරීමේ වැඩසටහන මෙහෙය වූ අතර, එහිදී සහභාගී වූවන් වටිනා සහතිකයක් ද පිරි නැමුණි. මෙම මුද්‍රණකරුවන් දැනුවත් කිරීමේ වැඩසටහන සමාරම්භ කරමින් අදහස් දැක්වූ රිචඩ් පීරිස් සමූහ ව්‍යාපාරයේ දේශීය නිෂ්පාදන හා බෙදාහැරීම් අංශයේ කළමනාකාර අධ්‍යක්ෂ, සුනිල් ලියනගේ මහතා පැවසුවේ, “රිචඩ් පීරිස් සමාගමේ රබර් නිෂ්පාදන අංශය ශී‍්‍ර ලංකාවේ මුද්‍රණ කර්මාන්තයට අවශ්‍ය රබර් රෝල් නිපදවීමේ වැඩිම වෙළඳ කොටස හිමි සමාගමයි. මෙම මුද්‍රණ ක්ෂේත‍්‍රය සමග වූ අපේ දැඩි සම්බන්ධතාවෙන් අප වටහාගත්තේ, ගෝලීය මුද්‍රණ කර්මාන්තයේ සිදුවන වෙනස් කම්වලට අනුගතවෙමින් මෙරට මුද්‍රණ කර්මාන්තයේ ගුණාත්මක වර්ධනයක් හා වැඩි ලාභ හිමිකර ගැනීම සම්බන්ධයෙන් මුද්‍රණකරුවන් දැනුවත් කිරීම අපේ අපේ වගකීමක් බවය. එහෙයින් අප සමාගමේ සමාජ සත්කරක වැඩසටහනක් ලෙසින් මෙරට මුද්‍රණ ශිල්පීන් ව දැනුවත් කිරීමේ වැඩසටහනක් දියත් කිරීමට අදහස් කළේ, එම ක්ෂේත‍්‍රයේ වර්ධනයට සහයෝගයක් දැක්වීමක් ලෙසිනුයි. එමෙන්ම එම කාර්යය සඳහා අප අත්වැල් බැඳගත්තේත්, ශී‍්‍ර ලංකාවේ මුද්‍රණකරුවන්ගේ ප‍්‍රමුඛතම ආයතනයවන, ඉන්ගී‍්‍රන් සමගයි. එමෙන්ම මෙම මුද්‍රණකරුවන් දැනුවත්කිරීමේ වැඩසටහන ශ‍්‍රී ලංකාවේ සෑම මුද්‍රණ ආයතනයක්ම ආවරණය වන ලෙසින් පැවැත්වීමටත් අප සමාගම අදහස් කර තිබෙනවා” යන්නය. ශී‍්‍ර ලංකාවේ මුද්‍රණ කර්මාන්ත ක්ෂේත‍්‍රයට අවශ්‍ය රබර් රෝල් අලෙවියේ වැඩිම වෙළඳකොටස හිමි “ආපිකෝ රබර්”, ඕෆ්සෙට්, ලැමිනේටින්, මෙට්ල්, පොලිතීන්, ෆ්ලෙක්ෂා, UV හා ලේබල් මුද්‍රණ යන්ත‍්‍ර සඳහා අවශ්‍ය සියලූම රබර් රෝල් නිෂ්පාදනය කෙරේ. වසර 80 ප්‍රෞඩ ඉතිහාසයක් හා 30,000කට අධික ශ‍්‍රම බලකායක් සේම අනුබද්ධිත සමාගම් 42ක් හිමි ශී‍්‍ර ලංකාවේ විශාලතම සමූහ ව්‍යාපාරයක හා පූර්ණ දේශීය සමාගමක් වන රිචඩ් පීරීස් සමාගම ව්‍යාපාරික විවිධාංගීකරණයෙන් යුත් ප‍්‍රමුඛතම ශී‍්‍ර ලාංකික සමාගමකි. වැඩිම වෙළඳ කොටසක් හිමි දේශීය නිෂ්පාදන රැසකට හිමිකම් කියන එම සමාගම මෙරට සුපිරි වෙළඳසැල්, වැවිලි, කොටස් වෙළඳපොළ තැරැව්කාරත්ව, ටයර්, ප්ලාස්ටික් හා ඉදිකිරීම් වැනි ක්ෂේත‍්‍රයන් හි ද ප‍්‍රමුඛතම සමාගමකි.", "URL": "https://sinhala.adaderana.lk/news.php?nid=29852", "Category": null, "Parent URL": null}