{"Source": "Adaderana", "Timestamp": "September 27, 2015 12:46 pm", "Headline": "ශ්‍රී ලංකා අගමැති විසඳුමක් දෙනවා කිවුවා", "News Content": "ඉන්දු ලංකා ධීවර ගැටලුවට දීර්ඝ කාලීන විසඳුමක් ලබාදෙන බවට ශ්‍රී ලංකා අග්‍රාමාත්‍ය රනිල් වික්‍රමසිංහ මහතා පොරොන්දු වූ බව ඉන්දීය නාගරික සංවර්ධන නිවාස හා පාර්ලිමේන්තු කටයුතු අමාත්‍ය වෙන්කයියා නයිදු පවසයි.ඉන්දීය මාධ්‍යවේදීන් හමුවේ අදහස් දක්වමින් ඔහු ප්‍රකාශ කර ඇත්තේ රනිල් වික්‍රමසිංහ මහතා සමග පැවති සාකච්ඡාවකදී ධීවර ගැටලුවට විසඳුමක් ලබාදෙන ලෙස තමා ඉල්ලා සිටි බවයි.නව පාර්ලිමේන්තුවේ සිදුකෙරෙන මූලික කටයුතු වලින් අනතුරුව අදාළ ගැටලුවට ස්ථිර විසඳුමක් ලබාදීමට කටයුතු කරන බව රනිල් වික්‍රමසිංහ මහතා ප්‍රකාශ කළ බව වෙන්කයියා නායිදු අමාත්‍යවරයා ප්‍රකාශ කර ඇත.ඔහු සඳහන් කර ඇත්තේ අසල්වැසි රාජ්‍යයක් වන ශ්‍රී ලංකාව සමග පවතින මිත්‍ර සබඳතා තවදුරටත් වර්ධනය කරගැනීම නරේන්ද්‍ර මෝඩි අග්‍රාමාත්‍යවරයා ප්‍රමුඛ ඉන්දීය රජයේ අපේක්ෂාව බවයි.", "URL": "https://sinhala.adaderana.lk/news.php?nid=54106", "Category": null, "Parent URL": null}