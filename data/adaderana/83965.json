{"Source": "Adaderana", "Timestamp": "February 4, 2018 03:41 pm", "Headline": " ට්‍රැක්ටර් රථයෙන් මාරයා එයි", "News Content": "ගන්දර, පරගහ හංදිය ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ. අතුරු මාර්ගයකින් ප්‍රධාන මාර්ගයට ධාවනය වූ ට්‍රැක්ටර් රථයක් රියදුරුට පාලනය කරගත නොහැකිව මාර්ගයේ පෙරළීයාමෙන් අනතුර සිදුව ඇති බව සඳහන්ය. අනතුරෙන් එහි රියදුරු ට්‍රැක්ටර් රථයට යටවී බරපතළ තුවාල ලබා ඇති අතර මාතර රෝහලට ඇතුළත් කිරීමෙන් අනතුරුව ඔහු මියගොස් තිබේ. මියගොස් ඇත්තේ අපරැක්ක ප්‍රදේශයේ පදිංචිව සිටි 27 හැවිරිදි තරුණයෙකි. අනතුර සම්බන්ධයෙන් ගන්දර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83965", "Category": null, "Parent URL": null}