{"Source": "Adaderana", "Timestamp": "May 29, 2012 05:52 pm", "Headline": " වෘත්තීය ක්‍රියා මාර්ග කෙසේවෙතත් දෛනික කටයුතුවලට බාධාවක් නෑ", "News Content": "විදුලිබල මණ්ඩලයේ වෘත්තීය සමිති කිහිපයක් අද(29)වෘත්තීය ක්‍රියාමාර්ගයක නිරතවන බව ප්‍රකාශ කළද දෛනික කටයුතු සාමාන්‍ය පරිදි සිදුවූ බව ලංකා විදුලිබල මණ්ඩලයේ සභාපති මහාචාර්ය විමලධර්ම අබේවික්‍රම මහතා පවසයි. මේ ආකාරයෙන් දෛනික කටයුතු සාමාන්‍ය පරිදි පවත්වාගෙන යාමට සහය දුන් සියලුම සේවක මහත්ම මහත්මීන්ට සිය කෘතඥතාව පළ කරන බව ඔහුගේ අත්සනින් යුතුව නිකුත් කරන ලද නිවේදනයක දැක්වෙයි. ඉදිරියේදීද මහජනතාව වෙත බාධාවකින් තොරව අඛණ්ඩව විදුලිය ලබාදීමට කටයුතු කරන බව හෙතෙම කියා සිටියි. එසේ වුවද වැටුප් විෂමතා ඉවත්කරවා ගැනීම ඇතුළු ඉල්ලීම් කිහිපයක් දිනාගැනීම අරමුණු කරගත් වෘත්තීය ක්‍රියාමාර්ගයක් අද දහවල් 12 න් පසු ක්‍රියාත්මක කරන බව ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා ඊයේ දිනයේ ප්‍රකාශ කළේය. ඔහු විසින් නිවේදනය කළ පරිදි අද විදුලිබල මණ්ඩලයේ කොළඹ ප්‍රධාන කාර්යාලයේ සේවක පිරිසක් වරුවක සේවා කාලයකින් පසු නිවෙස් බලා ගියහ.", "URL": "https://sinhala.adaderana.lk/news.php?nid=24609", "Category": null, "Parent URL": null}