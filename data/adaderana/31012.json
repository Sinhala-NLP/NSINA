{"Source": "Adaderana", "Timestamp": "January 24, 2013 07:58 am", "Headline": "දිස්ත්‍රීක් 14 ක සුනාමි පෙරහුරු", "News Content": "මෙරට දිස්ත්‍රික් 14 ක සුනාමි පෙරහුරු පැවැත්වෙන බව ආපදා කළමනාකරණ මධ්‍යස්ථානය පවසයි. එහි සහකාර අධ්‍යක්ෂ ප්‍රදීප් කොඩිප්පිලි මහතා කියා සිටියේ එම දිස්ත්‍රික් 14 හඳුනාගත් ප්‍රදේශවල අද පස්වරුවේ මෙම සුනාමි පෙරහුරුව පැවැත්වෙන බවයි. මේ පිළිබඳ ප්‍රදේශවල ජනයා මෙන්ම පොලීසිය දැනුවත් කර ඇති බවත්, හදිසි ආපදාවකදී සිදුවිය හැකි හානි අවම කර ගැනීම මෙහි අරමුණ බවත් හෙතෙම සඳහන් කළේය. මෙහිදී කලබලයට පත් නොවී මෙම සුනාමි පෙරහුරුව සාර්ථක කර ගැනීමට සහය ලබාදෙන ලෙස ඔහු ජනතාවගෙන් ඉල්ලීමක් කළේය.", "URL": "https://sinhala.adaderana.lk/news.php?nid=31012", "Category": null, "Parent URL": null}