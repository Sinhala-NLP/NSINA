{"Source": "Adaderana", "Timestamp": "March 27, 2019 10:26 am", "Headline": "නවාස් ෂරීෆ්ට තාවකාලික නිදහසක්", "News Content": "පාකිස්තානයේ හිටපු අගමැති නවාස් ෂරීෆ් තාවකාලිකව නිදහස් කිරීමට එරට උපරිමාධිකරණය තීන්දු කර තිබේ. ඒ වෛද්‍ය ප්‍රතිකාර ලබාගැනීම වෙනුවෙන්. ශ්‍රේෂ්ඨාධිකරණය ලබාදුන් තීන්දුවකට අනුව සති 6ක කාලයක් සඳහා නවාස් ෂරීෆ් වෙත තාවකාලික නිදහසක් ලබාදී තිබේ. කෙසේ වෙතත් එම කාලසීමාවේදී ඔහුට රටින් පිටවීමට හැකියාවක් නැහැ. ඔහු ලැබූ තාවකාලික නිදහසත් සමග ඔහුගේ අනුගාමිකයන් දැඩි සේ ප්‍රීතියට පත්ව සිටින අයුරු විදෙස් මාධ්‍ය වාර්තා කළේය. සිය වත්කම් උපයාගත් මූලාශ්‍ර සැඟවීමේ චෝදනාව යටතේ නවාස් ෂරීෆ් වරදකරු වූ අතර පසුගිය වසරේදී එරට අධිකරණයක් විසින් ඔහුට හත් වසරක සිරදඬුවමක් නියම කෙරුණි. 2017 වසරේදී අගමැති නවාස් ධුරයෙන් පහකෙරුණේ ද ශ්‍රේෂ්ඨාධිකරණ නියමයකට අනුවයි.", "URL": "https://sinhala.adaderana.lk/news.php?nid=106810", "Category": null, "Parent URL": null}