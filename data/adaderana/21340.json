{"Source": "Adaderana", "Timestamp": "January 12, 2012 04:04 pm", "Headline": "මැණික් ව්‍යාපාරිකයාට තට්ටු කරන්නට පැමිණි 6 ක් මට්ටුවෙයි", "News Content": "කුරුවිට ප්‍රදේශයේ මැණික් ව්‍යාපාරිකයෙකු‍ගේ නිවසක් කොල්ලකෑමට පැමිණි සැකකරුවන් 6 දෙනෙකු කුරුවිට පොලිසිය විසින් අත්අඩංගුවට ගෙන තිබේ. සැකකරුවන් පිරිස අද අලුයම මෙම කොල්ලකෑම සඳහා සූදානම් වන බවට ලැබුණු තොරතුරක් මත ව්‍යාපාරිකයාගේ නිවසේ රැකවල් යොදා තිබූ බව පොලිසිය සඳහන් කරයි. ඒ අනුව අලුයම 3. 30 ට පමණ එම නිවසට පැමිණි කොල්ලකරුවන් 6 දෙනා අත්අඩංගුවට ගැනීමට හැකිවී තිබේ. කොල්ලකෑම සඳහා ඔවුන් පැමිණි මෝටර් රථය ද පොලිසිය භාරයට ගෙන ඇති අතර සැකකරුවන් සතුව තිබී මෙරට නිෂ්පාදිත තුවක්කුවක්, බෝර 12 ජීව පතරොමක්, කිනිස්සක් සහ දුනු පිහියක් ද සොයාගත් බව පොලිසිය සඳහන් කරයි..", "URL": "https://sinhala.adaderana.lk/news.php?nid=21340", "Category": null, "Parent URL": null}