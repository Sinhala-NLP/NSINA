{"Source": "Adaderana", "Timestamp": "December 1, 2012 09:00 am", "Headline": "දේපළ සොරුන් 2ක් මාට්ටු", "News Content": "අඹුල්දෙණිය ප‍්‍රදේශයේ කොල්ලකෑම් රැසකට සම්බන්ධ හෝමාගම සහ තලංගම ප්‍රදේශවල පදිංචිකරුවන් දෙදෙනෙකු අත්අඩංගුවට ගෙන තිබේ. ඔවුන් සතුව තිබී විදේශ රටක නිෂ්පාදිත ජීව අත්බෝම්බයක් ද සොයාගත් බව පොලීසිය පවසයි. මොවුන්ගෙන් සිදුකළ ප‍්‍රශ්න කිරීම්වලදී මිරිහාන, තලංගම, වැලිකඩ, පිළියන්දල ආදී ප‍්‍රදේශවල සිදු කළ කොල්ලකෑම් හා ගෙවල් බිඳ දේපළ සොරා ගැනීම් පිළිබඳ තොරතුරු රැසක් අනාවරණය කර ගැනීමට හැකි වූ බව පොලීසිය කියයි. මිරිහාන විශේෂ මෙහෙයුම් ඒකකයේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=29626", "Category": null, "Parent URL": null}