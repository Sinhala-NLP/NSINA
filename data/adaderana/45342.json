{"Source": "Adaderana", "Timestamp": "August 14, 2014 08:35 am", "Headline": "අම්මලා දූලා කඩේ යවන්නේ බලාගෙනයි!", "News Content": "වයස අවුරුදු 12ක් වන බාල වයස්කාර දැරියකට ලිංගික අතවරයක් සිදු කළ බව කියන අවුරුදු 75ක් වන ව්‍යාපාරිකයෙකු අත්අඩංගුවට ගෙන ඇති බව කොටවෙහෙර පොලීසිය කියයි. අතවරයට ලක්ව ඇත්තේ කොටවෙහර පොලිස් වසමේ මීයැල්ලෑව, කරුවලඅගාර පදිංචිව සිටින දැරිවියකි. අත්අඩංගුවට ගෙන ඇති සැකකරුද එම ප්‍රදේශයේම පදිංචිකරුවෙකි. අතවරයට පත්ව ඇති දැරිවිය පසුගිය 12 වැනිදා සවස සැකකාර ව්‍යාපාරිකයට අයත් බව කියන වෙළඳසැලකට ගොස් ඇත. එම අවස්ථාවේදී වෙළඳසැළ තුළට දැරියව කැඳවාගෙන ඇති සැකකරු එහිදී ඇයට අතවර කර තිබේ. මෙම අවස්ථවේදී එම වෙළඳසැලට පැමිණ ඇති කාන්තාවක් මෙම සිද්ධිය දැක ඇත. පසුව මෙම සිද්ධිය කොටවෙහෙර පොලීසියට පැමිණිල්ලක් ලෙස ලැබී තිබේ. ඉන් පසුව සැකකාර ව්‍යාපාරිකයා පොලීසිය විසින් අත්අඩංගුවට ගෙන ඇත. අතවරයට පත්ව ඇති දැරිය වෛද්‍ය පරීක්ෂණයක් සඳහා නිකවැරටිය මූලික රෝහලට ඇතුළත් කර තිබේ. කොටහෙර පොලීසියේ වැඩ බලන ස්ථානාධිපති පොලිස් පරීක්ෂක ජයකොඩි, අපරාධ විමර්ශන අංශයේ ස්ථානාධිපති උප පොලිස් පරීක්ෂක හේරත් යන මහත්වරුන් විසින් සැකකරුව අත්අඩංගුවට ගෙන වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=45342", "Category": null, "Parent URL": null}