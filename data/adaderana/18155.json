{"Source": "Adaderana", "Timestamp": "August 18, 2011 05:02 pm", "Headline": "මුලතිව්හි පුංචි ආණ්ඩු දෙකක් පත්කිරීමට ඇති හැකියාව සොයා බලයි", "News Content": "මුලතිව් දිස්ත්‍රීක්කයේ පළාත් පාලන මැතිවරණය නොපැවැත්වූ පළාත් පාලන ආයතන දෙකක මැතිවරණය පැවත්වීමට ඇති හැකියාව සොයා බලන්නැයි මැතිවරණ කොමසාරිස් මහින්ද දේශප්‍රිය මහතා මුලතිව් දිස්ත්‍රීක් ලේකම් ඒ.පත්තිනාදන් මහතාට දැනුම් දී තිබේ. පසුගියදා පැවති පළාත් පාලන මැතිවරණයෙන් පුදකුඩඉරිප්පු සහ මරිමයිට්පතෘ ප්‍රාදේශීය සභාවන් දෙකෙහි මැතිවරණය නොපැවැත්වුණු අතර එම පළාත් පාලන ආයතන දෙකෙහි ඔක්තෝම්බර් මස 15 වන දින මැතිවරණය පැවැත්වීමට ඇති හැකියාව පිළිබඳ සොයා බලන ලෙස දන්වා ඇත. කෙසේ වෙතත් කොළඹ මහ නගර සභාව ඇතුළු පළාත් පාලන ආයතන 23 ට අදාළ මැතිවරණය ඔක්තෝම්බර් මස 15 වන දින පැවැත්වෙනු ඇත.", "URL": "https://sinhala.adaderana.lk/news.php?nid=18155", "Category": null, "Parent URL": null}