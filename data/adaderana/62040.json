{"Source": "Adaderana", "Timestamp": "July 14, 2016 07:26 am", "Headline": "සරසවි අනධ්‍යයන සේවකයින් අදත් වැඩ නෑ", "News Content": "විශ්වවිද්‍යාල අනධ්‍යයන සේවකයින් ආරම්භ කර ඇති වැඩවර්ජනය අද දිනයේත් ක්‍රියාත්මක කරන බව විශ්වවිද්‍යාල වෘත්තීය සමිති ඒකාබද්ධ කමිටුව පවසයි.එහි සම සභාපති එඩ්වඩ් මල්වත්තගේ මහතා කියා සිටියේ සිය ඉල්ලීම් පිළීබඳ මෙතෙක් කිසිදු යහපත් ප්‍රතිචාරයක් ලැබී නොමැති බවයි.ඉල්ලීම් කිහිපයක් මුල් කරගනිමින් විශ්වවිද්‍යාල අනධ්‍යයන සේවකයන් ඊයේ දිනයේ වැඩවර්ජනයක් ආරම්භ කරන ලදී.කෙසේවෙතත් උසස් අධ්‍යාපන අමාත්‍යංශය නිවේදනයක් නිකුත් කරමින් පවසා ඇත්තේ විශ්වවිද්‍යාල තුළ දැනට පවතින ප්‍රධාන ප්‍රශ්න පිළිබඳව ජාතික සේවක සංගමයේ නියෝජිතයින් සමග සාකච්ඡා කොට එකඟතාවකට පැමිණ ඇති බවයි.එසේ වුවද තම සංගමයේ කිසිදු නියෝජිතයෙකු සාකච්ඡා සඳහා සහභාගී නොවූ බව එඩ්වඩ් මල්වත්තගේ මහතා සඳහන් කළේය.එම නිසා අද දිනයේත් වැඩවර්ජනනය ක්‍රියාත්මක කරන අතර එහිදීද සිය ගැටලු වලට විසදුම් නොලැබුණ හොත් ලබන 27 වන දින සිට අඛණ්ඩඩ වෘත්තීය සමිති ක්‍රියාමාර්ගයක නිතර වන බව මල්වත්තගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=62040", "Category": null, "Parent URL": null}