{"Source": "Adaderana", "Timestamp": "May 20, 2019 05:48 pm", "Headline": "බස් රථයෙන් බහින්න ගිය කාන්තාව එම රථයටම යට වී ජීවිතක්ෂයට-රියදුරු අත්අඩංගුවට", "News Content": "හක්මන පොලිස් වසමේ කෝංගල තැහිලිකඩේ හන්දිය අසලදී සිදු වු රිය අනතුරකින් කාන්තාවක් ජීවික්ෂයට පත්ව තිබේ. අද(20) උදෑසන 11.15 ට පමණ මෙම අනතුර සිදුව ඇත. හක්මණ සිට මාතර දෙසට ධාවනය වු පෞද්ගලික බස් රථයක් මඟින් බැසීම සඳහා නතර කර එක් කාන්තාවක් බස් රථයෙන් බස්සමින් සිටිය දී නොසැලකිලිමත් ලෙස බස් රථය ඉදිරියට ඇඳ තිබේ. එම අවස්ථාවේ දී කාන්තාව බස් රථයෙන් වැටී බස් රථයේ ඉදිරිපස රෝදයට යට වී මිය ගොස් තිබේ. මෙසේ මිය ගොස් ඇත්තේ වයස අවුරුදු 66ක් වු කොටිගල හේන, කරපුටුගල පාර කෝංගල, හක්මණ ලිපිනයේ පදිංචි තලපේ හේවා සුමනාවතී නම් කාන්තාවකි. මෘත ශරීරය මේ වන විට හක්මණ රෝහලේ තැන්පත් කර තිබේ. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත. හක්මණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110314", "Category": null, "Parent URL": null}