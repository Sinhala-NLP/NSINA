{"Source": "Adaderana", "Timestamp": "June 11, 2018 03:14 pm", "Headline": "නිධන් හෑරූ 7ක් කොටු වෙයි", "News Content": "වව්නියාව, නෙඩුන්කේනි, ප‍්‍රදේශයේ පුරාවිද්‍යා ප්‍රදේශයක් කැනීම් කොට නිධන් හැරීම සිදුකළ පුද්ගලයින් හත් දෙනෙකු අද (11) අලුයම පොලිස් විශේෂකාර්ය බලකා නිලධාරීන් අත්අඩංගුවට ගෙන ඇති බව වව්නියාව නෙඩුන්කේනි පොලීසිය පවසයි. පොලීසිය පැවසූවේ නෙඩුන්කේනි පට්ටනෙයිකුලම රක්ෂිතයක පිහිටි ඉපැරණි වෙහෙරක් හාරා නිධන් ගැනීමට උත්මහ කළ පිරිසක් ‍එලෙස අත්අඩංගුවට ගත් බවයි. සැකකරුවන් නිධන් ගැනීමට පූජා පැවැත්වීම වෙනුවෙන් ගෙනා උදළු, අලවංගු ඇතුළු උපකරණ, පූජා භාණ්ඩ තොගයක් ඇතුළු උපකරණ තොගයක් එලෙස අත්අඩංගුවට ගත් බවයි. වවුනියාව හා මාතලේ ප්‍රදේශයේ පදිංචි පිරිසක් එලෙස අත්අඩංගුවට ගෙන ඇති බවද පොලීසිය සඳහන් කළේය. අත්අඩංගුවට ගත් සැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් නෙඩුන්කේනි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=90723", "Category": null, "Parent URL": null}