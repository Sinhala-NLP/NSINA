{"Source": "Adaderana", "Timestamp": "November 28, 2016 04:47 pm", "Headline": " වැඩි වාසි ඉන්දීය කණ්ඩායමටයි", "News Content": "එංගලන්තය සහ ඉන්දියාව අතර පැවත්වෙන තුන්වන ටෙස්ට් තරගයේ වැඩි වාසි දිනා ගැනීමට ඉන්දීය කණ්ඩායම සමත්ව තිබේ.එංගලන්ත කණ්ඩායම පළමු ඉනිම සඳහා සියලු දෙනා දැවී ලකුණු 283ක් ලබා ගත්තේය.පිළිතුරු වශයෙන් ඉන්දීය කණ්ඩායම සියලු දෙනා දැවී පළමු ඉනිම සඳහා ලකුණු 417ක් ලබා ගැනීමට සමත් වුණි.ඉන්දීය කණ්ඩායමේ කඩුලු 05ක් ලකුණු 156කට දැවීගොස් තිබියදී ජඩේජා ලකුණු 90ක්, අෂ්වින් ලකුණු 72ක් සහ යාදව් ලකුණු 55ක් ලබා ගැනීම කැපී පෙනුණි.එංගලන්ත කණ්ඩායම දෙවන ඉනිම සඳහා මීට සුළු වේලාවකට පෙර කඩුලු 02ක් දැවී ලකුණු 59ක් රැස්කරගෙන සිටියි.ඒ අනුව එංගලන්ත කණ්ඩායම ඉන්දීය පළමු ඉනිමට වඩා තවත් ලකුණු 75ක් පසුපසින් සිටියි.", "URL": "https://sinhala.adaderana.lk/news.php?nid=66502", "Category": null, "Parent URL": null}