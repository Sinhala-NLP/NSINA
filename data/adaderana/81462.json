{"Source": "Adaderana", "Timestamp": "December 13, 2017 02:47 pm", "Headline": " අඹගමුව තුනට කැඩුවාට ශ්‍රේෂ්ඨාධිකරණය ගිය පෙත්සම කල් යයි", "News Content": "අඹගමුව ප්‍රාදේශීය සභා බල ප්‍රදේශය කොටස් තුනක් වශයෙන් වෙන් කර සීමානීර්ණ කරමින් නිකුත් කර ඇති ගැසට් නිවේදනය අභියෝගයට ලක් කරමින් ගොනු කර ඇති මූලික අයිතිවාසිකම් පෙත්සම සලකා බැලීම ශ්‍රේෂ්ඨාධිකරණය කල් දමා තිබේ. අඹගමුව ප්‍රාදේශීය සභාවේ හිටපු මන්ත්‍රීවරයෙකු වන එච්.ටී. නන්දරාජ මහතා විසින් ඉදිරිපත් කර ඇති අදාළ පෙත්සම සලකා බැලීම ලබන 15 වැනිදා දක්වා කල් දැමූ බව අද දෙරණ අධිකරණ වාර්තාකරු කේ.එස්. උදයකුමාර් පැවසුවේය.", "URL": "https://sinhala.adaderana.lk/news.php?nid=81462", "Category": null, "Parent URL": null}