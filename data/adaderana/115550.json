{"Source": "Adaderana", "Timestamp": "August 2, 2019 07:43 am", "Headline": "හෙරොයින් සමඟ සැකකරුවෙක් මට්ටක්කුලීයේ දී අල්ලයි", "News Content": "මට්ටක්කුලිය පොලිස් වසමේ සමිත්පුර ප්‍රදේශයේ දී කොළඹ අපරාධ කොට්ඨාශයේ නිලධාරීන් කණ්ඩායමක් විසින් හෙරොයින් සමඟ පුද්ගලයෙක් අත්අඩංගුවට ගෙන තිබේ. එහිදී හෙරොයින් ග්‍රෑම් 10 මිලිග්‍රෑම් 117 ක් සන්තකයේ තබා සිටිය දී‍ මෙම සැකකරු අත්අඩංගුවට පත්ව තිබේ. මෙසේ අත්අඩංගුවට පත්ව ඇත්තේ වයස අවුරුදු 32 ක් වු මට්ටක්කුලිය, කොළඹ 15 ලිපිනයේ පදිංචි පුද්ගලයෙකි. සැකකරු අද(02) කොළඹ මාලිගාකන්ද, මහේස්ත්‍රාත් අධිකරණයට ඉදිරිපත් කිරීමට නියමිතයි. කොළඹ අපරාධ කොට්ඨාශය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115550", "Category": null, "Parent URL": null}