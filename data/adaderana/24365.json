{"Source": "Adaderana", "Timestamp": "May 19, 2012 09:40 am", "Headline": "නීති විරෝධී මත්පැන් තොගයක් සමග පුද්ගලයෙකු කොටුවෙයි", "News Content": "දොම්පේ ප‍්‍රදේශයේදී නීති විරෝධී මත්පැන් තොගයක් සමග පුද්ගලයෙකු පොලිසිය විසින් අත්අඩංගුවට ගෙන තිබේ. දොම්පේ යටෝවිට ප‍්‍රදේශයේදී අදාළ සැකකරු අත්අඩංගුවට ගෙන ඇති බව පොලිසිය පවසයි. සැකකරු මාලින්ද හපුගොඩ පදිංචිකරුවෙකු බව සඳහන්ය. ති‍්‍රරෝද රථයකින් ප‍්‍රවාහනය කරමින් තිබියදී අදාළ නීති විරෝධී මත්පැන් තොගය සොයාගෙන තිබේ. එහි නීති විරෝධී මත්පැන් ලීටර් 825 ක් තිබූ බව පොලිසිය සඳහන් කරයි.", "URL": "https://sinhala.adaderana.lk/news.php?nid=24365", "Category": null, "Parent URL": null}