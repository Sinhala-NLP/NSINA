{"Source": "Adaderana", "Timestamp": "July 18, 2010 09:33 pm", "Headline": "කුණු දැමූ 200 ක් ඇප පිට නිදහස්", "News Content": "මහ මග කුණු දමායන්නන්ට එරෙහිව පාරිසරික පොලිස් ඒකකය සිය රාජකාරී කටයුතු ආරම්භ කර ඇති වග පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. නීති විරෝධී ලෙස කුණු දැමීමේ චෝදනාවට මේ වන විට 200 ක පමණ පිරිසක් අත්අඩංගුවට ගෙන පසුව ඇප මත නිදහස් කිරීමට පියවර ගෙන ඇති බව හෙතෙම කියා සිටියේය. කොළඹ අපරාධ කොට්ඨාසය බාර නියෝජ්‍ය පොලිස්පති අනුර සේනානායක මහතාගේ ප්‍රධානත්වයෙන් යුතු 140 ක පමණ පිරිසක් මෙම විශේෂ පොලිස් ඒකකයට අනුයුක්තව සේවය කරන බවත්,එය සෘජුව ආරක්ෂක ලේකම්වරයාගේ අධීක්ෂණය යටතේ සිදුවන බවත් වාර්තා වේ. 140 දෙනෙකුගෙන් යුතු මෙම ඒකකයේ පොලිස් නිලධාරීන් 12 දෙනා බැගින් කොළඹ හා ඒ අවට පොලිස් ස්ථානවලට අනුයුක්ත කර ඇති බවද සඳහන් වේ.", "URL": "https://sinhala.adaderana.lk/news.php?nid=9687", "Category": null, "Parent URL": null}