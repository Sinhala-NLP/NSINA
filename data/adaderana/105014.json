{"Source": "Adaderana", "Timestamp": "February 25, 2019 04:30 pm", "Headline": "ඕමානයේදී සිදු වු රිය අනතුරකින් කුඩා දරුවෙකු ඇතුළුව සිව්දෙනෙක් මිය යයි", "News Content": "ඕමානයේ ජෙබෙල් අක්දර් ප්‍රදේශයේ සිදු වු රිය අනතුරකින් ශ්‍රී ලංකිකයන් සිව්දෙනෙකු මිය ගොස් තවත් තිදෙනෙකු තුවාල ලබා රෝහල් ගත කර ඇති බව වාර්තා විය. මෙලෙස මිය ගොස් ඇත්තේ එකම පවුලේ මව සහ දියණියන් දෙදෙනා සහ ඔවුන් සමඟ ගමන් ගත් තවත් කුඩා පිරිමි දරුවෙකුයි. එකම පවුලේ මව, පියා ,දියණියන් දෙදෙනා ,පුතා සහ ඔවුන්ගේ යහළුවන් වන තවත් පිරිමි ළමුන් දෙදෙනෙක් පසුගිය සෙනෙසුරාදා දිනයේ විනෝද චාරිකාවක් ගොස් ඇති අතර ඒ අතරතුර මෙම අනතුර සිදු වි ඇති බව විදෙස් මාධ්‍ය වාර්තා කරයි. අනතුර සිදු විමට නිශ්චිත හේතුවක් මෙතෙක් අනාවරණය වී නොමැති නමුත් විදෙස් මාධය සඳහන් කර ඇත්තේ අනතුර සිදු වු අවස්ථාවේ මොටර් රථය පැදවු පියාට නිවැරදිව තිරිංග යොදා ගැනීමට නොහැකි වීම හේතුවෙන් මෙම රිය අනතුර සිදු වි ඇති බවයි. මෙම පිරිස ශ්‍රි ලංකාවේ අක්කරෙයිපත්තු ප්‍රදේශයේ සිටි පිරිසක් බවද අනාවරණය වී ඇත.", "URL": "https://sinhala.adaderana.lk/news.php?nid=105014", "Category": null, "Parent URL": null}