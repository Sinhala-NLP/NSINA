{"Source": "Adaderana", "Timestamp": "April 5, 2019 09:40 am", "Headline": "කසකස්ථාන නව ජනපති රුසියාවේ සංචාරයක", "News Content": "කසකස්ථානයේ නව ජනාධිපති කස්‍යම් ජොමාත් රුසියාවේ සංචාරයක නිරත වුණි. ජනාධිපති ධුරය හිමිවීමෙන් පසු ඔහු කළ පළමු රුසියානු සංචාරය මෙයයි. රතු චතුරශ‍්‍රය වෙත පැමිණි කසකස්ථාන ජනාධිපතිවරයා ඉතා ගෞරවයෙන් යුතුව පිළිගනු ලැබූ අතර විශේෂ හමුදා උත්තමාචාරයක් ද ජනාධිපතිතුමා වෙනුවෙන් පිරිනැනමා ඇත. ලෝක යුද්ධයේදී මිය ගිය සෝවියට් සොල්දාදුවන් සිහිවීම පිණිස මොස්කව් නගරයේ රතු චතුරශ‍්‍රයේ, ඇලෙක්සැන්ඩර් උද්‍යානයේ ඉදි කර ඇති ස්මාරකය නැරඹීමටත් එහිදී ජනාධිපතිවරයා එක්ව ඇත. මෙම සංචාරය අතරතුර කසකස්ථාන ජනාධිපතිවරයා රුසියානු ජනාධිපති ව්ලැඩිමීර් පුටින් හමුවීමටද කටයුතු කර තිබුණි. නව නායකත්වය යටතේ දෙරට අතර සබඳතා පවත්වාගෙන යන ආකාරය එහිදී රුසියානු ජනාධිපතිවරයා අවධානයට ලක්කළ ප්‍රධාන කරුණකි. කසකස්ථානනයේ වසර තිහකට ආසන්න කාලයක් ජනාධිපති ධූරය දැරූ ජනාධිපතිවරයා පසුගියදා සිය ධූරයෙන් ඉල්ලා අස් වුණි.", "URL": "https://sinhala.adaderana.lk/news.php?nid=107423", "Category": null, "Parent URL": null}