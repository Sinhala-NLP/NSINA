{"Source": "Adaderana", "Timestamp": "September 24, 2010 03:03 pm", "Headline": "සෞදි පොදු සමා කාලය හෙටින් ඇරඹෙයි", "News Content": "සෞදි අරාබියේ අනවසරයෙන් රැදී සිටින ශ්‍රමිකයින්ට‍ යළි තම මව් රට බලා යාමට සෞදි අරාබි රජය ලබාදුන් පොදු සමා කාලය හෙටින් ආරම්භ වේ. මේ යටතේ අනවසරයෙන් එරට රැදී සිටින ශ්‍රී ලාංකිකයින්ට ද පැමිණීමේ අවස්ථාව හිමිවන බව ශ්‍රී ලංකා විදේශ සේවා නියුක්ති කාර්යාංශය පවසයි. හෙටින් ආරම්භ වන පොදු සමා කාලය 2011 වසරේ මාර්තු 23 වැනිදා දක්වා ක්‍රියාත්මක වේ. ලෙබනන් රජය මගින් ද මීට පෙර මෙවැනිම පොදු සමා කාලයක් ප්‍රකාශයට පත්කර තිබූ බව ශ්‍රී ලංකා විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=11066", "Category": null, "Parent URL": null}