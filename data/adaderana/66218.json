{"Source": "Adaderana", "Timestamp": "November 20, 2016 02:16 pm", "Headline": " ඥානසාර හිමිගෙන් මල්වතු  මහ නාහිමිට සංදේශයක්", "News Content": "බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි මල්වතු මහනායක අතිපූජ්‍ය තිත්බටුවේ ශ්‍රී සුමංගල හිමි බැහැදැක සංදේශයක් බාර දී තිබේ.ඊයේ (19) පස්වරුවේ මෙම සංදේශය බාර දී ඇති බව අද දෙරණ වාර්තාකරු සඳහන් කළේය.නීති විරෝධීව ඉදිකරන ආගමික ස්ථාන සම්බන්ධයෙන් වූ සංදේශයක් මෙහිදී මල්වතු නාහිමියන්ට බාරදුන් බව වාර්තා වේ.බොදුබල සේනා සංවිධානය ඇතුළු සංවිධාන කිහිපයක් එක්ව ඊයේ මහනුවර ප්‍රදේශයේ පාගමනක ද නිරත විය.මේ අතර අධිකරණ හා බුද්ධ ශාසන අමාත්‍ය විජේදාස රාජපක්ෂ මහතා අද (20) පෙරවරුවේ මල්වතු අස්ගිරි මහනාහිමිවරුන් බැහැදැකීමට ගිය අවස්ථාවේ මාධ්‍යවේදීන් මේ පිළිබඳ අමාත්‍යවරයාගෙන් විමසා සිටියේය.", "URL": "https://sinhala.adaderana.lk/news.php?nid=66218", "Category": null, "Parent URL": null}