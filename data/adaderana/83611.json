{"Source": "Adaderana", "Timestamp": "January 27, 2018 12:38 pm", "Headline": " සංචාරකයින්ට ලිංගික හිරිහැරකරලා සල්ලිත් කොල්ල කාලා", "News Content": "අප්‍රිකානු රටක් වන සැනෙගල් රාජ්‍යයේදී සංචාරකයින් පිරිසකට ලිංගික හිරිහැර සිදුකර ඇති බව විදෙස් මාධ්‍ය පවසයි. යුරෝපියානු සංචාරකයින් පිරිසක් කැසමාන්ස් ප්‍රදේශයේ මෝටර් රථයකින් සංචාරය කරමින්සිටියදී ආයුධ සන්නද්ධ පිරිසක් විසින් ඔවුන් සතුව තිබූ මුදල් සොරාගෙන පසුව මෙලෙස ලිංගික හිංසනයටද ලක් කර ඇති බව සඳහන්ය. සංචාරකයින් සිව් දෙනෙකු මෝටර් රථයේ ගමන් කරමින් සිට ඇති අතර ඉන් තුන් දෙනෙකුට කොල්ලකරුවන් විසින් මෙලෙස ලිංගික හිංසා සිදුකර තිබේ. කොල්ලකරුවන් විසින් සංචාරකයින් සතුව තිබූ යුරෝ 4400ක් සහ අමෙරිකානු ඩොලර් 595ක් මෙලෙස සොරාගෙන ඇති බව විදෙස් මාධ්‍ය සඳහන් කළේය. මේ මස මුලදී ද කැසමාන්ස් ප්‍රදේශයේ දී කොල්ලකරුවෙකු විසින් පුද්ගලයින් 14 දෙනෙකු ඝාතනය කර තිබුණි.", "URL": "https://sinhala.adaderana.lk/news.php?nid=83611", "Category": null, "Parent URL": null}