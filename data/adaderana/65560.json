{"Source": "Adaderana", "Timestamp": "October 30, 2016 07:06 pm", "Headline": " උපුල් තරංග දෙවන ටෙස්ට් ශතකය වාර්තා කරයි-ශ්‍රී ලංකා පළමු ඉනිම නිමයි", "News Content": "ශ්‍රී ලංකා ක්‍රීඩක උපුල් තරංග දෙවන ටෙස්ට් ශතකය වාර්තා කිරීමට මීට සුළු වේලාවකට පෙර සමත්ව තිබේ.ඒ සිම්බාබ්වේ කණ්ඩායම සමඟ හරාරේ නුවර දී අද(30) පැවැත්වෙන ටෙස්ට්ස් තරගයේදීය. ශ්‍රී ලංකා කණ්ඩායම හා සිම්බාබ්වේ කණ්ඩායම අතර පැවති පළමු ටෙස්ට් තරගයේ ශ්‍රී ලංකා පළමු ඉනිම නිමා වන විට ශ්‍රී ලංකා කණ්ඩායමේ සියලු ක්‍රීඩකයින් දැවී ලකුණු 537 ලබා ගැනීමට සමත් විය.එහිදී කුසල් ජනිත් ලකුණු 110ක් හා උපුල් තරංග ලකුණු 110ක් ලබා ගැනීමට සමත් විය.සිය මංගල ටෙස්ට් ශතකය වාර්තා කිරීමට කුසල් ජනිත් පෙරේරා සමත් විය.ආරම්භක පිතිකරුවන් දෙදෙනා අතර ලකුණු 123ක සබඳතාවක් ගොඩනගා ගෙන සිටියදී දිමුත් කරුණාරත්න ලකුණු 56කට දැවී ගියේය.කෞෂාල් සිල්වා ලකුණු 94 යි.", "URL": "https://sinhala.adaderana.lk/news.php?nid=65560", "Category": null, "Parent URL": null}