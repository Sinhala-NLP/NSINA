{"Source": "Adaderana", "Timestamp": "January 4, 2012 08:05 am", "Headline": " ඉන්දීය විදේශ කටයුතු ඇමති  එන්නේ මොකාටද..?", "News Content": "ඉන්දියාවේ විදේශ කටයුතු අමාත්‍ය එස්.එම් ක්‍රිෂ්ණා මහතා ශ්‍රී ලංකාවේ සංචාරයක නිරතවීමට නියමිතව තිබේ. ලබන 16 වැනිදා ක්‍රිෂ්ණා මහතා දිවයිනට පැමිණෙනු ඇති බව මෙරට රජයේ ප්‍රවෘත්ති දෙපාර්තමේන්තුව සඳහන කරයි. ඉන්දීය රජයේ ආධාර මත උතුරු ප්‍රදේශයේ ඉදිකරන නිවාස 50,000 ව්‍යාපෘතියේ ප්‍රගතිය පිළිබඳව සොයා බැලීම සඳහා ඔහු මෙරටට පැමිණෙනු ඇති බව සඳහන් වේ. එහෙත් දෙමළ ජාතික සන්ධානය හා ආණ්ඩුව අතර සාකච්ඡා වල ප්‍රගතිය පිළිබඳ සොයා බැලීමට ඉන්දීය විදේශ ඇමතිවරයා මෙරටට පැමිණෙන බව ඇතැම් වාර්තා පෙන්වාදෙයි. දෙමළ ජාතික සන්ධානය ඉදිරිපත් කර ඇති 13 වැනි ව්‍යවස්ථා සංශෝධනයට අදාළ පළාත් සභා සඳහා පොලිස් හා ඉඩම් බලතල ලබා දීම කෙරෙහි තවදුරටත් සාකච්ඡා කිරීමට ආණ්ඩුව සූදානම් බව කෙහෙළිය රඹුක්වැල්ල අමාත්‍යවරයා පවසන බව රජයේ ප්‍රවෘත්ති දෙපාර්තමේන්තු නිල වෙබ් අඩවිය උපුටා දක්වයි.", "URL": "https://sinhala.adaderana.lk/news.php?nid=21137", "Category": null, "Parent URL": null}