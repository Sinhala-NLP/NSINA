{"Source": "Adaderana", "Timestamp": "July 14, 2018 07:29 am", "Headline": "ගම්පහ දිස්ත්‍රික්කයේ ප්‍රදේශ කිහිපයකට ජල සැපයුම තාවකාලිකව අත්හිටුවයි", "News Content": "පැය 16ක කාලයක් සඳහා ගම්පහ දිස්ත්‍රික්කයේ ප්‍රදේශ කිහිපයකට ජල සැපයුම හෙට(15) තාවකාලිකව අත්හිටුවන බව ජාතික ජල සම්පාදන හා ජලාපවහන මණ්ඩලය පැවසීය. අත්‍යවශ්‍ය නඩත්තු කටයුත්තක් හේතුවෙන් හෙට උදෑසන 8.00 සිට මධ්‍යම රාත්‍රිය දක්වා ජල සෑපයුම අත්හිටුවන බව එම මණ්ඩලය පැවසුවේය. කැලණිය, වත්තල, බියගම, මහර, දොම්පේ, ජා ඇල හා ගම්පහ යන ප්‍රාදේශීය සභා බල ප්‍රදේශවලට හා පෑලියගොඩ, වත්තල, ජා ඇල, කටුනායක හා සීදූව යන නගර සභා බල ප්‍රදේශවලට ජල සැපයුම තාවකාලිකව අත්හිටුවන බව සඳහන් විය.", "URL": "https://sinhala.adaderana.lk/news.php?nid=92527", "Category": null, "Parent URL": null}