{"Source": "Adaderana", "Timestamp": "September 29, 2013 05:16 pm", "Headline": "එජාපයේ ඉදිරි කටයුතු සඳහා උත්තරීතර මණ්ඩලයක්", "News Content": "එක්සත් ජාතික පක්ෂයේ ඉදිරි කටයුතු සඳහා උත්තරීතර මණ්ඩලයක් පිහිටුවීමට එම පක්ෂය තීරණය කර තිබේ. එක්සත් භික්ෂු පෙරමුණ පසුගිය සතියේ සිදුකළ යෝජනාවකට අනුව අදාළ උත්තරීතර මණ්ඩලය පිහිටුවීමට නියමිතය. ඒ සම්බන්ධයෙන් එක්සත් ජාතික පක්ෂයේ නායක රනිල් වික්‍රමසිංහ මහතා, ශ්‍රී ලංකා රාමඤ්ඤ නිකායේ අනුනායක පූජ්‍ය ගිරාබේ ආනන්ද නාහිමියන් සමඟ විශේෂ සාකච්ඡාවක් පවත්වා ඇත. අද පෙරවරුවේ අනුරාධපුර ශ්‍රී සාරානන්ද පිරිවෙණේදී මෙම සාකච්ඡාව පවත්වා තිබේ. එම සාකච්ඡාවේදී එක්සත් ජාතික භික්ෂු පෙරමුණ ඉදිරිපත් කළ සියලු යෝජනා වලට රනිල් වික්‍රමසිංහ මහතා එකඟතාව පළ කර ඇත.", "URL": "https://sinhala.adaderana.lk/news.php?nid=37791", "Category": null, "Parent URL": null}