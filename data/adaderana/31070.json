{"Source": "Adaderana", "Timestamp": "January 25, 2013 04:44 pm", "Headline": "පැරෑලියේ සුනාමි ස්මාරකයට හානිකර රියදුරෙක් පලාගිහින්", "News Content": "වාහනයක් ගැටීමෙන් පැරෑලිය සුනාමි ස්මාරකයට හානි සිදුව තිබේ. ඊයේ රාත්‍රී වෑන් රථයක් එලෙස ගැටී ඇති බවත් සිද්ධිය සම්බන්ධයෙන් මීටියාගොඩ පොලීසියට පැමිණිල්ලක් ඉදිරිපත් කර ඇති බවත් අප වාර්තාකරු පවසයි. සුනාමි ස්මාරක කමිටුවේ සභාපති අන්තෝනි ගමගේ රැවන් ප්‍රීතිකුමාර මහතා විසින් එකී පැමිණිල්ල ඉදිරිපත් කර ඇතැයි හෙතෙම කියයි. වෑන් රථය එහි ගැටුණු ශබ්දය ඇසී අසල්වැසියෙකු එම ස්ථානයට ගිය විට රියදුරා එය තමාගේ මුදලින් ප්‍රතිසංස්කරණය කරන බව පවසා මේ ගැන පොලීසියට පැමිණිලි කරන බවද කියා ඇතැයි ඇතැයි අප වාර්තාකරු සඳහන් කරයි. කෙසේ වෙතත් මේවන තෙක් එකී රියදුරා පොලීසියට පැමිණ නැතැයිදි හෙතෙම වැඩිදුරටත් පවසයි.", "URL": "https://sinhala.adaderana.lk/news.php?nid=31070", "Category": null, "Parent URL": null}