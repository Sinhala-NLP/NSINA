{"Source": "Adaderana", "Timestamp": "October 11, 2017 08:45 am", "Headline": "යාපනයේ අනතුරකින් තරුණයෙකු මරුට", "News Content": "යාපනය -පේදුරුතුඩුව ප්‍රධාන මාර්ගයේ 17 කිලෝමීටර් කණුව අසල ප්‍රදේශයේදී සිදුවු අනතුරකින් තරුණයෙකු මියගොස් තිබේ. යතුරුපැදියක් පැදිකරුට පාලනය කරගත නොහැකිව විදුලි පහන් කණුවක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු අච්චුවේලී රෝහලට ඇතුළත් කිරීමේ දී මියගොස් තිබේ. මියගොස් ඇත්තේ නාවට්කැලි, අයියනාර් කොවිල ප්‍රදේශයේ පදිංචිව සිටි 19 හැවිරිදි තරුණයෙක් බව අනාවරණ වී ඇත. අනතුර සම්බන්ධයෙන් අච්චුවේලී පොලීසිය වැඩිදුර විමර්ශන සිදු කරනු ලබයි. මේ අතර බියගම ප්‍රදේශයේ සිදුවු රිය අනතුරකින් 31 හැවිරිදි පුද්ගලයෙකු මියගොස් තිබේ.", "URL": "https://sinhala.adaderana.lk/news.php?nid=78581", "Category": null, "Parent URL": null}