{"Source": "Adaderana", "Timestamp": "May 6, 2014 04:24 pm", "Headline": "මොරවැව සතුන් දඩයමේ ගිය 4ක් අත්අඩංගුවේ", "News Content": "මොරවැව, කන්‍යාරක්ෂිත ප්‍රදේශයට නීති විරෝධී ලෙස ඇතුළු වී සතුන් දඩයම් කරමින් සිටි පුද්ගලයින් සිව්දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. ත්‍රීකුණාමල කඳවුරේ නිලධාරීන්ට ලද තොරතුරක් මත සිදුකළ විමර්ශනයකදී මෙම සැකකරුවන් අත්අඩංගුවට ගෙන ඇත. මෙහිදී රුමේනියාවේ නිෂ්පාදිත බෝර 12 වර්ගයේ ගිනි අවියක් සහ පතරොම් තොගයක් ද සොයාගෙන තිබේ. අත්අඩංගුවට ගත් සැකකරුවන් සහ භාණ්ඩ වැඩිදුර විමර්ශන කටයුතු සඳහා මොරවැව පොලිස් ස්ථානය වෙත බාරදී ඇති බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=43020", "Category": null, "Parent URL": null}