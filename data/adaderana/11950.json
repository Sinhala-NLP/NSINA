{"Source": "Adaderana", "Timestamp": "November 5, 2010 11:59 am", "Headline": "පාර්ලිමේන්තු පාරේ අලුත්වැඩියාවක් -ගමනාගමනය සීමාවෙයි", "News Content": "කියන්නෑම් වට රවුමේ සිට පොල්දූව වට රවුම දක්වා අද(05) සිට ඉදිරි දින කිහිපය තුළ ගමනාගමනය සීමා කිරීමට සිදුවන බව පොලීසිය පවසයි. එම මාර්ගයේ එක් මං තීරුවක පමණක් රථ වාහන ධාවනයට ඉඩ ලබාදෙන බව ද පොලීසිය සඳහන් කරයි. නුගේගොඩ කොට්ඨාශයේ වැලිකඩ, තලංගම, පොලිස් ස්ථාන වලට අයත් පාර්ලිමේන්තු මාර්ගයේ අලුත්වැඩියා කටයුත්තක් හේතුවෙන් මෙම තීරණයට ගෙන ඇති බව සඳහන්ය. ජයන්තිපුර මංසන්ධියේ සිට පොල්දූව වට රවුම දක්වා මාර්ගය අලුත්වැඩියා කටයුතු අද සිට ආරම්භ කර ඇති බව පොලීසිය පවසයි.", "URL": "https://sinhala.adaderana.lk/news.php?nid=11950", "Category": null, "Parent URL": null}