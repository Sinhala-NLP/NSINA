{"Source": "Adaderana", "Timestamp": "May 22, 2011 10:14 am", "Headline": "දරුස්මාන් වාර්තාවට එරෙහි පෙත්සම ඉදිරියේදී බාරදෙනවා", "News Content": "දරුස්මාන් වාර්තාවට එරෙහිව ලබාගත් අත්සන් දස ලක්ෂයේ පෙත්සම ඉදිරි සති කිහිපය තුළ එක්සත් ජාතීන්ගේ සංවිධානයට භාර දෙන බව පුද්ගලික ප්‍රවාහන සේවා අමාත්‍ය සී.බී රත්නායක මහතා පවසයි. මේ වන විට එම අත්සන් ලබා ගැනීමේ කටයුතු අවසන් කර ඇති අතර සියලු අත්සන් ලබන බදාදා දිනට පෙර එක්රැස් කිරීමට බලාපොරොත්තු වන බව අමාත්‍යවරයා ප්‍රකාශ කළේය. මෙරට එක්සත් ජාතීන්ගේ නියෝජිතයින් හරහා එම අත්සන් ‍සහිත පෙත්සම එක්සත් ජාතීන්ගේ මහලේකම් බැන්කී මූන් මහතාට යැවීමට කටයුතු කරන බව සී.බී රත්නායක මහතා කියා සිටියේය. ඊට අමතරව විදෙස් රටවල සහයෝගයෙන් ද දරුස්මාන් වාර්තාවට එරෙහිව විරෝධතා ව්‍යාපාර දියත් කරන බව අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=16251", "Category": null, "Parent URL": null}