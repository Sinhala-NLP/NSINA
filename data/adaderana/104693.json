{"Source": "Adaderana", "Timestamp": "February 20, 2019 02:51 pm", "Headline": "ගලේවෙල අනතුරකින් එක් දරු පියෙක් මරුට", "News Content": "ගලේවෙල-කුරුණෑගල ප්‍රධාන මාර්ගයේ ගලේවෙල, දම්බගහමුල ප්‍රදේශයේදී අද(20) අළුයම සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. ත්‍රීරෝද රථයක් හා මෝටර් රථයක් එකිනෙක ගැටීමෙන් මෙම අනතුර සිදුව ඇති අතර අදාළ අනතුරින් ත්‍රීරෝද හිමිකරු බරපතළ තුවාල ලබා ගලේවෙල රෝහලට ඇතුළත් කිරීමෙන් අනතුරුව මියගොස් ඇති බව වාර්තා වෙයි. මෙලෙස මියගොස් ඇත්තේ ගලේවෙල, දම්බගහමුල ප්‍රදේශයේ පදිංචි 42 හැවිරිදි එක්දරු පියෙකි. අදාළ සිද්ධය සම්බන්ධයෙන් ගලේවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=104693", "Category": null, "Parent URL": null}