{"Source": "Adaderana", "Timestamp": "November 14, 2015 10:43 am", "Headline": "  පොලිස් වෙස්ගත් ලෝක හොරෙක් දැලේ!", "News Content": "පොලිස් නිලධාරින් හෝ සුරාබදු නිලධාරින් බව පවසා මාර්ගයේ ගමන් ගන්නා මගීන් පරික්ෂා කරමින් මුදල් සහ දේපළ කොල්ලකෑ පුද්ගලයෙකු නුගේගොඩ, ඇඹුල්දෙණිය ප්‍රදේශයේදී අත්අඩංගුවට ගෙන තිබේ.මිරිහාන කොට්ඨාස නොවිසදුණු අපරාධ ඒකකය විසින් සිදු කළ වැටලීමකදි සැකකරු අත්අඩංගුවට ගත් බව පොලිසිය පැවසුවේය.අදාළ පුද්ගලයා මිරිහාන සහ කොහුවල ප්‍රදේශයන්හි මෙලෙස මුදල් හා දේපළ කොල්ලකෑමේ නිරතවී ඇති බව සඳහන්ය.ඔහුගෙන් සිදු කරන ලද වැඩිදුර ප්‍රශ්න කිරිම්වලදි රුපියල් 27,000 ක්, රුපියල් 45,000 ක් පමණ වටිනා රිදි මාල දෙකක් සහ අත්පළඳනාවක්, සහ ත්‍රීරෝද රථයක් සොයාගත් බව පොලිසිය පැවසුවේය.සැකකරු පන්නිපිටිය, පැලැන්වත්ත ප්‍රදේශයේ පදිංචි 53 හැවිරිදි පුද්ගලයෙක්.ඔහු අද ගංගොඩවිල මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=55090", "Category": null, "Parent URL": null}