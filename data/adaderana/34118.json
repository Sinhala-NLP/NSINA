{"Source": "Adaderana", "Timestamp": "May 15, 2013 04:15 pm", "Headline": "සංවර්ධනයේ දී පළාත් පාලනය ඉතා ඵලදායකයි", "News Content": "ශ්‍රී ලංකාවේ සංවර්ධනය ජනතාව වෙත ඍජුව ගෙන යාමේ දී පළාත් පාලනය ප්‍රායෝගික මෙන්ම ඉතා ඵලදායක ක්‍රමයක් වූ බව ජනාධිපති මහින්ද රාජපක්ෂ මහතා පවසයි. ක්‍රියාකාරී ප්‍රජාතන්ත්‍රවාදයක පරමාදර්ශ හා අපේක්ෂාවන් වඩාත්ම ප්‍රායෝගිකව ප්‍රකාශ වන්නේ පළාත් පාලනය මගින් බව ජනාධිපතිවරයා පෙන්වාදෙයි. උගන්ඩාවේ කම්පාලා නුවර දී ආරම්භ වූ 2013 පොදුරාජ්‍ය මණ්ලයීය පළාත් පාලන සම්මන්ත්‍රණයේ දී ප්‍රධාන දේශනය පවත්වමින් ජනාධිපති මහින්ද රාජපක්ෂ මහතා මේ බව සඳහන් කළේය. යුද්ධය අවසන් වීමෙන් පසු ශ්‍රී ලංකාව පළාත් පාලන හා ආර්ථික වර්ධනයට ඉහළම ප්‍රමුඛත්වයක් ලබා දුන් බව ත්‍රස්තවාදයේ පළමු ඉලක්කය පළාත් පාලනය වූ බව පැවසූ ජනාධිපතිවරයා කියා සිටියේය.", "URL": "https://sinhala.adaderana.lk/news.php?nid=34118", "Category": null, "Parent URL": null}