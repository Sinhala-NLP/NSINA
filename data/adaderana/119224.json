{"Source": "Adaderana", "Timestamp": "September 16, 2019 12:25 pm", "Headline": "පිට කොන්දේ ගෙඩියකින් පීඩා විඳින පුංචි දියණියක්", "News Content": "දියණියගේ පිට කොන්දේ හටගෙන ඇති ගෙඩියක් ශෛල්‍යය කර්මයකට භාජනය කර දියණිය සුව කර දෙන ලෙස දෙදරු මවක් සෞඛ්‍යය බලධාරීන්ගෙන් ඉල්ලා සිටියි. තලවකැලේ ලිදුල රත්නගිරි ජනපදයේ පදිංචි එස්.තවමලර් නැමති දෙදරු මව කියා සිටින්නේ අවුරුදු 2 මාස 4වයසැති තම දියණිය උපන් දා සිටම පිට කොන්දේ කුඩා ගොඩියක් හටගෙන තිබු බවයි. පිට කොන්දේ හටගත් ගෙඩිය දිනෙන් දින ප්‍රසාරණය වන නිසා ඇයට ප්‍රතිකාර ලබා දිම සඳහා මහනුවර ශික්ෂණ රෝහල වෙත වරින් වර ඇතුලත් කර ප්‍රතිකාර ලබා දී ඇත. පිට කොන්දේ ගෙඩිය හටගත් ස්ථානයෙන් මොළයට විෂ බිජයක් ඇතුල්විම නිසා මහනුවර ශික්ෂණ රෝහලේ වෛද්‍යවරුන් ඒ පිළිබඳව පරික්ෂා කර බලා මුළින්ම මොළයට ඇතුල් වි තිබු විෂ බිජය ඉවත් කිරිමට කටයුතු කර ඇත. දියණියගේ පිට කොන්දේ හටගෙන ඇති ගෙඩිය හේතුවෙන් දියණියට ඇවිද ගැනීමට නොහැකි වි ඇති අතර වසර 2 කට වැඩි කාලයක් මහනුවර ශික්ෂණ රෝහලේ සායන කටයුතු රැගෙන ගියත්, එම රෝහලේ වෛද්‍යයවරුන් දියණියගේ පිට කොන්දේ හටගෙන ඇති ගෙඩිය ඉවත් කිරිමට කිසිදු පියවරක් නොගන්නා බවත් දියණියගේ මව ප්‍රකාශ කර ඇත. තම සැමියා කුලී වැඩ සිදු කර තම පවුලේ ජීවනෝපාය සිදුකරගෙන යන බවත්, තමන්ට පාසල් වියේ පසුවන අවුරුදු 8 පිරිමි දරුවෙකු සිටින බවත් දියණියගේ මව කියා සිටියි. දැඩි ආර්ථික අපහසුතා මධ්‍යයේ ජිවත් වන නිසා තම දියණියගේ පිට කොන්දේ හටගෙන ඇති ගෙඩිය කඩිනමින් ශෛල්‍ය කර්මයක් සිදුකර ඉවත් කර දියණිය සුව කර දිමට සෞඛ්‍යය බලධාරින් කටයුතු කල යුතු බවත් ඇය ප්‍රකාශ කර ඇත.", "URL": "https://sinhala.adaderana.lk/news.php?nid=119224", "Category": null, "Parent URL": null}