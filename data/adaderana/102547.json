{"Source": "Adaderana", "Timestamp": "January 17, 2019 04:28 pm", "Headline": "චීනයේ තර්ජන නිසා තායිවානය යුද අභ්‍යාසයක", "News Content": "චීනයෙන් එල්ලවන තර්ජන මධ්‍යයේ තායිවානය යුද අභ්‍යාසයක් පවත්වා ඇත. තායිවානයේ නැගෙනහිර වෙරළබඩ කලාපයේ පිහිටි තායිචුන්ග් නගරයේදී යුද අභ්‍යාසයක් පවත්වා තිබේ. ඒ තායිවානය චීන පාලනය යටතය ගන්නා බවට චීන ජනාධිපති ෂී ජින් පින් ඉකුත් දෙවනදා සිදුකළ ප්‍රකාශයෙන් අනතුරුවය. යුද අභ්‍යාසය සඳහා හොලිකොප්ටර් යානා ඇතුළු යුද උපකරණ රැසක් භාවිත කර ඇති බවත් සඳහන්ය. වර්ෂාව මධ්‍යයේ වුවද ප්‍රංශයේ නිෂ්පාදිත ප්‍රහාරක ගුවන් යානා කිහිපයක්ද එහිදී ගුවන්ගත කර තිබුණි. මේ අතර තායිවානය චීනයේ කොටසක් බවට සිදුකරන ප්‍රකාශ ප්‍රතික්ෂේප කරන තායිවාන ජනාධිපති ත්සායි ඉන්ග් වෙන් පැවසුවේ ජාතික ආරක්ෂාවට මූලිකත්වය දෙන බවය.", "URL": "https://sinhala.adaderana.lk/news.php?nid=102547", "Category": null, "Parent URL": null}