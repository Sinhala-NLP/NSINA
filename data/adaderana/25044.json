{"Source": "Adaderana", "Timestamp": "June 15, 2012 08:56 am", "Headline": "දඹුලු විහාරය අවට රිලවුන් වනාන්තරවලට මුදාහැරෙයි", "News Content": "දඹුල්ල විහාරස්ථානය අවට සැරිසරන රිලවුන් වනාන්තරවලට මුදාහැරීමේ කටයුතු අද(15) සිට ආරම්භ කිරීමට නියමිතය. අද පස්වරුවේ මෙම වැඩසටහන ක්‍රියාත්මක කිරීමට නියමිත බව සඳහන්ය. ඒ සඳහා සැකසූ විශේෂ කූඩු වර්ගයක් භාවිත කරමින් ‍රිලවුන් ඇල්ලීමේ කටයුතු සිදුකරන බව වාර්තා වේ. අදාළ වැඩසටහන පිළිබඳව මීට දින කිහිපයකට පෙර ප්‍රදේශ‍යේ ජනතාව දැනුවත් කිරීමට ද පියවර ගෙන තිබේ. මෙසේ අල්ලාගන්නා රිලවුන් මාදුරුඔය වන රක්ෂිතයට මුදා හැරීමට නියමිතය. මීට පෙර දිවයිනේ වෙනත් ජනාකීර්ණ ප්‍රදේශ‍වල වාසය කරන රිලවුන් අල්ලා රක්ෂිත ප්‍රදේශවලට මුදා හැර තිබේ.", "URL": "https://sinhala.adaderana.lk/news.php?nid=25044", "Category": null, "Parent URL": null}