{"Source": "Adaderana", "Timestamp": "August 20, 2012 12:55 pm", "Headline": "6 දෙනෙකු සමඟ ධීවර යාත්‍රාවක් අතුරුදන්", "News Content": "මීගමුව මුහුදු තීරයෙන් ධීවර කටයුතු සඳහා පිටත් වූ පුද්ගලයින් 6 දෙනෙකු‍ගෙන් සමන්විත යාත්‍රාවක් අතුරුදන්ව ඇති බවට ධීවර අමාත්‍යාංශය වෙත තොරතුරු ලැබී ඇත. පසුගිය මස 20 වැනිදා ධීවර කටයුතු සඳහා පිටත් වූ අදාළ යාත්‍රාව කාර්මික දෝෂයකට ලක්ව ඇති බවට මීට දින 9 කට පමණ පෙර තමන් වෙත දැනුම් දුන් බව එම ධීවරයින්ගේ ඥාතීන් පවසයි. අදාළ යාත්‍රාව සෙවීම සඳහා තොඩුවාව ප්‍රදේශයෙන් ධීවර යාත්‍රා දෙකක් පිටත්ව ගොස් තිබේ. එම යාත්‍රාව අතුරුදන්වීම පිළිබඳ විදේශ කටයුතු අමාත්‍යාංශය දැනුවත් කර ඇති බව අප කළ විමසීමක දී ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=26729", "Category": null, "Parent URL": null}