{"Source": "Adaderana", "Timestamp": "April 24, 2014 07:46 am", "Headline": "වසරේ ගත වු කාලය තුළ ෆේස් බුක් පැමිණිලි 500ක් ", "News Content": "වසරේ ගත වු කාලය තුළ ෆේස් බුක් වෙබි අඩවිය සම්බන්ධයෙන් වු පැමිණිලි 500 කට අධික සංඛ්‍යාවක් ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. එහි මාධ්‍ය ප්‍රකාශක රොෂාන් චන්ද්‍රගුප්ත මහතා සඳහන් කළේ එම පැමිණිළි අතරින් 80%ක් පමණ ව්‍යාජ ෆේස් බුක් ගිණුම් සම්බන්ධ පැමිණිළි බවයි. ඊට අමතරව ෆේස් බුක් ගිණුම් වලට අනවසරයෙන් ඇතුළුවීම සම්බන්ධ පැමිණිළි සහ ෆේස් බුක් ගිණුම් යොදාගනිමින් විවිධ නීති විරෝධී ක්‍රියා සිදුකිරීම පිළිබඳ පැමිණිළි ද ඒ අතර වන බව රොෂාන් චන්ද්‍රගුප්ත මහතා සඳහන් කළේය. ව්‍යාජ ෆේස්බුක් ගිණුම් සම්බන්ධයෙන් ලැබුණු පැමිණිලි සියල්ල සතියක පමණ කාලයක් ඇතුළත ඉවත් කිරීමට පියවර ගෙන ඇති බව ශ්‍රී ලංකා පරිගණක හදිසි ප්‍රතිචාර සංසදය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=42749", "Category": null, "Parent URL": null}