{"Source": "Adaderana", "Timestamp": "October 31, 2011 03:54 pm", "Headline": " කරන්දෙණියේ වෛද්‍යවරයාගේ ඝාතනයේ දෙදෙනෙක් අත්අඩංගුවේ", "News Content": "කරන්දෙණිය පොලිස් බල ප්‍රදේශයට අයත් මහඒදණ්ඩ ප‍්‍රදේශයේදී රජයේ වෛද්‍යවරයකු ඝාතනය කිරීමේ සිදුවීමට අදාළ සැකකරුවන් දෙදෙනකු අත්අඩංගුවට ගත් බව පොලීසිය පවසයි. 2011 සැප්තැම්බර් මස 29 වන දින බොරකන්ද රජයේ රෝහලේ වෛද්‍ය නිළධාරියකු ලෙස කටයුතු කළ පී. ප‍්‍රසාද් ජයසිංහ යන අයට කිසියම් අයෙකු විසින් වෙඩි තබා ඝාතනය කෙරිණි. මෙම ඝාතනයට අදාළව අපරාධ පරීක්ෂණ දෙපාර්තමේන්තුව විසින් වැඩිදුර විමර්ශන පවත්වා අද දින සැකකරුවන් දෙදෙනෙකු සමග අදාළ අපරාධය සඳහා උපයෝගී කර ගන්නා ලද ගිනි අවිය ද සොයා ගත් බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. අපරාධ පරීක්ෂණ දෙපාර්තමේන්තුව වැඩිදුරටත් විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19698", "Category": null, "Parent URL": null}