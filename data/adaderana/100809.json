{"Source": "Adaderana", "Timestamp": "December 15, 2018 07:16 pm", "Headline": "ජාතික ආණ්ඩුවක් පිහිටුවීමට උත්සාහ කළොත් එය පරාජය කරනවා", "News Content": "19 වන ආණ්ඩුක්‍රම ව්‍යවස්ථාවේ දුර්වලතා උපයෝගී කරගනිමින් රනිල් වික්‍රමසිංහ මහතා මුස්ලිම් කොංග්‍රස් පක්ෂයේ තනි මන්ත්‍රීවරයා සමඟ එක්වී ජාතික ආණ්ඩුවක් පිහිටුවීමට උත්සාහ කළහොත් එය පරාජය කරන බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. අද (16) පස්වරුවේ කොළඹ පැවති රැළියකට එක්වෙමින් ඒ මහතා මේ බව සඳහන් කළේය. 'කුමන්ත්‍රණය පරාදයි - සැබෑ ජනතා ජයග්‍රහණයකට පෙළගැසෙමු' මැයෙන් ජනතා විමුක්ති පෙරමුණ සංවිධාන කළ උද්ඝෝෂණ රැලිය අද කිරුළපනදී පැවැත් විය. එහිදි අදහස් දැක්වු ජනතා විමුක්ති පෙරමුණු ප්‍රචාරක ලේකම් විජිත හේරත් මන්ත්‍රීවරයා පැවසුවේ කිසිඳු පාර්ශවයකට ව්‍යවස්ථාව උල්ලංඝනය කල නොහැකි බවට ශ්‍රේෂ්ඨාධිකරණය ලබාදුන් තීන්දුවෙන් පැහැදිලිව ඔප්පු වන බවයි.", "URL": "https://sinhala.adaderana.lk/news.php?nid=100809", "Category": null, "Parent URL": null}