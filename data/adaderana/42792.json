{"Source": "Adaderana", "Timestamp": "April 26, 2014 08:53 am", "Headline": "තරුණියක් දූෂ්‍ය කළාට වසර 7ක් හිරේ", "News Content": "34 හැවිරිදි ශ්‍රවණාබාධිත තරුණියක් දූෂණය කිරීමේ චෝදනාවකට වරදකරු වු පුද්ගලයෙකුට කොළඹ මහාධිකරණ බරපතළ වැඩ සහිතව අවුරුදු 7ක සිරදඬුවමක් නියම කර තිබේ. නිශ්ශංක ජයතිලක නමැති විත්තිකරුට රුපියල් 5,000ක දඩයක් හා රුපියල් ලක්ෂයක වන්දියක් ද අතවරයට ලක් වු කාන්තාවට ගෙවීමට කොළඹ මහාධිකරණ විනිසුරු කුමුදුනි වික්‍රමසිංහ මහත්මිය නියෝග කළාය. එමෙන්ම දඩ මුදල් නොගෙවන්නේ නම් මාස තුනක සිරදඬුවමක් ද වන්දි නොගෙවන්නේ නම් මාස 6ක සිරදඬුවමක් ලබාදීමට අධිකරණය නියෝග කර ඇත. විත්තිකරුට අයත් කිරිබත්ගොඩ කෝන්ගහවත්ත ප්‍රදේශයේ කර්මාන්ත ශාලාවක සේවය කළ අදාළ කාන්තාව 2004 වසරේ දී මෙම අතවරයට ලක්වු බවට නඩු විභාගයේ දී අනාවරණය වුණි.", "URL": "https://sinhala.adaderana.lk/news.php?nid=42792", "Category": null, "Parent URL": null}