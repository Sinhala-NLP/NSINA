{"Source": "Adaderana", "Timestamp": "May 13, 2014 09:10 pm", "Headline": "  යල්පැන ගිය කෝටි 6 ක ඖෂධ තොගයක් අල්ලයි", "News Content": "ග්‍රෑන්ඩ්පාස් ප්‍රදේශයේ ඖෂධ ගබඩාවක තිබී රුපියල් කෝටි 6ක වටිනාකමින් යුත් කල් ඉකුත් වු ඖෂධ තොගයක් පාරිභෝගික සේවා අධිකාරිය භාරයට ගෙන තිබේ. අධි රුධිර පීඩනය, දියවැඩියාව, වේදනා නාශක, තුවාල සඳහා භාවිත කරන ඖෂධ අස්ථි රෝග සඳහා භාවිත කරන ඖෂධ, ශල්‍ය කර්ම උපකරණ මෙන්ම කුඩා දරුවන්ට ලබාදෙන සිරප් වර්ග ඇතුළු තවත් ඖෂධ විශාල ප්‍රමාණයක් පාරිභෝගික සේවා අධිකාරිය භාරයට ගෙන ඇති බව සඳහන්ය. සමූපකාර හා අභ්‍යන්තර වෙළෙඳ අමාත්‍ය ජොන්ස්ටන් ප්‍රනාන්දු මහතාට ලැබුණු තොරතුරක් මත පාරිභෝගික සේවා අධිකාරීයේ සභාපති රූමි මර්ෂුක් මහතාගේ ප්‍රධානත්වයෙන් මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=43185", "Category": null, "Parent URL": null}