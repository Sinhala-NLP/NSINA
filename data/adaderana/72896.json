{"Source": "Adaderana", "Timestamp": "May 6, 2017 04:35 pm", "Headline": "අද සවස පළාත් කිහිපයකට තද වැසි ඇතිවිය හැකියි", "News Content": "අද(6) පස්වරු කාලයේ පළාත් කිහිපයකට තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි.එම දෙපාර්තමේන්තුව සඳහන් කළේ බස්නාහිර පළාතේත්, ගාල්ල සහ මාතර දිස්ත්‍රීක්කවලත් මේ වන විට වැසි සහිත කාලගුණයක් පවතින බවය.හෙට(7) දිනයේ දිවයිනේ බොහෝ පළාත්වල තැනින් තැන වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.ගිගුරුම් සහිත වැසි ඇතිවන අවස්ථාවලදී අකුණු අනතුරුවලින් වැළකීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=72896", "Category": null, "Parent URL": null}