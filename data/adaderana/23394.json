{"Source": "Adaderana", "Timestamp": "April 9, 2012 03:17 pm", "Headline": "පලස්තීන ජනපති 15 දා දිවයිනට පැමිණෙයි", "News Content": "දෙදින නිල සංචාරයක් සඳහා පලස්තීන ජනාධිපති මොහොමුද් අබ්බාස් ලබන 15 වැනිදින දිවයිනට පැමිණීමට නියමිතව තිබේ. පලස්තීන ජනාධිපතිවරයාට අමතරව එරට විදේශ කටයුතු අමාත්‍යවරයා ඇතුළු ඉහළ පෙළේ නියෝජිතයින් පිරිසක් මෙරටට පැමිණීමට නියමිත බව විදේශ කටයුතු අමාත්‍යාංශය ප්‍රකාශ කරයි. ශ්‍රී ලංකාව හා පලස්තීනය අතර ද්වීපාර්ශ්වික සබඳතා තහවුරු කරගැනීමේ අරමුණින් පලස්තීන ජනාධිපතිවරයා මෙම සංචාරයේ නිරත වේ. සංචාරය තුළ දී පලස්තීන ජනාධිපතිවරයා ජනාධිපති මහින්ද රාජපක්ෂ මහතා ඇතුළු රජයේ ඉහළ පෙලේ නියෝජිතයින් රැසක් හමුවීමට සැලසුම් කර ඇති බව විදේශ කටයුතු අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=23394", "Category": null, "Parent URL": null}