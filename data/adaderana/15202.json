{"Source": "Adaderana", "Timestamp": "April 1, 2011 09:34 am", "Headline": "ගතවූ මාස කිහිපයේ ඩෙංගු මරණ 29 යි", "News Content": "වසරේ ගතවූ මාස කිහිපය තුළ සිදුවූ ‍ඩෙංගු මරණ සංඛ්‍යාව 29 ක් දක්වා ඉහළ ගොස් තිබේ. වසංගත රෝග විද්‍යා අංශය සඳහන් කර සිටියේ පසුගිය මාස 03 තුළ පමණක් පුද්ගලයින් 2,947 දෙනෙකු ඩෙංගු රෝගයට ගොදුරු වි ඇති බවයි. පසුගිය මාසයේ පමණක් ඩෙංගු රෝගය හේතුවෙන් පුද්ගලයින් දහ දෙනෙකු ජීවිතක්ෂයට පත්ව තිබේ. මී උණ ‍රෝගයට ගොදුරු වූ පුද්ගලයින් 24 දෙනෙකු ද පසුගිය මාස 03 තුළ ජීවිතක්ෂයට පත්ව ඇති බව වසංගත රෝග විද්‍යා අංශය පෙන්වාදෙයි. වැඩිම රෝගීන් සංඛ්‍යාවක් මියගොස් ඇත්තේ හම්බන්තොට දිස්ත්‍රික්කයෙන් වන අතර එම සංඛ්‍යාව 06 කි. පසුගිය මාස 3 තුළ පමණක් ‍මී උණ රෝගයට ‍පුද්ගලයින් 2,262 දෙනෙකු ගොදුරු වී තිබේ.", "URL": "https://sinhala.adaderana.lk/news.php?nid=15202", "Category": null, "Parent URL": null}