{"Source": "Adaderana", "Timestamp": "June 9, 2012 08:20 am", "Headline": "ඇන්ටනාවක් සවිකිරිමට ගොස් විදුලිසැර වැදී පුද්ගලයෙකු මියයයි", "News Content": "වැලිකඩමුල්ල, අත්තනගල්ල ප්‍රදේශයේ දී විදුලිසැර වැදීමෙන් පුද්ගලයෙකු ජීවිතක්ෂයට පත්වී තිබේ. ඊයේ(08) පස්වරුවේ මෙය සිදුව ඇති බව පොලිසිය පවසයි. ඇන්ටනාවක් සවිකිරිමට කටයුතු කරමින් සිටිය දී එය අධි බලැති විදුලි රැහැනක ගැටී ඇති බව පොලිසිය සඳහන් කරයි. අධි බලැති විදුලි රැහැනේ ගැටීමත් සමග ඇන්ටනාව ඔසවාගෙන සිටි දෙදෙනෙකුට විදුලිසැර වැදී ඇති බව සඳහන්ය. ඔවුන් දෙදෙනා රෝහල්ගත කිරීමෙන් අනතුරුව ඉන් එක් අයෙකු මියගොස් ඇත. මියගොස් ඇත්තේ 16 හැවිරිදි වැලිකඩමුල්ල ප්‍රදේශයේ පදිංචිකරුවෙකි. අනෙක් පුද්ගලයා වතුපිටිවල රෝහලේ ප්‍රතිකාර ලබන බව පොලිසිය පවසයි.", "URL": "https://sinhala.adaderana.lk/news.php?nid=24872", "Category": null, "Parent URL": null}