{"Source": "Adaderana", "Timestamp": "September 5, 2018 10:30 am", "Headline": "14 හැවිරිදි සිසුවියක් සියදිවි නසා ගනියි", "News Content": "දංකොටුව මෝරුක්කුලිය ප්‍රදේශයේ නිවසක උළුවස්සක රෙදි පටියකින් එල්ලෙමින් තිබු අවුරුදු 14 ක පාසැල් සිසුවියකුගේ සිරුරක් ඊයේ (04) රාත්‍රි සොයා ගත් බව දංකොටුව පොලීසිය පවසයි. මෙලෙස මියගොස් තිබුණේ දංකොටුව පොලිස් වසමේ මෝරුක්කුලිය ප්‍රදේශයේ පදිංචි බි.එම් හේමන්ති සංජනා (14) නැමති පාසැල් ශිෂ්‍යාවකි. සිය නිවසේ උළුවස්සක රෙදි පටියකින් එල්ලෙමින් තිබු සිසුවියගේ සිරුර නිවසේ දෙමාපියන් දැක වහා දැරිය දංකොටුව රෝහලට ඇතුලත් කර ඇතත් ඒ වන විටත් ඇය මියගොස් සිටි බව පොලීසිය පවසයි. සිද්ධිය පිලිබඳව මියගිය සිසුවියගේ දෙමාපියන් පොලීසියට කළ පැමිණිල්ලක් මත පොලිසිය වහා එම ස්ථානයට ගොස් හදිසි මරණ පරික්ෂක එස්.ජි.එම්.එස්.ඩි.ගුණසේකර මහතා කැඳවා ස්ථානිය පරික්ෂණය සිදු කිරිමෙන් අනතුරුව පශ්චාත් මරණ පරික්ෂණය සඳහා සිරුර මිගමුව මහ රෝහල වෙත යවා තිබේ. සිය දිවි නසා ගැනිමේ චේතනාවෙන් ඇය ගෙළ වැලලා ගෙන ඇති බවට සැකයක් පවත්න බවත් කුමන හේතුවකට ගෙල වැලලාගෙන ඇත්දැයි තවමත් නිශ්චිත තොරතුරක් අනාවරණය වි නැති බවත් පොලීසිය ප්‍රකාශ කළේය. සිද්ධිය සම්බන්දයෙන් දංකොටුව පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=95564", "Category": null, "Parent URL": null}