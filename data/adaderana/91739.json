{"Source": "Adaderana", "Timestamp": "June 30, 2018 01:30 pm", "Headline": "  20 නිසා ආණ්ඩුවේ බෙදීමක් - ඒකාබද්ධ විපක්ෂය හෙළි කරයි ", "News Content": "20 වන සංශෝධනයත් සමඟ වර්තමාන ආණ්ඩුව තුල බෙදීමක් සිදුව ඇති බව ඒකාබද්ධ විපකෂයේ දේශපාලන නායකයින් පැවසීය. රටට හතුරු 20 එපා මැයෙන් මහනුවර ඊයේ ( 29) පැවති සම්මන්ත්‍රණයක් අමතමින් ඔවුන් මේ බව සදහන් කළේය. වත්මන් ආණ්ඩුව තුල පිපිරිමක් පවතින බවත් එය නිවැරදි කරගනිමින් ආණ්ඩුව වෙනත් අතකට ගෙන යාමට ජනාධිපති මෛත්‍රීපාල සිරිසෙන මහතා දරන උත්සහ අසාර්ථක බවත් සම්න්ත්‍රණය අමතමින් එකාබද්ධ විපක්ෂයේ පාර්ලිමේන්තු මන්ත්‍රී මහින්ද ආනන්ද අළුත්ගමගේ මහතා පැවසීය. 20වන ව්‍යවස්ථා සංශෝධනය සිදු වුවහොත් අමාත්‍ය මණ්ඩලයේ යම් කිසි වෙනසක් කිරිමටවත් ජනාධිපතිවරයාට තනි තීරණයක් ගැනිමට හැකියාවක් නොමැති අතර ඒ සඳහා අග්‍රාමාත්‍යවරයාගේ අවසරය අව්‍යශ බව ද මන්ත්‍රිවරයා එහිදි පැවසීය. 19වන ව්‍යවස්තා සංශෝධනයෙන් සිදු කිරිමට නොහැකි වු දේ 20වන ව්‍යවස්ථා සංශෝදනය තුලින් සිදු කිරිමට උත්සහ කරණ බව එම සම්මන්ත්‍රණය අමතමින් පාර්ලිමේන්තු මන්ත්‍රී සුසිල් ප්‍රේම්ජයන්ත මහතා ප්‍රකාශ කළේය. එකාබද්ධ විපක්ෂයේ පාර්ලිමේන්තු මන්ත්‍රීවරුන්වන විමල් වීරවංශ මහතා සහ වාසුදේව නානායක්කාර මහතා ද එම සම්මන්ත්‍රණය ඇමතීය. එහිද පාලර්ලිමේන්තු මන්ත්‍රී විමල් වීරවංශ මහතා පැවසුවේ ජනතා විමුක්ති පෙරමුණට ද සහය දැක්විය හැකි පොදු අපෙක්ෂකයෙක් එළඹෙන ජනාධිපතිවරණයට ඉදිරිපත්කිරිමට වත්මන් ආණ්ඩුව උත්සහ දරන බවයි. පාර්ල්මේන්තු මන්ත්‍රී වාසුදේව නානායක්කාර මහතා පැවසුවේ මෙම 20 වන ව්‍යවස්ථා සංශෝධනය සම්බන්ධයෙන් කටයුතු කිරිමේදි පුද්ගලයන් ගැන නොසිතා එම තනතුරු ගැන පමණක් සිතා තිරණ ගත යුතු බවයි.", "URL": "https://sinhala.adaderana.lk/news.php?nid=91739", "Category": null, "Parent URL": null}