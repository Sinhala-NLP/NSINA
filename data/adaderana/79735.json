{"Source": "Adaderana", "Timestamp": "November 11, 2017 08:20 am", "Headline": " ලක්ෂ 23ක රන් භාණ්ඩ සොරා කෑ 7ට වැඩ වරදී", "News Content": "නවගමුව, නාකඩමුල්ල ප්‍රදේශයේ නිවසකින් රන් භාණ්ඩ සොරාගත් පුද්ගලයින් 06 දෙනෙකු අත්අඩංගුවට ගෙන තිබේ. සැකකරුවන් විසින් නිවසකට පැන එහි දේපල වලට හානි සිදු කර, රුපියල් ලක්ෂ 08ක් පමණ වටිනා රන් භාණ්ඩ සොරකම් කර ඇති බව පොලීසිය පැවසුවේය. අත්අඩංගුවට ගෙන ඇත්තේ ගලෙන්බිඳුනුවැව, කඩුවෙල හා මාලඹේ යන ප්‍රදේශවල පදිංචිකරුවන් වන අතර ඔවුන් අද(11) දින කඩුවෙල මහෙස්ත්‍රාත් අධිකරණය වෙත ඉදිරිපත් කිරීමට නිමිතය. මේ අතර අච්චුවේලි, කයිතොලිල් පෙට්ටි ප්‍රදේශයේ නිවසකින් ලක්ෂ 15ක් පමණ වටිනා රණ් භාණ්ඩ සොරා ගත් තරුණයෙකු අත්අඩංගුවට ගෙන තිබේ. 20 හැවිරිදි සැකකරු අච්චුවේලි ප්‍රදේශයේ පදිංචිකරුවෙකු වන අතර ඔහු අද දින මල්ලාම් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=79735", "Category": null, "Parent URL": null}