{"Source": "Adaderana", "Timestamp": "July 24, 2018 07:27 pm", "Headline": "මේ ආණ්ඩුවෙන් ඔක්කෝම කළා-මම මුකුත් කළේ නෑ", "News Content": "ජනමාධ්‍යවේදීන්ගේ නිදහස සිය පාලන සමයේදී අහිමි වූවානම් ඊට එවක කැබිනට් මණ්ඩලයද වගකිව යුතු බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මේ බව සඳහන් කළේ අද(24) පැවැති උත්සවයකින් අනතුරුව මාධ්‍යවෙත අදහස් දක්වමින්. ආචාර්ය රාජා ධර්මපාල මහතා විසින් රචිත “භූපති දුටුගැමුණු ජනපති මහින්ද“ ග්‍රන්ථය දොරට වැඩුම අද පැපිලියාන සුනේද්‍රාදේවී පිරිවෙණේදී හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදුකෙරුණි. තමන්ගේ ආණ්ඩුව පැවති කාලයේ දී මාධ්‍ය නිදහස නැති වුයේ නම් ඒ පිළිබඳ වත්මන් ජනාධිපතිවරයාත් දැන ගත යුතු බවත් උතුරට පවා ජනමාධ්‍ය නිදහස හිමි වු බව ද හිටපු ජනාධිපතිවරයා පැවසීය. වත්මන් ආණ්ඩුව විසින් සිදු කර ඇති මෙහෙවර පිළිබඳ ජනතාව හොඳින්ම දැනුවත් වී ඇති බවත් ඊටත් වඩා හොඳින් මාධ්‍ය ඒ පිළිබඳ දන්නා බවත් මහින්ද රාජපක්ෂ මහතා මෙහිදී කියා සිටියේය.", "URL": "https://sinhala.adaderana.lk/news.php?nid=93143", "Category": null, "Parent URL": null}