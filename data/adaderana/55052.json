{"Source": "Adaderana", "Timestamp": "November 12, 2015 12:14 pm", "Headline": "කහඉරේදී සහෝදරියන් බසයේ හැපෙයි - එක් අයෙක් මරුට ", "News Content": "හෙට්ටිපොල, කොටඹපිටිය හන්දියේදී සිදුවූ රිය අනතුරකින් පාසල් සිසුවියක මියගොස් තිබේ.හලාවත සිට කොටඹපිටිය දෙසට ගමන්ගත් පාසල් ළමුන් ප්‍රවාහනය කරමින් සිටි බස් රථයක පදික මාරුවේ ගමන් ගත් පාසල් සිසුවියන් දෙදෙනෙකු ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ සිසුවියන් දෙදෙනා හෙට්ටිපොල රෝහලට ඇතුළත් කිරීමේදී එක් සිසුවියක මියගොස් ඇත. මියගොස් ඇත්තේ නව හැවිරිදි දැරියක් බව සඳහන්ය. තුවාල ලැබූ 13 හැවිරිදි අනෙක් සිසුවිය හෙට්ටිපොල රෝහලේ ප්‍රතිකාර ලබන බව පොලීසිය සඳහන් කළේය. එම සිසුවියන් දෙදෙනා එකම පවුලේ සහෝදරියන් දෙදෙනෙක් බව ද සඳහන්ය. බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=55052", "Category": null, "Parent URL": null}