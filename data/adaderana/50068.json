{"Source": "Adaderana", "Timestamp": "March 19, 2015 07:52 am", "Headline": "සාපෙළ ප්‍රතිඵල අප්‍රේල් 7ට කලින්", "News Content": "2014 අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල ලබන මස 07 වන දිනට පෙර නිකුත් කරන බව විභාග දෙපාර්තමේන්තුව පවසයි.විභාග කොමසාරිස් ජෙනරාල් ඩබ්ලිව්.එම්.එන්.ජේ.පුෂ්ප කුමාර මහතා සඳහන් කළේ උත්තර පත්‍ර ඇගයීම් කටයුතු අවසන් කර ප්‍රතිඵල සකස් කිරීම මේ දින වල සිදුවන බවයි.අප්‍රේල් මස 07 වන දින හෝ ඊට පෙර ප්‍රතිඵල නිකුත් කිරීමට බලාපොරොත්තු වන බව විභාග කොමසාරිස්වරයා කියයි.පසුගිය වසරේ දෙසැම්බර් මස 09 වන දින ආරම්භ වු අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් මස 18 වන දින දක්වා පැවැත්වුණි.සිසුන් පන් ලක්ෂ 77 220 දෙනෙකු විභාගය සඳහා පෙනී සිටීමට සුදුසුකම් ලබා සිටි බව විභාග දෙපාර්තමේන්තුව කියයි.", "URL": "https://sinhala.adaderana.lk/news.php?nid=50068", "Category": null, "Parent URL": null}