{"Source": "Adaderana", "Timestamp": "April 12, 2010 10:10 am", "Headline": "මත් ද්‍රව්‍ය ඇබ්බැහිය අඩුයි", "News Content": "තරුණයින් මත්ද්‍රව්‍ය වලට ඇබ්බැහි වීම වර්තමානය තුළ බොහෝ දුරට අඩු වී ඇති බව අන්තරායකර ඖෂධ පාලක මණ්ඩලය පවසයි. මත්ද්‍රව්‍ය භාවිතා කරන පුද්ගලයින්ගෙන් වැඩි ප්‍රමණයක් වයස අවුරුදු 30ට වැඩි පුද්ගලයින් බව ඔවුන් පෙන්වා දෙයි. පසුගිය වසරේ අන්තරායකර ඖෂධ භාවිත කළ පුද්ගලයින් 18,731 දෙනෙකු අන්තරායකර ඖෂධ පාලක මණ්ඩලය විසින් අත්අඩංගුවට ගෙන තිබේ. එම අත්අඩංගුවට ගත් පිරිස අතර හෙරොයින් ළඟ තබාගත් පුද්ගලයින් 5,431 දෙනෙකු සහ ගංජා ලග තබා පුද්ගලයින් 13,300‍ දෙනෙකු සිටින බව වාර්තා වේ. එම පිරිසෙන් සියයට 80 කට වැඩි ප්‍රමාණයක් වසය අවුරුදු 30 ඉක්මවු පුද්ගලයින් බව අන්තරායකර ඖෂධ පාලක මණ්ඩලයේ අධ්‍යක්ෂ කේ.ගමගේ මහතා ප්‍රකාශ කළේය. එයින් වැඩිම පිරිසක් බස්නාහිර පළාතේ කොළඹ දිස්ත්‍රික්කයෙන් අත්අඩංගුවට ගෙන ඇති බව ගමගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7785", "Category": null, "Parent URL": null}