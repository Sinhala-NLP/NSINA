{"Source": "Adaderana", "Timestamp": "October 26, 2015 12:07 pm", "Headline": "දෙමළ සන්ධානය හා හවුල්කාර පක්ෂ නායකයින් අතර හමුවක්", "News Content": "දෙමළ ජාතික සන්ධානයේ හවුල්කාර පක්ෂ නායකයින් හදිසි සාකච්ඡාවක් පවත්වා තිබේ.යුධ සමයේ සිදු වූ බව කියන මානව හිමිකම් කඩවිම්වලට අදාළව සිදු කිරීමට නියමිත පරීක්ෂණ පිළිබඳ ගත යුතු ඉදිරි ක්‍රියාමාර්ග සම්බන්ධයෙන් එහිදී සාකච්ඡා වී ඇති බව වාර්තා වේ. දෙමළ ජාතික සන්ධාන නායක ආර්. සම්බන්ධන් මහතාගේ ප්‍රධානත්වයෙන් එම සාකච්ඡාව පවත්වා ඇත.දෙමළ දේශපාලන සිරකරුවන් නිදහස් කර ගැනීම, ආරක්ෂක අංශ කඳවුරු භාරයේ පවතින උතුරේ ජනතාවගේ ඉඩම් නිදහස් කර ගැනීම ඇතුළු කරුණු කිහිපයක් සම්බන්ධයෙන් එහිදී සාකච්ඡා වී ඇති බව අද දෙරණ වාර්තාකරු සඳහන් කළේය.ඉලංගෙයි තමිල් අරසු කච්චි, ටෙලෝ සංවිධානය, ඊ.පී.ආර්.එල්.එෆ් සංවිධානය සහ ප්ලොට් සංවිධානය නියෝජනය කරමින් පාර්ලිමේන්තු මන්ත්‍රිවරුන් පිරිසක් එම සාකච්ඡා සඳහා සහභාගි වී ඇත.", "URL": "https://sinhala.adaderana.lk/news.php?nid=54676", "Category": null, "Parent URL": null}