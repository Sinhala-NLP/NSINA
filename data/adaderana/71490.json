{"Source": "Adaderana", "Timestamp": "March 29, 2017 09:15 am", "Headline": "මුදල් වංචා කළ 1ක් අල්ලයි", "News Content": "විදේශ රැකියා ලබාදෙන බව පවසා මුදල් වංචා කළ පුද්ගලයෙකු මොරටුව ප්‍රදේශයේදී අත්අඩංගුවට ගෙන තිබේ. මොරටුව තැපැල් කාර්යාලය අසලදී සැකකටයුතු පුද්ගලයෙකු අත්අඩංගුවට ගෙන පරීක්ෂා කිරීමේදී ඔහු සතුව තිබී ජාතික හැඳුනුම්පත් දෙකක් පොලීසිය බාරයට ගෙන ඇති බව සඳහන්වේ. සැකකරුගෙන් සිදුකරන ලද ප්‍රශ්නකිරීම් වලදී අනාවරණය වී ඇත්තේ ඔහු විදෙස් රැකියා ලබාදෙන බව පවසා විවිධ පුද්ගලයින්ගෙන් වංචනිකව මුදල් ලබාගෙන ඇති බවය. අත්අඩංගුවට ගෙන ඇත්තේ කටුගස්තොට ප්‍රදේශයේ පදිංචි 51 හැවිරිදි අයෙකි. ඔහු මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මොරටුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71490", "Category": null, "Parent URL": null}