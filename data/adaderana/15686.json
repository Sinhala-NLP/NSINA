{"Source": "Adaderana", "Timestamp": "April 25, 2011 09:22 am", "Headline": "නයිජීරියාවේ ප්‍රචණ්ඩ ක්‍රියා වලින් 500 ක් මරුට ", "News Content": "නයිජීරියානු ජනාධිපතිවරණයෙන් පසු ඇති වූ ප්‍රචණ්ඩ ක්‍රියා වලින් පුද්ගලයින් 500 දෙනෙකු පමණ මිය ගොස් ඇති බව මානව හිමිකම් සංවිධාන පවසයි. හිටපු ජනාධිපති ‍ගුඩ්ලක් ජොනතන් මැතිවරණය ජයගත් බව ප්‍රකාශ කිරීමෙන් පසු මෙම ප්‍රචණ්ඩ ක්‍රියා ආරම්භ විය. සොන්ක්වා සහ කඩුනා යන නගර වල පමණක් පුද්ගලයන් 300 දෙනෙකු පමණ මිය ගොස් ඇති බව වාර්තා වේ.", "URL": "https://sinhala.adaderana.lk/news.php?nid=15686", "Category": null, "Parent URL": null}