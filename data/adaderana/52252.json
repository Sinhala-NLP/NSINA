{"Source": "Adaderana", "Timestamp": "June 25, 2015 05:14 pm", "Headline": "මහින්දගේ ඉල්ලීමට කේ.පීටත් ආරක්ෂාව දුන්නා", "News Content": "මහින්ද රාජපක්ෂ හිටපු ජනාධිපතිවරයාගේ ඉල්ලීම පරිදි කේ.පී හෙවත් කුමරන් පද්මනාදන්ට ද විශේෂ ආරක්ෂාවක් ලබාදී ඇති බව අග්‍රාමාත්‍ය රනිල් වික්‍රමසිංහ මහතා පවසයි.මහින්ද රාජපක්ෂ මහතාට සපයා ඇති ආරක්ෂාව සම්බන්ධයෙන් පාර්ලිමේන්තුවේදී අද අදහස් දක්වමින් ඔහු පැවසුවේ හිටපු ජනපතිට අවශ්‍ය සියලු ආරක්ෂක පහසුකම් ලබාදී ඇති බවයි.පොලීසිය හා හමුදාවේ සාමාජිකයින්ද ඇතුළුව අවශ්‍ය කරන වෙඩි නොවදින රථ පවා ලබාදී ඇති බවත්, හිටපු ජනාධිපතිවරයා යන විට එම වාහන ද ගෙන‍ගිය බවත්, අගමැතිවරයා පැවසීය.කෙසේ වුවද මෛත්‍රීපාල සිරිසේන ජනාධිපතිවරයාට මෙන්ම තමන්ට ද ඇත්තේ එතරම් ශක්තිමත් ආරක්ෂක රථ නොව ඊටත් වඩා පරණ ඒවා බවද, අගමැතිවරයා ප්‍රකාශ කළේය.", "URL": "https://sinhala.adaderana.lk/news.php?nid=52252", "Category": null, "Parent URL": null}