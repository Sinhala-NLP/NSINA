{"Source": "Adaderana", "Timestamp": "December 26, 2017 10:12 pm", "Headline": " සන්ධානය සෙසු පක්ෂ එක්ක එකඟතාවයකට එන්න සැරසෙයි", "News Content": "එළඹෙන 28 වනදා මෙවර පළාත් පාලන මැතිවරණයේදී එක්සත් ජනතා නිදහස් සන්ධානයට සහය පල කරමින් තරඟ වදින සෙසු පක්ෂ සමඟ එකඟතාවයකට පැමිණීමට තීරණය කර ඇති බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවර මහතා පවසයි. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙය පැවැත්වෙන බව අමාත්‍යවරයා සඳහන් කළේය. ශ්‍රී ලංකා නිදහස් පක්ෂය අද(26) කොළඹ කැඳවා තිබූ මාධ්‍ය හමුවකට එක්වෙමින් එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා මෙම අදහස් පළ කළේය. මේ අතර එක්සත් ජනතා නිදහස් සන්ධානය යටතේ තරඟ වදින සිය‍ලු අපේක්ෂකයින් දූෂණයෙන් තොරව කටයුතු කරන බවට ප්‍රතිඥාවක් ලබා ගැනීමට බලාපොරොත්තු වන බව මෙම මාධ්‍ය හමුවට එක්වූ රාජ්‍ය අමාත්‍ය ලක්ෂ්මන් යාපා අබේවර්ධන මහතා සඳහන් කළේය.", "URL": "https://sinhala.adaderana.lk/news.php?nid=82118", "Category": null, "Parent URL": null}