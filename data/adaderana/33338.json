{"Source": "Adaderana", "Timestamp": "April 17, 2013 01:36 pm", "Headline": "ඉන්දීය නාවික යාත්‍රා 3ක් කොළඹ වරායේ", "News Content": "පුහුණු කටයුත්තක් සඳහා ඉන්දීය නාවික හමුදාවට අයත් නෞකා තුනක් කොළඹ වරායට පැමිණ තිබේ. අද (17) පෙරවරුවේ මෙම යාත්‍රා පැමිණි බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. අදාළ පුහුණුව ලබන 21 වන දින දක්වා පැවැත්වීමට නියමිත බව නාවික හමුදා මාධ්‍ය ප්‍රකාශකවරයා පැවසුවේය. එම නෞකා තුන අතර ඉන්දීය නාවික හමුදා පුහණුවීම්වල යෙදෙන රුවල් නෞකාවක් ද වන බව සඳහන්ය.", "URL": "https://sinhala.adaderana.lk/news.php?nid=33338", "Category": null, "Parent URL": null}