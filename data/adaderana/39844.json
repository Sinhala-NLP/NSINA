{"Source": "Adaderana", "Timestamp": "December 25, 2013 10:28 am", "Headline": "කොල්ලකරුවන් 2ක් මාට්ටු", "News Content": "කොල්ලකෑම් රැසකට සම්බන්ධ පුද්ගලයින් දෙදෙනෙකු ඇහැළියගොඩ පොලිසිය විසින් අත්අඩංගුවට ගෙන තිබේ. සැකකරුවන් අවිස්සාවේල්ල , ඇහැළියගොඩ , කුරුවිට , රත්නපුර ප්‍රදේශ වල කොල්ලකෑම් සිදුකර ඇති බවට තොරතුරු අනාවරණය වී ඇති බව පොලීසිය සඳහන් කළේය. අත්අඩංගුවට ගත් සැකකරුවන් සතුව තිබී ජීව අත් බොම්බ 02ක් සහ සොරකම් කරන ලද රන් ආභරණ ඇතුළු භාණ්ඩ කිහිපයක්ද සොයාගෙන තිබේ. සැකකරුවන් අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ජනවාරි මස පළමු වන දින දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=39844", "Category": null, "Parent URL": null}