{"Source": "Adaderana", "Timestamp": "July 17, 2018 10:18 pm", "Headline": "සූදූ ගැසු 8ක් පොලිස් දැලේ", "News Content": "තණමල්විල හම්බෙගමුව ප්‍රදේශයේ දී පොලිසිය සිදු කල හදීසි වැටලීමකදී නීති විරෝධීව මුදලට සූදූ ක්‍රීඩා කල පුද්ගලයන් අට දෙනෙකු පොලිස් අත්අඩංගුවට ගෙන තිබේ. සැකකරුවන් විසින් දීර්ඝ කාලයක සිට මෙම ජාවාරම පවත්වාගෙන ගොස් ඇති අතර සැකකරුවන් තණමල්විල ,හම්බෙගමුව සහ සෙවනගල යන ප්‍රදේශවල පදිංචිකරුවන් පිරිසක් බව අනාවරණය වී ඇත. වැටලීම සිදු කරන අවස්ථාවෙදී එම ස්ථානයේ තිබූ මුදල් ඇතුළු දේපල රැසක් පොලිස් භාරයට ගෙන ඇති අතර තවත් සැකකරුවන් කිහිප දෙනෙකු පලා ගොස් ඇති බව පොලිසිය සඳහන් කළේය. ඔවුන් අත්අඩංගුවට ගැනීමට අදාල ක්‍රියාමාර්ග ගන්න අතර අත්අඩංගුවට ගත් සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=92728", "Category": null, "Parent URL": null}