{"Source": "Adaderana", "Timestamp": "July 5, 2017 12:26 pm", "Headline": "කිසිම රජයක් වත්කම් උපයන ආර්ථීක ප්‍රතිපත්තියක් සකස් කළේ නෑ", "News Content": "පැවති කිසිඳු රජයක් මෙරට තුළ වත්කම් උපයන ආර්ථීක ප්‍රතිපත්තියක් සකස් කිරීමට කටයුතු නොකළ බව ජනතා විමුක්ති පෙරමුණ පවසයි.ජනතා විමුක්ති පෙරමුණු ප්‍රධාන ලේකම් ටිල්වින් සිල්වා මහතා පෙන්වා දෙන්නේ වත්මන් ආණ්ඩුවටද ආර්ථික ප්‍රතිපත්තියක් නොමැති අතර ඔවුන් ජනතාවගේ සහන කප්පාදු කරමින් සිටින බවය.අනුරාධපුර ප්‍රදේශයේ පැවති ජන හමුවකට එක්වෙමින් ටිල්වින් සිල්වා මහතා මෙම අදහස් පළ කළේය මෙහිදී වැඩිදුරටත් අදහස් දැක්වූ ටිල්වින් සිල්වා මහතා සඳහන් කළේ කෘෂිකර්ම දෙපාර්තමේන්තුව හෝ කර්මාන්ත දෙපාර්තමේන්තුව මෙරට ආර්ථිකය ගොඩනැංවීමට කිසිඳ පියවරක් ගෙන නොමැති බවය.", "URL": "https://sinhala.adaderana.lk/news.php?nid=74899", "Category": null, "Parent URL": null}