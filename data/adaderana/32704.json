{"Source": "Adaderana", "Timestamp": "March 24, 2013 05:03 pm", "Headline": "නොච්චියාගමදී කාලතුවක්කු උණ්ඩයක් පුපුරයි", "News Content": "කාලතුවක්කු උණ්ඩයක් පුපුරා යාමෙන් බරපතළ තුවාල ලැබූ පුද්ගලයෙකු අනුරාධපුර ශික්ෂණ රෝහලට ඇතුළත් කර තිබේ. නොච්චියාගම ප්‍රදේශයේ යකඩ බඩු එකතු කර විකිණීමේ නිරත පුද්ගල‍යෙකුගේ නිවසේදී කාලතුවක්කු සඳහා යොදන උණ්ඩයක් කැපීමට උත්සහා කළ අවස්ථාවේ මෙම අනතුර සිදුව ඇති බව සඳහන්ය. එම වෙළෙන්දාගේ සේවකයෙකු වශයෙන් කටයුතු කරමින් සිටි 20 හැවිරිදි තරුණයෙකු මෙලෙස තුවාල ලබා ඇති බව නොච්චියාගම පොලීසිය සඳහන් කළේය. සිද්ධියෙන් පසු වෙළෙන්දා ප්‍රදේශයෙන් පළා ගොස් ඇති අතර ඔහුගේ නිවසේ තිබී කාලතුවක්කු උණ්ඩ රැසක් සොයා ගැනීමට පොලීසියට හැකිවී තිබේ. සැකකරු අත්අඩංගුවට ගැනීම සඳහා විමර්ශන ආරම්භ කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=32704", "Category": null, "Parent URL": null}