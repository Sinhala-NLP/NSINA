{"Source": "Adaderana", "Timestamp": "January 1, 2019 09:05 am", "Headline": "චීන ව්‍යාපෘතිවල නාමපුවරු ගැටළුවට මනෝ මැදිහත් වෙයි", "News Content": "චීන සමාගම් විසින් ක්‍රියාත්මක කරන ව්‍යාපෘතිවල නාමපුවරු සම්බන්ධයෙන් මතුව ඇති ගැටලුකාරී තත්ත්වය පිළිබඳව මෙරට චීන තානාපතිවරයා දැනුවත් කිරීමට පියවර ගන්නා බව අමාත්‍ය මනෝ ගනේෂන් මහතා පවසයි. අමාත්‍යවරයා පෙන්වා දෙන්නේ ඇතැම් චීන සමාගම් විසින් ක්‍රියාත්මක කරන ව්‍යාපෘතිවල නාමපුවරුවල සිංහල සහ දෙමළ භාෂා ඇතුළත් කර නොමැති බවට පැමිණිලි ලැබී ඇති බවයි. ඒ සම්බන්ධයෙන් සොයා බලා කඩිනමින් වාර්තාවක් ලබාදෙන ලෙස තමා අමාත්‍යාංශ නිලධාරීන්ට උපදෙස් ලබාදුන් බව මනෝ ගනේෂන් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=101616", "Category": null, "Parent URL": null}