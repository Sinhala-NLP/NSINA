{"Source": "Adaderana", "Timestamp": "July 30, 2018 06:11 pm", "Headline": "පේරාදෙණිය සරසවියේ පරිපාලන ගොඩනැඟිල්ලේ සිටි සිසුන් ඉවත්වෙයි", "News Content": "ඉල්ලීම් කිහිපයක් මුල්කරගනිමින් පේරාදෙණිය විශ්වවිද්‍යාලයේ පරිපාලන ගොඩනැඟිල්ලේ දින 28ක කාලයක් රැදි සිටි සිසුන් අද ඉන් ඉවත් වී තිබේ. පේරාදෙණිය විශ්වවිද්‍යාලය කඩිනමින් විවෘත කිරීම හා තවත් ඉල්ලීම් කිහිපයක් මුල් කර ගනිමින් ඉකුත් ජුනි මස 26වන දින සිට සිසුන් පිරිසක් පාරිපාලන ගොඩනැගිල්ලේ රැදි සිටියේය. මෙලෙස පේරාදෙණිය විශ්වවිද්‍යාලයේ සිසුන්ට විශ්වවිද්‍යාල භූමිය තහනම් කලාපයක් බවට පත්ව තිබියදී සිසුන් පාරිපාලන ගොඩනැගිල්ලේ දින 28ක කාලයක් රැදී සිටි ඇති අතර මෙම සිසුන් පිරිස අද එම ස්ථානයෙන් ඉවත්ව තිබේ. සනාතන මන්දිරයේ රැදි සිටිම හේතුවෙන් පරිපාලන කටයුතු සඳහා සිදුවන බාධා සැලකිල්ලට ගනිමින් තමන් ඉවත් වුවද ගෙන යන අරගලය අඛණ්ඩව සිදු කරන බව සිසුන් එහිදි ප්‍රකාශ කළේය.", "URL": "https://sinhala.adaderana.lk/news.php?nid=93490", "Category": null, "Parent URL": null}