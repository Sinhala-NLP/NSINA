{"Source": "Adaderana", "Timestamp": "February 27, 2016 08:53 pm", "Headline": "මාවුස්සාකැලේ ජලාශයට අයෙක් බිලි", "News Content": "මාවුස්සාකැලේ දිය නෑමට ගිය තරුණයෙකු දියේ ගිළී මියගොස් තිබේ.මිය ගොස් ඇත්තේ නුවරඑළිය, කඳපොළ ප්‍රදේශයේ පදිංචි 16 හැවිරිදි තරුණයෙකි.අදාළ තරුණයා ගීටන් වතුයායේ ඥාති නිවසකට පැමිණීමෙන් පසුව අද(27) පස්වරුවේ දියනෑම සඳහා ජලාශයට ගොස් තිබේ. දිය නෑමට ගිය තරුණයා යළි නොපැමිණිම නිසා ඒ පිළිබදව ඥාතීන් විසින් නල්ලතන්නිය පොලීසියට දැනුම් දීමෙන් අනතුරුව, පොලිස් ජිවිතරාක්‍ෂ බලකාය මඟින් සිදු කළ සෝදිසි මෙහෙයුමකින් පසුව, තරුණයාගේ සිරැර ජලාශයේ තිබී සොයා ගෙන ඇති බව සඳහන්ය. මෘත ශරීරය මස්කෙළිය රෝහලේ තැන්පත්කර ඇති අතර සිද්ධිය පිළිබඳව මස්කෙළිය පොලීසිය වැඩිදුර පරික්ෂණ සිදු කරයි.", "URL": "https://sinhala.adaderana.lk/news.php?nid=57665", "Category": null, "Parent URL": null}