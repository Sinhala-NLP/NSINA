{"Source": "Adaderana", "Timestamp": "December 12, 2015 04:52 pm", "Headline": "ලිහිසි තෙල් මෙරටදීම නිෂ්පාදනය කරන්න වැඩපිළිවෙළක්!", "News Content": "ලිහිසි තෙල් මෙරට දීම නිෂ්පාදනය කර වැඩි ආදායමක් ලබාගැනීම සඳහා වැඩපිළිවෙළක් ක්‍රියාත්මක කරන බව ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි මහතා පවසයි.ඒ සඳහා කැබිනට් අනුමතිය ලැබුණු වහාම අවශ්‍ය පියවර ගන්නා බව අමාත්‍යවරයා පැවසූවේය.අද පාර්ලිමේන්තුව රැස්වූ අවස්ථාවේදී වාචික පිළිතුරු අපේක්ෂාවෙන් පාර්ලිමේන්තු මන්ත්‍රී බුද්ධික පතිරණ මහතා යොමු කළ ප්‍රශ්නයකට පිළිතුරු දෙමින් අමාත්‍යවරයා මේ බව ප්‍රකාශ කර තිබේ.ලිහිසි තෙල් නිෂ්පාදනය කිරීම නුදුරේම ආරම්භ කරන බව ද ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි මහතා එහිදි සඳහන් කළේය.", "URL": "https://sinhala.adaderana.lk/news.php?nid=55684", "Category": null, "Parent URL": null}