{"Source": "Adaderana", "Timestamp": "July 17, 2012 11:16 am", "Headline": "ඉරානයේ න්‍යෂ්ටික අවිය සිහිනයක් - හිලරි කියයි", "News Content": "ඉරානය විසින් න්‍යෂ්ටික අවියක් සංවර්ධනය කර අත්හදා බැලීම වැළැක්වීම සඳහා අමෙරිකාව සතු සියලු බලය යොදන බව අමෙරිකානු රාජ්‍ය ලේකම් හිලරි ක්ලින්ටන් පවසයි. ඊශ්‍රායලයේ සංචාරයක නිරත වෙමින් එරට ජනාධිපති ෂිමන් පියර්ස් සහ අගමැති බෙන්ජමින් නෙතන්යාහු සමඟ පැවති සාකච්ඡාවකින් අනතුරුව මාධ්‍ය වෙත අදහස් දක්වමින් ඇය මේ බව ප්‍රකාශ කර ඇත. ඉරානයේ න්‍යෂ්ටික ගැටලුව සඳහා රාජතාන්ත්‍රික විසඳුමක් ඉදිරිපත් කිරීම සියලුදෙනාගේ අපේක්ෂාව බව ද ඇය පවසා තිබේ. ඒ සඳහා නිවැරදි තීරණ ගැනී‍මේ අවස්ථාව ඉරානයට පවතින බව ද ඇය පවසා ඇති බව විදෙස් මාධ්‍ය සඳහන් කළේය. කෙසේ වෙතත් මෙම ගැටලුව විසඳීමට ඉරානය මේ දක්වා නිශ්චිත වැඩපිළිවෙලක් ඉදිරිපත් කර නොමැති බව ද ඇය පවසා ඇත.", "URL": "https://sinhala.adaderana.lk/news.php?nid=25845", "Category": null, "Parent URL": null}