{"Source": "Adaderana", "Timestamp": "June 22, 2012 10:43 am", "Headline": "යාපනය සරසවි අනධ්‍යයන සේවකයින් උපවාසයක් අරඹයි", "News Content": "යාපනය විශ්ව විද්‍යාලයේ අනධ්‍යයන සේවකයින් අද(22) පෙරවරුවේ සිට උපවාසයක් ආරම්භ කර තිබේ. විශ්ව විද්‍යාලය ඉදිරිපිට ආරම්භ කර ඇති මෙම උපවාසය සඳහා සේවකයින් 25 දෙනෙකුට වැඩි පිරිසක් මෙම උපවාසය සඳහා සහභාග වී සිටින බව අද දෙරණ වාර්තාකරු පවසයි. වැටුප් විෂමතා ඉවත්කරන ලෙස ඉල්ලමින් ඔවුන් මෙම උපවාසය ආරම්භ කර ඇති බව ද අද දෙරණ වාර්තාකරු සඳහන් කළේය. වැටුප් විෂමතාවන් ඉවත් කරන ලෙස ඉල්ලමින් පසුගිය 6 වැනිදා සියලු විශ්ව විද්‍යාලවල අනධ්‍යයන සේවකයින් වැඩ වර්ජනයක් ආරම්භ කර ඇති අතර එම වැඩ වර්ජනය සඳහා යාපනය විශ්ව විද්‍යාලයේ අනධ්‍යයන සේවකයෝ ද එක්ව සිටිති.", "URL": "https://sinhala.adaderana.lk/news.php?nid=25233", "Category": null, "Parent URL": null}