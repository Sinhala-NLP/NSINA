{"Source": "Adaderana", "Timestamp": "August 4, 2018 01:43 pm", "Headline": "පොලීසිය පොල් පැළ 10000 ක් සිටුවීමේ වැඩසටහන ආරම්භ කරයි", "News Content": "පොලීසිය විසින් වව්නියාව හා මන්නාරම දිස්ත්‍රික්කයේ ආගමික ස්ථාන හා පොදු ස්ථාන තුළ පොල් පැළ 10,000 ක් සිටුවීමේ ආරම්භ වැඩසටහන අද(04) පොලිස්පති පූජිත ජයසුන්දර මහතාගේ ප්‍රධානත්වයෙන් වව්නියාව පූන්තෝට්ටම් නරසිංහ කෝවිලේදී ආරම්භ කරනු ලැබීය. වව්නියාව මන්නාරම දිසා බාර නියෝජ්‍ය පොලිස්පති දේශබන්දු තෙන්නකෝන් මහතාගේ ‍මෙහෙයවීම යටතේ වව්නියාව ප්‍රජා පොලිස් ඒකකයේ සම්බන්ධීකරණයෙන් යුතුව වැඩසටහන සංවිධානය කොර තිබිණ. වැඩසටහනට එක්වු පොලිස්පතිවරයා පැවසූවේ පොලීසිය ප්‍රජා පොලිස් කමිටු හරහා ගොඩනඟාගෙන තිබෙන සහජීවනය හේතුවෙන් නැවත වතාවක් කිසිදු අවස්ථාවක ජාතීන් අතර අසමඟිය ඇති ‍නොවන බවයි. වැඩසටහන් අවස්ථාවේදී පොලිස්පතිවරයා දෙමළ බසින් පැමිණ සිටි පිරිස ඇමතීද විශේෂත්වයක් වූහ. වැඩසටහන් අවස්ථාවට ප්‍රදේශයේ ආගමික නායකයින්, වව්නියාව මන්නාරම නියෝජ්‍ය පොලිස්පති දේශබන්දු තෙන්නකෝන් මහතා, වව්නියාව මන්නාරම පොලිස් ප්‍රධානීන්, ප්‍රදේශයේ ප්‍රජා පොලිස් කමිටු ප්‍රධානීන්, ප්‍රදේශවාසීන් ඇතුළු විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=93808", "Category": null, "Parent URL": null}