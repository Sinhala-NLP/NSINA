{"Source": "Adaderana", "Timestamp": "August 22, 2019 07:20 pm", "Headline": "සති 2ක් තුළ JMI ක්‍රියාකාරීන් 16ක් අත්අඩංගුවට", "News Content": "රාජ්‍ය බුද්ධි සේවයේ නිලධාරීන්ට ලද තොරතුරක් මත ජේ.එම්.අයි. සංවිධානයේ තවත් ක්‍රියාකාරී සාමාජිකයෙකු අද අම්පාර පොලීසිය අත්අඩංගුවට ගත්තේය. ඒ අනුව පසුගිය සති දෙක තුළ අම්පාර පොලීසිය අත්අඩංගුවට ගත් ජේ.එම්.අයි. ක්‍රියාකාරීන් ගණන 16 කි. සහරාන් හෂීම් සමඟ පුහුණුව ලැබූ ජමාතේ මිල්ලතේ ඉබ්‍රහිම් හෙවත් ජේ.එම්.අයි. සංවිධානයේ තවත් සාමාජිකයෙකු අද අත්අඩංගුවට ගත්තේය. මොහොමඩ් රෆයිඩීන් මොහොමඩ් අලි නැමැති අදාළ පුද්ගලයා ගම්පොළ වටදෙණිය වෙලම්බඩ ප්‍රදේශයේ පදිංචි අයෙකි. මේ අතර රගර් ක්‍රීඩක වසීම් තාජුඩීන් ඝාතන සිද්ධිය ඇතුළු සිද්ධීන් 5ක් සම්බන්ධයෙන් අපරාධ පරීක්ෂණ දෙපාර්තුමේන්තුව සිදුකරන විමර්ශන සම්බන්ධයෙන් පොලිස්පතිවරයාගේ වාර්තාව අද නීතිපතිවරයා වෙත භාර දී ඇත.", "URL": "https://sinhala.adaderana.lk/news.php?nid=117246", "Category": null, "Parent URL": null}