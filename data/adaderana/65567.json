{"Source": "Adaderana", "Timestamp": "October 31, 2016 09:12 am", "Headline": "පොලිස් නිලධාරියෙක් මරුට", "News Content": "දඹුල්ල, උසාවිය අසළ සිව් මංසළදී සිදු වූ රිය අනතුරින් තුවාල ලබා ප්‍රතිකාර ලබමින් සිටි පොලිස් නිළධාරියා ජිවිතක්ෂයට පත්ව තිබේ. අදාළ පොලිස් නිළධාරියා රාජකාරියට වාර්තා කිරීම සඳහා නිවසේ සිට යතුරුපැදියකින් ගමන් කරමින් සිටියදී තවත් යතුරුපැදියක ගැටීමෙන් අනතුර සිදුව ඇති බව පොලිසිය පවසයි.අනතුරින් බරපතළ තුවාල ලැබූ අදාළ පොලිස් නිළධාරියා දඹුල්ල රෝහලට ඇතුළත් කිරීමෙන් පසු දැඩිසත්කාර ඒකකයේ ප්‍රතිකාර ලබමින් සිටියදී අද අලුයම මියගොස් තිබේ.මියගොස් ඇත්තේ දඹුල්ල පොලිසියට අනියුත්තව රාජකාරි කළ 59 හැවිරිදි පොලිස් සැරයන්වරයෙකි.අනතුරෙන් අනෙක් යතුරුපැදිකරුද සුළු තුවාල ලබා දඹුල්ල රෝහලට ඇතුළත් කර ඇති අතර දඹුල්ල පොලිසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65567", "Category": null, "Parent URL": null}