{"Source": "Adaderana", "Timestamp": "January 30, 2014 12:03 pm", "Headline": "වෙඩි තැබීමකින් පුද්ගලයෙක් මරුදකියි ", "News Content": "සිලාවතුර, පාතිතොන්ඩල්, පොලෝගම ප්‍රදේශයේ සිදුවු වෙඩි තැබීමකින් පුද්ගලයෙකු මියගොස් තිබේ. තම කුඹුර සතුන්ගෙන් ආරක්ෂා කර ගැනීම සඳහා පැමිණි අවස්ථාවේ දි එහි හිමිකරු අදාළ පුද්ගලයාට සතෙකු යැයි සිතා වෙඩි තබා ඇති බවට මූලික පරීක්ෂණ වලදී අනාවරණය වී ඇති බව සඳහන් වෙයි. වෙඩි වැදීමෙන් මියගොස් ඇත්තේ 22 හැවිරිදි එම ප්‍රදේශයේම පදිංචි පුද්ගලයෙකි. සිද්ධිය සම්බන්ධයෙන් වෙඩි තැබීම සිදුකල බවට සැකකෙරෙන අදාළ ඉඩම හිමි පුද්ගලයා අත්අඩංගුවට ගෙන ඇති බව පොලීසිය පවසයි. සැකකරු 43හැවිරිදි පාලම්තොට, නානට්ටාන් ප්‍රදේශයේ පදිංචිකරුවෙකි. ඔහු අද(30) දින මන්නාරම මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=40760", "Category": null, "Parent URL": null}