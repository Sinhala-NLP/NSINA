{"Source": "Adaderana", "Timestamp": "August 6, 2011 08:55 pm", "Headline": "ඕස්ට්‍රේලියාවට ලකුණු 199 ක ඉලක්කයක්", "News Content": "සංචාරක ඕස්ට්‍රේලියානු කණ්ඩායම හා ශ්‍රී ලංකා කණ්ඩායම අතර අද(06) පැවති පළමු 20/20 තරගයේදී ඕස්ට්‍රේලියාවට එරෙහිව නියමිත පන්දු වාර 20 තුළ කඩුලු 03 ක් දැවී ලකුණු 198 ක් රැස්කිරීමට ශ්‍රී ලංකාව සමත්විය. ‍ පල්ලේකැලේ ජාත්‍යන්තර ක්‍රීඩාංගණයේ පැවැත්වෙන මෙම තරගයේ කාසියේ වාසිය දිනාගත් ඕස්ට්‍රේලියානු කණ්ඩායම පළමුව පන්දුවට පහරදීමේ අවස්ථාව ශ්‍රී ලංකාවට ලබාදුන්නේය. ‍ ශ්‍රී ලංකාව වෙනුවෙන් නායක ටී. එම්. දිල්ශාන් නොදැවී ලකුණු 104 ක් රැස්කළේය. ‍ මේ වනවිට පන්දුවට පහරදෙන ඕස්ට්‍රේලියානු කණ්ඩායම පන්දු වාර 03 ක් තුළ එක් කඩුල්ලක් දැවී ලකුණු 27 ක් රැස්කරගෙන සිටියි.", "URL": "https://sinhala.adaderana.lk/news.php?nid=17892", "Category": null, "Parent URL": null}