{"Source": "Adaderana", "Timestamp": "August 19, 2019 06:59 pm", "Headline": "ශවේන්ද්‍ර හමුදාපති කිරීම දෙමළ ජනතාවට සිදුකළ නිගාවක්-සුමන්තිරන්", "News Content": "දෙමළ ජාතික සන්ධානය සිය නිල ට්විට්ර් ගිණුමේ සටහනක් තබමින් හමුදාපතිවරයා ලෙස ශවේන්ද්‍ර සිල්වා මහතා පත් කිරිම සම්බන්ධයෙන් විරෝධය පළ කර තිබේ. දෙමළ ජාතික සන්ධානය වෙනුවෙන් එම සටහන තබමින් එම්.ඒ.සුමන්තිරන් මහතා පවසා ඇත්තේ දරුණු ඝණයේ අපරාධ සම්බන්ධයෙන් චෝදනා එල්ල වී ඇති පුද්ගලයෙකුට යුද හමුදාපති ධුරය ලබාදීම දෙමළ ජනතාවට සිදුකළ නිග්‍රහයක් බවයි. ඒ සම්බන්ධයෙටන් සුමන්තිරන් මහතා අද දෙරණට මෙලෙස අදහස් පළ කළේය. ඔහු පවසන්නේ ශවේන්ද්‍ර සිල්වා මහතාට එරේහිව ජාත්‍යන්තර වාර්තා කිහිපයකම චොදනා එල්ල වී ඇති බවයි. එමෙන්ම ශවේන්ද්‍ර සිල්වා මහතාය යුද හමුදාපති ලෙස පත් කිරීම දෙමල ජනතාවට පයින් ගැසීමක් ලෙස සලකන බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=116948", "Category": null, "Parent URL": null}