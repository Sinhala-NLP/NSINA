{"Source": "Adaderana", "Timestamp": "February 28, 2018 09:33 am", "Headline": "සාලාව ප්‍රදේශයේ අලෙවි සැලක ගින්නක්-ජිවිත හානි කිසිවක් නෑ", "News Content": "කොස්ගම පොලිස් වසමේ සාලාව ප්‍රදේශයේ පිහිටි ගොඩනැගිලි ද්‍රව්‍ය අලෙවි සැලක අද(28) අලුයම 1.00ට පමණ ගින්නක් හටගෙන තිබේ. ඒ සම්බන්ධයෙන් කොස්ගම පොලීසියට ලද තොරතුරක් මත ක්‍රියාත්මක වූ පොලිසිය, හමුදාව,විශේෂ කාර්ය බලකාය ප්‍රදේශවාසීන්ගේ සහ කොළඹ ගිනි නිවීමේ ඒකකයේ සහය ඇතිව ගින්න සම්පූර්ණයෙන් මැඩ පවත්වූ බව පොලීසිය සඳහන් කළේය. ගින්න හේතුවෙන් කිසිදු ජීවිත හානියක් සිදුව නැහැ. ගින්න ඇතිවීමට හේතුව මෙකෙත් අනාවරණය වී නොමැති අතර ගින්නෙන් සිදු වූ හානිය මෙතෙක් තක්සේරු කර නොමැති බව පොලීසිය පවසයි. මේ සම්බන්ධයෙන් කොස්ගම පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=84952", "Category": null, "Parent URL": null}