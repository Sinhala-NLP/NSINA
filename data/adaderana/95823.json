{"Source": "Adaderana", "Timestamp": "September 9, 2018 04:45 pm", "Headline": "ගම්මු කසල අංගනය වටලයි - සේවකයෝ පලායයි", "News Content": "ඉදිකරමින් පවතින වනාතවිල්ලුව අරුවක්කාඩු කසල අංගනයට විරෝධය පළකරමින් 1000 කට ආසන්න විරෝධතා කරුවන් පිරිසක් වැඩ අංගනයට කඩා වැදි අද ( 9 ) දින දැවැන්ත විරෝධතායක් පැවැත්වීම නිසා එහි කටයුතු සම්පුර්ණයෙන් ඇණ හිට තිබු බව වනාතවිල්ලුව පොලිසිය පවසයි. වනාතවිල්ලුව සේරක්කුලිය ගම්මානයේ සිට පා ගමනින් කලපුව දෙසින් උදෑසන මෙම පිරිස වනාතවිල්ලුව අරුවක්කාඩු වල ඉදි කරමින් පවතින කසල අංගනයට විරෝධය පාමින් අදාල වැඩ බිමට කඩා වැදි දැවැන්ත විරෝධතාවයක නිරත විය. එසේම ජනතාව චෝදනා කරමින් පවසා සිටියේ මේ වන විට රටේ සියලුම හානි දායක කර්මාන්ත සියල්ල පුත්තලම දිස්ත්‍රික්කයේ ස්ථාපිත කර තිබියදි තවත් කරදරයක් මෙලෙස පුත්තලම දිස්ත්‍රික්කයට රැගෙන එම බරපතල ප්‍රශ්නයක් බවයි. මෙම ජනතාව තම විරෝධතාවය ආරම්භ කිරිමත් සමග වැඩ බිමේ දැඩි උණුසුම් තත්වයක් හට ගෙන තිබුනී. විරෝධතාවය ආරම්භ වන විට එහි ඉදිකිරිම් කටයුතු සිදුවෙමින් තිබුනද ජනතාව දිගින් දිගටම ඝෝෂා කරමින් විරෝධතාවයේ නිරත විම නිසා පළමුව මෙම වැඩ බිමේ සේවය කරමින් සිටි චින ජාතිකයින් සියලු දෙනා නැවත වාහන වලින් නවාතැන් පොල වලට රුගෙන යාමට කටයුතු කරන ආකාරය දැක ගත හැකි විය. නමුත් ඉන් පසුවද විරෝධතාවය නොනවත්වා පැවැත්විම නිසා වැඩ බිමේ වැඩ කරමින් තිබු සියලුම යන්ත්රා සුත්ර කඩනමින් ඉවත් කරන ආකාරය දැක ගත හැකි විනි . තමන්ට සවන් දිමට කිසිම අයකු නොපැමිනි බවට චෝදනා කරමින් විරෝධතා කරුවන් නැවතත් වැඩ අංගනයේ පිහිටි කාර්යාල භුමියට කඩා වැදි විරෝධතාවයේ නිරත වන්නට වු අතර එහිදි කිසියම් පිරිසක් එම භුමියේ තිබු ගොඩනැගිල්ලක ජනෙල් වල විදුරු වක් කඩා බිද දමා තිබු අතර ඉන් පසු මෙම විරෝධතාවයේ තවත් පිරිසක් වහාම එම ස්ථානයට පැමින කිසිදු දේපලකට අලාභ හානි නොකරන ලෙසට දන්වමින් පිරිස ඉවත් කර ගැනිම සිදුවිනි. පසුව අදාල ස්ථානයට පැමිනි වනාතවිල්ලුව පොලිස්ථානායේ ස්ථානාධිපතිවරයා එම ස්ථානයේ සිටි විරෝධතාකරුවන් අමතමින් මෙම ස්ථානය සම්බන්ධව යම් ප්‍රශ්නයක් ඇත්නම් ඒ සඳහා සාකච්චා මට්ටමින් විසඳා ගන්නා ලෙසත් දේපොල හානි කිරිමක් නොකරන ලෙසටත් විරෝධතා කරුවන්ට දැන්වා සිටියේය. පසුව දහවල් එම පිරි සවිසිර ගොස් ඇති බව අද දෙරණ වාර්තාකරු පැවසීය. කෙසේ වෙතත් මේ සම්බ්ධයෙන් නිවේදනයක් නිකුත් කරමින් මහානගර හා බස්නාහිර සංවර්ධන අමාත්‍ය පැවසුවේ කලහකාරීන් පිරිසක් විසින් එහි ගොස් සංවර්ධන භූමියේ දේපලවලට හානි කර ඇති බවයි. පුත්තලම, අරුවක්කාලු සනීපාරක්ෂක කසළ රඳවනය ඉදිකිරීමේ ව්‍යාපෘතිය පිළිබඳ ප්‍රගති සමාලෝචන රැස්වීමක් අද (09) දින මහානගර හා බස්නාහිර සංවර්ධන අමාත්‍ය පාඨලී චම්පික රණවක මැතිතුමාගේ ප්‍රධානත්වයෙන්, වනාතවිල්ලුව ප්‍රාදේශීය සභාවේ මන්ත්‍රීවරුන්, ප්‍රාදේශීය ලේකම්වරයා ඇතුළු නිලධාරීන්ගේ සහභාගීත්වයෙන් වනාතවිල්ලුව ප්‍රාදේශීය ලේකම් කාර්යාලයේදී පැවැත්වින. එහිදී ව්‍යාපෘතියේ ඉදිරි කටයුතු අධීක්ෂණය සඳහා ප්‍රාදේශීය ලේකම්වරයාගේ මූලිකත්වයෙන්, ප්‍රාදේශීය මන්ත්‍රීවරුන්ගෙන්, ප්‍රදේශයේ වෘත්තියවේදීන්ගෙන් හා ප්‍රජා නායකයින්ගෙන් සමන්විත උපදේශක මණ්ඩලයක් පත්කර ගෙන ඇත. කරුණු එසේ තිබියදී කලහකාරීන් පිරිසක් විසින් එහි ගොස් සංවර්ධන භූමියේ දේපලවලට හානි කර ඇති බවත් එහිදී ව්‍යාපෘතියේ අපද්‍රව්‍ය මුදාහැරීම සඳහා කලපු ප්‍රදේශයට කාණුවක් කපා ඇති බවට ඔවුන් සිදු කර ඇති ප්‍රකාශ කර ඇති නමුත් සැබෑ තත්ත්වය නම් එම ස්ථානයේ තවමත් සිදුවන්නේ පූර්ව සංවර්ධන කටයුතු පමණක් බවයි. ඒ අනුව අදාළ කාණුව කපා ඇත්තේ වර්ෂා තත්ත්වයන්හීදී රැස්වන ජලය බැසයාම සඳහා බවද එම නිවේදනයේ සඳහන් විය. කෙසේ නමුත් දේපල හානි සිදුකරමින් නීති විරෝධී ලෙස කලහකාරී අන්දමට හැසිරුණු අදාල පිරිසට නීතිය ක්‍රියාත්මක කරන ලෙස අමාත්‍ය පාඨලී චම්පික රණවක මැතිතුමා ඉල්ලා ඇත.", "URL": "https://sinhala.adaderana.lk/news.php?nid=95823", "Category": null, "Parent URL": null}