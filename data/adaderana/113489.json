{"Source": "Adaderana", "Timestamp": "July 6, 2019 11:33 am", "Headline": "ප්‍රහාරයෙන් මිය ගිය අයට වටිනාකමක් දිය හැක්කේ රට එක් නීතියකට ගෙන ඒමෙන් පමණයි", "News Content": "පාස්කු ඉරුදින ත්‍රස්ත ප්‍රහාරයෙන් දිවි අහිමි වූ සියලු දෙනාගේ ජීවිතවලට වටිනාකමක් ලබා දිය හැක්කේ රට එක් නීතියක් යටතට ගෙන ඒමෙන් පමණක් බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අම්පාර නඟර ශාලාවේ ඊයේ පැවති ජාතික මඟ සම්මන්ත්‍රණයට එක් වෙමින් අමාත්‍යවරයා මේ අදහස් පළ කළේය. සමාජයේ විවිධ මත දරණ අය සිටින අතර තනි තනිව ජීවත් විය නොහැකි බවත් කැපවීම් කළ හැකි විය යුතු බවත් ඒ මහතා කියා සිටියේය. එනිසා විවිධ ආගමික මූලධර්මවලට අනුව තම තමන්ගේ රුචිකත්වයන්ට අනුව ජීවත් විය නොහැකි බවත් ඒ බව සියලු ආගමික නායකයින් අවබෝධ කර ගත යුතු බවත් වැඩිදුරටත් ඔහු පවසා සිටියේය. වෙන් වෙන් වශයෙන් වු ඉඩම් නීති, විවාහ නීති, ලෙස විවිධ නීති රට තුළ තිබිය නොහැකි බවත් රට එක් නීතියක් යටතට ගෙන ආ යුතු බවත් ඔහු පවසයි.", "URL": "https://sinhala.adaderana.lk/news.php?nid=113489", "Category": null, "Parent URL": null}