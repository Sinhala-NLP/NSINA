{"Source": "Adaderana", "Timestamp": "May 4, 2016 09:39 am", "Headline": "මැතිස‍බේ ගැටුම ගැන විශේෂ පක්ෂ නායක රැස්වීමක්", "News Content": "පාර්ලිමේන්තු සභා ගර්භය තුළදී ඇතිවූ ගැටුමට අදාළව විශේෂ පක්ෂ නායක රැස්වීමක් අද පැවැත්වෙයි.ගැටුමට සම්බන්ධ මන්ත්‍රීවරුන් පිළිබඳ සොයාබලා වාර්තාවක් ලබාදීමට කථානායක කරූ ජයසූරිය මහතා විසින් කමිටුවක් පත්කරනු ලැබුවේය. එම කමිටුවේ වාර්තාව අද දහවල් 12ට කථානායකවරයාට භාරදීමට නියමිත අතර ඊට පෙර පක්ෂ නායක රැස්වීමක් කැඳවා ඒ පිළිබඳ දැනුවත් කිරීමට තීරණය කර ඇති බව නියෝජ්‍ය කතානායක කාර්යාලය සඳහන් කළේය. අමාත්‍ය සරත් ෆොන්සේකා මහතා විසින් ඊයේ පාර්ලිමේන්තුවේදී හිටපු ජනාධිපතිවරයාගේ ආරක්ෂාව සම්බන්ධයෙන් ප්‍රකාශයක් කරන අතරතුර පාර්ලිමේන්තුව තුළ උණුසුම්කාරී තත්ත්වයක් හටගත්තේය.එහිදී මන්ත්‍රීවරුන් අතර යම් පහරදීමක් ද සිදුවූ අතර ඉන් තුවාල ලැබූ එක්සත් ජාතික පක්ෂ පාර්ලිමේන්තු මන්ත්‍රී සන්දිත් සමරසිංහ මහතා ප්‍රතිකාර සඳහා කොළඹ ජාතික රෝහලට ඇතුළත් කරනු ලැබුවේය.", "URL": "https://sinhala.adaderana.lk/news.php?nid=59789", "Category": null, "Parent URL": null}