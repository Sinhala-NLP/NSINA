{"Source": "Adaderana", "Timestamp": "August 1, 2010 03:33 pm", "Headline": "නැව් සංස්ථාව ජාත්‍යන්තර නැව් සමාගමක් සමග ගිවිසුමකට ", "News Content": "ශ්‍රි ලංකා නැව් සංස්ථාව ප්‍රබල ජාත්‍යන්තර නැව් සේවා ජාලයක් වන එක්සත් රාජධානීයේ\"යු.එෆ්.ඒ\"සමාගම සමග අවබෝධතා ගිවිසුමකට එළඹ තිබේ. මෙමගින් ජාත්‍යන්තර නැව් සේවා නියෝජ්‍ය ආයතන 121 ක් සමග සේවා කටයුතු ඇරඹීමට ඉඩ සැ‍ලසෙන බව නැව් සමාගමේ සභාපති ප්‍රසාද් ගල්හේන මහතා පවසයි. යුදමය වාතාවරණය අවසන් වීමත් සමග පසුබෑමකට ලක්ව තිබු මෙරට නැව් සේවාව පුළුල් කිරීමේ වැඩපිළිවෙල අනුව මෙම එකඟතාවට පැමිණ ඇත. ගිවිසුමට එළඹි අදාළ ජාත්‍යන්තර නැව් සමාගම රටවල් 110ක් පුරා ව්‍යාප්ත වී ඇති බව ශ්‍රි ලංකා නැව් සංස්ථාවේ සභාපතිවරයා පවසයි. මෙය අනාගතයේ ශ්‍රි ලංකාවේ නාවික සංවර්ධනයේ විශේෂ සංධිස්ථානයක් වනු ඇති බව ද ඔහු සඳහන් කරයි.", "URL": "https://sinhala.adaderana.lk/news.php?nid=9964", "Category": null, "Parent URL": null}