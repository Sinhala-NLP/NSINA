{"Source": "Adaderana", "Timestamp": "June 16, 2014 03:09 pm", "Headline": "අලුත්ගම සිද්ධිය අමෙරිකාව හෙළාදකියි ", "News Content": "පසුගිය දින අලුත්ගම නගරයේ සිදු වු ගැටුම්කාරී තත්ත්වය හෙළා දකින බව අමෙරිකානු තානාපති කාර්යාලය පවසයි. සාමය සුරක්ෂිත කොට, ජන ජීවිතය, ආගමික ආයතන හා දේපළ රජය විසින් සුරක්ෂිත කළ යුතු බව නිවේදනයක් නිකුත් කරමින් අමෙරිකානු තානාපති කාර්යාලය සඳහන් කරයි. එසේම සිදුවී ඇති ප්‍රහාර ගැන පරීක්ෂණ පවත්වා වගකිව යුතු පුද්ගලයින් නීතිය හමුවට ගෙන ආ යුතු බවද එම කාර්යාලය පවසයි.‍‍ තවද සියලුම පුද්ගලයින් ප්‍රචන්ඩත්වයෙන් වැළකී නීති රීති වලට ගරු කළ යුතු බවද එම නිවේදනයේ වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=44003", "Category": null, "Parent URL": null}