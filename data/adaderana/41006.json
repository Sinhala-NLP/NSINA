{"Source": "Adaderana", "Timestamp": "February 10, 2014 09:55 am", "Headline": "ජිනීවා යන්න ආරාධනා නෑ!", "News Content": "මෙවර ජීනිවා මානව හිමිකම් සමුළුවට සහභාගි වීම සඳහා මේ වන තුරු තමන් වෙත ආරාධනාවක් ලැබි නොමැති බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. කෙසේ වෙතත් සමුළුවට සහභාගි වීම සඳහා තමන් මේ වන විට සූදානමින් පසුවන බව අමාත්‍යවරයා සඳහන් කළේය. මාතර ප්‍රදේශයේ පැවති උත්සවයකට සහභාගි වෙමින් අමාත්‍ය මහින්ද සමරසිංහ මහතා මේ බව පැවසීය. එහිදී වැඩිදුරටත් අදහස් දැක්වු මහින්ද සමරසිංහ අමාත්‍යවරයා සඳහන් කළේ යුද්ධය අවසන් වුවද ශ්‍රි ලංකාවට මුහුණ දීමට සිදුවී ඇති ප්‍රශ්න වල කිසිදු අඩුවක් නොමැති බවයි.", "URL": "https://sinhala.adaderana.lk/news.php?nid=41006", "Category": null, "Parent URL": null}