{"Source": "Adaderana", "Timestamp": "May 8, 2018 12:45 pm", "Headline": "මිනිස්සු කන පාන් ලොරියෙ ගිය හැටි මෙන්න(ඡායාරූප සහිතයි)", "News Content": "සෞඛ්‍යට ආරක්ෂිත නොවන ආකාරයට, නිසි ප්‍රමිතියකින් තොරව බේකරි නිශ්පාදන ප්‍රවාහනය කළ ජංගම රථයක් හා රියදුරු අද(08) උදෑසන අත්අඩංගුවට ගෙන තිබේ. බොරුගොඩ ප්‍රදේශයේ බේකරියක් මඟින් නිසි ප්‍රමිතියකින් තොරව බේකරි නිශ්පාදන ප්‍රවාහනය කළ ලොරි රථයක් හා රියදුරු මෙලෙස අත්අඩංගුවට ගෙන ඇති බව අද දෙරණ වාර්තාකරු පැවසීය. බේකරි නිෂ්පාදන බේදා හැරීම සඳහා යොදා ගන්නා මෙම ලොරි රථයේ තට්ටුව දිරාපත් වී ඇති අතර තට්ටුවේ අවරණයද පළුදු වී ඇති අතර තට්ටුව මත බිම කිසිදු ආවරණයක් නොමැතිව පාන් වැනි ආහාර ද්‍රව්‍ය ලොරි රථය තුළ ඇති ආකාරය අපට දක්නට ලැබුණි. ලොරි රථයේ බොහෝ තැන් මළ බැඳී ඇති අතර එය දමා ඇති ආකාරය ඉතා අප්‍රසන්න බව ද අප වාර්තාකරු පවසයි. මාර්ග සංචාරයේ යෙදී සිටි හොරණ පොලීසියේ නිලධාරීන් විසින් සිදුකළ සොදිසි කිරීමක දී මෙම ලොරිය අත්අඩංගුවට ගෙන ඇත. මෙම ලොරි රථයේ රියදුරු හොරණ මහේස්ත්‍රාත් අධිකරණයට අද(08) ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=88729", "Category": null, "Parent URL": null}