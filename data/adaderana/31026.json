{"Source": "Adaderana", "Timestamp": "January 24, 2013 12:26 pm", "Headline": "පුහුණුව අඛණ්ඩව සිදුකෙරෙයි", "News Content": "ශ්‍රී ලංකා හමුදා සාමාජිකයින් සඳහා ඉන්දියාවේ දී ලබාදෙන පුහුණු වීම් අඛණ්ඩව සිදු කරන බව ඉන්දීය ආරක්ෂක අමාත්‍ය ඒ.කේ ඇන්තනී මහතා පවසයි. ඉන්දියාවේ සංචාරයක නිරත වන විදේශ කටයුතු අමාත්‍ය මහාචාර්ය ජී.එල් පීරිස් මහතා හමුවේ ඉන්දීය ආරක්ෂක අමාත්‍යවරයා මේ බව ප්‍රකාශ කර තිබේ. ශ්‍රී ලංකා හමුදාවන්ට ඉන්දියාවේ දී පුහුණු වීම් ලබානොදිය යුතු බවට තමිල්නාඩු ප්‍රාන්ත දේශපාලඥයින් සිදු කළ ප්‍රකාශ සම්බන්ධයෙන් අමාත්‍ය ජී.එල් පීරිස් මහතා එහිදී විමසා ඇති බව සඳහන්ය. ශ්‍රී ලංකාවේ හමුදා සෙබළුන් සඳහා ඉන්දියාව තුළ ලබාදෙන පුහුණුව කිසිවිටකත් නතර නොකරන බව එම අවස්ථාවේ ඉන්දීය ආරක්ෂක අමාත්‍යවරයා පවසා ඇත.", "URL": "https://sinhala.adaderana.lk/news.php?nid=31026", "Category": null, "Parent URL": null}