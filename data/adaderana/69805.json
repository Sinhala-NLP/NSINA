{"Source": "Adaderana", "Timestamp": "February 19, 2017 08:55 am", "Headline": " අනතුරින් 2ක් මරු දකියි ", "News Content": "කටුගස්තොට - දොරගමුව ප්‍රදේශයේ දී සිදුවු රිය අනතුරකින් තරුණයින් දෙදෙනෙකු මියගොස් තිබේ. පොල්ගොල්ල - කටුගස්තොට මාර්ගයේ ධාවනය වූ වෑන් රථයක ප්‍රතිවිරුද්ධ දෙසින් පැමිණි යතුරුපැදියක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් යතුරුපැදියේ ගමන්ගත් පැදිකරු සහ පසුපැදිකරු බරපතළ තුවාල ලබා මහනුවර රෝහලට ඇතුළත් කිරීමේ දී දෙදෙනාම මියගොස් ඇති බව සඳහන්ය.මියගොස් ඇත්තේ පොල්ගොල්ල ප්‍රදේශයේ පදිංචිව සිටි 20 හැවිරිදි තරුණයෙකු සහ අඹතැන්න ප්‍රදේශයේ පදිංචිව සිටි 23 හැවිරිදි තරුණයෙකු බව පොලීසිය පැවසුවේය.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර කටුගස්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69805", "Category": null, "Parent URL": null}