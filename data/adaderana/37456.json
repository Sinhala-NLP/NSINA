{"Source": "Adaderana", "Timestamp": "September 16, 2013 08:35 pm", "Headline": "රුහුණු සරසවි සිසුන් 2ක් දියේ ගිළී මරුට - තවත් සිසුවෙක් අතුරුදහන් ", "News Content": "මාතර මුහුදු තීරයේ දිය නෑමට ගිය රුහුණු සරසවියේ සිසුන් දෙදෙනෙකු දියේ ගිළී අද (16) ජීවිතක්ෂයට පත්ව තිබේ. පොලීසිය සඳහන් කළේ අතුරුදන් වූ තවත් එක් අයෙකු සොයා පොලිස් කිමිදුම් කණ්ඩායම් ද යොදවා ඇති බවයි. තවත් සිසුවෙකු මාතර මහ රෝහලේ දැඩි සත්කාර ඒකකයේ මේ වන විට ප්‍රතිකාර ලබමින් සිටින බවද පොලිස් මාධ්‍ය ප්‍රකාශක කාර්යාලය සඳහන් කරයි. මෙම ශිෂ්‍යයන් රුහුණු විශ්ව විද්‍යාලයේ කළමනාකාරණ පීඨයේ ඉගෙනුම ලබමින් සිටි පුද්ගලයින් බවද සඳහන් වෙයි.", "URL": "https://sinhala.adaderana.lk/news.php?nid=37456", "Category": null, "Parent URL": null}