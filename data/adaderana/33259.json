{"Source": "Adaderana", "Timestamp": "April 14, 2013 02:14 pm", "Headline": "අහස්කූරට බහින්බස්වී වෙඩිතැබීමෙන් තිදෙනෙක් රෝහලේ ", "News Content": "තිස්සමහාරාම, ගඟසිරිපුර ප්‍රදේශයේ සිදුවු වෙඩි තැබීමකින් පුද්ගලයින් තිදෙනෙකු තුවාල ලබා රෝහල් ගත කර තිබේ. ඊයේ රාත්‍රී 7.00 ට පමණ අදාළ වෙඩි තැබීම සිදුව ඇති බව සඳහන්ය. සිද්ධියෙන් එකම පවුලේ පියා , පුතා සහ දියණිය තුවාල ලබා ඇති බව පොලිසිය පවසයි. පත්තු කරන ලද අහස් කූරක් අසල නිවසකට වැටීමෙන් එම නිවසේ පිරිස සහ අහස් කූර දැල්වු නිවසේ පිරිස අතර බහින්බස් වීමක් සිදුව තිබේ. එම බහින්බස්වීම දුරදිග යාමෙන් සිදුවු වෙඩි තැබීමකින් පුද්ගලයින් තිදෙනෙකු තුවාල ලබා හම්බන්තොට මහ රෝහලට ඇතුළත් කර ඇත. බරපතළ තත්ත්වයේ පසු දියණිය වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරුකර යවා තිබේ. වෙඩි තැබීම සිදුකළ පුද්ගලයා සහ ඔහුගේ බිරිඳ මේ වන විට අත්අඩංගුවට ගෙන ඇති අතර සිද්ධිය සම්බන්ධයෙන් තිස්සමහාරාම පොලිසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=33259", "Category": null, "Parent URL": null}