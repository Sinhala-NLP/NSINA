{"Source": "Adaderana", "Timestamp": "June 21, 2016 03:21 pm", "Headline": " පළමු කොඩි පැළැඳවීම ජනපතිට හා අගමැතිට", "News Content": "ජාතික නිවාස දිනය වෙනුවෙන් ප්‍රකාශයට පත් කර ඇති කොඩි සතිය ආරම්භ කරමින් ජනාධිපති මෛත්‍රීපාල සිරිසේන මහතාට සහ අග්‍රාමාත්‍ය රනිල් වික්‍රමසිංහ මහතාට පළමු කොඩි පැළැඳවීම සිදුකර තිබේ.ජනාධිපති කාර්යාලයේ දී අද(21) පෙරවරුවේ නිවාස හා ඉදිකිරීම් අමාත්‍ය සජිත් ප්‍රේමදාස මහතා විසින් එම කොඩි පැළඳවීම සිදුකළ බව ජනාධිපති මාධ්‍ය අංශය සඳහන් කළේය. අද සිට සතියක් පුරා ක්‍රියාත්මක ජාතික නිවාස සතිය තුළ නව නිවාස ව්‍යාපෘති ආරම්භ කිරීම ඇතුළු වැඩසටහන් රැසක් ක්‍රියාත්මක කිරීමට නියමිත බව සඳහන්ය.ජාතික නිවාස සතිය වෙනුවෙන් අලෙවි කරන කොඩිවල ආදායමින් නිවාස නොමැති දිළිඳු පවුල් සඳහා නිවාස ඉදිකරදීමට බලාපොරොත්තු වන බව එහිදි සජිත් ප්‍රේමදාස මහතා ප්‍රකාශ කර ඇත. එමෙන්ම වකුගඩු රෝගයට ගොදුරු වු නිවාස නොමැති පවුල් සඳහා නිවාස ඉදිකරදීම මෙවර ජාතික නිවාස දින වැඩසටහන යටතේ විශේෂ ව්‍යාපෘතියක් ලෙස සිදුකරන බව ද අමාත්‍යවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=61313", "Category": null, "Parent URL": null}