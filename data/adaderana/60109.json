{"Source": "Adaderana", "Timestamp": "May 13, 2016 10:33 am", "Headline": "අදත් පළාත් රැසකට වැසි", "News Content": "දිවයින අවට වායූ ගෝලයේ කැළඹිලි සහගත තත්ත්වය තවදුරටත් පවතින බැවින් අදත් පළාත් රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.එම දෙපාර්තමේන්තුව සඳහන් කළේ ඉදිරි පැය 24 තුළ බස්නාහිර, සබරගමුව, මධ්‍යම, නැගෙනහිර, ඌව සහ දකුණු පළාත්වල වැසි ඇති විය හැකි බවයි.ඇතැම් ප්‍ර දේශවල මිලිමීටර් 100කට ආසන්න තද වැසි ඇති විය හැකි බව ද කාලගුණ විද්‍යා දෙපාර්තමේන්තුව පැවසුවේය.දිවයිනට දකුණු දෙසින් ගැඹුරු මුහුදු ප්‍රදේශ විටින් විට රළු ස්වභාවයක් ගත හැකි අතර කොළඹ, ගාල්ල, හම්බන්තොට හරහා පොතුවිල් දක්වා මුහුදු ප්‍රදේශවල ද අද දිනයේ ගිගුරුම් සහිත වැසි ඇති විය හැකිය.", "URL": "https://sinhala.adaderana.lk/news.php?nid=60109", "Category": null, "Parent URL": null}