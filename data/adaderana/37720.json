{"Source": "Adaderana", "Timestamp": "September 26, 2013 05:18 pm", "Headline": "ජනාධිපති පැමිණීමෙන් පසු මහ ඇමතිවරු පත් කරනවා ", "News Content": "වයඹ , මධ්‍යම පළාත් සභා සඳහා මහ ඇමතිවරු පත් කිරීම ජනාධිපති මහින්ද රාජපක්ෂ මහතා දිවයිනට පැමිණි පසු තීරණය කරන බව එක්සත් ජනතා නිදහස් සන්ධානයේ මහලේකම් සුසිල් ප්‍රේමජයන්ත අමාත්‍යවරයා පවසයි. ඔහු පවසන්නේ පළාත් සභා අමාත්‍ය ධූර සඳහා මන්ත්‍රීවරු පත් කිරීම‍ද ඊට සමගාමීව සිදු කෙරෙන බවයි. මැතිවරණයට පෙර මහ ඇමති තනතුර සඳහා කිසිදු අපේක්ෂකයෙකු නම් නොකොට මැතිවරණයෙන් පසුව ඒ පිළිබඳව තීරණය කිරීම පසුගිය පළාත් සභා වලද සන්ධානයේ ක්‍රියාවලිය වු බව සුසිල් ප්‍රේම ජයන්ත අමාත්‍යවරයා කියා සිටියි. වයඹ සහ මධ්‍යම පළාත් මහ ඇමතිවරු මෙන්ම ඇමතිවරු ඉදිරි සතියේදී නම් කරන බව අමාත්‍යවරයා පවසයි.", "URL": "https://sinhala.adaderana.lk/news.php?nid=37720", "Category": null, "Parent URL": null}