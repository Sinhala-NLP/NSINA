{"Source": "Adaderana", "Timestamp": "September 7, 2011 09:42 am", "Headline": "ගිවිසුම්වලින් තොරව ඉන්දීය අගමැතිගේ සංචාරය අවසන්", "News Content": "ඉන්දීය අගමැති ආචාර්ය මන් මෝහන් සිං සිය ඓතිහාසික බංග්ලාදේශ සංචාරය අවසන් කර තිබේ. දෙරට අතර කිසිදු එකඟතා ගිවිසුමකින් තොරව මෙම සංචාරය අවසන්ව ඇති බව විදෙස් මාධ්‍ය වාර්තා කරයි. ගංගා ජලය බෙදා ගැනීම සම්බන්ධයෙන් වන එකඟතා ගිවිසුමකට පවා එළඹීමට දෙරටට නොහැකි වූ බව සඳහන්ය. එහෙත් ජල ප්‍රශ්නයේ දී පොදු එකඟතාවයකට පැමිණීමට තමන්ට හැකි වූ බව දෙරටේ නායකයින් පවසයි. කෙසේ වෙතත් බංග්ලාදේශ -ඉන්දියා දේශ සීමාවන් අතර ප්‍රදේශයේ වාසය කරන ජනතාවට සුභවාදී එකඟතාවකට නායකයින් එළඹ තිබේ. දෙරටටම අයත් නොවන පිරිසක් වන මොවුන්ට තමා කැමති කුමන රට දැයි තීරණය කර එහි පදිංචි වීම සඳහා අවසර දීමට දෙරටේ නායකයින් එකඟතාවට පැමිණ ඇති බව සඳහන්ය.", "URL": "https://sinhala.adaderana.lk/news.php?nid=18566", "Category": null, "Parent URL": null}