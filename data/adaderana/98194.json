{"Source": "Adaderana", "Timestamp": "October 25, 2018 10:44 am", "Headline": "අයිස් සමඟ 2ක් පොලීසියට මාට්ටු", "News Content": "අයිස් මත්ද්‍රව්‍ය ළඟ තබාගෙන සිටි පුද්ගලයින් දෙදෙනෙකු බස්නාහිර පළාත්, උතුර දිසා අපරාධ කොට්ඨාශය මඟින් අත්අඩංගුවට ගෙන තිබේ. පෑලියගොඩ දුටුගැමුණු මාවත අසල දී අත්අඩංගුවට ගත් සැකකරුවන් සතුව තිබී අයිස් මත්ද්‍රව්‍ය මිලිග්‍රෑම් 425ක් සොයාගත් බව පොලීසිය සඳහන් කළේය. සැකකරුවන් අංගොඩ සහ කොළඹ 09 යන ප්‍රදේශවල පදිංචිකරුවන් බව සදහන්ය. මේ අතර හෙරොයින් ලඟ තබාගෙන සිටි කාන්තාවක් ඇතුළු පුද්ගලයින් දෙදෙනෙකු බොරැල්ල සහ මොරටුවැල්ල යන ප්‍රදේශවලදී අත්අඩංගුවට ගෙන තිබේ. ඔවුන් සතුව තිබී හෙරොයින් ග්‍රෑම් 36කට අධික ප්‍රමාණයක් සොයාගත් බව පොලීසිය පැවසීය.", "URL": "https://sinhala.adaderana.lk/news.php?nid=98194", "Category": null, "Parent URL": null}