{"Source": "Adaderana", "Timestamp": "May 12, 2010 08:25 am", "Headline": "මූලික අරමුණින් බැහැර වෙන්න බෑ", "News Content": "හෙද වෘත්තිකයින්ට තම මූලික අරමුණින් බැහැරව කටයුතු කිරීමට හැකියාවක් නොමැති බව ජනාධිපති මහින්ද රාජපක්ෂ මහතා පවසයි. හෙද වෘත්තිය ලොවට දායද කළ නයිටින්ගේල් පරමාදර්ශය වෘත්තීය සීමාවන් අභිබවා යන්නක් බව අරලියගහ මන්දිරයේ නයිටින්ගේල් සමරුව නිමිත‍්තෙන් පැවති උත්සවයක් අමතමින් ජනාධිපතිවරයා මේ බව ප්‍රකාශ කළේය. තම වෘත්තීය හඳුනාගෙන කටයුතු කිරීම මඟින් රටතුළ නිරෝගී අනාගත පරපුරක් බිහි කළ හැකි බව ද හෙතෙම සඳහන් කළේය.. මත් උවදුර ඇතුළු විවිධ වැරදි ක්‍රියාවන්ට යොමුවී අනාගතය අඳුරු කරගත් තරුණ තරුණියන්ගේ ජිවිතය ආලෝකමත් කිරීමට හෙද ක්ෂේත්‍රය මඟින් ඉහළ දායකත්වයක් ලබාදිය හැකි බව වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8345", "Category": null, "Parent URL": null}