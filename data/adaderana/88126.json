{"Source": "Adaderana", "Timestamp": "April 27, 2018 09:56 am", "Headline": " අධික රශ්මිය අවම කරන්න ගස් සිටුවයි", "News Content": "යපනය නගරයේ පවතින අධික රශ්මිය අවම කරවීමේ වැඩපිළිවෙළක් වශයෙන් යාපනය නගරයේ ප්‍රධාන මාර්ග දෙපස විශාල ගස් සිටුවීමේ වැඩ සටහනක් යාපනය මහ නගර සභාව මඟින් ආරම්භ කොට තිබේ. මේ සඳහා අවශ්‍ය පැළ යාපනය මහනගර සභාව විසින් ලබා දෙන අතර එම ගස් ආරක්ෂා කිරීම හා නඩත්තු කිරීම මාර්ගය දෙපස පදිංචි කරුවන්ට බාර කොට ඇත. වැසියන් පදිංචි නොමැති ස්ථාන වල ගස් නඩත්තු කිරීම යාපනය මහ නගර සභාව විසින්ම සිදු කිරීමට තීරණය කොට අති අතර මේ වැඩ පිළිවෙල සඳහා මධ්‍යම පරිසර අධිකාරියේද පූර්ණ සහයෝගය පල වී තිබේ. යාපනය මහ නගර සභාවේ නව නගරාධිපති එමානුවල් ආනෝල්ඩ් මහතාගේ යෝජනාවකට හා අදහසකට අනුව මේ වැඩපිළිවෙළ ක්‍රියාත්මක කොට තිබේ.", "URL": "https://sinhala.adaderana.lk/news.php?nid=88126", "Category": null, "Parent URL": null}