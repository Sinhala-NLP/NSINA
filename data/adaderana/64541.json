{"Source": "Adaderana", "Timestamp": "September 29, 2016 02:39 pm", "Headline": " දේශීය ආදායම් නියෝජිතයින් මැල්කම් රංජිත් හිමිපාණන් හමුවෙයි", "News Content": "දේශීය ආදායම් වෘත්තීය සමිති එකමුතුවේ නියෝජිතයින් සහ කොළඹ අගරදගුරු අති උතුම් මැල්කම් රංජිත් කාදිනල් හිමිපාණන් අතර විශේෂ සාකච්ඡාවක් පවත්වා තිබේ. එම වෘත්තීය සමිති එකමුතුවේ සම ලේකම් ප්‍රේමතිලක බින්දෙනිය මහතා සඳහන් කළේ බොරැල්ලේ පිහිටි උන්වහන්සේගේ නිල නිවසේ දී මෙම සාකච්ඡාව පැවති බවයි. එහිදී දැනට දේශීය ආදායම් දෙපාර්තමේන්තුව මුහුණ දී ඇති ගැටළු සම්න්ධයෙන් මැල්කම් රංජිත් හිමිපාණන් සමග දීර්ඝ වශයෙන් සාකච්ඡා කර තිබේ. එමෙන්ම මෙම ගැටළුව පිළිබඳ ජනාධිපති මෛත්‍රීපාල සිරිසේන මහතා සමග සාකච්ඡා කිරීමට අවස්ථාවක් ලබාදීමට උන්වහන්සේ පොරොන්දු වූ බව ප්‍රේමතිලක බින්දෙනිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64541", "Category": null, "Parent URL": null}