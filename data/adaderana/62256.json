{"Source": "Adaderana", "Timestamp": "July 20, 2016 01:13 pm", "Headline": " යාපනය සරසවි සිසු ගැටුම - සිසුවාට ඇප දුන්නා", "News Content": "යාපනය සරසවියේ පසුගියදා ඇති වූ සිද්ධිය සම්බන්ධයෙන් අද ‍‍‍‍‍‍‍‍‍‍‍(20) යාපනය මහේස්ත්‍රාත් අධිකරණයට ඉදිරිපත් වූ සිසුවෙකුට ඇප ලබාදී තිබේ.රුපියල් ලක්ෂය බැගින් වූ ශරීර ඇප 2ක් මත අදාළ සිසුවා මුදාහැර ඇත.සිසුවා වෙනුවෙන් පෙනී සිටි නීතිඥ පා.ම එම්.ඒ සුමන්තිරන් මහතා මාධ්‍ය හමුවේ පැවසුවේ එකී සිද්ධියේදී තුවාල ලබා යාපනය රෝහලේ සිට කොළඹ ජාතික රෝහලට මාරුකර යැවූ සිසුවාගෙන් පොලීසිය ලබාගත් කටඋත්තරයක් මත මෙම සිසුවා අත්අඩංගුවට ගැනීමට පොලීසිය සුදානම් වීම නිසා ඔහු උසාවියට බාර වූ බවයි.මේ අනූව එකී සිසුවාට ඇප ලබාදෙන්නැයි තමන් කළ ඉල්ලීම සැලකිල්ලට ගනිමින් මහේස්ත්‍රාත්වරයා ඇප දුන් බවත්, ලබන මස 25 වැනිදා යළි නඩුව කැඳවීමටත්, පරීක්ෂණවලට සහයවන ලෙසත් මහේස්ත්‍රාත් එස්.සදීස්කරන් නියෝග කළ බව මන්ත්‍රීවරයා පැවසීය.", "URL": "https://sinhala.adaderana.lk/news.php?nid=62256", "Category": null, "Parent URL": null}