{"Source": "Adaderana", "Timestamp": "April 7, 2016 09:52 am", "Headline": "ගංජා සමඟ 4ක් කොටු", "News Content": "ගංජා ළඟ තබාගෙන සිටි කාන්තාවන් දෙදෙනෙකු ඉලවාලි, පණ්ඩතිරිප්පු ප්‍රදේශයේදී අත්අඩංගුවට ගෙන තිබේ.සැකකාරියන් සතුව තිබී කේරල ගංජා කිලෝ ග්‍රෑම් 03යි ග්‍රෑම් 665ක් සොයාගත් බව පොලීසිය පවසයි.අත්අඩංගුවට ගෙන ඇත්තේ 30 හැවිරිදි එම ප්‍රදේශයේම පදිංචි කාන්තාවන් දෙදෙනෙක් වන අතර ඔවුන් අද(07) දින මල්ලාකම් මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර කැලණිමුල්ල, අංගොඩ ප්‍රදේශයේදී ද කේරල ගංජා කිලෝ ග්‍රෑම් 12ක් සමග තරුණයින් දෙදෙනෙකු අත්අඩංගුවට ගෙන තිබේ.සැකකරුවන් කොළඹ, වේල්ලවීදිය ප්‍රදේශයේ පදිංචි 23 හා 27 හැවිරිදි වන අතර ඔවුන් අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59010", "Category": null, "Parent URL": null}