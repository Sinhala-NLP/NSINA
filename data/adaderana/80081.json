{"Source": "Adaderana", "Timestamp": "November 18, 2017 08:25 am", "Headline": " පළමු තරඟයේ තෙවන දිනය අදයි", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ තෙවන දිනය අදයි. තරඟයට වර්ෂාවෙන් බාධා එල්ල වීම හේතුවෙන් ඊයේ දිනයේද ක්‍රීඩා කිරීමට සිදුවූයේ පන්දුවාර 21ක් පමණි. ඒ අනුව ඊයේ දිනයේ තරඟය නතර කරන විට පළමු ඉනිම සඳහා පන්දුවට පහරදෙමින් සිටි ඉන්දීය කණ්ඩායම කඩුලු 05ක් දැවී ලකුණු 74ක් ලබා සිටියේය. චෙතේෂ්වර් පුජාරා නොදැවී ලකුණු 47ක් සහ රිඩ්ඩීමන් ෂා නොදැවී ලකුණු 06ක් ලබා පන්දුවට පහරදෙමින් සිටියි. මෙම තරගයේදී ශ්‍රී ලංකා කණ්ඩායමේ සුරංග ලක්මාල් කඩුලු 03ක් සහ දසුන් චානක කඩුලු දෙකක් බිඳ හෙලීමට සමත් වුණි.", "URL": "https://sinhala.adaderana.lk/news.php?nid=80081", "Category": null, "Parent URL": null}