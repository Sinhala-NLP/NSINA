{"Source": "Adaderana", "Timestamp": "July 4, 2011 09:57 am", "Headline": "ඊජීප්තු‍වේ සිට ගෑස් සපයන නලයක් පුපුරා යයි", "News Content": "ඊජීප්තු‍වේ සිට ඊශ්‍රාලයට සහ ජෝර්දානයට ගෑස් සපයන නලයක් පුපුරා ගොස් තිබේ. කඩාකප්පල්කාරී පිරිසක් විසින් ගෑස් නලයට බෝම්බ තැබීමෙන් එය පුපුරවා හරින්නට ඇති බව විදෙස් වාර්තා සඳහන් කරයි. පසුගිය පෙබරවාරි මාසයේ සිට සිනායි ප්‍රදේශයේ දී ගෑස් නලවලට මෙවැනි ප්‍රහාර එල්ල කළ තෙවන අවස්ථාව මෙය වේ. පිපිරීමට පෙර අදාළ ගෑස් නලය ආසන්නයේ මෝටර් රථයක් නවතා තිබූ බවට තොරතුරු ලැබී තිබේ. හදිසි සහන සේවකයින් ගෑස් කාන්දුව වැළැක්වීම සඳහා පියවර ගනිමින් සිටින අතර පිපිරීමෙන් කිසිවෙකුටත් අනතුරක් සිදුව ඇති බවට මෙතෙක් වාර්තා වී නැත.", "URL": "https://sinhala.adaderana.lk/news.php?nid=17177", "Category": null, "Parent URL": null}