{"Source": "Adaderana", "Timestamp": "February 13, 2017 01:55 pm", "Headline": " සුමන්තිරන් ඝාතන තැත-සැකකරුවන් යළි රිමාන්ඩ්", "News Content": "දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා ඝාතනයට තැත් කිරීම යන චෝදනාව යටතේ අත්අඩංගුවට ගෙන බන්ධනාගාර ගත කර සිටි සැකකරුවන් සිව්දෙනා යළි රක්ෂිත බන්ධනාගාර ගත කර තිබේ.අදාළ නඩුව අද(13) කැඳවූ අවස්ථාවේදී ඔවුන් ලබන 27 දින දක්වා බන්ධනාගාර ගත කිරීමට කිලිනොච්චිය මහේස්ත්‍රාත් ආනන්ද රාජා මහතා නියෝග කළ බව අද දෙරණ වාර්තාකරු පවසයි.දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්තිරන් මහතා ඝාතනයට තැත් කිරීම පිළිබඳව මෙරට ආරක්ෂක අංශ තොරතුරු අනාවරණය කරගෙන ඇති බව පසුගිය දා ද හින්දු පුවත්පත තොරතුරු වාර්තා කර තිබුණි. ද හින්දු පුවත්පත පෙන්වා දී තිබු‍ණේ සුමන්තිරන් මහතා ඝාතනය කිරීමට සැලසුම් කිරීමේ චෝදනාව මත හිටපු එල්.ටී.ටී.ඊ සාමාජිකයින් සිව් දෙනෙකු ත්‍රස්ත විමර්ශන අංශයෙන් අත්අඩංගුවට ගෙන ඇති බවයි. ඔවුන්ගෙන් පුද්ගලයින් දෙදෙනෙක් කිලිනොච්චිය ප්‍රදේශයේ පදිංචිකරුවන් වන අතර අනෙක් දෙදෙනා යාපනය සහ ත්‍රිකුණාමලය යන ප්‍රදේශවල පදිංචිකරුවන් බව වාර්තා වුණි.", "URL": "https://sinhala.adaderana.lk/news.php?nid=69561", "Category": null, "Parent URL": null}