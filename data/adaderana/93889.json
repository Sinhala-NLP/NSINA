{"Source": "Adaderana", "Timestamp": "August 5, 2018 09:11 pm", "Headline": "උසස් පෙළට විශේෂ ආරක්ෂාවක්", "News Content": "හෙට(06) ආරම්භ වන අ.පො.ස උසස් පෙළ විභාගය , දිවයිනේ විභාග මධ්‍යස්ථාන 2268ක්, සම්බන්ධීකරණ මධ්‍යස්ථාන 311ක් සහ ප්‍රාදේශිය එක්රැස් කීරිමේ මධ්‍යස්ථාන 32ක් ක්‍රියාත්මකව පවති. සම්බන්ධීකරණ මධ්‍යස්ථාන සහ ප්‍රා‍දේශිය එක්රැස් කිරීමේ මධ්‍යස්ථාන වෙත පොලිස් සැරයන්වරයෙකු සහ පොලිස් කොස්තාපල්වරුන් දෙදෙනෙකු ලෙස දිවයින පුරා නිලධාරින් 1029දෙනෙකු යොමු කර ඇති බව පොලිස් මාධ්‍ය අංශය නිවේදනය කළේය. එමෙන්ම සෑම පොලිස් වසමකටම පවත්වනු ලබන විභාග මධ්‍යස්ථා වෙත පොලිස් ජංගම සංචාරයකින් ආරක්ෂාව සපයන බවද එම නිවේදනයේ සඳහන් විය. තවද ප්‍රශ්න පත්‍ර සහ උත්තර පත්‍ර ප්‍රවාහනය කරනු ලබන සඳහා පොලිස් කොස්තාපල්වරුන් දෙදෙනෙකු යොදවනු බවද පොලිස් මාධ්‍ය අංශය නිවේදනය කළේය.", "URL": "https://sinhala.adaderana.lk/news.php?nid=93889", "Category": null, "Parent URL": null}