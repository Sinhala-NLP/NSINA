{"Source": "Adaderana", "Timestamp": "June 25, 2011 02:50 pm", "Headline": "නුවර -කොළඹ පාරේ රිය අනතුරකින් තරුණියක් මියයයි", "News Content": "නුවර -කොළඹ ප්‍රධාන මාර්ගයේ නෙළුම්දෙනිය මංසන්ධියේ සිදුවූ රිය අනතුරකින් තරුණියක ජිවිතක්ෂයට පත්ව තිබේ. අද(25) පෙරවරු 8.30 ට පමණ මෙම අනතුර සිදුවී ඇති බව අද දෙරණ වාර්තාකරු සඳහන් කළේය. නුවර සිට කොළඹ දෙසට ධාවනය වූ වෑන් රථයක ගැටිමෙන් තරුණිය එම ස්ථානයේම මියගොස් තිබේ. පාලනය කර ගත නොහැකි වූ එම වෑන් රථය මාර්ගයෙන් ඉවතට ධාවනය වී අසල වූ වෙළෙඳසැලක සහ නිවසක ද ගැටී ඇති බව සඳහන්ය. සිද්ධිය සම්බන්ධයෙන් වෑන් රථයේ රියදුරා දැදිගම පොලිසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=17002", "Category": null, "Parent URL": null}