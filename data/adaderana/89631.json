{"Source": "Adaderana", "Timestamp": "May 22, 2018 07:30 pm", "Headline": "උතුරු නැගෙනහිර බෙඳුම්වාදී කටයුතු සිදුවෙන හැටි ඇල්ලේ ගුණවංශ හිමි කියයි", "News Content": "උතුරු නැගෙනහිර පළාත්වල බෙඳුම්වාදයට පක්ෂපාති කටයුතු ඉතා දරුණු ආකාරයෙන් සිදුවන බව පූජ්‍ය ඇල්ලේ ගුණවංශ හිමියන් පවසයි. උන්වහන්සේ මේ බව ප්‍රකාශ කළේ මව්බිම සුරැකීමේ ජාතික බලවේගය සංවිධානයේ ආරම්භක රැස්වීමෙන් අනතුරුව මාධ්‍යයට අදහස් දක්වමින්. මව්බිම සුරැකීමේ ජාතික බලවේගයේ ආම්භක රැස්වීම ඊයේ(21) පස්වරුවේ අභයාරාම පුරාණ විහාරස්ථානයේදී පැවැත් විය. භික්ෂුන් වහන්සේ,වෘත්තීයවේදීන්,සිවිල් සංවිධාන නියෝජිතයින්,කලාකරුවන්,මාධ්‍යවේදීන් සහ ශ්‍රී ලංකා පොදුජන පෙරමුණේ දේශපාලන නියෝජිතයින් ඇතුළු පිරිසක් මෙහි ආරම්භක රැස්වීමට එක්ව සිටියේය. මෙම රැස්වීමට සහභාගී වූ ශ්‍රී ලංකා පොදුජන පෙරමුණේ දේශපාලන නියෝජිතයින් දේශපාලන තත්ත්වය සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=89631", "Category": null, "Parent URL": null}