{"Source": "Adaderana", "Timestamp": "May 14, 2012 11:29 am", "Headline": "නිවසක ගේට්ටුවකට සිරවීමෙන් පුද්ගලයෙකු මරුට ", "News Content": "ගණේමුල්ල , බුළුගහගොඩ ප්‍රදේශයේ නිවසක දුරස්ථ පාලකයෙන් ක්‍රියාත්මක වන ගේට්ටුවකට සිරවීමෙන් පුද්ගලයෙකු මියගොස් තිබේ. අදාළ පුද්ගලයාගේ ගෙල දොරටුවට සිරවීමෙන් මරණය සිදුව ඇති බව පොලිසිය සඳහන් කරයි. එම පුද්ගලයා ඉදිවෙමින් පවතින එම නිවසේ මුරකරු ලෙස සේවය කළ අයෙකි. අනතුර සිදුවන අවස්ථාවේ නිවසේ වෙනත් කිසිවෙකුත් සිට නොමැති අතර මරණය සම්බන්ධයෙන් අද (14) උදෑසන පොලිසියට වාර්තා වී ඇත. අනතුරෙන් මිය ගිය පුද්ගලයා කහවත්ත , රේල්පාර , පෝරණුවත්ත ප්‍රදේශයේ පදිංචිව සිටි 55 හැවිරිදි අයෙකු බව ගණේමුල්ල පොලිසිය පවසයි.", "URL": "https://sinhala.adaderana.lk/news.php?nid=24231", "Category": null, "Parent URL": null}