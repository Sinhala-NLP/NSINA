{"Source": "Adaderana", "Timestamp": "July 15, 2011 09:16 am", "Headline": "ළමා අපචාර චෝදනා මත මෙරට පූජකයෙක් පිලිපීනයේදී අත්අඩංගුවට ", "News Content": "නව හැවිරිදි දැරියකට ලිංගික අතවර කිරීමේ චෝදනාව මත ශ්‍රී ලාංකික පූජකයෙකු පිලිපීනයේදී අත්අඩංගුවට පත්ව තිබේ. මෙම දැරිය ඇයගේ මව සමග පිලිපීනයේ පසේ නගරයේ අවන්හලක් ඉදිරිපිට රැඳී සිටියදී මෙම පූජකයා දැරිය සමීපයට පැමිණ ඇයගේ රහස් අවයව ස්පර්ශ කිරීමට උත්සාහ දරා ඇති බව වාර්තා වේ. අත්අඩංගුවට පත් සැකකරු 43 හැවිරිදි ශ්‍රී ලාංකික පූජකයා මැනිලා නුවර ප්‍රමුඛ පෙළේ විශ්ව විද්‍යාලයක සේවය කරන්නෙකු බව ද විදෙස් මාධ්‍ය වාර්තා සඳහන් කරයි. ළමා අපචාර පනත යටතේ මෙම සැකකරු වෙත චෝදනා එල්ල වී තිබේ.", "URL": "https://sinhala.adaderana.lk/news.php?nid=17404", "Category": null, "Parent URL": null}