{"Source": "Adaderana", "Timestamp": "September 12, 2013 09:36 am", "Headline": "බොටියුලිනම් බැක්ටීරියාව නොමැති නිෂ්පාදන වෙළඳපොළට නිකුත් කරයි ", "News Content": "අධි සාන්ද්‍රිත වේප්‍රෝටීන අඩංගු ආහාරවල ක්ලොස්ට්‍රිඩියම් බොටියුලිනම් බැක්ටීරියාව අඩංගු නොවන බවට තහවුරු වීම හේතුවෙන් එම සියලු ආහාර වෙළඳපොළේ අලෙවිය සඳහා නිදහස් කිරීමට සෞඛ්‍ය අමාත්‍යංශය තීරණය කර තිබේ. වේප්‍රෝටීන අඩංගු ආහාරවල අදාළ බැක්ටීරියාව අන්තර්ගතවන්නේ ද යන්න සොයා බැලීම සඳහා පසුගිය කාලය තුල වෛද්‍ය පර්යේෂණ ආයතනය මගින් පර්යේෂණ සිදුකරනු ලැබුණි. ආහාර සාම්පල 104 ක් එහිදී පරීක්ෂාවට ලක්කර ඇති අතර ඉන් කිසිදු සාම්පලයක අදාළ බැක්ටීරියාව ඇතුළත්ව නොමැති බව තහවුරු වූ බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=37349", "Category": null, "Parent URL": null}