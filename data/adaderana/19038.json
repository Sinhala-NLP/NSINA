{"Source": "Adaderana", "Timestamp": "September 29, 2011 01:11 pm", "Headline": "ජීවන අංක දීමනාව ඉහළ දැමීමට අවධානය ", "News Content": "ජීවන අංක දීමනාව ඉහළ දැමීම සම්බන්ධයෙන් රජයේ අවධානය යොමුව ඇති බව කම්කරු සබඳතා අමාත්‍ය ගාමිණී ලොකුගේ මහතා පවසයි. දැනට ජීවන අංක දීමනාව ගණනය කිරීම සඳහා භාවිත කෙරෙන දත්ත යල් පැන ඇති බව ඔහු සඳහන් කරයි. මෙය යාවත්කාලීන කොට ජීවන අංක දීමනාව ඉහළ දැමීමට පියවර ගන්නා බව ගාමිණී ලොකුගේ අමාත්‍යවරයා පෙන්වාදෙයි. මුදල් අමාත්‍යාංශය මගින් මීට පෙර දෙවරක් සම්මතයක් ලෙස ජීවන අංකය නිගමනය කර ඇති බව අද දෙරණ වෙත අදහස් දක්වමින් හෙතෙම ප්‍රකාශ කළේය. එම අමාත්‍යාංශය නැවතත් ජීවන අංකය පිළිබඳව ගණනය කිරීම් සිදුකර සම්මතයකට පැමිණ ගැසට් නිවේදනයක් මගින් දැනුම් දෙනු ඇති බව ද ගාමිණී ලොකුගේ මහතා කියා සිටියේය.", "URL": "https://sinhala.adaderana.lk/news.php?nid=19038", "Category": null, "Parent URL": null}