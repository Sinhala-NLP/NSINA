{"Source": "Adaderana", "Timestamp": "August 29, 2016 08:40 am", "Headline": " උ/පෙ-ශිෂ්‍යත්ව පිළිතුරු පත්‍ර ඇගයීම් පළමු අදියර ඇරඹෙයි", "News Content": "අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීම් පළමු අදියරේ කටයුතු අද(29) සිට ආරම්භ වෙයි.ඒ අනුව පළමු අදියරේ කටයුතු ලබන මස 11 වනදා දක්වා මධ්‍යස්ථාන 31කදී පැවැත්වීමට නියමිතය. ඒ සඳහා ඇගයීම් මණ්ඩල 382ක් යටතේ ගුරුවරුන් 6876 දෙනෙකු සහභාගීවීමට නියමිතය.මෙම කාලය තුළ පාසල් 06ක් සම්පූර්ණයෙන්ම වසා තැබෙන අතර තවත් පාසල් 21ක් අර්ධ වශයෙන් වසා තැබෙයි.මේ අතර ශිෂ්‍යත්ව විභාගයේ ඇගයීම් කටයුතු ද මධ්‍යස්ථාන 40කදී අද සිට ලබන මස 03 වන දින දක්වා සිදු කෙරෙයි.එම කාලය තුළ පාසල් 35ක් සම්පූර්ණයෙන් වසා දැමීමටත්, තවත් පාසල් 04ක කොටසක් පමණක් වසා තැබීමටත් තීරණය කර ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය.මේ අතර උසස් පෙළ විභාගයේ දෙවන අදියරේ ඇගයීම් කටයුතු සැප්තැම්බර් 05වනදා සිට 18 වනදා දක්වා පැවැත්වීමට නියමිතය.සැප්තැම්බර් 19 වනදා සිට ඔක්තෝබර් 09 වන දින දක්වා තෙවන අදියරේ ඇගයීම් කටයුතු සිදු කෙරෙන බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=63558", "Category": null, "Parent URL": null}