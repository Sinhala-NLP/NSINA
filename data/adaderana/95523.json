{"Source": "Adaderana", "Timestamp": "September 4, 2018 02:09 pm", "Headline": "මස්කෙළියෙත් ගින්නක්", "News Content": "මස්කෙළිය, තැපැල් කාර්යාල වීදියේ පිහිටි ආපන ශාලාවක අද(04) උදෑසන 07.00 ට පමණ ඇතිවූ හදිසි ගින්නකින් එම ආපන ශාලාවේ ඉදිරිපස කොටස දැවී විනාශයට පත්ව ඇති බව මස්කෙළිය පොලීසිය පවසයි. මෙහිදී කිසිදු ජීවිත හානියක් සිදුව නොමැති අතර මස්කෙළිය පොලීසියේ නිලධාරීන් අවට වෙළඳ සැල් හිමියන් සමග එක්ව ගින්න පැතිරයාම වළක්වා නිවා දමා ඇත. ගින්න කඩිනමින් නිවා නොදැමුවේ නම් මස්කෙළිය නගරයේ වෙළඳසල් රැසකට හානි සිදුවීමට ඉඩ තිබූ බව පොලීසිය පවසයි. ගින්නට හේතුව ගෑස් කාන්දුවක් බව සිද්ධිය සම්බන්ධයෙන් වැඩිදුර පරීක්ෂණ පවත්වන පොලීසිය පවසයි. ගින්නෙන් සිදුවූ හානිය මෙතෙක් ගණන් බලා නොමැති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=95523", "Category": null, "Parent URL": null}