{"Source": "Adaderana", "Timestamp": "May 28, 2014 10:06 pm", "Headline": " එංගලන්තයට කඩුලු 10ක පහසු ජයක්", "News Content": "ශ්‍රී ලංකාව පන්දුවාර 24දී සියලුදෙනා දැවී ලබාගත් ලකුණු 67 එංගලන්තය පන්දුවාර 12යි එක් පන්දුවකදී කිසිදු කඩුල්ලක් නොදැවී හඹායමින් ශ්‍රී ලංකාවට එරෙහි එක්දින තරඟාවලියේ තෙවැනි තරඟයෙන් විශිෂ්ට ජයක් ලබා ගැනීමට මීට මොහොතකට පෙර සමත් විය. මෙම තරඟයේ පළමුවෙන් ලකුණු රැස්කළ ශ්‍රී ලංකා ඉනිම පන්දුවාර 24දී ලකුණු 67ට සීමා කිරීමට එංගලන්ත පන්දු යවන්නෝ සමත් වූහ. ශ්‍රී ලංකා ලකුණු පුවරුවේ කුමාර් සංගක්කාර ලකුණු 13ක්, මහේල ජයවර්ධන ලකුණු 12ක්, නායක ඇන්ජලෝ මැතිව්ස් ලකුණු 11ක්, ලහිරු තිරිමාන්න ලකුණු 7ක්, තිලකරත්න ඩිල්ෂාන් ලකුණු 2ක්, දිනේෂ් චන්දිමාල් ලකුණු 6ක්, අසාන් ප්‍රියන්ජන් ලකුණු 2ක්, නුවන් කුලසේකර ලකුණු 5ක්, ලසිත් මාලිංග ලකුණු 2ක්, සචිත්‍ර සේනානායක ලකුණු 0ක්, රංගන හේරත් නොදැවී ලකුණු 0ක්ද වශයෙන් සටහන් විය. පන්දුවෙන් දස්කම් පෑ එංගලන්ත කණ්ඩායමේ ක්‍රිස් ජෝර්දාන් ලකුණු 29ට කඩුලු 5ක් දවාගත්තේය. පිළිතුරු වශයෙන් එංගලන්ත කණ්ඩායමේ ඉයන් බෙල් නොදැවී ලකුණු 41ක් හා ඇලස්ටෙයාර් කුක් නොදැවී ලකුණු 30ක් ලබා ගනිමින් කණ්ඩායමට ජයග්‍රහණය අත්කර දුන්නේය. මෙම තරඟයේ එංගලන්තයේ මැන්චෙස්ටර් හි පැවැත්වෙන අතර පළමු හා දෙවන තරඟ දෙපිළම ජය ගැනීමට සමත් විය.", "URL": "https://sinhala.adaderana.lk/news.php?nid=43555", "Category": null, "Parent URL": null}