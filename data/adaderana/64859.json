{"Source": "Adaderana", "Timestamp": "October 9, 2016 01:35 pm", "Headline": " ඖෂධ නිෂ්පාදනය මාස 12කින් ඇරඹෙයි", "News Content": "මෙරට ඖෂධ නිෂ්පාදනය කිරීමේ වැඩපිළිවෙළ තවත් මාස 12කින් ආරම්භ කරන බව සෞඛ්‍ය අමාත්‍යාංශය පවසයි.ඒ සඳහාවන විදෙස් ආයෝජන ගිවිසුම් මේ වන විටත් අත්සන් කර ඇති බව එම අමාත්‍යාංශය සඳහන් කළේය.ඒ යටතේ රුසියාවේ ඖෂධ නිෂ්පාදන සමාගමක් සහ ඉන්දියාවේ ඖෂධ නිෂ්පාදන සමාගමක් අතර අමෙරිකානු ඩොලර් මිලියන 10ක ආයෝජන ගිවිසුමක් අත්අසන් කර තිබේ.සෞඛ්‍ය අමාත්‍යාංශය සඳහන් කළේ ගිවිසුම්ගත සමාගම් මෙරට තුළ ඖෂධ නිෂ්පාදනාගාර ඉදිකිරීමට නියමිත බවයි.එම නිෂ්පාදනාගාර තුළ නිෂ්පාදනය කෙරෙන ආයුර්වේද සහ බටහිර ඖෂධ මෙරට සෞඛ්‍ය සේවා අවශ්‍යතා සඳහා යොදා ගැනීමට අපේක්ෂිත අතර අතිරිත්තය අපනයනය කිරීමට සැලසුම් කර ඇති බව සඳහන්ය.", "URL": "https://sinhala.adaderana.lk/news.php?nid=64859", "Category": null, "Parent URL": null}