{"Source": "Adaderana", "Timestamp": "August 29, 2018 03:51 pm", "Headline": "උතුරේ යුද ස්මාරක ගැටළුවක් වී ඇත්තේ විග්නේශ්වරන්ට විතරයි", "News Content": "උතුරේ නව ජනපද සෑදීමට ආණ්ඩුවට කිසිඳු අවශ්‍යතාවක් නොමැති බව සම කැබිනට් ප්‍රකාශක අමාත්‍ය රාජිත සේනාරත්න මහතා පවසයි. අමාත්‍යවරයා මේ බව සඳහන් ක‍‍ළේ අද (29) පැවති කැබිනට් තීරණ දැනුම් දීමේ මාධ්‍ය හමුවට එක්වෙමින්. උතුරු පළාත් මහ ඇමති සී.වී විග්නේශ්වරන් මහතා පසුගිය දා සිදු කළ ප්‍රකාශයක් සම්බන්ධයෙන් මාධ්‍යවේදින් නැගු ප්‍රශ්න සඳහා පිළිතුරු ලබා දෙමින් අමාත්‍යවරයා මේ බව පැවසීය. උතුරු පළාතේ යුද ස්මාරක තිබිම ගැටළුවක් වී ඇත්තේ විග්නේශ්වරම්ට පමනක් බවත් ජනතාවට එවැනි ගැටළු නොැති බවත් අමාත්‍යවරයා පැවසීය. උතුරේ ජනතාවට ඇත්තේ නිදහස්ව ගැටළු නොමැතිව ජිවත් වීමේ අවශ්‍යතාවය පමනක් බවද අමාත්‍යවර යා පැවසීය. නිවාස, ඉඩම්,විරැකියාව, වැනි ප්‍රශ්න විසදිම සඳහා රජය කටයුතු කරමින් සිටින බවද අමාත්‍යවරයා එහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95201", "Category": null, "Parent URL": null}