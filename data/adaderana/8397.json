{"Source": "Adaderana", "Timestamp": "May 14, 2010 12:11 pm", "Headline": "ප්‍රදේශ කිහිපයකට ගංවතුර", "News Content": "අද උදෑසන සිට ඇදහැලෙන අධික වර්ෂාව නිසා දිවයිනේ ප්‍රදේශ කිහිපයකටම ගංවතුර තත්ත්වයන් බලපා ඇති බව වාර්තා වේ. කොළඹ නගරයේ වෙරළාශ්‍රිත ප්‍රදේශ, කළුතර සහ ගම්පහ යන ප්‍රදේශ වලට මෙසේ ගංවතුර තත්ත්වයන් ඇතිවී තිබෙන බව ආපදා කළමනාකරණ මධ්‍යස්ථානය අද දෙරණට පැවසීය. එමෙන්ම කොටුව නගරයේ මාර්ග කිහිපයක්ම ජලයෙන් යටවී ඇති බව ද වාර්තා වේ. මතුගම -අලුත්ගම මාර්ගයේ ස්ථාන කිහිපයක් ද ජලයෙන් යටවී ඇති බව ආපදා කළමනාකරණ මධ්‍යස්ථානය ප්‍රකාශ කළේය.", "URL": "https://sinhala.adaderana.lk/news.php?nid=8397", "Category": null, "Parent URL": null}