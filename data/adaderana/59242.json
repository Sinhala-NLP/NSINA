{"Source": "Adaderana", "Timestamp": "April 17, 2016 01:38 pm", "Headline": "බීමත් රියදුරන් 1546ක් අත්අඩංගුවට", "News Content": "අද පෙරවරු 6න් අවසන් වු පැය 24 තුළ පමණක් බීමත් රියදුරන් දෙසිය විසි දෙදෙනෙකු අත්අඩංගුවට ගෙන තිබේ.ඔවුන් අතර යතුරුපැදිකරුවන් 133 දෙනෙකු, ත්‍රිරෝද රථ රියදුරන් හැට දෙදෙනෙකු, මෝටර් රථ රියදුරන් දස දෙනෙකු, ලොරි රථ රියදුරන් හය දෙනෙකු සහ පෞද්ගලික බස් රථ රියදුරන් තිදෙනෙකු ද වන බව පොලීසිය සඳහන් කළේය.උත්සව සමයේ බීමත් රියදුරන් අත්අඩංගුවට ගැනීම සඳහා පොලීසිය විසින් පසුගිය 10 වැනිදා සිට දිවයිනම ආවරණය වන පරිදි විශේෂ මෙහෙයුමක් ආරම්භ කළේය. ඒ අනුව මේ දක්වා බීමත් රියදුරන් 1546 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. අත්අඩංගුවට ගත් එම රියදුරන් අතර වැඩිම පිරිස යතුරුපැදිකරුවන් වන අතර පෞද්ගලික බස් රථ රියදුරන් දොළොස් දෙනෙකු ද ඒ අතර වන බව සඳහන්ය.", "URL": "https://sinhala.adaderana.lk/news.php?nid=59242", "Category": null, "Parent URL": null}