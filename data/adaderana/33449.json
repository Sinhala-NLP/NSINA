{"Source": "Adaderana", "Timestamp": "April 21, 2013 04:52 pm", "Headline": "නිට්ටඹුවේ මාරක රිය අනතුරකින් 4ක් මරුට - 6ට තුවාලයි", "News Content": "නිට්ටඹුව කලගෙඩිහේන ප්‍රදේශයේදී වෑන් රථයක් හා ත්‍රීරෝද රථයක් එකිනෙක ගැටී සිදුවු රිය අනතුරකින් පුද්ගලයින් සිව්දෙනෙකු මියගොස් තවත් 6 දෙනෙකු තුවාල ලබා තිබේ. මියගිය පුද්ගලයින්ගේ මෘත ශරීර ගම්පහ රෝහලේ මෘත ශරීරාගාරයේ තබා ඇත. ජීවිතක්ෂයට පත්වූවන් අතර කාන්තාවන් දෙදෙනෙකු සහ කුඩා ළමයෙකුද වන බව සඳහන්ය. තුවාලකරුවන් ගම්පහ රෝහලට ඇතුළත් කර ඇත. අද (21) පස්වරුවේ මෙම අනතුර සිදුව තිබේ. නිට්ටඹුව පොලීසිය පරීක්ෂණ සිදුකරයි.", "URL": "https://sinhala.adaderana.lk/news.php?nid=33449", "Category": null, "Parent URL": null}