{"Source": "Adaderana", "Timestamp": "June 23, 2014 07:08 am", "Headline": "දෙපැත්තම උසාවි කැඳවයි", "News Content": "පේරාදෙණිය ශික්ෂණ රෝහලේ හෙද නිලධාරින්ට සහ පවුල් සෞඛ්‍ය සේවිකාවන්ට අද දිනයේ මහනුවර අධිකරණයේ පෙනී සිටින ලෙස දැනුම්දී තිබේ. පේරාදෙණිය ශික්ෂණ රෝහල තුළ දැනට ඇති වී තිබෙන තත්ත්වය සම්බන්ධයෙන් පවුල් සෞඛ්‍ය සේවිකාවන් පිරිසක් පේරාදෙණිය පොලිසියේ පැමිණිල්ලක් සිදුකර ඇත. සිය රාජකාරි කටයුතු වලට හෙදියන් විසින් බාධා එල්ල කරන බවට පවසමින් ඔවුන් මෙලෙස පැමිණිල්ලක් සිදුකර ඇති බව වාර්තා වේ. කෙසේ වෙතත් දැනට උද්ගතවි ඇති තත්ත්වය පිළිබඳව පොලිසියට විසදුම් ලබාදිය නොහැකි බැවින් මෙම පැමිණිල්ල පිළිබඳව අධිකරණයට කරුණු වාර්තා කරන බව පොලිසිය පැමිණිලි පාර්ශවයට සහ විත්ති පාර්ශවයට දැනුම් දී තිබේ. ඒ අනුව ඔවුන්ට අද දිනයේ අධිකරණය හමුවේ පෙනී සිටින ලෙස දැනුම්දී ඇත.", "URL": "https://sinhala.adaderana.lk/news.php?nid=44157", "Category": null, "Parent URL": null}