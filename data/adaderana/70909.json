{"Source": "Adaderana", "Timestamp": "March 15, 2017 12:00 pm", "Headline": "විදුලි සේවකයන් අද සංකේත වැඩ වර්ජනයක", "News Content": "වැටුප් විෂමතා ඉවත් කරන ලෙස ඉල්ලා ලංකා විදුලිබල මණ්ඩලයේ සේවකයින් අද(15) ලෙඩ නිවාඩු දමා සංකේත වර්ජනයක නිරතවේ.ලංකා විදුලිබල මණ්ඩලයේ ඒකාබද්ධ වෘත්තීය සමිති සන්ධානයේ කැදවුම්කරු රන්ජන් ජයලාල් කියා සිටියේ මෙම වර්ජනය දිවයින පුරා ක්‍රියාත්මක බවය.කෙසේ වෙතත් හදිසි විදුලිය බිඳ වැටීම් සහ අත්‍යවශ්‍ය සේවා අඛණ්ඩව ක්‍රියාත්මක කෙරෙන බව ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා සඳහන් කළේය. මෙම ක‍්‍රියාවලිය නිසා රටේ ඇතිවන තත්ත්වය පිළිබඳව සහ මේ සම්බන්ධ ඉදිරි ක‍්‍රියාමාර්ග පිළිබඳව කරුණු පැහැදිලි කිරීමේ හදිසි මාධ්‍ය සාකච්ඡාවක් අද (15) කොටුව ලංවිම මූලස්ථානය ඉදිරිපිට දී පැවැත්වීමට කටයුතු යොදා ඇති බවද ලංකා විදුලි සේවක සංගමය පවසයි.", "URL": "https://sinhala.adaderana.lk/news.php?nid=70909", "Category": null, "Parent URL": null}