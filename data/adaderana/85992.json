{"Source": "Adaderana", "Timestamp": "March 20, 2018 01:39 pm", "Headline": "ගෙයින් ගෙට ගොස් ජනතාවට සේවය කරන්නැයි අගමැතිගෙන් උපදෙසක්", "News Content": "කොළඹ මහනගර සභාව සඳහා එක්සත් ජාතික පක්ෂළයෙන් තේරීපත් වූ මන්ත්‍රීවරුන් දිවුරුම් දීමේ උත්සව අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ඊයේ(19) දින අරලියගහ මන්දිරයේ දී පවත්වා තිබේ. එහිදී ප්‍රථම වතාවට කොළඹ නගර සභාව වෙනුවෙන් කාන්තා පුරපතිනියක් ලෙස රෝසි සේනානායක මහත්මිය දිවුරුම් දී ඇත. එහිදී අග්‍රාමාත්‍යවරයා සභාව අමතමින් මෙසේ පවසා තිබේ. “අද ප්‍රථම වතාවට කොළඹ නගර සභාව වෙනුවෙන් කාන්තා පුරපතිනිය ලෙස රෝසි සේනානායක මහත්මිය අද දිවුරුම් දුන්නා. මෙතෙක් ශ්‍රී ලංකාවේ කාන්තා පුරපතිනියක් බිහිවී නැහැ. එය ශ්‍රී ලංකාවේ වාර්තාවක් ලෙසත් හැදින්විය හැකියි. එතුමිය පුරපතිනිය බවට පත් වන්නේ විශාල අත්දැකීම් ප්‍රමාණයක් සමඟයි ඇය පළාත් සභාවෙත්, පාර්ලිමේන්තුවෙත් වැඩකටයුතු කර තිබෙනවා. එතුමියත්, නියෝජ්‍ය නගරාධිපතිතුමාත් අනෙක් මන්ත්‍රීවරුනුත් අද දිවුරුම් දුන්නා. ඔබේ ජයග්‍රහණය වෙනුවෙන් වැඩකටයුතු කළ අපේ පක්ෂගයේ මන්ත්‍රීවරුන්, සංවිධායකවරුන් සහ පාක්ෂිකයන් ඇතුළු සියලූදෙනාට අපි ස්තූතිවන්ත වෙනවා. ඔබේ දහඩිය මහන්සිය තුළින් අප මේ ප්‍රතිඵලය ලබා ගත්තා. එම නිසා රෝසි සේනානායක මැතිණිය ඇතුළු නාගරික මන්ත්‍රීවරුන්ට මම සුභ ප්‍රාර්ථනා කරනවා. ඔබ මේ කොළඹනගරය දියුණු කරනවා දැකීම මගේ අරමුණයි. එය අපේ යුතුකමක් ලෙස සලකා ක්‍රියා කළ යුතුයි. පසුගිය මැතිවරණයේදී අපි අපේ වසර 10 ක සැලැස්ම ඉදිරිපත් කළා. දැන් එය ආරම්භ කර තිබෙනවා. ඒ සඳහා අවධානය යොමු කරන අතරම අපි කොළඹ නගරයේ ජනතාවගේ ගැටළු ද විසදිය යුතුයි. කොළඹ නගරයේ වැඩි පිරිසක් දිළිඳු සහ මධ්‍යම පාන්තික ජනතාවයි. එම ජනතාවට අවශ්‍ය යටිතල පහසුකම් අපි දියුණු කළ යුතුයි. ඔබ මනාපයෙන් තේරී පත් වූ මන්ත්‍රීවරුන් නොවෙයි. ඔබ ඔබේ කොට්ඨාශය නියෝජනය කිරීමට තෝරා ගත් මන්ත්‍රීවරයායි. එම නිසා ගෙයින් ගෙට ගොස් එම ජනතාව මුණගැසෙන්න. ඔවුන්ගේ ප්‍රශ්නවලට ගැටළුවලට ඔබේ සේවය ලබාගැනීමට ඔවුන් බලාපොරොත්තු වෙනවා. අප මැතිවරණයට ඉදිරිපත් වුණේ අපට එම බලාපොරොත්තු ඉටු කිරීමට හැකි නිසයි. අප කොළඹ නගරයේ ජනතාව සමඟ ජීවත් විය යුතුයි. තේරී පත්වූ ඔබේ යුතුකම වන්නේ එය ආරක්ෂාව කිරීමයි. “", "URL": "https://sinhala.adaderana.lk/news.php?nid=85992", "Category": null, "Parent URL": null}