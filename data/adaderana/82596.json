{"Source": "Adaderana", "Timestamp": "January 6, 2018 02:07 pm", "Headline": "අගමැති දළදා සමිදුන් වැදපුදා ගනී", "News Content": "අග්‍රමාත්‍ය රනිල් වික්‍රමසිංහ මහතා මහනුවර ඓතිහාසික ශ්‍රී දළදා සමිදුන් වැදපුදාගෙන තිබේ. අද උදෑසන මහනුවරට ගිය අග්‍රමාත්‍ය දළදා සමිදුන් වැදපුදා ගැනීමෙන් අනතුරුව මල්වතු පාර්ශවයේ මහා නායක අති පූජ්‍ය තිබ්බටුවාවේ ශ්‍රී සුමංගල නාහිමියන් මුණගැසුණු බව අද දෙරණ වාර්තාකරු සඳහන් කළේය. මෙහිදී අග්‍රමාත්‍යවරයා සහ මහ නාහිමි අතර සුහද කතාබහක් පැවැති අතර එහිදී මහ නාහිමි විසින් අග්‍රමාත්‍යවරයා වෙත ඉදිරි දේශපාලන කටයුතු සම්බන්ධයෙන් අශිර්වාදය පල කර තිබේ. ඉන් අනතුරුව අග්‍රමාත්‍යවරයා මහනුවර දිස්ත්‍රික් ලේකම් කාර්යාලයේ නව ශ්‍රවණාගාරය විවෘත කිරීමේ අවස්ථාවට එක් වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=82596", "Category": null, "Parent URL": null}