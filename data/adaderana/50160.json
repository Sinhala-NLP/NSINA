{"Source": "Adaderana", "Timestamp": "March 23, 2015 02:03 pm", "Headline": "ලේ බැංකුවේ හිටපු අධ්‍යක්ෂිකාවට ඇප", "News Content": "ජාතික රුධිර පාරවිලයන මධ්‍යස්ථානයට තත්ත්වයෙන් බාල සැපයුම් ලබාගත් බවට එල්ල වු චෝදනා සම්බන්ධයෙන් නොතීසි මත අධිකරණයට ඉදිරිපත් වු එහි හිටපු අධ්‍යක්ෂිකා වෛද්‍ය මංගලිකා බින්දුසාර මහත්මිය ඇප මත මුදාහැර තිබේ.කොළඹ ප්‍රධාන මහේස්ත්‍රාත් ගිහාන් පිලපිටිය මහතාගේ නියෝග මත සැකකාරිය රුපියල් 25, 000ක මුදල් ඇප සහ රුපියල් ලක්ෂ 50 බැගින් වු ශරීර ඇප දෙකක් මත මුදා හැරි බව අද දෙරණ අධිකරණ වාර්තාකරු සඳහන් කළේය.ඇයට විදෙස් ගත වීමද තහනම් කර තිබේ.අල්ලස් හෝ දුෂණ චෝදනා විමර්ශන කොමිෂන් සභාව මඟින් වෛද්‍ය මංගලිකා බින්දුසාර මහත්මියට එරෙහිව චෝදනා ගොනුකර තිබු අතර ඒ පිළිබඳ නඩුව මැයි මස 05 වනදා යළි කැදවීමට නියමිතය.", "URL": "https://sinhala.adaderana.lk/news.php?nid=50160", "Category": null, "Parent URL": null}