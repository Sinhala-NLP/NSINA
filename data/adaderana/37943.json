{"Source": "Adaderana", "Timestamp": "October 6, 2013 08:25 am", "Headline": "ඉන්දීය විදේශ ඇමති හෙට එයි", "News Content": "ඉන්දීය විදේශ කටයුතු අමාත්‍ය සල්මන් කුර්ෂිඩ් මහතා හෙට දිනයේ දිවයිනට පැමිණීමට නියමිතව තිබේ. දෙදින නිල සංචාරයක් සඳහා ඉන්දීය විදේශ කටයුතු අමාත්‍යවරයා දිවයිනට පැමිණෙන බව වාර්තා වේ. මෙම සංචාරය තුළ දී සල්මන් කුර්ෂිඩ් මහතා ජනාධිපති මහින්ද රාජපක්ෂ මහතා, විදේශ කටයුතු අමාත්‍ය ජී.එල්.පීරිස් මහතා සහ ආර්ථික සංවර්ධන අමාත්‍ය බැසිල් රාජපක්ෂ මහතා ඇතුළු රජයේ ඉහළ පෙළේ නියෝජිතයින් රැසක් හමුවීමට නියමිතය. විදේශ කටයුතු අමාත්‍ය මහාචාර්ය ජී.එල්.පීරිස් මහතා සමඟ හෙට දිනයේ ද්විපාර්ශවික සාකච්ජා පැවැත්වීමෙන් අනතුරුව ඒකාබද්ධ පුවත්පත් සාකච්ජාවක් පැවැත්වීමට ද සැලසුම් කර ඇත. මෙම සංචාරය තුළ දී ඉන්දීය විදේශ අමාත්‍යවරයා උතුරු පළාත් ආණ්ඩුකාර මේජර් ජනරාල් ජී.ඒත චන්ද්‍රසිරි මහතා සමඟ මෙන්ම උතුරු පළාත් සභාවේ ප්‍රධාන අමාත්‍යවරයා ලෙස තේරීපත් වු සී.වී.විග්නේශ්වරන් මහතා ද හමුවීමට නියමිතය.", "URL": "https://sinhala.adaderana.lk/news.php?nid=37943", "Category": null, "Parent URL": null}