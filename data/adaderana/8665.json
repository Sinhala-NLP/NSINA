{"Source": "Adaderana", "Timestamp": "May 28, 2010 09:44 am", "Headline": "‍ත්‍රස්ත ක්‍රියාකාරකම් ඇතුළත් ජංගම දුරකතන අල්ලයි", "News Content": "එල්.ටී.ටී.ඊ. සංවිධානයේ ත්‍රස්තවාදී ක්‍රියාකාරකම් වල දර්ශන ඇතුළත් ජංගම දුරකථන සමග පුද්ගලයන් තිදෙනෙකු මඩකළපුව ප්‍රදේශයේදී අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරන පරිදි ඊයේ පස්වරුවේ මඩකළපුව ප්ලොට් හංදිය මාර්ග බාධකයේදී මොවුන් අත්අඩංගුවට ගෙන ඇත. අත්අඩංගුවට ගත් සැකකරුවන් සම්බන්ධයෙන් සිදුකළ පරීක්ෂණ වලදී එල්.ටි.ටි.ඊ. සංවිධානය විසින් සිදුකරන ලද රාජ්‍ය විරෝධී ක්‍රියාකාරකම් හා වෙනත් අසභ්‍ය දර්ශන ඇතුළත් පරිඝණකයක් සහ උපාංග ද සොයාගෙන තිබේ.. මොවුන් නාවක්කාඩු ප්‍රදේශයේ පදිංචිකරුවන් තිදෙනෙකු බව පොලිසිය සඳහන් කරයි. වව්නතිව් පොලිසිය අත්අඩංගුවට ගත් මෙම සැකකරුවන් තිදෙනා සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=8665", "Category": null, "Parent URL": null}