{"Source": "Adaderana", "Timestamp": "January 6, 2013 09:00 am", "Headline": "තවත් වීර කාන්තාවක්", "News Content": "කාන්තාවක් විසින් පවත්වාගෙන ගිය ගණිකා නිවාසයක් වටලා එහි සිටි කාන්තාවන් දෙදෙනෙකු සහ කළමණාකාරවරිය අත්අඩංගුවට ගැනීමට මාරවිල පොලීසිය සමත්වී තිබේ. ඊයේ 05 වැනි දින සවස මෙම වැටලීම සිදු කර ඇතැයි අප වාර්තාකරු පවසයි. මාරවිල පොලිස් වසමේ ලංසිගම ප්‍රදේශයේ මෙම ගණිකා නිවාසය පවත්වාගෙන ගොස් ඇත. මෙම නිවාසය පවත්වාගෙන ගොස් ඇති දැනට අත්අඩංගුවේ පසුවන ප්‍රධාන සැකකාරිය මාදම්පේ ප්‍රදේශයේ පදිංචි 48 හැවිරිදි කාන්තාවකි. අත්අඩංගුවට ගෙන ඇති එක් සැකකාරියක් වයස අවුරුදු 25 ක් වන කිරිමැටියානවත්ත, ලුණුවිල ප්‍රදේශයේ පදිංචිකාරියක් වන අතර, අනෙක් සැකකාරිය වයස අවුරුදු 35 ක් වන කටුනායක ප්‍රදේශයේ පදිංචිකාරියකි. ලැගුම්හලක් මුවාවෙන් කාලයක් තිස්සේ ඉතාමත්ම සුක්ෂම ආකාරයට මෙම ගණිකා නිවාසය පවත්වාගෙන ගොස් ඇති බව පොලීසිය කියයි. ඔවුන් මාරවිල දිසා අධිකරණය වෙත ඉදිරිපත් කිරීමට නියමිත බව අප වාර්තාකරු පවසයි.", "URL": "https://sinhala.adaderana.lk/news.php?nid=30528", "Category": null, "Parent URL": null}