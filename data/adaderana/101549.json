{"Source": "Adaderana", "Timestamp": "December 30, 2018 08:11 pm", "Headline": "කැබිනට් නොවන ඇමතිකමක් ගන්න කිව්වා", "News Content": "කැබිනට් අමාත්‍යධුරයක් ලබා දෙන බවට අග්‍රාමාත්‍ය රනිල් වික්‍රමසිංහ මහතා ලබාදුන් පොරොන්දුව ඉටු නොකිරීම පිළිබඳව තමන් කණගාටුවට පත් වන බව කඳුරට ජනතා පෙරමුණේ නායක පාර්ලිමේන්තු මන්ත්‍රී වී.රාධාක්‍රිෂ්ණන් මහතා පැවසීය. අද(30) හැටන් ප්‍රදේශයේ පැවති මාධ්‍ය හමුවකට එක්වෙමින් ඔහු මේ බව සඳහන් කළේය. පසුගිය දිනවල එක්සත් ජාතික පක්ෂයේ සම්පූර්ණ සහයෝගය ලබා දුන් බවත් එම අවස්ථාවේදී එක්සත් ජාතික පක්ෂයෙන් තමන්ට කැබිනට් අමත්‍යධූරයක් ලබා දෙන බවට පොරොන්දු වූ බවත් මන්ත්‍රීවරයා පැවසීය. කෙසේ නමුත් අමාත්‍යධූරය දෙන අවස්ථාවේ තමන් ලංකාවේ නොසිටිය බවත් ඔහු පැවසීය. විදේශගතව සිට තමන් ආපසු මෙරටට පැමිණීමෙන් අනතුරුව, කැබිනට් අමාත්‍යධූර 30කට සීමා කිරීම හේතුවෙන් තමන්ට කැබිනට් නොවන ඇමතිකමක් ගන්නා ලෙස අග්‍රාමාත්‍යවරයාව හමුවීමෙන් පසුව තමන්ට පැවසූ බවත් ඔහු පැවසීය.", "URL": "https://sinhala.adaderana.lk/news.php?nid=101549", "Category": null, "Parent URL": null}