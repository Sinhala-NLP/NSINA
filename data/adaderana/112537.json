{"Source": "Adaderana", "Timestamp": "June 22, 2019 11:53 am", "Headline": "කුණු කන අම්පාරේ වන අලි", "News Content": "අම්පාර නගර සභාව මගින් පාලනය කරන කුණු එකතු කිරීමේ මධ්‍යස්ථානයේ නිසි අයුරින් කුණු ප්‍රතිශක්තිකරණය නොවිම නිසා වන අලි එම ස්ථානයට පැමිනිම වැඩිවි ඇති බව ප්‍ර දේශවාසින් පවසයි. දිනපතාම සවස් භාගයේ මෙම ස්ථානයට පැමිණෙන අලි කුණු ආහාරයට ගන්නා අතර රාත්‍රී 7 පමන වෙනවිට ගම්මානවලට පැන නිවාස වලට පහරදිමට පටන් ගෙන ඇති බව අප වාර්තාකරු සදහන් කළේය. පසුගිය දින කිහිපය තුල අම්පාර විජිතපුර ගම්මානයේ නිවාස දෙකකට වන අලි හානි කර තිබේ මේ පිලිබදව වනජීවි එකට පැවසුවත් තමන්ට කිසිම සහනයක් නැති බව ගම්වැසියන් කියති. ඔවුන් පවසන්නේ සවස්වරුවේ කුණු කෑමට එන වන අලින් රාත්‍රීයේදි තම නිවාස වලට සහ වතුවගාවන්ට හනි කරන බවයි. මෙම කුණු එකතුකරන ස්තානය වෙනත් ස්ථානයකට රැගෙන ගියේ නම් මෙම ගැටළුව නිරාකරණය විය හැකි බවත් දිනකට වන අලි 50ත් 60ත් අතර සංඛ්‍යාවක් කුණු කැමට මෙම ස්ථානයට එන බවද ප්‍රදේශවාසින් පවසයි. මේ සම්බන්දයෙන් නැගෙනහිර වනජීවි සහකාර අධ්‍යක්ෂක එච්.ජී.වික්‍රමතිලක මහතාගෙන අද දෙරණ වාර්තාකරු විමසීමක් කර ඇත. එහිදි ඔහු පවසා ඇත්තේ අම්පාර ප්‍රදේශයේ අලි ගැටලුව තදින් තිබෙන බවත් සිය සේවකයි සෑම වේලාවකම රජකාරියේ නිරතව සිටින බවයි. එමෙන්ම රාජකාරි ඉටු කිරිම සඳහා තම සේවකයන්ට ඇත්තේ සීමත සම්පත් බවට ඒ මහතා පවසා ඇත. එමෙන්ම මේ අර්බුදයට ප්‍රධානතම හේතුවවී ඇත්තේ අලින්ගේ භුමි මිනිසුන් ආක්‍රමණය කිරිම බවද ඒ මහතා පවසා තිබේ.", "URL": "https://sinhala.adaderana.lk/news.php?nid=112537", "Category": null, "Parent URL": null}