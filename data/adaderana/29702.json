{"Source": "Adaderana", "Timestamp": "December 4, 2012 11:06 am", "Headline": "පොළොන්නරුවේ අධ්‍යාපනය අන්තිමයි!", "News Content": "පොළොන්නරුව දිස්ත්‍රික්කය අධ්‍යාපන මට්ටමින් අවසන් ස්ථානයේ සිටින බවත් ඊට අධ්‍යාපන බලධාරීන්, පරිපාලකයින්, දේශපාලනඥයන්, සිසුන් ඇතුළු සියලුදෙනාම වගකිව යුතු යැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පොළොන්නරුව, ජයන්තිපුර ප්‍රදේශයේදී උපාධිධාරීන් පිරිසකට ගුරු පත්වීම් ලබාදීමේ උත්සවයකට සහභාගී වෙමින් ඔහු මේ බව සඳහන් කළේය. රජය අධ්‍යාපනය සඳහා සිදුකරන ආයෝජනය දීර්ඝ කාලීන ආයෝජනයක් බව එහිදි අදහස් දැක්වු අමාත්‍යවරයා පැවසුවේය. එහෙත් අධ්‍යාපන ක්ෂේත්‍රය මේවන විට ගැටලු රැසකට මුහුණ දී ඇති බව ද අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=29702", "Category": null, "Parent URL": null}