{"Source": "Adaderana", "Timestamp": "March 8, 2013 05:37 pm", "Headline": "මාදුරු ඔය ජාතික උද්‍යානයේ ‍හදිසි වැටලීමක් -ගිනිඅවි සමග 14ක් මාට්ටු", "News Content": "මාදුරුඔය ජාතික වනෝද්‍යානයේ සිදුකළ සෝදිසි මෙහෙයුමකදී ගිනි අවි තොගයක් සමඟ පුද්ගලයින් 14 දෙනෙකු වන ජීවි නිලධාරීන් විසින් අත්අඩංගුවට ගෙන තිබේ. අද(08) දිනයේ වනෝද්‍යානය තුළ සිදුකළ සෝදිසියේ දී මෙම ගිනි අවි සහ පුද්ගලයින් වනජීවි නිලධාරීන් භාරයට ගත් බව උද්‍යාන භාරකරු ඒ.ටි.ආර්.රවීන්ද්‍ර කුමාර මහතා පැවසුවේය. බෙහෙත් කොටන තුවක්කු 12ක් සහ බඳින තුවක්කු තුනක් එහිදී සොයාගෙන තිබේ. සැකකරුවන් සහ ගිනි අවි තොගය හෙට (09) අධිකරණයට ඉදිරිපත් කරන බව රවීන්ද්‍ර කුමාර මහතා සඳහන් කළේය.", "URL": "https://sinhala.adaderana.lk/news.php?nid=32232", "Category": null, "Parent URL": null}