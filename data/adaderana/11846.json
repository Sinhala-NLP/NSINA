{"Source": "Adaderana", "Timestamp": "October 31, 2010 09:41 am", "Headline": "රන් යැයි කියා ලෝහ කැබලි විකිණූ තිදෙනෙකුට මාංචු", "News Content": "නිධානයකින් ලබා ගත් රත්රන් බවට හඟවමින් රන් ආලේප කළ ලෝහ කැබලි විකිණූ පුද්ගලයින් තිදෙනෙකු අනුරාධපුර ප්‍රදේශයේ දී අත්අඩංගුවට ගෙන තිබේ. අනුරාධපුර කොට්ඨාස දූෂණ මර්දන අංශය විසින් සිදු කළ වැටලීමකදී මොවුන් අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරුවන් සතුව තිබී රන් ආලේප කරන ලද ග්‍රෑම් 542ක් බර ලෝහ කැබලි 470ක් සොයා ගෙන ඇත. අත්අඩංගුවට ගත් සැකකරුවන් තිදෙනා අද(31) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11846", "Category": null, "Parent URL": null}