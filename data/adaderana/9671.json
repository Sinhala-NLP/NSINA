{"Source": "Adaderana", "Timestamp": "July 18, 2010 08:53 am", "Headline": "වයඹ දිග අමෙරිකාවේ ගුවන් අනතුරකින් දෙදෙනෙක් මියයයි", "News Content": "වයඹ දිග අමෙරිකාවේ පෝට්ලන්තයේ සිදු වූ ගුවන් අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. වයි.ඒ.කේ 52 නැමති රුසියන් පුහුණු ගුවන් යානයක් මෙසේ අනතුරට පත් වී ඇති බව විදෙස් මාධ්‍ය වාර්තා කරයි. ගුවන් යානය පෝට්ලන්ත ජාත්‍යන්තර ගුවන් තොටුපළෙන් ගුවන් ගත වී සුළු මොහොතකින් මෙසේ අනතුරට භාජනය වී තිබේ. අනතුරට නිශ්චිත හේතුවක් මෙතෙක් අනාවරණය කර ගෙන නොමැති බව වාර්තා වේ. කෙසේ වෙතත් අනතුරින් පසුව ගුවන් තොටුපළේ කටයුතු සාමාන්‍ය පරිදි පවත්වාගෙන යන බව එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=9671", "Category": null, "Parent URL": null}