{"Source": "Adaderana", "Timestamp": "September 13, 2010 08:55 am", "Headline": "එල්.ටී.ටී.ඊ නාවික ප්‍රධානියාට ඇප දීම ප්‍රතික්ෂේප වෙයි", "News Content": "එල්.ටී.ටී.ඊ සංවිධානයේ ජාත්‍යන්තර නාවික ජාලයේ ප්‍රධානියෙකු ලෙස සැලකෙන මුත්තුසාමි ඉලංගකෝන් නැමැති සැකකරුට ඇප ලබාදීම අධිකරණය විසින් ප්‍රතික්ෂේප කර තිබේ. ඒ අනුව අදාළ සැකකරු ලබන 17 වැනි දින දක්වා රක්ෂිත බන්ධනාගාරයේ තබන ලෙස කොළඹ මහේස්ත්‍රාත් අධිකරණය නියෝග කරනු ලැබීය. සැකකරුට එරෙහිව ආගමන විගමන පනත යටතේ නඩු පැවරීමට නීතිපතිවරයා තීරණය කර ඇති බැවින් ඔහු ඇප මත නිදහස් කරන ලෙස සැකකරු වෙනුවෙන් පෙනී සිටි නීතීඥවරුන් ඉල්ලා සිටියහ. එහෙත් මහේස්ත්‍රාත්වරයා විසින් එම ඉල්ලීම ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=10823", "Category": null, "Parent URL": null}