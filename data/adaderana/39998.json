{"Source": "Adaderana", "Timestamp": "December 31, 2013 06:08 pm", "Headline": "ඉන්දියාවට ඇතුළුවීමට තැත්කළ ලාංකික පවුලක් අත්අඩංගුවේ", "News Content": "නීති විරෝධී ලෙස ඉන්දියාවට ඇතුළුවීමට උත්සාහ කළ ශ්‍රී ලාංකික පවුලක් ධනුෂ්කෝඩි ප්‍රදේශයේ දී අත්අඩංගුවට ගෙන තිබේ. මොවුන් බෝට්ටුවක අධාරයෙන් ඉන්දියාවට ඇතුළු වීමට උත්සාහ කළ බව ඉන්දීය මාධ්‍ය වාර්තා කළේය. අත්අඩංගුවට ගත් අය අතර එකම පවුලේ මව, පියා සහ දරුවෙකු සිටින අතර අනෙක් පුද්ගලයා බෝට්ටු ක්‍රියාකරු බව වාර්තා වෙයි. කෙසේ වෙතත් මොවුන් සතුව කිසිදු ලියකියවිල්ලක් තිබී නොමැති බව ද ඉන්දීය මාධ්‍ය වාර්තා කළේය. අත්අඩංගුවට ගත් මෙම පුද්ගලයින්ගෙන් ඉන්දීය නාවික හමුදාව ප්‍රශ්න කර ප්‍රකාශ සටහන් කර තිබේ. එහිදී මොවුන් ප්‍රකාශ කර ඇත්තේ සිය විවාහයට දෙමව්පියන් අකමැති වීම හේතුවෙන් ඉන්දියාවට පැන ආ බවයි. මේ අතර මොවුන් පැමිණි බෝට්ටුව ද පැහැරගත් එකක් බවට සිදුකළ විමර්ශන වල දී තොරතුරු අනාවරණය වී තිබේ.", "URL": "https://sinhala.adaderana.lk/news.php?nid=39998", "Category": null, "Parent URL": null}