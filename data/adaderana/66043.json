{"Source": "Adaderana", "Timestamp": "November 15, 2016 08:16 am", "Headline": "අකුණුසැර වැදීමෙන් එක් අයෙක් මරුට", "News Content": "මල්ලාවි, තිරුනගර් ප්‍රදේශයේ දී අකුණුසැර වැදීමෙන් පුද්ගලයෙකු මියගොස් තිබේ. කුඹුරක වැඩකරමින් සිටි පුද්ගලයින් දෙදෙනෙකුට අකුණුසැර වැදී ඇති අතර ඔවුන් මල්ලාවි රෝහලට ඇතුළත් කිරීමෙන් අනතුරුව එක් පුද්ගලයෙකු මියගොස් ඇති බව පොලීසිය පවසයි.මියගොස් ඇත්තේ 62 හැවිරිදි තිරුනගර් ප්‍රදේශයේ පදිංචිව සිටි පුද්ගලයෙකි. අනෙක් පුද්ගලයා වැඩිදුර ප්‍රතිකාර සඳහා කිලිනොච්චිය රෝහල වෙත මාරුකර යවා තිබේ.මල්ලාවී පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66043", "Category": null, "Parent URL": null}