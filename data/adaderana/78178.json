{"Source": "Adaderana", "Timestamp": "September 30, 2017 10:20 am", "Headline": " වාහන කොටස් සොරකම් කළ 3ක් අල්ලයි ", "News Content": "වාහන අමතර කොටස් සොරකම් කර අලෙවි කිරීමේ යෙදුණු පුද්ගලයින් තිදෙනෙකු කැලණිමුල්ල, අංගොඩ ප්‍රදේශයේදී අත්අඩංගුවට ගෙන තිබේ.සංවිධානාත්මක අපරාධ නිවාරණ කොට්ඨාසයේ නිලධාරීන් පිරිසක් විසින් සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.එහිදී අපරාධ සිදු කිරීම සඳහා යොදාගත් මෝටර් රථයක් ද පොලීසිය විසින් සොයාගෙන තිබේ.සැකකරුවන් මහරගම සහ අංගොඩ යන ප්‍රදේශවල පදිංචිකරුවන් බව සඳහන්ය.ඔවුන් අද කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සංවිධානාත්මක අපරාධ නිවාරණ කොට්ඨාසය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78178", "Category": null, "Parent URL": null}