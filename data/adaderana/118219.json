{"Source": "Adaderana", "Timestamp": "September 4, 2019 09:50 am", "Headline": "බුත්තලදී ටිපර් රථයක ගැටී පුද්ගලයෙක් මරුට", "News Content": "බුත්තල, උනාවටුන ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් ටිපර් රථයක ගැටී යතුරුපැදිකරු එම දිශාවෙන්ම පැමිණි තවත් ටිපර් රථයකට යටවිමෙන් අනතුර සිදුව ඇති බව පොලිසිය පැවසයි. අනතුරින් බරපතල තුවාල ලැබූ යතුරුපැදිකරු බුත්තල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ ඕකුරුවාව, ඌව පැල්වත්ත ප්‍රදේශයේ පදිංචිව සිටි 40 හැවිරිදි පුද්ගලයෙක්. අනතුර සම්බන්ධයෙන් ටිපර් රථ දෙකෙහි රියදුරන් අත්අඩංගුවට ගෙන ඇති අතර බුත්තල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118219", "Category": null, "Parent URL": null}