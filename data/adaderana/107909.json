{"Source": "Adaderana", "Timestamp": "April 13, 2019 09:42 am", "Headline": "අවුරුද්ද සමරන්න නගරයට පැමිනි පිරිස ත්‍රී රෝද රථය පෙරළි රෝහලේ", "News Content": "අවුරුදු සැමරිමට බඩු බාහිරා දිය රැගෙන එමට ආණමඩුව නගරයට ත්‍රි රෝද රථයකින් ගමන් කරමින් සිටි පිරිසක් ඊයේ ( 12 ) සවස ගමන් කරමින් සිටි රථය පෙරළි එහි ගමන් ගත් පස්දෙනෙකු රෝහල් ගත කර ඇති බවත් එක් අයකුගේ තත්ත්වය බරපතල බවත් වාර්තා වේ. අනතුරින් තුවාල ලබා ඇත්තේ ආණමඩුව ලබුගල පදිංචි කරුවන් පිරිසක් වන අතර මොවුන් ආවරණය නොකරන ලද ත්‍රි රෝද රථයකින් ගමන් කරමින් සිටියදි රියදුරුට රථය පාලනය කර ගැනිමට නොහැකි විමේන් මාර්ගයෙන් ඉවතට පැන ගසක වැදි ත්‍රි රෝද රථය පෙරළි ගොස් ඇති බව පොලිසිය පවසයි. රියදුරු සහ ඔහුගේ බිරිද සහ ඥාතින් පිරිසක් සමඟ ආණමඩුව නගරයට අවුරුදු සැමරිමට බඩු භාහිරාදිය රැගෙන එමට එමින් සිටියදි මෙම අනතුර සිදුව ඇති බවද සඳහන් වේ. අනතුරින් තුවාල ලැබු පස් දෙනාගෙන් කාන්තාවන් තිදෙනෙකු බවද අනෙක් දෙදෙනා පිරිමි පුද්ගලයින් බවද අද දෙරණ වර්තාකරු පවසයි. මෙවුන්ගෙන් සුළු තුවාල ලැබු දෙදෙනෙකු ආණමඩුව මුලික රෝහලට ඇතුලත් කර ඇති බවද බරපතල තුවාල ලැබු එක් අයකු සහ තවත් දෙදෙනෙකු පුත්තලම මුලික රෝහලට ඇතුලත් කර ඇති බවද සඳහන් වේ.", "URL": "https://sinhala.adaderana.lk/news.php?nid=107909", "Category": null, "Parent URL": null}