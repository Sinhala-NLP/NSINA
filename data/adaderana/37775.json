{"Source": "Adaderana", "Timestamp": "September 29, 2013 08:40 am", "Headline": "සෝරත හිමිගේ අවසන් කටයුතු ඔක්. 2වැනිදා", "News Content": "අපවත් වී වදාළ කතරගම කිරිවෙහෙර විහාරස්ථානාධිපතිව වැඩ විසූ අති පුජ්‍ය ආචාර්ය අලුත්වැව සෝරත නාහිමිගේ දේහය අද පෙරවරුවේ මහජන ගෞරවය සඳහා කිරිවෙහෙර දුටුගැමුණු ධර්ම ශාලාවේ තැන්පත් කිරීමට නියමිතව තිබේ. උන්වහන්සේගේ දේහය පානදුර කෙසෙල්වත්ත රජමහා විහාරස්ථානයේ සිට ඊයේ පස්වරුවේ කිරිවෙහෙර රජමහා විහාරස්ථානය වෙත වැඩමකරනු ලැබීය. අපවත් වී වදාළ ආචාර්ය අලුත්වැව සෝරත හිමියන්ගේ දේහය පිළිබඳ ආදාහන පූජෝත්සවය ලබන දෙවැනිදා කතරගම පොදු ක්‍රීඩාංගණයේ දී සිදුකිරීමට නියමිතය. මේ අතර අභාවප්‍රාප්ත උතුරු මැද පළාත් හිටපු ප්‍රධාන අමාත්‍ය බර්ටි ප්‍රේමලාල් දිසානායක මහතාගේ දේහය පිළිබද අවසන් කටයුතු හෙට අනුරාධපුර හරිස්චන්ද්‍ර ක්‍රීඩාංගණයේ දී සිදුකිරීමට කටයුතු යොදා ඇත.", "URL": "https://sinhala.adaderana.lk/news.php?nid=37775", "Category": null, "Parent URL": null}