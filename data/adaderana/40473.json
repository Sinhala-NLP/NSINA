{"Source": "Adaderana", "Timestamp": "January 20, 2014 07:34 am", "Headline": " අලි වෙඩි බාලවීමෙන් ජීවිත අනතුරේ", "News Content": "අලි පළවා හැරීම සඳහා ලබාදෙන අලි වෙඩි ප්‍රමිතියෙන් තොර බවට ගොවි සංගම් චෝදනා කරයි. ලබාදෙන අලි වෙඩි නිසියාකාරයෙන් ක්‍රියාත්මක නොවන අතර අලිවෙඩි පත්තු කිරීමට යාමේ දි මිනිසුන්ට පවා හානි සිදුවන බව ගොවීන් පවසයි. පසුගිය සතිය තුළ පමණක් අලි වෙඩි පත්තු කිරිමට ගොස් තුවාල ලැබු ගොවින් තිදෙනෙකු ප්‍රතිකාර සඳහා දඹුල්ල රෝහලට ඇතුළත් කර ඇති බව සඳහන්ය. අදාළ ගොවින් කැකිරාව, උල්පතගම සහ හබරණ යන ප්‍රදේශවල පදිංචිකරුවන් බව වාර්තා වේ. මේ සම්බන්ධයෙන් අවස්ථා කිහිපයකදීම අදාළ බලධාරින් දැනුවත් කළ ද මේ වනතුරුත් ඊට නිසි විසඳුම් ලැබී නොමැති බව ගොවින් පෙන්වාදෙයි. එමෙන්ම ලබා දෙන අලි වෙඩි ප්‍රමාණවත් නොවන බවත්,මේ හේතුව නිසා අලි මිනිස් ගැටුම උග්‍ර වී ඇති බවටත් ඔවුන් චෝදනා කරයි.", "URL": "https://sinhala.adaderana.lk/news.php?nid=40473", "Category": null, "Parent URL": null}