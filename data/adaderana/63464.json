{"Source": "Adaderana", "Timestamp": "August 26, 2016 02:42 pm", "Headline": " වී මිලදී ගැනීමේ ගැටළුව නිරාකරණය වෙයි", "News Content": "අම්පාර, උහන ප්‍රදේශයේ වී මිලදී ගැනීමේ ගැටළුව නිරාකරණය කිරීමට විෂයභාර අමාත්‍ය පී . හැරිසන් මහතා පියවර ගෙන ඇතැයි ග්‍රාමීය ආර්ථික කටයුතු පිළිබඳ අමාත්‍යාංශය පවසයි.නිවේදනයක් නිකුත් කරමින් එම අමාත්‍යාංශය සඳහන් කළේ පාලම්කඳවුර, කොහොබාන, කෝන්ගස්හංදිය, වීරගොඩ, ගබඩා වෙත වී මිලදී ගන්නා ලෙස නියෝග කර ඇති බවයි.මීට අමතරව වී මෙක්ට්‍රික්ටොන් 10,000ක් මිලදී ගැනීමට උහන ප්‍රදේශයේ පෞද්ගලික ගබඩාවක් ද කුලී පදනම යටතේ ලබා ගෙන තිබේ.යල කන්නය සඳහා වී මෙක්ට්‍රික්ටොන් 20,000ක සීමා නොවී අඛන්ඩව වී මිලදී ගැනීමට පියවර ගන්නා ලෙස විෂයභාර අමාත්‍ය පී.හැරිසන් මහතා උපදෙස් ලබාදී ඇති බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=63464", "Category": null, "Parent URL": null}