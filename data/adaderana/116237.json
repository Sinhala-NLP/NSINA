{"Source": "Adaderana", "Timestamp": "August 10, 2019 03:53 pm", "Headline": "ආරක්ෂක ලේකම්-යුද හමුදාපති සියෝන් දේවස්ථානයේ නිරීක්ෂණ චාරිකාවක", "News Content": "ආරක්ෂක ලේකම් විශ්‍රාමික ජෙනරාල් ශාන්ත කෝට්ටේගොඩ මහතා සහ යුද හමුදාපති ලුතිතන් ජනරාල් මහේෂ් සේනානායක මහතා ඇතුළු පිරිසක් පාස්කු ඉරු දින ත්‍රස්ත ප්‍රහාරයෙන් විනාශයට පත්වූ මඩකලපුවේ සියෝන් දේවස්ථානයේ නිරීක්ෂණ චාරිකාවකට එක්වුණි. ඒ එම දේවස්ථානයේ සිදුවන ප්‍රතිසංස්කරණ කටයුතු නිරීක්ෂනය කිරීම සඳහායි. පාස්කු ඉරුදින එල්ල වූ මරාගෙන මැරෙන බෝම්බ ප්‍රහාරයෙන් විනාශයට පත්වූ මඩකලපුව සියෝන් දේවස්ථානෙයෙහි හමුදා සෙබලුන් විසින් සිදුකරන ප්‍රතිසංස්කරණ කටයුතු ආරක්ෂක ලේකම් විශ්‍රාමික ජෙනරාල් ශාන්ත කෝට්ටේගොඩ මහතාගේ නිරීක්ෂණයට ලක්වුණි. මේ අවස්ථාවට හමුදාපති ලුතිතන් ජනරාල් මහේෂ් සේනානායක මහතා ඇතුළු පිරිසක්ද එක්ව සිටියේය. ආරක්ෂක ලේකම්වරයා සඳහන් කළේ ප්‍රතිසංස්කරණ කටයුතු කඩිනමින් අවසන් කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=116237", "Category": null, "Parent URL": null}