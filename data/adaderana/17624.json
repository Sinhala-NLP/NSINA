{"Source": "Adaderana", "Timestamp": "July 25, 2011 01:56 pm", "Headline": " මහනුවර පොලීසියේ හය දෙනකු‍ගේ වැඩතහනම්", "News Content": "මහනුවර පොලිස් රථ වාහන අංශයේ සේවයේ නියුතුව සිටි ආධුනික පොලිස් නිලධාරීන් හය දෙනෙකු‍ගේ සේවය වහාම ක්‍රියාත්මක වන පරිදි අත්හිටුවීමට පොලිස් මූලස්ථානය තීරණය කර තිබේ. මෙම පොලිස් නිලධාරීන් අස්ගිරිය පොලිස් නිල නිවාසවල බීමත්ව අශෝභන ලෙස හැසිරෙමින් සිටින බවට මහනුවර ජ්‍යෙෂ්ඨ පොලිස් අධිකාරී අයි.එම් කරුණාරත්න මහතාට ලැබුණු තොරතුරක් මත කරන විමර්ශනයක් අනුව පොලිස් මූලස්ථානයට කරන ලද දැනුම්දීමක් හේතුවෙන් මෙසේ වැඩතහනමට ලක් කරන්නට තීරණය කර තිබේ.", "URL": "https://sinhala.adaderana.lk/news.php?nid=17624", "Category": null, "Parent URL": null}