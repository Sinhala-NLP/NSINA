{"Source": "Adaderana", "Timestamp": "December 19, 2010 11:23 am", "Headline": "අධිකරණයට කොකාපෙන්නූ වරෙන්තුකරුවන් 10 ක් දැලේ", "News Content": "වාලච්චේන පොලිස් බල ප්‍රදේශයේ අධිකරණය මග හරිමින් සිටි සැකකරුවන් 10 දෙනෙකු අත්අඩංගුවට ගැනීමට වාලච්චේන පොලීසිය සමත් වී තිබේ. අධිකරණය මගින් වරෙන්තු නිකුත් කර ඇතත් අධිකරණය මග හරිමින් සිටි සැකකරුවන් සොයා පොලීසිය විසින් ඊයේ උදෑසන සිට අද උදෑසන දක්වා ක්‍රියාත්මක කළ සෝදිසි මෙහෙයුමකදී මෙම පිරිස අත්අඩංගුවට ගැනීමට හැකිවූ බව පොලීසිය සඳහන් කරයි. ඒ අනුව ඊයේ දිනය තුළ සැකකරුවන් 6 දෙනෙකු සහ අද උදෑසන සැකකරුවන් 4 දෙනෙකු අත්අඩංගුවට ගැනුණු බව පොලීසිය කියා සිටියි. මෙම සැකකරුවන් අධිකරණයට ඉදිරිපත් කිරීමට කටයුතු කරන බවත්,මොවුන් සම්බන්ධයෙන් වැඩිදුර පරීක්ෂණ මෙහෙයවන බවත් වාලච්චේන පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12960", "Category": null, "Parent URL": null}