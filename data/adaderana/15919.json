{"Source": "Adaderana", "Timestamp": "May 6, 2011 10:22 am", "Headline": "තට්ටමුණේ කළපුව අසලින් බෝම්බ තොගයක් හමුවෙයි", "News Content": "වාකරෙයි, තට්ටමුණේ කළපුව ආසන්නයේ සඟවා තිබූ බෝම්බ තොගයක් වාකරෙයි පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් සොයාගෙන තිබේ. කිලෝග්‍රෑම් 10 ක් බරැති බෝම්බයක්, කිලෝග්‍රෑම් 30 ක් පමණ බරැති මෝටාර් බෝම්බයක්, ජීව අත්බෝම්බයක් සහ පීඩන බෝම්බ 3 ක් ද ඒ අතර වූ බව පොලිසිය පැවසීය. මීට අමතරව C 4 වර්ගයේ පුපුරණ ද්‍රව්‍ය ග්‍රෑම් 200 ක් ද එම ස්ථානයේ තිබී පොලිසිය විසින් සොයාගෙන ඇත. සිද්ධිය සම්බන්ධයෙන් වාකරෙයි පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=15919", "Category": null, "Parent URL": null}