{"Source": "Adaderana", "Timestamp": "July 24, 2012 09:12 am", "Headline": "පාසල් සිසුවෙකු ළිඳකට වැටී මරුට", "News Content": "සපුගස්කන්ද, මාකොළ ප්‍රදේශයේ ළමා රැඳවුම් පාසලක සිටි ළමයෙකු ළිඳකට වැටී ජීවිතක්ෂයට පත්වී තිබේ. අධිකරණ නියෝග මත මෙම පාසල පවත්වා ගෙන යනු ලබන අතර එහි තිබු ළිඳකට වැටී මෙම දරුවා ජීවිතක්ෂයට පත්ව ඇති බව සපුගස්කන්ද පොලිසිය සඳහන් කරයි. මෙලෙස මියගොස් ඇත්තේ 13 හැවිරිදි එඩේරමුල්ල ප්‍රදේශයේ පදිංචි ළමයෙකි. මෘත ශරීරය කිරිබත්ගොඩ රජයේ රෝහලේ තබා ඇති අතර පශ්චාත් මරණ පරීක්ෂණය අද (24) දිනයේ දී සිදුකිරීමට නියමිතය.", "URL": "https://sinhala.adaderana.lk/news.php?nid=26010", "Category": null, "Parent URL": null}