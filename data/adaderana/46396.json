{"Source": "Adaderana", "Timestamp": "September 29, 2014 01:21 pm", "Headline": "අනාරක්ෂිත වළ දැරියට මරුවා කැඳවයි ", "News Content": "නොච්චියාගම, ඉහළවැටියාව ප්‍රදේශයේ දී ජලය පිරී තිබු වළකට වැටී කුඩා දැරියක මියගොස් තිබේ. අද(29) පෙරවරුවේ නිවස අසළ පිහිටි ජලය පිරී තිබු අනාරක්ෂිත වළකට වැටීමෙන් මෙම අනතුර සිදුව ඇති බව පොලිසිය පැවසුවේය. මියගොස් ඇත්තේ වයස අවුරුදු එකහමාරක පමණ කුඩා දැරියකි. දැරියගේ මව විදෙස් ගතව ඇති අතර දැරිය පියා සහ මවගේ ඥාතී සහෝදරියක සමඟ ජිවත්ව සිටි බව වාර්තා වෙයි. සිද්ධිය සම්බන්ධයෙන් නොච්චියාගම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=46396", "Category": null, "Parent URL": null}