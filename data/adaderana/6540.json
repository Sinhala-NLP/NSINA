{"Source": "Adaderana", "Timestamp": "February 7, 2010 05:03 pm", "Headline": "ලකුණ ගැන තීරණය 11වනදා ", "News Content": "අලියා ලකුණ යටතේ තරඟකිරීම පිළිබඳව තීරණය ලබන පෙබරවාරි 11වන දින පැවැත්වෙන කෘත්‍යාධිකාරී මණ්ඩල රැස්වීමේදී තීරණය කරන බව එක්සත් ජාතික පක්ෂයේ මහ ලේකම් තිස්ස අත්තනායක මහතා පවසයි. එමෙන්ම ජනතා විමුක්ති පෙරමුණ, එක්සත් ජාතික පෙරමුණ, ශ්‍රී ලංකා නිදහස් පක්ෂ මහජන පාර්ශවය, ප්‍රජාතන්ත්‍රවාදී ජනතා පෙරමුණ සහ මුස්ලිම් කොංග්‍රසය යන පක්ෂ සමඟ කෘත්‍යාධිකාරී මණ්ඩලය සාකච්ජා කිරීමට බලාපොරොත්තු වන බව ද ඒ මහතා සඳහන් කළේය. එසේ ජවිපය ඇතුළු අනෙකුත් පක්ෂ සමඟ සාකච්ජා කිරීමෙන් පසු මැතිවරණයට තරඟවැදීම පිළිබඳව තීරණය කරන බව ද අත්තනායක මහතා පැවසීය.", "URL": "https://sinhala.adaderana.lk/news.php?nid=6540", "Category": null, "Parent URL": null}