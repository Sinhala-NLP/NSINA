{"Source": "Adaderana", "Timestamp": "July 10, 2018 05:47 pm", "Headline": "පාසල් ළමුන් ඇතුළු මගීන් 80 එක්ක බස් රථය අනතුරක", "News Content": "බදුල්ල මීගහකිවුල ප්‍රදේශයේදී පාසල් සිසුන් ඇතුළු මගීන් 80කට ආසන්න පිරිසක් රැගත් බස් රථයක් අනතුරට ලක්ව තිබේ. කාර්මික දෝෂයක් හේතුවෙන් මෙම අනතුර සිදුව ඇති බව අප වාර්තාකරු සඳහන් කලේය. මහියංගන ප්‍රධාන මාර්ගයේ ධාවනය වෙමින් තිබු බදුල්ල ඩිපෝවට අයත් මෙම බස් රථය අනතුරට ලක් වුයේ අද(10) පෙරවරු 7.30ට පමණය. අනතුරට ලක්වන අවස්ථාවේදී බස් රථය තුළ පාසල් සිසුන් ඇතුළු මගීන් 80කට ආසන්න පිරිසක් සිට ඇති බව අප වාර්තාකරු පවසයි. මීගහකිවුල 15 කණුව ප්‍රදේශයේදී එක්වරම බස් රථයේ දකුණු පස ඉදිරි රෝදයක් ගැලවී ඉවතට විසි වී ඇති අතර ඒ සමඟම ධාවනය වෙමින් තිබු බස් රථය අනතුරට ලක්ව තිබුණි. බස් රථයේ මෙම කාර්මික දෝෂය එක් වරම මතුවි ඇති අතර මෙම අනතුර මාර්ගයේ පිහිටි පල්ලම් සහිත කොටසකදී හෝ ජලාශයක් අසලදී සිදුවුයේ නම් ඉන් මහත් විනාශයක් සිදුවීමට ඉඩ තිබු බව බස් රථයේ ගමන්ගත් මගීන් සඳහන් කළේය.", "URL": "https://sinhala.adaderana.lk/news.php?nid=92313", "Category": null, "Parent URL": null}