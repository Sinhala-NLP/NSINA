{"Source": "Adaderana", "Timestamp": "August 31, 2012 05:28 pm", "Headline": "පින්නවල මහසමන් දේවාලයේ රන්දෝලි පෙරහැර අදයි", "News Content": "ඓතිහාසික පින්නවල බොල්තුඹේ මහසමන් දේවාලයේ වාර්ෂික ඇසළ පෙරහැර මංගල්‍යයේ රන්දෝලී පෙරහැර අද (31) රාත්‍රීයේ වීදී සංචාරය කිරීමට නියමිතය. පසුගිය 27 වැනිදා ආරම්භ වු පෙරහැර මංගල්‍යය හෙට (01) පැවැත්වෙන දිය කැපීමේ මංගල්‍යයෙන් අවසන් වනු ඇත. බොල්තුඹේ පෙරහැරල අලි ඇතුන් සහභාගී කර නොගනිමින් මෙරට සිදුකරන එකම පෙරහැර මංගල්‍යයයි. පෙරහැර මංගල්‍යයේ කරඬුව වැඩම කරවීම සිදුවන්නේ පුද්ගලයින් සිව්දෙනෙකුගේ කරමතින්ය. රාවණා රජු විසින් දඩුමොණරය ගුවනට එසවු ස්ථානය ලෙස බොල්තුඹේ සමන් දේවාල භූමිය සැලකෙයි.", "URL": "https://sinhala.adaderana.lk/news.php?nid=27038", "Category": null, "Parent URL": null}