{"Source": "Adaderana", "Timestamp": "July 11, 2011 03:51 pm", "Headline": "යතුරු පැදි 2 ක් ගැටෙයි -එක් අයෙක් මියයයි", "News Content": "ගාල්ල -මාතර ප්‍රධාන මාර්ගයේ ගාල්ල ආසන්නයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. යතුරු පැදි දෙකක් එකිනෙක ගැටීමෙන් සිදු වූ මෙම අනතුරින් මියගොස් ඇත්තේ එක් යතුරු පැදියක ගමන් ගත් අයෙකි. ඔහු උණවටුන ප්‍රදේශයේ පදිංචිකරුවෙකු බව පොලිසිය පැවසීය. ගාල්ල වරාය පොලිස් ස්ථානය මගින් ‍අනෙක් යතුරුපැදිකරු අත්අඩංගුවට ගෙන ඇති අතර ඔහු අද(11) දිනයේ ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17339", "Category": null, "Parent URL": null}