{"Source": "Adaderana", "Timestamp": "September 20, 2019 09:29 am", "Headline": "ශ්‍රී ලංකා පිලට ආරක්ෂාව සලසන බවට පාකිස්ථානයෙන් සහතිකයක්", "News Content": "ශ්‍රී ලංකා ක්‍රිකට් කණ්ඩායම ලබන 24 වැනිදා පකිස්ථාන සංචාරය සඳහා සහභාගීවන බව තහවුරු කර ඇත. ශ්‍රි ලංකා ක්‍රිකට් ආයතනය විසින් මේ බව නිල වශයෙන් දන්වා ඇති බවයි වාර්තා වන්නේ. ශ්‍රි ලංකා කණ්ඩායමට ප්‍රමාණවත් ආරක්ෂාවක් ලබා දෙන බවට පාකිස්ථානු රජය මෙරට පාකිස්ථානු මහකොමසාරිස්වරයා හරහා සහතිකයක් ලබා දී ඇති බව ශ්‍රි ලංකා ක්‍රිකට් ආයතනය පවසයි. පකිස්ථානු සංචාරය අතරතුරදී ත්‍රස්ත ප්‍රහාරයක් එල්ල විය හැකි බවට අග්‍රාමාත්‍ය කාර්යාලයට තොරතුරු වාර්තා වී ඇති බව පසුගියදා අනතුරු ඇඟවීමක් නිකුත් කෙරුණි. පකිස්ථානු සංචාරයට සහභාගී විය නොහැකි බව ලසිත් මාලිංග ප්‍රමුඛ ක්‍රීඩකයින් කිහිප දෙනෙකු ක්‍රිකට් ආයතනයට දන්වා තිබු බව වාර්තා වුණි.", "URL": "https://sinhala.adaderana.lk/news.php?nid=119551", "Category": null, "Parent URL": null}