{"Source": "Adaderana", "Timestamp": "October 11, 2011 04:10 pm", "Headline": "ජ,පුර අධ්‍යක්ෂ මණ්ඩලය විසිරවීම කාලෝචිතයි", "News Content": "ශ්‍රී ජයවර්ධනපුර රෝහලේ අධ්‍යක්ෂ මණ්ඩලය විසුරුවා හැරීමට ගත් තීරණය කාලෝචිත ක්‍රියාවක් බව රජයේ වෛද්‍ය නිලධාරීන්ගේ සංගමය පවසයි. පසුගිය කාලය පුරා රෝහලේ විශේෂඥ වෛද්‍යවරුන් හා අධ්‍යක්ෂ මණ්ඩලය අතර විවිධ ගැටලු පැන නැඟුනු බව එම සංගමයේ උපලේකම් සංකල්ප මාරසිංහ මහතා සඳහන් කළේය. මේ සම්බන්ධයෙන් පසුගිය දා සෞඛ්‍ය අමාත්‍යවරයා දැනුවත් කිරීමට පියවර ගත් බව ද ඔහු පවසයි. කෙසේ වුවත් රෝහල සඳහා පත් කෙරෙන නව අධ්‍යක්ෂ මණ්ඩලය කුමන ස්වරූපයක් ගන්නේ ද යන්න පිළිබඳ සිය සංගමය අවධානයෙන් සිටින බවද සංකල්ප මාරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19295", "Category": null, "Parent URL": null}