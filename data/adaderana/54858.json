{"Source": "Adaderana", "Timestamp": "November 4, 2015 07:11 am", "Headline": "  දුම්රිය සේවකයින් 5කගේ වැඩතහනම්", "News Content": "කොළඹ කොටුව දුම්රිය ස්ථානයේ 03 වන වේදිකාවේ තිබූ විද්‍යුත් තිර 02ක් අතුරුදන් වීම සම්බන්ධයෙන් දුම්රිය සේවකයන් 05 දෙනෙකුගේ වැඩ තහනම් කර තිබේ.දුම්රිය උප කාර්ය මණ්ඩලයේ සේවකයන් 05 දෙනෙකුගේ මෙලෙස වැඩ තහනම් කර ඇති බව දුම්රිය ගමනාගමන නියෝජ්‍ය සාමාන්‍යාධිකාරී විජය සමරසිංහ මහතා සඳහන් කළේය.පසුගිය 19 වනදා කොළඹ කොටුව දුම්රිය ස්ථානයේ තිබූ විද්‍යුත් තිර 02ක් අතුරුදන්ව ඇති බව අනාවරණය වූ අතර දුම්රිය දෙපාර්තමේන්තුව විසින් මේ පිළීබඳව විශේෂ විමර්ශනයක් ආරම්භ කර තිබුණි.තුන්වන වේදිකාවේ සවිකර තිබූ සී.සී.ටී.වී කැමරා දර්ශන පරීක්ෂා කිරීමේදී අදාළ විද්‍යුත් තිර අතුරුදන් වීම පිළීබඳ තොරතුරු අනාවරණය වූ බව විජය සමරසිංහ මහතා පැවසුවේය.ඒ අනුව වහාම ක්‍රියාත්මක වන පරිදි සිද්ධියට සම්බන්ධ දුම්රිය උප කාර්යමණ්ඩල සේවකයින් 05 දෙනෙකුගේ වැඩ දුම්රිය සාමාන්‍යාධිකාරී විජය සමරසිංහ මහතා විසින් තහනම් කර තිබේ.", "URL": "https://sinhala.adaderana.lk/news.php?nid=54858", "Category": null, "Parent URL": null}