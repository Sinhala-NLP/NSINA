{"Source": "Adaderana", "Timestamp": "January 19, 2018 01:18 pm", "Headline": "යාපනයේ පුද්ගලයෙක් මවකට සහ දියණියකට තියුණු ආයුධයකින් පහරදීලා ඔහුත් සියදිවි නසාගෙන", "News Content": "යාපනය වන්නාර පෙනයි ප්‍රදේශයේදී මවක හා පුතකු අතර අද (19) ඇති වූ ආරවුලකදී පුතා එල්ල කළ පිහි පහරකින් එම නිවසේ සිටි ඔහුගේ බාල සහෝදරයාගේ දියණිය(3) මිය ගොස් ඇතැයි යාපනය පොලිසිය පවසයි. පොලිසිය පැවසූවේ දැරිය මිය යාමෙන් සිත්තැවුලට පත් දැරියගේ ලොකු තාත්තා වන පිහි පහර එල්ල කළ 33 හැවිරිදි ඊශ්වරන් තැනැත්තා සිය දිවි හානි කරගෙන ඇති අතර දරුණු කැපුම් තුවාල සහිතව ඔහුගේ මව වන 55 හැවිරිදි කාන්තාවක්ද යාපනය මහරෝහලට ඇතුළත් කර ඇති බවයි. අදාළ මව සහ ඇගේ බාල පුතුගේ දියණිය නිවසේ සිටින අවස්ථාවේදී ඇගේ වැඩිමහල් පුතා නිවසට පැමිණ ඇති වූ බහින් බස්වීමක් දුරදිග ගොස් ඇති අතර ඔහු පිහියකින් මවට පහරදෙන අවස්ථාවේදී ඊට දැරිය මැදිහත් වී ඇති අතර අදාළ පිහි පහරවලින් පළමුව මවට දරුණු කැපුම් තුවාල සිදුවන අතරම පසුව ගැටුමට මැදිහත් වූ දැරියගේ බෙල්ල ප්‍රදේශශයෙන්ද කැපී ඇත. කැපුම් තුවාල සහිතව ඇද වැටුණු දැරිය එම අවස්ථාවේදීම යාපනය මහරෝහලට රැගෙන ආවද ඒ වන විටත් දැරිය මිය ගොස් සිට ඇත.", "URL": "https://sinhala.adaderana.lk/news.php?nid=83224", "Category": null, "Parent URL": null}