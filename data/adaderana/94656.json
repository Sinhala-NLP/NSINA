{"Source": "Adaderana", "Timestamp": "August 19, 2018 08:04 am", "Headline": "පාකිස්ථාන නව අගමැතිට ජනපතිගෙන් සුභ පැතුම්", "News Content": "පාකිස්ථාන නව අග්‍රාමාත්‍ය ඉම්රාන් ඛාන් මහතා වෙත ජනාධිපති මෛත්‍රීපාල සිරිසේන මහතා සුභපැතුම් එක් කර තිබේ. සිය ට්විටර් ගිණුම මඟින් ජනාධිපතිවරයා ප්‍රකාශ කර ඇත්තේ පාකිස්ථානය සාමය, සෞභාග්‍ය සහ ස්ථාවරත්වය කරා ගෙනයාමට නව නායකත්වයට හැකියාව ලැබෙනු ඇති බව තමා විශ්වාස කරන බවයි. එමෙන්ම ශ්‍රී ලංකාව සහ පාකිස්ථානය අතර සබඳතා වර්ධනය කරගැනීමට ද ඉඩ ලැබෙනු ඇති බව ජනාධිපති මෛත්‍රීපාල සිරිසේන මහතා ප්‍රකාශ කර තිබේ. හිටපු පාකිස්ථාන ක්‍රිකට් කීඩකයකු වූ ඉම්රාන් ඛාන් අග්‍රාමාත්‍යවරයා ලෙස ඊයේ සිය තනතුරේ දිවුරුම් දුන්නේය.", "URL": "https://sinhala.adaderana.lk/news.php?nid=94656", "Category": null, "Parent URL": null}