{"Source": "Adaderana", "Timestamp": "December 30, 2010 10:44 am", "Headline": "ජාතික වාරි කෞතුකාගාරයක් ඇරඹීමට පියවර තැබෙයි", "News Content": "මෙරට වාරි කර්මාන්තයේ ඉතිහාසය සහ වාරි ක්ෂේත්‍රයේ ගමන් මග පිළිබඳ ශ්‍රී ලාංකිකයින්ට සහ විදේශිකයන්ට අවබෝධයක් ලබාදීම පිණිස ජාතික වාරි කෞතුකාගාරයක් ආරම්භ කිරීමට පියවර ගෙන තිබේ. මහවැලි කේන්ද්‍රයට අනුබද්ධව මෙම වාරි කෞතුකාගාරය ආරම්භ කරන බව වාරිමාර්ග හා ජල සම්පත් කළමනාකරණ අමාත්‍යාංශය සඳහන් කරනු ලැබීය. විශේෂයෙන් මෙරට පැරණි වාරි තාක්ෂණය හා මහවැලි සංවර්ධන ව්‍යාපාරයේ ආරම්භය, වර්තමානය මෙන්ම අනාගතය පිළිබඳ තොරතුරු මෙම කෞතුකාගාරයට ඇතුළු කිරීමට නියමිතව ඇත. වසර 2,500ට එපිට ඉතිහාසයක් ඇති මෙරට වාරි තාක්ෂණයට සමකල හැකි තාක්ෂණයක් වෙනත් රටවල ඉතිහාසයන් තුළ දක්නට නොලැබෙන බව අමාත්‍යාංශය පවසයි.", "URL": "https://sinhala.adaderana.lk/news.php?nid=13156", "Category": null, "Parent URL": null}