{"Source": "Adaderana", "Timestamp": "May 21, 2014 10:46 am", "Headline": "සෙම්බුමලේ කැලේ නිධන් සෙවු 4ක් මාට්ටු", "News Content": "කුච්චවේලි, සෙම්බුමලේ රක්ෂිතයේ නිධන් සෙවීමේ අරමුණින් කැනීම් සිදුකරමින් සිටි පුද්ගලයින් සිව්දෙනෙකු පොලිසිය විසින් අත්අඩංගුවට ගෙන තිබේ. කුච්චවේලි යුද හමුදා කදවුරේ නිලධාරීන් විසින් පොලිසියට ලබා දුන් තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී කැනීම් සඳහා යොදාගත් උපකරණ තොගයක් සහ පුජා භාණ්ඩ කිහිපයක් ද පොලිසිය බාරයට ගෙන ඇත. සැකකරුවන් එරක්කන්ඩි, වාලච්චේන, වව්නියාව සහ උප්පුවේලි ප්‍රදේශවල පදිංචි පුද්ගලයින් බව සඳහන්ය. ඔවුන් අද කුච්චවේලි මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43350", "Category": null, "Parent URL": null}