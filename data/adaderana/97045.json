{"Source": "Adaderana", "Timestamp": "October 2, 2018 01:15 pm", "Headline": "ශ්‍රී ලංකාව කාගේවත් පවුලකට අයත් රටක් නෙමෙයි", "News Content": "ඇතැම් පිරිස් ශ්‍රී ලංකාව තමන්ගේ පවුලට ලියා දුන් රටක් බවට සිතාගෙන සිටින බව අධිකරණ හා බන්ධනාගාර ප්‍රතිසංස්කරණ අමත්‍ය තලතා අතුකෝරළ මහත්මිය පවසයි. අමාත්‍යවරිය මේ බව පැවසුවේ පසුගිය දා ඇඹිලිපිටිය පදලංගල ප්‍රදේශයේ පැවති උත්සවයක් අමතමින්. අධිවේගී මාර්ග ,වරායවල් සහ ගුවන් තොටුපලවල් හැදු බව පැවසුවද ජනතාවට අවශ්‍ය දෙය කුමන්ද යන්න පිළිබඳව කිසිදු විමසීමක් සිදු කර නොමැති බවද අමාත්‍යවරිය පවසයි. ශාසනය බේරා ගැනීමටවත් රණවිරුවන් බේරගැනිමටවත් වෙනත් පුද්ගලයන් අවශ්‍ය නොවන බවත් එය ආරක්ෂකර ගැනිමට සංඝයා වහන්සේලා සිටින බවත් ඒ සඳහා අවශ්‍ය ක්‍රියාමාර්ග රජය විසින් ක්‍රියාත්මක කරණ බවත් අමාත්‍යවරිය පවසයි.", "URL": "https://sinhala.adaderana.lk/news.php?nid=97045", "Category": null, "Parent URL": null}