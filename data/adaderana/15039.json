{"Source": "Adaderana", "Timestamp": "March 24, 2011 08:58 am", "Headline": "ඉන්දියා -ඕස්ට්‍රේලියා ගැටෙන දෙවන අර්ධ අවසන් පූර්ව තරගය අදයි ", "News Content": "2011 ලෝක කුසලාන ක්‍රිකට් තරගාවලියේ දෙවන අර්ධ අවසන් පූර්ව තරගය අද(24) පැවැත්වෙයි. ඉන්දියාව සහ ඕස්ට්‍රේලියානු කණ්ඩායම් අතර මෙම තරගය අහමදාබාද්හිදී පැවැත්වේ. ලෝක කුසලාන ක්‍රිකට් තරගාවලියේ අර්ධ අවසන් පූර්ව වටයේ පළමු තරගයෙන් ජය ලැබීමට පකිස්ථාන කණ්ඩායම සමත් විය. ඒ බටහිර ඉන්දීය කොදෙව් කණ්ඩායම සමග ඊයේ(23) පැවති තරගයෙන් කඩුලු 10ක විශිෂ්ට ජයක් අත්කර ගනිමිනි. ප්‍රථමයෙන් පන්දුවට පහරදුන් කොදෙව් කණ්ඩායමට සියලු දෙනා දැවී ලබාගත හැකි වුයේ ලකුණු 112 ක් පමණි. පිළිතුරු වශයෙන් 21 වන පන්දුවාරය තුළ දී කිසිවෙකු නොදැවී ජයග්‍රාහී ඉලක්කය පසුකිරීමට පකිස්ථාන් කණ්ඩායම සමත් විය.", "URL": "https://sinhala.adaderana.lk/news.php?nid=15039", "Category": null, "Parent URL": null}