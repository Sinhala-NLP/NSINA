{"Source": "Adaderana", "Timestamp": "February 3, 2014 12:04 pm", "Headline": "දොළොස් මහේ පහන සහ ඝණ්ඨාර කුළුණ 7දා විවෘත කරයි ", "News Content": "එළඹෙන 6 වැනිදා පස්වරුවේ සිට 7 වැනිදා දහවල් කාලය දක්වා ශ‍්‍රී පාදස්ථානය වෙත පැමිණෙන බැතිමතුන්ට ආගමික කටයුතු සිදු කිරීමේදී බාධා සිදුවිය හැකි බව ශ‍්‍රී පාදස්ථානාධිපති හිමියන් පවසයි. ශ‍්‍රීපාද ස්ථානයේ අභිනවයෙන් ඉදිකළ නව දොළොස් මහේ පහන, ඝණ්ඨාර කුළුණ සහ තවත් සංවර්ධන ව්‍යාපෘති රාශියක් මේ මස 7 වැනිදා විවෘත කිරීමට නියමිතව තිබෙන බැවින් මෙලෙස බාධා එල්ල විය හැකිය. 6 වැනිදා පස්වරුවේ සිට 7 වැනි දින දහවල් කාලය දක්වා භික්ෂූන් වහන්සේලා 500 කගේ සහභාගීත්වයෙන් විශේෂ පිරිත් දෙසුමක් පැවැත්වෙන බව ශ‍්‍රී පාදස්ථානාධිපති, ඌව වෙල්ලස්ස විශ්ව විද්‍යාලයේ කුලපති බෙංගමුවේ ධම්මදින්න හිමියන් සඳහන් කළේය.", "URL": "https://sinhala.adaderana.lk/news.php?nid=40851", "Category": null, "Parent URL": null}