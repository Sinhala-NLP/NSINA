{"Source": "Adaderana", "Timestamp": "May 30, 2016 09:59 am", "Headline": " යාත්‍රා අනතුරු වලින් 700ක් මරුට", "News Content": "පසුගිය දින කිහිපය තුළ ලිබියාවේ මුහුදු තීරය ආසන්නයේ සිදු වූ යාත්‍රා අනතුරු කිහිපයකින් සංක්‍රමණකයින් 700ක් පමණ මියගොස් ඇති බව එක්සත් ජාතින්ගේ සරණාගත ඒජන්සිය පවසයි.ඔවුන් පවසන්නේ පසුගිය බදාදා සහ බ්‍රහස්පතින්දා යන දිනවලදී ඉතාලියට දකුණු මුහුදේදී මෙම අනතුර සිදුව ඇති බවයි.ඔවුන් භාවිතයට නුසුදුසු මට්ටමේ යාත්‍රාවලින් යුරෝපය බලා ගමන් කිරීමට උත්සහ කිරීමේදී යාත්‍රා පෙරළී ගොස් ඇති බව විදෙස් මාධ්‍ය වාර්තා කරයි.කෙසේ වෙතත් අනතුරට ලක් වූ එක් බෝට්ටුවක සිටි 135 දෙනෙකු නාවික හමුදාව විසින් බේරාගෙන ඇති අතර තවත් 45 දෙනෙකුගේ මළ සිරුරු හමුවී ඇති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=60602", "Category": null, "Parent URL": null}