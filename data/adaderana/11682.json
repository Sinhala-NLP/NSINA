{"Source": "Adaderana", "Timestamp": "October 23, 2010 11:51 am", "Headline": "පුනරුත්ථාපනය කළ තවත් එල්.ටී.ටී.ඊ සාමාජිකයින් 306 ක් සමාජයට  ", "News Content": "පුනරුත්ථාපන කරන ලද තවත් එල්.ටී.ටී.ඊ සාමාජිකයින් 306‍දෙනෙකු සමාජගත කිරීමට කටයුතු යොදා ඇති බව පුනරුත්ථාපන කොමසාරිස් බ්‍රිගේඩියර් සුදන්ත රණසිංහ මහතා පවසයි. අද(23) දිනය තුළ මෙසේ සමාජගත කරන පිරිස අතරට කාන්තාවන් 206 දෙනෙකු සහ පිරිමි පුද්ගලයින් සිය දෙනෙකු අයත් වන බව ඔහු සඳහන් කළේය. මොවුන් පූන්තෝට්ටම් පුනරුත්ථාපන මධ්‍යස්ථානයේ දී ඔවුන්ගේ ඥාතීන් හට භාරදීමට නියමිත බව ද සුදන්ත රණසිංහ මහතා ප්‍රකාශ කළේය. ඒ අනුව මේ දක්වා පුනරුත්ථාපනය අවසන් කර සමාජගත කරන ලද එල්.ටී.ටී.ඊ සාමාජිකයින්ගේ සංඛ්‍යාව 4,500 ට ආසන්න වන බවත් 5,500 ක පිරිසක් තවදුරටත් පුනරුත්ථාපනය වෙමින් පවතින බවත් ඔහු පෙන්වාදුන්නේය.", "URL": "https://sinhala.adaderana.lk/news.php?nid=11682", "Category": null, "Parent URL": null}