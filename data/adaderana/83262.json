{"Source": "Adaderana", "Timestamp": "January 20, 2018 11:46 am", "Headline": "පෝද්දලදී සහෝදරයෙක් හා සහෝදරියක් තියුණු ආයුධයකින් පරදී ඝාතනය කරලා ", "News Content": "ගාල්ල, පෝද්දල, හපුගල ප්‍රදේශයේදී තියුණු ආයුධයකින් පහරදී සහෝදරයින් දෙදෙනෙකු ඝාතනය කර තිබේ. අද උදෑසන මෙම ඝාතනය සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙලෙස ඝාතනයට ලක්ව ඇත්තේ 75 හැවිරිදි පුද්ගලයෙකු සහ 65 හැවිරිදි ඔහුගේ සහෝදරිය බව පොලිසිය සඳහන් කළේය. අද උදෑසන මොවුන්ගේ නිවසට ගිය කම්කරුවෙකු විසින් මෙම සිද්ධිය පොලිසියට දැනුම්දී ඇති අතර ඒ අනුව පෝද්දල පොලීසිය අදාළ ස්ථානයට ගොස් විමර්ශන ආරම්භ කර තිබේ. මෙම සහෝදරයාගේ මළ සිරුරු නිවසේ ගේට්ටුව ආසන්න තිබී සොයාගෙන ඇති අතර සහෝදරියගේ මළ සිරුර නිවස පිටුපස ප්‍රදේශයේ තිබී සොයාගෙන ඇති බව සඳහන්ය. කවුරුන් විසින් කුමන හේතුවක් මත මෙම ඝාතන සිදු කළේ ද යන්න පිළිබඳ මෙතෙක් අනාවරණය වී නොමැති බව පොලිසිය සඳහන් කළේය. මේ සම්බන්ධයෙන් පෝද්දල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83262", "Category": null, "Parent URL": null}