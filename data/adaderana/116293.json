{"Source": "Adaderana", "Timestamp": "August 11, 2019 12:49 pm", "Headline": "වී කිලෝවකට දෙන මිල රු. 5කින් ඉහළට ", "News Content": "වී කිලෝවක් සඳහා ලබාදෙන සහතික මිල රුපියල් 5 කින් ඉහළ දැමීමට රජය තීරණය කර තිබේ. කෘෂිකර්ම අමාත්‍ය පී.හැරිසන් මහතා සඳහන් කළේ වහාම ක්‍රියාත්මක වන පරිදි අදාළ මිල ඉහළ දැමීමට තීරණය කර ඇති බවයි. ඒ අනුව වී කිලෝවක් සඳහා මෙතෙක් ලබාදුන් රුපියල් 41ක සහතික මිල වෙනුවට රුපියල් 46ක සහතික මිලක් ලබාදීමට නියමිතයි. නාඩු වී කිලෝවක් සඳහා මෙතෙක් සහතික මිල රුපියල් 38ක් වූ අතර එම මිල රුපියල් 43ක් වන බවයි පී.හැරිසන් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=116293", "Category": null, "Parent URL": null}