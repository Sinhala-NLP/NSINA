{"Source": "Adaderana", "Timestamp": "June 12, 2018 04:13 pm", "Headline": "මුල්ලිවයික්කාල් සැමරුමට උතුරු පළාත් සභා විපක්ෂනායක ලබාදී නැවත ඉල්ලු මුදල් සරසවි සිසුන් පියවයි", "News Content": "මුලතිව්, මුල්ලිවයික්කාල් ප්‍රදේශ‍යේ යුද්ධයෙන් මියගිය දෙමළ ජනතාව සැමරීම වෙනුවෙන් පසුගිය මැයි 18වන දින පැවැත්වු සැමරුම වෙනුවෙන් උතුරු පළාත් සභා විපක්ෂනායක ලබාදුන් මුදල පියවීම වෙනුවෙන් නැගෙනහිර විශ්වවිද්‍යාල සිසුන් අද(12) කටයුතු කරනු ලැබු බව අද දෙරණ වාර්තාකරු පවසයි. මුල්ලිවයික්කාල් සැමරුම වෙනුවෙන් උතුරු පළාත් සභාව නියෝජනය කරන මන්ත්‍රීවරුන්ගෙන් රුපියල් 7000 බැගින් එකතු කොට තිබු අතර, අදාළ මුදල් එකතු කිරීමේදී පළාත් සභා විපක්ෂනායකවරයා මුදල් ලබාදී තිබිණ. මුල්ලිවයික්කාල් සැමරීම සිදුවු දිනයේදී අදාළ මුදල් කෙලෙස වියදම් කළේද යන්න සම්බන්ධයෙන් පළාත් සභා විපක්ෂනායක ආර්.තවරාසා මහතා විසින් පසුගිය පළාත් සභා සැසිවාරයේදී පළාත් සභා ප්‍රධාන අමාත්‍යවරයාගෙන් විමසා තිබිණ. අදාළ විමසීමේදී පළාත් සභා විපක්ෂනායකවරයා ප්‍රධාන අමාත්‍යවරයා වෙත පවසා තිබුණේ මුල්ලිවයික්කාල් සැමරුම වෙනුවෙන් විදේශගත ‍දමිළ ජනතාව මුදල් ලබාදි තිබුණේද යන්නයි. පළාත් සභා විපක්ෂනායකවරයාගේ ප්‍රකාශය හේතුවෙන් මුල්ලිවයික්කාල් සැමරුම වෙනුවෙන් උතුරු පළාත් සභා විපක්ෂනායකවරයා ලබාදුන් මුදල රුපියල බැගින් එක්කොට ලබාදීමට නැගෙනහිර විශ්ව විද්‍යාල සිසුන් කටයුතු කොට තිබිණ. නැගෙනහිර විශ්ව විද්‍යාල සිසුන්ගෙන් රුපියල බැගින් එක්කොට එකතු‍කළ මුදල උතුරු පළාත් සභා විපක්ෂනායක වෙත ලබාදෙන ලෙසට පවසා නැගෙනහිර විශ්ව විද්‍යාල සිසුන් අදාළ මුදල් උතුරු පළාත් ප්‍රධාන අමාත්‍ය සි.වි.විග්නේශ්වරන් මහතා වෙත භාරදීමට කටයුතු කළහ. නැගෙනහිර විශ්ව විද්‍යාල සිසුන් පවසා ඇත්තේ දෙමළ ජනතාව වෙනුවෙන් වියදම් කළ මුදල ඉල්ලීමට තරම් උතුරු පළාත් සභා විපක්ෂනායකවරයා කටයුතු කිරීම හෙළා දකින බවයි. අදාළ මුදල රැගෙන පැමිණි නැගෙනහිර විශ්ව විද්‍යාල සිසුන් විග්නේශ්වරන් මහතා හරහා තවරාසා මහතා වෙත ලබාදීමට සාකච්ජා කොට ඇතත්, විග්නේශ්වරන් මහතා එහිදි පවසා ඇත්තේ විපක්ෂනායකවරයා වෙතම රැගෙන පැමිණි මුදල් ලබාදෙන ලෙසයි.", "URL": "https://sinhala.adaderana.lk/news.php?nid=90780", "Category": null, "Parent URL": null}