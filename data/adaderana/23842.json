{"Source": "Adaderana", "Timestamp": "April 27, 2012 11:34 am", "Headline": "වන අලි ප්‍රහාරයකින් නිවාස කිහිපයකට හානි", "News Content": "වන අලි ප්‍රහාරයකින් ගල්ගමුව, නාහෙට්ටිකුලම ප්‍රදේශයේ නිවාස කිහිපයක් විනාශ වී ඇත. ඊයේ (26) රාත්‍රීයේ ගම්මානයට පැමිණි වන අලියෙකු ‍මෙම හානිය සිදුකර ඇති බව අද දෙරණ වාර්තාකරු සදහන් කරයි. පසුගිය සතිය තුළ අවස්ථා කිහිපයකදීම මෙම ගම්මානය වන අලි ප්‍රහාරයන්ට ලක්වූ බව ප්‍රදේශවාසීන් පවසයි. මේ පිළිබඳව ගල්ගමුව වනජීවී කාර්යාලය දැනුවත් කළ ද මෙතෙක් ඔවුන් ඊට කිසිදු පියවරක් ගෙන නොමැති බවට ප්‍ර‍දේශ‍වාසීන් චෝදනා කරයි. වනජීවී කාර්යාලය සතු වාහනය අලුත්වැඩියා කිරීම සඳහා ගෙන ගොස් ඇති බැවින් අදාළ සිදුවීම පිළිබඳව සොයාබැලීමට නොහැකි වූ බව ගල්ගමුව වනජීවී කාර්යාලයේ අඩවි වන නිලධාරී අයි.එම්.ජී. සෙනෙවිරත්න මහතාගෙන් අද දෙරණ විමසීමකදි ඔහු ප්‍රකාශ කළේය.", "URL": "https://sinhala.adaderana.lk/news.php?nid=23842", "Category": null, "Parent URL": null}