{"Source": "Adaderana", "Timestamp": "May 5, 2016 02:34 pm", "Headline": "පෝෂණ මාසය ජූනියට!", "News Content": "මේ වසරේ ජාතික පෝෂණ මාසය ජුනි මාසයේ පැවැත්වීමට සෞඛ්‍ය අමාත්‍යාංශය තීරණය කර තිබේ.ජනතාවගේ පෝෂණ තත්ත්වය ඉහළ නැංවීමේ පරමාර්ථයෙන් වාර්ෂිකව ජාතික පෝෂණ මාසය පැවැත්වීමට සෞඛ්‍ය අමාත්‍යාංශය පියවර ගනු ලබයි.මෙවර පෝෂණ මාසයේ තේමාව වී ඇත්තේ ‘හැඩට ඉන්න - මැනලා කන්න“ යන්න යන්නයි.වෛද්‍ය පර්යේෂණායතනය විසින් 2012 වසරේ දී සිදුකරන ලද සමීක්ෂණයට අනුව මෙරට වයස අවුරුදු 18 ත් 59 ත් අතර පිරිමි පුද්ගලයින්ගෙන් සියයට 16 යි දශම 2ක් කෘෂභාවයෙන් පෙළෙන අතර අධික බර සහිත පිරිස සියයට 22ක් සහ ස්ථුල භාවයෙන් පෙළෙන පිරිස සියයට 4 යි දශම 2ක් බව සඳහන්ය.කාන්තාවන්ගෙන් සියයට 14 යි දශම 9ක් කෘෂභාවයෙන් පෙළෙන අතර සියයට 24 යි දශම 6ක් අධිබර හා සියයට 6 යි දශම 9ක් ස්ථුල භාවයෙන් පෙළෙන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59831", "Category": null, "Parent URL": null}