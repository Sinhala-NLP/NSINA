{"Source": "Adaderana", "Timestamp": "October 26, 2013 12:41 pm", "Headline": "සුරාබදු නිලධාරීන් ලෙස රඟ පෑ 2ක් අත්අඩංගුවේ", "News Content": "සුරාබදු නිලධාරීන් ලෙස පෙනීසිට ජනතාව පීඩාවට පත්කරමින් මුදල් හා දේපළ කොල්ලකෑම් සිදුකළ පුද්ගලයින් දෙදෙනෙකු මිනුවන්ගොඩ, යාගොඩමුල්ල ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේදී සැකකරුවන් සතුව තිබී මුදල් පසුම්බි 02ක්, ජංගම දුරකථන 08ක්, කාන්තා අත්බෑගයක්, තියුණු ආයුධ 02ක්, ලොතරැයි කාඩ් කිහිපයක්, රුපියල් දස දහසකට අධික මුදලක් සහ ව්‍යාජ ලියාපදිංචි අංකයක් සහිත යතුරුපැදියක් ද පොලිසිය භාරයට ගෙන ඇති බව සඳහන්ය. සැකකරුවන් ජා ඇල ප්‍රදේශයේ පදිංචිකරුවන් බව සඳහන්ය. ඔවුන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38392", "Category": null, "Parent URL": null}