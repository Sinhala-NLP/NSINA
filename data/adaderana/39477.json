{"Source": "Adaderana", "Timestamp": "December 10, 2013 02:32 pm", "Headline": "අනියම් පෙම නිසා මරණ දඬුවම්", "News Content": "සිය සැමියා ඝාතනය කිරීමේ චෝදනාවකට වරදකරු වු කාන්තාවක සහ ඇගේ අනියම් පුරුෂයාට කෑගල්ල පළාත්බද මහාධිකරණය විසින් මරණ දඬුවම නියම කර තිබේ. කෑගල්ල පළාත් බද මහාධිකරණ විනිසුරු මේනකා විජේසුන්දර මහත්මිය විසින් මෙම නියෝගය ලබාදුන් බව අද දෙරණ වාර්තාකරු සඳහන් කළේය. 1999 වසරේ අප්‍රේල් මස 16 වන දින අදාළ පුද්ගලයා ඝාතනය කර වැසිකිලිවළකට දැමීමේ සිද්ධියක් සම්බන්ධයෙන් විත්තිකරුවන්ට චෝදනා එල්ල වී තිබුණි. 31 හැවිරිදි රුවන්වැල්ල ප්‍රදේශයේ පදිංචිකරුවෙකු මෙලෙස ඝාතනයට ලක්ව තිබු බව සඳහන් වෙයි. විත්තිකරුවන්ට එරෙහිව පැවති චෝදනා සාධාරණ සැකයකින් තොරව ඔප්පු වීම හේතුවෙන් ඔවුන් දෙදෙනාට මරණ දඬුවම නියම කිරීමට මහාධිකරණ විනිසුරුවරිය නියෝග කර තිබේ.", "URL": "https://sinhala.adaderana.lk/news.php?nid=39477", "Category": null, "Parent URL": null}