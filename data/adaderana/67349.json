{"Source": "Adaderana", "Timestamp": "December 25, 2016 09:53 am", "Headline": "  සිරකරුවන් 570ට නිදහස ලැබෙයි ", "News Content": "නත්තල් උත්සවය නිමිත්තෙන් සිරකරුවන් පන්සිය හැත්තෑ දෙදෙනෙකුට අද (25) දිනයේ නිදහස ලබාදීමට තීරණය කර තිබේ. බන්ධනාගාර දෙපාර්තමේන්තුව සඳහන් කළේ සුළු වැරදි සහ දඩ ගෙවා ගැනීමට නොහැකිව බන්ධනාගාර ගතව සිටි පිරිසකට මෙලෙස නිදහස හිමිව ඇති බවයි.නිදහස ලැබු රැඳවියන් අතර පිරිමි 556ක් සහ කාන්තාවන් 16 දෙනෙකු වන බව සඳහන්ය.මේ අතර නත්තල් උත්සවය නිමිත්තෙන් බන්ධනාගාර ගතව සිටින රැඳවියන් බැලීම සඳහා ඔවුන්ගේ පවුල්වල ඥාතීන්ට අද දිනයේ විශේෂ අවස්ථාවක් ලබා දී තිබේ.", "URL": "https://sinhala.adaderana.lk/news.php?nid=67349", "Category": null, "Parent URL": null}