{"Source": "Adaderana", "Timestamp": "January 8, 2012 08:09 am", "Headline": "113 වන බණ්ඩාරනායක ගුණ සමරුව අදයි", "News Content": "දිවංගත අග්‍රාමාත්‍ය එස්.ඩබ්ලිව්.ආර්.ඩි.බණ්ඩාරනායක මහතාගේ 113 වැනි ජන්ම දින සැමරුම අද සිදුකෙරෙයි. ගාලු මුවදොර බණ්ඩාරනායක පිළිරුව අභියසදී පස්වරු 4.00ට සැමරුම් උත්සවය පැවැත්වීමට නියමිතය. සඟ , වෙද , ගුරු , ගොවි , කම්කරු යන පංච මහා බලවේග ඔස්සේ මෙරට ප්‍රගතිශීලි මාවතක් කරා ගෙන යාමට මහත් කැපවීමෙන් කටයුතු කළ බණ්ඩාරනායක මහතා \"මිනිසාගේ පරම යුතුකම මිනිසාට සේවය කිරීමයි යන්න\" ආදර්ශ පාඨය කරගත් අයෙකු ලෙස සැලකෙයි. ජනසතු ව්‍යාපාරය ආරම්භ කරමින් මෙරට තුළ විප්ලවීය වෙනසක් ඇති කිරීම ඇතුළු කරුණු කිහිපයක් හේතුවෙන් බණ්ඩාරනායක මහතා සිදුකළ සේවය ඉතිහාසයට එකතු වී ඇත.", "URL": "https://sinhala.adaderana.lk/news.php?nid=21234", "Category": null, "Parent URL": null}