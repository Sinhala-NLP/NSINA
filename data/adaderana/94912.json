{"Source": "Adaderana", "Timestamp": "August 23, 2018 07:10 pm", "Headline": "ජනපති හා දුම්රිය වෘත්තීය සමිති අතර සාකච්ඡා අසාර්ථකයි", "News Content": "ජනාධිපතිවරයා සමග අද පැවැත්වූ සාකච්ඡාව අසාර්ථක වීම හේතුවෙන් ඉදිරියේදී ගත යුතු ක්‍රියාමාර්ග පිළිබඳ තීරණය කිරීම සඳහා දුම්රිය වෘත්තීය සමිති නියෝජිතයින් අතර සාකච්ඡාවක් මේ වන විට පැවැත්වේ. දුම්රිය එංජින් රියදුරන්ගේ සංගමය සඳහන් කලේ ඒ පිළිබඳව සාකච්ඡා කිරීමට විධායක කමිටුව මේ වන විට රැස්ව ඇති බවයි. පසුගියදා වැඩවර්ජනයේ නිරත වූ දුම්රිය රියදුරන්, පාලකවරුන්, නියාමකවරුන් සහ ස්ථානාධිපතිවරුන් නියෝජනය කරන වෘත්තීය සමිති නියෝජිතයින් සිය වැටුප් ගැටළුව සම්බන්ධයෙන් අද (230 ජනාධිපතිවරයා සමග තීරණාත්මක සාකච්ඡාවක් පැවැත්විය. එහිදී සැලකිය යුතු විසඳුමක් නොලැබුණු බව සාකච්ඡාවට සහභාගී වූ දුම්රිය නියාමක සංගමයේ ප්‍රධාන ලේකම් පී.එම්.පී පීරිස් මහතා පැවසීය.", "URL": "https://sinhala.adaderana.lk/news.php?nid=94912", "Category": null, "Parent URL": null}