{"Source": "Adaderana", "Timestamp": "December 3, 2017 02:00 pm", "Headline": " බෝට්ටුවක්-ඉන්ධන නෞකාවක් ගැටී 13ක් මරුට-2ක් අතුරුදන්", "News Content": "දකුණු කොරියානු මුහුදේදී ධීවර බෝට්ටුවක් හා ඉන්ධන නෞකාවක් එකිනෙක ගැටීමෙන් පුද්ගලයින් 13 දෙනෙකු මියගොස් තවත් දෙදෙනෙකු අතුරුදන්ව තිබේ. අනතුර සිදුවන අවස්ථාවේදී ධීවර යාත්‍රාවේ පුද්ගලයින් 22කු ගමන් කර ඇති අතර එහිදී ධීවර බෝට්ටුව පෙරළීගොස් තිබේ. හෙලිකොප්ටර් යානා සහ නාවික හමුදාව එක්ව අතුරුදන්වූවන් සෙවීමෙහි මෙහෙයුම් සිදුකරන බව විදෙස් මාධ්‍ය සඳහන් කළේය. තවත් පුද්ගලයින් හත් දෙනෙකු තුවාල ලබා රෝහල් ගත කර ඇති අතර අනතුරට ලක්වූ ඉන්ධන නෞකාවේ කිසිඳ පුද්ගලයෙකුට හානි සිදුවී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80972", "Category": null, "Parent URL": null}