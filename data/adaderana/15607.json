{"Source": "Adaderana", "Timestamp": "April 21, 2011 10:35 am", "Headline": "බේකරි නිෂ්පාදන මිල ඉහළ දැමීම ගැන තීරණය අදයි", "News Content": "පාන් පිටිමිල ඉහළ දැමීමත් සමඟ බේකරි නිෂ්පාදනවල මිල ගණන් ඉහළ දැමීම සම්බන්ධයෙන් අද(21) තීරණයක් ගැනීමට නියමිත බව ‍සමස්ත ලංකා බේකරිහිමියන්ගේ සංගමය පවසයි. අද පස්වරුවේ සිය සංගමයේ විධායක කමිටුව රැස්වී මේ සම්බන්ධයෙන් තීරණයක් ගැනීමට නියමිත බව එම සංගමයේ සභාපති එන්.කේ.ජයවර්ධන මහතා සඳහන් කළේය. පසුගිය කාලය තුළ පාන් පිටි මෙන්ම ගෑස් මිල ගණන් ද ඉහළ ගිය බැවින් පාන් ඇතුළු බේකරි නිෂ්පාදනවල මිල ඉහළ නැංවීම අනිවාර්යයෙන් සිදුවිය යුතු බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=15607", "Category": null, "Parent URL": null}