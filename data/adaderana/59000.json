{"Source": "Adaderana", "Timestamp": "April 6, 2016 08:02 pm", "Headline": "  වන අලියෙක් දඩයක්කරුවෙකුට බිලි", "News Content": "දඩයක්කරුවෙකුට බිලිවී මිය ගිය තවත් වන අලියෙකුගේ සිරුරක් සොයා ගැනීමට හැකිවී ඇති බව කරුවලගස්වැව වන ජීවී කාර්යාලයේ නිලධාරීන් පවසයි.කරුවලගස්වැව ප්‍රාදේශීය ලේකම් කොට්ඨාසයේ එරමුදුගස්වැව වැව් තාවුල්ලේ තිබී මියගොස් ඇති මෙම වන අලියාගේ සිරුර වන ජීවී නිලධාරීන් විසින් සොයා ගෙන ඇත.වයස අවුරුදු 30 - 35 ක් පමණ වන මෙම සද්දන්තයාගේ උඩ අඩි 07 යි අඟල් 09 කි. මෙම වන අලියාගේ කනට ආසන්නයෙන් වෙඩි උණ්ඩ 07 ක සළකුණු ඇති බව පරීක්ෂණ කටයුතු සිදු කරන වන ජීවී නිලධාරීන් කියයි.කිසියම් දඩයක්කරුවෙකුගේ ගොදුරක් බවට පත්වී ඇති මෙම වන අලියාගේ මරණයට වගකිව යුත්තේ කවුරුන්ද යන්න සම්බන්ධයෙන් කරුවලගස්වැව වන ජීවී කාර්යාලයේ නිලධාරීන් පරීක්ෂණ කරගෙන යයි.කරුවලගස්වැව වන ජීවී කාර්යාලයේ අඩවි වන ආරක්ෂක ලක්ෂ්මන් රෝහිත මහතා ඇතුළු නිලධාරීන් මියගොස් ඇති වන අලියාගේ මරණය සම්බන්ධයෙන් පරීක්ෂණ සිදු කරන ආකාරය. ඡායා රූ :- ජූඩ් සමන්ත", "URL": "https://sinhala.adaderana.lk/news.php?nid=59000", "Category": null, "Parent URL": null}