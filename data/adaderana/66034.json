{"Source": "Adaderana", "Timestamp": "November 14, 2016 07:15 pm", "Headline": " ශ්‍රී ලංකාවට කඩුළු 8ක විශිෂ්ට ජයක්", "News Content": "සිම්බාබ්වේ - ශ්‍රී ලංකා එක්දින තරඟාවලියේ පළමු තරඟයෙන් කඩුළු 8ක ජයක් ලබා ගැනීමට ශ්‍රී ලංකා කණ්ඩායම අද (14) සමත් විය.ඒ සිම්බාබ්වේ හරාරේ හි පැවැති තරඟයේදී සිම්බාබ්වේ කණ්ඩායම සියලුදෙනා දැවී ලබාගත් ලකුණු 154 ශ්‍රී ලංකාව පන්දුවාර 24.3ක් අවසානයේ කඩුළු 2ක් පමණක් දැවී ජය ගැනීමත් සමගය.ශ්‍රී ලංකාව වෙනුවෙන් ධනංජය ද සිල්වා නොදැවී ලකුණු 78ක් ලබාගත් අතර නිරෝෂන් දික්වැල්ල ලකුණු 41ක් ලබාගන්නා ලදී.මෙම තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව සිම්බාබ්වේ කණ්ඩායමට ලබාදුන්නේය.කෙසේ වෙතත් සිම්බාබ්වේ කණ්ඩායමට පන්දුවාර 41.3දී සියළුදෙනා දැවී ලබාගත හැකි වූයේ ලකුණු 154ක් පමණි.එහිදී සුරංග ලක්මාල්, නුවන් ප්‍රදීප් කඩුළු දෙක බැගින් දවා ගත් අතර අසේල ගුණරත්න කඩුළු 3ක් දවා ගැනීමට සමත්විය.", "URL": "https://sinhala.adaderana.lk/news.php?nid=66034", "Category": null, "Parent URL": null}