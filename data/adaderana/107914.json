{"Source": "Adaderana", "Timestamp": "April 13, 2019 11:46 am", "Headline": "ආහාර පනත යටතේ පුද්ගලයින් 2821කට වැඩ වරදී", "News Content": "උත්සව සමයට සමගාමීව දිවයින පුරා සිදු කළ වෙළඳසැල් පරික්ෂාවලදී ආහාර පනත යටතේ පුද්ගලයින් 2821කට එරෙහිව නීතිමය ක්‍රියාමාර්ග ගෙන ඇති බව ශ්‍රී ලංකා මහජන පරික්ෂකවරුන්ගේ සංගමය පවසයි. එහි ලේකම් මහේන්ද්‍ර බාලසූරිය මහතා සඳහන් කළේ මිනිස් පරිභෝජනයට නුසුදුසු ආකාරයෙන් රස කැවිලි නිෂ්පාදනනය කළ ආයතන 21කට එහිදී මුද්‍ර තබා ඇති බවයි. මීට අමතර තවත් ආයතන 616කට එරෙහිව නිවේදන නිකුත් කර ඇති බව ද මහේන්ද්‍ර බාලසූරිය මහතා සඳහන් කළේය. උත්සව සමයට සමගාමීව සති දෙකක කාලයක් පුරා මහජන සෞඛ්‍ය පරික්ෂකවරුන් 2700ක පමණ සහභාගිත්වයෙන් මෙම වැටලීම් සිදු කර තිබේ.", "URL": "https://sinhala.adaderana.lk/news.php?nid=107914", "Category": null, "Parent URL": null}