{"Source": "Adaderana", "Timestamp": "June 23, 2019 11:56 am", "Headline": "ජාත්‍යන්තර ඔලිම්පික් දිනය වෙනුවෙන් කොළඹදී පා ගමනක්", "News Content": "අදට යෙදී ඇති ජාත්‍යන්තර ඔලිම්පික් දිනය වෙනුවෙන් ශ්‍රී ලංකා හොකී සංගමය සංවිධානය කළ පා ගමන ඊයේ (22) කොළඹදී පැවැත් වුණි. ආසායානු හොකී සංගමය සහ ශ්‍රී ලංකා ඔලිම්පික් සංගමය මෙම පාගමන සඳහා දායකත්වය ලබා දී ඇත. ඒ අනුව කොළඹ බණ්ඩාරනායක ජාත්‍යන්තර සම්මන්ත්‍රණ ශාලාව අසලින් ආරම්භ කළ ජාත්‍යන්තර ඔලිම්පික් දින පාගමන ටොරින්න් චතුරස්‍රය හරහා ගමන් කරමින් කෘත්‍රීම හොතී පිටිය වෙත පැමිණ අවසන් කෙරුණි. කොළශ හා පිට පළාත්වල පාසල් රැසක ක්‍රීඩක ක්‍රීඩිකාවන් විශාල පිරිසක් මීට එක්ව සිටියේය. ඔලිම්පික් පදක්කම් ලාභී සුසන්තිකා ජයසිංහ, ශ්‍රී ලංකා හොකී සංගමයේ සභාපති පී. විශ්වනාදන් එම සංගමයේ ලේකම් සුමිත් එදිරිසිංහ ඇතුළු මහත්ම මහත්මීන් විශාල පිරිසක් මෙම පාගමනට එක් වුණි.", "URL": "https://sinhala.adaderana.lk/news.php?nid=112588", "Category": null, "Parent URL": null}