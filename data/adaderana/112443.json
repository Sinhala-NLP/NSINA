{"Source": "Adaderana", "Timestamp": "June 20, 2019 11:18 pm", "Headline": "ඉසුරු දේවප්‍රිය මධ්‍යම පරිසර අධිකාරියේ සභාපති පුටුවට", "News Content": "බස්නාහිර පළාත් හිටපු ප්‍රධාන අමාත්‍ය ඉසුර දේවප්‍රිය මහතා , මධ්‍යම පරිසර අධිකාරියේ නව සභාපතිවරයා ලෙස පත් කර තිබේ. දේවප්‍රිය මහතා අද(20) පෙරවරුවේ ජනාධිපති කාර්යාලයේ දි ජනාධිපති මෛත්‍රීපාල සිරිසේන මහතාගේ අතින් එකී පත්වීමේ ලිපිය ලබා ගත්තේය. මේ අතර සාගර විශ්වවිද්‍යාලයේ නව උපකුලපති ලෙස මහාචාර්ය එන්.පී. රත්නායක මහතා පත් කර ඇත. ඒ මහතා අද පෙරවරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මහතාගේ අතින් සිය පත්වීම් ලිපිය ලබා ගත්තේ ය. මහාචාර්ය එන්.පී. රත්නායක මහතා මීට පෙර මොරටුව විශ්වවිද්‍යාලයේ භූ සම්පත් ඉංජිනේරු දෙපාරත්මේන්තුවේ අංශාධිපතිව කටයුතු කළේ ය.", "URL": "https://sinhala.adaderana.lk/news.php?nid=112443", "Category": null, "Parent URL": null}