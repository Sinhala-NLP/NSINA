{"Source": "Adaderana", "Timestamp": "April 30, 2016 09:00 am", "Headline": "මුල්ලේරියාවේ වෙඩි තැබීමක්", "News Content": "මුල්ලේරියාව, පෙතියාගොඩ ප්‍රදේශයේදී පුද්ගලයෙකු වෙඩි තබා ඝාතනය කොට තිබේ.යතුරුපැදි දෙකකින් පැමිණි නාඳුනන පුද්ගලයින් තිදෙනෙකු විසින් අදාළ වෙඩි තැබීම සිදුකර පළා ගොස් ඇති බව පොලීසිය පවසයි.වෙඩි වැදුණු පුද්ගලයා බරපතළ තුවාල ලබා මුල්ලේරියාව රෝහලට ඇතුළත් කිරීමේදී මියගොස් තිබේ.මියගොස් ඇත්තේ කිරිබත්ගොඩ, මාකොල, දේවාල පාර ප්‍රදේශයේ පදිංචිව සිටි 41 හැවිරිදි පුද්ගලයෙකි.වෙඩි තැබීමට සම්බන්ධ පුද්ගලයන් මෙතෙක් අත්අඩංගුවට ගෙන නොමැති අතර සිද්ධිය සම්බන්ධයෙන් මුල්ලේරියාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59649", "Category": null, "Parent URL": null}