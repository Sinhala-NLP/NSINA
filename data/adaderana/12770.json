{"Source": "Adaderana", "Timestamp": "December 11, 2010 11:05 am", "Headline": "ජාතික රෝහ‍ලේ බාහිර රෝගී වෛද්‍යවරුන් සේවයෙන් ඉවත්වෙයි", "News Content": "කොළඹ ජාතික රෝහ‍ලේ බාහිර රෝගී අංශයේ වෛද්‍යවරුන් සියලු ප්‍රතිකාර කටයුතුවලින් ඉවත් වීමට තීරණය කර තිබේ. කිසියම් පිරිසක් විසින් බාහිර රෝග අංශයේ වෛද්‍යවරයෙකුට පහරදී‍මේ සිද්ධිය හෙළා දකිමින් මෙම වෘත්තීය ක්‍රියාමාර්ගයට අවතීර්ණ වූ බව රජයේ වෛද්‍ය නිලධාරීන්ගේ සංගමයේ උපලේකම් වෛද්‍ය උපුල් ගුණසේකර මහතා සඳහන් කළේය. අදාළ වෛද්‍යවරයා සිය පවුලේ සාමාජිකයින් සමග මෝටර් රථයෙන් ගමන් කරමින් සිටියදී සිදුවූ අනතුරකින් පසුව අදාළ පිරිස විසින් මෙම පහරදීම සිදුකර ඇති බව සඳහන්ය. මේ හේතුවෙන් අද(11) දහවල් 12 වන තෙක් මෙම වෘත්තීය ක්‍රියාමාර්ගයේ නිරත වන බව වෛද්‍ය උපුල් ගුණසේකර මහතා සඳහන් කළේය. පහරදීම සිදුකළ පුද්ගලයින්ට එරෙහිව නීති මගින් කටයුතු නොකරන්නේ නම් අද දහවල් 12 සිට සියලු වෛද්‍යවරුන් අත්‍යවශ්‍ය සේවා හැර සෙසු ‍ප්‍රතිකාර කටයුතුවලින් ඉවත් වන බව ඔහු අවධාරණය කර සිටියේය.", "URL": "https://sinhala.adaderana.lk/news.php?nid=12770", "Category": null, "Parent URL": null}