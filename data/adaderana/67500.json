{"Source": "Adaderana", "Timestamp": "December 30, 2016 09:02 am", "Headline": " පකිස්ථාන-ඔස්ට්‍රේලියා තරඟයේ අවසන් දිනය අදයි", "News Content": "සංචාරක පකිස්ථාන කණ්ඩායම සහ ඔස්ට්‍රේලියානු කණ්ඩායම අතර දෙවන ටෙස්ට් ක්‍රිකට් තරඟයේ අවසන් දිනය අදයි.මීට සුළු වේලාවකට පෙර සිය දෙවන ඉනිම ක්‍රිඩා කරන පකිස්ථාන කණ්ඩායම කඩුලු 03ක් දැවී ලකුණු 63ක් ලබා සිටියි.ඊයේ(29) තරඟය නතර කරන විට පළමු ඉනිම සඳහා කඩුලු 06ක් දැවී ලකුණු 465ක් ලබා සිටි ඔස්ට්‍රේලියානු කණ්ඩායම අද(30) දිනයේ කඩුලු 08ක් දැවී ලකුණු 624ක් ලබා සිටියදී ඉනිම අත්හිටුවිමට තීරණය කළේය. එහිදී නායක ස්ටිවන් ස්මිත් නොදැවී ලකුණු165ක් ලබා ගැනීමට සමත් වුණි.අඛණ්ඩව වසර 03කදී බොක්සිං දිනයේ ආරම්භ වූ ටෙස්ට් තරඟ තුනකදී ස්මිත් ශතක ලබා ගැනීම විශේෂත්වයක් වෙයි.පකිස්ථානු කණ්ඩායම ඔස්ට්‍රේලියානු පළමු ඉනිමට වඩා කඩුලු 07ක් අතැතිව තවත් ලකුණු 118 ක් පසු පසින් සිටියි.", "URL": "https://sinhala.adaderana.lk/news.php?nid=67500", "Category": null, "Parent URL": null}