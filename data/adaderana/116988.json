{"Source": "Adaderana", "Timestamp": "August 20, 2019 11:29 am", "Headline": "බෝට්ටුවෙන් ඕස්ට්‍රේලියා යන්න ගිය පිරිසක් අත්අඩංගුවට", "News Content": "මුහුදු මාර්ගයෙන් ඕස්ට්‍රේලියාව බලා යාමට සුදානමින් නිවසක රැදී සිටි 10 දෙනෙකුව වෙන්නප්පුව පොලීසිය විසින් අත්අඩංගුවට ගෙන ඇත. ඊයේ (19) රාත්‍රීයේ මෙම අත්අඩංගුවට ගැනීම සිදු කර තිබේ. වෙන්නප්පුව - නයිනමඩම‍,තල්දෙක ප්‍රදේශයේ නිවසක සැකකටයුතු පිරිසක් රැදී සිටින බවට ලද තොරතුරක් මත වැටීම සිදු කර ඇති බව වාර්තා විය. අඩංගුවට ගෙන ඇති අය අතර අඹු - සැමි යුවලක් සහ කුඩා දරුවන් දෙදෙනෙකුද වන බව පොලීසිය කියයි. අත්අඩංගුවට ගෙන ඇති පිරිස හලාවත - පල්ලම ප්‍රදේශයේ පදිංචිකරුවන් බවට හදුනා ගෙන ඇත. අත්අඩංගුවට ගත් පිරිස මාරවිල දිසා අධිකරණයට ඉදිරිපත් කිරීමට නියමිතව ඇත. වෙන්නප්පුව පොලීසිය වැඩිදුර විමර්හණ කටයුතු කරයි.", "URL": "https://sinhala.adaderana.lk/news.php?nid=116988", "Category": null, "Parent URL": null}