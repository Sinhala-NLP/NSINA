{"Source": "Adaderana", "Timestamp": "February 20, 2017 09:33 pm", "Headline": " ෆෙඩරල් ක්‍රමයකට යන්න ඉඩ දෙන්නේ නෑ", "News Content": "ජනමත විචාරණයකට තුඩු නොදෙන ව්‍යවස්ථාවක් නිර්මාණය කිරීම ශ්‍රී ලංකා නිදහස් පක්ෂයේ අරමුණ බව අමාත්‍ය නිමල් සිරිපාලද සිල්වා මහතා පවසයි. එය ජනාධිපතිවරණ මැතිවරණ පොරොන්දුවක් බවද ඒ මහතා පෙන්වා දුනි.මේ තුළින් රටේ එකීය භාවය රැකීමටත්, සුදුසු මැතිවරණ ක්‍රමයක් බිහි කිරීමටත් ස්වාධීත්වය ආරක්ෂාවීම සිදු විය යුතු බවද ඒ මහතා කියා සිටියේය.එමෙන්ම මේ රට ෆෙඩරල් ක්‍රමයකට යාමට ඉඩ නොදෙන බවද ඔහු පැවසීය.ප්‍රවාහන හා සිවිල් ගුවන්සේවා අමාත්‍ය නිමල් සිරිපාල ද සිල්වා මහතා මේ බව ප්‍රකාශ කළේ අද (20) බදුල්ල සයිමන් පිරිස් ශාලාවේ පැවැති ශ්‍රි ලාකා නිදහස් පක්ෂ කාන්තා බල මණ්ඩල රැස්වීමේදීය.", "URL": "https://sinhala.adaderana.lk/news.php?nid=69891", "Category": null, "Parent URL": null}