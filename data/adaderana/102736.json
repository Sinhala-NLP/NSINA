{"Source": "Adaderana", "Timestamp": "January 21, 2019 06:45 am", "Headline": "ගිනිඅවි 2ක්-පතුරම් තොගයක් සමඟ පුද්ගලයෙක් අල්ලයි", "News Content": "ගිනිඅවි දෙකක් හා පතුරම් තොගයක් සමඟ පුනරුත්තාපනය ලැබු හිටපු එල්.ටී.ටී.ඊ සාමාජිකයෙකු කිලිනොච්චිය පලෙයි ප්‍රදේශයේදී අත්අඩංගුවට ගෙන ඇති බව ආරක්ෂක අංශ පවසයි. ආරක්ෂක අංශ පැවසූවේ වව්නියාව ත්‍රස්ත විමර්ශන ඒකකයේ නිලධාරීන් විසින් පලෙයි කරන්තායි ප්‍රදේශයේ පදිංචි 40 හැවිරිදි පුද්ගලයෙකු එලෙස අත්අඩංගුවට ගෙන ඇති බවයි. සැකකරු සතුව තිබි ගිනි අවි දෙකක් හා පතුරම් 150 කට ආසන්න ප්‍රමාණයක්, තවත් ආයුධ තොගයක් ‍අත්අඩංගුවට ගෙන ඇති බවද ආරක්ෂක අංශ සඳහන් කරයි. ත්‍රස්ත විමර්ශන ඒකකයේ නිලධාරීන්ට ලද තොරතුරක් මත අත්අඩංගුවට ගැනීම සිදුකොට ඇති බවද ආරක්ෂක අංශ පවසති. ආරක්ෂක අංශ පැවසූවේ සිද්ධිය සම්බන්ධයෙන් ත්‍රස්ත විමර්ශන ඒකකය වැඩිදුර පරීක්ෂණ ‍මෙහෙයවයි.", "URL": "https://sinhala.adaderana.lk/news.php?nid=102736", "Category": null, "Parent URL": null}