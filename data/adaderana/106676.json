{"Source": "Adaderana", "Timestamp": "March 24, 2019 04:47 pm", "Headline": "තවත් නිවාස 98ක් වතු කම්කරු අයිතියට", "News Content": "ඉන්දියානු රජයේ සහ ශ්‍රි ලංකා රජයේ ප්‍රතිපාදන යටතේ රම්බොඩ හෙල්බොඩ වතුයායේ ඉදි වු වතු නිවාස 98 ක ගම්මානයක් මුදල් අමාත්‍යය මංගල සමරවිර මහතා විසින් අද (24) වතු කම්කරු අයිතියට පත් කර ඇත. ඉන්දියානු රජයේ රැපියල් ලක්ෂ 10 ක ප්‍රතිපාදන කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යංශයේ රුපියල් ලක්ෂ දෙකක් එක් නිවාසයක් සදහා වැය කර ඇති අතර මෙම නිවාස යෝජනා ක්‍රමය සදහා රු මිලියන 118 ක ප්‍රතිපාදන වැය කර ඇත. පර්චස් 7 ක ඉඩමක තනි නිවාස වශයෙන් ඉදි වු මෙම සැම නිවසක්ම විසිත්ත කාමරයක්, නිදන කාමර දෙකක්, මුළුතැන්ගෙයක් සහ සනිපාරක්ෂක පද්ධතියක් , මං මාවත් විදුලිය සහ පානිය ජලයෙන්ද සමන්විත වන අතර ඇතැම් නිවාස එහි පදිංචිකරුවන්ද ප්‍රතිපාදන වැය කරමින් ප්‍රතිසංස්කරණය කරගෙන ඇත. වත්මන් රජය යටතේ හරිත ගම්මාන සංකල්පය මත වතු කම්කරුවන් සදහා ඉදිවන මෙම සැම නිවසකටම හිමිකම් ඔප්පුවක්ද ලබා දෙනු ඇත. මෙම නිවාස යෝජනා ක්‍රමය වතු කම්කරු අයිතියට පත් කිරිමේ උත්සවයට ශ්‍රි ලංකා ඉන්දියානු මහ කොමසාරිස් ශ්‍රි තරංජිත් සින් සන්ධු ,කදුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් , අමාත්‍යය ගයන්ත කරුණාතිලක ,රාජ්‍ය නොවන අමාත්‍යය වි.රාධාක්‍රිෂ්ණන් , මයිවාගනම් තිලකරාජ් යන මහතාවරුන් විසින් ඉදි කල නිවාස වතු කම්කරු අයිතියට පත් කිරිමේ පසු විසින් නිවාස ලාභින්ට නිරවුල් ඔප්පු ප්‍රධානයක්ද අද සිදු කරනු ලැබුවේය.", "URL": "https://sinhala.adaderana.lk/news.php?nid=106676", "Category": null, "Parent URL": null}