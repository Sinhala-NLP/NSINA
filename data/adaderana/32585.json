{"Source": "Adaderana", "Timestamp": "March 20, 2013 02:32 pm", "Headline": "සිංහ පාදයේ අකුරු මැකීම අරඹයි", "News Content": "සීගිරිය සිංහ පාදයේ පාසල් ළමුන් පිරිසක් විසින් ලියන ලද අකුරු මකා දැමිම ආරම්භ කළ බව මධ්‍යම සංස්කෘතික අරමුදල පවසයි. එම අරමුදලේ ජ්‍යෙෂ්ඨ බිතු සිතුවම් සංරක්ෂක ලලිත් කුමාරසිරි මහතා ගේ ප්‍රධානත්වයෙන් යුත් කණ්ඩායමක් මේ සදහා සීගිරියට පැමිණ සිටියි. සිංහ පාදයට හානියක් නොවන පරිදි දේශිය අමුද්‍රව්‍ය යොදාගනිමින් අකුරු මකාදැමීම සිදුකෙරෙයි. ඇතැම් අකුරු තදින් කාවැදී ඇති බැවින් ඒවා මකා දැමිම තරමක් ගැටලු සහගත බව ජ්‍යෙෂ්ඨ බිතු සිතුවම් සංරක්ෂක ලලිත් කුමාරසිරි මහතා සදහන් කළේය. පසුගිය දා අධ්‍යාපන චාරිකාවක් පැමිණි සිසුන් පිරිසක් විසින් සිංහ පාදයේ ගඩොල් කැට වලින් අකුරු ලියා තිබුණි.", "URL": "https://sinhala.adaderana.lk/news.php?nid=32585", "Category": null, "Parent URL": null}