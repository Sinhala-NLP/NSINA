{"Source": "Adaderana", "Timestamp": "March 29, 2014 03:39 pm", "Headline": "සහකාර මැතිවරණ කොමසාරිස්ට පහරදීමට තැත්කළ 2ක් අත්අඩංගුවේ ", "News Content": "මාතර, වෙරළපාර ප්‍රදේශයේ දී සහකාර මැතිවරණ කොමසාරිස්වරයෙකු ඇතුළු නිලධාරීන් පිරිසකට පහරදීමට උත්සාහ කිරීමේ සිද්ධිය සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. අද(29) දහවල් මෙම සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂඨ පොලිස් අධිකාරී අජිත් රෝහණ මහතා සඳහන් කළේය. ඊයේ(28) පෙරවරුවේ නීතිවිරෝධී මැතිවරණ ප්‍රචාරක පුවරු ඉවත් කරමින් සිටි මැතිවරණ නිලධාරීන්ට එක්සත් ජනතා නිදහස් සන්ධාන දකුණු පළාත් සභා අපේක්ෂකයෙකුගේ ආධාරකරුවන් පිරිසක් පහරදීමට උත්සාහදරා තිබුණි. මේ සම්බන්ධයෙන් ලැබුණු පැමිණිල්ලකට අනුව මාතර ප්‍රදේශයේ දී සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=42163", "Category": null, "Parent URL": null}