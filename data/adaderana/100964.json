{"Source": "Adaderana", "Timestamp": "December 19, 2018 10:17 am", "Headline": "වීසා නැති විදේශිකයෙක් කොටුවේ දී මාට්ටු", "News Content": "වීසා නොමැතිව මෙරට රැඳී සිටි විදේශිකයෙකු පිටකොටුව පොලීසිය විසින් අත්අඩංගුවට ගෙන තිබේ. ඊයේ(18) සවස 3.40 ට පමණ කේසර් වීදිය ප්‍රදේශයේ දී පිටකොටුව පොලීසියට ලද තොරතුරක් මත මෙම වැටලීම සිදු කර තිබේ. ආගමන විගමන කොන්දේසි උල්ලංඝනය කරමින් වීසා නොමැතිව මෙරට රැඳී සිටි මෙම විදේශිකයා වයස අවුරුදු 39 ක් වු පුද්ගලයෙකි. සැකකරු අද(19) දින අලුත් කඩේ අංක 03 දරණ මහේස්ත්‍රාත් අධිකරණය වෙත ඉදිරිපත් කිරීමට නියමිතයි. පිටකොටුව පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=100964", "Category": null, "Parent URL": null}