{"Source": "Adaderana", "Timestamp": "May 8, 2017 03:41 pm", "Headline": "නව ප්‍රංශ ජනාධිපතිට ජනපති සුබපතයි", "News Content": "ප්‍රංශ නව ජනාධිපති ලෙස තේරී පත් වූ එමානුවෙල් මැක්‍රෝන් මහතා වෙත ජනාධිපති මෛත්‍රිපාල සිරිසේන මහතා සුබ පැතුම් එක් කර තිබේ.පැවැති ජනාධිපතිවරණයෙන් කැපී පෙනෙන ජයග්‍රහණයක් ලබා ගැනීම පිළිබඳව සුබ පතන බව ජනාධිපතිවරයා සිය ට්විටර් ගිණුමේ සටහනක් තබමින් ප්‍රකාශ කර ඇත.ඔහුගේ ජයග්‍රහණය ශ්‍රි ලංකාව සහ ප්‍රංශය අතර සබඳතා සාර්ථක විමට මනා පදනමක් සපයන බව ජනාධිපතිවරයා මෙහිදී සඳහන් කර තිබේ.සියයට 65.5ක ඡන්ද ප්‍රතිශතයක් ලබා 39 හැවිරිදි එමැනුවෙල් මැක්‍රෝන් ප්‍රංශයේ නව ජනාධිපතිවරයා ලෙස තේරී පත් වු අතර ඔහු ප්‍රංශයේ ලාබාලතම ජනාධිපතිවරයා ලෙස එරට ඉතිහාසයට එක්වන බව විදෙස් වාර්තා පවසයි.", "URL": "https://sinhala.adaderana.lk/news.php?nid=72963", "Category": null, "Parent URL": null}