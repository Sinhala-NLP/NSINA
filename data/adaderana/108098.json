{"Source": "Adaderana", "Timestamp": "April 17, 2019 12:45 pm", "Headline": "උතුරු ආණ්ඩුකාරවර සමඟ තවත් හමුවක්", "News Content": "කැනේඩියානු මහ කොමසාරිස් ඩේව්ඩ් මැකිනන් සහ ඉරාන තානාපති මොහමඩ් සේරි අමිරානි යන මහත්වරුන් හා උතුරු පළාත් ආණ්ඩුකාරවර ආචාර්ය සුරේන් රාඝවන් මහතා අතර හමුවීම් ඊයේ (16)කොළඹදී සිදුවිය. මෙහිදී දෙපිරිස අතර සාකච්ඡා වුකරුණු අනුව කැනේඩියානු මහ කොමසාරිස්වරයා විසින් කැනේඩියානු රජය විසින් උතුරු පළාතේ සංවර්ධන කටයුතු සඳහා ආධාර ලබාදෙන බවත් ඉදිරි කාලයේදී කැනේඩියානු රජයේ ආසියානු කටයුතු පිළිබඳ අධ්‍යක‍ෂකවරයා ලංකාවට පැමිණ උතුරු පළාතේ සංවර්ධන කටයුතු පිළිබඳ නිරීක‍ෂණයන් සිදුකර අවශ්‍ය පහසුකම් ලබා දීමට කටයුතු කරන බවට උතුරු පළාත් ආණ්ඩුකාරවරයා ඉදිරියේ සහතික විය. ඉරාන තානාපතිවරයාද ආණ්ඩුකාරවරයා හමු වී ජනාධිපතිවරයාගේ දර්ශනය යටතේ උතුරු පළාත් සංවර්ධනය කරන වැඩසටහන අගය කරමින් ඒ සඳහා ඉරාන රජයේ ආධාර ලබා දෙන බවද සඳහන් කරන ලදී. එමෙන්ම ශ්‍රී පාදස්ථානයේ නල්ල තන්නියේ සිට උතුරු පළාතට නල මගින් ජලය ගෙන යන ව්‍යාපෘතියට උපරිම සහාය ඉරාන රජය මගින් ලබාදෙන බවත් ඒ වෙනුවෙන් විශේෂ පුහුණුව ලද ඉරාන රජයේ ආයතන 3ක ස්වේච්ඡා සේවකයින් යොදවා මෙම ව්‍යාපෘතිය පිළිබඳ සොයාබලා සාර්ථකව නිමකිරීමට අවශ්‍ය සහාය ලබාදෙනබවට සහතික විය.", "URL": "https://sinhala.adaderana.lk/news.php?nid=108098", "Category": null, "Parent URL": null}