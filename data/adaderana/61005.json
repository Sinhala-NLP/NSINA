{"Source": "Adaderana", "Timestamp": "June 12, 2016 11:14 am", "Headline": " යූරෝ 2016 අතරතුර ගැටුමක්", "News Content": "යූරෝ 2016 පාපන්දු තරගාවලිය අතරතුරදී ඇති වූ ගැටුමකින් බ්‍රිතාන්‍ය ජාතිකයින් කිහිප දෙනෙකු තුවාල ලබා තිබේ.ප්‍රංශයේ මාර්සෙයිලි නගරයේ පැවැති එංගලන්ත රුසියා තරගය අතරතුර ගැටුම හටගෙන ඇති බව වාර්තා වෙයි.රුසියානු නරඹන්නන් සහ බ්‍රිතාන්‍ය නරඹන්නන් ගැටුම ඇති කර ගෙන තිබෙන අතර පසුව ඊට පොලීසිය මැදිහත්ව තිබේ.ක්‍රිඩංගණයෙන් පිටත ස්ථාන කිහිපයකදී ද ගැටුම් හටගෙන ඇති බව වාර්තා වෙයි.ගැටුම් අතරතුර එංගලන්ත රුසියා තරගය එකට එකක් ලෙස පරාජයෙන් තොරව අවසන් වී තිබේ.", "URL": "https://sinhala.adaderana.lk/news.php?nid=61005", "Category": null, "Parent URL": null}