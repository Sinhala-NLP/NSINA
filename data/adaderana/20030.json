{"Source": "Adaderana", "Timestamp": "November 15, 2011 07:00 pm", "Headline": " රිය අනතුරකින් තිදෙනෙක් අවසන් ගමන් යයි", "News Content": "නෝනාගම , ඇඹිලිපිටිය මාර්ගයේ අද සිදු වූ රිය අනතුරකින් පුද්ගලයින් තිදෙනෙකු ජීවීතක්ෂයට පත්වී තිබේ. අදාළ මාර්ගයේ වැටිය , සමනලගම මංසන්ධියේ දී පෞද්ගලික බස් රථයක් සහ ත්‍රී රෝද රථයක් ගැටීමෙන් මෙම අනතුර සිදුව ඇති බව අඟුණකොලපැලැස්ස පොලිසිය පවසයි. අනතුර සිදුවන අවස්ථාවේ ත්‍රී රෝද රථයේ 5 දෙනෙකු ගමන් කර ඇති අතර ජීවිතක්ෂයට පත්ව ඇත්තේ ත්‍රී රෝද රථ රියදුරුගේ පියා , මව සහ මාස 11 වන දියණියයි. සිද්ධියෙන් තුවාල ලැබූ ත්‍රී රෝද රථයේ රියදුරු සහ ඔහුගේ බිරිඳ ප්‍රතිකාර සඳහා ඇඹිලිපිටිය මහ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=20030", "Category": null, "Parent URL": null}