{"Source": "Adaderana", "Timestamp": "November 3, 2011 12:51 pm", "Headline": " පෙජරෝවකින් ඇවිත් වෙඩිතබා පලායයි", "News Content": "වත්තල පොලිස් බල ප්‍රදේශයේ සිදුවූ වෙඩිතැබීමකින් තුවාල ලැබූ පුද්ගලයකු කොළඹ මහ රෝහලට ඇතුළත් කර තිබේ. අද පෙරවරුවේ වත්තල, අංක-330,කෙරවලපිටිය ලිපිනයේ නිවසකට පෙජරෝ රථයකින් පැමිණි කණ්ඩායමක් නිවසේ සිටි පුද්ගලයකුට වෙඩි තබා පලා ගොස් ඇති බව පොලීසිය පවසයි. තුවාලකරු වන වයස අවුරුදු 22 ක් වූ චතුරංග අල්විස් නැමැති අයෙකි. වත්තල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19762", "Category": null, "Parent URL": null}