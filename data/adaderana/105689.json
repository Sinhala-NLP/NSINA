{"Source": "Adaderana", "Timestamp": "March 8, 2019 08:54 am", "Headline": "නීති විරෝධිව මත්පැන් හදපු පුද්ගලයෙක් සුරාබදු නිලධාරීන් අල්ලයි", "News Content": "බූස්ස ප්‍රදේශයේ නීති විරෝධී ලෙස මත්පැන් නිෂ්පාදනය කළ පුද්ගලයෙකු ගාල්ල සුරාබදු කාර්යාල නිලධාරීන් විසින් අත්අඩංගුවට ගෙන තිබේ. බූස්ස පිටිවැල්ල ප්‍රදේශයේ නිවසක් තුළ පවත්වාගෙන ගිය නීති විරෝධී මත්පැන් ස්කාගාරයක් ගාල්ල සුරාබදු කාර්යාලයේ නිලධාරීන් විසින් ඊයේ(07) වටලනු ලැබීය. එහිදී නීති විරෝධී මත්පැන් මිලිලීටර 5500ක් ගෝඩා මිලිලීටර 40000ක් සමඟ සැකකරුවෙකු අත්අඩංගුවට ගැණුනි. එමෙන්ම මත්පැන් නිෂ්පාදනයට යොදාගන්නා උපකරණ රැසක්ද සුරාබදු නිලධාරීන් භාරයට ගෙන තිබේ.", "URL": "https://sinhala.adaderana.lk/news.php?nid=105689", "Category": null, "Parent URL": null}