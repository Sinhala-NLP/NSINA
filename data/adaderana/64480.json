{"Source": "Adaderana", "Timestamp": "September 27, 2016 02:13 pm", "Headline": "තොරතුරු දැනගැනීම වෙනුවෙන් අන්තර්ජාතික සම්මන්ත්‍රණය හෙට", "News Content": "තොරතුරු දැනගැනීමේ අයිතිවාසිකම් පිළිබඳ ජාත්‍යන්තර දිනය සැමරීම වෙනුවෙන් පැවැත්වෙන අන්තර්ජාතික සම්මන්ත්‍රණය හෙට කොළඹ දී පැවැත්වීමට නියමිතව තිබේ.තොරතුරු දැනගැනීම සහ මාධ්‍ය ප්‍රතිසංස්කරණය යන තේමාව යටතේ මෙවර සම්මන්ත්‍රණය පැවැත්වෙන බව රජයේ ප්‍රවෘත්ති දෙපාර්තමේන්තුව සඳහන් කළේය.තොරතුරු දැනගැනීමේ පනත් ක්‍රියාත්මක කිරීම සම්බන්ධ කලාපීය හා අන්තර්ජාතික අත්දැකීම් සහ තාක්ෂණික දැනුම හුවමාරු කරගැනීම හා රට තුළ ප්‍රජාතන්ත්‍රවාදය හා යහපාලනය මුල් කරගත් විශ්වාසනීය දේශපාලන සංස්කෘතියක් ස්ථාපනය කිරීම සඳහා අවශ්‍ය වන ජනමාධ්‍ය ප්‍රතිසංස්කරණ පිළිබඳ ඵලදායී සාකච්ඡාවක් ඇති කිරීම මෙහි අරමුණ වන බව සඳහන්ය. මෙම සමුළුව සඳහා දකුණු ආසියානු කලාපය මෙන් ම යුරෝපය හා කැනඩාව වැනි රටවල් නියෝජනය කරමින් විද්වතුන් රැසක් සහභාගී වීමට නියමිතය.", "URL": "https://sinhala.adaderana.lk/news.php?nid=64480", "Category": null, "Parent URL": null}