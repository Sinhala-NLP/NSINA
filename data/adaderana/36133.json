{"Source": "Adaderana", "Timestamp": "July 27, 2013 08:27 am", "Headline": "වාද විවාද කළ ද මිනිසුන් මිනිසුන්ට වෛර නොකළ යුතුයි", "News Content": "ජනතාවගේ ප්‍රශ්නවලට විසදුම් ලබාදීමට නොහැකි වූ තරුණ දේශපාලඥයෝ මේ වන විට රජය වටා ඒකරාශී වෙමින් සිටින බව ජනාධිපති මහින්ද රාජපක්ෂ මහතා පවසයි. වත්මන් රජය නිරන්තරයෙන් ඔවුන්ගේ හැකියාවන්ට ඉඩ සලසන අතර රටට ආදරය කරන සියලුදෙනා ඒකරාශී කර ගනිමින් දරුවන්ගේ අනාගතය දීප්තිමත්ව ගොඩනැගීම රජයේ අපේක්ෂාව බව ජනාධිපතිවරයා කියයි. පිළියන්දල මධ්‍ය මහා විද්‍යාලයේ ඉදි කළ පිහිනුම් තටාකය සිසු අයිතියට පැවරීම සහ අමාත්‍ය ගාමිණී ලොකුගේ අමාත්‍යවරයාගේ පාර්ලිමේන්තු දිවියට 30 වසරක් පිරීම නිමිත්තෙන් පැවති උත්සවයකට සහභාගි වෙමින් ජනාධිපති මහින්ද රාජපක්ෂ මහතා මේ බව පැවසීය. වාද විවාද කළ ද මිනිසුන් මිනිසුන්ට වෛර නොකළ යුතු බව පෙන්වාදුන් ජනාධිපතිවරයා රට දිනවීමට නම් වෛරය සහ ක්‍රෝධය තුරන් කර සියලු දෙනා එක්විය යුතු බව එහිදී කියා සිටියේය.", "URL": "https://sinhala.adaderana.lk/news.php?nid=36133", "Category": null, "Parent URL": null}