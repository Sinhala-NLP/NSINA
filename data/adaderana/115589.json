{"Source": "Adaderana", "Timestamp": "August 2, 2019 04:35 pm", "Headline": "බඹර ප්‍රහාරයෙන් 7ක් රෝහලට", "News Content": "එළවළු කොටුවේ වැඩ කරමින් සිටි කම්කරුවන් පිරිසකට එල්ල වු බඹර ප්‍රහාරයෙන් තුවාල ලැබු කම්කරුවන් හත් දෙනකු බගවන්තලාව ප්‍රාදේශිය රෝහල වෙත ඇතුළත් කර ඇති බව බගවන්තලාව පොලීසිය පවසයි. බගවන්තලාව පොලිස් වසමට අයත් පෙට්රොසො වතු යායේ පෞද්ගලික ගොවිපෙළක වැඩ කරමින් සිටි කම්කරුවන්ට අද(02) පස්වරු 2 ට පමණ මෙම බඹර ප්‍රහාරය එල්ල වි ඇති බව වාර්තා වෙයි. එළවළු කොටුව අසල තිබු විශාල ගසක තිබු බඹර කුඩුවකට උකුස්සෙකු පහර දීම හේතුවෙන් ඇවිස්සුනු බඹරුන් එලවළු කොටුවේ වැඩ කරමින් සිටි කම්කරුවන් හය දෙනෙකුට සහ එක් කම්කරු කාන්තාවකට පහර දී තුවාල සිදු කර තිබේ. බඹර ප්‍රහාරයෙන් තුවාල ලැබු හත් දෙනාම බගවනත්ලාව ප්‍රාදේශිය රෝහලේ නේවාසිකව ප්‍රතිකාර ලබන අතර බඹර ප්‍රහාරය සම්බන්ධයෙන් බගවන්තලාව පොලීසය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=115589", "Category": null, "Parent URL": null}