{"Source": "Adaderana", "Timestamp": "January 18, 2017 08:44 am", "Headline": "මෝටර් රථයේ ගැටී කතක් මරුට", "News Content": "අනුරාධපුර පාදෙණිය මාර්ගයේ අඹගස්වැව ප්‍රදේශයේදී සිදුවූ රිය අනතුරකින් පදික කාන්තාවක මියගොස් තිබේ.අනුරාධපුර සිට ධාවනය වූ මෝටර් රථයක මාර්ගය හරහා ගමන් ගත් පදික කාන්තාව ගැටී ඇති බව පොලීසිය සඳහන් කරයි.අනතුරෙන් බරපතළ තුවාල ලැබූ එම කාන්තාව වාරියපොල රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ අඹගස්වැව, රිදීවැලිඇල්ල ප්‍රදේශයේ පදිංචිව සිටි 81 හැවිරිදි කාන්තාවක බව සඳහන්ය. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර මහව පොලීසිය වැඩිදුර විමර්ශන සිදුකරයි.මේ අතර දුම්මලසූරි, උඩුබද්දාව මාර්ගයේ තුන්තොට ප්‍රදේශයේ සිදුවූ රිය අනතුරකින් තරුණයෙකු මියගොස් තිබේ.උඩුබද්දාව දෙසට ධාවනය වූ ටිපර් රථයක්, ඉදිරියෙන් ගමන්කළ යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදියේ පැදිකරු සහ පසුපැදිකරු ගල්මුරුව රෝහලට ඇතුළත් කර වැඩිදුර ප්‍රතිකාර සඳහා හලාවත මහ රෝහලට මාරු කර යවා ඇති අතර එහිදී පැදිකරු මියගොස් තිබේ.මියගොස් ඇත්තේ දුම්මලසූරිය, ගුලන්කන්ද ප්‍රදේශයේ පදිංචිව සිටි 19 හැවිරිදි තරුණයෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර දුම්මලසූරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68228", "Category": null, "Parent URL": null}