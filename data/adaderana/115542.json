{"Source": "Adaderana", "Timestamp": "August 1, 2019 10:24 pm", "Headline": "ගංජා කිලෝ 20ක් සමඟ දෙදෙනෙක් අත්අඩංගුවට‍", "News Content": "කල්පිටිය, කුඩාව ප්‍රදේශයේදී කේරළ ගංජා කිලෝග්‍රෑම් 20ක් සමඟ සැකකරුවන් දෙදෙනෙකු නාවික හමුදා සහායෙන් අත්අඩංගුවට ගෙන තිබේ. නාවික හමුදා පුද්ගලයින් සහ පොලිස් මත්ද්‍රව්‍ය නාශක කාර්යාංශයට අනුයුක්ත නිලධාරින් එක්ව අද(01) මෙම සැකකරුවන් අත්අඩංගුවට ගෙන ඇති බව වාර්තා වෙයි. ඒ අනුව, වයඹ නාවික විධානයට අනුයුක්ත නාවික පුද්ගලයින් සහ පුත්තලම, පොලිස් මත්ද්‍රව්‍ය නාශක කාර්යාංශයට අනුයුක්ත නිලධාරින් එක්ව අද සිදු කළ සෝදිසි කීරිමකදී සැක කටයුතු කැබ් රථයක් නිරික්‍ෂණය කර ඇති අතර, එහිදී කැබ් රථය පරික්‍ෂාවට ලක් කිරීමේදී පාර්සල් 10 ක අසුරා තිබූ මෙම කේරළ ගංජා තොගය හමුවී ඇත. කැබ් රථයේ සිටි සැකකරුවන් වයස අවුරුදු 40 සහ 42 වන වියෙහි පසුවන පුත්තලම සහ කල්පිටිය ප්‍රදේශයේ පදිංචිකරුවන් බව හඳුනාගෙන ඇති අතර, සැකකරුවන් දෙදෙනා, කැබ් රථය සහ කේරළ ගංජා තොගය ඉදිරි විමර්ශන කටයුතු සඳහා කල්පිටිය, පොලිසිය වෙත භාර දීමට කටයුතු කරන ලදී.", "URL": "https://sinhala.adaderana.lk/news.php?nid=115542", "Category": null, "Parent URL": null}