{"Source": "Adaderana", "Timestamp": "March 27, 2014 01:54 pm", "Headline": " අයි.පී.එල් කණ්ඩායම් දෙකකට ශ්‍රේෂ්ඨාධිකරණයෙන් තහංචි", "News Content": "චෙන්නායි සුපර් කින්ග්ස් සහ රාජස්ථාන් රෝයල්ස් යන කණ්ඩායම් දෙක මෙවර අයි.පී.එල් තරඟවාලියට සහභාගීවීම වැළැක්වීමේ නියෝගයක් ශ්‍රේෂ්ඨාධිකරණය විසින් අද(27) නිකුත් කර තිබේ. මේ අතර එන් ශ්‍රී නිවාසන් මහතා ඉවත්වීමෙන් පුරප්පාඩුවන ඉන්දීය ක්‍රිකට් පාලක මණ්ඩල සභාපති ධූරය සඳහා සුනිල් ගවස්කාර් මහතා පත්කරන ලෙසද ශ්‍රේෂ්ඨාධිකරණය විසින් නිර්දේශ කර තිබේ. පසුගිය අයි.පී.එල් තරඟාවලියේදී මුදලට තරඟ පාවාදීම් සහ නීති විරෝධී ඔට්ටු ඇල්ලීම් පිළිබඳව චෙන්නායි සුපර් කින්ග්ස් සහ රාජස්ථාන් රෝයල්ස් යන කණ්ඩායම් වලට චෝදනා එල්ලවිය. මේ පිළිබඳ පරීක්ෂණ පැවැත්වූ ඉන්දීය ක්‍රිකට් බලධාරීන් මෙම ගැටළුව ඉන්දීය ශ්‍රේෂ්ඨාධිකරණය දක්වා ගෙන ගොස් තිබුණි.", "URL": "https://sinhala.adaderana.lk/news.php?nid=42108", "Category": null, "Parent URL": null}