{"Source": "Adaderana", "Timestamp": "May 22, 2016 03:12 pm", "Headline": " දෙතැනක මරණ 2ක්-4ක් රෝහලට", "News Content": "වැලිපැන්න, නුගගහලන්ද ප්‍රදේශයේ සිදු වූ රිය අනතුරකින් තරුණයෙකු මියගොස් තිබේ.මාර්ගයේ නවතා තිබූ බස් රථයක ත්‍රිරෝද රථයක් ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් ත්‍රිරෝද රථයේ ගමන් ගත් සිව් දෙනෙකු තුවාල ලබා ඇති අතර ඉන් 17 හැවිරිදි තරුණයෙකු මියගොස් තිබේ.අනෙක් තිදෙනා කොළඹ සහ නාගොඩ රෝහල්වල ප්‍රතිකාර ලබන බව පොලීසිය සඳහන් කළේය.මේ අතර හම්ඹේගමුව ප්‍රදේශයේදී සිදු වූ අනතුරකින් කාන්තාවක මියගොස් තිබේ.යතුරුපැදි දෙකක් එකනෙක ගැටීමෙන් අනතුර සිදුවි ඇති බව හම්ඹේගමුව පොලීසිය සඳහන් කළේය.අනතුරින් එක් යතුරුපැදික ගමන් ගත් පැදිකරු සහ පසුපස ගමන් ගත් කාන්තාව තුවාල ලබා රෝහල් ගත කර තිබේ.එහිදී එම කාන්තාව මියගොස් ඇති බව පොලීසිය සඳහන් කළේය.අනෙක් යතුරුපැදිකරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60389", "Category": null, "Parent URL": null}