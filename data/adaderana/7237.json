{"Source": "Adaderana", "Timestamp": "March 13, 2010 09:16 am", "Headline": "ත්‍රස්තවාදය බිහිවීමේ හේතු සෙවීමට කමිටුවක් ", "News Content": "මෙරට ත්‍රස්තවාදය බිහිවීමට හේතු සාධක වූ කරුණු පිළිබඳව අධ්‍යයනය කිරීම සඳහා කමිටුවක් පත්කිරීමට පියවර ගන්නා බව මහින්ද සමරසිංහ අමාත්‍යවරයා පවසයි. නැවත රට තුළ ත්‍රස්තවාදයක් බිහි නොවීමට කටයුතු කිරීම මෙහි අරමුණ බව අමාත්‍යවරයා සඳහන් කරයි. රටේ සියලු ජනකොටස් අතර අන්‍යෝන්‍ය අවබෝධය තහවුරු කිරීම, යළිත් ත්‍රස්තවාදය බිහි නොවීමට ප්‍රධාන වශයෙන් හේතු සාධකයක් වන බව මහින්ද සමරසිංහ මහතා පෙන්වා දෙයි. රටේ ආර්ථික, දේශපාලන අස්ථාවරභාවයක් ඇති නොවීමට සියලුම පාර්ශව කටයුතු කළ යුතු බව ද ඔහු ප්‍රකාශ කරයි.", "URL": "https://sinhala.adaderana.lk/news.php?nid=7237", "Category": null, "Parent URL": null}