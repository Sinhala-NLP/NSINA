{"Source": "Adaderana", "Timestamp": "October 8, 2012 08:14 am", "Headline": "16 වියැති ළමයෙක් මරයි", "News Content": "මොණරාගල කුඹුක්කන පුදේශයේදී තියුණු ආයුධවලින් පහරදී ළමයෙකු ඝාතනය කර තිබේ. අද අලුයම 4 ට පමණ මෙම ඝාතනය සිදුව ඇති බව පොලීසිය සඳහන් කළේය. අදාළ ළමයා මව සමඟ නිවසේ සිටියදී මෙම පහරදීම සිදු කර ඇති බව සඳහන්ය. පහරකෑමෙන් බරපතළ තුවාල ලැබූ මව මේවන විට මොණරාගල මහ රෝහලට ඇතුළත් කර තිබේ. වයස අවුරුදු 16 ක් වන ළමයෙකු මෙලෙස ඝාතනයට ලක්ව ඇති බව සඳහන්ය. සිද්ධිය සම්බන්ධයෙන් කිසිදු සැකකරුවෙකු මේවන තෙක් අත්අඩංගුවට ගෙන නොමැති අතර මොණරාගල ‍පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28106", "Category": null, "Parent URL": null}