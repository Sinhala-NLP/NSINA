{"Source": "Adaderana", "Timestamp": "August 30, 2018 10:03 am", "Headline": "වයඹ පළාත් රෝහල්වල අද සංඛේත වැඩවර්ජනයක්", "News Content": "හෙද, පරිපූරක, අතුරු වෛද්‍ය සේවා ඒකාබද්ධ බලමණ්ඩලය වයඹ පළාතේ සියලු රෝහල්වල සංඛේත වැඩවර්ජනයක් ආරම්භ කර තිබේ. එහි කැඳවුම්කරු සමන් රත්නප්‍රිය මහතා පැවසුවේ හිග අතිකාල දීමනා, නිවාඩු දීමනා හා හිග වැටුප් වසරක කාලයක් තුළ නොගෙවීමට විරෝධය පළ කරමින් මෙම වැඩවර්ජනය ක්‍රියාත්මක කරන බවයි. ඒ අනුව වයඹ පළාතේ රෝහල්වල හෙද, පරිපූරක හා අතුරු වෛද්‍ය සේවාවන්හි සියලු වෘත්තිකයින් මෙම සංඛේත වැඩවර්ජනය සඳහා සහභාගී වන අතර වර්ජනය අද පෙරවරු 7.00 සිට හෙට පෙරවරු 7.00 දක්වා පැය 24ක කාලයක් ක්‍රියාත්මක කරන බව සමන් රත්නප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=95227", "Category": null, "Parent URL": null}