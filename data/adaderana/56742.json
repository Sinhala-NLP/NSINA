{"Source": "Adaderana", "Timestamp": "January 29, 2016 09:06 am", "Headline": "කාදිනල් රංජිත් හිමිපාණන්ගේ අදහස අද විමසයි", "News Content": "නව ආණ්ඩුක්‍රම ව්‍යවස්ථාව පිළිබඳ අගරදගුරු අති උතුම් මැල්කම් කාදිනල් රංජිත් හිමිපාණන්ගේ අදහස් ලබාගැනීමට පියවර ගන්නා බව ආණ්ඩුක්‍රම ව්‍යවස්ථා සංශෝධනය පිළිබඳ මහජන අදහස් විමසීමේ කමිටුව පවසයි.ඒ අනුව අද(29) පස්වරු 3.30ට අගරදගුරු නිල නිවසේ දී කමිටුවේ සාමාජිකයින් අගරදගුරු හිමිපාණන් හමුවීමට නියමිතයි.ආගමික නායකයින්ගේ අදහස් ඔවුන් වෙත ගොස් ලබා ගැනීමට කමිටුව තීරණය කර තිබේ. කොළඹ දිස්ත්‍රික් ජනතාවගේ අදහස් ලබා ගැනීම පසුගියදා සිදුකෙරුණු අතර සෙසු දිස්ත්‍රික්කවල ජනතා අදහස් ලබා ගැනීම ලබන මස පළමු වැනිදා සිට ආරම්භ වීමට නියමිතයි.", "URL": "https://sinhala.adaderana.lk/news.php?nid=56742", "Category": null, "Parent URL": null}