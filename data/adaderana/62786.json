{"Source": "Adaderana", "Timestamp": "August 5, 2016 12:01 pm", "Headline": "බදුල්ලේ අක්කර 1800ක බඩඉරිඟු විනාශවෙයි?", "News Content": "බදුල්ල, කන්දකැටිය - බත්මැඩිල්ල, උමා ඔය ප්‍රවේශ මාර්ගයේ ඇළේ ජලය නවතා දැමිම හේතුවෙන් කුඹුරු අක්කර 1800ක් සහ බඩඉරිඟු වගාව විනාශවීමේ තර්ජනයකට ලක්ව ඇති බව ගොවින් පවසයි.ගොයම් සහ බඩඉරිඟු පූදින තත්ත්වයේ පවතින බැවින් තවත් දින 20ත් 25ත් අතර කාලයක් වගාවන් සඳහා ජලය අවශ්‍ය බව ගොවින් පෙන්වාදෙයි.නඩත්තු කටයුත්තක් සඳහා පසුගිය 01 වනදා සිට ජලය ලබාදීම නවතා දමා ඇත.ගොවීන් පවසන්නේ වගාවන්ට ප්‍රමාණවත් ජලය සපයන තෙක් එම නඩත්තු කටයුත්ත ප්‍රමාද කළ හැකි වුවද කොන්ත්‍රාත්කරු ගොවින්ගේ ඉල්ලීම නොසලකා හරින බවයි.මේ හේතුවෙන් සාධාරණ ක්‍රියාමාර්ගයක් ගැනීමට ඉදිරිපත් වන ලෙස ගොවින් වාරිමාර්ග දෙපාර්තමේන්තුවෙන් ඉල්ලීමක් කරයි.", "URL": "https://sinhala.adaderana.lk/news.php?nid=62786", "Category": null, "Parent URL": null}