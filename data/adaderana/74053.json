{"Source": "Adaderana", "Timestamp": "June 9, 2017 08:42 am", "Headline": "උතුර හා උතුරු මැද අහස වළාකුළු සහිතයි", "News Content": "උතුර සහ උතුර මැද පළාත්වල අහස අද(09) දිනයේ වළාකුළුවලින් බරව පවතින බව කාලගුණ විද්‍යා දෙපාර්තමේන්තුව පවසයි. බස්නාහිර, සබරගමුව, මධ්‍යම , දකුණ සහ වයම පළාත්වල ස්ථාන කිහිපයක වැසි ඇති විය හැකි බව එම දෙපාර්තමේන්තුව සඳහන් කළේය. මේ අතර කොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් මුහුදු ප්‍රදේශවල වැසි වාර කිහිපයක් ඇතිවිය හැකි බව ද කාලගුණ විද්‍යා දෙපාර්තමේන්තුව පවසයි. මන්නාරම සිට පුත්තලම හරහා කොළඹ දක්වා ද මාතර සිට හම්බන්තොට හරහා පොතුවිල් දක්වා ද මුහුදු ප්‍රදේශවල පැයට කිලෝමිටර් 40ක් පමණ වූ වේගයකින් සුළං හඹා යා හැකි බව කාලගුණ විද්‍යා දෙපාර්තමේන්තුව වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=74053", "Category": null, "Parent URL": null}