{"Source": "Adaderana", "Timestamp": "October 6, 2018 05:17 pm", "Headline": "ලක්ෂ 3ට ආසන්න ව්‍යාජ නොට්ටු පොලීසියට", "News Content": "ව්‍යාජ මුදල් තොගයක් යතුරු පැදියකින් රැගෙන යමින් සිටි සැකකරුවකු (06) දහවල් කොටවෙහෙර මොන්නැකුලම ප්‍රදේශයේදි අත්අඩංගුවට ගත් බව කොටවෙහෙර පොලිසිය පවසයි. මෙසේ අත් අඩංගුවට ගෙන තිබුනේ රාජංගනය යාය 02 පදිංචි 28 හැවිරිදි අයෙකු බව සඳහන් වේ. එම ව්‍යාජ මුදල් තොගයේ රුපියල් 5000, 1000, 500, වටිනාකමින් නොට්ටු කොළ තිබු බවද වාර්තාවේ. අදාල ව්‍යාජ මුදල් ඇද සිටි ජැකට්ටුව යටින් වු ඇදුමක කුඩා පාර්සලයක් ලෙස සකස් කරමින් සගවාගෙන රැගෙන ගොස් තිබේ. කොටවෙහෙර පොලිසියේ රථවාහන අංශයේ නිළධාරින් දෙදෙනෙකු මොන්නැකුලම ප්‍රදේශයේ දිවා යතුරු පැදි සංචාරයක නිරතව සිටියදි මෙම ව්‍යාජ මුදල් තොගය රැගෙන යමින් සිටි සැකකරු අත් අඩංගුවට ගෙන ඇත. සැකකරු ආණමඩුව දෙසින් පැමිනි බවත් පොලිස් නිළධාරින් මෙම සැකකරු පරික්ෂා කිරිමට සුදානම් වන විට එකවරම ඉරියව් වෙනස් විම සිදුව ඇත. ඒ නිසාම අදාල සැකකරු පොලිස් නිළධාරින් පරික්ෂාවට ලක් කරන විට පවා එයට විරෝධයක් දක්වා තිබේ. එසේ පරික්ෂා කිරිමේදි අදාල ව්‍යාජ ලෙස සකසා තිබු 5000 නොට්ටු 48 ක් ද 1000 නොට්ටු 48 ක් සමග 500 නොට්ටු 6 ක් සොයා ගෙන ඇත. අත් අඩංගුවට ගත් සැකකරුගෙන් ප්‍රශ්ණ කිරිම අරඹා ඇති අතර මෙම ව්‍යාජ මුදල් ජාවාරමට තවත් පිරිසක් සම්බන්ධ බවට පොලිසිය සැක කරයි. (ඡායා රූප-හිරාන් ප්‍රයංකර ජයසිංහ)", "URL": "https://sinhala.adaderana.lk/news.php?nid=97280", "Category": null, "Parent URL": null}