{"Source": "Adaderana", "Timestamp": "June 17, 2019 09:39 pm", "Headline": "නාඋල-නාලන්ද ජලාශයෙ නාදුනන මළ සිරුරක්", "News Content": "නාඋල පොලිස් වසමට අයත් නාලන්ද පාලම ආසන්නයෙන් නාදුනන පිරිමි මළ සිරැරක් අද (17) පස්වරුවේ හමු වී තිබේ. දින ගනනක් තිස්සේ සතුන්ගේ ග්‍රහණයට නතු වූ මෙම නාදුනන මළ සිරැර හදුනා ගැනීමට නොහැකි තත්ත්වයේ පවතින බව අප වාර්තාකරු සඳහන් කළේය. මහෙස්ත්‍රාත් පරික්ෂණයකින් අනතුරුව මෙම සිරුර ගොඩ ගැනීමට නියමිතයි. වයස අවුරුදු 60ක් පමණ පෙනුමකින් යුතු මියගිය පුද්ගලයා සම්බන්ධයෙන් පරික්ෂණ පැවැත්වෙන බවත් මෙම පුද්ගලයා නාලන්දා ජලාශයට පැන සිය දිවි හානි කරගත්තේ ද නැතිනම් ඝාතනය කර ජලාශයට දැමුවේද යන්න පිළිබද අපරාධ සම්බන්ධයෙන් වු විද්‍යාත්මක පොලිස් කණ්ඩායම් (soco) යොදා පරික්ෂණ පවත්වන බව සඳහන් වේ.", "URL": "https://sinhala.adaderana.lk/news.php?nid=112192", "Category": null, "Parent URL": null}