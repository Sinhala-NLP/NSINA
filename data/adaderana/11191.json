{"Source": "Adaderana", "Timestamp": "September 30, 2010 10:52 am", "Headline": "විපතට පත්වූවන්ට වන්දි ලබාදීමට කාර්යාලයක්", "News Content": "යුද්ධය හේතුවෙන් විපතට පත් පුද්ගලයින්ට වන්දි සහ සහන ලබාදීම සඳහා උතුරු පළාතේ කාර්යාලයක් විවෘත කිරීමට පුනරුත්ථාපන හා බන්ධනාගාර කටයුතු අමාත්‍යාංශය පියවර ගෙන තිබේ. උතුරු ප්‍රදේශයේ වැසියන්ට සහන ලබා ගැනීමේදී සිදුවන අපහසුතාවය මඟ හැරවීම සඳහා මෙම කාර්යාලය විවෘත කිරීමට පියවර ගත් බව පුනරුත්ථාපන හා බන්ධනාගාර කටයුතු අමාත්‍ය ඩිව්.ගුණසේකර මහතා ප්‍රකාශ කළේය. වව්නියාව දිසාපති කාර්යාල පරිශ්‍රය තුළ මෙම නව කාර්යාලය විවෘත කර තිබේ. ඉදිරියේදී උතුරේ වැසියන්ගේ සියලු ආපදා සම්බන්ධයෙන් වු කටයුතු හා මුදල් ගෙවීම් කටයුතු මෙම කාර්යාලය මගින් සිදුකිරීමට නියමිතය.", "URL": "https://sinhala.adaderana.lk/news.php?nid=11191", "Category": null, "Parent URL": null}