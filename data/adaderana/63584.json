{"Source": "Adaderana", "Timestamp": "August 29, 2016 04:40 pm", "Headline": " පාලමොට්ටෙයි ප්‍රදේශයෙන් ආයුධ මතුවෙයි", "News Content": "ඕමන්ත, පාලමොට්ටෙයි ප්‍රදේශයේ ඉඩමක සිදු කළ කැණීම්වලදී එල්.ටී.ටී.ඊ සංවිධානයට අයත්ව තිබූ ආයුධ තොගයක් සොයාගෙන තිබේ.වව්නියාව මහේස්ත්‍රාත් අධිකරණයෙන් ලබා ගත් නියෝගයක් මත කැණීම් කටයුතු සිදු කෙරුණි. එහිදී එල්.එම්.ජී හා එම්.පී.එම්.ජී වර්ග වල අවි 07ක කොටස් හමුවී තිබේ.නැවත පදිංචි වූ වැසියන් පිරිසක් ඉඩම හෙලිපෙහෙලි කරමින් සිටියදී අදාළ ආයුධ තොගය මතුවීමෙන් පසු ඒ පිළිබඳ පොලීසියට දැනුම් දී තිබුණි.", "URL": "https://sinhala.adaderana.lk/news.php?nid=63584", "Category": null, "Parent URL": null}