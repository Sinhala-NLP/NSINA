{"Source": "Adaderana", "Timestamp": "September 19, 2018 07:57 pm", "Headline": "පාසල් පහක ප්‍රාථමික ඉගෙනුම් සම්පත් මධ්‍යස්ථාන සිසු අයිතියට", "News Content": "ළඟම පාසල හොඳම පාසල වැඩසටහන යටතේ ගම්පහ දිස්ත්‍රික්කයේ පාසල් පහක ප්‍රාථමික ඉගෙනුම් සම්පත් මධ්‍යස්ථාන සිසු අයිතියට පැවරීම අධ්‍යාපන අමාත්‍ය අකිල විරාජ් කාරියවසම් මහතා විසින් සිදු කරනු ලැබුවේය. ළඟම පාසල හොඳම පාසල වැඩසටහන යටතේ ගම්පහ දොම්පේ කලාපයේ පිහිටි දේවි බාලිකා විදුහලේ රු.මි. 12 ක සහ කෑරගල සංඝරාජ මහ විදුහලේ රු.මි. 12 ක වියදමින් ඉදිකරන ලද ප්‍රාථමික ඉගෙනුම් සම්පත් මධ්‍යස්ථාන සිසු අයිතියට පැවරීම අද (19) සිදු කරනු ලැබුවේය. මීට අමතරව ගම්පහ ඕවිටිගල ප්‍රාථමික විදුහල, කිරිඳිවැල සංඝමිත්තා බාලිකා විදුහල සහ දන්ගලලේ ධර්මරාජ මහ විදුහල යන විදුහල්වල ඉදිකරන ලද ප්‍රාථමික ඉගෙනුම් සම්පත් මධ්‍යස්ථාන ද ඊයේ (18) සිසු අයිතියට පවරනු ලැබුවේය. ළඟම පාසල හොඳම පාසල වැඩසටහන යටතේ ගම්පහ දිස්ත්‍රික්කය තුළ පාසල් 299 ක ව්‍යාපෘති 416 ක් ක්‍රියාත්මක කිරීමට සැලසුම් කර ඇති අතර ඉන් ව්‍යාපෘති 304 ක වැඩ මේ වන විට අවසන් කර තිබේ.", "URL": "https://sinhala.adaderana.lk/news.php?nid=96362", "Category": null, "Parent URL": null}