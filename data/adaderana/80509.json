{"Source": "Adaderana", "Timestamp": "November 25, 2017 01:17 pm", "Headline": "ද්විත්ව පුරවැසිභාවය නිසා 8ක් ගෙදර යයි", "News Content": "ද්විත්ව පුරවැසිභාවය හිමි අයට දේශපාලනය කිරීම තහනම් කෙරෙන ලෙස නව නීති හඳුන්වාදීමත් සමඟ පාර්ලිමේන්තුවෙන් 8 දෙනෙකු ඉවත්ව තිබේ. ඔස්ට්‍රේලියාවේ පාර්ලිමේන්තුව තුළ මන්ත්‍රී ධූරය අහිමි 8 වැන්නා බවට සෙනට් සභික ස්කයි කැකෝස්ෂේකේ මූර් පත්ව තිබේ. ඔස්ට්‍රේලියානු පාර්ලිමේන්තුවේ සුළුතර පක්ෂ නියෝජනය කරන මන්ත්‍රීවරියක වන ඇය එරට පාර්ලිමේන්තුවේදී ප්‍රකාශයක් කරමින් කියා සිටියේ සිංගප්පූරුවේ උපන් සිය මව සතු බ්‍රිතාන්‍ය පුරවැසිභාවය හේතුවෙන් තමා ඉල්ලා අස්වීම සුදුසු යැයි තීරණය කළ බවයි. ඔස්ට්‍රේලියාව තුළ ක්‍රියාත්මක කෙරෙන මෙම නව නීතිමය තත්ත්වය හේතුවෙන් යම් මන්ත්‍රීවරයෙකුගේ මව හෝ පියා සතුව ද්විත්ව පුරවැසිභාවයක් පවතින්නේ නම් එයද ඔහුගේ හෝ ඇයගේ මන්ත්‍රී ධූරය අහිමිවීමට බලපෑම මේ ආකාරයෙන් ස්කයි සිය ධූරයෙන් සමුගැනීමට හේතු වී තිබේ. ඔස්ට්‍රේලියාව වෙත විදෙස් රටවලින් පැමිණි පිරිස් ලක්ෂ සංඛ්‍යාත පිරිසක් ජීවත්වීම තුළ එරට තුළ මෙම ද්විත්ව පුරවැසිභාවය සාමාන්‍ය තත්ත්වයක් බවට කාලයක් පත්ව තිබුණි. කෙසේ වෙතත්, මෙම නව නීති බලාත්මක කිරීමත් සමඟ එරට පාර්ලිමේන්තුව තුළ මෙන්ම රටේ දේශපාලනය තුළයද ව්‍යවුල් තත්ත්වයක් හටගෙන ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=80509", "Category": null, "Parent URL": null}