{"Source": "Adaderana", "Timestamp": "February 25, 2014 01:25 pm", "Headline": "ගාන්ධි ඝාතකයින් නිදහස් කිරීමට ඇති අයිතිය කුමක්දැයි තමිල්නාඩුවෙන් අසයි", "News Content": "ඉන්දියාවේ හිටපු අග්‍රාමාත්‍ය රජිව් ගාන්ධි ඝාතනයේ වරදකරුවන් නිදහස් කිරීම සම්බන්ධයෙන් තමිල්නාඩු ආණ්ඩුවට ඇති අයිතිය පිළිබඳ විමසා ඉන්දීය මධ්‍යම රජය විසින් තමිල්නාඩු ප්‍රාන්ත රජය වෙත ලිපියක් යවා තිබේ. රජිව් ගාන්ධි ඝාතකයින් නිදහස් කිරීම අත්හිටුවීමට ඉන්දීය ශ්‍රේෂ්ඨාධිකරණය නියෝග කිරීමෙන් පසු අදාළ ලිපිය තමිල්නාඩු ප්‍රාන්ත ආණ්ඩුවට යොමුකර ඇති බව ඉන්දීය මාධ්‍ය වාර්තා කරයි. ඝාතකයින් සම්බන්ධයෙන් තමිල්නාඩුව ගැනීමට බලාපොරොත්තු වන පියවර නීතියට පටහැනි බව ඉන්දීය මධ්‍යම රජය, තමිල්නාඩු ප්‍රාන්ත ආණ්ඩුව වෙත යොමුකළ ලිපියේ සඳහන්ය. ඒ අනුව රජිව් ඝාතකයින් නිදහස් කිරීම තාවකාලිකව අත්හිටුවන ලෙසට අදාළ ලිපියෙන් වැඩිදුරටත් ඉල්ලා ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=41372", "Category": null, "Parent URL": null}