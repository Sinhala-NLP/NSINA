{"Source": "Adaderana", "Timestamp": "April 30, 2012 08:24 am", "Headline": "අදත් වැසි සහිත කාලගුණ තත්ත්වයක්", "News Content": "අද(30) උදෑසන කාලයේ දී බස්නාහිර, සබරගමු සහ දකුණු පළාත්වල වැසි සහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව පවසයි. සෙසු පළාත්වල ද පස්වරුවේ හෝ රාත්‍රී කාලයේ දී වැසි ඇතිවිය හැකි බව එම දෙපාර්තමේන්තුව ප්‍රකාශ කරයි. බස්නාහිර, දකුණ සහ නිරිත දිග මුහුදු ප්‍රදේශ තරමක් රළු විය හැකි බව ද සඳහන්ය. මේ අතර ඊයේ(29) දිනයේ දී ද අකුණු සැර වැදීමෙන් මඩකළපුව, විලච්චිමඩු ප්‍රදේශයේ පුද්ගලයෙකු මියගොස් ඇති අතර තවත් අයෙකු රෝහල්ගත කර තිබේ. එබැවින් අකුණු අනතුරුවලින් ආරක්ෂා වීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි. මේ අතර ඊයේ සිට දිව‍යිනේ ප්‍රදේශ කිහිපයකට ඇද හැලෙන වර්ෂාව හේතුවෙන් කිසිඳු ආපදා තත්ත්වයක් වාර්තා වී නොමැති බව ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=23900", "Category": null, "Parent URL": null}