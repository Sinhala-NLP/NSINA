{"Source": "Adaderana", "Timestamp": "September 12, 2019 01:32 pm", "Headline": "ගෝඨාභය නවගමුව පත්තිනි දේවාලයෙන් ආශිර්වාද ලබා ගනී", "News Content": "ශ්‍රී ලංකා පොදුජන පෙරමුණේ ජනාධිපති ධූර අපේක්ෂක ගෝඨාභය රාජපක්ෂ මහතාට ආශිර්වාද පතා ඊයේ (11) පස්වරුවේ වැඩසටහන් පැවැත්වුණි. ඒ නවගමුව පත්තිනි දේවාලයේදීයි. ශ්‍රී ලංකා පොදුජන පෙරමුණේ ජනාධිපති ධූර අපේක්ෂක ගෝඨාභය රාජපක්ෂ මහතාට ආශිර්වාද පතා මෙම වැඩසටහන ඊයේ රාත්‍රියේ පැවැත්වුණේ නවගමුව පත්තිනි දේවලයේදීයි. මෙම අවස්ථාවට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් ඇතුළු පිරිසක් සහභාගී වී සිටියේය. එහිදී අදහස් දක්වමන් කොළඹ නව තොටුමුණේ ද්වීතීය සංඝනායක පූජ්‍ය රුක්මලේ ධම්මකිත්ති හිමි මෙසේ පැවසීය. \"ඇත්තෙන්ම අපි මේ රටේ පුදුම විදිහේ අවාසනාවන්ත පිරිසක් හැටියට පසුගිය කාල පරිචේඡේදය තුළ ගත කරනු ලැබුවේ. මෙතෙක් මේ රට පාලනය කළ අය අතර බොහෝ දෙනෙක් මේ රට කෑවා, මේ රට විනාශ කළා මේ රට නැත්තටම නැති කළා. ඒ නිසා ඔබතුමා ඉදිරියෙන් මේ මහා සංඝරත්නය ගමන් කරනවා. දුටුගැමුණු රජතුමන්ට හාමුදුරුවන් වහන්සේලාගෙන් ලැබිච්ච සහාය වගේ සියලු මහා සංඝරත්නය ඔබතුමා ඉදිරියේ කටයුතු කරනු ලබනවා. රටේ ජීවත්වන සියලු ජනතාවට සතුටින්, සන්තෝෂයෙන්, සමාදානයෙන් එකට ජීවත්වීමට අවස්ථාව සකසාදිය යුතු වනවා. ඒක කළ හැක්කේ වෙනත් කාටවත් නොව ඔබතුමානන්ට පමණයි.\"", "URL": "https://sinhala.adaderana.lk/news.php?nid=118943", "Category": null, "Parent URL": null}