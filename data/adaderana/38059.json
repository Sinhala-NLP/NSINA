{"Source": "Adaderana", "Timestamp": "October 11, 2013 09:56 am", "Headline": "ඇඳේ සිටි පස් මසැති දැරිය හුස්ම හිරවී මරුට ", "News Content": "නිවසක ඇඳ මත සිටිය දී පොරවා තිබු රෙද්දකින් මුහුණ වැසී හුස්ම ගැනීමට අපහසු වීමෙන් දැරියක මියගොස් තිබේ. මහරගම, ගම්මාන පාර, 03 වන පටුමග ප්‍රදේශයේ නිවසක් තුළ දී ඊයේ(10) රාත්‍රී 11.30ට පමණ මෙම අනතුර සිදුව ඇති බව මහරගම පොලීසිය පවසයි. දැරිය ඇඳ මත නිදිකරවා ඇයගේ මව මුළුතැන්ගේ වැඩ කරමින් සිට ඇති අතර පසුව පැමිණ සොයා බැලීමේ දී දැරියගේ මුහුණ රෙද්දකින් වැසී ඇති බව දැක තිබේ. කඩිනමින් එම දැරිය කළුබෝවිල රෝහලට ඇතුළත් කළ ද ඒ වන විටත් ඇය මියගොස් සිටි බව වාර්තා වෙයි. මියගිය දැරියගේ වයස මාස 05ක් වන අතර මෘත ශරීරය කළුබෝවිල රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=38059", "Category": null, "Parent URL": null}