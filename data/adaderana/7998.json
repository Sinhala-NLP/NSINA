{"Source": "Adaderana", "Timestamp": "April 25, 2010 01:55 pm", "Headline": "විදුලි සැර වැදී 4ක් මියයයි", "News Content": "සූරියවැව, කලුවරගස්වැව ප්‍රදේශයේ දී විදුලි සැර වැදීමෙන් පුද්ගලයින් සිව් දෙ‍නෙකු මිය ගොස් තිබේ. ඊයේ රාත්‍රී 8.45 ට පමණ මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මෙසේ මිය ගොස් ඇත්තේ සූරිය වැව, වෙනිවැල්ආර ප්‍රදේශයේ පදිංචි කරුවන් සිව් දෙනෙකි. විදුලි රැහැනකින් අනවසරයෙන් විදුලිය ගැනීමට ලබා ගැනීමට යෑමේ දී මෙම අනතුර සිදු වී ඇති බවට පොලිස් පරීක්ෂණ වලින් අනාවරණය වී ඇත. මිය ‍ගිය පුද්ගලයින් සිව් දෙනාගේ මළ සිරුරු මේ වන විට හම්බන්තොට රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතය. සූරිය වැව පොලිසිය මෙම අනතුර සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7998", "Category": null, "Parent URL": null}