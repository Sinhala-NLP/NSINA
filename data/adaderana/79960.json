{"Source": "Adaderana", "Timestamp": "November 15, 2017 04:01 pm", "Headline": "උකුස්සේක බඹර කූඩුවට පහර දෙයි- බඹරු වතුකම්කරුවන්ට පහරදෙයි- තුනකට බරපතලයි", "News Content": "ලිඳුල පොලිස් වසමට අයත් ගේ‍්‍රඩිවෙස්ටන් වතුයායේ ඩන්කන් කොටසේ තේ දළු නෙලමින් සිටි වතු කමිකරුවන් පිරිසකට හා තලවාකැලේ වතුයායේ වතුකමිකරුවන් පිරිසකට එල්ල වු බඹර ප‍්‍රහාරයෙන් තුවාල ලැබු වතු කමිකරු කාන්තාවන් දසදෙනෙකු හා වතු කමිකරුවන් තිදෙනෙකු ලිඳුල රෝහලට ඇතුලත් කර ඇති බව ලිඳුල රෝහලේ දිස්ති‍්‍රක් වෛද්‍ය නිළධාරි ප‍්‍රභාෂ් කරුණනායක මහතා පැවසීය. ගේ‍්‍රඩිවෙස්ටන් වතුයායේ තේ දළු නෙලමින් සිටියදී අද (15) දිනයේ දහවල් 12.00 ට පමණ විශාල ගසක බැඳ තිබු බඹර කුඩුවකට උකුස්සෙකු පහර දිම නිසා බඹරුන් ඇවිස්සි තමන්ට පහර දුන් බව තුවාල ලබා නේවාසිකව ප‍්‍රතිකාර ලබන වතුකමිකරුවන් ප්‍රකාශ කළේය. මේ අතර අද (15) දිනයේ දහවල් 12.30 ට පමණ තලවාකැලේ වතුයායේ සහකාර වතු අධිකාරිවරයාගේ නිල නිවසේ බැද තිබු බඹර කුඩුවක් ඇවිස්සි එල්ල කළ බඹර ප‍්‍රහාරයෙන් එහි සේවය කළ වතුකමිකරුවන් දෙදෙනෙකුද ලිඳුල රෝහලට ඇතුලත් කර තිබේ. බඹර ප‍්‍රහාරයෙන් තුවාල ලැබු තිදෙනෙකුගේ තත්ත්වය බරපතල බවත් ඔහුන්ට අවශ්‍ය නිසි ප‍්‍රතිකාර ලබා දි ඇති බවත් දිස්ති‍්‍රක් වෛද්‍ය නිලධාරිවරයා පැවසීය.", "URL": "https://sinhala.adaderana.lk/news.php?nid=79960", "Category": null, "Parent URL": null}