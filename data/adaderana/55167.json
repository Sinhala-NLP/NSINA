{"Source": "Adaderana", "Timestamp": "November 18, 2015 11:12 am", "Headline": "විදුහල්පතිවරු ලිංගික අල්ලස් ඉල්ලීම් ගැන පැමිණිලි වැඩිවෙලා", "News Content": "අල්ලස් කොමිසම ආරම්භ කිරීමෙන් අනතුරුව දේශපාලනඥයන්ට සහ රජයේ උසස් නිලධාරීන්ට එරෙහිව ලැබෙන පැමිණිලි ඉහළ ගොස් ඇති බව අල්ලස් හෝ දුෂණ විමර්ශන කොමිසම පවසයි.දිනකට පැමිණිලි 10ත් 15ත් අතර සංඛ්‍යාවක් මීට අදාළව ලැබෙන බව එම කොමිසම සඳහන් කළේය.දැනට ලැබී ඇති පැමිණිලි 3500ක් පමණ විමර්ශනය කරමින් පවතින බව ද එම කොමිසම පැවසීය.විශේෂයෙන් විදුහල්පතිවරුන් සම්බන්ධයෙන් ද ලැබෙන අල්ලස් පැමිණිලි ඉහළ ගොස් ඇති බව අල්ලස් හෝ දුෂණ විමර්ශන කොමිසම සඳහන් කළේය.පසුගිය සමයේ විදුහල්පතිවරුන් ලිංගික අල්ලස් ලබාගැනීම් සම්බන්ධයෙන් ලැබෙන පැමිණිලි ඉහළ ගොස් තිබු අතර ඒ පිළිබඳව ඉදිරි කාලය තුළ දැඩි අවධානයක් යොමුකරමින් කටයුතු කරන බව අල්ලස් කොමිසමේ කොමසාරිස් හිටපු ජ්‍යෙෂ්ඨ පොලිස් අධිකාරී නෙවිල් ගුරුගේ මහතා පැවසුවේය.", "URL": "https://sinhala.adaderana.lk/news.php?nid=55167", "Category": null, "Parent URL": null}