{"Source": "Adaderana", "Timestamp": "January 26, 2018 04:02 pm", "Headline": "හොර ඡන්ද පත්‍රිකා බෙදලා අපේක්ෂිකාවක් මාට්ටු", "News Content": "නිල ඡන්ද පත්‍රිකාවට සමාන ඡන්ද පත්‍රිකා තොගයක් තැපැල් ඡන්ද දායකයින්ට බෙදා හරිමින් සිටි කිළිනොච්චියේ දෙමළ ජාතික සන්ධානයෙන් පළාත් පාලන මැතිවරණයට ඉදිරිපත් වී සිටින අපේක්ෂිකාවක් කිළිනොච්චිය පොලීසිය මගින් අත්අඩංගුවට ගෙන තිබේ. ඊයේ(25) ඇය විසින් බෙදා හරිමින් සිට ඇත්තේ මෙවර පළාත් පාලන මැතිවරණය සඳහා කිළිනොච්චිය දිස්ත්‍රික්කයේ ඡන්ද දායකයින්ට ලබාදෙන ඡන්ද පත්‍රිකාවට සමාන වූ ඇය විසින් මුද්‍රණය කරන ලද ඡන්ද පත්‍රිකා තොගයක් බව කිළිනොච්චිය පොලීසිය පවසයි. මෙම අපේක්ෂිකාව කිළිනොච්චිය දිස්ත්‍රික්කයේ කරච්චි ප්‍රාදේශීය සභාවට දෙමළ ජාතික සන්ධානයෙන් තරඟ කරන අපේක්ෂිකාවකි. ඇයව අත්අඩංගුවට ගැනීමෙන් පසුව එම ඡන්ද පත්‍රිකා මුද්‍රණය කළ ස්ථානය පිළිබඳවද පොලීසිය පරීක්ෂණයක් ආරම්භ කොට ඇති අතර සැකකාරිය අධිකරණය වෙත ඉදිරිපත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=83571", "Category": null, "Parent URL": null}