{"Source": "Adaderana", "Timestamp": "February 9, 2015 12:32 pm", "Headline": "සීනි යැයි සිතා තේ වලට යූරියා දාලා - සිසුන් 27ක් රෝහලේ", "News Content": "මීගමුව ප්‍රදේශයේ ප්‍රජා සත්කාරක මධ්‍යස්ථානයක පුහුණුව ලබමින් සිටි සිසුන් පිරිසක් හදිසියේ රෝගාතුර වීම හේතුවෙන් රෝහල් ගත කර තිබේ.අදාළ ආයතනය මගින් ලබාදුන් තේ පානය කිරීමෙන් අනතුරුව සිසුන් 27 දෙනෙකු රෝහල්ගත කර ඇති බව පොලීසිය සඳහන් කළේය. තේ පිළියෙල කිරීමේ දී සීනි වෙනුවට අත්වැරදීමකින් යුරීයා පොහොර එක්කිරීම හේතුවෙන් අදාළ සිසුන් රෝගී වී ඇති බව වාර්තා වේ.කෙසේවෙතත් රෝහල්ගත කළ සිසුන්ගේ තත්ත්වය බරපතළ නොවන බව පොලීසිය පැවසුවේය.", "URL": "https://sinhala.adaderana.lk/news.php?nid=49220", "Category": null, "Parent URL": null}