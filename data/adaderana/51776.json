{"Source": "Adaderana", "Timestamp": "June 4, 2015 01:28 pm", "Headline": "පොසොන් පොහෝ දිනේ වඳුරෙකු මැරූ අයෙකුට රු.20,000ක දඩයක් ", "News Content": "සිගිරිය අභයභුමියේ නිදැල්ලේ සිටි වඳුරෙකු මරා මස් අලෙවිකිරීමට ගිය අයෙකුට රු 20,000ක දඩමුදලක් ගෙවන ලෙස දඹුල්ල වැඩ බලන මහේස්ත්‍රාත් ජයම්පති රත්නදිවාකර මහතා සිගිරිය සංචාරක අධිකරණයේදී අද (04) දින නියෝග කළේය .මෙසේ වරද පිළිගැනීමෙන් පසු දඩ නියම වුයේ සිගිරිය නාගලවැව පදිංචි. වී .පී .මිල්ටන් වීරසුරිය නමැති අයෙකුටය .පොසොන් පෝය දිනයේ වඳුරන් මරා මස් අලෙවි කරන බවට සිගිරිය පොලිසියට ලැබුණු තොරතුරක් මත සැකකරු අත්අඩංගුවට ගෙන පරික්ෂා කිරීමේදී ඔහු සන්තකයේ තිබී වඳුරාගේ බව කියන මස් කිලෝවකට ආසන්න ප්‍රමාණයක පාර්සලයක් පොලිසිය විසින් සොයාගන තිබේ .වරද පිළිගත් පුද්ගලයාට වැඩ බලන මහේස්ත්‍රාත් ජයම්පති රත්නදිවාකර මහතා දැඩි ලෙස අවවාද කළේය .සිගිරිය පොලිසියේ ස්ථානාධිපති .සි .ටී .රත්නායක මහතා ප්‍රමුඛ පොලිස් කණ්ඩායමක් විසින් පරීක්ෂණ මෙහෙයවයි .", "URL": "https://sinhala.adaderana.lk/news.php?nid=51776", "Category": null, "Parent URL": null}