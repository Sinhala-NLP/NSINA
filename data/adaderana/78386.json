{"Source": "Adaderana", "Timestamp": "October 6, 2017 07:06 am", "Headline": "අගමැති සඳුදා ෆින්ලන්තේ යයි", "News Content": "අග්‍රාමාත්‍ය රනිල් වික්‍රමසිංහ මහතා ලබන සඳුදා ෆින්ලන්තයේ සංචාරයක නිරත වීමට නියමිතය.දෙරට අතර වෙළෙද, ආර්ථික, කර්මාන්ත ඇතුළු ක්ෂේත්‍රවල නව සබඳතා ඇති කර ගැනීම හා ද්විපාර්ශ්වික සබඳතා තහවුරු කර ගැනීම එම සංචාරයේ අරමුණයි.අග්‍රාමාත්‍ය රනිල් වික්‍රමසිංහ මහතා ෆින්ලන්ත අග්‍රාමාත්‍ය යූහා සිපිලර් මහතා ඇතුළු එරට ඉහළ පෙළේ නියෝජිතයින් සමග ද්විපාර්ශ්වික සාකච්ඡා පැවැත්විමට ද අපේක්ෂිතය.මහින්ද සමරසිංහ සහ අකිල විරාජ් කාරියවසම් යන අමාත්‍යවරුන් සහ අමත්‍යංශ ලේකම්වරුන් ඇතුළු කණ්ඩායමක් ෆින්ලන්ත සංචාරයට එක් වේ.අග්‍රාමාත්‍ය රනිල් වික්‍රමසිංහ මහතා මේ වන විට ජර්මනියේ පෞද්ගලික සංචාරයක නිරත වේ.", "URL": "https://sinhala.adaderana.lk/news.php?nid=78386", "Category": null, "Parent URL": null}