{"Source": "Adaderana", "Timestamp": "June 13, 2011 02:35 pm", "Headline": "යාල තිත් මුවන් දඩයම් කළ සිව් දෙනෙකුට මාංචු", "News Content": "යාල ජාතික වනෝද්‍යානයෙන් නීතී විරෝධී ලෙස තිත් මුවන් දෙදෙනෙකු දඩයම් කර ප්‍රවාහනය කරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. වනෝද්‍යානයේ දඹව ප්‍රදේශයේ දී මෙම මුවන් දඩයම් කර ඇති බව වනෝද්‍යාන නිලධාරීන් පැවසුවේය. මෙම වැටලමේ දී මුව මස් ප්‍රවාහනය කිරීම සඳහා යොදා ගත් යතුරු පැදි දෙකක් ද සිය භාරයට ගත් බව වනෝද්‍යාන නිලධාරීන් සඳහන් කළේය. අදාළ පුද්ගලයින් සිව්දෙනා තිස්සමහාරාම ප්‍රදේශයේ පදිංචිකරුවන් වන අතර ඔවුන් අද(13) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16738", "Category": null, "Parent URL": null}