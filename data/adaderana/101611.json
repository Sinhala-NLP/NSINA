{"Source": "Adaderana", "Timestamp": "January 1, 2019 06:16 am", "Headline": "ශ්‍රී ලංකාවේ ප්‍රවෘත්ති කලාව උඩුයටිකුරු වන දිනය අදයි", "News Content": "ශ්‍රී ලාංකීය ප්‍රවෘත්ති කලාව අන්තර්ජාතික තලයට ඔසවා තැබූ අපි, ජාත්‍යන්තර ප්‍රමිතීන්ට තවත් සමීප වෙමින් ,ලොව අන් කිසිදු නාලිකාවකට නොදෙවෙනි ප්‍රවෘත්ති විකාශයක අත්දැකීම ඔබ වෙත සමීප කිරීමට සූදානම්. ඔබත් අද සිට, ආවරණයේ සිට අනාවරණය දක්වා වූ මෙම විප්ලවීය අත්දැකීමේ කොටස් කරුවෙකු වන්න. අද‍ දෙරණ ප්‍රවෘත්ති විකාශය අතරතුරදී දෙරණ තිරය උඩු යටිකුරු වීම පිළිබඳ මේ වනවිට සමාජයේ කතාබහක් නිර්මාණය වී තිබේ. ඊට පිළිතුරු සපයමින් ශ්‍රී ලාංකේය ප්‍රවෘත්ති කලාව අන්තර්ජාතික ප්‍රමිතීන්ට තවත් සමීප කරමින් නව්‍යකරණයෙන් යුත් ටී.වී දෙරණ “අද දෙරණ” ප්‍රවෘත්තී විකාශය අද සිට නැරඹීමට ප්‍රේක්ෂක ඔබට අවස්ථාව හිමිවෙයි. ඒ අනූව 2005 වසරේ සිට මෙරට ප්‍රවෘත්ති කලාව ජාත්‍යන්තර තලයට ඔසවා තැබූ අද දෙරණ ප්‍රවෘත්ති අද සිට මෙරට ප්‍රවෘත්ති කලාව උඩුයටිකුරු කරනු ඇති. දේශපාලන, ආර්ථික, සමාජයීය මෙන්ම දෙස් විදෙස් ප්‍රවෘත්ති විශ්වසනීය සහ වේගවත් ලෙස ඔබ වෙත සමීප කිරීම වෙනුවෙන් අද දෙරණ කටයුතු කරමින් සිටියි. ලොව නවීනතම තාක්ෂණය සහිත දැවැන්ත මැදිරි සංකීර්ණයක් තුළ අද දෙරණ ප්‍රවෘත්ති ඔබ වෙත ගෙනඒමට මේවනවිටත් සියල්ල සූදානම්. එසේනම් ලොව අන් කිසිදු නාලිකාවකට නොදෙවෙනි ප්‍රවෘත්ති විකාශයක අත්දැකිම විඳගන්න අද රාත්‍රී ත්‍රී 6.55 ට අද දෙරණ ප්‍රවෘත්ති විකාශය නරඹන්න.", "URL": "https://sinhala.adaderana.lk/news.php?nid=101611", "Category": null, "Parent URL": null}