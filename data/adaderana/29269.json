{"Source": "Adaderana", "Timestamp": "November 17, 2012 03:20 pm", "Headline": "ගම්පොළ මුල්‍ය ආයතනයක ආරක්ෂක නිලධාරියා මරලා", "News Content": "ගම්පොළ නගරයේ පෞද්ගලික මූල්‍ය ආයතනයක ආරක්ෂක නිලධාරියෙකු ඝාතනය කර තිබේ. ඊයේ රාත්‍රී (16) මෙම ඝාතනය සිදු වී ඇති බව පොලීසිය සඳහන් කළේය. වාහන මිලදී ගැනීමකදී සිදුව ඇති මුදල් ගනුදෙනුවකට අදාළව මෙම ඝාතනය සිදුව ඇතැයි සැකකරන බව පොලීසිය පැවසුවේය. ඊයේ රාත්‍රී අදාළ ආරක්ෂක නිලධාරියා එහි තනිවම සේවය කරමින් සිට ඇති අතර එම අවස්ථාවේදී ඔහුට තියුණු ආයුධයකින් පහරදී මෙම ඝාතනය සිදුකර තිබේ. මෙලෙස ඝාතනයට ලක්ව ඇත්තේ ගිරාවුල්ල ප‍්‍රදේශයේ පදිංචි 50 හැවිරිදි පුද්ගලයෙකි.. මහේස්ත‍්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=29269", "Category": null, "Parent URL": null}