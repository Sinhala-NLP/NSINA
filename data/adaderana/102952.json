{"Source": "Adaderana", "Timestamp": "January 24, 2019 08:01 am", "Headline": "සිංහ-කැංගරු පළමු ටෙස්ට් සටන අද", "News Content": "‍සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන පළමු ටෙස්ට් ක්‍රිකට් තරගය අද(24) ආරම්භ වෙයි. ඔස්ට්‍රේලියාවේ බ්‍රිස්බේන් හිදී දිවා රාත්‍රි තරගයක් ලෙස මෙම තරඟය පැවැත්විමට නියමිතයි. අද තරගය සදහා ශ්‍රී ලංකා කණ්ඩායමට වේග පන්දු යවන ක්‍රිඩකයින් තිදෙනෙකු යොදා ගැනීමට නියමිත බව වාර්තා වෙයි. ලහිරු තිරිමාන්න ද අද තරගය සදහා ශ්‍රී ලංකා කණ්ඩායමට කැඳවිමට නියමිතව තිබේ. ඔස්ට්‍රේලියානු කණ්ඩායම සඳහා අද දිනයේ නවක ක්‍රිඩකයෙකු වන ජේ රිචඩ්සන් ක්‍රිඩා කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=102952", "Category": null, "Parent URL": null}