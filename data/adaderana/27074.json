{"Source": "Adaderana", "Timestamp": "September 2, 2012 03:26 pm", "Headline": "මඩකළපුව ගුවන් තොට හෙට සිට නවීකරණයට", "News Content": "මඩකළපුව ගුවන් තොටුපොළ නවීකරණය කිරීමේ කටයුතු හෙට (03) දිනයේ ආරම්භ කරන බව සිවිල් ගුවන් සේවා අමාත්‍යංශය පවසයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් මෙම නවීකරණ කටයුතු ආරම්භ කිරීමට නියමිතය. ශ්‍රී ලංකාවට පැමිණෙන සංචාරකයින්ගේ සංඛ්‍යාව වැඩිවීමත් සමඟ ඔවුන්ට ඉක්මනින් රට තුළට ප්‍රවේශ වීමට අවශ්‍ය පහසුකම් සැපයීමේ අරමුණින් මෙම ගුවන් තොටුපොළ නවීකරණය කිරීම සිදුකරන බව සිවිල් ගුවන් සේවා අමාත්‍යංශ්‍ය පවසයි. අභ්‍යන්තර ගුවන් ගමන් ප්‍රවර්ධනය කිරීමේ වැඩසටහන යටතේ මෙරට තුළ අභ්‍යන්තර ගුවන් තොටුපොළ 10 ක් සංවර්ධනය කිරීමට නියමිතය.", "URL": "https://sinhala.adaderana.lk/news.php?nid=27074", "Category": null, "Parent URL": null}