{"Source": "Adaderana", "Timestamp": "June 10, 2018 05:22 pm", "Headline": "තලෙයිමන්නාරමෙන් මුහුදු ගිය ධීවරයින් දෙදෙනෙක් අතුරුදහන් වෙයි", "News Content": "තලෙයිමන්නාරම ප්‍රදේශයෙන් ධීවර කටයුතු සඳහා පිටත්ව ගිය ධීවරයින් දෙදෙනෙකු අතුරුදන්ව තිබේ. තලෙයිමන්නාරම පොලීසිය සඳහන් කළේ පසුගිය 08 වැනිදා ධීවර කටයුතු සඳහා පිටත්ව ගිය අදාළ ධීවරයින් දෙදෙනා ‍අතුරුදන්ව ඇති බවට පවුලේ ඥාතීන් විසින් පොලිසියට පැමිණිල්ලක් සිදුකර ඇති බවයි. ඒ අනුව නාවික හමුදාව විසින් අදාළ ධීවරයින් සොයා මෙහෙයුම් ආරම්භ කර ඇති බව පොලීසිය සදහන් කළේය. අතුරුදන්ව ඇත්තේ තලෙයිමන්නාරම ප්‍රදේශයේ පදිංචි 33 හැවිරිදි සහ 38 හැවිරිදි පුද්ගලයින් දෙදෙනෙක් බව සඳහන්ය.", "URL": "https://sinhala.adaderana.lk/news.php?nid=90673", "Category": null, "Parent URL": null}