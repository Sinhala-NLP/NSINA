{"Source": "Adaderana", "Timestamp": "July 10, 2014 08:24 am", "Headline": "මැරෙන්න හැදුවා කියලා අපේ ප්‍රතිපත්ති වෙනස් වෙන්නේ නෑ", "News Content": "සියදිවි හානි කර ගැනීමට උත්සාහ කළත් තම රටේ ප්‍රතිපත්ති වෙනස් නොවන බව ඔස්ට්‍රේලියානු අග්‍රාමාත්‍ය ටෝනි ඇබට් පවසයි. ක්‍රිස්මස් දුපතේ රඳවා සිටින මව්වරුන් පිරිසක් සියදිවි හානිකර ගැනීමට උත්සාහ දරා ඇති බවට පළ වන වාර්තා සම්බන්ධයෙන් ඔස්ට්‍රේලියානු මාධ්‍ය වෙත අදහස් දක්වමින් ඔහු මෙම අදහස් පළ කර ඇත. මෙම සිද්ධිය පිළිබදව තමන් අතිශයින් කනගාටුවට පත් වන බව ටෝනි ඇබට් පවසා ඇති අතර එහෙත් රජයේ ප්‍රතිපත්ති එලෙසම ඉදිරියට ද පවත්වාගෙන යන බව ඔහු ප්‍රකාශ කර තිබේ. බෝට්ටු මගින් ඔස්ට්‍රේලියාවට පැමිණීම වැළැක්වීමට කටයුතු කරන බව ද ටෝනි ඇබට් ප්‍රකාශ කර ඇත. නාවුරු දුපත් වල රඳවා සිටින පුද්ගලයින්ට අවශ්‍ය මුලික අවශ්‍යතා වලටත් වඩා ආරක්ෂාව සලසා ඇති බව ඔස්ට්‍රේලියානු අග්‍රාමාත්‍ය ටෝනි ඇබට් ප්‍රකාශ කර තිබේ. කෙසේ වෙතත් බීබීසී ලෝක සේවය සමඟ අදහස් දක්වමින් ඔස්ට්‍රේලියානු කම්කරු පක්ෂයේ නායක බිල් සෝටන් ටෝනි ඇබට් අග්‍රාමාත්‍යවරයාගේ ප්‍රකාශ සම්බන්ධයෙන් දැඩි විවේචන එල්ල කර තිබේ. ඔහු ප්‍රකාශ කර ඇත්තේ ඔස්ට්‍රේලියානු රජය යටතේ සිටින ඕනෑම පුද්ගලයෙකුට ආරක්ෂාව ලබාදීම රජයේ වගකීමක් බවයි.", "URL": "https://sinhala.adaderana.lk/news.php?nid=44559", "Category": null, "Parent URL": null}