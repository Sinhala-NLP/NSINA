{"Source": "Adaderana", "Timestamp": "August 5, 2012 09:06 am", "Headline": "බදුල්ලේ මන්ත්‍රීවරයෙකු අත්අඩංගුවට", "News Content": "බදුල්ල ජාතික ජල සම්පාදන ආයතනයේ නිලධාරියෙකුට පහරදීම සම්බන්ධයෙන් බදුල්ල ප්‍රාදේශීය සභාවේ මන්ත්‍රීවරයෙකු අත්අඩංගුවට ගෙන තිබේ. බදුල්ල, විනීතගම ප්‍රදේශයේ ක්‍රියාත්මක නළ ළිං ව්‍යාපෘතියක් පරික්ෂා කිරීම සඳහා ගිය අවස්ථාවේ දී පහරදීම සිදුව ඇති බව පොලිසිය පවසන්නේය. පහරකෑමට ලක්වු නිලධාරියා බදුල්ල මහරෝහලට ඇතුළත් කර ඇත. අත්අඩංගුවට ගත් සැකකාර මන්ත්‍රීවරයා අද (05) බදුල්ල මහේස්ත්‍රාත්වරයා වෙත ඉදිරිපත් කරන බව බදුල්ල පොලිසිය සඳහන් කළේය.", "URL": "https://sinhala.adaderana.lk/news.php?nid=26327", "Category": null, "Parent URL": null}