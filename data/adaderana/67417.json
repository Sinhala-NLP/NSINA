{"Source": "Adaderana", "Timestamp": "December 27, 2016 03:57 pm", "Headline": "සිලාවතුරේ තහනම් දැල් දැමූ 8ක් දැලේ", "News Content": "තහනම් ධීවර ආම්පන්න යොදාගනිමින් සිලාවතුර මුහුදු ප්‍රදේශයේ ධීවර කටයුතුවල නිරත වූ ධීවරයින් 8 දෙනෙකු නාවික හමුදාව විසින් අත්අඩංගුවට ගෙන තිබේ.වයඹ නාවික විධානයට අයත්, සිලාවතුර නාවික නෞකා ථේරපුත්ත ආයතනයට අනුයුක්ත නිලධාරීන් පිරිසක් විසින් ඔවුන් අත්අඩංගුවට ගෙන ඇති බව සඳහන්ය.එහිදී තහනම් දැල් 2ක්, පා වරල් යුගල් 2ක් සහ ධීවර කටයුතු සඳහා යොදාගත් ඩිංගි යාත්‍රා 2ක් ද නාවික හමුදා භාරයට ගෙන ඇත.අත්අඩංගුවටගත් ධීවරයින් සහ භාණ්ඩ ඉදිරි පරීක්ෂණ කටයුතු සඳහා මන්නාරම, ධීවර පරීක්ෂක වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=67417", "Category": null, "Parent URL": null}