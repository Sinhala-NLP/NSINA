{"Source": "Adaderana", "Timestamp": "May 6, 2016 04:11 pm", "Headline": "   යෝෂිතට පියා සමග උගන්ඩා යන්න බෑ! ", "News Content": "උගන්ඩාවේ සංචාරයක නිරතවීම සඳහා යෝෂිත රාජපක්ෂ මහතා සිදු කළ ඉල්ලීම කඩුවෙල මහේස්ත්‍රාත් අධිකරණය ප්‍රතික්ෂේප කර තිබේ.උගන්ඩා රාජ්‍යයේ නව ජනාධිපතිවරයාගේ පදවි ප්‍රාප්තිය සඳහා සිය පියා සමග සහභාගීවීමට අවසර ලබා දෙන ලෙස යෝෂිත රාජපක්ෂ මහතා විසින් සිය නීතිඥවරුන් මාර්ගයෙන් අදාළ ඉල්ලීම ඉදිරිපත් කර තිබුණි.කෙසේ වෙතත් එම ඉල්ලීම ප්‍රතික්ෂේප කළ කඩුවෙල මහේස්ත්‍රාත් අධිකරණය අදාළ ඉල්ලීම මහාධිකරණය යොමු කරන ලෙස දැනුම් දී ඇති බව වාර්තා වෙයි.සී.එස්.එන් නාලිකාව පවත්වාගෙන යාමේදී සිදු කළ බව කියන මූල්‍ය අක්‍රමිකතාවකට අදාළව යෝෂිත රාජපක්ෂ මහතා ඇතුළු පිරිසකට චෝදනා එල්ල වී ඇති අතර ඔවුන්ට විදේශ ගමන් තහනමක් ද පනවනු ලැබ ඇත.", "URL": "https://sinhala.adaderana.lk/news.php?nid=59872", "Category": null, "Parent URL": null}