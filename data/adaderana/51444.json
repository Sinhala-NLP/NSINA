{"Source": "Adaderana", "Timestamp": "May 20, 2015 09:05 am", "Headline": "මැ.කො 20 ගැන සාකච්ඡාවක් කැඳවයි", "News Content": "20 වන ආණ්ඩුක්‍රම ව්‍යවස්ථා සංශෝධනය පිළිබඳ විශේෂ සාකච්ඡාවක් අද පැවැත්වීමට නියමිතය. මැතිවරණ කොමසාරිස්වරයා විසින් මෙම සාකච්ඡාව කැඳවා තිබේ.ඒ සඳහා දේශපාලන පක්ෂ, නිරීක්ෂණ සංවිධාන වලට සහ සිවිල් සමාජ ක්‍රියාකාරීන්ට මෙන්ම වෘත්තීය කණ්ඩායම්වලට ද ආරාධනා කර ඇති බව සඳහන්ය.මෙහිදී දැනට කතාබහට ලක්වන විසි වන ආණ්ඩුක්‍රම ව්‍යවස්ථා සංශෝධනය පිළිබඳ දීර්ඝ ලෙස කරුණු සාකච්ඡා කිරීමට නියමිත බව වාර්තා වේ.මේ අතර මෙම සාකච්ඡාවේ දී 20වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් යෝජනා ඉදිරිපත් කිරීමට අවස්ථාව ද සලසා දී ඇත.සිවිල් සංවිධාන පෙන්වාදෙන්නේ අද දිනයේ පැවැත්වෙන මෙම සාකච්ඡාව ඉතා තීරණාත්මක සාකච්ඡාවක් වනු ඇති බවයි.", "URL": "https://sinhala.adaderana.lk/news.php?nid=51444", "Category": null, "Parent URL": null}