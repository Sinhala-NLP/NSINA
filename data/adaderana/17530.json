{"Source": "Adaderana", "Timestamp": "July 20, 2011 04:32 pm", "Headline": " නිලධාරීන් නීතියට පිටින් ගියොත් මැ.කො ඉල්ලා අස්වෙයි", "News Content": "මැතිවරණ රාජකාරියේ යෙදෙන කවුරුන් හෝ වගකිවයුතු නිලධාරියෙකු මැතිවරණ නීතියට පිටින් කටයුතු කරනු ලැබුවහොත් හෝ යම් මැතිවරණ අක්‍රමිකතාවක නිරත වුවහොත් තමන් ඉල්ලා අස්වන බව මැතිවරණ කොමසාරිස් මහින්ද දේශප්‍රිය මහතා පවසයි. එළඹෙන පළාත් පාලන මැතිවරණයට අදාළව මාධ්‍ය ප්‍රධානීන් දැනුවත් කිරීම සඳහා අද කොළඹ පැවති හමුවකදී හෙතෙම මේ බව සඳහන් කළේය. ජූලි 23 වන දින පළාත් පාලන ආයතන 64 ට මහජන නියෝජිතයින් තෝරාපත් කර ගැනීමට අදාළව මැතිවරණය පැවැත්වීමට නියමිතය.", "URL": "https://sinhala.adaderana.lk/news.php?nid=17530", "Category": null, "Parent URL": null}