{"Source": "Adaderana", "Timestamp": "February 6, 2019 05:53 pm", "Headline": "ජාතික ආණ්ඩුව ගැන විවාදය හෙට-දවස පුරා රැඳී සිට සහය වන්නැයි ආණ්ඩු පක්ෂ මන්ත්‍රීවරුන්ට දැනුම් දීමක්", "News Content": "ජාතික ආණ්ඩු යෝජනාව පිළිබඳව යෝජනාව විවාදය හෙට (07) දිනයේ විවාදයට ගැනීමට නියමිතව තිබේ. ඒ අනුව එයට ඡන්ද විමසීමක් ද පැවැත්වීමට නියමිත බව ආණ්ඩු පක්ෂයේ ප්‍රධාන සංවිධායක ඉඩම් හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා නිවේදනයක් නිකුත් කරමින් සඳහන් කරයි. කෙසේ වෙතත් ඒ අනුව හෙට දිනයේ දී දවස පුරා පාර්ලිමේන්තුවේ රැඳී සිට යෝජනාවට පක්ෂව අනිවාර්යයෙන්ම ඡන්දය ප්‍රකාශ කළ යුතු බව එම නිවේදනයේ වැඩිදුරටත් දක්වා ඇත. ගයන්ත කරුණාතිලක අමාත්‍යවරයාගේ අත්සනින් යුතුව මෙම නිවේදනය පාර්ලිමේන්තුවේ ආණ්ඩු පක්ෂ කණ්ඩායමේ සියලු මන්ත්‍රීවරුන් වෙත නිකුත් කර තිබේ. ගයන්ත කරුණාතිලක මහතා නිකුත් කළ ලිපිය පහතින් දැක්වෙයි.", "URL": "https://sinhala.adaderana.lk/news.php?nid=103814", "Category": null, "Parent URL": null}