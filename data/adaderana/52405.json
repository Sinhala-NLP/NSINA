{"Source": "Adaderana", "Timestamp": "July 3, 2015 09:31 am", "Headline": "ඡන්දෙන් පස්සේ පුළුල් ජාතික වැඩපිළිවෙළක් ", "News Content": "ඉදිරි මහමැතිවරණයෙන් පසු දේශීය ආහාර නිෂ්පාදනය, මත්ද්‍රව්‍ය නිවාරණය මෙන්ම පරිසර සංරක්ෂණය වෙනුවෙන් පුළුල් ජාතික වැඩපිළිවෙළක් ක්‍රියාවට නංවන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ ඊට අදාළ මූලික සැලසුම් මේ වන විටත් සකස් කර අවසන් බවයි.පරිසර හා සත්ව හිංසනයට එරෙහි සංවිධානයේ නියෝජිතයන් සමඟ ඊයේ ජනාධිපති කාර්යාලයේ පැවති විශේෂ සාකච්ඡාවකට එක්වෙමින් ජනාධිපති මෛත්‍රීපාල සිරිසේන මහතා මේ බව පැවසීය.එහිදී ජනාධිපතිවරයා වැඩිදුරටත් ප්‍රකාශ කළේ දැනට පිටරටින් ගෙන්වන ආහාර වර්ග රැසක් මෙරට තුළදීම නිෂ්පාදනය කළ හැකි ඒවා බවයි.බරපතළ සමාජ ඛේදවාචකයක් බවට පත්ව ඇති මත්ද්‍රව්‍ය නිවාරණය සඳහා පුළුල් ජාතික වැඩපිළිවෙළක අවශ්‍යතාව තදින් මතුව ඇති බව ද ජනාධිපති මෛත්‍රීපාල සිරිසේන මහතා පැවසීය.", "URL": "https://sinhala.adaderana.lk/news.php?nid=52405", "Category": null, "Parent URL": null}