{"Source": "Adaderana", "Timestamp": "August 18, 2017 03:07 pm", "Headline": "කොල්ලකෑම් රැසකට සම්බන්ධ අයෙක් කොටුවෙයි", "News Content": "නිවෙස් බිද දේපල කොල්ලකෑම් රැසකට සම්බන්ධ පුද්ගලයෙකු කොහුවල පොලිසිය විසින් අත්අඩංගුවටගෙන තිබේ. ලැබුණ තොරතුරකට අනුව සිදු කළ වැටලීමකදි සැකකරු අත්අඩංගුවට ගෙන ඇති බව සඳහන් වෙයි. එහිදී සැකකරු විසින් කොල්ලකන ලද ශිතකරණයක්, ජල පෙරන යන්ත්‍රයක් ඇතුලු දේපල පොලිසිය විසින් සොයාගෙන තිබේ. අත්අඩංගුවට ගත් සැකකරු කළුබෝවිල ප්‍රදේශයේ පදිංචි 34 හැවිරිදි පුද්ගලයෙකු වන අතර ඔහු නුගේගොඩ මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=76433", "Category": null, "Parent URL": null}