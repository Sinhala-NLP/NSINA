{"Source": "Adaderana", "Timestamp": "December 30, 2014 02:24 pm", "Headline": "ශ්‍රී ලංකා ධජය සහිත යාත්‍රාවලට  මසුන් ඇල්ලීමට ඉඩනොදෙයි", "News Content": "ශ්‍රී ලංකා ධජය සහිතව විදේශීය ධීවර යාත්‍රා විසින් කරගෙන ගිය මසුන් ඇල්ලීම් කටයුතු වහාම ක්‍රියාත්මක වන පරිදි තාවකාලිකව අත්හිටුවීමට රජය තීරණය කර තිබේ. ශ්‍රී ලංකා ධජය යටතේ විදේශීය ධීවර යාත්‍රා ජාත්‍යයන්තර මුහුදේ ධීවර කටයුතු වල නිරත වීම පිළිබඳ මෙරට ධීවර ප්‍රජාවගෙන් දැඩි විරෝධයක් එල්ල වී තිබුණි. ඒ පිළිබඳ අවධානය යොමු කර ශ්‍රී ලංකා ධජය සහිත විදේශීය ධීවර යාත්‍රා මඟින් ධීවර කටයුතුවල නිරතවීම අත්හිටු වීමට තීරණය කළ බව ධීවර හා ජලජ සම්පත් සංවර්ධන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=48357", "Category": null, "Parent URL": null}