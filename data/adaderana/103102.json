{"Source": "Adaderana", "Timestamp": "January 26, 2019 10:22 am", "Headline": "බ්‍රසීලයේ යපස් පතලක බැම්මක් පුපුරායාමෙන් 7ක් මරුට ", "News Content": "බ්‍රසීලයේ යපස් පතලක බැම්මක් පුපුරායාමෙන් පුද්ගලයින් හත් දෙනෙකු මියගොස් තිබේ. විදෙස් වාර්තා සඳහන් කළේ සිදුවීමෙන් 200කට අධික පිරිසක් තවමත් අතුරුදන්ව සිටින බවයි. බ්‍රසීලයේ නිරිතදිග මීනස් ජෙරයිස් ප්‍රාන්තයේ යපස් පතලක බැම්මක් පුපුරාගොස් තිබේ. මේ සමග ගලා ආ මඩ සහ ජලයෙන් නිවාස, රථවාහන ඇතුළු දේපළ රැසක් යටවී ඇති බව විදෙස් වාර්තා සඳහන් කළේය. අනතුරින් මියගිය හත්දෙනෙකුගේ සිරුරු මේ වන විට සොයාගෙන ඇති අතර 200කට අධික පුද්ගලයින් පිරිසක් තවමත් අතුරුදන්ව සිටියි. දිවා ආහාරය ලබාගනිමින් සිටි පතල් කම්කරුවන් රැසක්ද අතුරුදන් පිරිස අතර වන බවයි එරට බලධාරීන් ප්‍රකාශ කළේ. එමෙන්ම ජලයෙන් යටවූ නිවාස තුළ සිරවී සිටින පිරිස් මුදාගැනීමේ මෙහෙයුමක්ද මේ වන විට ක්‍රියාත්මකයි. සිදුවීම සම්බන්ධයෙන් බ්‍රසීල බලධාරීන් විශේෂ පරීක්ෂණයක් ආරම්භ කර තිබේ. මේ අතර මින් වසර තුනකට පෙරද මීනස් ජෙරයිස් ප්‍රාන්තයෙන් මෙවැනිම අනතුරක් වාර්තා වී ඇති අතර එහිදී පුද්ගලයින් 19 දෙනෙකුට දිවි අහිමි වූ බවයි විදෙස් වාර්තා සදහන් කළේ.", "URL": "https://sinhala.adaderana.lk/news.php?nid=103102", "Category": null, "Parent URL": null}