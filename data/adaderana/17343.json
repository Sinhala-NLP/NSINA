{"Source": "Adaderana", "Timestamp": "July 11, 2011 06:19 pm", "Headline": "පුංචි ආණ්ඩු 64 ට තැපැල් ඡන්ද හෙටයි..!", "News Content": "පළාත් පාලන ආයතන 64ක් සඳහා පැවැත්වෙන මැතිවරණයට අදාළ තැපැල් ඡන්ද විමසීමේ කටයුතු හෙට සිදුකෙරෙයි. ඡන්දය ප්‍රකාශ කිරීම සඳහා අයදුම්කරුවන් 60,546 දෙනෙකු සුදුසුකම් ලබා තිබේ. තැපැල් මූලස්ථානය , ත්‍රිවිධ හමුදා මූලස්ථාන , කලාප අධ්‍යාපන කාර්යාල , බස් ඩිපෝ ඇතුළු ඡන්ද දායකයන් වැඩි සංඛ්‍යාවක් සහිත මධ්‍යස්ථාන වලට මැතිවරණ කාර්යාලයේ ස්ථීර නි‍යෝජිතයෙකු බැගින් පත්කිරීමට ද නියමිතය. තැපැල් ඡන්ද මධ්‍යස්ථාන ලෙස පවත්වාගෙන යන රාජ්‍ය ආයතනවල හා අවට ප්‍රදේශවල ප්‍රචාරක කටයුතු සිදුකිරීම තහනම් බව මැතිවරණ මහලේකම් කාර්යාලය සඳහන් කරයි.", "URL": "https://sinhala.adaderana.lk/news.php?nid=17343", "Category": null, "Parent URL": null}