{"Source": "Adaderana", "Timestamp": "March 22, 2014 09:40 am", "Headline": "කුඩු කතුන් අද උසාවියට", "News Content": "බොරැල්ල, සීවලීපුර ප්‍රදේශයේ දී හෙරොයින් ළඟ තබාගෙන සිටි කාන්තාවක් පොලීසිය විසින් අත්අඩංගුවට ගෙන තිබේ. බස්නාහිර පළාත් දුෂණ මර්ධන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකාරිය අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකාරිය සතුව තිබී හෙරොයින් ග්‍රෑම් 07යි මිලි ග්‍රෑම් 105ක් සොයාගෙන තිබේ. අදාළ කාන්තාව 46 හැවිරිදි සීවලීපුර ප්‍රදේශයේ පදිංචි කාන්තාවක් වන අතර ඇය අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර බොරැල්ල, මැගසීන් පාර ප්‍රදේශයේදී ද හෙරොයින් ළඟ තබාගෙන සිටි කාන්තාවක් පොලීසිය විසින් අත්අඩංගුවට ගෙන තිබේ. බස්නාහිර පළාත් දුෂණ මර්ධන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකාරිය අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකාරිය සතුව තිබී හෙරොයින් ග්‍රෑම් 06යි මිලි ග්‍රෑම් 400 ක් සොයාගෙන තිබේ. අදාළ කාන්තාව 55 හැවිරිදි එම ප්‍රදේශයේම පදිංචි කාන්තාවක් වන අතර ඇය අද මාළිගාකන්ද මහේස්ත්‍රාත් අධිකරණයට ඉදිරීපත් කිරීමට නියමිතය.", "URL": "https://sinhala.adaderana.lk/news.php?nid=41978", "Category": null, "Parent URL": null}