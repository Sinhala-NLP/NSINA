{"Source": "Adaderana", "Timestamp": "November 15, 2011 03:17 pm", "Headline": "රජය හැදුවේ ලංකාවේ වගේ කන්න දීලා ඡන්දෙ ගන්නයි", "News Content": "2018 පොදු රාජ්‍ය මණ්ඩලය පැවැත්වීමේ රට තීරණය කිරීම සඳහා ශාන්ත කීට්ස් දූපතේ පැවති ඡන්ද විමසීමේ දී ඒ සඳහා සහභාගි වන රටවල නියෝජිතයන්ට ආහාර පාන ලබා දී ශ්‍රී ලංකාවේ දී මෙන් ඡන්දය ලබාගැනීමට රජය උත්සාහ කළ බව එක්සත් ජාතික පක්ෂය පවසයි. නමුත් රජයේ එම උත්සාහය අසාර්ථක වූ බව එක්සත් ජාතික පක්ෂ මහ ලේකම් සහ පාර්ලිමේන්තු මන්ත්‍රී තිස්ස අත්තනායක මහතා සඳහන් කරයි. එම ක්‍රීඩා උළෙල සඳහා රජය විසින් ඇස්තමේන්තුගත කළ මුදල ශ්‍රී ලංකාවේ අධිවේගී මාර්ග 08 ක් සෑදීම සඳහා යෙදවිය හැකි බව ද අද(15) කොළඹ පැවති මාධ්‍ය හමුවක දී අදහස් දක්වමින් ඒ මහතා ප්‍රකාශ කළේය. එමෙන්ම පාඩු ලබන ආයතන රජයට පවරාගැනීම පිළිබඳ පනත නිසා කොටස් වෙළඳපොළ බිඳවැටී ඇති බව ද ඔහු පෙන්වාදුන්නේය. විදේශගතව සිටින විපක්ෂ නායක රනිල් වික්‍රමසිංහ මහතා නැවත මව්බිමට පැමිණි පසු ලබන 18 වන දා සිට අදාළ පනතට එරෙහිව උද්ඝෝෂණ දියත් කරන බව ද අත්තනායක මහතා කියා සිටියේය.", "URL": "https://sinhala.adaderana.lk/news.php?nid=20025", "Category": null, "Parent URL": null}