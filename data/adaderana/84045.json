{"Source": "Adaderana", "Timestamp": "February 6, 2018 04:11 pm", "Headline": "කාට කාටත් තියෙන සිහින මෙන්න", "News Content": "මොරගහකන්ද ව්‍යාපෘතියට අදාළ වැඩ කටයුතු සියයට 70 ක් පමණ තමා අවසන් කර දුන් බව හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා පවසයි. ඊයේ(05) අද දෙරණ තුළින් විකාශය යු 360 වැඩසටහනට එක් වෙමින් ඔහු මෙම අදහස් පළ කළේය. සියලු දෙනාට සිහින ඇති බවත් දේශපාලඥයින්ටත් එවැනි සිහින තිබෙන බවත් පැවසු මහින්ද රාජපක්ෂ මහතා මොරගහකන්ද ව්‍යාපෘතියත් එවැනි සිහිනයක් වු බවත් එය තම මහින්ද චින්තනයේ ඇතුළත් වු මුලික කටයුත්තක් බවද සඳහන් කළේය. අද වන විට බොරු චෝදනා ඉදිරිපත් කළත් කවුරුන් හෝ ව්‍යාපෘතිය කඩාකප්පල් කිරීමට උත්සහ නොකළ බව ද පැවසීය. ඇමතිකම් ලබා ගත් ඇතැමුන් ඔවුන්ගේ නොහැකියාව ගැන නොකියා සියලු දෑ තමා සිදු කළ බවට චෝදනා කරන බව ද මහින්ද රාජපක්ෂ මහතා මෙහිදී කියා සිටියේය.", "URL": "https://sinhala.adaderana.lk/news.php?nid=84045", "Category": null, "Parent URL": null}