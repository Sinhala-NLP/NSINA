{"Source": "Adaderana", "Timestamp": "September 8, 2014 10:13 am", "Headline": "වෛද්‍යවරයා පොලීසියේ - මේජර්වරයා රෝහලේ ", "News Content": "මාතර, ඉසදීන් නගරයේ දී හමුදා මේජර්වරයෙකු සහ වෛද්‍යවරයෙකු ඇතුළු දෙපාර්ශවයක් අතර ඇති වු ගැටුමක් හේතුවෙන් වෛද්‍යවරයා සහ තවත් සැකකරුවන් තිදෙනෙකු අත්අඩංගුවට ගෙන තිබේ. පොලිසිය පැවසුවේ ඊයේ(07) පස්වරුවේ වෛද්‍යවරයා සහ තවත් තිදෙනෙකු විසින් මේජර්වරයාට සහ තවත් අයෙකුට පහර දුන් බවට පැමිණිල්ලක් ලැබි ඇති බවයි. මේජර්වරයා සහ ඔහුගේ මිත්‍රයා රෝහල්ගත විමට අවශ්‍ය බව පවසා මාතර මහ රෝහලට ඇතුළත් වි ඇති අතර වෛද්‍යවරයා සහ ඔහුගේ ඥාතීන් තිදෙනාද පොලිස් රැකවරණය යටතේ මාතර මහ රෝහලේ ප්‍රතිකාර ලබන බව වාර්තාවෙයි. හමුදා මේජර්වරයාගේ නිවසේ ඊයේ(07) පස්වරුවේ ධර්මදේශනා පින්කමක් පැවත්වීමට නියමිත තිබු අතර අදාළ වෛද්‍යවරයාගේ මෝටර් රථය මේජර්වරයාගේ නිවස අසළින් අවස්ථා කිහිපයකදී වේගයෙන් ධාවනය කරවීම ගැටුමට හේතුව බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=45908", "Category": null, "Parent URL": null}