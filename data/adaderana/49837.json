{"Source": "Adaderana", "Timestamp": "March 9, 2015 02:38 pm", "Headline": "චිත්‍රපට සංස්ථාවේ මුල්පුටුව දීපාල් චන්ද්‍රරත්නට බාරදෙයි", "News Content": "ජාතික චිත්‍රපට සංස්ථාවේ නව සභාපතිවරයා ලෙස නීතිඥ දීපාල් චන්ද්‍රරත්න මහතා අද සිය ධුරයේ වැඩ බාරගෙන තිබේ.අද පෙරවරුවේ ඔහු සිය ධුරයේ වැඩ බාරගත් බව ජනමාධ්‍ය සහ පාර්ලිමේන්තු කටයුතු අමාත්‍යංශය සඳහන් කළේය. නීතිඥ දීපාල් චන්ද්‍රරත්න මහතා, අමාත්‍ය ගයන්ත කරුණාතිලක මහතා වෙතින් සිය පත්වීම් ලිපිය බාරගත් බව එම අමාත්‍යංශය පැවසීය.චිත්‍රපට සංස්ථාවේ සභාපති තනතුර ප්‍රවීණ උපකාරක පංති දේශකවරයෙකු වන උපුල් ශාන්ත සන්නස්ගල මහතාට ලබාදීමට නියමිත බවට ද පසුගිය කාලයේදී රාවයක් පැතිරිණ.", "URL": "https://sinhala.adaderana.lk/news.php?nid=49837", "Category": null, "Parent URL": null}