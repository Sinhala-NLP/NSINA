{"Source": "Adaderana", "Timestamp": "May 14, 2018 12:42 pm", "Headline": "අනතුරින් පොලිස් නිලධාරියා අවසන් ගමන් යයි", "News Content": "කටුනායක, 18 කණුව දුම්රිය හරස් මාර්ගයේදී සිදු වූ අනතුරකින් පොලිස් නිලධාරියෙකු මියගොස් තිබේ. හලාවත සිට කොළඹ කොටුව බලා ධාවනය වූ දුම්රියක යතුරුපැදියක් ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ යතුරුපැදිකරු මීගමුව රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ කටුනායක ගුවන්තොටුපල පොලිස් ස්ථානයට අනුයුක්තව රාජකාරි කළ 49 හැවිරිදි බණ්ඩාරගම ප්‍රදේශයේ පදිංචි පුද්ගලයෙකි. කටුනායක පොලීසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89072", "Category": null, "Parent URL": null}