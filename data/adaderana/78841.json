{"Source": "Adaderana", "Timestamp": "October 18, 2017 07:24 am", "Headline": " මට එරෙහිව කුමන්ත්‍රණයක් ක්‍රියාත්මක වෙනවා", "News Content": "තමාට එරෙහිව දේශපාලන කුමන්ත්‍රණයක් ක්‍රියාත්මක වන බව මහින්ද අමරවීර අමාත්‍යවරයා පවසයි. පසුගියදා මත්තල ගුවන්තොටුපල විදෙස් රටකට අලෙවි කිරීමට එරෙහිව සංවිධානය කළ උද්ඝෝෂණය තමාට විරුද්ධව ක්‍රියාත්මක වූවක් බව ඔහු පවසයි. අදාළ උද්ඝෝෂණය අතරතුර අත්අඩංගුවට පත්වූවන්ට ඇප ලබාදීමට තමා විරෝධය පළ කළ බවට චෝදනා එල්ල වී ඇති බව අමාත්‍යවරයා මාධ්‍ය හමුවක් කැඳවමින් අවධාරණය කළේය. මත්තල ගුවන්තොටුපල විදෙස් රටකට ලබාදීමේ කිසිඳු සූදානමක් නොමැති බව මහින්ද අමරවීර අමාත්‍යවරයා එහිදී පැවසුවේය.", "URL": "https://sinhala.adaderana.lk/news.php?nid=78841", "Category": null, "Parent URL": null}