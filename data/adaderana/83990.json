{"Source": "Adaderana", "Timestamp": "February 5, 2018 11:39 am", "Headline": "නිදහස් දිනය වෙනුවෙන් යුද හමුදා නිලධාරීන් ලේ දන් දෙයි ", "News Content": "මුලතිව් දිස්ත්‍රික්කයේ රෝගීන්ගේ අවශ්‍යතාවය වෙනුවෙන් මුලතිව් යුධ හමුදා නිලධාරීන් 425 දෙනෙකු ලේ දන්දීමේ වැඩසටහනක් ඊයේ (04) මුලතිව් රෝහලේදී පැවැත්විණ. මුලතිව් රෝහල වෙතින් ප්‍රතිකාර ලබාගන්නා රෝගීන්ගේ රුධිර අවශ්‍යතාවය සැපිරීම වෙනුවෙන් යුධ හමුදා නිලධාරීන් අදාළ ලේ දන්දීම සිදුකරනු ලැබීය. 70 වන ජාතික නිදහස් දින සැමරුමට සමගාමීව මුලතිව් ආරක්ෂක සේනා ආඥාපති මේජර් ජෙනරල් ආර්.ඩබි.ඩබ්.ඒ.ඩි.බි.රාජගුරු මහතාගේ සංකල්පයක් යටතේ අදාළ රුධිර පරිත්‍යාග කිරීමේ වැඩසටහන සංවිධානය කොට තිබිණ. මුලතිව් ආරක්ෂක සේනා 59 සේනාංකාධිපති මේජර් ජෙනරල් එන්.ඩි.වන්නිආරච්චි මහතාගේ මෙහෙයවීම යටතේ මුලතිව් ආරක්ෂක සේනා 59,64 හා 68 සේනාංකයන්ගේ යුධ හමුදා නිළධාරීන් ලේ දන්දීම වෙනුවෙන් එක්ව සිටියහ. මීට පෙර යාපනය රෝහල් රුධිර අවශ්‍යතාවය වෙනුවෙන් යාපනය ආරක්ෂක සේනා යුධ හමුදා නිළධාරීන්ද රුධිරය පරිත්‍යාග කරනු ලැබීය.", "URL": "https://sinhala.adaderana.lk/news.php?nid=83990", "Category": null, "Parent URL": null}