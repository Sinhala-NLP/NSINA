{"Source": "Adaderana", "Timestamp": "August 15, 2013 04:11 pm", "Headline": "අවි නිරීක්ෂණ කණ්ඩායමක් සිරියාවට යයි", "News Content": "එක්සත් ජාතින්ගේ අවි නිරීක්ෂණ කණ්ඩායමක් සිරියාවට නික්ම ගොස් තිබේ. සිරියාවේ රසායනික අවි භාවිත යන්නේ ද පිළිබඳව විමර්ශන සිදු කිරීම එම කණ්ඩායමේ අරමුණයි. සති දෙකක කාලයක් අදාළ පිරිස සිරියාවේ රැදී සිටීමට නියමිත අතර දමස්කස් නගරයේ ප්‍රදේශ තුනක පර්යේෂණ කටයුතු සිදු කිරීමට නියමිතයි. සිරියාවේ පවතින ගැටුම් මර්ධනය කිරීම සඳහා රසායනික අවි භාවිත කර ඇති බවට චෝදනා එල්ල වී ඇති අතර ඒ අනුව ඒ පිළිබඳ නිරීක්ෂණය කිරීමට අවශ්‍ය බව එක්සත් ජාතින්ගේ සංවිධානය සිරියානු රජයට දැනුම් දි තිබුණි. රසායනික අවි භාවිතය පිළිබඳ එල්ල වන චෝදනා ප්‍රතික්ෂේප කළ සිරියානු රජය, එම පරීක්ෂණ කටයුතු සඳහා එක්සත් ජාතින්ගේ සංවිධානය කළ ඉල්ලීමට පසුගිය 31 වැනිදා එකඟතාව පළ කළාය.", "URL": "https://sinhala.adaderana.lk/news.php?nid=36653", "Category": null, "Parent URL": null}