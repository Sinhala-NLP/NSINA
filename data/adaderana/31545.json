{"Source": "Adaderana", "Timestamp": "February 11, 2013 09:53 pm", "Headline": "බංගලාදේශයේ බසයක් පෙරළී 17ක් මරුට", "News Content": "වන්දනාකරුවන් පිරිසක් රැගත් බස් රථයක් බංග්ලාදේශයේ ඩකා අගනුවරට දකුණෙන් පිහිටි පාලමකින් පෙරළීමෙන් එහි සිටි කුඩා ළමුන්ද ඇතුළුව පුද්ගලයින් 17 දෙනෙකු මියගොස් තිබේ. අනතුරට ලක්වන අවස්ථාව වන විට එම බසයේ 43 දෙනෙකු සිට ඇතැයි විදෙස් වාර්තා සඳහන්කරයි. අනතුරින් 26 දෙනෙකු පමණ තුවාල ලබා රෝහල් ගත කර තිබේ. අනතුර සිදුවු අවස්ථාවේදීම පුද්ගලයින් 16 දෙනෙකු එම ස්ථානයේදීම මියගොස් ඇති අතර තුවාල ලැබුවන් අතර සිටි අයෙකු රෝහල් ගත කිරීමෙන් පසු මියගොස් ඇත. බංගලාදේශයේ ඉස්ලාමීය දේවාස්ථානයක වන්දනාවක නිරත වූ පිරිසක් රැගත් බස් රථයක් මෙලෙස අනතුරට ලක්ව ඇති අතර එරට වාර්ෂිකව සිදුවන රිය අනතුරුවලින් පුද්ගලයින් දහසකට අධික සංඛ්‍යාවක් මිය යන බවද විදෙස් වාර්තා පවසයි.", "URL": "https://sinhala.adaderana.lk/news.php?nid=31545", "Category": null, "Parent URL": null}