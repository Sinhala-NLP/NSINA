{"Source": "Adaderana", "Timestamp": "December 1, 2011 09:23 am", "Headline": "ඉන්දීය ධීවරයින් මුහුදු සීමා බින්ඳත් වගකිවයුත්තන් සොයන්නේ නෑ", "News Content": "ඉන්දීය ධීවර යාත්‍රා මෙරට මුහුදු සීමා උල්ලංඝණය කරමින් මසුන් මැරීමේ නිරත වුවද වගකිවයුත්තන් ඒ පිළිබඳ නොසලකා හැර ඇති බව කල්පිටිය ප්‍රදේශයේ ධීවරයින් පවසයි. කල්පිටි‍යේ සිට මුහුදු සැතපුම් 40 ක් පමණ බටහිර මුහුද ශ්‍රී ලංකාවට අයත් බවට සැලකෙයි. එහෙත් ගොඩබිමේ සිට සැතපුම් 25ක් පමණ දුර දක්වා ඉන්දීය ධීවරයින් මසුන් මැරීම සිදුකරන බැවින් කල්පිටියේ ධීවරයින්ට ගැටලු රැසකට මුහුණ දීමට සිදුව ඇති බව වාර්තා වේ. භාවිතයට නුසුදුසු දැල් ආම්පන්න පවා ඉන්දීය ධීවරයින් භාවිත කරන බව ධීවරයන් සඳහන් කරයි. එසේ වුවද මෙරට ධීවරයින් ජාත්‍යන්තර මුහුදේ මසුන් මරන විට දී පවා ඉන්දීය ආරක්ෂක අංශ අත්අඩංගුවට පත්වන බව කල්පිටිය ප්‍රදේශයේ ධීවරයින් පෙන්වා දෙයි.", "URL": "https://sinhala.adaderana.lk/news.php?nid=20380", "Category": null, "Parent URL": null}