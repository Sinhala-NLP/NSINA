{"Source": "Adaderana", "Timestamp": "November 16, 2016 08:30 am", "Headline": "සාකච්ඡා ආයෙමත් කල්ගියා", "News Content": "මාර්ග නීති උල්ලංඝණය කිරීමට එරෙහිව පැනවෙන දඩ මුදල ඉහළ දැමීම සම්බන්ධයෙන් මුදල් අමාත්‍යංශය සමඟ පැවති සාකච්ඡා තවදුරටත් කල් දැමුණු බව ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න මහතා පවසයි.ඔහු පවසන්නේ අදාළ කරුණු සම්බන්ධයෙන් ඊයේ පැවති සාකච්ඡාවේදී අවසන් නිගමනයකට එළඹීමට නොහැකි වූ බවයි.අවම දඩය රුපියල් 2500 දක්වා වැඩි කිරීමට එරෙහිව ඊයේ (15) බස් වර්ජනයක් ක්‍රියාත්මක කරන බව මුලින් පැවසුණත් පෙරේදා (14) මුදල් ඇමතිවරයා සමග පැවැති සාකච්ඡාවකින් පසු එම තීරණය අත්හිටුවීමට බස් සංගම් පියවර ගත්තේය.", "URL": "https://sinhala.adaderana.lk/news.php?nid=66069", "Category": null, "Parent URL": null}