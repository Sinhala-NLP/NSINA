{"Source": "Adaderana", "Timestamp": "March 15, 2014 09:48 am", "Headline": "රාජාංගනයේ අභිරහස් මරණයක්", "News Content": "රාජාංගනය, යාය 12, 02 ඇළ ප්‍රදේශයේ නිවසක තිබී ඝාතනයට ලක්වු පුද්ගලයෙකුගේ මළ සිරුරක් පොලීසිය විසින් සොයාගෙන තිබේ. ප්‍රදේශයේ නිවසකින් දුගඳක් හමන බවට ලැබුණු තොරතුරකට අනුව රාජංගනය පොලිස් ස්ථානයේ නිලධාරීන් එම ස්ථානයට ගොස් පරික්ෂා කිරීමේදී මෙම මළ සිරුර සොයාගෙන ඇත. අදාළ මළ සිරුර කැපුම් තුවාල සහිත බව පොලීසිය කියයි. මෙලෙස මියගොස් ඇත්තේ 57 හැවිරිදි එම ප්‍රදේශයේම පදිංචිව සිටි පුද්ගලයෙකි. මෙම ඝාතනය දින 02 කට පමණ පෙර සිදුවන්නට ඇති බවට තොරතුරු අනාවරණය වී ඇති බව පොලිසිය සඳහන් කළේය. සිද්ධිය සම්බන්ධයෙන් රාජාංගනය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41816", "Category": null, "Parent URL": null}