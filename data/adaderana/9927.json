{"Source": "Adaderana", "Timestamp": "July 30, 2010 11:18 am", "Headline": "පැමිණිලිවල ප්‍රගතිය පැය 48 ක් තුළ ලබාදෙන්නැයි නියෝගයක් ", "News Content": "ජාතික ළමා රක්ෂණ අධිකාරිය මගින් පොලිස් ස්ථාන වෙත යොමුකරන පැමිණිලිවල ප්‍රගතිය පැය 48 ක් ඇතුළත එම අධිකාරියට ලබාදිය යුතු බවට පොලිස් මූලස්ථානය සියලු පොලිස් ස්ථාන වෙත දැනුම් දී තිබේ. චක්‍රලේඛයක් මගින් මෙම දැනුම් දීම සිදුකර ඇති බව සඳහන්ය. ළමා ගැටලු සම්බන්ධ තොරතුරු හා පැමිණිලි ලබාදීම සඳහා පිහිටුවා තිබෙන 1929 දුරකතන අංකයට ලැබෙන පැමිණිලිවලින් කො‍ටසක් පොලිස් ස්ථාන වෙත යොමු කරන බව ජාතික ළමා රක්ෂණ අධිකාරිය පවසයි. එවැනි පැමිණිලි සම්බන්ධයෙන් සිදුකරන විමර්ශනවල ප්‍රගතිය පැය 48 ක් තුළ යළි ළමා රක්ෂණ අධිකාරිය වෙත මේ යටතේ ලැබෙන බව එම අධිකාරිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=9927", "Category": null, "Parent URL": null}