{"Source": "Adaderana", "Timestamp": "September 29, 2012 12:04 pm", "Headline": "නියඟය අලින්ට මරණය කැඳවති", "News Content": "පවතින දැඩි නියඟය හේතුවෙන් පොළොන්නරුව ප‍්‍රදේශයේ වන අලි විවිධ රෝගවලට ගොදුරු වී මියයාමේ අවධානමක් පවතින බව වනජීවි නිලධාරීන් පවසයි. පොළොන්නරුව ප‍්‍රදේශයට මේ දිනවල පවතින දැඩි නියඟය හේතුවෙන් වැව් අමුණු සිඳී ගොස් ඇති අතර ගහ කොළ ද වියලී ගොස් තිබේ පවතින තත්ත්වය හමුවේ වන අලි ජලය සොයා ගම්වදින අතර එම සතුන් විවිධ රෝගාබාධවලට ද ගොදුරු වී මියයන තත්ත්වයක් උදා වී ඇත. පසුගිය සතියක පමණ කාලය තුළදී හඳුනා නොගත් රෝගවලට ගොදුරු වීමෙන් වන අලි දෙදෙනෙකු මියගොස් තිබේ. එක් වන අලියෙකු හඹරණ රක්ෂිතයේ සහ තවත් වන අලියෙකු මීගස් වැව කුන්කුණාවැව ආසන්නයේ එසේ මියගොස් තිබියදී සොයා ගන්නා ලදී.", "URL": "https://sinhala.adaderana.lk/news.php?nid=27851", "Category": null, "Parent URL": null}