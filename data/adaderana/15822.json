{"Source": "Adaderana", "Timestamp": "May 2, 2011 08:29 am", "Headline": "බින් ලාඩ්න් මියයයි", "News Content": "අල් කයිඩා සංවිධානයේ නිර්මාතෘ සහ නායක ඔසාමා බිල් ලාඩ්න් මරණයට පත්ව ඇති බව විදෙස් මාධ්‍ය වාර්තා තහවුරු කරයි. පාකිස්ථානයේ ඉස්ලාමාබාද් නුවරට ආසන්න ප්‍රදේශයක පිහිටි නිවසකදී අමෙරිකානු හමුදා විසින් ඔසාමා බින් ලාඩ්න් ඝාතනය කර ඇති බව අද පෙරවරුවේ අමෙරිකානු ජාතිය අමතමින් අමෙරිකානු ජනාධිපතිවරයා ප්‍රකාශ කර ඇත. අමෙරිකානු බුද්ධි අංශ සිදුකළ පාබල මෙහෙයුමකදී මෙසේ බින් ලාඩ්න් ඝාතනයට ලක්ව තිබේ. ඔසාමා බින් ලාඩ්න් අමෙරිකානුවන්ට අත්‍යවශ්‍යව සිටි ත්‍රස්තවාදී නායකයෙකි. ත්‍රස්තවාදී ප්‍රහාර රැසක් මෙහෙය වීම සම්බන්ධයෙන් බින් ලාඩ්න්ට ‍එරෙහි‍ චෝදනා එල්ල වී ඇත. 2001 වසරේ සැප්තැම්බර් 11 වැනිදා නිව්යෝර්ක් සහ වොෂිංටන් නගර වෙත එල්ල කළ ත්‍රස්ත ප්‍රහාරයේ ප්‍රධාන සැකකරු වන්නේ ද ඔසාමා බින් ලාඩ්න්ය.", "URL": "https://sinhala.adaderana.lk/news.php?nid=15822", "Category": null, "Parent URL": null}