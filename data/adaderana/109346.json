{"Source": "Adaderana", "Timestamp": "May 6, 2019 10:21 am", "Headline": "ත්‍රස්ථවාදය මැඩලීමට නම් එයට මුහුණ දුන් කෙනෙක්ට එය ලබා දිය යුතුයි", "News Content": "මේ වනවිට රට තුළ ආරක්ෂක තත්ත්වය සාමකාමී අතට පත්ව ඇතැයි අමාත්‍ය රංජිත් මද්දුම බණ්ඩාර මහතා පවසයි. මොණරාගල ප්‍රදේශයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඒ මහතා මේ බව සඳහන් කළේය. ආරක්ෂිත තත්ත්වය දැන් වන විට සාමකාමී තත්ත්වයකට පත්ව ඇති බවත්, ත්‍රස්ථවාදී ක්‍රියා සමඟ පොලීසිය හා ත්‍රිවිධ හමුදාව ඉතා හොඳින් ක්‍රියාත්මක වෙලා ත්‍රස්ථවාදී ක්‍රියා කළ අය අල්ලා ගෙන ජනතාවට බියක් නොමැතිව ජීවත් වීමට අවස්ථාව සකසා ඇති බව ද අමාත්‍යවරයා වැඩිදුරටත් සඳහන් කළේය. සරත් ෆොන්සේකා මහතා යුද්ධය අවසන් කිරීමට නායකත්වය දුන් අයෙක් බවත්, ඔහුට එවැනි තනතුරක් ලබා දීම සුදුසුම ක්‍රියාවක් බවත් සඳහන් කළ අමාත්‍යවරයා, ත්‍රස්ථවාදය මැඩලීමට නම් එයට මුහුණ දිය හැකි අයෙකුට එය ලබා දිය යුතු බවත් පැවසීය.", "URL": "https://sinhala.adaderana.lk/news.php?nid=109346", "Category": null, "Parent URL": null}