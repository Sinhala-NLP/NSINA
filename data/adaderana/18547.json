{"Source": "Adaderana", "Timestamp": "September 6, 2011 09:43 am", "Headline": "ගාලු තණතීරුව ගැන දින 14 ක් තුළ වාර්තාවක් ඉල්ලයි", "News Content": "සංචාරක ඕස්ට්‍රේලියානු කණ්ඩායම සහ ශ්‍රී ලංකා කණ්ඩායම අතර පළමු ටෙස්ට් ක්‍රිකට් තරගය පැවති ගාල්ල ජාත්‍යන්තර ක්‍රිකට් ක්‍රීඩාංගණයේ තණතිල්ල දුර්වල තණතිල්ලක් බව අන්තර්ජාතික ක්‍රිකට් කවුන්සිලය පවසයි. අදාළ ටෙස්ට් තරගය සඳහා භාවිතා කර ඇත්තේ දූවිලි සහිත තණතීරුවක් බව නිවේදනයක් නිකුත් කරමින් ඊයේ(05) දිනයේ ඔවුන් පෙන්වා දී ඇත. මෙම තණතීරුව පිළිබඳව සිදුකළ පරීක්ෂණයකින් අනතුරුව ජාත්‍යන්තර ක්‍රිකට් කවුන්සිලය මෙම නිවේදනය නිකුත් කර තිබේ. අදාළ තණතිල්ල ජාත්‍යන්තර ක්‍රිකට් කවුන්සිලයේ ප්‍රමිතීන් වලින් තොරව සකස් කර තිබූ බව ඔවුන් පෙන්වා දී ඇත. මේ සම්බන්ධයෙන් ශ්‍රී ලංකා ක්‍රිකට් ආයතනය ද දැනුවත් කිරීමට ජාත්‍යන්තර ක්‍රිකට් කවුන්සිලය කටයුතු කර තිබේ. දින 14 ක් ඇතුළත අදාළ තණතීරුව සම්බන්ධයෙන් වාර්තාවක් ඉදිරිපත් කරන ලෙස ජාත්‍යන්තර ක්‍රිකට් කවුන්සිලය ශ්‍රී ලංකා ක්‍රිකට් ආයතනයට දැනුම් දී ඇත.", "URL": "https://sinhala.adaderana.lk/news.php?nid=18547", "Category": null, "Parent URL": null}