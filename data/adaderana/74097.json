{"Source": "Adaderana", "Timestamp": "June 10, 2017 03:24 pm", "Headline": "ගොවීන්ට බලපාන ගැටළු ගැන රජයේ අවධානය යොමු විය යුතුයි", "News Content": "ගොවීන්ට බලපාන ප්‍රධාන ගැටළු පිළිබඳව රජයේ අවධානය යොමු විය යුතු බව සමස්ත ලංකා ගොවිජන සම්මේලනය පවසයි.එම සම්මේලනයේ ජාතික සංවිධායක නාමල් කරුණාරත්න මහතා සඳහන් කළේ පසුගියදා සිදුවූ ආපදා තත්ත්වයෙන් සිදුවූ අනෙකුත් විනාශයන් පිළිබඳව රජය අවධානය යොමු කළද සිදුව ඇති වගා හානි සම්බන්ධයෙන් රජයේ අවධානය යොමු ව නොමැති බවය.වී වගාව සඳහා මේ වන තෙක් නොලැබුණු පොහොර සහානාධාරය දින 5ක් තුළදී ගොවීන් සඳහා ලබාදෙන ලෙස සහ ආනයනය කරනු ලබන සහල් කල් තබා ගැනීම සඳහා විවිධ රසායනික ද්‍රව්‍ය යොදා ඇති බවටද නාමල් කරුණාරත්න මහතා චෝදනා කරයි.එමෙන්ම බඩඉරිඟු වගාව සඳහා නිසි මිලක් අද වන විට වෙළෙඳපොළේ නොපවතින අතර ඒ සඳහා නිසි මිලක් ගොවීන් සඳහා ලබා දෙන ලෙස නාමල් කරුණාරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=74097", "Category": null, "Parent URL": null}