{"Source": "Adaderana", "Timestamp": "January 10, 2012 02:31 pm", "Headline": " හමීඩියා 2012 වසර මහත්වූ උද්යෝගයකින් අරඹයි", "News Content": "ඡායාරූපය- හමීඩියා හි නියෝජ්‍ය කළමනාකාර අධ්‍යක්‍ෂ හුසේන් සාදික් මහතා සිය සේවක මණ්ඩලය අමතමින් ශී‍්‍ර ලංකාවේ මහත්වරුන්ගේ ඇඳුම් විලාසිතාවන් පිළිබඳ ප‍්‍රමුඛතම විශේෂඥයා වන හමීඩියා, 2011 වසර අතිසාර්ථක ලෙස නිමා කරන ලද්දේ මෙරට පිරිමි නිමි ඇඳුම් වෙළෙඳපොළ තුළ තම ස්ථාවරත්වය තවදුරටත් ශක්තිමත් කරමිනි. ඉන් නොනැවතී එළැඹුණු 2012 වසර වෙනුවෙන් ලාංකීය පිරිමි ඇඳුම් විලාසිතාවන් සඳහා පරිපූර්ණ විසඳුම් ගෙන ඒම පිණිස දිවයින පුරා රටේ සෑම ප‍්‍රදේශයක් වෙතටම තම අසමසම නිෂ්පාදිතයන් ගෙන යාමේ කර්තව්‍යයට හමීඩියා මේ වන විට උර දී සිටියි. මේ අනුව 2012 වසරට හමීඩියා සූදානම් වූයේ රත්මලානේ බොරුපන පිහිටි සිය ප‍්‍රධාන කාර්යාලයේ දී සම්ප‍්‍රදායානුකූලව සියලූ ආගම් වතාවත්වලට මුල්තැන දෙමිනි. හමීඩියා හි නියෝජ්‍ය කළමනාකාර අධ්‍යක්‍ෂ හුසේන සාදික් මහතාගේ ප‍්‍රධානත්වයෙන් පැවති මෙම අවස්ථාවට හමීඩියා හි කාර්ය මණ්ඩලයේ සියලූ දෙනාම සහභාගී වූහ. ආරෝහණ ප‍්‍රවේශයට අනුව සමාගමේ දැක්ම, මෙහෙවර සහ ආයතනික අගනාකම් යන සියල්ල මේ වන විට වෙනස්කම් කිහිපයකටම ලක් කර තිබේ. මේ බව රාජකාරී අරඹන ලද පළමු දිනයේ දීම එළි දක්වන ලදී. \"හමීඩියා පවුල අති විශාලයි. දැන් එහි සාමාජිකයින් ගණන 850 කටත් වැඩියි. පවුලක් විදියට අපට අපගේ නැව පදවන්න වෙලා තියෙන්නේ විටෙක සාමකාමී මෙන්ම විටෙක චණ්ඩ වන මහා සාගරයක් තුළයි. 2012 වසර සමස්ත හමීඩියා පවුලටම මහත් වූ බලාපොරොත්තු ගෙනදෙන ප‍්‍රතිඵලදායක වසරක් වන බව නොඅනුමානයි. ඒ සඳහා සෑම විටෙකදීම මහත්වූ ධෛර්යයකින් හා උද්යෝගයකින් යුතුව කටයුතු කිරීමට අප සූදානමින් සිටිනවා\" යැයි සාදික් මහතා පැවසීය. කාර්ය මණ්ඩල අභිපේ‍්‍රරණය, හමීඩියා අධ්‍යක්‍ෂ මණඩලය විසින් ඉහළින් ම පිළිගනු ලබන නිර්ණායකයකි. 850 ක් පමණ වන කාර්ය මණ්ඩලයෙන් එක් සේවකයෙකු පැය 8 ක් ස්වෙච්ඡාවෙන් සමාජ සේවා කි‍්‍රයාවක නිරත වේ නම් ඉන් පැය 6800 ක පමණ කාලයක් ප‍්‍රජා මූල සේවාවන් සඳහා ලැබෙනු ඇත. මෙය තනිපුද්ගල හා කණ්ඩායම් යන මට්ටම් ද්විත්වයෙන්ම සැලකිය හැක්කේ කණ්ඩායම් වශයෙන්ද ඔවුන් සමාජ සේවා ව්‍යාපෘතීන්වල නිරත වන බැවිනි. එමෙන්ම තනි පුද්ගලයින් වශයෙන් ඔවුන් පාසල්, පුණ්‍යායතන, වෙනත් ආයතන ආදිය හා එක්වී ඔවුන්ගේ දැනුම බෙදාහදා ගැනීමට කි‍්‍රයා කරනු ලබනවා. මෙමගින් ඔවුන්\"ස්වයං ප‍්‍රමාණවත්භාවය\"පිළිබඳ මනා තක්සේරුවක් ලබා ගනු ඇත. ඒ තුළින් සියලූ දෙනා එකට එක්වන කාර්යයක දී අනෙකා ව තුළින් යැපීමට ඇති මානසිකත්වයෙන් ඔවුන් මිදෙනු ඇත. මෙම කර්තව්‍ය ලැබුවා වූ නව වසරේ දීද අඛණ්ඩව කි‍්‍රයාත්මක කිරීමට සමාගම අපේක්‍ෂා කරනු ලැබේ. සමාගමේ සාර්ථකත්වය වෙනුවෙන් ඉහළ දායකත්වයක් ලබා දෙනු ලැබූ සේවක සේවිකාවන් ඇගයීම වෙනුවෙන් සම්මාන රාති‍්‍රයක්, ඉදිරි මාස කිහිපය තුළ දී නෙළුම් පොකුණ රංග ශාලා පරිශ‍්‍රයේ දී පැවැත්වීමට පියවර ගෙන තිබීම මෙහිදී සුවිශේෂයෙන් සඳහන් කළ යුතු වේ. දැනට දිවයිනෙන් බැහැරව සිටින හමීඩියා හි කළමනාකාර අධ්‍යක්‍ෂ ෆවුසුල් හමීඞ් මහතා සිය අදහස් මෙසේ දන්වා තිබිණි.\"දැනට අප සතු ලෝක පූජිත සන්නාමයන් හා made-to-measure, ward robe consultancy, bespoke tailoring වැනි නිෂ්පාදිතයන් තවදුරටත් පුළුල් කිරීමට අප සැලසුම් සකස් කරමින් සිටිනවා. මේ තුළින් දහස් සංඛ්‍යාත වූ අපගේ ගනුදෙනුකාරභවතුන් හට අපගේ සේවාවන් පිළිබඳ ආත්ම විශ්වාසයකින් යුතුව කටයුතු කිරීමට අවකාශ ලැබෙනවා. මේ වන විට ලොවම පිළිගත් අතිශ්‍රේෂ්ඨ ජාත්‍යන්තර නිෂ්පාදිතයන් කිහිපයකම මෙරට නියෝජිතයා වශයෙන් කටයුතු කිරීම වෙනුවෙන් වන ගිවිසුම්වලට අප අත්සන් කර සිටිනවා. මීට අමතරව එළැඹෙන මාස කිහිපය තුළ දී පාරිභෝගික කේන්ද්‍රගත කටයුතු කිහිපයක් වෙනුවෙන්ම මුල පිරීමට අප සූදානමින් සිටිනවා\" හමීඩියා හි විවිධ දක්‍ෂතාවලින් හෙබි සේවක මණ්ඩලය විසින් දිනපතා සිය දක්‍ෂතාවයන් එළි දක්වන ආයතනික ගුවන්විදුලි සේවාවක් මේ වන විට අරඹා ඇත. මේ තුළින් ප‍්‍රවෘත්ති, විශේෂ පණිවුඩ, සංගීත වැනි වැඩසටහන් ප‍්‍රචාරය කෙරෙන අතර සමාගමේ සේවක මණ්ඩල සාමාජික සාමාජිකාවන් විසින් මේවා ඉදිරිපත් කරනු ලබයි. මෙහි මූලාරම්භයක් ලෙසින් ප‍්‍රධාන කාර්යාලය තුළ, ගබඩා හා කර්මාන්ත ශාලාව තුළ මෙය කි‍්‍රයාත්මක වේ. මෙම වසර තුළ දී හමීඩියා ප‍්‍රදර්ශනාගාර දක්වා ද මෙය ව්‍යාප්ත කිරීමට පියවර ගැනෙනු ඇත. හමීඩියා හි අලෙවි හා විකුණුම් කළමනාකරු වන ලෙරෝයි ඊබට් මහතා සිය අදහස් දක්වමින් මෙසේ කියා සිටියේය.\"2011 වසරේ දී අප විසින් සිදුකරනු ලැබූ සේවක කේන්ද්‍රීය කටයුතු සලකා බලන විට, ආයතනික සැලසුම් සැසිවල දී සමාගම තුළ උපක‍්‍රමික දිශානතීන් ස්ථාපනයේ දී කරනු ලැබූ කි‍්‍රයාකාරකම් කැපී පෙනෙන බව මගේ අදහසයි. හමීඩියා තේමා ගීතය නව ආරකින් එළි දක්වන්නත් අපි කටයුතු කළා. සමාගමේ සේවක මණඩලයේ වාර්ෂික විනෝද චාර්කාව මෙවර අපි ගියේ දක්‍ෂිණ අධිවේගී මාර්ගය හරහා අහුන්ගල්ලේ හෙරිටන්ස් හෝටලයට. සමාගමේ කාර්ය මණ්ඩලය සියලූ දෙනාම ඊට එක් වුණා.\" 2012 වසරට අප සම්ප‍්‍රාප්ත වූයේ අනාගත අපේක්‍ෂාවන් රැසක් සමගයි. අපගේ ප‍්‍රධාන අවධානය යොමු වන්නේ අපගේ කාර්ය මණ්ඩලය වෙතයි. අප ඔවුන්ව හොඳින් රැක බලා ගත්තොත්, ඔවුන් අපේ ගනුදෙනුකරුවන්ව හොඳින් රැක බලා ගනියි. එයයි අපගේ විශ්වාසය\",සාදික් මහතා අවසාන වශයෙන් කියා සිටියේය.", "URL": "https://sinhala.adaderana.lk/news.php?nid=21291", "Category": null, "Parent URL": null}