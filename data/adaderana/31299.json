{"Source": "Adaderana", "Timestamp": "February 3, 2013 09:25 am", "Headline": "ළමා කාලය අසතුටුදායක නම් මැදිවයසේදී හෘද රෝග", "News Content": "ළමා කාලය අසතුටුදායක ලෙස ගත කරන්නන්ට මැදි වයසේ දී හෘද රෝගවලට ලක්වීමේ ඉහළ අවදානමක් පවතින බවට අනාවරණය වී තිබේ. අමෙරිකානු පර්යේෂකයන් පිරිසක් විසින් සිදුකළ පර්යේෂණයකදී අනාවරණය වී ඇත්තේ කාන්තාවන්ට මෙම අවදානම ඇති වීමේ සම්භාවිතාව ඉහළ අගයක් ගන්නා බවයි. පුද්ගලයන් 377 දෙනෙකු යොදා ගනිමින් දීර්ඝ වශයෙන් සිදුකළ පර්යේෂණයකින් මේ පිළිබඳ අනාවරණය වී තිබේ. හෘද රෝග ඇති වීමට තුඩු දෙන වෙනත් සාධක පාලනය කිරීමෙන් පසු වයස අවුරුදු හතේ දී දැඩි වේදනාවන්ට මුහුණදුන් කාන්තාවන්ට හෘද රෝග ඇති වීමේ අවදානම සියයට 31කින් ඉහළ ගොස් තිබේ. පිරිමි පුද්ගලයින්ගේ එම අවදානම සියයට 17ක් බව එම පර්යේෂකයින් පෙන්වාදී ඇත.", "URL": "https://sinhala.adaderana.lk/news.php?nid=31299", "Category": null, "Parent URL": null}