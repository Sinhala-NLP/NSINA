{"Source": "Adaderana", "Timestamp": "April 23, 2019 07:27 am", "Headline": "පොලිස් ඇදිරි නීතිය අවසන්", "News Content": "දිවයිනට පනවා තිබු පොලිස් ඇදිරි නීතිය අද (23) අලුයම 4.00න් අවසන් විය. ඊයේ (22) රාත්‍රී 8.00 සිට බලපැවැත්වෙන පරිදි පොලිසිය ඇදිරි නීතිය පනවා තිබුණි. මේ අතර කොළඹ බම්බලපිටිය ප්‍රදේශයේ පුද්ගලික බැංකුවක් ඉදිරිපිට තිබු සැකකටයුතු පාර්සලයක් පිළිබද ඊයේ පොලීසිය පරික්ෂාවට ලක් කළේය. පසුව අනාවරණය වුයේ එහි තිබී ඇත්තේ පාර්සල් කරන ලද කොන්ක්‍රීට් ගඩොලක් බවයි. මෙවැනි සිද්ධීන් මගින් පොලීසිය නොමඟ යවන පුද්ගලයන්ට එරෙහිව නීතිය දැඩිව ක්‍රියාත්මක කරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=108494", "Category": null, "Parent URL": null}