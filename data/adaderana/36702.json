{"Source": "Adaderana", "Timestamp": "August 17, 2013 01:43 pm", "Headline": "බස්නාහිර පරදා කඳුරට දිනයි", "News Content": "ශ්‍රී ලංකා ක්‍රිකට් ආයතනය සංවිධානය කළ අන්තර් පළාත් 20-20 ක්‍රිකට් තරගාවලියේ අවසන් තරගයෙන් ජය ලබා ගැනීමට කඳුරට මෙරූන්ස් කණ්ඩායම සමත්ව තිබේ. මෙම තරගයේ පළමුවෙන් පන්දුවට පහරදුන් බස්නාහිර ග්‍රින්ස් කණ්ඩායම පන්දුවාර 20 අවසානයේ කඩුලු 7ක් දැවී ලකුණු 109ක් ලබා ගත්තේය. පිළිතුරු වශයෙන් කඳුරට කණ්ඩායම කඩුලු 3ක් පමණක් දැවී එම ඉලක්කය සම්පූර්ණ කිරීමට සමත් විය. මෙම තරගය කොළඹ ආර්.ප්‍රේමදාස ක්‍රීඩාංගණයේ දී පැවැත්විණ.", "URL": "https://sinhala.adaderana.lk/news.php?nid=36702", "Category": null, "Parent URL": null}