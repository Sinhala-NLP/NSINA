{"Source": "Adaderana", "Timestamp": "February 22, 2014 12:39 pm", "Headline": "ප්‍රබලයින් නැතිව ශ්‍රී ලංකාව අද සටන්බිමේ", "News Content": "බංග්ලාදේශය සමග පැවැත්වෙන එක්දින තරඟාවලියේ තෙවැනි තරඟයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමේ අවස්ථාව බංග්ලාදේශ කණ්ඩායමට ලබාදී තිබේ. තරඟ 3කින් සමන්විත එක්දින තරඟාවලියේ පළමු තරඟ 2ක ශ්‍රී ලංකාව ජයගත්තේය. අද තරඟයට ශ්‍රී ලංකා කණ්ඩායමේ ප්‍රබල පිතිකරුවන් වන කුමාර් සංගක්කාර ක්‍රීඩා නොකරන අතර තිලකරත්න ඩිල්ෂාන් ආබාධයකට ලක්ව සිටීම නිසා නැවත මව්බිමට පැමිණ තිබේ. මහේල ජයවර්ධන ද ආබාධයක් හේතුවෙන් මෙම තරඟාවලියට සහභාගි නොවේ. ඒ අනූව ශ්‍රී ලංකා කණ්ඩායම ජ්‍යෙෂ්ඨ ක්‍රීඩකයින් තිදෙනෙකු රහිතව අද තරඟයට තරඟ වදියි. සංගක්කාර වෙනුවට ඇන්ජලෝ පෙරේරාත්, ඩිල්ෂාන් වෙනුවට ලහිරු තිරිමාන්නත් අද තරඟයට ක්‍රීඩා කරති.", "URL": "https://sinhala.adaderana.lk/news.php?nid=41298", "Category": null, "Parent URL": null}