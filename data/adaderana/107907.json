{"Source": "Adaderana", "Timestamp": "April 13, 2019 08:47 am", "Headline": "රුධිර පාරවිලයන මධ්‍යස්ථානයේ නියෝජ්‍ය අධ්‍යක්ෂිකාවට තර්ජන", "News Content": "රුධිර පාරවිලයන මධ්‍යස්ථානයේ නියෝජ්‍ය අධ්‍යක්ෂිකා වෛද්‍ය දිපා හිරන්ති සරනදීප මහත්මියට තර්ජන කිරිමේ සිද්ධියක් සම්බන්ධයෙන් ජනාධිපති විමර්ෂණ කොමිෂමේ පොලිස් ඒකකය වෙත පැමිණිල්ලක් ලැබී ඇත. රුධිර පාරවිලයන මධ්‍යස්ථානයේ වැඩබලන අධ්‍යක්ෂවරයා ලෙස කටයුතු කළ වෛද්‍ය රුක්ෂාන් බෙල්ලන මහතා විසින් නියෝජ්‍ය අධ්‍යක්ෂවරියට තර්ජන එල්ල කර ඇති බව එම කොමිසම සදහන් කළේය. වෛද්‍ය රුක්ෂාන් බෙල්ලන මහතා වැඩබලන අධ්‍යක්ෂවරයා ලෙස කටයුතු කළ කාලයේ සිදු වූ දුෂණ අක්‍රමිකතා සම්බන්ධයෙන් ජනාධිපති විමර්ශන කොමිෂමට පැමිණිල්ලක් ලැබී තිබේ. ඒ පිළිබඳ සාක්ෂි ලබාදීම සම්බන්ධයෙන් තමාට තර්ජනන එල්ල කර ඇති බව වෛද්‍ය දිපා හිරන්ත සරනදීප මහත්මිය ජනාධිපති විමර්ෂණ කොමිෂමේ පොලිස් ඒකකය වෙත පැමිණිලි කර ඇත්තේය. තමාට සහ තම පවුලේ සාමාජිකයින් හට අනතුරක් සිදුවිය හැකි බැවින් ඒ පිළිබඳ ක්‍රියාමාර්ග ගන්නා ලෙස පැමිණිලිකාරිය වන වෛද්‍ය දිපා හිරන්ත සරනදීප මහත්මිය පොලිස් ඒකකයට ප්‍රකාශ කර ඇත. ඒ පිළිබඳව වන පැමිණිල්ල වින්දිතයින් ආරක්ෂා කිරිමේ පොලිස් කොට්ඨාසය වෙත ලිඛිතව ලබාදීමට ජනාධිපති විමර්ශණ කොසමේ පොලිස් ඒකකය කටයුතු කර ඇති බව සදහන්. වෛද්‍ය රුක්ෂාන් බෙල්ලන මහතාට එරෙහිව ඉදිරිපත්වී ඇති පැමිණිල්ල සම්බන්ධයෙන් සාක්ෂි ලබාදීම සදහා ඇය දෙවන දිටත් ඊයේ කොමිෂම හමුවේ පෙනී සිටි අතර මිට පෙර රුධිර පාරවිලයන මධ්‍යස්ථානයේ අධ්‍යක්ෂ වෛද්‍ය විජිත් ගුණසේකර මහතා ද පැය 05ක පමණ කාලයක් අදාල සිද්ධිය සම්බන්ධයෙන් කොමිෂම හමුවේ සාක්ෂි ලබාදී තිබුණි.", "URL": "https://sinhala.adaderana.lk/news.php?nid=107907", "Category": null, "Parent URL": null}