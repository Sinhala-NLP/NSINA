{"Source": "Adaderana", "Timestamp": "February 18, 2012 10:30 am", "Headline": "වෑන් රිය ටිපර් රියක ගැටෙයි - 2 ක් මරුට,9 ‍ට තුවාලයි", "News Content": "කන්තලේ, කිතුල්උතුව පාලම අසල දී සිදුවූ රිය අනතුරකින් පුද්ගලයින් දෙදෙනෙකු මියගොස් තවත් 09 දෙනෙකු තුවාල ලබා තිබේ. අද(18) අලුයම කිතුල්උතුව පාලම අසල නවතා තිබූ ටිපර් රථයක වෑන් රියක් ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් වෑන් රථයේ ගමන් කළ දෙදෙනෙකු මරණයට පත්ව ඇති අතර වෑන් රථයේම ගමන්ගත් 09 දෙනෙකු තුවාල ලබා කන්තලේ රෝහලට ඇතුළු කර ඇති බව ද පොලිසිය සඳහන් කරයි. තුවාල ලැබූ අයගෙන් බරපතල තත්ත්වයේ පසුවන අයෙකු මහනුවර මහ රෝහලට මාරු කර යවා තිබේ.", "URL": "https://sinhala.adaderana.lk/news.php?nid=22208", "Category": null, "Parent URL": null}