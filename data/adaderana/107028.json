{"Source": "Adaderana", "Timestamp": "March 30, 2019 12:43 pm", "Headline": "නායයෑම් අවදානම් ප්‍රදේශවල ජනතාව නැවත පදිංචි කිරීම අරඹයි", "News Content": "නායයෑම් අවදානම් සහිත ප්‍රදේශවල සිටින ජනතාව නැවත පදිංචි කිරීමේ කටයුතු මේ දිනවල සිදුකෙරෙමින් පවතින බව ජාතික ගොඩනැඟිලි පර්යේෂණ සංවිධානය පවසා සිටියි. ඒ අනුව ඔවුන් ආරක්ෂිත ස්ථානවල නැවත පදිංචිකිරීම් සදහා වන නව ඉඩම් සහ වන්දි මුදල් ලබාදීම සම්බන්ධයෙන් වන කටයුතු ද මීට සමගාමීව සිදු කෙරෙන බව එම සංවිධානය සඳහන් කළේය. නාය යෑම් අවදානම් සහිත ප්‍රදේශවල ජනතාවගේ නිවාස පිහිටි ඉඩම්වල පවතින ආරක්ෂිතභාවය පිළිබදව සලකා බැලීමෙන් අනතුරුව අවදානම් ස්ථානවල පදිංචි ජනතාව නැවත පදිංචිකිරීමේ කටයුතු සිදු කෙරෙන බව සඳහන්ය. මේ අතර අප්‍රේල් සහ මැයි මාස වනවිට වැසි ඇඳ හැලෙනු ඇති බැවින් කඳුකර ප්‍රදේශවල ජනතාව විශේෂයෙන් නාය යෑම් සම්බන්ධයෙන් අවධානය යොමු කල යුතු බව ජාතික ගොඩනැගිලි පර්යේෂණ සංවිධානය පවසා සිටියි. ඒ අනුව නායයෑම් අවදානම් ලක්ෂණ මතු වුවහොත් ඒ සම්බන්ධයෙන් අදාල අංශ දැනුවත් කිරීමට සහ තමන් ජීවත් වන ප්‍රදේශය පිළිබදව විශේෂ අවදානයක් යොමු කළ යුතු වන බව එම සංවිධානය පෙන්වා දෙනු ලබයි.", "URL": "https://sinhala.adaderana.lk/news.php?nid=107028", "Category": null, "Parent URL": null}