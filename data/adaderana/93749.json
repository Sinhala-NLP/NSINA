{"Source": "Adaderana", "Timestamp": "August 3, 2018 02:55 pm", "Headline": "කන්තලේ නගර ශාලාව බලහත්කාරයෙන් විවෘත වෙයි", "News Content": "මෑතකදී ඉදිකිරීම් අවසන් කළ කන්තලේ නගර ශාලාව අද(03) කන්තලේ ප්‍රාදේශීය සභාවේ ශ්‍රී ලංකා පොදු ජන පෙරමුණ නියෝජනය කරන මන්ත්‍රීවරුන් පිරිසක් විසින් බලහත්කාරයේන විවෘත කර තිබේ. එය එළඹෙන 10 වැනිදා ජනාධිපතිවරයාගේ ප්‍රධානත්වයෙන් විවෘත කිරීමට නියමිතව තිබූණි. රුපියල් කෝටි 17ක වියදමින් පැවති රජය යටතේ ඉදිකිරීම් ආරම්භ කෙරුණු කන්තලේ නගර ශාලාව එලැඹෙන 10 වැනිදා වත්මන් ජනාධිපතිවරයාගේ ප්‍රධානත්වයෙන් විවෘත කිරීමට නියමිතව තිබුණි. නමුත් අද පෙරවරුවේ කන්තලේ ප්‍රාදේශීය සභාවේ පැවති විශේෂ මහා සභා රැස්වීමේදී පොදුජන පෙරමුණ නියෝජනය කරන මන්ත්‍රීවරුන් හා සමඟ අනෙකුත් පක්ෂවල මන්ත්‍රීවරුන් අතර ඇතිව තිබූ කතාබහක් හේතුවෙන් ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් මෙලෙස පීත්ත පටියක් කඩා නගර ශාලා ගොඩනැගිල්ල විවෘත කරනු ලැබීය.", "URL": "https://sinhala.adaderana.lk/news.php?nid=93749", "Category": null, "Parent URL": null}