{"Source": "Adaderana", "Timestamp": "October 20, 2018 08:56 pm", "Headline": "මුද්‍රා නැති තරාදි නිසා අමාරුවේ වැටුණ වෙළෙඳුන්", "News Content": "බදුල්ල දිස්ත්‍රික් ලේකම් කාර්යාලයේ මිනුම් ඒකක ප්‍රමිති සේවා දෙපාර්තමේන්තුවේ හා මොණරාගල දිස්ත්‍රික් මිනුම් ඒකක සේවා දෙපාර්තමේන්තුවේ නිලධාරින්ගේ සහාය ඇතිව මහියංගනයේ දී අද(20) හදිසි සෝදියක් සිදු කර තිබේ. එහිදී මුද්‍රා නොකල ඉලෙක්ට්‍රොනික් තරාදි භාවිතා කරමින් එළවලු අළෙවි කළ සතිපොලේ වෙළදුන් 12 දෙනෙක් හා ව්‍යාජ මුද්‍රාවක් තැබු ඉලෙක්ට්‍රොනික් තරාදි භාවිතා කල වෙළදුන් දෙදෙනෙක් නීතියේ රැහනට හසුකර ගෙන ඇත. ඊට අමතරව මුද්‍රා නොකල තරාදියකින් පෙහොර අලෙවි කළ මහියංගනය නගරයේ වෙළදසැලක් ද නීතියේ රැහැනට හසු කර ගෙන තිබේ. සෝදිසිය සිදුකල නිලධාරින් විසින් අදාල මිනුම් උපකරණවලට මුද්‍රා තබා සිය බාරයට ගත් අතර චූදතියන්ට විරුද්ධව අධිකරණයේ නඩු පවරණ බව බදුල්ල දිස්ත්‍රික් මිනුම් ඒකක ප්‍රමිති සේවා දෙපාර්තමේන්තුවේ කාර්ය භාර නිලධාරි දුලිප් අශෝක මහතා පැවසීය. ප්‍රමිති සේවා දෙපාර්තමේන්තුවේ මුද්‍රාවට සමාන ලෙස කූට මුද්‍රාවක් මඟින් ඇතැම් වෙළදුන්ගේ කිරුම් මිනුම් උපකරණවලට මුද්‍රා තැබු සැකකරු සොයා විමර්ශනයක් සිදුකරන බවද අශෝක මහතා පැවසීය.", "URL": "https://sinhala.adaderana.lk/news.php?nid=97980", "Category": null, "Parent URL": null}