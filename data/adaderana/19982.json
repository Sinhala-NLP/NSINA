{"Source": "Adaderana", "Timestamp": "November 13, 2011 02:41 pm", "Headline": "හෙට ඌවට වෛද්‍ය සායනයක්", "News Content": "ඌව පළාතේ ජනතාව වෙනුවෙන් සෞඛ්‍ය සායනයක් ආරම්භ කර තිබේ. ඌව පළාත් සෞඛ්‍ය අමාත්‍යාංශය මගින් පවත්වන මෙම සෞඛ්‍ය සායනය හෙට දිනය පුරා හිඟුරක්ගොඩ මහා විද්‍යාලයේ දී පැවැත්වීමට නියමිතව ඇත. මෙහිදි දන්ත සායනයක් , රසායනාගාර පරීක්ෂණ , බෝ නොවන රෝග සම්බන්ධ දැනුවත් කිරීම් , පිළිකා මර්දනය කිරීම පිළිබඳව , දියවැඩියාව , අධි රුධිර පීඩනය හා අක්ෂි රෝග සම්බන්ධයෙන් පරීක්ෂණ පවත්වනු ලබයි. මීට අමතරව කාන්තාවන්ට පියයුරු පිළිකා සහ ගැබ් ගෙල පිළිකා සම්බන්ධයෙන් ස්කෑන් පරීක්ෂණ සිදුකර ගැනීමේ හැකියාව ද පවතින බව මොණරාගල දිස්ත්‍රික් සේවා සෞඛ්‍ය අධ්‍යක්ෂ පාලිත අධිකාරි මහතා පවසයි.", "URL": "https://sinhala.adaderana.lk/news.php?nid=19982", "Category": null, "Parent URL": null}