{"Source": "Adaderana", "Timestamp": "February 7, 2019 10:40 am", "Headline": "මත්පැන් නිෂ්පාදනාගාරයක් වටලයි", "News Content": "කඳාන මුතුරාජ වෙල්යායේ කලක පටන් පවත්වාගෙන ගිය නීති විරෝධී මත්පැන් නිෂ්පාදනාගාරයක් කඳාන පොලීසිය විසින් අද(07) අළුයම වටලා තිබේ. කඳාන උස්වත්ත මුතුරාජ වෙල්යායේ කොළඹ කටුනායක අධිවේගී මාර්ගය අසළ කලක සිට මෙම මත්පැන් නිශ්පාදනාගාරය පවත්වාගෙන ගොස් තිබේ. වැටළිමේදී එක් සැකකරුවෙකු පොලිස් අත්අඩංගුවට පත්ව ඇති අතර එහි තිබී ගෝඩා බැරල් 18ක්, ස්ප්‍රීතු බෝතල් 850ක් ඇතුළු මත්පැන් නිශ්පාදනයට යොදාගන්නා උපකරණ රැසක් පොලිස් බාරයට ගෙන ඇති බව අද දෙරණ වාර්තාකරු පවසයි. පොලිස් බාරයට පත් මත්පැන් ප්‍රමාණයේ වටිනාකම රුපියල් ලක්ෂ 10කට අධිකයි. සැකකරු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=103842", "Category": null, "Parent URL": null}