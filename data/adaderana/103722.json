{"Source": "Adaderana", "Timestamp": "February 5, 2019 03:02 pm", "Headline": "යාපනය රෝහලේ හෙද වර්ජනයක්", "News Content": "යාපනය රෝහල් හෙද නිළධාරීන් හා නිළධාරිනියන් අද(05) උදැසන සේවයෙන් බැහැරව සංඛේත වැඩ වර්ජනයක නිරතවූ බව අද දෙරණ වාර්තාකරු පවසයි. රෝහලේ හදිසි අනතුරු ඒකකයේ සේවය කළ හෙද නිළධාරීන් සම්බන්ධයෙන් වන අසත්‍ය ප්‍රචාරයක් සම්බන්ධයෙන් සමස්ත රෝහල් හෙද සේවය වෙත චෝදනා එල්ලවීම නිවැරදි කරන ලෙසට වැඩ වර්ජනයට එක්වූවන් ඉල්ලා සිටියහ. යාපනය රෝහල හෙද සේවයේ දෙදෙනෙකු සම්බන්ධයෙන් වන නොමනා හැසිරීමක් සම්බන්ධයෙන් වන ක්‍රියාවක් අදාළ වන ප්‍රචාරයක් සම්බන්ධයෙන් යාපනය රෝහල් සමස්ත හෙද සේවයේ පිරිස් අපහසුතාවයට පත් කිරීමට විරුද්ධව අදාළ පිරිස ඉල්ලා සිටි බව අප වාර්තාකරු සඳහන් කළේය. වැරදිකරුවන් වහා හෙළිකරන ලෙසට රෝහල් පරිපාලනයෙන් ඉල්ලීම් කරමින් අදාළ පිරිස වැඩ වර්ජනයේ නිරතවිණ. වැඩ වර්ජනයට එක්වුවන් පැවසූවේ නොමනා හැසිරීම සම්බන්ධයෙන් වන ක්‍රියාව සම්බන්ධයෙන් යාපනය රෝහල් පරිපාලනය අභ්‍යන්තර පරීක්ෂණයක් පවත්වා අදාළ නිළධාරීන්ට විරුද්ධව කටයුතු කළ යුතු බවයි. විරෝධතාවය වෙනුවෙන් රෝහල් හෙද නිලධාරි සංගමයේ ‍නියෝජිතයින් එක්ව සිටියහ.", "URL": "https://sinhala.adaderana.lk/news.php?nid=103722", "Category": null, "Parent URL": null}