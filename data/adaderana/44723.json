{"Source": "Adaderana", "Timestamp": "July 17, 2014 09:38 am", "Headline": "දිවියෙකු පහරදීමෙන් කාන්තාවක් මරුට", "News Content": "නාවලපිටිය, බාර්කේපල් වතුයාය ප්‍රදේශයේදී දිවියෙකුගේ පහරදීමකට ලක්ව කාන්තාවක මියගොස් තිබේ. අසල්වැසි පුද්ගලයෙකු සමග ගවයින් රැගෙන ඒම සඳහා යමින් සිටියදී මෙම පහරදීම සිදුව ඇති බව පොලිසිය පවසයි. පිරිමි පුද්ගලයා දිවියාගේ පහරදීමට ලක්ව දිවගොස් දිවි බේරාගෙන ඇති අතර ඔහු සුළු තුවාල ලබා ඇත. පහරදීමෙන් මියගොස් ඇත්තේ කැටඹුලාව, උඩකොටස ප්‍රදේශයේ පදිංචිව සිටි 32 හැවිරිදි කාන්තාවකි. මළ සිරුර නාවලපිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=44723", "Category": null, "Parent URL": null}