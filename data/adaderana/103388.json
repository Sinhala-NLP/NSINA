{"Source": "Adaderana", "Timestamp": "January 30, 2019 06:07 pm", "Headline": "රට තුළ හදිසි විදුලි මිලදී ගැනීමකට කිසිදු අවශ්‍යතාවයක් නෑ", "News Content": "රට තුළ හදිසි විදුලි මිලදී ගැනීමකට කිසිදු අවශ්‍යතාවක් නොමැති බව විදුලිබල බලශක්ති සහ ව්‍යාපාර සංවර්ධන අමාත්‍ය රවී කරුණානායක මහතා පවසයි. ලංකා විදුලිබල මණ්ඩලයේ තලංගම ඉදිකළ නව පාරිභෝගික සේවා මධ්‍යස්ථානය විවෘත කිරීමේ උත්සවයට එක්වෙමින් ඔහු මේ බව සඳහන් කළේය. පවතින වියළි කාලගුණය හමුවේ ඉල්ලුමත් සැපයුමත් අතර ගැටළුවක් ඇති වේ යැයි දැනුවත් වීමක් පමණක් සිදුව ඇති බව ද අමාත්‍යවරයා මෙහිදී පැවසීය. මීට පෙර පැවතියේ එවැනි තත්ත්වයක් හමුවේ අවසන් සතියේ ගොස් මිලදී ගැනිමක් වැනි ක්‍රියාදාමයක් වුවත්, මාස දෙකකට පෙර මෙයට අවශ්‍ය විසඳුම් යෙදීමට කටයුතු කළ යුතු යැයි තමා සිතු බව ද අමාත්‍යවරයා මෙහිදී කියා සිටියේය. පාරිභෝගිකයන් 65 ලක්ෂයක් රට තුළ ජිවත් වන බවත්, දවසකට විදුලි බල්බ දෙකක් නිවා දමා වසරකට මෙගා වොට් 100 ක් ඉතිරි කිරීමට එක්වෙන්නයි ද අමාත්‍යරවයා මෙහිදී ජනතාවගෙන් ඉල්ලීමක් කර සිටියේය. ඉංජිනේරුවරුන් මේ සම්බන්ධයෙන් ඉල්ලීමක් කර ඇති බවත්, ඔවුන් මෙවැනි මිලදී ගැනීමක් අත්‍යාවශ්‍ය බව පැවසුව ද මෙතෙක් ඒ පිළිබඳ අවසන් තීරණයකට තවත් මාසයකින් පැමිණෙනු ඇතැයි ද අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=103388", "Category": null, "Parent URL": null}