{"Source": "Adaderana", "Timestamp": "March 8, 2019 01:09 pm", "Headline": "විදෙස් විනිසුරුවන් ගෙන්වන්නේ නැහැ-කිරිඇල්ල", "News Content": "ජාත්‍යන්තර විනිසුරුවරුන් ශ්‍රී ලංකාවට ලබා ගැනීමට කිසිදු එකඟතාවයක් ඇති කරගෙන නැතැයි සභානායක අමාත්‍ය ලක්ෂ්මන් කිරිඇල්ල මහතා පවසයි. අමාත්‍යවරයා මේ බව සඳහන් කළේ අද(08) පාර්ලිමේන්තුවේ දී ජිනීවා මානව හිමිකම් සිසිවාරයට ශ්‍රී ලංකාව ඉදිරිපත් කරන යෝජනාව සම්බන්ධයෙන් එක්සත් ජනතා නිදහස් සන්ධාන පාර්ලිමේන්තු මන්ත්‍රී දයාසිරි ජයසේකර මහතා යොමු කළ ප්‍රශ්නයකට පිළිතුරු ලබාදෙමින්ය. රී ලංකාවේ අධිකරණ පද්ධතිය පිළිබඳව විශ්වාසයක් ඇත්දැයි එහිදී අමාත්‍යවරයා මන්ත්‍රී දයාසිරි ජයසේකර මහතාගෙන් විමසා සිටියේය. පසුගිය ඔක්තෝම්බර් 26 ආණ්ඩුව මංකොල්ල කෑ බව කී අමාත්‍යවරයා, අධිකරණයට දොස් නැගූ බව ද සඳහන් කළේය. එදා ජාත්‍යන්තරය ආර්ථික සම්බාධක පවා දැමීමට ඉඩ තිබූ බව කී අමාත්‍යවරයා,2015 වසරෙන් පසුව තත්ත්වය වෙනස් වූ බව කීය. රජය ජාත්‍යන්තරය සමඟ කිට්ටුවෙන් කටයුතු කරන බවද කී අමාත්‍යවරයා,ජාත්‍යන්තර විනිසුරන්ට ඉඩක් නොමැති බවද පැවසීය. ජිනීව යෝජනාවෙන් තාක්ෂණික සහාය පමණක් තිබෙන බවත් කලින් යෝජනා සංශෝධනය කරන්න අවධානය යොමු කර තිබෙන බවත් කිසිදු රණවිරුවෙකු හෝ කිසිවෙකු ජාත්‍යන්තර විනිසුරන් හමුවට පැමිණවීමට ඉඩ නොදෙන බවත් අමාත්‍යවරයා පැවසීය.", "URL": "https://sinhala.adaderana.lk/news.php?nid=105715", "Category": null, "Parent URL": null}