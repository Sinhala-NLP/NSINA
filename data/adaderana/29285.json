{"Source": "Adaderana", "Timestamp": "November 18, 2012 10:39 am", "Headline": "මැණික් පුරේ පොලිස් ප්‍රධානියෙක් වෙඩි තබා ඝාතනය කරයි", "News Content": "රත්නපුර පොලිස් සේවාස්ථ පුහුණු මධ්‍යස්ථානයේ ස්ථානාධිපති ප්‍රධාන පොලිස් පරීක්ෂක ඉන්ද්‍ර‍සෝම රත්නායක මහතා වෙඩි තබා ඝාතනය කර තිබේ. අද (18) පෙරවරු 9.35ට පමණ මෙම වෙඩි තැබීම සිදුව ඇතැයි පොලීසිය පවසයි. රත්නපුර ඇලපාත ප්‍රදේශයේ ඇති ඔහුට අයත් ඉඩමකට යමින් සිටියදී මෙම වෙඩි තැබීම සිදුව තිබේ. ඝාතනයට ලක්වු 57 හැවිරිදි ඉන්ද්‍රසෝම රත්නායක මහතාගේ සිරුර මේවන විට රත්නපුර රෝහලට ගෙනැවිත් ඇතැයි ද පොලීසිය පවසයි. ඉඩම් ආරවුලක් ‍හේතුවෙන් මෙම ඝාතනය සිදුව ඇතැයි පොලීසිය සැකකරයි. සිද්ධියට සම්බන්ධ සැකකරු මෙතෙක් හඳුනාගෙන නැත. වෙඩි තබා ඝාතනය කළ නිලධාරීයා කහවත්ත ප්‍රදේශයේ සිදුවු මනුෂ්‍ය ඝාතන සම්බන්ධයෙන් පරීක්ෂණ නොකරන අයෙකු බව ද පොලීසිය පවසයි.", "URL": "https://sinhala.adaderana.lk/news.php?nid=29285", "Category": null, "Parent URL": null}