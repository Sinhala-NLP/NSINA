{"Source": "Adaderana", "Timestamp": "July 2, 2012 04:43 pm", "Headline": "දින 10 ක් තුළ බස්නාහිරින් වරෙන්තුකරුවන් 690 ක් අල්ලයි", "News Content": "ජූනි 20 වන දින සිට ජූනි 30 වන දින දක්වා කාලය තුළ විවිධ වැරදි සම්බන්ධයෙන් බස්නාහිර පළාතෙන් වරෙන්තුකරුවන් 690 ක් අත්අඩංගුවට ගෙන ඇති බව පොලිස් මාධ්‍ය ප්‍රකාශක, පොලිස් අධිකාරී අජිත් රෝහණ මහතා පවසයි. ඒ අනුව කොළඹ මධ්‍යම 15, කොළඹ උතුර 28, කොළඹ දකුණ 16, ගම්පහ 88 සහ පානදුර 68 බැගින් වරෙන්තුකරුවන් අත්අඩංගුවට ගෙන ඇති බව ඒ මහතා සඳහන් කරයි. එමෙන්ම මීගමුව 54, කළුතර 89, කැලණිය 53, ගල්කිස්ස 131 හා නුගේගොඩ 148 බැගින් ද මෙසේ වරෙන්තුකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=25482", "Category": null, "Parent URL": null}