{"Source": "Adaderana", "Timestamp": "June 15, 2011 03:07 pm", "Headline": " 64 කණුවේ රිය අනතුරෙන් අයෙක් මරුට-4 ට තුවාලයි", "News Content": "කොළඹ නුවර ප්‍රධාන මාර්ගයේ කඩුගන්නාව 64 කණුව ප්‍රදේශයේ දී සිදුවූ රිය අනතුරකින් එක් අයෙකු මියගොස් තවත් සිව් දෙනෙකු තුවාල ලබා තිබේ. ලංගම බස්රථයක් සහ ත්‍රිරෝද රථයක් එකිනෙක ගැටීමෙන් මෙම ‍අනතු‍ර සිදුව ඇති බව පොලිසිය කියා සිටියි. සිද්ධියෙන් මියගොස් ඇත්තේ ත්‍රිරෝද රථයේ රියදුරු ලෙස කටයුතු කළ 35 හැවිරිදි පුද්ගලයෙකි. අනතුර සම්බන්ධයෙන් බස්රථයේ රියදුරු අත්අඩංගුවට ගෙන ඇති අතර ඔහු අද අධිකරණය හමුවට ඉදිරිපත් කිරීමට නියමිතව ඇතැයි පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16777", "Category": null, "Parent URL": null}