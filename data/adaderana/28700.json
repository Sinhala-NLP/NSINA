{"Source": "Adaderana", "Timestamp": "October 29, 2012 08:05 am", "Headline": "පාන් මිල අද වැඩිවෙයිද?", "News Content": "බේකරි නිෂ්පාදනවල මිල ඉහළ දැමීමේ තීරණය අද (29) ගන්නා බව සමස්ත ලංකා බේකරි හිමියන්ගේ සංගමය පවසයි. පාන් ඇතුළු සෙසු බේකරි නිෂ්පාදනවල මිල ඉහළ දැමෙන ආකාරය සංගමයේ විධායක සභාව රැස්වී තීරණය කරන බව එම සංගමයේ ප්‍රකාශකයෙකු පැවසුවේය. තිරිගු පිටි මිල ඉහළ යාම හේතුවෙන් මෙම තීරණය ගන්නා බව සමස්ත ලංකා බේකරි හිමියන්ගේ සංගමය සඳහන් කරයි. සෙරන්ඩිබ් සමාගම තිරිගු පිටි මිල රුපියල් 4 කින් ද ප්‍රීමා සමාගම තිරිගු පිටි මිල රුපියල් 6 කින් ද ඉහළ දැමීමට පසුගියදා තීරණය කළේය. මේ හේතුවෙන් බේකරි නිෂ්පාදනවල පිරිවැය ඉහළ යාම එහි මිල ඉහළ නැංවීමට ද හේතු වන බව එම සංගමය පෙන්වාදෙයි.", "URL": "https://sinhala.adaderana.lk/news.php?nid=28700", "Category": null, "Parent URL": null}