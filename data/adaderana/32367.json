{"Source": "Adaderana", "Timestamp": "March 13, 2013 07:23 am", "Headline": "දෙදෙනෙක් තවමත් වහලයේ - අයෙක් බැසයයි", "News Content": "වැලිකඩ බන්ධනාගාරය වහලය මත නැගි රැඳවියන් දෙදෙනෙකු තවදුරටත් උපවාසයේ නිරතව සිටියි. පසුගිය 11 වනදා සවස රැඳවියන් තිදෙනෙකු වැලිකඩ බන්ධනාගාරයේ වහලය මත නැගී උපවාසයක් ආරම්භ කර තිබිණි. තමන්ව නීති විරෝධී ලෙස රඳවාගෙන සිටින බවත්, ඉතා ඉක්මනින් තමන්ට නිදහස ලබා දෙන ලෙස බල කරමින් මෙම රැඳවියන් උපවාසය ආරම්භ කළ බව වාර්තා වේ. කෙසේ වෙතත් ඊයේ දහවල් වන විට එක් රැඳවියෙකු උපවාසය අත්හැරීමට තීරණය කළ ද අනෙක් රැඳවියන් දෙදෙනා තවදුරටත් උපවාසයේ නිරතව සිටින බව ද බන්ධනාගාර ප්‍රකාශකවරයා සදහන් කළේය. රැඳවියන් නිදහස් කිරීම බන්ධනාගාරය සතු කාර්යභාරයක් නොවන බව අද දෙරණ කළ විමසීමකට පිළිතුරු දෙමින් බන්ධනාගාර ප්‍රකාශකවරයා සඳහන් කර සිටියේය. අධිකරණය විසින් ලබා දෙන තීන්දුව අනුව තම දෙපාර්තමේන්තුව කටයුතු කරන බව ද බන්ධනාගාර අධිකාරීවරයා වැඩිදුරටත් සදහන් කළේය. කෙසේ වෙතත් රැඳවියන් වහලය මත නැගී සිටින තුරු ඔවුන්ගේ ප්‍රශ්න සදහා විසඳුම් ලබා දිය නොහැකි බව හෙතෙම පැවසීය.", "URL": "https://sinhala.adaderana.lk/news.php?nid=32367", "Category": null, "Parent URL": null}