{"Source": "Adaderana", "Timestamp": "February 13, 2019 10:49 am", "Headline": "විවෘත ටෙනිස් තරගාවලියේ පලමු වටයේ තරගයක ජය නිෂිකොරිට", "News Content": "රොටඩෑම් විවෘත ටෙනිස් තරගාවලියේ පලමු වටයේ තරගයකින් ජයගැනීමට ජපානයේ කෙයි නිෂිකොරි සමත් විය. ඊයේ(12) එසේ ජයගනු ලැබූවේ ප්‍රංශයේ පියරේ හියුස් පරාජයට පත් කරමිනි. ඕස්ට්‍රේලියා විවෘත ටෙනිස් තරගාවලියේදී දණහිසේ ආබාධයකට ලක්වීමෙන් පසු කෙයි නිෂිකොරි සහභාගි වූ පලමු ටෙනිස් තරගය මෙයයි. එම තරගයේ පලමු වටය පියරේ හියුස් ලකුණු 3ට 6ක් ලෙස ජයගත්තේය. නමුත් දෙවන වටයේදී ඉතා හොඳින් තරගයට අවතීර්ණ වූ කෙයි නිෂිකොරි එම වටය පහසුවෙන් ජයගත්තේ ලකුණු 6ට 1ක් ලෙසයි. තුන්වන වටයත් ලකුණු 6ට 4ක් ලෙස ජයගත් නිෂිකොරි වට 2ට 1ක් තරගය ජයගත්තේය.", "URL": "https://sinhala.adaderana.lk/news.php?nid=104210", "Category": null, "Parent URL": null}