{"Source": "Adaderana", "Timestamp": "November 22, 2017 09:03 am", "Headline": " ආගමික‍ වතාවත් අතරතුරදී 50ක් මැරිලා", "News Content": "දේවස්ථානයක ආගමික‍ වතාවත් සිදු කරමින් සිටි පුද්ගලයින් 50 දෙනෙකු ජීවිතක්ෂයට පත්ව තිබේ. මරාගෙන මැරෙන බෝම්බ පිපිරීමකින් හේතුවෙන් නයිජීරියාවේ මුබී නගරයේ මෙම සිදුවීම සිදුව තිබේ. නගරයේ දේවස්ථානයක ආගමික‍ වතාවත් සිදු කරමින් සිටි පිරිසක් මෙලෙස ජීවිතක්ෂයට පත්ව ඇති බව විදෙස් මාධ්‍ය වාර්තා කළේය. කෙසේ වෙතත් ප්‍රහාරයේ වගකීම මේ වන විට කිසිඳු සංවිධානයක් විසින් භාරගෙන නොමැති අතර ප්‍රහාරය බොකොහරාම් ත්‍රස්ත සංවිධානය විසින් සිදු කරන්නට ඇති බවට ආරක්ෂක අංශ සැක පල කරයි. පසුගිය වසර 08 තුළ බොකොහරාම් ත්‍රස්තවාදින් සිදුකළ ප්‍රහාරවලින් පුද්ගලයින් 20,000 කට ආසන්න ප්‍රමාණයක් ජීවිතක්ෂයට පත්ව ඇති බව වාර්තා වෙයි.", "URL": "https://sinhala.adaderana.lk/news.php?nid=80347", "Category": null, "Parent URL": null}