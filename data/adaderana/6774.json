{"Source": "Adaderana", "Timestamp": "February 18, 2010 08:35 am", "Headline": "මිනුවන්ගොඩ වෙඩි තැබීමක්", "News Content": "මිනුවන්ගොඩ, වෑලිය ප්‍රදේශයේ සිදුවූ වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. ඊයේ රාත්‍රී සිදුවූ මෙම වෙ‍ඩිතැබීමෙන් ජීවිතක්ෂයට පත්ව ඇත්තේ 41 හැවිරිදි පුද්ගලයෙකු බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. යතුරු පැදියකින් පැමිණි නාදුනන පුද්ගලයින් දෙදෙනෙකු විසින් මෙම වෙඩිතැබීම සිදුකර පලාගොස් ඇති බවට විමර්ශනවලදී අනාවරණය වී ඇත. වෙඩිවැදීමෙන් තුවාල ලැබූ අදාළ පුද්ගලයා ගම්පහ රෝහලට ඇතුළත් කිරීමෙන් පසු මියගොස් ඇති බව වාර්තා වේ. මිනුවන්ගොඩ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6774", "Category": null, "Parent URL": null}