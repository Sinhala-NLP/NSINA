{"Source": "Adaderana", "Timestamp": "September 30, 2017 12:07 pm", "Headline": "උතුරේ හර්තාලය තාවකාලිකව නවතී", "News Content": "යාපනය ප්‍රදේශයේ ක්‍රියාත්මක කිරීමට සැළසුම් කර තිබූ හර්තාලය තාවකාලිකව නතර කිරීමට තීරණය කර තිබේ.විද්‍යා දැරියගේ ඝාතකයින් ආරක්ෂා කිරීමට උපකාර කළ පිරිස් සඳහා නීතිය ක්‍රියාත්මක කළ යුතු බව පවසමින් යාපනය වෙළෙඳ සංගමය ඇතුළු පිරිසක් අද (30) දිනයේ මෙම හර්තාලය ක්‍රියාත්මක කිරීමට සැළසුම් කර තිබුණි.අද දිනයේ හර්තාලය පැවැත්වෙන බවට ඊයේ දිනයේ යාපනය නගරය පුරා පෝස්ටර් අලවා තිබූ බව අද දෙරණ වාර්තාකරු සඳහන් කළේය.කෙසේවෙතත් වෙළෙඳ සංගමය මෙම හර්තාල් ව්‍යාපාරය තාවකාලිකව නතර කිරීමට තීරණය කිරීමත් සමඟ යාපනයේ කටයුතු සාමාන්‍ය පරිදි සිදු කෙරන බව අද දෙරණ ප්‍රාදේශීය වාර්තාකරු මාධව කුලසූරිය සඳහන් කළේය.", "URL": "https://sinhala.adaderana.lk/news.php?nid=78183", "Category": null, "Parent URL": null}