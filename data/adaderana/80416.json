{"Source": "Adaderana", "Timestamp": "November 23, 2017 01:09 pm", "Headline": "බලාපොරොත්තු කඩ වු අධිකරණ තීන්දුවක් නිසා වාසු කණස්සල්ලෙන්", "News Content": "විශාල බලාපොරොත්තුවක් ඇතිව පළාත් පාලන ඡන්දය බලා සිටින වේලාවක අධිකරණය විසින් සර්ව ජන ඡන්ද බලය අහිමි වන නියෝගයක් ලබා දීම කිසිසේත් අනුමත කළ නොහැකි බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. අද(23) පැවති ප්‍රජාතන්ත්‍රවාදි වාමාංශික පෙරමුණේ මාධ්‍ය හමුවට එක්වෙමින් මන්ත්‍රීවරයා මෙම අදහස් පළ කළේය. කෙසේ වෙතත් මේ වන විට මහජනයාගේ ඡන්දය අයිතිය අහිමි කිරීමට, විධායකයේ උවමනාව ඇතිව හෝ නැතිව අධිකරණය විසින් මේ සම්බන්ධයෙන් ලබා දී ඇති තීන්දුව පිළිබඳ යළිත් දෙසැම්බර් මස 4 වන දින නඩුව යළි කැඳවු විට විමසා බැලිය යුතු බව ද මන්ත්‍රීවරයා සඳහන් කළේය. නීතියේ කටයුතු මෙන්ම යුක්තියේ කටයුතුත් පසඳලීම අධිකරණයේ මුලික ක්‍රියාදාමය වන බවත්, අධිකරණ තීන්දු අභියෝග නොකරන නමුත් ජනතාවට ඇති අයිතිය අහිමි වීමට ඉඩ නොදිය යුතු බව ද කියා සිටියේය.", "URL": "https://sinhala.adaderana.lk/news.php?nid=80416", "Category": null, "Parent URL": null}