{"Source": "Adaderana", "Timestamp": "June 17, 2013 08:31 pm", "Headline": "මෛත්‍රී, ශිරාල් ඇතුළු 10ක් එජාපයෙන් නෙරපති", "News Content": "දකුණු පළාත් සභා එජාප මන්ත්‍රී මෛත්‍රී ගුණරත්න, බස්නාහිර පළාත් සභා එජාප මන්ත්‍රී ශිරාල් ලක්තිලක ඇතුළු සාමාජිකයින් 10 දෙනෙකු එක්සත් ජාතික පක්ෂයෙන් නෙරපීමට තීරණය කර තිබේ. පක්ෂයේ කෘත්‍යාධිකාරි මණ්ඩලය විසින් මෙම තීරණය ගත් බව එජාප මහලේකම් තිස්ස අත්තනායක මහතා පැවසීය. සිරිකොතට ගල්මුල් ප්‍රහාරයක් එල්ල කිරීම සම්බන්ධයෙන් විනය කමිටුව විසින් පැවැත්වූ පරීක්ෂණයට අදාළ වාර්තාව අද කෘත්‍යාධිකාරී මණ්ඩලයට භාරදී තිබේ. එකී වාර්තාවට අනූව මෛත්‍රී ගුණරත්න, ශිරාල් ලක්තිලක ඇතුළු ක්‍රියාකාරීන් 10 දෙනෙකුගේ සාමාජිකත්වය අත්හිටුවීමට කෘත්‍යාධිකාරි මණ්ඩලය තීරණය කර ඇති බව තිස්ස අත්තනායක මහතා පැවසීය.", "URL": "https://sinhala.adaderana.lk/news.php?nid=35009", "Category": null, "Parent URL": null}