{"Source": "Adaderana", "Timestamp": "May 25, 2019 07:10 pm", "Headline": "වෛද්‍යවරයෙකුගේ නොසැළකිල්ල නිසා අවසන් ගමන් ගිය පුංචි මධුසංඛ", "News Content": "වෛද්‍යවරයෙකුගේ නොසැළකිල්ල නිසා දරුවෙකුගේ ජීවිතයක් අහිමිවීමේ පුවතක් කොස්ගම අකරවිට ප්‍රදේශයෙන් වාර්තා විය. මෙලෙස ජීවිතයෙන් සමුගත්තේ 11 හැවිරිදි පසිඳු මධුසංඛ නැමැති දරුවෙක්. සිරුරේ රතු රුධිරානු නිපදවීම අඩුවීම හේතුවෙන් පසිඳු මධුසංඛ කොළඹ රිජ්වේ ළමා රෝහලෙන් ප්‍රතිකාර ගනු ලබන්නේ වසරක පමණ කලක සිටයි. උපතේ සිටම මධුසංක මෙම රෝගි තත්ත්වයෙන් පීඩාවිඳින අතර මෙම වසර තුළ රුධිර පට්ටිකා ප්‍රමාණය තවදුරටත් අඩුවීම මත ඔහු අඛණ්ඩව වෛද්‍ය සායනයට සහභාගී වි තිබේ. මියගිය මධුසංකගේ මව පැවසුවේ ඔක්සිමැතලෝන් නැමැති ඖෂධය දරුවාට ලබා දෙන ලෙස නියම කළ බවයි. නමුත් එම ඖෂධය අඛණ්ඩව ලබා දීමට නොහැකි වු බව ඇය පැවසීය. ඒ අනුව වෛද්‍යවරුන්ට සිදුවන්නේ නිර්දේශ කළ ඖෂධය වෙනුවට ආදේශයක් ලබා දීමටයි. ඇය පැවසුවේ වෛද්‍යවරුන් ඩැප්සෝන් නැමැති ඖෂධය ආදේශකයක් ලෙස දරුවට ලබා දුන් බවයි . නමුත් පසුව එම ඖෂධය දබා දීමත් සමඟ දරුවාට අසාත්මික තාවයක් ඇතිවු බවත් පසුව දරුවා මිය ගිය බවත් ඇය පැවසීය. ඇය පැවසුවේ තම දරුවාට ලාදුරු රෝගයට ලබා දෙන ඖෂධය වෛද්‍යවරුන් ලබා දී ඇති බවයි. මෙම චෝදනාව සම්බන්ධයෙන් රිජ්වේ ළමා රෝහලේ අධ්‍යක්ෂ වෛද්‍ය අජිත් දන්තනාරායන මහතාගෙන් අප විමසීමක් කළේය. ඔහු පැවසුවේ ඖෂධවල ගැටළුවත් ඇති වි ඇති බව කිව නොහැකි බවයි. නමුත් වැරදි ඖෂධයක් මදුසංකට ශරීර ගත වී ඇති බවට හදිසි මරණ පරික්ෂණයෙන් තහවුරු වී ඇත.", "URL": "https://sinhala.adaderana.lk/news.php?nid=110669", "Category": null, "Parent URL": null}