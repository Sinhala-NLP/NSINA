{"Source": "Adaderana", "Timestamp": "July 29, 2011 12:26 pm", "Headline": "ශ්‍රී ලාංකිකයෙක් ද සිටි නැවක් කොල්ලකරුවන් නිදහස් කරයි", "News Content": "සෝමාලියානු මුහුදු කොල්ලකරුවන්ගේ ග්‍රහණයට නතුව තිබූ ශ්‍රී ලාංකිකයෙකුද සිටි නෞකාවක් සහ එහි කාර්යය මණ්ඩලය නිදහස් කර තිබේ. මෙම ශ්‍රී ලාංකිකයා ඇතුළු කාර්යය මණ්ඩලය සමග නෞකාවක් පසුගිය සතියේ දී කොල්ලකරුවන්ගේ ග්‍රහණයට හසුවිය. මෙම පිරිස නිදහස් කිරීම සඳහා අමෙරිකානු ඩොලර් දෙලක්ෂයක කප්පම් මුදලක් ලබාදීමට අදාළ නෞකාව අයත් සමාගමට සිදුවූ බව විදෙස් මාධ්‍ය වාර්තා කරයි. ඉන්දීය සාගරය සහ ගල්ෆ් සාගර කලාපය හරහා යාත්‍රා කරන බොහෝ වෙළඳ නෞකා සෝමාලියානු මුහුදු කොල්ලකරුවන්ගේ නිරන්තර පීඩනයන්ට ලක්වෙයි.", "URL": "https://sinhala.adaderana.lk/news.php?nid=17721", "Category": null, "Parent URL": null}