{"Source": "Adaderana", "Timestamp": "May 3, 2019 08:52 am", "Headline": "ෆොනී පැයට කිලෝමීටර් 200ක වේගයෙන් ඔරිස්සා ප්‍රාන්තයට", "News Content": "ෆොනී සුළි කුණාටුව හේතුවෙන් ඉන්දියාවේ නැගෙනහිර වෙරළබඩ ප්‍රදේශවල දහස් ගණනක පිරිසක් ආරක්ෂක ස්ථාන වෙත යොමු කර ඇත. එම සුළි කුණාටුව පැයට කිලෝමීටර් 200ක පමණ වේගයකින් අද ඉන්දියාවේ ඔරිස්සා ප්‍රාන්තය දෙසට ළඟාවනු ඇති බව වාර්තා වෙයි. ප්‍රධාන වරායන් 2ක් ඇතුළු ආයතන රැසක මෙහෙයුම් කටයුතු අත්හිටුවීමට ඉන්දීය බලධාරීන් පියවර ගෙන ඇත. මේ වනවිට ආරක්ෂිත ස්ථාන වෙත යොමුකර ඇති පිරිස අටලක්ෂයක් පමණ වන බව වාර්තා වෙයි.", "URL": "https://sinhala.adaderana.lk/news.php?nid=109148", "Category": null, "Parent URL": null}