{"Source": "Adaderana", "Timestamp": "July 27, 2017 03:46 pm", "Headline": "වරාය වැඩවර්ජනය තාවකාලිව අත්හිටුවයි", "News Content": "හම්බන්තොට වරාය බදු දීම සම්බන්ධයෙන් හෙට දිනයේ සිදු කිරීමට නියමිතව තිබු වැඩවර්ජනය තාවකාලිකව ලබන එළඹෙන අඟහරුවාදා දිනය තෙක් නවතා දැමු බව සමස්ත ලංකා පොදු සේවක සමිතියේ, ප්‍රධාන ලේකම් චන්ද්‍රසිරි මහගමගේ මහතා පවසයි. මෙම ගිවිසුම සංශෝධනය කළ යුතු බව ඉල්ලමින් අද දිනයේදී උද්ඝෝෂණ ව්‍යාපාරයක් ද දියත් කිරීමට සිටි බවද ලේකම්වරයා කියා සිටියේය. කෙසේ වෙතත් හෙට දිනයේ පැවැත් විමට නියමිතව තිබු වැඩවර්ජනය ඛනිජ තෙල් සේවකයින් හා එක්ව ගැනීමට තීරණය කළ නමුත් ඊයේ(26) දිනයේ දී ජනාධිපතිවරයා ඛනිජ තෙල් වෘතීතිය සමිති සමඟ සාකච්ඡා කිරීමෙන් අනතුරුව මෙම අදහස ගත් බව ද මහගමගේ මහතා පැවසීය. කෙසේ වෙතත් ඉදිරියේ දී හම්බන්තොට වරාය රජය විසින් වරාය අධිකාරිය වෙත පවරා ගෙන මෙම ගිවිසුම සංශෝධනය කිරීම සම්බන්ධයෙන් ක්‍රියා කරනු ඇතැයි විශ්වාස කරන බවත් එසේ නොකළහොත් ඛනිජ තෙල් සේවකයින් හා එක්ව වෘත්තීය ක්‍රියාමාර්ගයකට එලඹෙන බව ද මහගමගේ මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=75694", "Category": null, "Parent URL": null}