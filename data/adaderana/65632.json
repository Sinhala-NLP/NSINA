{"Source": "Adaderana", "Timestamp": "November 2, 2016 08:46 am", "Headline": "අය වැය පරතරයේ අපේක්ෂාව සියයට 4.7යි", "News Content": "අය වැය පරතරය සියයට 4.7ක මට්ටමක පවත්වාගැනීම රජයේ අපේක්ෂාව බව අග්‍රාමාත්‍ය රනිල් වික්‍රමසිංහ මහතා පවසයි.ඔහු පවසන්නේ රටේ ආර්ථික ස්ථායීතාව ඇති කරගැනීම ද අරමුණු කෙරෙන බවයි.ශ්‍රී ලංකාව ණය බරින් නිදහස් කරගෙන සංවර්ධනය කරා යොමු කිරීම ආණ්ඩුවේ අරමුණ බව අග්‍රාමාත්‍ය රනිල් වික්‍රමසිංහ මහතා පෙන්වාදෙයි.‘‘ඩිජිටල්කරණ ක්‍රියාවලියේදී ගණකාධීකාරීවරුන්ගේ කාර්යභාරය‘‘ මැයෙන් වූ කොළඹ පැවති සම්මන්ත්‍රණයක් අමතමින් අග්‍රාමාත්‍ය රනිල් වික්‍රමසිංහ මහතා මේ බව කියා සිටියේය.එහිදී වැඩිදුරටත් අදහස් දක්වමින් අග්‍රාමාත්‍යවරයා පැවසුවේ නුදුරු අනාගතයේදී ඉන්දියාව සමග වෙළඳ ගිවිසුමකට එළඹීමට නියමිත බවයි.සිංගප්පූරුව සමඟද නිදහස් වෙළඳ ගිවිසුමකට එළඹීමටද සැළසුම් කර ඇති බව හෙතෙම පැවසීය.එමෙන්ම තායිලන්තය, මැලේසියාව වැනි රටවල් සමඟද නිදහස් වෙළඳ ගිවිසුම්වලට එළඹීමේ අවශ්‍යතාව පවතින බව අග්‍රාමාත්‍යවරයා පෙන්වාදෙන්නේය.අ‍ෙමරිකානු ජනාධිපතිවරණයෙන් පසුව එරට සමඟ ද්වීපාර්ශ්වික සබඳතා තර කරගනිමින් වළෙඳ ගනුදෙනු තවත් ශක්තිමත් කරගැනීම පිළිබඳ අවධානය යොමු කිරීම අපෙක්ෂා කරන බව එම සම්මන්ත්‍රණය අමතමින් අග්‍රාමාත්‍ය රනිල් වික්‍රමසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=65632", "Category": null, "Parent URL": null}