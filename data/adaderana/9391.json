{"Source": "Adaderana", "Timestamp": "July 4, 2010 04:21 pm", "Headline": "අධි ආරක්ෂිත කලාප වල ඉඩම් නැවත ජනතා අයිතියට ", "News Content": "යාපනය ප්‍රදේශයේ අධි ආරක්ෂිත කලාප වලට අයත්ව පවතින පෞද්ගලික ඉඩම් අදාළ ජනතාවට ලබාදීමට කඩිනමින් පියවර ගන්නා බව යාපනය දිස්ත්‍රික් ලේකම් කේ. ගනේෂ් මහතා පවසයි. ආරක්ෂක අංශ නිලධාරීන් සමඟ සාකච්ඡා කර අධි ආරක්ෂිත කලාපවල පවතින ඉඩම් ඒවායේ මුල් පදිංචිකරුවන්ට යළි ලබාදීමට ඇති හැකියාව පිළිබඳ සළකා බලන බව දිස්ත්‍රික් ලේකම්වරයා සඳහන් කරයි. යාපනය ප්‍රදේශයේ නීරීක්ෂණ චාරිකාවක නිරත මධ්‍යම පළාත් ප්‍රධාන අමාත්‍ය සරත් ඒකනායක මහතා ඇතුළු නිලධාරීන් පිරිසක් සමඟ පැවති සාකච්ඡාවකදී දිස්ත්‍රික් ලේකම්වරයා මෙම කරුණු අනාවරණය කර තිබේ.", "URL": "https://sinhala.adaderana.lk/news.php?nid=9391", "Category": null, "Parent URL": null}