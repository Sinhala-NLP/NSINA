{"Source": "Adaderana", "Timestamp": "August 16, 2013 04:01 pm", "Headline": "බස් ගාස්තු ප්‍රතිපත්තියක් සැකසිමට කැබිනට් අනුකාරක සභාවක්", "News Content": "බස් ගාස්තු ප්‍රතිපත්තියක් සකස් කිරීම සඳහා අමාත්‍ය මණ්ඩල අනුකාරක සභාවක් පත් කර තිබේ. පුද්ගලික ප්‍රවාහන අමාත්‍ය සී.බී රත්නායක මහතා කැබ්නට් මණ්ඩලයට ඉදිරිපත් කරන ලද යෝජනාවකට අනුව මෙම අනුකාරක සභාව පත් කර ඇති බව සඳහන්ය. ජ්‍යෙෂ්ඨ අමාත්‍ය ඒ.එච්.එම් ෆවුසි මහතා එහි සභාපතිත්වය දරන අතර සි.බී.රත්නායක, දිනේෂ් ගුණවර්ධන, ගාමිණි ලොකුගේ සහ කුමාර වෙල්ගම යන අමාත්‍යවරුන් අනුකාරක සභාවේ සෙසු සාමාජිකයින් වේ. මගී ජනතාව සඳහා ගුණාත්මක සේවාවක් සැපයීම වෙනුවෙන් බස් කර්මාන්තයට අදාළ සියලු පාර්ශව සමඟ සාකච්ඡා කොට බස් ගාස්තු ප්‍රතිපත්තියක් කඩිනමින් සකස් කිරීම මෙම කැබිනට් මණ්ඩල අනුකාරක සභාවේ අරමුණ වී ඇති බව පුද්ගලික ප්‍රවාහන සේවා අමාත්‍යංශය පවසයි.", "URL": "https://sinhala.adaderana.lk/news.php?nid=36680", "Category": null, "Parent URL": null}