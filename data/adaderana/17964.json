{"Source": "Adaderana", "Timestamp": "August 10, 2011 07:57 am", "Headline": "හෙද සේවාවේ සුදුසුකම් පහල දැම්මාට විරෝධය", "News Content": "හෙද සේවාවට බඳවා ගැනීමේ අධ්‍යාපන සුදුසුකම් පහත දැමීමට එරෙහිව උද්ඝෝෂණයක් පවත්වන බව රජයේ හෙද නිලධාරීන්ගේ සංගමය පවසයි. ත්‍රිකුණාමල රෝහල ඉදිරිපිටය දී මෙම උද්ඝෝෂණය පවත්වන බව එම සංගමය කියා සිටියි. උතුරු- නැගෙනහිර හෙද සේවාවට බඳවා ගැනීම සඳහා දැනට පවතින අධ්‍යාපන සුදුසුකම් අඩුකර අ.පො‍.ස උසස් පෙළ කලා හා වානිජ අංශ වලින් බඳවා ගැනීමට ගෙන ඇති තීරණයට එරෙහිව මෙම උද්ඝෝෂණය සිදු කරන බව සඳහන් වේ. එසේම වැඩකරන ජනතාවගේ වැටුප රුපියල් 10 ,000 න් වැඩි කරන ලෙස ඉල්ලා පත්‍රිකා විසි ලක්ෂයක් බෙදා හැරීමේ ව්‍යාපාරයක් අද පස්වරුවේ කොටුව දුම්රිය පොළ ඉදිරිපිට දී සිදු කිරීමට නියමිත බව ජාතික වෘත්තිය සමිති සන්ධානය පවසයි.", "URL": "https://sinhala.adaderana.lk/news.php?nid=17964", "Category": null, "Parent URL": null}