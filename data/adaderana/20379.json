{"Source": "Adaderana", "Timestamp": "December 1, 2011 08:30 am", "Headline": "ජනපති කාර්යාලයට‍ සම්බන්ධ යැයි ඇමතුම් ලැබුණොත් දැනුම් දෙන්න", "News Content": "ජනාධිපති කාර්යාලයට‍ අනුයුක්ත සම්බන්ධීකරණ ලේකම්වරුන් සහ වෙනත් ජ්‍යෙෂ්ඨ නිලධාරීන් වශයෙන් හඳුන්වාදෙමින් විවිධ පුද්ගලයින් සිදුකරන ක්‍රියා සම්බන්ධයෙන් අවධානයෙන් සිටින්නැයි ජනාධිපති මාධ්‍ය අංශය ඉල්ලීමක් කරයි. විවිධ පුද්ගලයින් පොලිස් ස්ථානයන්ට සහ අනෙකුත් රජයේ ආයතනයන්ට ජනාධිපති කාර්යාලයට සම්බන්ධ බව ප්‍රකාශ කරමින් බලපෑම් කරන බව නිවේදනයක් නිකුත් කරමින් ජනාධිපති මාධ්‍ය අංශය සඳහන් කරයි. එවැනි බලතල ඇත්තේ ජනාධිපති ලේකම් ලලිත් වීරතුංග සහ කාර්යය මණ්ඩල ප්‍රධානී ගාමිණි සෙනරත් යන මහත්වරුන්ට පමණක් බව එම නිවේදනයේ දැක්වෙයි. ඒ අනුව වෙනත් තනතුරු පිළිබඳ ප්‍රකාශ කරමින් ඇමතුම් ලැබුණහොත් ඒ පිළිබඳ දැනුම් දෙන ලෙස පොලිසියෙන් සහ රජයේ නිලධාරීන්ගෙන් ජනාධිපති මාධ්‍ය අංශය ඉල්ලීමක් කරයි.", "URL": "https://sinhala.adaderana.lk/news.php?nid=20379", "Category": null, "Parent URL": null}