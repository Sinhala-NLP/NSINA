{"Source": "Adaderana", "Timestamp": "December 22, 2018 12:46 pm", "Headline": "A/L ප්‍රතිඵල ලඟදීම", "News Content": "අධ්‍යන පොදු සහතික පත්‍ර උසස් පෙළ විභාගයේ ප්‍රතිඵල මෙම මස අවසන් වන විට නිකුත් කිරීමට බලාපොරොත්තු වන බව විභාග කොමසාරිස් ජනරාල් සනත් පූජිත මහතා පවසයි. විභාගයේ ඇගයීම් කටයුතු මේ වන විට අවසන් කර ඇති අතර ප්‍රතිඵල සමාලෝචන කටයුතු සිදුකරමින් සිටින බව විභාග කොමසාරිස් ජනරාල්වරයා සඳහන් කළේය. මේ අතර මෙවර අධ්‍යයන පොදු සහතික පත්‍ර සාමන්‍ය පෙල විභාගයේ උත්තර පත්‍ර ඇගයීම් කටයුතු ලබන හෙට (23) ආරම්භ වේ. අදියර දෙකක් යටතේ උත්තර පත්‍ර ඇගයීම් කටයුතු සිදු කිරිමට නියමිත අතර පළමු අදියර හෙට දින සිට ජනවාරි 01 වන දින දක්වා සිදු කිරිමට නියමිතයි. දෙවන අදියරේ උත්තර පත්‍ර ඇගයීමේ කටයුතු ජනවාරි මස 08 වන දින සිට 17 වන දින දක්වා සිදු කිරිමට සැලසුම් කර තිබේ. මෙවර අධ්‍යන පොදු සහතික පත්‍ර සාමාන්‍ය පෙල විභාගය පසුගිය දෙසැම්බර් 03 වන දින ආරම්භ වූ අතර පසුගිය 12 වනදා එම කටයුතු අවසන් කෙරුණි.", "URL": "https://sinhala.adaderana.lk/news.php?nid=101141", "Category": null, "Parent URL": null}