{"Source": "Adaderana", "Timestamp": "October 1, 2010 08:12 am", "Headline": "රන්ජන්ගේ ඇප ඉල්ලීම ප්‍රතික්ෂේප වෙයි", "News Content": "එක්සත් ජාතික පක්ෂ පාර්ලිමේන්තු මන්ත්‍රී රන්ජන් රාමනායක මහතා අපේක්ෂිත ඇප අයදුම්පතක් මහනුවර අතිරේක මහේස්ත්‍රාත්වරිය විසින් ප්‍රතික්ෂේප කර තිබේ. කාන්තාවකගෙන් රුපියල් ලක්ෂ 10 ක මුදලක් වංචා කිරීමේ සිදුවීමක් සම්බන්ධයෙන් අත්අඩංගුවට ගැනීම වළක්වාලමින් අපේක්ෂිත ඇප ඉල්ලා රන්ජන් රාමනායක මහතාගේ නීතීඥවරුන් විසින් මෙම අයදුම්පත ඉදිරිපත් කර තිබුණි. එහෙත් මහේස්ත්‍රාත්වරිය එය ප්‍රතික්ෂේප කර ඇති බව වාර්තා වේ. අදාළ වංචාව සම්බන්ධ නඩු විභාගය ඊයේ(30) පැවති අතර ඒ සඳහා රන්ජන් රාමනායක මහතා පෙනී නොසිටි බව අද ‍දෙරණ වාර්තාකරු සඳහන් කළේය. එහෙත් ඔහු වෙනුවෙන් නීතීඥවරුන් හය දෙනෙකු ඉදිරිපත් වී තිබේ.", "URL": "https://sinhala.adaderana.lk/news.php?nid=11210", "Category": null, "Parent URL": null}