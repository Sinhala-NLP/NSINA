{"Source": "Adaderana", "Timestamp": "October 27, 2018 11:44 pm", "Headline": "එංගලන්තයට ලකුණු 30ක ජයක්", "News Content": "ශ්‍රී ලංකාව සහ එංගලන්තය අතර පැවැත් වූ විස්සයි විස්ස තරගයෙන් ලකුණු 30කින් තරගයෙන් ජය ගැනීමට එංගලන්ත පිල සමත් විය. තරගයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දු රැකීමට තීරණය කළ අතර, පන්දුවට පළමුවෙන් පහර දුන් එංගලන්ත ක්‍රීඩකයින් පන්දු වාර 20 අවසානයේ කඩුලු 8ක් දැවී ලකුණු 187 ක් රැස් කර ගත්තේය. ජේ.රෝයි ලකුණු 69 ක් හා එම්. අලී ලකුණු 27 ක් ලබා ගෙන ඇත. පන්දු යැවීමේ දී ලසිත් මාලිංග ලකුණු 30 කට කඩුලු 2ක් දවා ගෙන ඇත. පිළිතුරු ඉනිමට පිටියට පිවිසි ශ්‍රී ලංකා ක්‍රීඩකයින් පන්දු වාර 20 අවසානයේ සියලු දෙනා දැවී රැස් කර ගත්තේ ලකුණු 157 ක් පමණි. ඒ අනුව ලකුණු 30කින් එංගලන්ත ක්‍රීඩකයින් තරගය ජයග්‍රහණය හිමි කර ගත්තේය. තරගය කොළඹ ආර්. ප්‍රේමදාස ක්‍රිකට් ක්‍රීඩාංගනයේ පැවැත් විය.", "URL": "https://sinhala.adaderana.lk/news.php?nid=98334", "Category": null, "Parent URL": null}