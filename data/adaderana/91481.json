{"Source": "Adaderana", "Timestamp": "June 25, 2018 04:35 pm", "Headline": "හොර රහසේ වෙළඳ සැලට ගොස් ලක්ෂ ගණනක මුදල් සොරා ගත් හැටි මෙන්න", "News Content": "හැටන් කොටගල ප්‍රදේශයේ වෙළද සැලකට ඇතුළු වු පුද්ගලයෙක් එම වෙළදසැලෙන් මුදල් හා භාණ්ඩ සොරාගෙන පලා ගොස් තිබේ. එම පුද්ගලයා මුදල් සොරාගන්නා ආකාරය වෙළදසැලෙහි වු සී.සී.ටීවි කැමරාවේ සටහන්ව තිබුණත් ඔහු මුහුණ ආවරණය කරගෙන සිටීම හේතුවෙන් හඳුනාගැනීමට නොහැකි වු බව දිඹුල පොලීසිය පැවසුවේය. හැටන් කොටගල නගරයේ පිහිටි මෙම තොග සහ සිල්ලර වෙළද සැලට ඇතුළු වු මුහුණ ආවරණය කරගත් පුද්ගලයා ප්‍රථමයෙන් ආරක්ෂිත කැමරාව වෙනත් දිශාවකට හරවනු ලබයි. අනතුරුව ඔහු වෙළදසැල් හිමිකරුගේ නිදන කාමරයට පැමිණ කිසියම් දියරයක් ඉස වෙලදසැලේ ඉදිරිපස දොර කඩා වෙළදසැලට ඇතුළු වන අයුරු එහි වු සී.සී.ටීවි කැමරාවේ මෙලෙස සටහන්ව තිබුණා. වෙළදසැලේ විනාඩි 20ක පමණ කාලයක් රැදි සිටින සැකකරු වෙලදසැලේ වු ලාච්චුවෙන් මුදල් හා දුම්වැටි තොගයක්ද සොරා ගෙන පලා ගොස් තිබේ. සැකකරු සොරාගෙන ඇති මුලු මුදල රුපියල් තුන්ලක්ෂ විසිදහසක් බව දිඹුල පොලීසිය සඳහන් කළේය. වෙළඳ සැලේ හිමිකරු සුරතලයට ඇති කරන සුනඛයාද මෙම සැකකරු සමඟ මිත්‍ර ඇති බව පොලීසිය සිදුකල පරික්ෂණවලදි අනාවරණයවි ඇත. සැකකරු අත්අඩංගුවට ගැනීම සඳහා පොලීසිය මහජන සහය අපේක්ෂා කරන බව දිඹුල පොලීසිය සඳහන් කළේය.", "URL": "https://sinhala.adaderana.lk/news.php?nid=91481", "Category": null, "Parent URL": null}