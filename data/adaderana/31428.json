{"Source": "Adaderana", "Timestamp": "February 7, 2013 02:47 pm", "Headline": "57 ගේ කැන්ගරු සිහිනය බොඳවෙයි", "News Content": "නීති විරෝධි ලෙස ඔස්ට්‍රේලියාව බලා යමින් සිටි පුද්ගලයින් පිරිසක් නාවික හමුදාව මගින් අත්අඩංගුවට ගෙන තිබේ. අද (07) දහවල් පුද්ගලයින් 57 දෙනෙකු පාසිකුඩා මුහුදු තීරයේ දී මෙලෙස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේය. ඔවුන් මේ වන විට ත්‍රිකුණාමල වරායට ගෙන එමින් සිටින බව මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=31428", "Category": null, "Parent URL": null}