{"Source": "Adaderana", "Timestamp": "August 24, 2010 10:27 am", "Headline": "හොරෙන් විදුලිය ගත් 371 ක් කොටුවෙයි", "News Content": "අනවසරයෙන් විදුලිය ලබා ගත් වව්නියාව ප්‍රදේශයේ පුද්ගලයින් 371 දෙනෙකු අත්අංඩගුවට ගෙන තිබේ. විදුලිබල මණ්ඩලයේ විමර්ශන ඒකකය විසින් සිදු කළ වැටලීම් 2ක දී මොවුන් අත්අඩංගුවට ගෙන ඇති බව වාර්තා වේ. ඊයේ සහ අද අලුයම මෙම වැටලීම් ක්‍රියාත්මක කර ඇති බව අද දෙරණ වාර්තාකරු සඳහන් කළේය. අත්අඩංගුවට ගත් සියලු දෙනා වව්නියාව පොලිසිය වෙත භාර දී තිබේ. අනවසරයෙන් විදුලිය ලබා ගැනීම සදහා භාවිතා කළ වයර්, කොකු සහ බල්බ පොලිසිය භාරයට ගෙන ඇති බව සඳහන්ය. මෙම පිරිස අධිකරණය වෙත ඉදිරිපත් කිරීමට කටයුතු කරන බව වව්නියාව මූලස්ථාන පොලිස් පරීක්ෂක ප්‍රසාද් සිරිවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=10413", "Category": null, "Parent URL": null}