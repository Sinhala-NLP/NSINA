{"Source": "Adaderana", "Timestamp": "November 2, 2013 05:00 pm", "Headline": "ඉන්දීය මුදල් ඇමති හා කරුණානිධි අතර හමුවක්", "News Content": "ඉන්දීය මුදල් අමාත්‍ය පී. චිදම්බරම් මහතා ඩී.එම්.කේ පක්ෂ නායක මුත්තුවේලි කරුණානිධි හමුවී ශ්‍රී ලංකාවේ පැවැත්වෙන රාජ්‍ය නායක සමුළුව සම්බන්ධයෙන් සාකච්ජා කර තිබේ. අද පෙරවරුවේ චෙන්නායිහි මෙම සාක්ච්ජාව පැවති බව ඉන්දීය මාධ්‍ය වාර්තා කර ඇත. මෙහිදී ඉන්දීය මුදල් අමාත්‍යවරයා පවසා ඇත්තේ ශ්‍රී ලංකාවේ පැවත්වෙන රාජ්‍ය නායක සමුළුවට සහභාගි වීම පිළිබදව ඉන්දීය අග්‍රාමාත්‍ය ආචාර්ය මන්මෝහන් සිං මහතා මේ වන තෙක් අවසන් තීරණයක් ගෙන නොමැති බවයි. සමුළුවට සහභාගි වීම සම්බන්ධයෙන් තවමත් සාකච්ජා මට්ටමේ පවතින බව ද ඔහු පවසා ඇත. කොංග්‍රස් පක්ෂ සාමාජිකයින් තනි තනිවම ඉදිරිපත් කළ කරුණු සම්බන්ධයෙන් මේ වන විට සලකා බලමින් සිටින බව ද ඉන්දීය මුදල් අමාත්‍යවරයා මෙහිදී පවසා ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=38561", "Category": null, "Parent URL": null}