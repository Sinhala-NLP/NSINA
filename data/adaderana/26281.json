{"Source": "Adaderana", "Timestamp": "August 3, 2012 09:23 am", "Headline": "කොළඹ - බදුල්ල දුම්රිය මාර්ගය ‍යථා තත්ත්වයට", "News Content": "කොළඹ - බදුල්ල දුම්රිය මාර්ගයේ දුම්රිය ගමනා ගමන කටයුතු යථා තත්ත්වයට පත්කර තිබේ. අද (03) පෙරවරු 7.30 ට පමණ අදාළ මාර්ගයේ දුම්රිය ධාවනය සාමාන්‍ය පරිදි සිදුකිරීම ආරම්භ කළ බව දුම්රිය පාලක මැදිරිය සඳහන් කරයි. ඔහිය සහ පට්ටිපොල දුම්රිය ස්ථාන අතර කැලෑ ප්‍රදේශයේ ගින්නක් හටගැනීම හේතුවෙන් එම මාර්ගයේ දුම්රිය ධාවනය අත්හිටුවීමට පියවර ගැණුනි. මේ අතර අදාළ ගින්න තවදුරටත් පැතිරයමින් පවතින බව ආපදා කළමනාකරණ මධ්‍යස්ථානය පවසයි. අද උදෑසන සිට ගුවන්යානයක් ද යොදාගනිමින් ගින්න මැඩපැවැත්වීම සඳහා කටයුතු කරමින් සිටින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. ඒ සඳහා තවත් ගුවන් යානයක් යොමු කරන ලෙස ඉල්ලා ඇති බව ද ප්‍රදීප් කොඩිප්පිලි මහතා පැවසීය.", "URL": "https://sinhala.adaderana.lk/news.php?nid=26281", "Category": null, "Parent URL": null}