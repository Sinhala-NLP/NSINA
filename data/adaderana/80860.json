{"Source": "Adaderana", "Timestamp": "December 1, 2017 05:24 pm", "Headline": "සුළඟින් වැටුනු කම්බිය පෑගී විදුලි සැර වැදී තරුණයා නසී ", "News Content": "අයහපත් කාලගුණයත් සමඟ හමාගිය සුළඟින් කඩා අධි බලැති විදුලි රැහැනක් පෑගී පුද්ගලයෙකු මියගොස් තිබේ. අයහපත් කාලගුණයත් සමඟ පුස්සැල්ලැව රෙක්සිටි වතුයායේ ORC කොටසට ඊයේ (30) රාත්‍රීයේ හමාගිය සුළඟත් සමඟ අධිබලැති විදුලි රැහැනක් කඩා වැටී ඇති අතර උදෑසන වතුයායට පැමිණි මෙම පුද්ගලයාට එම විදුලි රැහැන පෑගී එම ස්ථානයේම මියගොස් තිබේ. මෙලෙස මියගොස් ඇත්තේ එස්. අරුණ ශාන්ත නැමැති 27 හැවරිදි පුද්ගලයෙකි. මේ වන විට ඔහුගේ මල සිරුර පුස්සැල්ලාව රෝහලේ තැම්පත් කර ඇති අතර සිද්ධිය සම්බන්ධයෙන් පුස්සැල්ලැව පොලීසිය වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=80860", "Category": null, "Parent URL": null}