{"Source": "Adaderana", "Timestamp": "September 1, 2019 01:51 pm", "Headline": "සංවර්ධන නිලධාරින් වැඩ වර්ජනයකට සැරසෙයි", "News Content": "ඉල්ලීම් කිහිපයක් මුල්කරගනිමින් වැඩවර්ජනයක නිරත විමට සංවර්ධන නිලධාරි සේවා සංගමය තීරණය කර තිබේ. ස්වදේශ කටයුතු අමාත්‍යාංශය යටතේ ප්‍රාදේශීය ලේකම් කාර්යාලවල සේවයේ නියුතු 16,000කට ආසන්න සංවර්ධන නිලධාරීන්ගේ වෘත්තීය ගැටලු සඳහා රජය විසින් විසදුම් ලබානොදීමට එරෙහිව ඉදිරියේදී වැඩ වර්ජනයක නිරත වන බව සංවර්ධන නිලධාරී සේවා සංගමය පවසයි. ගම්පෙරළිය ව්‍යාපෘති කරවීම වෙනුවෙන් වු දීමනා ලබානොදිම, ශ්‍රම ශක්ති වැඩසටහන් ක්‍රියාත්මක කිරීමට අදාළ දීමනා නොගෙවීම, වැඩබැලීමේ දීමනා ලබානොදීම ගමන් වියදම් දීමනා ලබානොදීම ආදී කරුණු කිහිපයක් මුල්කරගනිමින් මෙම වැඩ වර්ජනය ක්‍රියාත්මක කිරීමට සැලසුම් කර තිබේ. වැඩ වර්ජනය ක්‍රියාත්මක වන දින වකවානූ සම්බන්ධයෙන් හෙට දිනයේ දී ප්‍රකාශයට පත් කිරීමට නියමිත බව සංවර්ධන නිලධාරි සේවා සංගමය පැවසුවේය.", "URL": "https://sinhala.adaderana.lk/news.php?nid=118001", "Category": null, "Parent URL": null}