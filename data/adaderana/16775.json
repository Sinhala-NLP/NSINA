{"Source": "Adaderana", "Timestamp": "June 15, 2011 02:10 pm", "Headline": "බිළිඳිය ඝාතනය කළ මව්පියන් අත්අඩංගුවට", "News Content": "ඇල්පිටිය ප්‍රගතිපුර ප්‍රදේශයේ කාන්තාවක විසින් සිය බිළිඳිය ඝාතනය කිරීමේ සිදුවීමක් සම්බන්ධයෙන් ඇල්පිටිය පොලිසිය පරීක්ෂණ ආරම්භ කර තිබේ. ප්‍රදේශවාසීන්ගෙන් ලද තොරතුරකට අනුව එම බිළිඳියගේ මළ සිරුර වළදමා තිබූ ස්ථානය හඳුනාගෙන ඇති බව පොලිසිය සඳහන් කරයි. මේ වන විට එම ස්ථානයට පොලිස් ආරක්ෂාව යොදවා ඇති අතර හෙට බිළිඳු මළ සිරුර පිළිබඳ මහේස්ත්‍රාත් පරීක්ෂණ පැවැත්වීමට නියමිතය. සිද්ධිය සම්බන්ධයෙන් අදාළ කාන්තාව සහ ඇ‍යගේ ස්වාමිපුරුෂයා අත්අඩංගුවට ගෙන තිබේ. එම කාන්තාව සිව් දරු මවක වන බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16775", "Category": null, "Parent URL": null}