{"Source": "Adaderana", "Timestamp": "June 6, 2016 07:27 am", "Headline": "UPDATE: පිපුරුම් දුම ආඝ්‍රහණය කරනු එපා-රෝහල් සීරුවෙන්", "News Content": "සාලාව යුධ හමුදා කඳවුරේ ඇති වූ ගින්නෙන් පිටවූ දුම ආඝ්‍රහණය කිරිමෙන් වළකින ලෙස සෞඛ්‍ය අංශ ඉල්ලීමක් කරයි.හැකි සෑම අවස්ථාවකදීම තෙත රෙදි කඩකින් මුහුණ ආවරණය කර ගන්නා ලෙස සෞඛ්‍ය විසින් දැනුම් දී තිබේ.මේ අතර ගින්නෙන් තුවාල ලබා හෝ අනතුරට පත්ව පැමිණෙන රෝගීන් වෙනුවෙන් ප්‍රතිකාර කිරිම සඳහා අවට සියළු රෝහල් සුදානම් කර පවතින බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහිපාල මහතා පවසයි.ඒ අනුව අවිස්සාවේල්ල මූලික රෝහලට අතිරේක ගිලන් රථ 18ක් යොදාවා ඇති අතර කරවනැල්ල මූලික රෝහල, කොළඹ ජාතික රෝහලථ දකුණු කොළඹ ශික්ෂණ රෝහල සහ අවට පිහිටි සියලු රෝහල් හදිසි තත්ත්වය වෙනුවෙන් සූදානම් කොට පවතින බව සෞඛ්‍ය සේවා අධ්‍යක්ෂ ජනරාල්වරයා කියා සිටියි.අතරේක වෛද්‍ය කණ්ඩායම් සහ සෞඛ්‍ය කාර්යය මණ්ඩල රත්නපුර මහ රෝහලෙන් සහ අවට රෝහල්වලින් යොමු කර ඇති බව පවසන ඔහු තුවාල කරුවන් ශෛල්‍ය කර්ම සදහා භාජනය කිරිම සදහා අවශ්‍ය පියවර ගෙන ඇති බව ද සඳහන් කළේය.", "URL": "https://sinhala.adaderana.lk/news.php?nid=60822", "Category": null, "Parent URL": null}