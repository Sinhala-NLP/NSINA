{"Source": "Adaderana", "Timestamp": "March 8, 2013 09:19 pm", "Headline": "මිලියන 10 සොරා කෑ 7ක් මාට්ටු - පොලීසියේ තිදෙනෙකුත් සම්බන්ධවෙලා", "News Content": "කොම්පඤ්ඤවීදිය ප්‍රදේශයේදී පසුගිය මස සිදුවු රුපියල් මිලියන 10 මුදල් සොරකම සම්බන්ධයෙන් උසස් පොලිස් නිලධාරීන් තිදෙනෙකු ඇතුළු සැකකරුවන් 7 දෙනෙකු අත්අඩංගුවට ගෙන තිබේ. කොළඹ අපරාධ මර්දන කොට්ඨාසය විසින් අද (08) සවස එම සැකකරුවන් අත්අඩංගුවට ගෙන ඇතැයි පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා පවසයි. කොම්පඤ්ඤවීදිය ප්‍රදේශයේ පෞද්ගලික බැංකුවකින් ලක්ෂ සියයක් වටිනා ඩොලර් නෝට්ටු මාරු කර නැවත පැමිණෙමින් සිටි පුද්ගලයින් දෙදෙනෙකු සතු මිලියන 10ක මුදලක් පසුගිය මස 12 වැනිදා සංවිධානාත්මක කණ්ඩායමක් විසින් පැහැර ගන්නා ලදී. එහිදී කොල්ලකරුවන් මුදල් මෙන්ම එම පුද්ගලයින් දෙදෙනා සමග ඔවුන්ගේ වාහනයද කොල්ලකා පලාගොස් තිබු අතර එකී පුද්ගලයින් දෙදෙනා පිටකෝට්ටේ ප්‍රදේශයේ ද, වාහනය දෙමටගොඩ ප්‍රදේශයේත් තිබියදී පසුව සොයා ගැනිණ.", "URL": "https://sinhala.adaderana.lk/news.php?nid=32238", "Category": null, "Parent URL": null}