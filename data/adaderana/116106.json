{"Source": "Adaderana", "Timestamp": "August 8, 2019 06:10 pm", "Headline": "ඇවිදගෙන ආව ආර්ථිකය බඩගාන තැනට පත්වෙලා-අභයතිස්ස හිමි", "News Content": "මේ දිනවල බුද්ධ ශාසනය නගා සිටුවීමේ මුවාවෙන් කරළියට පැමිණෙන අපේක්ෂකයින්ට නොරැවටෙන ලෙස භික්ෂූ සංවිධාන ජනතාවගෙන් ඉල්ලා සිටියි. අද පැවති මාධ්‍ය හමු කිහිපයකදී උන්වහන්සේලා මේ අදහස් පළ කළේය. අද පැවති මාධ්‍ය හමුවකදී අදහස් දක්වමින් මහාචාර්ය පූජ්‍ය මැදගොඩ අභයතිස්ස හිමි මෙසේ ප්‍රකාශ කර සිටියේය. \"ඇවිදගෙන ආව ආර්ථිකය දණ ගාවලා බඩ ගාන තැනට පත්වෙලා. අන්තවාදය පෝෂණය කරපු, කැලෑ කපපු ජනතාව අතර අපකීර්තියට පත් වුණු ඇමතිලා තමන්ගෙ ආණ්ඩුවලට පත් කර නොගන්න අනාගත නායකයින් කටයුතු කළ යුතුයි.\" එහිදී වැඩිදුරටත් සිය අදහස් දක්වමින් උන්වහන්සේ ප්‍රකාශ කළේ ගෝඨාභය රාජපක්ෂ මහතා වුවද ඉදිරි අපේක්ෂකයා වීම පිළිබඳ තමාගේ විරුද්ධත්වයක් නැති නමුත් ඉදිරියට යා යුත්තේ යම් කිසි සම්මුතියක් සමඟ බවයි.", "URL": "https://sinhala.adaderana.lk/news.php?nid=116106", "Category": null, "Parent URL": null}