{"Source": "Adaderana", "Timestamp": "April 4, 2015 03:23 pm", "Headline": "ජපන් සිහින පෙන්වා මුදල් ගැරූ අයෙක් කොටුවෙයි ", "News Content": "ජපනයේ රැකියා ලබාදෙන බව පවසමින් මුදල් වංචා කළ පුද්ගලයෙකු අප්‍රෙල් මස 7 වන දින දක්වා රක්ෂිත බන්ධනාගාර ගත කිරිමට මහනුවර මහේස්ත්‍රාත් අධිකරණය නියෝග කර තිබේ. විදේශ සේවා නියුක්ති කාර්යංශයට ලද තොරතුරකට අනුව සිදුකල විමර්ශනයකදී සැකකරු ඊයේ(03) මහනුවර ප්‍රදේශයේදී අත්අඩංගුවට ගැනිමට හැකිවු බව විදේශ සේවා නියුක්ති කාර්යංශය සදහන් කළේය.සැකකරු විදේශ රැකියා අමාත්‍ය තලතා අතුකෝරාල මහත්මියගේ ලේකම්වරයෙකු බව පවසමින් මෙලෙස පුද්ගලයින් කිහිපදෙනෙකුගෙන් මුදල් වංචා කර ඇති බව එම කාර්යංශය පැවසුවේය.ජපානයේ රැකියාවක් ලබාදිමට නම් රුපියල් ලක්ෂ 6ක් අවශ්‍ය බව ඔහු අදාළ පුද්ගලයින්ට පවසා තිබේ.ඒ අනුව සැකකරු රැකියා ලබාදිමට මුලික වියදම් ලෙස එක් අයෙකුගෙන් රුපියල් 40 ,000ක් සහ රුපියල් 10, 000ක් වශයෙන් මුදල් ලබාගෙන ඇති බව සඳහන්ය.විදේශ සේවා නියුකති කාර්යංශය ජනතාවගෙන් ඉල්ලා සිටින්නේ මෙලෙස මුදල් වංචා කරන පුද්ගලයින් පිළිබඳ තොරතුරු ඇතොත් ඒ පිළිබඳව කාර්යංශයේ 011 2 864 119 යන දුරකථන අංකයට දැනුම් දෙන ලෙසයි.", "URL": "https://sinhala.adaderana.lk/news.php?nid=50432", "Category": null, "Parent URL": null}