{"Source": "Adaderana", "Timestamp": "February 3, 2014 06:52 am", "Headline": "කවුරුත් තාම නාම යෝජනා දී නෑ", "News Content": "අවසාන මොහොත දක්වා නොසිට කඩිනමින් නාම යෝජනා භාර දීමට කටයුතු කරන ලෙස මැතිවරණ දෙපාර්තමේන්තුව දැනුම් දෙයි. බස්නාහිර සහ දකුණු පළාත් සභා ඡන්ද විමසීමට අදාළ නාම යෝජනා භාර ගැනීමේ කටයුතු පසුගිය 30වන දිනෙන් ආරම්භ විය. එය ලබන 06 වන දින මධ්‍යහ්න 12 දක්වා ක්‍රියාත්මක වන අතර ඇප මුදල් තැන්පත් කිරිමේ කටයුතු 05 වන දින මධ්‍යහ්න 12න් අවසන් වේ. කෙසේ වෙතත් මේ දක්වා කිසිදු දේශපාලන පක්ෂයක් හෝ ස්වාධීන කණ්ඩායමක් නාම යෝජනා භාර දී නොමැති බව ද මැතිවරණ දෙපාර්තමෙන්තුව සඳහන් කරයි. එහෙත් ස්වාධීන කණ්ඩායම් කිහිපයක් පමණක් ඇප මුදල් තැන්පත් කර ඇති බව මැතිවරණ දෙපාර්තමේන්තුව ප්‍රකාශ කරයි. කෙසේ වෙතත් නාම යෝජනා භාර දීම සඳහා දින දෙකහමාරක් වැනි කෙටි කාලයක් පවතින බව එම දෙපාර්තමේන්තුව පෙන්වාදෙයි. එම නිසා ඇති වන තදබදය අවම කරගැනීමටත් නාම යෝජනා ප්‍රතික්ෂේප වීම වළක්වා ගැනීමටත්ඉතා ඉක්මනින් නාම යෝජනා භාර දීම සිදු කළ යුතු බව මැතිවරණ දෙපාර්තමේන්තු ජ්‍යෙෂ්ඨ ප්‍රකාශකයෙක් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=40845", "Category": null, "Parent URL": null}