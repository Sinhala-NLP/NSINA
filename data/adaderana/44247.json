{"Source": "Adaderana", "Timestamp": "June 26, 2014 04:51 pm", "Headline": "උ.පෙළ අගෝස්තු 5 ඇරඹේ - ශිෂ්‍යයත්වය අගෝස්තු 17දා", "News Content": "මෙම වසරේ අධ්‍යයන පොදු සහතික පත්‍ර උසස් පෙළ විභාගය ලබන අගෝස්තු 05 වැනිදා සිට 29 වැනිදා දක්වා පැවැත්වීමට නියමිතව තිබේ. විභාග කොමසාරිස් ඩබ්ලිව්. එම්.එන්.ජේ පුෂ්පකුමාර මහතා පවසන්නේ මෙවර උසස් පෙළ විභාගය සඳහා පාසල් අයදුම්කරුවන් දෙලක්ෂ 34,197 දෙනෙකු පෙනි සිටිමට නියමිත බවයි. පෞද්ගලික අයදුම්කරුවන් 62,134 දෙනෙකු ද මෙවර උසස් පෙළ විභාගය සඳහා පෙනි සිටිමට නියමිත බව විභාග කොමසාරිස්වරයා පැවසුවේය. ඒ අනුව මෙවර උසස් පෙළ විභාගය සඳහා දෙලක්ෂ 96,331 දෙනෙකු පෙනී සිටිමට නියමිතය. උසස් පෙළ විභාගයට අදාළ ප්‍රවේශ පත්‍ර ජුලි 10 වැනිදාට පෙර අයදුම්කරුවන්ට තැපැල් කර හරින බව විභාග කොමසාරිස් ඩබ්ලිව්. එම්.එන්.ජේ පුෂ්පකුමාර මහතා පැවසීය. මේ අතර මෙවර 5 වසර ශිෂ්‍යත්ව විභාගය එළඹෙන අගෝස්තු මස 17 වැනි දින පැවැත්වෙන බවද විභාග කොමසාරිස්වරයා කීවේය. මෙම විභාගයට අයදුම්කරුවන් තුන්ලක්ෂ 34,662 දෙදෙනෙකු පෙනී සිටිමට නියමිතය.", "URL": "https://sinhala.adaderana.lk/news.php?nid=44247", "Category": null, "Parent URL": null}