{"Source": "Adaderana", "Timestamp": "April 29, 2019 05:59 am", "Headline": "කඩුවක් සමඟ තරුණයෙක් යාපනයේදී  අත්අඩංගුවට", "News Content": "යාපනය,නාවන්තුරෙයි ප්‍රදේශයේදී කඩුවක් සමඟ තරුණයෙකු අත්අඩංගුවට ගත් බව යාපනය පොලිසිය පවසයි. ඊයේ(28) උදැසන මෙම සැකකරු අත්අඩංගුවට ගෙන ඇති බව වාර්තා වෙයි. පොලීසිය පැවසුවේ ප්‍රදේශයේ සෝදිසි කිරීම් සිදුකරන අවස්ථාවේ අදාළ තරුණයා කඩුවක් රැගෙන ගොස් වැවකට විසි කිරීමට උත්සහ කිරීමේදී පොලීසිය සැකකරු දැක අත්අඩංගුවට ගෙන ඇති බවයි. යාපනය ප්‍රදේශය පුරා පොලිස් නිලධාරීන් හා යුධ හමුදා නිලධාරීන් එක්ව ‍සෝදිසි කිරීම් සිදු කළ අවස්ථා‍වේ බියට පත් තරුණයා කඩුව වැවට විසි කිරීමට ගොස් ඇති බව පොලීසිය අනාවරණය කරගෙන ඇති බව වාර්තා වෙයි. සැකකරු යාපනය මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=108868", "Category": null, "Parent URL": null}