{"Source": "Adaderana", "Timestamp": "April 22, 2013 08:45 am", "Headline": "නිධන් හොරු චෛත්‍යයක් වනසයි", "News Content": "සියඹලාන්ඩුව, මහකළුගොල්ල ප්‍රදේශයේ නාමළුව පුරාණ චෛත්‍ය නිධන් හොරුන් විසින් විනාශ කර තිබේ. පුරාවිද්‍යා දෙපාර්තමේන්තුවේ නීති රීතිවලට අනුව කටයුතු කිරීම නිසා විහාරස්ථානයේ ආරක්ෂාවට හෝ ප්‍රදේශයේ ජනතාවගේ ආගමික කටයුතු සිදු කිරීම සඳහා කිසිදු භික්ෂූන් වහන්සේ නමක් මෙම විහාරස්ථානය තුළ රැඳී සිට නොමැති බව ද වාර්තා වේ. බැකෝ යන්ත්‍රයක් භාවිතා කරමින් මෙම චෛත්‍ය හාරා ඇති බව සඳහන්ය. පුරාවිද්‍යා දෙපාර්තමේන්තුවේ දැඩි නීති රීති හේතුවෙන් මෙම විහාරස්ථානය විනාශ මුඛයට පත් වෙමින් පවතින බව ප්‍රදේශයේ භික්ෂූන් වහන්සේ පෙන්වාදෙයි.", "URL": "https://sinhala.adaderana.lk/news.php?nid=33458", "Category": null, "Parent URL": null}