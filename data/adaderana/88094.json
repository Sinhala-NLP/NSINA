{"Source": "Adaderana", "Timestamp": "April 26, 2018 08:26 pm", "Headline": "ටිපර් රථයෙන් ආ මාරයා ජීවිතයක් බිලි ගන්නට ගිය හැටි", "News Content": "යාපනයේ - ආනේපත්ති හන්දිය අසල පිහිටි කහ ඉර මතදී පා පැදියක ගමන් කළ පුද්ගලයෙකු ටිපර් රථයක ගැටීම නිසා බරපතළ තුවාල ලබා යාපනය ශීක්ෂණ රෝහලට ඇතුළත් කොට තිබේ. ටිපර් රථයේ පා පැදිය ගැටීමත් සමඟම එහි රියදුරු ටිපර් රථයෙන් බිමට පැන දුවන්නට පටන්ගෙන ඇතත් තරුණයින් පිරිසක් විසින් ලුහුබැද ඔහුව අල්ලා ගෙන පොලීසියට බාර දී තිබේ. ටිපර් රථයේ ගැටුණු පුද්ගලයා කහ ඉර මතම පා පැදිය සමග ඇද වැටී ඇති අතර ටිපර් රථයට යට නොවී බේරී ඇත්තේ අනූ නවයෙනි. පා පැදි කරුට බරපතළ තුවාල සිදු වී ඇති අතර පාපැදියටද බරපතළ හානි සිදුව ඇත. යාපනය පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=88094", "Category": null, "Parent URL": null}