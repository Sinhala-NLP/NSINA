{"Source": "Adaderana", "Timestamp": "August 17, 2013 08:22 am", "Headline": "නොරොච්චෝලේ වසයි", "News Content": "නොරොච්චෝලේ ලක්විජය ගල් අගුරු බලාගාරය මෙම මස 21 වන දින සිට සති 03ක කාලයක් තාවකාලිකව වසා දමන බව ලංකා විදුලි බල මණ්ඩලය පවසයි. වාර්ෂික නඩත්තු කටයුත්තක් සඳහා මෙලෙස බලාගාරය වසා දැමෙන බව එම මණ්ඩලය කියයි. මෙම කාලය තුළ දී බලාගාරයේ වාර්ෂික නඩත්තු කටයුතු මෙන්ම දෙවන අදියරේ යන්ත්‍ර හා අන්තර් සම්බන්ධනය කිරීමට ද නියමිත බව ලංකා විදුලි බල මණ්ඩලය පවසයි. විදුලි බලාගාර ආශ්‍රිත ජලාශ සියල්ලම පාහේ සම්පූර්ණයෙන් පිරී ඇති අතර ජල විදුලි බලාගාර උපරිම ධාරිතාවයෙන් ක්‍රියාකරවීමට හැකියාව පවතින බව එම මණ්ඩලය කියයි. මේ හේතුවෙන් විදුලිබල සැපයුමට බාධාවක් සිදු නොවන බව විදුලි බල මණ්ඩලය පෙන්වාදෙයි.", "URL": "https://sinhala.adaderana.lk/news.php?nid=36689", "Category": null, "Parent URL": null}