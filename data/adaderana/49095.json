{"Source": "Adaderana", "Timestamp": "February 2, 2015 09:10 am", "Headline": " පුරාවිද්‍යාත්මකව වටිනා භාණ්ඩ සඟවාගෙන සිටි අයෙක් දැලේ", "News Content": "පුරාවිද්‍යා වටිනාකමකින් යුත් භාණ්ඩ තම නිවසේ සඟවාගෙන සිටි පුද්ගලයකු මින්නේරිය පොලිසිය විසින් අත්අඩංගුවට ගෙන තිබේ. මින්නේරිය පොලිසියට ලද තොරතුරක් මත සුදු කන්ද නිකවැව ප්‍රදේශයේ අදාළ පුද්ගලයාගේ නිවස පරීක්ෂා කිරීමේ දී මෙම භාණ්ඩ සොයාගෙන ඇති බව වාර්තා වේ. අදාළ නිවසේ තිබී ලෝහමය නිමාවකින් යුතු තැටි දෙකක් සහ කෝප්පයක හැඩැති භාජනයක් සොයා ගෙන තිබේ. මින්නේරිය පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49095", "Category": null, "Parent URL": null}