{"Source": "Adaderana", "Timestamp": "September 5, 2018 10:13 am", "Headline": "ශ්‍රී ලාංකිකයෙක්  සයිප්‍රස්වලදී ඝාතනයට ලක්වෙයි", "News Content": "සයිප්‍රස් හිදී ශ්‍රී ලාංකිකයෙකු ඝාතනයට ලක්ව තිබේ. සයිප්‍රස් හි ලිමාසෝල් නගරයේ දී 45 හැවිරිදි ශ්‍රී ලාංකිකයෙකු මෙලෙස ඝාතනයට ලක්ව ඇති බව එරට මාධ්‍ය වාර්තා කළේය. අදාළ පුද්ගලයා බරපතළ තුවාල ලබා වැටී සිටින බවට අළුයම 02.00 ට පමණ එරට පොලිසියට තොරතුරක් ලැබී ඇති අතර ඒ අනුව ඔහු රෝහල්ගත කිරීමට පොලිසිය පියවර ගෙන තිබේ. රෝහල වෙත රැගෙන යන අවස්ථාවේ ගිලන්රථය තුළ දී එම පුද්ගලයා මියගොස් ඇති බව වාර්තා වේ. සිද්ධියට අදාළ සැකකරුවන් පිළිබඳ තොරතුරු අනාවරණය වී නොමැති අතර සයිප්රසස් පොලීසිය ඒ පිළිබඳ විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=95562", "Category": null, "Parent URL": null}