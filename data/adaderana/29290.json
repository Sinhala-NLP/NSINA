{"Source": "Adaderana", "Timestamp": "November 18, 2012 02:21 pm", "Headline": "බම්බලපිටියේ මෝටර් රථයක රිය අසුනේ මළ සිරුරක්", "News Content": "බම්බලපිටිය සමුද්‍ර මාවත ප්‍රදේශයේ මෝටර් රථයක් ඇතුළත රියදුරු අසුනේ ගෙල කපා ඝාතනය කළ පුද්ගලයෙකුගේ මළ සිරුරක් ඇතැයි පොලීසිය පවසයි. සිද්ධිය සම්බන්ධයෙන් පරීක්ෂණ පැවැත්වීම සඳහා එම ස්ථානයට නිලධාරීන් කණ්ඩායමක් ගිය බව බම්බලපිටිය පොලීසිය කියයි. තද දම් පැහැති අලුත්ම මෝටර් රථයක් තුළදි මෙලෙස ඝාතනය කර ඇත්තේ 45 හැවිරිදි පුද්ගලයෙකු බව පොලීසිය පවසයි. මොහු කිරුළපන ප්‍රදේශයේ පදිංචි විජිත ද කොස්තා ලෙස හඳුනාගෙන ඇත. මෝටර් රථය පැහැර ගැනීමේ අදහසින් මෙම ඝාතනය සිදුකළේ ද යන්න පොලීසිය සැක කරයි. මේ අතර මිරිහාන ගංගොඩවිල ප්‍රදේශයේ ගොඩනැගිල්ලක බිම් මහලේ තිබී අභිරහස් ලෙස මියගිය පුද්ගලයෙකුගේ මළ සිරුරක් සොයාගෙන තිබේ. පිළියන්දල ප්‍රදේශයේ පදිංචි ‍80 හැවිරිදි පුද්ගලයෙකු මෙලෙස මියගොස් ඇති බව පොලීසිය පවසයි. මේ සම්බන්ධයෙන් මිරිහාන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29290", "Category": null, "Parent URL": null}