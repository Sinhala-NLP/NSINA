{"Source": "Adaderana", "Timestamp": "September 16, 2011 08:12 am", "Headline": "ඛණිජ තෙල් සංස්ථාවේ නියෝජ්‍ය වාණිජ කළමනාකරුට අනිවාර්ය නිවාඩු", "News Content": "ලංකා ඛණිජ තෙල් සංස්ථාවේ නියෝජ්‍ය වාණිජ කළමනාකාරවරයා අනිවාර්ය නිවාඩු යවා තිබේ. ඊයේ(15) සිට ක්‍රියාත්මක වන පරිදි මෙම තීරණය ගෙන ඇති බව ඛණිජ තෙල් අමාත්‍යාංශයේ ප්‍රකාශකයෙකු සඳහන් කළේය. විනය පරීක්ෂණයකට යටත්ව අදාළ නිලධාරියා අනිවාර්ය නිවාඩු යැවීමට පියවර‍ ගෙන ඇත. බාල පෙට්‍රල් ආනයනය කිරීම සම්බන්ධයෙන් විනයානුකූල ක්‍රියාමාර්ග ගන්නා ලෙස විෂය භාර අමාත්‍යවරයා විසින් ඛණිජ තෙල් සංස්ථාවේ සභාපතිවරයා වෙත උපදෙස් ලබාදී තිබුණි.", "URL": "https://sinhala.adaderana.lk/news.php?nid=18753", "Category": null, "Parent URL": null}