{"Source": "Adaderana", "Timestamp": "December 11, 2011 02:03 pm", "Headline": "කාසියේ වාසිය ඇමති සුසිල්ටයි", "News Content": "කතානායක කුසලානය වෙනුවෙන් තරගවදින මැති ඇමතිවරුන්ගේ සැහැල්ලු පන්දු ක්‍රිකට් තරගයේ කාසියේ වාසිය දිනා ගනු ලැබුවේ අමාත්‍යවරුන්ගේ කණ්ඩායමයි. එකී කණ්ඩායමේ නායක අමාත්‍ය සුසිල් ප්‍රෙම්ජයන්ත මහතා කියා සිටියේ ප්‍රථමයෙන් පන්දුවට පහරදීමට ප්‍රතිවාදී පිළට ආරාධනා කරන බවයි. අමාත්‍යවරුන්ගේ කණ්ඩායමට අමාත්‍ය සුසිල් ප්‍රේම්ජයන්ත මහතා නායකත්වය ලබාදෙනු ලබන අතර මන්ත්‍රීවරුන්ගේ නායකත්වය සනත් ජයසූරිය විසින් මෙහෙයවනු ලබයි. ටොරිංටන් චතුරස්‍රයේ පිහිටි ක්‍රීඩා අමාත්‍යංශ ක්‍රීඩා පිටියේ පැවැත්වෙන මෙම තරගය වෙනුවෙන් ප්‍රදේශයේ ආරක්ෂාව දැඩි කර ඇති බව අප වාර්තාකරු කියා සිටියි. ප්‍රථමයෙන් පන්දුවට පහරදීම සඳහා පිටිය‍ට පිවිසියේ රවී කරුණානායක සහ ජානක වක්කුඹුරයි.", "URL": "https://sinhala.adaderana.lk/news.php?nid=20605", "Category": null, "Parent URL": null}