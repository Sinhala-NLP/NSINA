{"Source": "Adaderana", "Timestamp": "June 19, 2019 03:17 pm", "Headline": "ඇෆ්ගන් ප්‍රහාරවලින් IS සටන්කාමීන් 10ක් ජීවිතක්ෂයට", "News Content": "ඇෆ්ගනිස්ථානයේ නන්ගහාර් ප්‍රාන්තයට එරට ආරක්ෂක අංශ විසින් එල්ල කළ ගුවන් ප්‍රහාරවලින් අයි.එස්. සටන්කාමීන් 10 දෙනෙකු මියගොස් ඇත. අයි.එස්. සටන්කාමීන්ගේ කඳවුරු ඉලක්ක කර ගනිමින් ඇෆ්ගන් හමුදාව විසින් එම ගුවන් ප්‍රහාර එල්ල කර ඇති බව වාර්තා වෙයි. අයි.එස්. සටන්කාමීන් සහ තලෙයිබාන් සටන්කාමීන් නන්ගහාර් ප්‍රාන්තය තුළ දැඩි ලෙස ක්‍රියාකාරීව කටයුතු කරන බව සඳහන්ය. මේ හේතුවෙන් අදාල ප්‍රහාර එල්ල කිරීමට කටයුතු කළ බව ඇෆ්ගනිස්ථාන උසස් නිලධාරියෙකු ප්‍රකාශ කර ඇත. ඒ අනුව ඇෆ්ගනිස්ථාන ආරක්ෂක අංශවලට අමතරව එක්සත් ජනපද හමුදාව විසින් ද සටන්කාමීන් වෙත ගුවන් ප්‍රහාර එල්ල කිරීමට අඛණ්ඩව සැලසුම් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=112340", "Category": null, "Parent URL": null}