{"Source": "Adaderana", "Timestamp": "June 21, 2014 07:44 am", "Headline": "වීඩියෝ: පානදුරේ රෙදි වෙළඳසැලක ගින්නක් ", "News Content": "පානදුර ප්‍රදේශයේ රෙදි වෙළඳසැලක ගින්නක් හටගෙන තිබේ. අද(21) අළුයම මෙම ගින්න හටගෙන ඇති බව වාර්තා වෙයි. පානදුර රෝහල ආසන්නයේ දෙමල් ගොඩනැගිල්ලක පිහිටි මෙම රෙදිපිලි වෙළඳසැල සම්පුර්ණයෙන්ම ගිනි ගෙන ඇති බව අද දෙරණ වාර්තාකරු සඳහන් ක‍ළේය. ගින්න නිවීමේ කටයුතු සඳහා ගිනි නිවීමේ රථ 06ක් පමණ යොදවා ගින්න නිවීමේ කටයුතු තවදුරටත් සිදුකරමින් පවතින බව සඳහන් වෙයි. ගින්නට හේතුව මෙතෙක් අනාවරණයවී නොමැති අතර පානදුර පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44119", "Category": null, "Parent URL": null}