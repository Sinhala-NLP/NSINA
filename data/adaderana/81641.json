{"Source": "Adaderana", "Timestamp": "December 17, 2017 01:06 pm", "Headline": " කොරියාවට හිතවත් වෙන්න ගිහින් වැඩ වරදී", "News Content": "උතුරු කොරියාවට හිතවාදී ලෙස කටයුතු කළ ඔස්ට්‍රේලියානු ජාතිකයෙකු ඔස්ට්‍රේලියාවේ ෆෙඩරල් පොලීසිය මඟින් අත්අඩංගුවට ගෙන තිබේ. 59 හැවිරිදි වියේ පසුවන දකුණු කොරියානු සම්බවයක් සහිත ඔස්ට්‍රේලියානු ජාතිකයෙකු මෙලෙස අත්අඩංගුවට ගෙන ඇති බව විදෙස් මාධ්‍ය වාර්තා කළේය. මිසයිල අලෙවියට සහ සැපයුමට ඔහු විසින් උතුරු කොරියාවට සහයෝගය දී ඇති බවට චෝදනා එල්ල වී තිබේ. අදාළ සැකකරුගේ ක්‍රියාකාරීත්වය එක්සත් ජාතීන්ගේ සංවිධානයේ සහ ඔස්ට්‍රේලියාවේ සම්බාධක කඩ කිරීමක් බව ඔස්ට්‍රේලියානු පොලීසිය ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=81641", "Category": null, "Parent URL": null}