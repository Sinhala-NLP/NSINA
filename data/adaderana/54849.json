{"Source": "Adaderana", "Timestamp": "November 3, 2015 03:22 pm", "Headline": "චොකා මල්ලී 17දක්වා යළිත් රිමාන්ඩ්!", "News Content": "පාර්ලිමේන්තු මන්ත්‍රී ප්‍රේමලාල් ජයසේකර මහතා ලබන 17 වැනිදා දක්වා තවදුරටත් රක්ෂිත බන්ධනාගාර ගත කර තිබේ. පැල්මඩුල්ල මහේස්ත්‍රාත් දිනේෂ් ලක්මාල් පෙරේරා මහතා විසින් එම නියෝගය ලබා දී ඇති බව පොලීසිය පැවසුවේය.පසුගිය ජනාධිපතිවරණ සමයේ දී එක්සත් ජාතික පක්ෂ ආධාරකරුවෙකුට වෙඩි තබා ඝාතනය කිරීමේ සිද්ධිය සම්බන්ධයෙන් ප්‍රේමලාල් ජයසේකර මහතාට එරෙහිව චෝදනා එල්ල වී තිබේ. ඔහු සමඟ තවත් සැකකරුවන් තිදෙනෙකු පැල්මඩුල්ල මහේස්ත්‍රාත් අධිකරණය වෙත ඉදිරිපත් කර ඇති අතර ඔවුන් ද ලබන 17 වැනිදා දක්වා රක්ෂිත බන්ධනාගාර ගත කර ඇති බව සඳහන්ය.මේ අතර මෙම චෝදනාව සම්බන්ධයෙන් අත්අඩංගුවටගත් සැකකරුවන් සිව්දෙනෙකු මීට පෙර ඇප මත නිදහස් කරනු ලැබුණි.", "URL": "https://sinhala.adaderana.lk/news.php?nid=54849", "Category": null, "Parent URL": null}