{"Source": "Adaderana", "Timestamp": "May 30, 2013 05:35 pm", "Headline": " ලාංකිකයින් 28 ක් හරවා එවයි", "News Content": "නීති විරෝධි ලෙස ඔස්ට්‍රේලියාවට ගොස් සිටි තවත් ශ්‍රී ලාංකිකයින් 28 දෙනෙකු පිටුවහල් කර තිබේ. ශ්‍රී ලාංකිකයින් 28 දෙනෙකු මෙලෙස ඊයේ දිනයේ පිටුවහල් කළ බවත්, එම පිරිස අද (30) දිනයේ ශ්‍රී ලංකාවට පැමිණි බවත් ඔස්ට්‍රේලියානු ආගමන හා පුරවැසිභාවය පිළිබඳ අමාත්‍ය බ්‍රෙන්ඩන් ඕ කෝනර් මහතා සඳහන් කරයි. පිටුවහල් කර ඇත්තේ ඔස්ට්‍රේලියාවට නීති විරෝධීව පැමිණ ක්‍රිස්මස් දූපතේරඳවා සිටි පිරිසකි. ඉකුත් අගෝස්තු මාසයේ සිට මේ දක්වා පුද්ගලයින් 1206 ක් යළි ශ්‍රී ලංකාවට පිටුවහල් කර ඇති බවත්, එයින් 994 දෙනකු ස්වකීය කැමැත්තෙන්ම යළි ගිය බවත් කෝනර් පෙන්වාදෙයි. ජාවාරම්කරුවන්ට මුදල් දී ජීවිත අවදානම නොතකා නීති විරෝධී ලෙස ඔස්ට්‍රේලියාවට පැමිණෙන උදවියට ගිලාඩි රජය විසින් ප්‍රබල පණිවිඩයක් ලබා දී ඇති බව හෙ‍තෙම වැඩිදුරටත් සඳහන් කරන බව විදෙස් මාධ්‍ය උපුටා දක්වයි.", "URL": "https://sinhala.adaderana.lk/news.php?nid=34497", "Category": null, "Parent URL": null}