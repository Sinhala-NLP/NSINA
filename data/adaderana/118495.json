{"Source": "Adaderana", "Timestamp": "September 7, 2019 10:15 am", "Headline": "වන අලි පහරින් අහිමි වුණු ජීවිතයක්", "News Content": "නොච්චියාගම ඊච්චකුලම් ප්‍රදේශයේදී සිදු වු වන අලි පහරදීමකින් සිවිල් ආරක්ෂක භටයෙකු මියගොස් ඇත. ඔහු සිය නිවසේ ඉදිරිපිට සිටියදී වන අලි ප්‍රහාරයට ලක්ව ඇති බව පොලීසිය පැවසුවේය. පහරදීමෙන් බරපතළ තුවාල ලැබු අදාල පුද්ගලයා නොච්චියාගම දිසා රෝහලට ඇතුළත් කිරිමේදී මියගොස් ඇත. මියගොස් ඇත්තේ ඊච්චකුලම් සිවිල් ආරක්ෂක මුර පොළට අනුයුක්තව සේවය කළ 45 හැවිරිදි සිවිල් ආරක්ෂක භටයෙකු වෙයි. මෘත ශරීරය සම්බන්ධයෙන් පශ්චාත් මරණ පරීක්ෂණය අද සිදුකිරීමට නියමිතයි.", "URL": "https://sinhala.adaderana.lk/news.php?nid=118495", "Category": null, "Parent URL": null}