{"Source": "Adaderana", "Timestamp": "February 19, 2010 09:23 am", "Headline": "ඉන්දියාවේ උද්ධමනය ඉහළට", "News Content": "ඉන්දියාවේ උද්ධමනය පසුගිය සති අන්තය වන විට සියයට 18 කින් පමණ ඉහළ ගොස් තිබේ. මේ හේතුවෙන් විශාල පිරිසක් පීඩාවට පත් වී ඇති බව එරට මාධ්‍ය වාර්තා කරයි. සීනි මිල 60% කින් සහ අල 53% කින් ඉහළ ගොස් ඇති බව ද සඳහන්ය. භාණ්ඩ මිල ඉහළ යාම, අඩු ආදායම්ලාභී පවුල් සහ මන්දපෝෂණයෙන් පෙළෙන පුද්ගලයන් සහිත පවුල් වලට දැඩි ලෙස බලපා ඇති බව වාර්තා වේ. දුප්පතුන් වෙනුවෙන් සහල් , ධාන්‍ය ඇතුළු භාණ්ඩ මල්ලක් ලබා දීමට ඉන්දීය ජනාධිපතිනි ප්‍රතිභා පටෙල් මහත්මිය පසුගිය වසරේදී පෙරොන්දු වී තිබුණි. එරට මුදල් අමාත්‍ය ප්‍රනාබ් මුකර්ජි මහතා එම වසරේ අයවැය ලේඛනයෙන්ද මෙය තහවුරු කළේය. එහෙත් ඉන්දීය ජනතාවට මෙතෙක් අදාළ සහනය ලැබී නොමැති බවට චෝදනා එල්ලවෙයි.", "URL": "https://sinhala.adaderana.lk/news.php?nid=6804", "Category": null, "Parent URL": null}