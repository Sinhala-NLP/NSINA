{"Source": "Adaderana", "Timestamp": "January 29, 2016 01:48 pm", "Headline": "මහා නගර ව්‍යාපෘති සැළැස්මට ඩොලර් බිලියන 40ක්", "News Content": "මෙරට ආර්ථිකය දියුණු කිරිම සඳහා තවත් ව්‍යාපෘති රැසක් ක්‍රියාත්මක කිරිමට තීරණය කර ඇති බව අග්‍රමාත්‍ය රනිල් වික්‍රමසිංහ මහතා පවසයි.අග්‍රමාත්‍යවරයා පෙන්වා දෙන්නේ මහා නගර සංකල්පය මෙරට තවත් නගර කිහිපයක් ආශ්‍රිතව ක්‍රියාත්මක කරන බවයි.මහා නගර ව්‍යාපෘති සැළැස්ම එළිදැක්විමේ ජාතික උත්සවයට එක්වෙමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කර තිබේ.මෙම ව්‍යාපෘති සැළැස්ම එළිදැක්වීමේ ජාතික උත්සවය මේ වන විට කොළඹ පැවැත්වෙයි.ඒ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.මෙරට විශාලතම සංවර්ධන ව්‍යාපෘතියක් ලෙස වසර 15කදී එය ක්‍රියාත්මක කිරිමට නියමිතව තිබේ.එය සදහා වැය කිරිමට අපේක්ෂිත මුදල අමෙරිකානු ඩොලර් බිලියන 40ක් බව සඳහන්ය.ජපන් ආධාර යටතේ මහනුවර නගරයද සංවර්ධනය කරන බව අග්‍රමාත්‍ය රනිල් වික්‍රමසිංහ මහතා එහිදී ප්‍රකාශකර සිටියේය.සිංගප්පූරුවේ සභීනා සමාගම ලංකාවට පැමිණි පසුව ත්‍රිකුණාමලයේ විශේෂ ආර්ථික කලාපයක් ආරම්භ කිරීමටද අපේක්ෂා කරන බව ඒ මහතා වැඩිදුරටත් ප්‍රකාශකර ඇත.", "URL": "https://sinhala.adaderana.lk/news.php?nid=56758", "Category": null, "Parent URL": null}