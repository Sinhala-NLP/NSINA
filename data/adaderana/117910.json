{"Source": "Adaderana", "Timestamp": "August 31, 2019 07:44 am", "Headline": "ශ්‍රී ලංකා පොදුජන කාන්තා පෙරමුණේ ප්‍රථම මහා සම්මේලනය අද", "News Content": "ශ‍්‍රී ලංකා පොදුජන පෙරමුණේ පළමු කාන්තා සම්මේලනය අද පෙරවරුවේ කොළඹ ප‍්‍රදර්ශන හා සම්මේලන මධ්‍යස්ථානයේ දී පැවැත්වීමට නියමිතව තිබේ. එමෙන්ම ඉදිරි ගමන ශක්තිමත් කිරීම සඳහා වන සම්මේලන ගණනාවක්ම අද(31) දිනයේ පැවැත්වීමට සියලු කටයුතු සූදානම් කර ඇති බව වාර්තා වෙයි. ශ‍්‍රී ලංකා පොදුජන පෙරමුණේ පළමු කාන්තා සම්මේලනය සම්බන්ධයෙන් අදහස් දක්වමින් එහිදී අදහස් දැක්වූ හිටපු පළාත් සභා මන්ත‍්‍රිනී කෝකිලා හර්ෂනී ගුණවර්ධන මහත්මිය මේ බව පැවසීය. “ශ‍්‍රී ලංකා පොදුජන පෙරමුණ කියන්නේ කියන්නේ ලංකාවේ ලාබාලතම දේශපාලන පක්ෂයයි. එම පක්ෂයේ කාන්තා බලමණ්ඩල මේ වන විට මේ වන විට ග‍්‍රාමීය මට්ටමින් සහ ආසන මට්ටමින් සක‍්‍රීය කිරීමට අප සියලූ‍ කටයුතු යොදා තිබෙනවා. සමස්ත ජාතීන් නියෝජනය කරමින්, දිවයිනේ සියලූ‍ම ආසන මට්ටමින් කාන්තාවන් දස දහසකගේ පමණ සහභාගීත්වයකින් මෙම සම්මේලනය පවත්වනු ලබනවා. වත්මන් ආණ්ඩුවේ වැඩපිළිවෙළ නිසා පීඩාවට පත්වූ කාන්තාවන්ගේ ශක්තියහා ජවය මතින් සුබවාදී අනාගතයක් ගොඩනැගීම කෙරෙහි ලංකා පොදුජන පෙරමුණ අවධානය යොමු කර තිබේ. තිස් අවුරුදු යුද්ධය නිසා වැඩියෙන්ම බැටකෑවේ අපේ අම්මාවරුන්. මහින්ද රාජපක්ෂ ජනාධිපතිවරයා එය වෙනස් කලා. ඒ අම්මවරුන්ගේ ඇස් දෙකේ කඳුලූ‍ පිස දැම්මා. නමුත් අද වන විට නැවතත් ත‍්‍රස්තවාදය පිළිබඳ බිය මුළු රටම වසා ගෙන තිබෙනවා. මේ නිසා ගෝඨාභය රාජපක්ෂ මහතාගේ ජයග‍්‍රහණය රටේ සියලූ‍ම අම්මාවරුන්ට සහ සහෝදර සහෝදරියන්ට ඉතා වැදගත් වෙනවා. එම ජයග‍්‍රහණය තහවුරු කිරීම සඳහා ශ‍්‍රී ලංකා පොදුජන පෙරමුණ කාන්තා සම්මේලනය හෙට දිනයේ මුල් පියවර තැබීම සිදු කරනු ලබන බව කෝකිලා ගුණවර්ධන මහත්මිය මෙම මාධ්‍ය හමුවේ දී හමුවේදී වැඩිදුරටත් සඳහන් කළාය.“", "URL": "https://sinhala.adaderana.lk/news.php?nid=117910", "Category": null, "Parent URL": null}