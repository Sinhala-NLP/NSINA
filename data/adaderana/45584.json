{"Source": "Adaderana", "Timestamp": "August 25, 2014 02:05 pm", "Headline": " දැව ජාවාරම් කළ 3ක් අත්අඩංගුවේ ", "News Content": "නීති විරෝධි අයුරින් දැව කැපිමේ ජාවාරමක නිරත වු පුද්ගලයින් තිදෙනෙකු කරුවලගස්වැව , තබ්බෝව අභය භූමි ප්‍රදේශයේදි අත්අඩංගුවට ගෙන තිබේ. පුත්තලම පොලිස් විශේෂ කාර්ය බලකායේ නිලධාරින්ට ලැබුණු තොරතුරකට අනුව සිදුකළ වැටලිමකදි සැකකරුවන් අත්අඩංගුවට ගෙන ඇති බව වාර්තා වෙයි. එහිදි ඔවුන් සතුව තිබි රුපියල් දෙලක්ෂ 20,000 පමණ වටිනා ඉරණ ලද පළු දැව තොගයක් පොලිස් විශේෂ කාර්ය බලකාය බාරයට ගෙන තිබේ. සැකකරුවන් වැඩිදුර විමර්ශන සඳහා කරුවලගස්වැව පොලිස් ස්ථානය වෙත බාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=45584", "Category": null, "Parent URL": null}