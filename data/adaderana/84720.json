{"Source": "Adaderana", "Timestamp": "February 23, 2018 11:17 am", "Headline": "දුගඳ හමන  හැටන් බස් නැවතුම්පොළ", "News Content": "හැටන් දික්ඔය නගර සභාව මගින් බස් නැවතුමිපොළ අසල ඉදිකරන ලඳ ජීව වායු ටැංකියෙන් දැඩි දුගධක් හැමීම නිසා මගීන් හා ව්‍යපාරිකයන් දැඩි අසීරුතාවයක පත්ව ඇත. නගර සභාවේ කැළි කසල බැහැර කිරීමේ ගැටළුවට විසදුමක් වශයෙන් හැටන් නගරයේ බස් නැවතුම්පොළ අසල ඉදිකරන ලඳ ජීවවායු ව්‍යපෘතියේ ජීව වායු ටැංකියේ දින ගණනාවක් දැඩි දුර්ගන්ධය හමන බව බස් නැවතුමිපොළට පිවිසෙන මගීන් හා ඒ අසල ව්‍යාපාරිකයන් පැවසීය. 2015 වසරේ මධ්‍යම පළාත් බලශක්ති අමාත්‍යංශය මගින් හැටන් දික්ඔය නගර සභාවේ ඉල්ලිමක් මත ඉදිකරන ලඳ මෙම ජීව වායු ව්‍යපෘතියෙන් නගර සභාව අපේක්‍ෂා කළ ඵලදායිතාවයක් ලබා ගැනීමට නොහැකි වු බව ප‍්‍රදේශවාසීන් ප්‍රකාශ කර ඇත. හැටන් මහජන වෙළඳපොළ, ති‍්‍රරෝද රථ ගාලක්, වෙළඳසැල් කිහිපයක් සහ ප‍්‍රධාන බස්නැවතුමිපොළ අසල ඉදිකර ඇති මෙම ජිවවායු ටැංකියෙන් ප‍්‍රදේශයේ මේ දිනවල පවතින දැඩි වියළි කාළගුණයත් සමඟ ඒ තුලින් හමන දැඩි දුර්ගන්ධය හේතුවෙන් සෞඛ්‍ය ගැටළු රැසකට මගින් හා ව්‍යපාරිකයන් මැදිව තිබේ. ගැටළුව සම්බන්ධයෙන් අප හැටන් දික්ඔය නගර සභාවේ ලේකම් එස්. පි‍්‍රයදර්ශනි මහත්මියගෙන් කළ විමසුමකට ඇය පවසා සිටියේ එම ජිව වායු ව්‍යපෘතිය මගින් නිෂ්පාදනය කරන ජීව වායු ලබා ගැනිම අවන්හල් හිමියන් විසින් ප‍්‍රතික්‍ෂ්ප කිරීම නිසා එම වායු ටැංකිය තුල ජීව වායු ගබඩා වීමෙන් මෙම දුර්ගන්ධය හමන බවය. එම දුර්ගන්ධය අවම කිරීම සඳහා දිනපතා එම ටැංකියට නගර සභාවේ සේවකයන් විසින් ජලය ඉසින බවත් යලිත් එම ආපන ශාලා හිමියන් සමඟ සාකචිජාකර නිෂ්පාදනය කරන ජීව වායු ඔහුන්ට බෙදා හැරීමට කටයුතු කරන බවයි.", "URL": "https://sinhala.adaderana.lk/news.php?nid=84720", "Category": null, "Parent URL": null}