{"Source": "Adaderana", "Timestamp": "March 25, 2019 07:37 pm", "Headline": "රෝහිතට කුලියාපිටියෙන් ලැබුණු වොක්ස්වැගන් රථය", "News Content": "හම්බන්තොට ඉදිකිරීමට යෝජිත අපනයන සැකසුම් කලාපය ද කුලියාපිටිය වොක්ස්වැගන් කර්මාන්තශාලා ව්‍යාපෘතිය මෙන්ම සැක සහිත බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද(25) පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. එහිදී වැඩදුරටක් අදහස් දක්වමින් මන්ත්‍රීවැයා මේ බව පැවසීය. “හම්බන්තොට අපනයන සැලසුම් කළාපයක් රනිල් වික්‍රමසිංහ අගමැතිවරයා ගිහින් විවෘත කළා. තෙල් පිරිපහදුවක් හා සිමෙන්ති කර්මාන්ත ශාලාවක්. එදා වරාය විෂය භාර ඇමැති මම. මෙවැනි කර්මාන්ත ශාලා 11ක් අරභන්න විදේශීය ආයෝජකයෝ 11ක් ඩොලර් බිලියන 1.1 ක විදේශ ආයෝජන අරන් ආවා. එදා සියලු ගිවිසුම් ගහලා තිබුණා. රජයක් විදියට ප්‍රතිපත්තියක් ක්‍රියාත්මක කළා නම් ඒ ආයෝජකයෝ කර්මාන්ත ශාලා 11ක් මේ රටේ පිහිටුවලා. ඒවා එහෙම පිටින්ම අයින්කරලා මැතිවරණය ළග නිසා දැන් අපනයන සැකසුම් කළාපය හදිසියේ හදන්න යනවා. ඔමානයේ තෙල් විෂය භාර ඇ මැතිවරයා ආවා. අපි මේ සමාගම කවුද, මේ සමාගම හා සිංගප්පූරුව අතර තියෙන සම්බන්ධය මොකක්ද, කියන දේවල් දැන ගන්න කැමැතියි. ඔමානයේ ඇමැතිවරයාවත් හයර් කළාද කියලා සැකයි. කලුතර මිල්ලනිය, මාවතගම, කුලියාපිටිය වගේ ස්ථානවල තානාපතිවරු ගෙන්වලා නොයෙකුත් කර්මාන්ත ශාලා ඉදිකිරීමේ මුල්ගල් තිබ්බා. අවුරුදු 4ක් ගත වෙලා මොනවද මේ කර්මාන්ත ශාලාවල ඉදිකලේ. දැන් අක්කර 12000ක් වෙන්කරලා එහි ගොල්ප් ක්‍රිඩාපීටි 5ක් හදනවාලු. අපේ රටේ මිනිස්සුන්ට අඩුවෙලා තිබුනේ ගොල්ප් ගහන එක විතරයි. ඒ තරමට අපේ මිනිස්සු ඉන්නේ සුඛිත මුදුත වෙලා. දැන් රුහුණ ආර්ථිකයේ කේන්ද්‍රස්ථානය කරනවාලු. මේ ආයෝජන කළාපය එතුමාගේ 70 වැනි උපන් දිනය වෙනුවෙන් දායාද කරනවාලු. එතුමා 2017.01.03 කුලියාපිටියේ වොක්ස්වැගන් මව් ආයතනයවත් නොදැන වොක්ස්වැගන් වාහන නිෂ්පාදනය කරන කර්මාන්ත ශාලාවක් අපේ රටටදායාද කළා. මේ තියෙන්නේ දැන් කුලියාපිටියේ හදන කාර් ( සෙල්ලම් කාරයක් පෙන්වයි) පාර්ලිමේන්තු මන්ත්‍රීවරුන්ට මේක එවලා තිබුණා. මේ වැනි සිහින මාලිගාවලට අපිව එක්ක යනවා. මාධ්‍යවේදීන්ට අපිට වඩා පේන්වා. 2015 ජනවාරි 08 ඉදන් මේ වන තෙක් අක්කර 12000,25000,15000 කියමින් ගස් කැපුවානේ. මේ වන තෙක් බුල්ටෝ ටොපි , තලාබෝල පැකට් කරන තැනක් හැදුවා නම් කියන්න. ඔමානයේ ඇමැතිවරයා තියාගෙන ආන්ඩුවේ අය කියපු දේවල් බැලුවම ලංකාව දැන් සුරපුරයක්. මිනිස්සු බොහොම සතුටින්. උදේ අපි පාර්ලිමේන්තු එන කොට වයලින් ගගහා මිනිස්සු සතුටින් පාරවල් වල ඉදියි කියලා හිතුවේ. 2019 සතුටින් ඉන්න මිනිස්සුන්ගේ ලයිස්තුවේ ශ්‍රි ලංකාව ඉන්නේ 130 වෙනි තැන. 2018 ඉදලා තියෙන්නේ 116. පකිස්ථානය 67 වෙනි තැන. භූතානය 95 වෙනි තැන. නේපාලය 100 වෙනි තැන. බංගලිදේශය 125 වෙනි තැන. ලංකාවේ සතුටෙන් නොවන මිනිස්සු බවට පරිවර්තනය විමකුයි තියෙන්නේ. මේ කියනවිදියට රට පරිවර්ථනයක් වුනා නම් මිනිස්සු සතුටෙන් ඉන්නවා. මේ හතරගාතෙන් වැටුනු ආන්ඩුවට තව දුරටත් ඉදිරියට යන්න බැහැ. 5 වැනිදාට දොල පිදේනි දීලායි. දෙමල සන්ධානයට අපේ රණ විරුවෝ පාවා දෙන ගමන් විල්පත්තුව කපන්නත් ඉඩ දිලා අයවැයට අත ඔසවා ගන්නවා.“", "URL": "https://sinhala.adaderana.lk/news.php?nid=106734", "Category": null, "Parent URL": null}