{"Source": "Adaderana", "Timestamp": "August 20, 2018 12:02 pm", "Headline": " සමඟිය ඇති කරන හැටි කරූ කියයි", "News Content": "සියලුදෙනා එක්ව රටේ ජාතික සමගිය ඇති කළ යුතු බව කථානායක කරූ ජයසූරිය මහතා පවසයි. කළුතර පැවති වැඩසටහනකට එක්වෙමින් ඒ මහතා මේ බව සඳහන් කළේය. කළුතර බෝම්බුවල ශ්‍රී සුබෝධිරාජාරාම මුලස්ථාන මහා විහාරයේ ඉදිකෙරුණු තෙමහල් ගොඩනැඟිල්ල සඟ සතුකිරිම ඊයේ (19) පස්වරුවේ කථානායක කරු ජයසුරිය මහතාගේ ප්‍රධානත්වයෙන් සිදු කෙරුණි. ආගම් වශයෙන් සහ දේශපාලනමය වශයෙන් බෙදීමක් ඇති වුවහොත් රට දියුණු කර ගැනිමට නොහැකි බවත් ශ්‍රි ලංකාවට නිදහස් ලැබුණු කාලයේ දී ජපානයේ සහ ශ්‍රි ලංකාවේ මුදල් අතර වෙනසක් නොතිබු බව කථානායකවරයා ප්‍රකාශ කළේය. නිදහස ලැබී වසර 70ක් ගත වුවත් ආ පසු හැරි බලන විට කිසිදු දියුණුවක් සිදු වි නොමැති අතර බෙදිම් පැවතිම හේතුවෙන් ජාතින් අතර සහ විවිධ පාර්ශව අතර ගැටුම් පැවති බවත් දරුණු යුද්ධයකට මුහුණ දිමට සිදු වු බවත් ඒ මහතා පැවසීය. ඒ හේතුවෙන් ආ පසු හැරි බලා එම වැරදි තුළින් සිදු වු වැරදි තේරුම් ගෙන ආනාගත පරම්පරා වෙනුවෙන් යමක් කළ යුතු බවද කථානායක කරූ ජයසූරිය මහතා එහිද වැඩිදුරටත් පැවසීය.", "URL": "https://sinhala.adaderana.lk/news.php?nid=94709", "Category": null, "Parent URL": null}