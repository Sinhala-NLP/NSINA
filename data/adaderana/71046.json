{"Source": "Adaderana", "Timestamp": "March 18, 2017 03:06 pm", "Headline": "පසුගිය වසරේ සීනි ලාභය  මිලියන 1162යි", "News Content": "ලංකා සීනි සමාගම පසුගිය වසරේදී රුපියල් මිලියන 1162ක ලාභයක් උපයාගෙන තිබේ. එම සමාගමේ සභාපති නවීන් අධිකාරම මහතා සඳහන් කළේ 2015 වර්ෂයට සාපේක්ෂව 2016 වර්ෂයේදී සීනි මෙට්‍රික් ටොන් 51,422ක් තම සමාගම නිෂ්පාදනය කළ බවයි. උපයාගත් ලාභයෙන් රජයට රුපියල් මිලියන 600ක බදු මුදලක් ගෙවූ බව නවීන් අධිකාරම මහතා පැවසුවේය. රටට අවශ්‍ය සීනි පරිභෝජනයෙන් විශාල ප්‍රමාණයක් ආනයනය කිරීමට සිදුව ඇති බැවින් ඉදිරියේදි තවත් සීනි කර්මාන්ත ශාලා කිහිපයක් ඉදිකිරීමට සැලසුම් කර ඇති බව ඒ මහතා සඳහන් කළේය. එමගින් සීනි ආනයනය අඩු කිරීමෙන් මෙරට සීනි නිෂ්පාදනය වර්ධනය කිරීමට අපේක්ෂා කරන බව නවීන් අධිකාරම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71046", "Category": null, "Parent URL": null}