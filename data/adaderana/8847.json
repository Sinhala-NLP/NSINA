{"Source": "Adaderana", "Timestamp": "June 6, 2010 03:20 pm", "Headline": "බලකාය ඩෙංගු මර්දනය අරඹයි", "News Content": "ඩෙංගු මර්දනය සඳහා පිහිටවූ ජනාධිපති කාර්ය සාධක බලකාය ඩෙංගු මර්දන වැඩසටහන් ආරම්භ කර තිබේ. දිවයින පුරා ක්‍රියාත්මක වන පරිදි ඩෙංගු මර්දනය සඳහා පිහිටුවා ඇති විශේෂ කමිටු පහක් මගින් මෙම වැඩසටහන් ක්‍රියාත්මක කරන බව සෞඛ්‍ය අමාත්‍යාංශය පවසයි. ජාතික කමිටුව, පළාත් කමිටු, දිස්ත්‍රික් කමිට‍ු, ප්‍රාදේශීය ලේකම් මට්ටමේ කමිටු සහ ග්‍රාම නිලධාරී මට්ටමේ කමිටු ඒ අතර වේ. \"ඩෙංගු වලට එරෙහිව වීදි බසිමු\" යන තේමාව ඔස්සේ ජනතාව දැනුවත් කිරීමේ වැඩසටහන් ඊයේ සිට ආරම්භ කළ බව සෞඛ්‍ය අමාත්‍යාංශය පවසයි. ඩෙංගු රෝගීන් 15,000ක් පමණ මේ වසරේදී වාර්තා වී ඇති අතර ඉන් 80 දෙනෙකු මිය‍ගොස් තිබේ. මෑත කාලයේදී යළිත් වතාවක් ඩෙංගු රෝගය පැතිර යාම ඉහළ ගොස් ඇති බව සෞඛ්‍ය අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=8847", "Category": null, "Parent URL": null}