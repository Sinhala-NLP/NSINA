{"Source": "Adaderana", "Timestamp": "December 17, 2018 11:30 am", "Headline": "ගිනි අවියක් අරන් දඩයමේ ගිය 2ක් මාට්ටු", "News Content": "සෝමාවතිය රක්ෂිතයේ සතුන් දඩයම් කිරීම සඳහා යොදා ගත් ගිනි අවියක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. අදාළ සැක කරුවන් ඊයේ(16) රක්ෂිතට තුළට අතුළු වී සිටින අවස්තාවෙදී සුංගාවිල වනජීවි නිලධාරීන් විසින් අත්අඩංගුවට ගෙන ඇත. සුංගාවිල වනජීවි නිලධාරීන් විසින් දින දෙකක් සිදු කළ මෙහෙයුමකින් පසු අදාළ සැකකරුන් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ පොළොන්නරුව, පල්ලියගොඩැල්ල ප්‍රදේශයේ පදිංචි කරුවන් දෙදෙනෙකි. අත්අඩංගුවට ගත් සැකකරුවන් අද(17) හිගුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි. සිද්ධිය සම්බන්දයෙන් වැඩිදුර පරීක්ෂණ සුංගාවිල වනජීවි නිලධාරීන් විසින් සිදු කරයි.", "URL": "https://sinhala.adaderana.lk/news.php?nid=100873", "Category": null, "Parent URL": null}