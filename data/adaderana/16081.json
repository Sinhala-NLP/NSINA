{"Source": "Adaderana", "Timestamp": "May 13, 2011 04:26 pm", "Headline": "රජය බාහිර උපාධියෙන් මුදල් ඉපයීමට සූදානම් වෙනවා", "News Content": "රජය මේ වන විට බාහිර උපාධිය හරහා මුදල් ඉපයීමේ වැඩපිළිවෙළක නිරත වීමට සූදානම් වන බව රැකියා විරහිත උපාධිධාරීන්ගේ සංගමය පවසයි. රජයේ මෙම ක්‍රියාමාර්ගය මඟින් සරසවි වරම් අහිමි වන දහස් සංඛ්‍යාත සිසු පිරිසකට උපාධි ලබා ගැනීමට ඇති අපේක්ෂාව වැළකී යන බව එම සංගමයේ කැඳවුම්කරු දිනිඳු හෙන්නායක මහතා මහනුවර ප්‍රදේ‍ශයේ පැවති මාධ්‍ය හමුවකට සහභාගී වෙමින් පැවසුවේය. විශ්ව විද්‍යාල ආචාර්යවරුන්ගේ වැටුප් වැඩි කරන බවට රජය ලබාදුන් පොරොන්දුව ද මේ වන විට කඩ කර ඇති බව එහිදි වැඩිදුරටත් අදහස් දැක්වූ දිනිදු හෙන්නායක මහතා කියා සිටියේය.", "URL": "https://sinhala.adaderana.lk/news.php?nid=16081", "Category": null, "Parent URL": null}