{"Source": "Adaderana", "Timestamp": "April 19, 2017 07:55 am", "Headline": "අගමැති යළි දිවයිනට", "News Content": "වියට්නාමයේ නිල සංචාරය නිම කරමින් අග්‍රමාත්‍ය රනිල් වික්‍රමසිංහ මහතා යළි දිවයිනට පැමිණ තිබේ. එමිරේට්ස් ගුවන් සේවයට අයත් ඊ.කේ.349 දරණ ගුවන් යානයෙන් අග්‍රමාත්‍යවරයා ඇතුළු දූත පිරිස අද(19) අළුයම 1.55ට දිවයිනට පැමිණි බව කටුනායක ගුවන්තොටුපල ආරංචි මාර්ග සඳහන් කළේය. මීතොටමුල්ල ප්‍රදේශයේ සිදුවු ඛේදවාචකය හේතුවෙන් අග්‍රමාත්‍යවරයා සිය වියට්නාම සංචාරය කෙටි කිරීමට තීරණය කරනු ලැබීය. ඒ අනුව සංචාරයේ ඉසව් සහ සාකච්ඡා කිහිපයක් අවලංගු කරමින් අග්‍රවමාත්‍යවරයා මෙලෙස දිවයිනට පැමිණි බව අග්‍රමාත්‍ය කාර්යාලය සඳහන් කළේය. මේ අතර මීතොටමුල්ල කසල කන්ද නායයෑමේ සිද්ධිය පිළිබදව විශේෂ සාකච්ඡාවක් ජනාධිපති මෛත්‍රීපාල සිරිසේන මහතා සහ අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද(19) දිනයේ පැවැත්වීමට නියමිතය. කසල කන්ද නායයෑම හේතුවෙන් විපතට පත් ජනතාව වෙනුවෙන් ගත යුතු ඉදිරි ක්‍රියාමාර්ග පිළිබද මෙම සාකච්ඡාවේ දී වැඩි අවදානයක් යොමුවනු ඇති බව වාර්තාවේ.", "URL": "https://sinhala.adaderana.lk/news.php?nid=72213", "Category": null, "Parent URL": null}