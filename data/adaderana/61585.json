{"Source": "Adaderana", "Timestamp": "June 28, 2016 02:26 pm", "Headline": "  එස්.එෆ් ලොක්කාගේ ඇප අයදුම්පත කුණු කූඩයට", "News Content": "කරාටේ ශූර වසන්ත සොයිසා ඝාතන සිද්ධියේ ප්‍රධාන සැකකරු වන හිටපු විශේෂ කාර්යය බලකා සෙබළා ඉදිරිපත් කළ ඇප අයදුම්පත අනුරාධපුර මහාධිකරණය ප්‍රතික්ෂේප කර තිබේ.සිද්ධියට අදාළව සැකකරු මාස 07කට අධික කාලයක් රක්ෂිත බන්ධානාගාර ගතව සිටින අතර ඔහු ඇප මත මුදාහැරීම අනුරාධපුර මහේස්ත්‍රාත් අධිකරණය විසින් ප්‍රතික්ෂේප කිරීම හේතුවෙන් මහාධිකරණයට ඇප අයදුම්පතක් ඉදිරිපත් කර ඇති බව සඳහන්ය.සිද්ධියට අදාළව රක්ෂිත බන්ධනාගාර ගතව සිටින සැකකරුවන් 15 දෙනෙකු ද ඇප අයදුම්පත් ඉදිරිපත් කර තිබූ අතර ඒවා සළකා බැලූ මහාධිකරණය ඔවුන් දැඩි ඇප කොන්දේසි මත මුදාහැරීමට නියෝග කර තිබේ.කෙසේවෙතත් වසන්ත සොයිසා ඝාතන සිද්ධියේ ප්‍රධාන සැකකරුවන ඉවෝන් රණසිංහ නොහොත් එස්.එෆ් ලොක්කා නැමැත්තාට ඇප ලබා දීම මහාධිකරණ විනිසුරු මංජුල තිලකරත්න මහතා තරයේ ප්‍රතික්ෂේප කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=61585", "Category": null, "Parent URL": null}