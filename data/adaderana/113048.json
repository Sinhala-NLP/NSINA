{"Source": "Adaderana", "Timestamp": "June 30, 2019 11:55 am", "Headline": "තඹ කිලෝ 114 ක් සහ ඊයම් කිලෝ 25ක් හලාවත නිවසකින් මතු වෙයි", "News Content": "නිවසක ගබඩා කර තිබූ තඹ කිලෝ ග්‍රෑම් 114 ක් සහ ඊයම් කිලෝ ග්‍රෑම් 25 ක් තම බාරයට ගෙන ඇති හලාවත කොට්ඨාස රථ වාහනඅංශයේ නිලධාරීන් එක් සැකකරුවෙකුව අත්අඩංගුවට ගෙන ඇත. හලාවත - වටවාන ප්‍රදේශයේ නිවසක මෙම සහ ඊයම් තොගය ගබඩා කර තිබු බව වාර්තා වේ. වට 48 කින් යුත් තඹ කම්බි තොගයක්ද,තඹ තහඩු තොගයක්ද පොලිස් බාරයට ගත් අතර දෑ වේ.ඊට අමතරව ඊයම් බරු 125 ක් අඩංගු කිලෝ ග්‍රෑම් 25 ක් බරැති බෑගයක්ද පොලිස් බාරයට ගත් අතර වේ. පොලීසිය විසින් අත්අඩංගුවට ගෙන ඇත්තේ හලාවත - වටවාන පදිංචි 37 හැවිරිදි අයෙකුවය. තඹ කම්බි තොගය කිලෝ ග්‍රෑම් 01 ක් රුපියල් 570 ක මුදලටද,ඊයම් ඊටත් අඩු මුදකට තමන් මිළදී ගෙන කොළඹ ප්‍රදේශයේ ව්‍යාපාරිකයෙකුට වැඩි මිළකට අලවි කිරීම සදහා ගබඩා කර තබා ගත් බවත් සැකකරු පොලීසිය හමුවේ පවසා ඇත. අත්අඩංගුවට ගෙන ඇති තඹ කම්බි තොගය විදුලි සංදේශ කටයුතු හෝ විදුලි බල මණ්ඩලයට අයත් ඒවා බවට සැකකරන්නේ යැයි වැටලීම කළ නිලධාරීන් සදහන් කරයි. සැකකරු හලාවත දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=113048", "Category": null, "Parent URL": null}