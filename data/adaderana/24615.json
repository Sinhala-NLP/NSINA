{"Source": "Adaderana", "Timestamp": "May 30, 2012 08:21 am", "Headline": " ශ්‍රී ලංකාවේ සියලු ජාතීන්ට එකමුතුව ජීවත් විය හැකියි", "News Content": "ශ්‍රී ලංකාව සියලු ජාතීන්ට එකමුතුව ජීවත් විය හැකි රටක් බවට පත්ව ඇති බව ජනාධිපති මහින්ද රාජපක්ෂ මහතා පවසයි. ඒ සමඟම රට සංවර්ධනය මාවතට අවතීර්ණ වී ඇති බව ද ඔහු පවසා ඇත. තායිලන්තයේ තෙදින නිල සංචාරයක නිරත වෙමින් ජනාධිපති මහින්ද රාජපක්ෂ මහතා එහි වෙසෙන ශ්‍රී ලාංකිකයින් පිරිසක් අමතමින් මේ බව සඳහන් කර ති‍බේ. තායිලන්තයේ බැංකොක් නගරයේ රෙජිස් හෝටලයේ දී මෙම හමුව සිදු වූ බව ජනාධිපති මාධ්‍ය අංශය පවසයි. ආයෝජන සඳහා පැවති බාධා ඉවත් කරමින් පැවති නීතී ලිහිල් කිරීමට ද පියවර ගෙන ඇති බව එහි දී තවදුරටත් අදහස් දැක් වූ ජනාධිපති මහින්ද රාජපක්ෂ මහතා ප්‍රකාශ කර ඇත.", "URL": "https://sinhala.adaderana.lk/news.php?nid=24615", "Category": null, "Parent URL": null}