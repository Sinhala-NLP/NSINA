{"Source": "Adaderana", "Timestamp": "April 20, 2015 06:24 pm", "Headline": " මං හරි බයෙන් ඉන්නේ-රජය සමග ගැටුමක් නෑ", "News Content": "මේ දිනවල තමන් මොකුත් නොකරන බවත්, බියෙන් ජීවත්වන බවත් ඒ.එස්.පී සමූහ ව්‍යාපාරයේ හිමිකරු ඒ.එස්.පී ලියනගේ මහතා පවසයි.සිදුකරමින් යන පරීක්ෂණයකට අදාළව තමාගේ කටඋත්තරයක් ලබාදෙන ලෙස දැන්වූ බැවින් එකී කටඋත්තරය ලබාදීමට කටයුතු කළ බවත්,පරීක්ෂණ කටයුතු සිදුකෙරෙන බැවින් ඒ පිළිබඳ වැඩිදුර යමක් ප්‍රකාශ කළ නොහැකි බවත් හෙතෙම මාධ්‍යයට සඳහන් කළේය.ව්‍යාපාරිකයෙකු ලෙස රටේ පවත්නා තත්ත්වය හේතුවෙන් තමන් පරිස්සමෙන් නිරවුල්ව ව්‍යාපාරික කටයුතු කරගෙන යායුතුව ඇති බව ලියනගේ මහතා කියා සිටියේය.එසේම තමන් පවත්නා රජයට පක්ෂපාතී බවද,කිසිදු ගැටුමක් නොවන බවද කියා සිටි ඔහු හිටපු ජනාධිපති මහින්ද රාජපක්ෂ මහතාටද පෙර සේම ගරු කරන බව සඳහන් කළේය.හිටපු ජනාධිපතිවරයා මේ රට ගලවාගත් බැවින් ඔහුට හිමි ගෞරවය එලෙසම හිමිවිය යුතු වුවද,ඒ පිළිබඳ වැඩිදුර කතා නොකිරීමට තමන් අසරණ බවද ලියනගේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50762", "Category": null, "Parent URL": null}