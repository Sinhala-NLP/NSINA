{"Source": "Adaderana", "Timestamp": "August 17, 2018 11:41 am", "Headline": " අලි පැටවෙක් වෙඩි පහරකින් මරුට", "News Content": "අනුරාධපුර, හිදෝගම හල්මිල්ලකුලම හේනක කිසියම් පිරිසක් වෙඩි තැබීම නිසා ආබාධයට ලක්ව වැටී සිටි අලි පැටවෙකු මිය ගොස් ඇති බව අද දෙරණ වාර්තාකරු පවසයි. ඊයේ(16) පෙරවරුවේ අලි පැටවා මිය බව අප වාර්තාකරු සඳහන් කළේය. තුවාල ලබා අසාධ්‍ය තත්ත්වයෙන් සිටි අලි පැටවා ප්‍රදේශවසීන් විසින් දැක ඇති අතර ඔවුන් විසින් පසුව අනුරාධපුර වන ජීවි කාර්යාලය දැණුවත කර තිබේ. මෙම වන අලිය පැටවා අවුරුදු 4ක පමණ වයස ඇති අලි පැටවෙකු බව වන ජීවි නිලධාරීන් පවසයි. වන අලි පැටවාගේ මළ සිරුර පිළිබඳ පශ්චාත් මරණ පරීක්ෂණය ඊයේ සිදු කර ඇති අතර මරණ පරීක්ෂනයෙන් හෙළිව ඇතිතේ මෙම අලි පැටවාගේ දකුණු ඇසට, කණට සහ පපුවට වෙඩි පහරවල් කිහිපක් වැදී ඇති බවයි.", "URL": "https://sinhala.adaderana.lk/news.php?nid=94552", "Category": null, "Parent URL": null}