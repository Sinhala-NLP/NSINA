{"Source": "Adaderana", "Timestamp": "January 11, 2017 11:00 am", "Headline": " බසයෙන් ඇද වැටී මරු දකියි ", "News Content": "පොලොන්නරුව, වැලිකන්ද ප්‍රදේශයේදී මගී ප්‍රවාහන බස් රථයකින් ඇද වැටීමෙන් පුද්ගලයෙකු මියගොස් තිබේ.මඩකළපුව - පොලොන්නරුව මාර්ගයේ ධාවනය වූ මගී ප්‍රවාහන පුද්ගලික බස් රථයක ඉදිරිපස දොරටුවෙන් අදාළ පුද්ගලයා ඇදවැටී ඇති බව පොලීසිය පැවසුවේය.එහිදී බරපතළ තුවාල ලැබූ ඔහු වැලිකන්ද රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ වැලිකන්ද, අසේලපුර ප්‍රදේශයේ පදිංචිව සිටි 39 හැවිරිදි අයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වැලිකන්ද පොලීසිය වැඩිදුර විමර්ශන ආරම්භ කර තිබේ.මේ අතර මහියංගණය, මනම්පිටිය මාර්ගයේ අරලගංවිල ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.මනම්පිටිය දෙසට ධාවනය වූ යතුරුපැදියක් එම දිශාවටම ගමන් කළ ත්‍රීරෝද රථයක ගැටීමෙන් අනතුරුව අසළ තිබූ බස් නැවතුම්පොළේ ද ගැටී ඇති බව පොලීසිය පැවසුවේය.අනතුරෙන් යතුරුපැදිකරු බරපතළ තුවාල ලබා දෙහිඅත්තකණ්ඩිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ අරලගංවිල, කළු කැලේ ප්‍රදේශයේ පදිංචිව සිටි 25 හැවිරිදි තරුණයෙකි .පශ්චාත් මරණ පරීක්ෂණය අද(11) සිදු කිරීමට නියමිත අතර අරලගංවිල පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67976", "Category": null, "Parent URL": null}