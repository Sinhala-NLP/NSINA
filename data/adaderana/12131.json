{"Source": "Adaderana", "Timestamp": "November 13, 2010 08:47 pm", "Headline": "සඳුදා සිට සහන මිලට පොල් මිලට ගැනීමට ඉඩ ලැබෙයි", "News Content": "ලබන සඳුදා සිට ආර්ථික මධ්‍යස්ථාන හරහා පාරිභෝගිකයින්ට පොල් මිලදී ගැනීමට අවශ්‍ය පහසුකම් සලසන බව සමූපකාර හා ‍අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි. ජනාධිපතිවරයාගේ උපදෙස් මත සමූපකාර ‍තොග වෙළඳ සංස්ථාව හරහා පොල් ගොවීන්ගෙන් ඍජුව පොල් මිලදී ගැනීමට කටයුතු යොදා ඇති බව ඔහු සඳහන් කළේය. මේ අනුව රත්මලාන, නාරාහේන්පිට, පිළියන්දල යන ප්‍රදේශවල පිහිටි ආර්ථික මධ්‍යස්ථානවලදී පොල් ගෙඩියක් රුපියල් 28 ක් වැනි මිලකට මිලදී ගැනීමට පාරිභෝගිකයින්ට හැකිවනු ඇති බව අමාත්‍යවරයා පෙන්වාදෙයි. මීට අමතරව සෙසු ආර්ථික මධ්‍යස්ථානවලදී ද ඉදිරි සතිය තුළ දී සහන මිලට පොල් මිලදී ගැනීමට පාරිභෝගිකයන්ට හැකිවනු ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12131", "Category": null, "Parent URL": null}