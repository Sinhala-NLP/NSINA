{"Source": "Adaderana", "Timestamp": "October 22, 2015 09:24 pm", "Headline": "පොලිස් කොමිසම සම්පූර්ණ කෙරෙයි!", "News Content": "ස්වාධීන පොලිස් කොමිසම සඳහා තවත් සාමාජිකයින් දෙදෙනෙකු ජනාධිපති මෛත්‍රීපාල සිරිසේන මහතා විසින් පත්කර තිබේ.හිටපු පොලිස්පතිවරයෙකු වන ෆ්‍රෑන්ක් ද සිල්වා,පරිපාල ක්ෂේත්‍රයේ හිටපු ප්‍රවීණයෙකු වන තිලක් කොල්ලුරේ යන දෙදෙනා ව්‍යවස්ථාදායක සභාව විසින් නම් කර නිර්දේශ කිරීමෙන් අනතුරුව ඊට ජනාධිපතිවරයාගේ අනුමැතිය ලැබුණු බව ජනාධිපති මාධ්‍ය අංශය නිවේදනය කරයි.ස්වාධීන පොලිස් කොමිසම සඳහා සාමාජිකයින් 7 දෙනෙකු පත් කළ යුතු අතර පසුගියදා එහි සභාපතිවරයා ඇතුළු 5 දෙනෙකු පත්කරන ලදී.ජ්‍යෙෂ්ඨ මහාචාර්ය සිරී හෙට්ටිගේ මහතා එම කොමිසමේ සභාපතිවරයා ලෙස පත්කළ අතර කොමිසමේ සෙසු සාමාජිකයින් ලෙස හිටපු නියෝජ්‍ය පොලිස්පතිවරයෙකු වන ඇන්ටන් ජෙයනාදන්, එම්.පී.එච්. මනතුංග, වයි.එල්.එම්.සවාහීර් සහ සාවිත්‍රි විජේසේකර යන මහත්ම මහත්මීන් පත් කර තිබිණි.ඒ අනුව කොමිසයේ ඉතිරි සාමාජිකයින් දෙදෙනා අද දවසේ පත්කිරීමෙන් පසු ස්වාධීන පොලිස් කොමිසම සම්පූර්ණය.", "URL": "https://sinhala.adaderana.lk/news.php?nid=54620", "Category": null, "Parent URL": null}