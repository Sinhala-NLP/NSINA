{"Source": "Adaderana", "Timestamp": "January 17, 2015 01:59 pm", "Headline": "බන්ධනාගාරයෙන් පළායමින් සිටි රැඳවියෙක් අල්ලයි ", "News Content": "මොණරාගල බන්ධනාගරයෙන් පළායමින් සිටි රැඳවියෙකු වැල්ලවාය ප්‍රදේශයෙදී අත්අඩංගුවට ගෙන යළි බන්ධනාගාර ගතකර තිබේ. අදාළ සැකකරු ඊයේ(16) පස්වරුවේ කොළඹ - මොණරාගල බස් රථයක නැගී කොළඹ දෙසට පැමිණෙමින් සිටියදී මොණරාගල බන්ධනාගාර නිලධාරීන් විසින් අත්අඩංගුවට ගත් බව අද දෙරණ වාර්තාකරු පැවසුවේය. අදාළ රැඳවියා බන්ධනාගාරයෙන් පිටත පිරිසිදු කිරීමේ කටයතු වල නිරත වෙමින් සිටියදී පළාගොස් ඇති බව වාර්තා වෙයි. මෙලෙස බන්ධනාගාරයෙන් පලාගොස් ඇත්තේ මත්ද්‍රව්‍ය ජාවාරමේ නිරත වීම සම්බන්ධයෙන් රක්ෂිත බන්ධනාගාර ගතකර සිටි 43 හැවිරිදි අයෙකි.", "URL": "https://sinhala.adaderana.lk/news.php?nid=48745", "Category": null, "Parent URL": null}