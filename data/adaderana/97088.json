{"Source": "Adaderana", "Timestamp": "October 3, 2018 08:39 am", "Headline": "භූ කම්පනයෙන් මියගිය සංඛ්‍යාව 1347ක් දක්වා ඉහළට", "News Content": "ඉන්දුනීසියාවේ පසුගිය සිකුරාදා දින ඇතිවූ භූ කම්පනනය සහ සුනාමි තත්වය හේතුවෙන් මියගිය සංඛ්‍යාව 1347ක් බව විදෙස් මාධ්‍ය පවසයි. ඉන්දුනීසියාවේ සුලවසී දූපතේ හටගත් රිච්ටර් මාපකයේ 7යි දශම 5ක භූ කම්පනයෙන් පසුව ඇති වූ සුනාමි තත්වයෙන් පලූ නගරය සම්පූර්ණයෙන්ම පාහේ ජලයෙන් යටවූ බව සඳහන්ය. ආපදාවට ලක්වූ ජනතාව ආහාර, ජලය අපේක්ෂාවෙන් පසුවන අතර මේ වන විට එරට මෙන්ම වෙනත් රටවලින් ද සහන කණ්ඩයම් සහයට පැමිණෙමින් පවතින බව විදෙස් මාධ්‍ය වාර්තාකරයි. ජනතා දේපළ සොරුන්ගෙන් ආරක්ෂා කිරීම එරට ආරක්ෂක අංශ විසින් මේ වන විට සිදුකරමින් පවතින අතර එලෙස සොරකමේ නිරත වූ පුද්ගලයින් කිහිප දෙනෙකු ද අත්අඩංගුවට ගෙන ඇති බව සඳහන්ය. කෙසේවෙතත් කඩා වැටුනු ගොඩනැගිලි අතර සිරවී සිටින පුද්ගලයින් සොයා මෙහෙයුම් තවදුරටත් සිදුකරමින් පවතින බව එරට ආරක්ෂක අංශ පවසා තිබේ.", "URL": "https://sinhala.adaderana.lk/news.php?nid=97088", "Category": null, "Parent URL": null}