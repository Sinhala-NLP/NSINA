{"Source": "Adaderana", "Timestamp": "November 19, 2016 04:20 pm", "Headline": " තහනම් දැල් දාලා දැලේ වැටෙයි", "News Content": "තහනම් දැල් භාවිත කරමින් ධීවර කටයුතුවල නිරතව සිටි ධීවරයෙකු මුන්දම්පිඩ්ඩි වෙරළ තීරයේදී නාවික හමුදාව විසින් අත්අඩංගුවට ගෙන තිබේ.නච්චිකුඩා, නාවික නෞකා බුවනෙක ආයතනයට අනියුක්ත නාවිකයන් පිරිසක් විසින් අදාළ ධීවරයා අත්අඩංගුවට ගෙන ඇති බව සඳහන් වේ. එහිදී, මසුන් ඇල්ලීම සඳහා යොදාගත් තහනම් දැලක් ද නාවික හමුදාව බාරයට ගෙන තිබේ.අදාළ ධීවරයා සහ භාණ්ඩ ඉදිරි පරීක්ෂණ කටයුතු සඳහා මන්නාරම ධීවර පරීක්ෂක කාර්යාලය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=66190", "Category": null, "Parent URL": null}