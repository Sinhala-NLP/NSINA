{"Source": "Adaderana", "Timestamp": "June 19, 2016 09:38 am", "Headline": "බංග්ලාදේශ ජාතිකයින් 16ක් අත්අඩංගුවට", "News Content": "නීති විරෝධී ලෙස මෙරට රැඳී සිටි බංග්ලාදේශ ජාතිකයින් 16 දෙනෙකු කුරුණෑගල ප්‍රදේශයේ දී අත්අඩංගුවට ගෙන තිබේ.පානදුර කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලිස් මූලස්ථානය සඳහන් කළේය.අදාළ බංග්ලාදේශ ජාතිකයින් කූලී පදනම මත කුරුණෑගල ප්‍රදේශයේ විවිධ ස්ථානවල රැකියාවල නිරතව සිට ඇත.සැකකරුවන් පානදුර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 30 වන දින දක්වා රක්ෂිත බන්ධනාගාර ගත කර ඇති අතර පානදුර කොට්ඨාස අපරාධ විමර්ශන අංශය මගින් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61237", "Category": null, "Parent URL": null}