{"Source": "Adaderana", "Timestamp": "November 26, 2011 09:32 am", "Headline": "බසයක් පෙරළී එක් අයෙක් මියයයි -12 දෙනෙකුට තුවාලයි", "News Content": "පුත්තලම - හලාවත මාර්ගයේ මංගලඑළිය ප්‍රදේශයේ සිදුවූ බස්රථ අනතුරකින් එක් අයෙකු මියගොස් තවත් 12 දෙනෙකු තුවාල ලබා තිබේ. කොළඹ සිට යාපනය බලා ගමන් ගත් සුඛෝපභෝගී බස්රථ දෙකක් එකිනෙක පසුකර යාමට උත්සාහ කිරීමේ දී මෙම අනතුර සිදුව ඇති බව සඳහන්ය. පසුකර යාමට උත්සාහ දැරූ බස්රථ‍ය අනෙක් බස්රථයේ ගැටී පෙරළී ගොස් ඇති බව පොලිසිය පවසයි. අනතුරින් මියගොස් ඇත්තේ එම බස්රථයේ සහායකයා බව පොලිසිය සඳහන් කරයි. අනතුරින් තුවාල ලැබූවන් අතර බස්රථ දෙකෙහිම මගීන් වන බව වාර්තා වේ.", "URL": "https://sinhala.adaderana.lk/news.php?nid=20273", "Category": null, "Parent URL": null}