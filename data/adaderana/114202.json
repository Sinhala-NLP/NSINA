{"Source": "Adaderana", "Timestamp": "July 15, 2019 04:48 pm", "Headline": "රංජන් සංඝරත්නයෙන් සමාව නොගත්තොත් එජාපයටත් වගකියන්න වෙයි", "News Content": "රාජ්‍ය අමාත්‍ය රංජන් රාමනායක මහාතා විසින් බෞද්ධ භික්ෂුන්ට අපහාස කිරීමේ ක්‍රියාවලිය කිසි විටෙකත් තනි වැඩපිළිවෙලක් නොවන බව බෞද්ධ ආරක්ෂක පදනමේ විධායක අධ්‍යක්ෂක පූලියද්දේ සුධම්ම හිමි පවසයි. අද(15) මහනුවර දී අදහස් දක්වමින් උන්වහන්සේ මේ බව පවසා සිටියේය. අතීතයේ සිට එකසත් ජාතික පක්ෂය විසින් මෙවැනි දේ සිදු කල බව ද පවසා සිටි උන්වහන්සේ රංජන් රාමනායක මහතා සතියක් යෑමට මත්තෙන් මහා සංඝරතනයෙන් සමාව නොගත්තොත් ඉදිරියට යන ක්‍රියාවලියට එක්සත් ජාතික පක්ෂයටම වගකිව යුතු වන බව ද සුධම්ම හිමියන් පැවසීය. ස්වාමීන් වහන්සේලාගේ ජිවන රටාව රංජන් රාමනායක මහතා දන්නේ කුමන දෙයක් ද යනුවෙන් මෙහිදී උන්වහන්සේ ප්‍රශ්න කර සිටියේය. ස්වාමීන් වහන්සේලාට අපහස කිරීමේ විපාක මොහු නොදන්නා දෙයක් බවත්, මුළු ලංකාව පුරා සිටින භික්ෂුන් වහන්සේලා මෙයට විරුද්ධව පෙළ ගස්වන බවත් පැවසු උන්වහන්සේ ඉදිරි මැතිවරණවලදී මෙවැනි පුද්ගලයින් තෝරා පත් නොගන්නා ලෙස ද කියා සිටියේය.", "URL": "https://sinhala.adaderana.lk/news.php?nid=114202", "Category": null, "Parent URL": null}