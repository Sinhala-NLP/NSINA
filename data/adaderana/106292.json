{"Source": "Adaderana", "Timestamp": "March 18, 2019 03:51 pm", "Headline": "සබරගමු සරසවියේ සිසුන් අදත් විරෝධතාවයේ", "News Content": "සබරගමුව විශ්වවිද්‍යාලයේ විද්‍යා හා භාෂා පීඨයේ අතිරේක ප්‍රවේශය සඳහා සිසුන් 95 දෙනෙක් බඳවා ගැනීමට නියමිතව තිබුණත් මේ වන විටත් බඳවා ගෙන ඇත්තේ සිසුන් 62 ක් පමණි. 33 දෙනෙකු බඳවා නොගැනීම හේතුවෙන් හය වන දිනටත් විශ්වවිද්‍යාල ප්‍රධාන දොරටුව අසල අට්ටාලයක් මත එම පීඨයේ සිසුන් පංති වර්ජනය කරමින් සත්‍යග්‍රහයක නිරතව ඇත. හය වන දිනටත් ඔවුන්ට විසඳුමක් නොමැති හේතුවෙන් විශ්වවිද්‍යාලයේ සියලූම සිසුන් විශ්වවිද්‍යාල පරිශ්‍රයේ සිට විරෝධතා පුවරු රැගෙන පා ගමනින් බදුල්ල කොළඹ ප්‍රධාන මාර්ගයේ පඹහින්න මංසංධියට පැමිණ පැයකට ආසන්න කාලයක් විරෝධතාවයේ නිරත විය. එම විරෝධතා පැවැත් වූ අවස්ථාවේ ප්‍රදේශයට අධික වර්ෂාව තිබුණත් එය ද නොතකා සිසුන් දහසකට අධික පිරිසක් එම විරෝධතා වේ නිරත විය.", "URL": "https://sinhala.adaderana.lk/news.php?nid=106292", "Category": null, "Parent URL": null}