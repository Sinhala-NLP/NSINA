{"Source": "Adaderana", "Timestamp": "December 13, 2018 03:39 pm", "Headline": "හෙරෝයින් සමඟ අයෙක් හසු වෙයි", "News Content": "කොළඹ ප්‍රදේශයේ සිට දංකොටුව ප්‍රදේශයට ගෙන යමින් තිබූ හෙරෝයින් මත්කුඩු ග්‍රෑම් 101 ක් සමඟ සැකකරුවෙක් අද(13) දහවල් දංකොටුව නගරයේදි අත් අඩංගුවට ගෙන තිබේ. මෙසේ අත් අඩංගුවට ගෙන ඇත්තේ දංකොටුව වලව්වත්ත ප්‍රදේශයේ පදිංචි 24 හැවිරිදි තරුණයෙකි. මොහු ඇතුලු පවුලේ කිහිප දෙනෙකුම මත්කුඩු ජාවාරම් කිරීම සම්බන්දයෙන් රක්ෂිත බන්ධනාගාර ගතව ඇපමත නිදහස් වි පැමිණ ඇති බවත් පොලිසීය පවසයි. සැකකරු මත්කුඩු ප්‍රදේශ ගණනාවකට බෙදාහැර ඇති බවත් අත් අඩංගුවට ගත් මත්කුඩුවල වටිනාකම රුපියල් ලක්ෂ 12 ක් පමණ වන බවත් පොලීසිය කියයි. සැකකරු හා මත්කුඩු අධිකරණයට ඉදිරිපත් කිරීම සඳහා දංකොටුව පොලීසියට බාරදී තිබේ. හලාවත කොට්ඨාශ විෂමත් ද්‍රව්‍ය වැටලීම් ඒකකයේ ස්ථානාධිපති උප පොලිස් පරීක්ෂක කිර්තිපාල මහතා ඇතුළු කණ්ඩායමක් වැඩිදුර පරීක්ෂණ පවත්වති.", "URL": "https://sinhala.adaderana.lk/news.php?nid=100708", "Category": null, "Parent URL": null}