{"Source": "Adaderana", "Timestamp": "October 20, 2018 10:42 am", "Headline": " මම ඉන්නේ ජනතාවට දුන් පොරොන්දු සමඟයි", "News Content": "ආණ්ඩු පක්ෂ දෙක අතර යම් කිසි මත ගැටුම් ඇති වු විට ඇතැම් පිරිස් ආණ්ඩුවේ අවසන් කාලය එළඹි ඇති බවට මත පල කරණ අතර අලුත් ආණ්ඩු පිහිටු වීමට උත්සහ කරණ බව වාරී මාර්ග ජල සම්පත් හා ආපදා කළමණාකරන අමාත්‍යය දුමින්ද දිසානායක මහතා පවසයි. වත්මන් ආණ්ඩුව කටයුතු කරන්නේ රට හදන්න බවට සහ ගම හදන්න බවට ජනතාවට ලබා දුන්න පොරොන්දුවත් සමඟ බව අමාත්‍යවරයා එහිදි අදහස් දැක්වීය. සියලු වරප්‍රසාර අතහැර මෛත්‍රීපාල සිරිසේන ජනාධිපතිවරයා සමඟ රට වෙනස් කරමින් පැමිනි බවත් ආමාත්‍යවරයා එහිදි ප්‍රකාශ කළේය. අමාත්‍යයවරයා මේ බව ප්‍රකාශ කර සිටියේ, තලාව ප්‍රාදේශිය ලේකම් කොට්ඨාශයේ පයින්ඩිකුළම පොදු සුසාන භූමිය අසල සිට ජයඟග දක්වා මාර්ගය පිළිසකර කිරීම හා තලාව කැලේගම මාර්ගය ආපදා අවම කිරීමේ ව්‍යාපෘතිය යටතේ ප්‍රථිසංස්කරණ කටයුතු සමාරම්භ කරමින්ය.", "URL": "https://sinhala.adaderana.lk/news.php?nid=97956", "Category": null, "Parent URL": null}