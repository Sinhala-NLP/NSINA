{"Source": "Adaderana", "Timestamp": "January 20, 2013 10:19 am", "Headline": "වත්තල කසළ තේ", "News Content": "වත්තල, හේකිත්ත ප්‍රදේශයේ වෙළෙඳසැලක ගබඩා කර තිබු කසළ තේ තොගයක් සොයාගෙන තිබේ. වත්තල පොලීසියට ලැබුණු තොරතුරකට අනුව සිදුකළ සෝදිසි කිරීමකදී මෙම කසළ තේ තොගය සොයා ගෙන ඇති බව සඳහන්ය. එම වෙළෙඳසැලේ ගබඩා කර තිබු කසළ තේ කිලෝග්‍රෑම් 6,128ක් සොයා ගත් බව වත්තල පොලීසිය සඳහන් කළේය. වෙළෙඳසැලේ හිමිකරු අත්අඩංගුවට ගෙන ඇති අතර වත්තල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=30911", "Category": null, "Parent URL": null}