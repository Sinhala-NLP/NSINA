{"Source": "Adaderana", "Timestamp": "August 13, 2014 10:04 pm", "Headline": " වනජීවී ලිපේ මුව මස් වෑංජනේ! - ඇමතිත් එයි", "News Content": "කතරගම සහකාර වනජීවී අධ්‍යක්ෂවරයාගේ කාර්යාලයේ මුව මස් වෑංජනයක් පිළියෙල වෙමින් තිබෙන බවට ලැබුණු තොරතුරකට අනූව වනජීවි ඇමති විජිත් විජිතමුණි සොයිසා මහතා ද අද (13) පස්වරුවේ එම කාර්යාලයට ගියේය. පොලීසිය ද ඇමතිවරයා සමග ගමනට එක්විය. තිස්සමහාරාම, බෝගහපැලැස්ස කොඩිගහ වැව අසල දී පුද්ගලයින් තිදෙනකු සමඟ අත්අඩංගුවට ගත් බව කියන මුව මස් තොගයක් වනජීවී නිලධාරියකු විසින් මෙසේ පිසින බවට ලැබුණු තොරතුරකට අනූව ඇමතිවරයා එහි ගොස් තිබේ. කොඩිගහ වැව අසළ දී මුව මස් කිලෝ 30ක් සමග පුද්ගලයින් තිදෙනෙකු අත්අඩංගුවට ගෙන ඇතැයි පැවසේ.", "URL": "https://sinhala.adaderana.lk/news.php?nid=45337", "Category": null, "Parent URL": null}