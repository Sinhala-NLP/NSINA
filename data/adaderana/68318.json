{"Source": "Adaderana", "Timestamp": "January 20, 2017 08:16 am", "Headline": "  අධ්‍යක්ෂ මණ්ඩලය විසුරුවා හැරියේ අඩුපාඩු නිසයි", "News Content": "මෙරටට ගල් අඟුරු ගෙන ඒමේ සම්පූර්ණ භාරකාරත්වය දරණ සමාගමේ අධ්‍යක්ෂ මණ්ඩලය විසුරුවා හැරීමට තීරණය කළේ එහි පැවැති අඩුපාඩු හේතුවෙන් බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසයි.අමාත්‍යවරයා පෙන්වා දෙන්නේ මෙරට විශාලතම මිලදී ගැනීම් සිදු කරන අදාළ සාමාගමේ පැවැති දුර්වලතා පිළිබඳ විගණකාධිපතිවරයා ලබා දුන් වාර්තාවකය අනුව එම තීරණය ගත් බවයි.යට්ටෝගොඩ, යටාලතිස්ස ධර්මායතනයට සූර්ය බල පද්ධතියක් ලබාදීමේ උත්සවයට එක්වෙමින් රංජිත් සියඹලාපිටිය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=68318", "Category": null, "Parent URL": null}