{"Source": "Adaderana", "Timestamp": "December 14, 2016 12:53 pm", "Headline": " නාවික හමුදාපති සමාව ගත යුතුයි", "News Content": "හම්බන්තොට වරායේදී නාවික හමුදාපතිවරයාගේ හැසිරුණු ආකාරය ඉතා අප්‍රසන්න බව බලය බෙදා එක්සත්වීමේ ව්‍යාපාරය පවසයි.එම ව්‍යාපාරය විසින් අද පෙරවරුවේ පැවැත්වූ මාධ්‍ය හමුවකදී මේ බව පැවසීය.ඊට මධ්‍යම පළාත් සභා මන්ත්‍රී අසාද් සාලි හා නව සමසමාජ පක්ෂයේ නායක ආචාර්ය වික්‍රමබාහු කරුණාරත්න යන මහත්වරුන් එක්ව සිටියේය.එහිදී ඔවුන් පැවසුවේ නාවික හමුදාපතිවරයා අදාළ සිද්ධිය ගැන සමාව ගත යුතු බවයි.එසේම මාධ්‍යවේදියාට සිදුකළ පහරදීම වැරදි බවත්, නාවික හමුදාව සේවය කළ යුත්තේ මුහුදේ මිස ගොඩබිමේ නොවන බවත්, ඔවුන් පෙන්වාදුන්නේය.වත්මන් ආණ්ඩුවට කඩේ ගිය අය ලෙස තමන් හඳුන්වන බැවින් ඒ නිසා මේවාට උත්තර දීමට සිදුව ඇති බවද ඔවුන් වැඩිදුරටත් කියා සිටියේය.", "URL": "https://sinhala.adaderana.lk/news.php?nid=67023", "Category": null, "Parent URL": null}