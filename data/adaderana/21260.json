{"Source": "Adaderana", "Timestamp": "January 9, 2012 12:02 pm", "Headline": "රජරට වෛද්‍ය පීඨය වසා දමයි", "News Content": "රජරට විශ්ව විද්‍යාලයේ වෛද්‍ය පීඨය දින නියමයක් නොමැතිව වසා දැමීමට තීරණය කළ බව එහි උපකුලපති මහාචාර්ය කේ.ඒ නන්දසේන මහතා පවසයි. වෛද්‍ය පීඨයේ සිසුන්ගේ ක්‍රියාකලාපය හේතුවෙන් මෙම තීරණය ගත් බව ඔහු සඳහන් කළේය. එම විශ්ව විද්‍යාලයේ සාලියපුර පිහිටි වෛද්‍ය පීඨ පරිශ්‍රයේ රැඳී සිටින සිසුන්ට පසුගිය 07 වන දින සවස 4 ට පෙර ඉවත්වන ලෙසට අධිකරණ නියෝගයක් ද ලැබී තිබිණි. කෙසේවෙතත් ඉල්ලීම් කිහිපයක් මුල්කර ගනිමින් රජරට විශ්ව විද්‍යාලයේ වෛද්‍ය පීඨයේ සිසුන් පිරිසක් එම විශ්ව විද්‍යාලය ඉදිරිපිට ඊයේ(08) පස්වරුවේ විරෝධතාවක නිරත විය. අසාධාරණ සිසු මර්දනයට එරෙහිව සහ සායනික කටයුතු සඳහා ඒකකයක් ලබාදෙන තුරු මෙම සිසු අරගලය පවත්වාගෙන යන බව සිසුන් සඳහන් කර තිබිණි.", "URL": "https://sinhala.adaderana.lk/news.php?nid=21260", "Category": null, "Parent URL": null}