{"Source": "Adaderana", "Timestamp": "May 25, 2011 04:19 pm", "Headline": "විරෝධතා කළ වරදට අත්අඩංගුවට ගත් 34 ක් මුදාහරියි", "News Content": "යෝජිත සේවක විශ්‍රාම වැටුප් පනත් කෙටුම්පතට එරෙහිව පැවති උද්ඝෝෂණය අතරතුරදී අත්අඩංගුවට ගත් පුද්ගලයන් 34 දෙනෙකු මුදාහැර තිබේ. ප්‍රශ්න කිරීම් වලින් අනතුරුව අද පෙර‍වරුවේ ඔවුන් මුදාහැරි බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. ඔවුන්ට එරෙහිව නීතිමය ක්‍රියාමාර්ග ගැනීම පිළිබඳ ඉදිරියේ දී සලකා බලන බවද පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය. නිදහස් වෙළෙඳ කලාප සේවක සේවිකාවන් ඇතුළු වෘත්තීය සමිති විසින් කටුනායකදී ඊයේ විරෝධතා ව්‍යාපාරයක නිරතව සිටි අතර එහිදී පොලිසිය සමඟ ඇතිවු ගැටුමකින් පොලිස් නිලධාරීන් කි‍හිපදෙනෙකු ද තුවාල ලැබූ බව සඳහන් වේ.", "URL": "https://sinhala.adaderana.lk/news.php?nid=16326", "Category": null, "Parent URL": null}