{"Source": "Adaderana", "Timestamp": "June 28, 2012 10:25 pm", "Headline": "පළාත් සභා 03 හි මැතිවරණය සැප්තැම්බර් මාසයේදීයි", "News Content": "නාම යෝජනා කැඳවීම අවසන් වූ පසු සැප්තැම්බර් 01, 08 හෝ 15 යන දින අතුරින් එක් දිනක දී විසුරුවා හරින ලද පළාත් සභා 03 හි මැතිවරණය පැවැත්වීම පිළිබඳව තීරණය කෙරෙන බව මැතිවරණ කොමසාරිස් මහින්ද දේශප්‍රිය මහතා පවසයි. ‍ නියමිත නිල කාලය ගෙවී යන්නට මත්තෙන් සබරගමුව,උතුරු මැද හා නැගෙනහිර පළාත් සභා ඊයේ(27) මධ්‍යම රාත්‍රීයේ සිට බලපැවැත්වෙන පරිදි වහාම විසුරුවා හැරීමට තීරණය කරන ලදී. ‍ ඒ අනුව සබරගමුව,උතුරුමැද හා නැ‍ගෙනහිර පළාත් සභා මැතිවරණය සඳහා නාම යෝජනා කැඳවීම ජූලි මස 12-19 වන දින දක්වා සිදුකරන බව මැතිවරණ කොමසාරිස් දෙපාර්තමේන්තුව පවසයි.", "URL": "https://sinhala.adaderana.lk/news.php?nid=25395", "Category": null, "Parent URL": null}