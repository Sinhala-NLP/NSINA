{"Source": "Adaderana", "Timestamp": "January 8, 2018 08:23 am", "Headline": "ගිනි අවියක් සමඟ අයෙක් කොටුවෙයි", "News Content": "හික්කඩුව ප්‍රදේශයේදී නීති විරෝධි ගිනි අවියක් සමඟ පුද්ගලයෙකු අත්අඩංගුවට ගෙන තිබේ. මීටියාගොඩ පොලිස් ස්ථානයේ නිළධාරින්ට ලද තොරතුරක් මත සිදු කළ වැටලීමකදී අදාල සැකකරු අත්අඩංගුවට ගත් බව පොලිසිය පැවසුවේය. එහිදී සැකකරු සතුව තිබී බෝර 12 උණ්ඩ යෙදිය හැකි ගල්කටස් වර්ගයේ ගිනි අවියක් පොලිසිය විසින් සොයගෙන තිබේ. සැකකරු හික්කඩුව ප්‍රදේශයේම පදිංචි 30 හැවිරිදි පුද්ගලයෙක් බව අනාවරණය වී ඇත. අත්අඩංගුවට ගත් සැකකරු අද(08) බලපිටිය මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=82656", "Category": null, "Parent URL": null}