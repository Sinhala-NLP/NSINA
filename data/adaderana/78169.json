{"Source": "Adaderana", "Timestamp": "September 30, 2017 07:53 am", "Headline": "බූස්ස කඳවුර ඉදිරිපිට විරෝධතා බැහැ", "News Content": "මියන්මාර් සරණාගතයින් රඳවා සිටින බූස්ස රැඳවුම් කඳවුර වෙත අද දින විරෝධය පළ කිරීම සඳහා පැමිණීමට නියමිත පිරිසකට ගාල්ල මහේස්ත්‍රාත් අධිකරණය මඟින් තහනම් නියෝගයක් පනවා තිබේ.රත්ගම පොලීසිය විසින් අදාළ නියෝගය ලබාගෙන ඇති බව සඳහන්ය.ඒ අනුව අක්මීමන දයා රත්න හිමි, සිංහල ජාතික බලමුළුව සංවිධානයේ භීක්ෂූන්වහන්සේ හා ඉහත සංවිධානයට අයත් නොවන අනෙකුත් භික්ෂූන් වහන්සේ ඇතුළු පැමිණෙන වාහන හා පුද්ගලයින්ට එරෙහිව මෙම නියෝගය ලබාගෙන තිබේ. ඒ අනුව ඔවුන්ට බූස්ස බන්ධනාගාරය පිහිටි ප්‍රදේශයට හා ඒ අවට ඇති මාර්ගයන් වන රේස්කෝස්, පිංතාලිය හා බූස්ස පන්සල යන මාර්ග වලට ඇතුළුවීම තහනම් වෙයි.මීට අමතරව රැඳවුම් මධ්‍යස්ථානය අවට අනෙකුත් අතුරු මාර්ගවලටද, ගාල්ල - කොළඹ ප්‍රධාන මාර්ගයේ ගිංතොට පාළමේ සිට පන්සල හන්දිය දක්වා වූ ප්‍රදේශ වලට ද බලහත්කාරයෙන් ඇතුළුවීම තහනම් කරමින් අදාළ නියෝගය ලබාදී ඇති බව පොලිස් මාධ්‍ය ප්‍රකාශක කාර්යාලය පැවුසවේය.", "URL": "https://sinhala.adaderana.lk/news.php?nid=78169", "Category": null, "Parent URL": null}