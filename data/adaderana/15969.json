{"Source": "Adaderana", "Timestamp": "May 8, 2011 12:00 pm", "Headline": "තරුණිය පැහැරගත් පස් දෙනෙකු රිමාන්ඩ්", "News Content": "තරුණියක පැහැර ගෙන ගොස් සඟවා තබාගෙන සිටීමේ චෝදනාව මත පුද්ගලයින් 5 ‍ දෙනෙකු රක්ෂිත බන්ධනාගාර ගත කර තිබේ. මොවුන් ලබන 10 වැනිදා දක්වා රක්ෂිත බන්ධනාගාර ගත කරන ලෙස මාතලේ අතිරේක දිසා විනිසුරු චතුරිකා ද සිල්වා මෙනවිය නියෝග කළාය. 15 හැවිරිදි තරුණියක පැහැරගෙන ගොස් කැලෑවක සඟවා ගෙන සිටි බවට මොවුන්ට එරෙහිව චෝදනා එල්ල වී තිබේ. අදාළ තරුණිය මේ වන විට රෝහල් ගත කර ඇති බව මාතලේ මහවෙල පොලිසිය කියා සිටියි.", "URL": "https://sinhala.adaderana.lk/news.php?nid=15969", "Category": null, "Parent URL": null}