{"Source": "Adaderana", "Timestamp": "January 24, 2010 03:46 pm", "Headline": "\"සමුදුර\" අතරමංවූ යාත්‍රාවක් ගලවාගනී", "News Content": "යාන්ත්‍රික දෝෂයක් නිසා ගමන් මග වෙනස්ව උතුරු ගැඹුරු මුහුදේ අතරමංව තිබූ බහු දින යාත්‍රාවක් ගලවාගැනීමට ශ්‍රී ලංකා නාවික හමුදාවේ\"සමුදුර\"යාත්‍රාවට සමත්ව තිබේ. \"සමගි 5\"ලෙස නම්කර තිබූ මෙම ‍යාත්‍රාව, ධීවරයින් 5දෙනෙකුද සමඟ පසුගිය ජනවාරි 14වන දින නිලාවැල්ල ධීවර වරායෙන් මසුන් මැරීම සඳහා පිටත්ව ගොස් තිබේ. ධීවර කටයුතු හා ජලජ සම්පත් අමාත්‍යාංශය විසින් අතරමංව සිටි ධීවරයින් පිළිබඳව නාවික හමුදාවට දැනුම් දී ඇති අතර පසුව සමුදුර ‍‍යාත්‍රාව එම අතරමංවූ ධීවරයන් සහ යාත්‍රාව ගලවාගැනීම සඳහා පිටත්ව ගොස් තිබේ.", "URL": "https://sinhala.adaderana.lk/news.php?nid=6220", "Category": null, "Parent URL": null}