{"Source": "Adaderana", "Timestamp": "November 2, 2010 04:49 pm", "Headline": "රුහුණු සරසවි සිසුන් 9 ක් රෝහලේ", "News Content": "රුහුණු විශ්ව විද්‍යාලයේ සිසුන් 9 දෙනෙකු හදිසියේ රෝගාතුරුවීමෙන් අද දහවල් මාතර මහ රෝහලට ඇතුළත් කර තිබේ. විශ්ව විද්‍යාලයේ විද්‍යාපීඨ සිසුන් 9 දෙනෙකුට මෙසේ යම් අජීර්ණ තත්ත්වයක් හටගෙන ඇතැයිද ට යම් ආහාර විස වීමක් හේතුවෙන් මෙම තත්ත්වය උද්ගත වන්නට ඇතැයි ද සැක කරන බව අද දෙරණ වාර්තාකරු සඳහන් කරයි. සිසුවෙකු විසින් නිවසින් ගෙන එන ලද ආහාරයක් හෝ වතුර විස වීමෙන් මෙම තත්ත්වය හටගෙන ඇතැයි සැක කරන බවත්,මේ වන විට රෝහල් වෛද්‍ය කාර්ය මණ්ඩලය හා සෞඛ්‍ය වෛද්‍ය කාර්යලය මේ සම්බන්ධයෙන් පරීක්ෂණ පවත්වන බවත් සඳහන් වේ.", "URL": "https://sinhala.adaderana.lk/news.php?nid=11897", "Category": null, "Parent URL": null}