{"Source": "Adaderana", "Timestamp": "October 10, 2012 07:59 am", "Headline": "දිවි නැඟුමෙන් සමෘද්ධිය ප්‍රජාවට භාර කරනවා", "News Content": "දිවිනැඟුම පනත මගින් සමෘද්ධි ව්‍යාපාරය ප‍්‍රජාවට භාර කරන බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. දිවිනැඟුම දෙපාර්තමේන්තුව මගින් සමෘද්ධි ව්‍යාපාරයේ අරමුණු ඉතා ඉහළ මට්ටමකට ගෙන එන බව අමාත්‍යවරයා පෙන්වාදෙයි. ශ‍්‍රී ලංකා පරිපාලන සේවා සංගමයේ 30 වැනි වාර්ෂික මහ සභා රැස්වීමට එක්වීමෙන් අමාත්‍යවරයා ඊයේ (09) මෙම අදහස් පළ කළේය. අදාළ පනත පිළිබඳ විවිධ මතවාද තිබුණ ද රජය නිත්‍යානුකූලව කටයුතු කර ඇති බව එහිදී වැඩිදුරටත් අදහස් දැක්වූ බැසිල් රාජපක්ෂ අමාත්‍යවරයා කියා සිටියේය. මේ අතර දිවිනැඟුම පනත් කෙටුම්පතට පක්ෂව අදහස් දැක්වීමේ මාධ්‍ය හමුවක් ඊයේ මහනුවරදී ද පැවැත්විණි.", "URL": "https://sinhala.adaderana.lk/news.php?nid=28160", "Category": null, "Parent URL": null}