{"Source": "Adaderana", "Timestamp": "July 29, 2015 03:10 pm", "Headline": "තහනම් දැල් දැමූ 6ක් මාට්ටු", "News Content": "තහනම් දැල් භාවිතා කරමින් මිහින්තලය, මහකනදරාව වැවේ ධීවර කටයුතුවල නිරතව සිටි පුද්ගලයින් හයදෙනෙකු අත්අඩංගුවට ගෙන තිබේ.ජලජීවි වගා සංවර්ධන අධිකාරියේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වේ.එහිදි ධීවර කටයුතු සඳහා යොදාගත් තහනම් දැල් කට්ටල 30කට වැඩි ප්‍රමාණයක් ජලජීවි වගා සංවර්ධන අධිකාරිය භාරයට ගෙන ඇත. අදාළ පුද්ගලයින්ට එරෙහිව අධිකරණමය ක්‍රියාමාර්ග ගන්නා බව ජලජීවි ව්‍යාපෘති නිලධාරී ධනුක් නුවන් මහතා සඳහන් කළේය.", "URL": "https://sinhala.adaderana.lk/news.php?nid=52923", "Category": null, "Parent URL": null}