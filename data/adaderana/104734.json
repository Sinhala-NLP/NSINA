{"Source": "Adaderana", "Timestamp": "February 21, 2019 10:06 am", "Headline": "කසළ තේ තොගයක් ප්‍රවාහනය කරද්දී මාට්ටු වෙයි", "News Content": "කසළ තේ ප්‍රවාහනය කරමින් සිටි පුද්ගලයින් තිදෙනෙකු මාවතගම, පරගහපිටිය ප්‍රදේශයේදී අත්අඩංගුවට ගෙන තිබේ. පොලීසිය පැවසුවේ ලොරි රථ දෙකකින් කසළ තේ ප්‍රවාහනය කරමින් සිටියදී මෙම සැකකරුවන් අත්අඩංගුවට ගත් බවයි. එම ලොරිවල තිබී කසළ තේ කිලෝග්‍රෑම් 10140ක් පොලීසිය බාරයට ගෙන තිබේ. අත්අඩංගුවට ගත් සැකකරුවන් අම්බැක්ක, හංදෙස්ස ප්‍රදේශයේ පදිංචිකරුවන් බව පොලීසිය සඳහන් කළේය. ඔවුන් අද(21) පිලැස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර මාවතගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104734", "Category": null, "Parent URL": null}