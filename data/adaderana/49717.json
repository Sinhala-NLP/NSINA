{"Source": "Adaderana", "Timestamp": "March 3, 2015 05:29 pm", "Headline": " ජාත්‍යන්තර ප්‍රමිතියෙන් යුතු දේශීය පරීක්ෂණයකට සහය දෙන්න සූදානම් ", "News Content": "ලංකාවේ සිදුවීයයි කියනු ලබන යුද අපරාධ සම්බන්ධයෙන් ජාත්‍යන්තර ප්‍රමිතියෙන් යුතු විශ්වාසදායි දේශීය පරීක්ෂණයක් සිදුකිරීමට එක්සත් ජාතීන්ගේ සංවිධානය සහය ලබාදෙන බව ජගත් මහලේකම්වරයාගේ දේශපාලන කටයුතු පිළිබඳ නියෝජිත ජෙෆ්රි ෆෙල්ට්මන් මහතා පවසයි.ශ්‍රී ලංකාවේ සංචාරයක නිරත හෙතෙම ජනාධිපති මෛත්‍රීපාල සිරිසේන,වැඩබලන විදේශ කටයුතු අමාත්‍ය අජිත් පී පෙරේරා,උතුරේ ප්‍රධාන අමාත්‍ය සී.වී විග්නේශ්වරන්,උතුරේ ආණ්ඩුකාර එච්.එම්.ජී.එස් පළිහක්කාර යන ආදී මෙරට නායකයින් බොහෝ පිරිසක් සමග හමුවී සාකච්ඡා කරන ලදී.කෙසේ වෙතත්සිව්දින නිල සංචාරය නිමාකරමින් අද (03)කොළඹ පැවති මාධ්‍ය හමුවකදී ජෙෆ්රි ෆෙල්ට්මන් කියා සිටියේ එක්සත් ජාතීන්ගේ සහය ශ්‍රී ලංකාවට ලැබෙන බවයි.", "URL": "https://sinhala.adaderana.lk/news.php?nid=49717", "Category": null, "Parent URL": null}