{"Source": "Adaderana", "Timestamp": "July 2, 2015 09:22 am", "Headline": "මුහුදුබඩ දුම්රිය ගමන් වලට බාධා", "News Content": "මුහුදුබඩ දුම්රිය මාර්ගයේ දුම්රිය ධාවන කටයුතු වලට බාධා එල්ල වී තිබේ.අලුත්ගම සිට කොළඹ බලා ධාවනය වූ දුම්රියක ඇති වූ කාර්මික දෝෂයක් මීට හේතු වී ඇති බව ප්‍රධාන දුම්රිය පාලක මැදිරිය සඳහන් කළේය.අදාළ දුම්රියේ එන්ජිම කොල්ලුපිටිය සහ කොම්පඤ්ඤවීදිය දුම්රිය ස්ථාන අතරදී කාර්මික දෝෂයකට ලක්ව ඇති බව සඳහන්ය.මේ හේතුවෙන් මුහුදුබඩ දුම්රිය මාර්ගයේ දුම්රිය ධාවන කටයුතු වලට බාධා එල්ල වී ඇති අතර කාර්මික දෝෂයට ලක්වූ දුම්රිය තවත් දුම්රියක් යොදාගනිමින් කොළඹට ගෙන ඒමේ කටයුතු සිදුකරමින් පවතින බව ප්‍රධාන දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=52381", "Category": null, "Parent URL": null}