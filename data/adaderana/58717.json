{"Source": "Adaderana", "Timestamp": "March 29, 2016 03:07 pm", "Headline": "කිසිදු රහස්‍ය භාවයක් නෑ", "News Content": "නව ව්‍යවස්ථාව සකස් කිරීමේ දී කිසිදු රහස්‍ය භාවයක් නොමැති බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා පවසයි.නව ව්‍යවස්ථාව සකස් කර එය ජනතාවට ඉදිරිපත් කිරීමට කටයුතු කරන බව අමාත්‍යවරයා සඳහන් කළේය.නව ව්‍යවස්ථාව සම්පාදනය කිරීමේ දී ඊට පක්ෂවන පිරිස්, විපක්ෂ වන පිරිස් පිළිබඳව ජනතාවට දැන ගැනීමට හැකියාව පවතින බව සඳහන් කළ අමාත්‍යවරයා ඊට විරුද්ධ වන හේතුව පිළිබඳව දැනගැනීමට හැකියාව පවතින බව පැවසුවේය.කැලණිය විශ්වවිද්‍යාලයේ නව පරිගණක හා තාක්ෂණික විද්‍යා පීඨයේ කටයුතු නිල වශයෙන් ආරම්භ කිරීමේ අවස්ථාවට එක්වෙමින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා මෙම අදහස් පළ කළේය.", "URL": "https://sinhala.adaderana.lk/news.php?nid=58717", "Category": null, "Parent URL": null}