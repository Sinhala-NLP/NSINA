{"Source": "Adaderana", "Timestamp": "July 24, 2019 04:08 pm", "Headline": "නවීන්ට ඇමතිධූරයෙන් ඉවත් වන්නැයි වතුකරයේ විරෝධතා", "News Content": "රජය මඟින් වතු කම්කරුවන්ට ලබාදෙන බවට පොරොන්දු වු රු 50 ක දෛනික වැටුප සහ ඉඩම් අයිතිය ලබාදෙන ලෙස බල කරමින් වතු කම්කරුවන් පිරිසක් හැටන් නගර මධ්‍යයේ ඔරලෝසු කණුව ඉදිරිපිට අද (24උද්ඝෝෂණයක නිරත විය. අමාත්‍ය පලනි දිගම්බරම් මහතා නායකත්වය දරන කම්කරු ජාතික පෙරමුණ සහ කම්කරු ජාතික සංගමයේ සමාජිකයනුයි මෙම උද්ඝෝෂනය සංවිධානය කර තිබුණේය. වතු කම්කරුවන්ගේ වැටුප් වැඩි කිරිම සම්බන්ධයෙන් වතු හාම්පුතුන්ගේ සංගමය සහ වතු එකාබද්ධ වෘත්තිය සමිති අතර වතු කම්කරුවෙකුගේ දෛනික වැටුප රු 750 දක්වා වැඩි කිරිමට දෙපාර්ශවයම විසින් අත්සන් කල අවබෝධතා ගිවිසුමට අමතරව රජය මඟින් රු 50 ක වැටුපක් ලබාදෙන බවට පොරොන්දු වු බව උද්ඝෝෂණයේ නියැලි සිටි වතු කම්කරුවන් කියා සිටියේය. වතු කම්කරුවන්ට වතු හාම්පුතුන්ගේ සංගමය විසින් වැඩි කල වැටුප ප්‍රමාණවත් නොවන නිසා වතු කම්කරුවන්ට රජයේ මැදිහත් විමකින් යම් සාධාරණ මුදලක් වැඩි කල යුතු බවට අමාත්‍ය මනෝ ගනේෂන් , අමාත්‍ය පලනි දිගම්බරම් , රාජ්‍ය අමාත්‍ය වී.රාධාක්‍රිෂ්ණන් ඇතුළු දෙමළ ප්‍රගතිශිලි සන්ධානයේ මන්ත්‍රීවරුන් අගමැතිවරයා සහ වැවිලි කර්මාන්ත අමාත්‍ය නවින් දිසානායක යන මහතුන් සමඟ දිර්ඝ වශයෙන් කල සාකච්ඡාවේදි තේ මණ්ඩලය සංචිතයේ තිබෙන මුදල්වලින් වතු කම්කරුවන්ට දිනකට රු 50 ක අමතර වැටුපක් හිඟ මුදල් සමඟ ලබාදෙන බවට රජය පාර්ශවයෙන් එකඟතාවය පල කර තිබුණි.‍ එම රුපියල් 50 ලබාදිමට අමාත්‍ය නවින් දිසානායක මහතා විරුද්ධ වන නිසා ඔහුව අමාත්‍යය ධුරයෙන් ඉවත් විය යුතු බවටද උද්ඝෝෂනයේ නියැලි සිටි වතු කම්කරුවන් කියා සිටියේය. එම එකඟතාවය ඇති කරගෙන දැනට මාස කිහිපයක් ගත වි ඇතත් තේ මණ්ඩලය සතු එම මුදල ලබාදිමට මේ වන විට වැවිලි කර්මාන්ත අමාත්යඇයවරයා විසින් අකමැත්ත පල කර ඇති බව උද්ඝෝෂණයේ නියැලි සිටි එම පක්ෂවල සමාජිකයන් පවසයි. රජය මඟින් ලබාදෙන බවට ලබාදෙන බවට පොරොන්දු වු රු 50 වැටුප ලබා නොදෙන්නේ නම් වතුකරය පුරා වෘත්තිය සමිති ක්‍රියාමාර්ගයක් දියත් කරන බවත්, උද්ඝෝෂණයේ නියැලි සිටි එම වෘත්තිය සමිතිවල සමාජියන් පැවසිය. හැටන් නගර මධ්‍යයේ උද්ඝෝෂණයේ නියැලි සිටි වතු කම්කරුවන් හැටන් නගරය හරහා පෙළ පාලියකින් ද ගමන් කළේය.", "URL": "https://sinhala.adaderana.lk/news.php?nid=114907", "Category": null, "Parent URL": null}