{"Source": "Adaderana", "Timestamp": "May 30, 2016 08:55 am", "Headline": " 59 කණුවේදී සිසුවෙක් අනතුරේ", "News Content": "මහියංගණය - පදියතලාව මාර්ගයේ 59 කණුව ආසන්නයේදී සිදු වූ රිය අනතුරකින් පාසල් සිසුවෙකු තුවාල ලබා රෝහල් ගත කර තිබේ.අදාළ සිසුවා මාර්ගය හරහා ගමන් කරමින් සිටියදී මෝටර් රථයක ගැටීමෙන් අනතුර සිදුව ඇති බව වාර්තා වේ.අනතුරින් බරපතළ තුවාල ලැබූ සිසුවා මහියංගණය මූලික රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මහනුවර මහ රෝහල වෙත මාරුකර යවා තිබේ.මෙලෙස අනතුරට ලක්ව ඇත්තේ 14 හැවිරිදි සිසුවෙන් බව සඳහන්ය.අනතුර සිදු කළ මෝටර් රථයේ රියදුරු අත්අඩංගුවට ගෙන ඇති අතර මහියංගණය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=60599", "Category": null, "Parent URL": null}