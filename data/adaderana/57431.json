{"Source": "Adaderana", "Timestamp": "February 21, 2016 08:29 am", "Headline": "සංචාරය අවසන්කර ජනපති යළි දිවයිනට", "News Content": "ජනාධිපති මෛත්‍රීපාල සිරිසේන මහතා ඇතුළු දූත පිරිස යුරෝපා සංචාරය නිම කර දිවයිනට පැමිණ තිබේ.අද දෙරණ ගුවන් තොටුපොළ වාර්තාකරු පැවසුවේ පෙරවරු 07.15ට පමණ ජනාධිපතිවරයා රැගත් යානය කටුනායක ගුවන් තොටුපොළ වෙත පැමිණි බවයි.එමිරේට්ස් ගුවන් සේවයට අයත් යානයකින් ජනාධිපතිවරයා ඇතුළු පිරිස පැමිණ තිබේ.පසුගිය 15 වනදා යුරෝපා සංචාරය ආරම්භ කළ ජානාධිපතිවරයා ජර්මනියේ සහ ඔස්ට්‍රියාවේ සංචාරයක නිරත වුණි.ශ්‍රී ලංකා රාජ්‍ය නායකයෙකුට යුරෝපයේදී ලැබුණු ඉහළම ගෞරවය පිළිගනිමින් ජනාධිපති මෛත්‍රීපාල සිරිසේන මහතා ශ්‍රී ලංකාවේ ප්‍රතිරූපය ඉහළ නැංවීමට මෙම සංචාරය උපයෝගී කරගත් බව විචාරකයින් පවසයි.ජර්මන් චාන්සලර් ඇන්ජලා මර්කල් මහත්මිය ඇතුළු එරට රජයේ නියෝජිතයින් සමඟ ද, ඔස්ට්‍රියානු ජනාධිපතිවරයා ඇතුළු එරට ඉහළ පෙළේ නියෝජිතයින් සමඟ ද ජනාධිපති මෛත්‍රීපාල සිරිසේන මහතා ද්වීපාර්ශවික සාකච්ඡාවල නිරත වී තිබේ.එහිදී ශ්‍රී ලංකාවට තවදුරටත් සහය පළ කිරීමට රාජ්‍ය නායකයින් එකඟතාව පළ කළ අතර ගිවිසුම් කිහිපයකට එළඹීමට ද හැකි වුණි.ජනාධිපතිවරයා යුරෝපයේ වෙසෙන ශ්‍රී ලාංකික ප්‍රජාව හමුවු අතර යුධ ගැටුම් හේතුවෙන් රටින් බැහැරව සිටින ශ්‍රී ලාංකිකයන්ට යළි මව්බිමට පැමිණෙන ලෙස ද ආරාධනා කර තිබේ.", "URL": "https://sinhala.adaderana.lk/news.php?nid=57431", "Category": null, "Parent URL": null}