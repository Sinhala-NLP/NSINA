{"Source": "Adaderana", "Timestamp": "April 15, 2018 02:56 pm", "Headline": "පාලමෙන් එගොඩවෙන්න හදපු කාන්තාව දියේ ගිළී මිය යයි", "News Content": "කන්දෙකැටිය, පල්ලෙවෙල ප්‍රදේශයේදී දියේ ගිළීමෙන් කාන්තාවක් මියගොස් තිබේ. අදාළ කාන්තාව ප්‍රදේශයේ පාලමකින් එගොඩවීමට උත්සාහ කිරීමේ දී ඉන් ඇද වැටී සැඩ පහරට හසුව ගසාගෙන ගොස් ඇති බව පොලීසිය සඳහන් කළේය. ප්‍රදේශවාසීන් විසින් කාන්තාව බේරාගෙන ප්‍රතිකාර සඳහා කන්දෙකැටිය රෝහලට ඇතුළත් කිරීමේ දී ඇය මියගොස් තිබේ. මියගොස් ඇත්තේ හාලිඇල, නාරංගල ප්‍රදේශයේ පදිංචිව සිටි 46 හැවිරිදි කාන්තාවකි. සිද්ධිය සම්බන්ධයෙන් කන්දෙකැටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87462", "Category": null, "Parent URL": null}