{"Source": "Adaderana", "Timestamp": "July 22, 2019 04:19 pm", "Headline": "අභාවප්‍රාප්ත කුසුම් පිරීස් මහත්මියගේ අවසන් කටයුතු බදාදා", "News Content": "අභාවප්‍රාප්ත වු ප්‍රවීණ ගුවන් විදුලි නිවේදිකාවක, ගුවන් විදුලි නාට්‍ය ශිල්පිනියක මෙන්ම ගේය පද රචිකාවියක වු කුසුම් පිරීම් මහත්මියගේ අවසන් කටයුතු එළඹෙන බදාදා (24) දින සිදු කිරීමට නියමිතව ඇත. කුසුම් පිරීම් මහත්මියගේ දේහය අද (22) සවස 6ට පමණ නිවසට රැගෙන ඒමට කටයුතු කරන බවත් අවසන් කටයුතු ඇල්දෙණිය පොදු සුසාන භූමියේ දී සිදු කිරීමට නියමිත බවත් එතුමියගේ පුත් රජිත පීරිස් මහතා ප්‍රකාශ කළේය. ඇයගේ දේහය අංක 47/1, ස්වර්ණපෙදෙස, ඇල්දෙණිය, කඩවත යන ලිපිනයේ තැන්පත් කිරීමට නියමිතව ඇත. ප්‍රවීණ ගුවන් විදුලි නිවේදිකාවක, ගුවන් විදුලි නාට්‍ය ශිල්පිනියක මෙන්ම ගේය පද රචිකාවියක වු කුසුම් පිරීම් මහත්මිය ඊයේ රාත්‍රි ඇති වු හදිසි රෝගි තත්ත්වයක් හේතුවෙන් රෝහල් ගත කිරීමට රැගෙන යන අතරතුර අභාවප්‍රාප්ත වී ඇත. මිය යන විට කුසුම් පිරීම් මහත්මිය 71 වන වියේ පසුවූ හඩ කැවීම් ශිල්පිනියක ලෙසද කටයුතු කළේය. 70 දශකයේ ගුවන් විදුලි ක්ෂේත්‍රයට පිවිසි කුසුම් පිරීම් මහත්මිය දැනට මාස කිහිපයකට පෙර රෝගී තත්වයක් හේතුවෙන් ප්‍රතිකාර ලබමින් සිටි බව වාර්තා වෙයි. මුවන්පැලැස්ස ගුවන් විදුලි නාටකයේ බිනර මලී සහ නාමලී යන චරිත වලට පන පෙවූ ඇය හඬ කැවීමේ ශිල්පිනියක් ලෙසත්, ගුවන් විදුලි නාට්‍ය ශිල්පිනියක් ලෙසත් ජනාදරයට පත්ව සිටියේය. ගේය පද රචිකාවියක ලෙස ඇය අසුරුසැණින් එක මොහොතකදී, සිහිනයකි ඔබ, ගං ඉවුරේ තුරු ලතා මඬුල්ලේ වැනි ජනප්‍රිය ගීත රැසක් රචනා කර ඇත.", "URL": "https://sinhala.adaderana.lk/news.php?nid=114742", "Category": null, "Parent URL": null}