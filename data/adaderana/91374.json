{"Source": "Adaderana", "Timestamp": "June 23, 2018 03:14 pm", "Headline": "සංක්‍රමණිකයින් සම්බන්ධයෙන් ට්‍රම්ප් ගත් පියවර මෙන්න", "News Content": "ඇමෙරිකා - මෙක්සිකෝ දේශ සීමාව පදනම් කර ගනිමින් හටගෙන ඇති සංක්‍රමණික අර්බුදය ලිහිල් කිරීම සඳහා ඇමෙරිකානු ජනාධිපති ඩොනල්ඩ් ට්‍රම්ප් පියවර ගෙන තිබේ. දහස් ගණනක් වූ සංක්‍රමණිකයින් රඳවාතැබීම සඳහා එරට විවිධ ප්‍රාන්තවල සංක්‍රමණික රැඳවුම් මධ්‍යස්ථාන ඉදි කිරීමට කටයුතු කරන ලෙස ඇමෙරිකානු ජනාධිපතිවරයා නාවික හමුදාව වෙත දැනුම් දී ඇති බව විදෙස් මාධ්‍යධ වාර්තා කළේය. ඒ සඳහා කැලිෆෝනියා, ඇලබාමා සහ ඇරිසෝනා ප්‍රාන්තවල අතහැර දමා ඇති ප්‍රදේශවල එම රැඳවුම් මධ්‍යස්ථාන ඉදි කිරීමට සැලසුම් කර ඇති බව සඳහන්ය. රැඳවුම් මධ්‍යස්ථාන 25,000 ක් ඉදි කිරීමට නියමිත අතර ඒ සඳහා ඇමෙරිකානු ඩොලර් දස ලක්ෂ 233 ක මුදලක් වෙන් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=91374", "Category": null, "Parent URL": null}