{"Source": "Adaderana", "Timestamp": "October 20, 2013 04:42 pm", "Headline": "කොරියානු විභාගයේ ප්‍රතිඵල ලබන මස 1 වැනිදා", "News Content": "මෙවර කොරියානු භාෂා ප්‍රවීනතා විභාගයේ ප්‍රතිඵල නොවැම්බර් මස පළමු වැනි දින නිකුත් කරන බව විදේශ සේවා නියුක්ති කාර්යාංශය පවසයි. 11 වන වරටත් පැවැත්වු කොරියානු භාෂා ප්‍රවීනතා විභාගය ඊයේ සහ අද කොළඹ පිහිටි මධ්‍යස්ථාන 6කදී පැවැත්විණ. ඒ සඳහා අපේක්ෂකයින් 20,536 දෙනෙකු පෙනී සිටි අතර ඉතා සාර්ථකව මෙවර විභාගය අවසන් කිරීමට හැකි වු බව විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහතා සඳහන් කළේය. මෙවර විභාගයේ දී කිසිදු වංචාවක් සිදුකිරීම සඳහා ඉඩ ලබානොදුන් බව විදේශ සේවා නියුක්ති කාර්යාංශය පැවසීය. පසුගිය වසර වලදී මෙන් මේ වසරේ ද කොරියාවේ රැකියා සඳහා ශ්‍රමිකයින් යොමුකරන රටවල් අතර ප්‍රමුඛයා වීමට බලාපොරොත්තු වන බව ඩිලාන් පෙරේරා අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=38259", "Category": null, "Parent URL": null}