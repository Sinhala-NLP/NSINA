{"Source": "Adaderana", "Timestamp": "October 17, 2011 11:11 am", "Headline": "කෝටි 11 යි ලක්ෂ 66 ක් වටිනා රත්‍රන් හා මුදල් පන්නන්න හදලා ", "News Content": "එකළොස්කෝටි 66 ලක්ෂයකට වැඩි රත්‍රන් හා විදේශ මුදල් නෝට්ටු තොගයක් සමග කොරියානු ජාතික යුවළක් කටුනායක ජාත්‍යන්තර ගුවන්තොටුපළේදී අත්අඩංගුවට ගෙන තිබේ. මෙම කොරියානු ජාතික කාන්තාව හා පිරිමියා අද පෙරවරුවේ ක්වාලාම්පූර් බලා ගුවන් මගින් පිටත්ව යෑමට ගුවන්තොටුපළේ රැදී සිටියදී රේගු නිලධාරීන් විසින් අත්අඩංගුවට ගත් බව ශ්‍රී ලංකා රේගුව කියා සිටියි. ‍සැකකරුවන් දෙදෙනා සමග අත්අඩංගුවට ගනු ලැබූ රත්‍රන් අතර රත්‍රන් බිස්කට්,රත්‍රන් කාසි,ස්වර්ණාභරණද පැවති බව කියැවෙයි. එසේම හමුවූ විදේශ මුදල් තොගයේ වටිනාකම රුපියල් ලක්ෂ විසි හය හමාරක් පමණ වන බවද,සැකකරුවන් හා ‍මෙම රත්‍රන් හා මුදල් තොගය පිළිබඳ වැඩිදුර විමර්ශන කටයුතු සිදුකෙරෙන බවද ශ්‍රී ලංකා රේගුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=19408", "Category": null, "Parent URL": null}