{"Source": "Adaderana", "Timestamp": "April 11, 2013 04:24 pm", "Headline": "තලවතුගොඩ හේමාස් රෝහලෙන් ජාත්‍යන්තර සුව සේවාවක් ", "News Content": "නුදුරු දිනකදීම ඇරඹීමට නියමිත තලවතුගොඩ හේමාස් රෝහල ජාත්‍යන්තර තත්ත්වයේ රෝහල් සේවාවක් ලබාදීමේ අරමුණෙන් යුතුව ලොව උසස්ම තත්වයේ ආරක්‍ෂාකාරී සුව සේවා තාක්‍ෂණයක් හඳුන්වාදීමට පියවර ගැනීමත් සමගම එහි ප‍්‍රතිලාභය තම පාරිභෝගිකයින්ටත්ල සුවසේවා වෘත්තිකයින්ටත් අත්විඳීමට හැකිවනු ඇත. මෙම රෝහලේ ස්ථාපිත කෙරෙන නවතම සුවසේවා උපකරණයන් විශේෂිත වන්නේ වඩාත් සුවපහසු ආකාරයට සංකීර්ණ රෝගී තත්ත්වයන් නිර්ණය කරගනිමින් ප‍්‍රතිකාර ලබාදීමට හැකිවීම නිසයි.සුව සේවා ක්ෂේත‍්‍රයේ පෙරමුණ ගැනීමට මෙම විශේෂත්වය සමගින් හේමාස් රෝහල් සමුහයට හැකියාව ලැබෙනු ඇත. තලවතුගොඩ හේමාස් රෝහල තුළ ස්ථාපනය කෙරෙන සුවසේවා උපකරණ ජාත්‍යන්තර වශයෙන් මෙම ක්ෂෙත‍්‍රයේ ඉදිරියෙන්ම සිටින සමාගම් හරහා ලබාගැනෙන බැවින් ඉතාම ආරක්‍ෂාකාරී ලෙස සුළු කාලයකදී රෝග නිර්ණය කටයතු සිදුකර ගත හැකිය.රෝහලේ ස්ථානගත කෙරෙන එම්.ආර්.අයි සහ සී.ටී.ස්කෑනර් යන්ත‍්‍ර මගින් ලබාදෙන පැහැදිලි රූපරාමු මගින් වෛද්‍යවරයාට රෝග නිර්ණයට සහ ප‍්‍රතිකාර ආරම්භ කිරීමට මහත් පහසුවක් සලසයි. වඩාත් වැදගත් කරුණ වන්නේ මෙම යන්ත‍්‍ර ක‍්‍රියාත්මක කරවීම සඳහා පළපුරුදු සුවසේවා විශේෂඥයින් සේවයෙහි යොදවා තිබීමයි. ප‍්‍රධාන පෙළේ සැත්කම් සඳහා තලවතුගොඩ හේමාස් රෝහලේ ස්ථාපිත කෙරෙන පහසුකම් අතී නවීන මට්ටමේ පවතින බැවින් සුවසේවා වෘත්තිකයාට වඩාත් නිවැරදිව ප‍්‍රතිඵලදායී ආකාරයට ප‍්‍රතිකාර සිදු කළ හැකි අතර රෝගීයාගේ ආරක්‍ෂාව පිළිබඳව උපරිම අවධානයක් මෙහිදී යොමුකෙරේ. හේමාස් රෝහල් ජාලය ප‍්‍රථම වරට ක‍්‍රියාවේ යොදවන රෝහල් තොරතුරු පද්ධතිය නුදුරේදීම තලවතුගොඩ හේමාස් රෝහල තුළ ස්ථාපනය වන අතර මෙමගින් රෝගීන්ගේ දත්ත නිසිපරිදි ගබඩා වන බැවින් යළිත් වරක් ප‍්‍රතිකාර ගැනීමට පැමිණීමේදී රෝගී පුද්ගලයාගේ දත්ත පහසුවෙන් ලබාගත හැකිවේ. මෙහිදී රෝගී පුද්ගලයාගේ ප‍්‍රතිකාර ඉතිහාසය,නිරීක්‍ෂණයන් වෛද්‍යවරයා මුණ ගැසුනු වාර ගණන,ලබාදුන් ප‍්‍රතිකාර,ක‍්‍රමවේදයන් සහ රෝහලෙන් ඉවත් වීම පිළිබඳ සාරාංශය මෙම දත්තයන්ට අයත් වන අතර හේමාස් රෝහල් ජාලයට අයත් ඕනෑම ආරෝග්‍යශාලාවකින් මෙම දත්ත ලබා ගත හැක. හේමාස් රෝහල විසින් භාවිතා කරන මෘදුකාංගය ලොව ප‍්‍රමුඛ පෙළේ සුවසේවා තොරතුරු තක්‍ෂණය අයතනයක් විසින් නිපදවන අතර මෙමගින් සායනික කටයුතු පරිපාලනයටත් කරන අතර පරිපාලන සහ සැපයුම් කටයුතුවලට අදාළ ක‍්‍රමවේදයන් නිසි පරිදි සිදුවන බැවින් රෝහලේ මෙහෙයුම් වර්ධනයවීමත් වෛද්‍යසේවා ලබාදීමේදී ඇතිවිය හැකි ගැටලූ වළක්වා ගනිමින් උසස් මට්ටමේ සුවසේවාවක් ලබාගැනීමට මෙම ක‍්‍රමය උපාකාර වේ. මෙම මෙහෙයුම් පද්ධතිය භාවිත කරමින් ශල්‍යකර්ම ඉතිහාසය ලබාගත හැකි වීම සහ රසායනාගාර වාර්තා ලබාගැනීමට හැකිවේ. ඉන්දියාව මැදපෙරදිග සහ ආසියානු පැසිපික් කලාපයේ රටවල කීර්තිමත් රෝහල් මෙම මෘදුකාංගය භාවිතා කරයි. හේමාස් හොස්පිට්ල්ස් පුද්ගලික සමාගමේ ප‍්‍රධාන මෙහෙයුම් නිළධාරී පන්ජන් නවරත්නම් මහතා පැවසුවේ මෙම රෝහල් ජාලය ඔස්සේ උසස් මට්ටමේ සේවාවක් පාරිභෝගිකයින්ට හිමිවන බවයි. තලවතුගොඩ හේමාස් රෝහලේ සමාන්‍යාධිකාරි වෛද්‍ය චමිලා ආරියනන්ද මහත්මිය අවධාරණය කළේ මෙම රෝහලේ සුවසේවා කටයුතු ඉහළ තත්ත්වයකට රැගෙන ඒම සඳහා සිදුකළ ආයෝජනයන් රෝගී ජනතාවගෙන් ආවරණය කර නොගන්නා බවයි. \" අපට අවශ්‍ය වන්නේ ආරක්‍ෂාකාරී උසස් තාක්‍ෂණික හැකියාවන්ගෙන් යුතු රෝහලක් බවට පත්වීමට අමතරව රෝහල් ක්ෂේත‍්‍රයේ හොඳම රෝහල බවටද පත්වීමටයි\" යනුවෙන් ඇය පැවසුවාය. හේමාස් රෝහල් ජාලයේ රෝහල් තොරතුරු පද්ධතිය තුළ ඡායාරූප සංරක්‍ෂණ ක‍්‍රමවේදයක් සහ තොරතු සන්නිවේදන ක‍්‍රමයක් (PACS) ක‍්‍රියාත්මක අතර එම්.ආර්.අයි සහ සී.ටී.ස්කෑනර් යන්ත‍්‍ර මගින් ලබාගන්නා ඡායාරූප මෙන්ම එක්ස් කිරණ මගින් ලබා ගන්නා රූපණයන් එහි ගුණාත්මක භාවය රැකෙන පරිදි මෙහිදි එක්රැස් කෙරේ. වෛද්‍යවරයාට ඕනෑම විටෙක මෙම තොරතුරු පරිහරණය කළ හැකි බැවින් වඩාත් නිවැරදි රෝග නිර්ණයකට අවස්ථාව සැලසෙන අතර ප‍්‍රදීප්තක උපකරණයක් (illuminator) භාවිතා කරමින් නොපැහැදිලි රූපණයන් පරික්‍ෂා කිරීමේ සාමාන්‍ය ක‍්‍රමවේදයට වඩා මෙය හැම අතින්ම උසස් තාක්‍ෂණයක් බව සඳහන් කළ හැක. මෙම ක‍්‍රමවේදයේ තවත් වාසියක් වන්නේ හේමාස් රෝහල් සමුහයට අයත් ඕනෑම රෝහලක් තුලදී වෛද්‍යවරයා මුණගැසී අදාළ රූපණයන් පරීක්‍ෂා කරගත හැකි වීමයි. ප‍්‍රථම වරට ලංකාවට හඳුන්වාදෙන බාර් කෝඞ් ඛේතාංකතය (bar coded) කළ මුළුමනින්ම පරිගණක සහ ස්වයංක‍්‍රීය පර්යේෂණාගාර උපාංගයන්ගෙන් සමන්විත හේමාස් රෝහල් පර්යේෂණාගාර සේවාවන් මගින් වඩාත් නිවැරදි සහ විශ්වාසවන්ත වාර්ථාවන් නිසි වේලාවට ලබාගත හැකි බැවින් රෝගියාට විශ්වාසයකින් යුතුව ප‍්‍රතිකාර සඳහා යොමුවිය හැක. තලවතුගොඩ හේමාස් රෝහල 2013 මැයි මස ආරම්භයේදී විවෘත වීමට නියමිත අතර මෙම රෝහල මගින් වසරකට රෝගීන් ලක්‍ෂ සංඛ්‍යාත පිරිසකට සුවසේවා සැපයීමට අපේක්‍ෂා කෙරේ. වඩාත් නව්‍ය තාක්‍ෂණයක් සහ සුහදශීලි සත්කාරක සේවාව සමගින් තලවතුගොඩ හේමාස් රෝහල සුවිශේෂි සත්කාරක සේවා අත්දැකීමක් විඳ ගැන්මට රෝගීන්ට අවස්ථාව සලසනු ඇත.", "URL": "https://sinhala.adaderana.lk/news.php?nid=33198", "Category": null, "Parent URL": null}