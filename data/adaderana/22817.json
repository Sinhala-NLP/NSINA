{"Source": "Adaderana", "Timestamp": "March 15, 2012 03:16 pm", "Headline": "බස් රථවල නාම පුවරු භාෂා 3න්ම  විය යුතුයි-අප්‍රේල් 13 ට පෙර ක්‍රියාත්මකයි!", "News Content": "සෑම පළාතකම ධාවනය කෙරෙන සියලුම මගී බස්රථවල ගමනාන්ත පුවරු නිසි ආකාරයට ප්‍රද‍ර්ශනය කිරීම සඳහා අවශ්‍ය පියවර ගන්නා ලෙස පෞද්ගලික ප්‍රවාහන සේවා අමාත්‍යාංශය පළාත් මාර්ගස්ථ මගී ප්‍රවාහන අධිකාරියට දැනුම් දී තිබේ. එහිදී සිංහල දෙමළ හා ඉංග්‍රීසි භාෂා තුනෙන්ම ගමනාන්ත පුවරු ප්‍රදර්ශනය කිරීම සිදුකළ යුතු බව පෞද්ගලික ප්‍රවාහන අමාත්‍යාංශ ලේකම් වික්ටර් සමරවීර මහතා පවසයි. අදාළ ක්‍රියාමාර්ගය අප්‍රේල් මස 13 වැනි දිනට පෙර ක්‍රියාත්මක කළ යුතු බවට මානව හිමිකම් කොමිසන් සභාව දැනුම් දී ඇති බව වික්ටර් සමරවීර මහතා ප්‍රකාශ කළේය. මානව හිමිකම් කොමිසන් සභාවට ඉදිරිපත් වී තිබූ පැමිණිල්ලකට අනුව අදාළ නිර්දේශ ක්‍රියාත්මක කරන ලෙස එම කොමිසම විසින් අමාත්‍යාංශයට දැනුම් දී ඇති බව වාර්තා වේ.", "URL": "https://sinhala.adaderana.lk/news.php?nid=22817", "Category": null, "Parent URL": null}