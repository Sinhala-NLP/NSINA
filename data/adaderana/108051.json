{"Source": "Adaderana", "Timestamp": "April 16, 2019 05:24 pm", "Headline": "නොට්‍ර ඩාම් දේවස්ථානය ප්‍රතිසංස්කරණය කරන්න ජාතික අරමුදලක්", "News Content": "ගින්නෙන් හානි සිදුවූ ප්‍රංශයේ පැරිස් නුවර ලෝක උරුම නොට්‍ර ඩාම් දේවස්ථානයේ ප්‍රතිසංස්කරණ කටයුතු සඳහා ජාතික අරමුදලක් පිහිටුවීමට ප්‍රංශ රජය පියවර ගෙන තිබේ. ප්‍රතිසංස්කරණ කටයුතු සදහා මේ වන විටත් ප්‍රංශයේ බිලියනපතියන් කිහිපදෙනෙකු විසින් යුරෝ මිලියන සිය ගණනක මුදලක් ලබාදෙන බවට ප්‍රකාශ කර ඇති බවයි වාර්තා වෙයි. පැරිස් හි සංඛේතයක් ලෙස සැලකෙන ඉපැරණි කලා නිර්මාණවලින් සපිරි නොට්‍ර ඩාම් දේවස්ථානයේ ඊයේ(15) පස්වරුවේ හටගත් ගින්න පැය 15 ක පමණ කාලයකින් පසු සම්පූර්ණයෙන් මැඩ පැවැත්වීමට ගිනි නිවන භටයින් කටයුතු කර තිබේ. ගින්නට හේතුව මෙතෙක් අනාවරණය වී නොමැති අතර ඒ පිළිබඳ විශේෂ විමර්ශනයක් ආරම්භ කර ඇති බව ප්‍රංශ බලධාරීන් පවසයි.", "URL": "https://sinhala.adaderana.lk/news.php?nid=108051", "Category": null, "Parent URL": null}