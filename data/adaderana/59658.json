{"Source": "Adaderana", "Timestamp": "April 30, 2016 12:40 pm", "Headline": "උතුරේ යෝජනාව භාරදීම කල්යයි ", "News Content": "උතුරු පළාත් සභාව මගින් සම්මත කරගත් යෝජනාව විපක්ෂ නායක ආර්. සම්බන්ධන් මහතා වෙත භාරදීම කල් දමා තිබේ.අදාළ යෝජනාව අද(30) යාපනය පුස්තකාලයේදී ආර්. සම්බන්ධන් මහතාට භාරදීමට සැළසුම් කර තිබුණි.කෙසේ වෙතත් එම යෝජනාව විපක්ෂනායකවරයා වෙත භාර නොදෙන බව උතුරු පළාත් සභාවේ සභාපති සී.වී.කේ සිවඥානම් මහතා සඳහන් කළේය.උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා අසනීප තත්ත්වයෙන් පසුවීම හේතුවෙන් එම යෝජනාව භාරදීම තාවකාලිකව කල්දැමූ බව සඳහන්ය.උතුරු නැගෙනහිර ෆෙඩරල් පාලන ක්‍රමයක් ඇති කරන ලෙස සහ ස්වයං පාලන අයිතිය ලබාදීම ඇතුළු කරුණු කිහිපයක් සහිත එම යෝජනාව පසුගිය 22 වනදා උතුරු පළාත් සභාව තුළ සම්මත කරගනු ලැබීය.ඒ අනුව අදාළ යෝජනාව උතුරු පළාත් ප්‍රධාන අමාත්‍යවරයා, උතුරු පළාත් සභා සභාපතිවරයා සහ පළාත් සභා විපක්ෂ නායකවරයා විසින් ආර් සම්බන්ධන් මහතා වෙත භාරදීමට සැළසුම් කර තිබුණි.", "URL": "https://sinhala.adaderana.lk/news.php?nid=59658", "Category": null, "Parent URL": null}