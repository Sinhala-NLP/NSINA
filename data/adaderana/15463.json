{"Source": "Adaderana", "Timestamp": "April 14, 2011 09:11 am", "Headline": "ඇෆ්ගනිස්ථාන බෝම්බ ප්‍රහාරයකින් 10 ක් මරුට ", "News Content": "ඇෆ්ගනිස්ථානයේ සිදු වූ මරාගෙන මැරෙන බෝම්බ ප්‍රහාරයකින් පුද්ගලයින් දස දෙනෙකු ජීවිතක්ෂයට පත්ව තිබේ. නැගෙනහිර ඇෆ්ගනිස්ථාන‍යේ මෙම පිපිරීම සිදු වී ඇති බව විදෙස් මාධ්‍ය වාර්තා කරයි. ප්‍රහාරයෙන් ඇෆ්ගනිස්ථාන රජයට පක්ෂපාති සංවිධානයක නායකයෙකු ද ජීවිතක්ෂයට පත්ව ඇත. ප්‍රදේශයේ රැස්වීමක් පැවැත්වෙන අතරතුර මෙම ප්‍රහාරය එල්ල වී ඇති බව පැවසෙයි. ඇෆ්ගනිස්ථානයේ පවතින යුද්ධය පිළිබඳ සාකච්ඡා කිරීමේ අරමුණින් මෙම රැස්වීම පවත්වා ඇති බව සඳහන්ය.", "URL": "https://sinhala.adaderana.lk/news.php?nid=15463", "Category": null, "Parent URL": null}