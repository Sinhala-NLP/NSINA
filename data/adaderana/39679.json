{"Source": "Adaderana", "Timestamp": "December 18, 2013 02:26 pm", "Headline": "මේජර්ට පහරදී රන් ආභරණ කොල්ලකෑ 07 ක් රිමාන්ඩ් ", "News Content": "යුධහමුදා මේජර්වරයෙකුට පහරදී ඔහු සතු රන් ආභරණ කොල්ලකෑමේ සිද්ධියට අදාළ උතුරුමැද පළාත් හිටපු මන්ත්‍රීවරයෙකුගේ පුත්‍රයෙකු ඇතුළු සැකකරුවන් 07 දෙනෙකු රක්ෂිත බන්ධනාගාර ගත කර තිබේ. අනුරාධපුර ප්‍රධාන මාහේස්ත්‍රාත් අධිකරණය වෙත ඉදිරිපත් කළ සැකකරුවන් ලබන 24 වැනි දින දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන් වෙයි. මින්නේරිය කාලතුවක්කු පුහුණු පාසලේ සේවය කරන හමුදා මේජර්වරයෙකුට අනුරාධපුර නුවරවැව වත්ත ප්‍රදේශයේ දී පහරදීමක් සිදුව තිබුණි. එහිදී මේජර්වරයා සතුව තිබු එක්ලක්ෂ පනස් දහසක් පමණ වටිනා රන් ආභරණ කොල්ලකා තිබු අතර ඒ සම්බන්ධයෙන් බවට සැකකරුවන්ට එරෙහිව චෝදනා එල්ලවී තිබේ.", "URL": "https://sinhala.adaderana.lk/news.php?nid=39679", "Category": null, "Parent URL": null}