{"Source": "Adaderana", "Timestamp": "October 9, 2011 04:00 pm", "Headline": "නායකයින්ගේ වැඩ නිසා ආධාරකරුවන් අසරණ වෙනවා", "News Content": "ඇතැම් පක්ෂවල නායකයින්ගේ ක්‍රියාකලාපය හේතුවෙන් එම පක්ෂවල ආධාරකරුවන් අසරණභාවයට පත්ව ඇති බව කෙහෙළිය රඹුක්වැල්ල අමාත්‍යවරයා පවසයි. මහනුවර මහ නගර සභාව දිගු කාලයකට පසුව එක්සත් ජනතා නිදහස් සන්ධානයට ලබාදීම මගින් ඒ බව පැහැදිලි වන බව අමාත්‍යවරයා සඳහන් කරයි. ආණ්ඩුවේ සංවර්ධන ක්‍රියාවලිය පිළිබඳව මහනුවර ජනතාව ප්‍රසාදය පළ කර ඇති බව ද මෙමඟින් සනාථ වන බව හෙතෙම කියා සිටියි. මහනුවර සංවර්ධනය උදෙසා ද ආණ්ඩුව සුවිශේෂි දායකත්වයක් ලබා දී ඇති බව කෙහෙළිය රඹුක්වැල්ල අමාත්‍යවරයා පවසයි.", "URL": "https://sinhala.adaderana.lk/news.php?nid=19248", "Category": null, "Parent URL": null}