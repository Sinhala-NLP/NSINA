{"Source": "Adaderana", "Timestamp": "February 14, 2011 08:19 am", "Headline": "මධ්‍යම පළාතේ වැසුණු පාසල් වල දොරටු ඇරෙයි", "News Content": "අයහපත් කාලගුණික තත්ත්වය සහ නාය යෑම් අවදානම හේතුවෙන් තාවකාලිකව වසා දැමුණු මධ්‍යම පළාතේ සියලු පාසල් අද(14) විවෘත කෙරේ. පළාත් ප්‍රධාන අමාත්‍ය සරත් ඒකනායක මහතා සඳහන් කර සිටියේ නිවාඩුව ලබාදුන් දිනයන් වෙනුවට ඉදිරියේදී අමතර දිනවල පාසල් පවත්වන බවයි. ඒ අනුව සෙනසුරාදා දිනයන්වලදී ද පාසල් පැවැත්වීමට අවශ්‍ය උපදෙස් මේ වන විටත් ලබාදී ඇති බව අමාත්‍යවරයා සඳහන් කරයි. නාය යෑම් තර්ජන පැවති පාසල්වල ප්‍රතිසංස්කරණ කටයුතු කඩිනමින් ක්‍රියාත්මක කරන බව ද අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14198", "Category": null, "Parent URL": null}