{"Source": "Adaderana", "Timestamp": "May 23, 2017 08:43 am", "Headline": "රත්‍රං ජාවාරමේ  නිරත වු ලාංකිකයෙකු ඉන්දියාවේදී අල්ලයි", "News Content": "රත්‍රං ජාවාරමක නිරත වු ශ්‍රී ලාංකිකයෙකු ඉන්දියාවේ මුම්බායිහිදී අත්අඩංගුවට ගෙන තිබේ. මුම්බායි ගුවන් තොටුපළේ දී මෙම ශ්‍රී ලාංකිකයා අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.අත්අඩංගුවට ගත් සැකකරු සිය සිරුර අභ්‍යන්තරයේ සගවාගෙන තිබු රත්‍රං කැබලි 12ක් සොයාගෙන තිබේ. එහි බර ග්‍රෑම් 505ක් වන අතර වටිනාකම ඉන්දියානු රුපියල් ලක්ෂ 15ක් වන බව වාර්තාවේ.අත්අඩංගුවට ගත් සැකකරු 55 හැවිරිදි ශ්‍රී ලාංකිකයෙකු වන අතර ඔහු කොළඹ සිට ඉන්දියාව බලා පිටත්ව ගොස් ඇති බව සිදුකළ මුලික විමර්ශනවලින් අනාවරණය වී තිබේ. මෙම සැකකරු කාලයක සිට රත්‍රං ජාවාරමේ නිරත වී ඇති බවට අනාවරණය වී ඇති බව ඉන්දීය මාධ්‍ය පෙන්වා දෙයි.", "URL": "https://sinhala.adaderana.lk/news.php?nid=73442", "Category": null, "Parent URL": null}