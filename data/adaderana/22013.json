{"Source": "Adaderana", "Timestamp": "February 10, 2012 02:33 pm", "Headline": "නිල ඇඳුම් රෙදි බෙදාහැරීම කඩිනමින් අවසන් කරනවා", "News Content": "පිරිවෙන් හා පාසල් නිල ඇඳුම් රෙදි බෙදාහැරීම කඩිනමින් අවසන් කරන බව අධ්‍යාපන අමාත්‍යාංශය පවසයි. මේ වන විටත් බොහෝ ප්‍රදේශ සඳහා නිල ඇඳුම් බෙදාහැරීම අවසන් කර ඇති බව එම අමාත්‍යාංශය සඳහන් කරයි. එම සංඛ්‍යාව 1,350,000 ඉක්මවන බව අධ්‍යාපන අමාත්‍යාංශය පෙන්වාදෙයි. පාසල් නිල ඇඳුම් සඳහා අවශ්‍ය වන රෙදි ප්‍රමාණයෙන් කොටසක් චීනයෙන් ආනයනය කිරීමට පියවර ගෙන ඇති බැවින් ඒවා ද කඩිනමින් බෙදාහැරීම සඳහා කටයුතු කරන බව අධ්‍යාපන අමාත්‍යාංශය පවසයි.", "URL": "https://sinhala.adaderana.lk/news.php?nid=22013", "Category": null, "Parent URL": null}