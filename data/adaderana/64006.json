{"Source": "Adaderana", "Timestamp": "September 11, 2016 07:57 pm", "Headline": " පස් කැපීම තාවකාලිකව තහනම්", "News Content": "වරකාපොළ, තුල්හිරිය, රාගලකන්ද ප්‍රදේශයේ පවත්වාගෙන ගිය පස්කැපීමේ ව්‍යාපාරයක් මධ්‍යම පරිසර අධිකාරිය විසින් තාවකාලිකව තහනම් කර තිබේ.පෞද්ගලික සමාගමක් විසින් 2013 වසරේ සිට මෙම පස්කැපීමේ ව්‍යාපාරය පවත්වාගෙන යන බව සඳහන්ය.කෙසේවෙතත් ජල පෝෂක ප්‍රදේශයක් වන රාගලකන්ද කඳු ප්‍රදේශයේ පස්කැපීම නතර කරන ලෙස ප්‍රදේශවාසීන් විසින් අවස්ථා ගණනාවකදී බලධාරීන්ගෙන් ඉල්ලීම් කර තිබූ බව අද දෙරණ වාර්තාකරු සඳහන් කළේය.ඒ අනුව අද(11) එම ප්‍රදේශය නිරීක්ෂණය කිරීමට පැමිණි මධ්‍යම පරිසර අධිකාරියේ නිලධාරීන් සහ වරකාපොළ පොලීසිය මේ සම්බන්ධයෙන් වැඩිදුර පරීක්ෂාවක් සිදුකරන තුරු පස්කැපීමේ ව්‍යාපාරය තාවකාලිකව නතර කරන ලෙස අදාළ පෞද්ගලික සමාගමට දැනුම් දී ඇති බව වාර්තා වෙයි.", "URL": "https://sinhala.adaderana.lk/news.php?nid=64006", "Category": null, "Parent URL": null}