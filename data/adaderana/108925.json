{"Source": "Adaderana", "Timestamp": "April 29, 2019 09:07 pm", "Headline": "තවුහීඩ් ජමාත් සංවිධානය O/L සිසුන් ඉලක්ක කරමින් පැවැත්වූ සම්මන්ත්‍රණයක පොස්ටරයක් හමුවෙයි", "News Content": "කදුරුවෙල නගරයේ සිදුකළ සෝදිසි කිරීමකදී ජාතික තවුහීඩ් ජමාත් සංවිධානය විසින් 2018 වසරේ සාමාන්‍ය පෙළ සිසුන් ඉලක්ක කරමින් පැවැත්වූ සම්මන්ත්‍රණයකට අදාළ පොස්ටරයක් සමඟ අයෙක් අත්අඩංගුවට ගෙන තිබේ. එසේම ප්‍රදේශයේ පෞද්ගලික ආයතනවල සේවය කළ සිය අනන්‍යතාව තහවුරු කිරීමට නොහැකි වූ පුද්ගලයින් තිදෙනෙක්ද අද අත්අඩංගුවට ගැණුනි. මේ අතර අද(29) උදෑසන බිබිල මැදගම පොලිස් බල ප්‍රදේශයේ පොලිසිය, යුද හමුදාව හා සිවිල් ආරක්ෂක බලකාය එක්ව සිදු කළ සෝදිසි මෙහයුමකදී සැකකරුවන් තිදෙනෙක් අත්අඩංගුවට ගෙන තිබේ. එහිදී ව්‍යාපාරික ස්ථානයක දෙවැනි මහලේ සගවා තිබූ චීනයේ නිෂ්පාදිත කඩුවක් සොයා ගැණුනු අතර අතහැර දැමූ නිවසක්ද පොලිසියේ අවධානයට ලක්වූණි. එම නිවසේ සගවා තිබූ කැසට් පට හා ලිපි ලේඛන තොගයක්ද පොලිස් භාරයට ගැණුනු අතර මෙම නිවස කුමන හෝ සංවිධානයක දේශන පැවැත්වීම සඳහා යොදාගෙන ඇති බවට පොලීසිය සැක පල කරයි.", "URL": "https://sinhala.adaderana.lk/news.php?nid=108925", "Category": null, "Parent URL": null}