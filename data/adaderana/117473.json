{"Source": "Adaderana", "Timestamp": "August 26, 2019 07:58 am", "Headline": "ත්‍රීරෝද රථය විදුලි කණුවක ගැටී ජීවිතයක් අහිමි වෙයි", "News Content": "වව්නියාව,සෙට්ටිකුලම ප්‍රදේශයේදී ඊයේ(25) රාත්‍රියේ සිදුවු රිය අනතුරකින් පුද්ගලයෙකු ජිවිතක්ෂයට පත්ව තවත් පුද්ගලයින් දෙදෙනෙකු තුවාල ලබා ඇති බව සෙට්ටිකුලම පොලීසිය පවසයි. පොලීසිය පැවසුවේ සෙට්ටිකුලම සිට මැණික්ෆාම් ප්‍රදේශය වෙත ගමන්ගත් ත්‍රීරෝද රථයක් මාර්ගයෙන් ඉවතට පැන පෙරළිගොස් විදුලි කණුවක ගැටීමෙන් අනතුර සිදුව ඇති බවයි. අනතුරින් සෙට්ටිකුලම මැණික්ෆාම් ප්‍රදේශයේ පදිංචි සුරේෂ් ජිවානන්දම් නමැති 29 හැවිරිදි පුද්ගලයෙකු ජිවිතක්ෂයට පත්ව ඇති බවද පොලීසිය පැවසීය. අනතුරින් බරපතළ තුවාල ලැබු පුද්ගල‍යින් දෙදෙනෙකු සෙට්ටිකුලම රෝහල වෙත ඇතුළත් කිරීමෙන් අනතුරුව වැඩිදුර ප්‍රතිකාර වෙනුවෙන් වව්නියාව රෝහලට මාරුකොට යවා ඇති බවද පොලීසිය සඳහන් කළේය. අධික ‍වේගය අනතුරට හේතුවි ඇති බව පොලිසිය සැක පළ කරන අතර, සිද්ධිය සම්බන්ධයෙන් සෙට්ටිකුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=117473", "Category": null, "Parent URL": null}