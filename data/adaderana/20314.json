{"Source": "Adaderana", "Timestamp": "November 28, 2011 11:43 am", "Headline": "පොලිස් අත්‍යවශ්‍ය සේවයට නිලධාරීන් 8600 ක් හිඟයි", "News Content": "මේ වනවිට දිවයින පුරා පොලිස් ස්ථාන 430 ක් පිහිටුවා ඇති බව ආණ්ඩු පක්ෂයේ ප්‍රධාන සංවිධායක, අමාත්‍ය දිනේෂ් ගුණවර්ධන මහතා අද(28) පාර්ලිමේන්තුවේ දී සඳහන් කළේය. එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා නැගූ පැනයකට පිළිතුරු දෙමින් අමාත්‍යවරයා මේ බව සඳහන් කළේය. 2011 ජූලි මස 11 වන දින වනවිට ශ්‍රී ලංකා පොලිස් සේවයේ නිලධාරීන් 83, 423 ක් සේවයේ නියුක්තව සිටින බව ද හෙතෙම පෙන්වාදුන්නේය. කෙසේවෙතත් පොලිස් සේවය සඳහා අත්‍යවශ්‍ය සේවක සංඛ්‍යාව 92, 023 ක් වන බව ද වැඩිදුරටත් අදහස් දැක්වූ දිනේෂ් ගුණවර්ධන මහතා අනාවරණය කළේය.", "URL": "https://sinhala.adaderana.lk/news.php?nid=20314", "Category": null, "Parent URL": null}