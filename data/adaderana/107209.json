{"Source": "Adaderana", "Timestamp": "April 2, 2019 01:12 pm", "Headline": "ඌව ප්‍රධාන ඇමති නිසා දෙමෝදර රෝහලේ වැඩ නවතී", "News Content": "ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් දෙමෝදර ප්‍රාදේශීය රෝහලේ වෛද්‍යවරුන්ට බැණ වැදුණේ යැයැ පවසමින් එහි වෛද්‍යවරු ඇතුළු කාර්ය මණ්ඩලය විසින් ආරම්භ කළ වෘත්තීය ක්‍රියාමර්ගය තරදුරටත් ක්‍රියාත්මක වන බව අද දෙරණ වාර්තාකරු පවසයි. වෛද්‍යවරුන් පවසන්නේ ප්‍රධාන අමාත්‍යවරයා සමාව නොගතහොත් අඛණ්ඩව වෘත්තීය ක්‍රියාමර්ගයේ නිරත වන බවයි. දොමෝදර ප්‍රාදේශීය රෝහල හරහා මාර්ගයක් ඉදිකිරීමට යාමේදී එහි වෛද්‍යරවරුන් ඊට විරෝධය පළ කිරීම නිසා ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් දෙමෝදර ප්‍රාදේශීය රෝහලේ වෛද්‍යවරුන්ට බැන වැදුනේ යැයි පවසමින් දෙමෝදර රෝහලේ වෛද්‍යවරුන් පසුගිය 31 වනදා මෙම වැඩ වර්ජනය ආරම්භ කළ බවයි. ඒ අනුව ඊයේ දිනයේදී ඊට සහය දක්වමින් දෙමෝදර රෝහලේ කාර්ය මණ්ඩලය, රියදුරන් සහ හෙද නිළධාරින් ද සේවයෙන් ඉවත් වුණි. ඒ හේතුවෙන් දෙමෝදර රෝහලේ වැඩකටයුතු අද සම්පූර්ණයෙන්ම ඇණහිට තිබූණි.", "URL": "https://sinhala.adaderana.lk/news.php?nid=107209", "Category": null, "Parent URL": null}