{"Source": "Adaderana", "Timestamp": "December 7, 2011 10:25 pm", "Headline": "වසර 5 ක් තුළ ඉන්දීය ධීවරයින් 11 මැරූ බවට ශ්‍රී ලංකාවට චෝදනා", "News Content": "ගෙවුණු වසර පහක කාලයක් තිස්සේ ඉන්දීය ධීවරයින්ට ශ්‍රී ලංකා නාවික හමුදා විසින් එල්ල කරන ලද ප්‍රහාර හේතුවෙන් ඉන්දීය ධීවරයින් 11 දෙනකු ජීවිතක්ෂයට පත්ව ඇතැයි ඉන්දීය රජයේ ලෝක් සභා අමාත්‍යවරියක ප්‍රකාශ කරයි. තමිල්නාඩු ධීවරයින් 164 දෙනකු ඔවුන්ගේ බෝට්ටු හා ධීවර ආම්පන්න සහිතව ශ්‍රී ලංකාව විසින් අත්අඩංගුවට ගෙන ඇතැයි එරට විදේශ සබඳතා අමාත්‍ය ප්‍රිනීත් කූර් මහත්මිය සඳහන් කර ඇතැයි ඉන්දීය මාධ්‍ය වාර්තා කරයි. එසේ වුවද ශ්‍රී ලංකා රජය විසින් මෙම ඝාතනයන් ප්‍රතික්ෂේප කරන බවත්,පසුගිය වසර පහ ඇතුළත සිදුවීම් 30 ක් පමණ සිදුව ඇති බවත් ප්‍රිනීත් කූර් මහත්මිය ලිඛිතව පෙන්වා දී ඇතැයි පී.ටී.අයි පුවත් සේවය උපුටා දක්වයි. ගෙවී ගිය වසර 5 ක කාලය තුළ පකිස්ථානු නාවික හමුදා විසින් ඉන්දීය ධීවරයින්ට වෙඩිතබා ඝාතනය කරන ලද බවට තොරතුරු වාර්තා නොවීම පුදුම සහගත බවද ඇය සඳහන් කරයි.", "URL": "https://sinhala.adaderana.lk/news.php?nid=20530", "Category": null, "Parent URL": null}