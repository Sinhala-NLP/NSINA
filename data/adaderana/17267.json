{"Source": "Adaderana", "Timestamp": "July 8, 2011 02:55 pm", "Headline": "එජාප ආණ්ඩුවක පණිවුඩය පුංචි ඡන්දයෙන් ආණ්ඩුවට දිය යුතුයි", "News Content": "නුදුරු අනාගත‍යේ දී එක්සත් ජාතික පක්ෂ ආණ්ඩුවක් බිහිකිරීමේ පණිවුඩය ඉදිරි පළාත් පාලන මැතිවරණය තුළින් ආණ්ඩුවට ලබාදිය යුතු බව එක්සත් ජාතික පක්ෂය පවසයි. සාධාරණ හේතුවකින් තොරව පළාත් පාලන ආයතනවල ඡන්ද විමසීම කඩින් කඩ පැවැත්වීමට ආණ්ඩුව කටයුතු කර ඇති බව එම පක්ෂයේ මහලේකම් තිස්ස අත්තනායක මහතා සඳහන් කළේය. ඕනෑම මැතිවරණයක දී වැඩිම කාන්තා නියෝජනයක් ලබාදෙන්නේ එක්සත් ජාතික පක්ෂය විසින් බව ද තිස්ස අත්තනායක මහතා ප්‍රකාශ කළේය. ඉදිරි පළාත් පාලන මැතිවරණය ඉලක්ක කරගනිමින් එක්සත් ලක් වනිතා පෙරමුණ අද(08) ක්‍රියාත්මක කළ අත්පත්‍රිකා බෙදාහැරී‍මේ වැඩසටහනකට එක්වෙමින් මහලේකම්වරයා මේ අදහස් පළ කළේය.", "URL": "https://sinhala.adaderana.lk/news.php?nid=17267", "Category": null, "Parent URL": null}