{"Source": "Adaderana", "Timestamp": "January 4, 2012 08:32 am", "Headline": "රජරට සිසුන් 7 ට පංති තහනම්", "News Content": "රජරට විශ්ව විද්‍යාලයේ සිසුන් 07 දෙනෙකුගේ පන්ති තහනම් කිරීමට විශ්ව විද්‍යාලයීය පාලනාධිකාරිය තීරණය කර තිබේ. එම විශ්ව විද්‍යාලයේ උපකුලපති මහාචාර්ය කේ.ඒ නන්දසේන මහතා කියා සිටියේ විශ්ව විද්‍යාලයේ සිසුන් පිරිසක් පමණක් තහනමට ලක්ව ඇති බවයි. ඔවුන් අතර එක් ශිෂ්‍යාවක ද සිටින බව උපකුලපතිවරයා කියා සිටියි. සිසුන් පිරිසකට නවකවදය දීමේ සිද්ධියක් ඔවුන්ගේ පන්ති තහනම් කිරීමට හේතුවයි. උපකුලපති මහාචාර්ය කේ.ඒ නන්දසේන මහතා කියා සිටියේ සති 5ක කාලයක් සඳහා මෙම සිසුන්ගේ පන්ති තහනම් කළ බවයි.", "URL": "https://sinhala.adaderana.lk/news.php?nid=21139", "Category": null, "Parent URL": null}