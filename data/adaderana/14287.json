{"Source": "Adaderana", "Timestamp": "February 17, 2011 09:16 pm", "Headline": "අනෙක් ඉන්දීය ධීවරයින් 28 ත් රිමාන්ඩ්", "News Content": "ශ්‍රී ලංකා මුහුදු සීමාවේ අනවසරයෙන් ධීවර කටයුතුවල නිරතව සිටියදී ඊයේ රාත්‍රීයේ අත්අඩංගුවට ගනු ලැබූ ඉන්දීය ධීවරයින් 28 දෙනා ලබන මාර්තු මස 01 වන දින තෙක් රිමාන්ඩ් බන්ධනාගාර ගත කරන ලෙස අද(17)යාපනය, මල්වානම් මහේස්ත්‍රාත් විසින් නියෝග කර තිබේ. ඉලවාලෙයි පොලීසිය විසින් මෙම ධීවරයින් පිරිස අද සවස මල්වානම් මහේස්ත්‍රාත් හමුවට පමුණුවා ඇති බව අද දෙරණ වාර්තාකරු සඳහන් කරයි. ඔවුන් පැමිණි ධීවර යාත්‍රා 7 ද පොලිසිය භාරයේ තබන ලෙස මහේස්ත්‍රාත් විසින් නියෝග කළ බව සඳහන් වේ. මේ අතර පෙරේදා දිනයේදී ද මෙලෙස ඉන්දීය ධීවරයින් 112 දෙනෙකු පේදුරුතුඩුව පොලිසිය විසින් අත් අඩංගුවට ගෙන අධිකරණයට ඉදිරිපත් කිරීමෙන් අනතුරුව එම පිරිසද සති දෙකක කාලයක් සඳහා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=14287", "Category": null, "Parent URL": null}