{"Source": "Adaderana", "Timestamp": "August 18, 2015 10:24 am", "Headline": "මොණරාගල ඡන්ද මධ්‍යස්ථානයකදී ගිනි අවියක්  සමග 5ක් මාට්ටු", "News Content": "මොණරාගල ඡන්ද මධ්‍යස්ථානයක් ආසන්නයේදී ගිනි අවියක් සහ පතුරම් තොගයක් ළඟ තාබාගෙන සිටි පුද්ගලයින් 05 දෙනෙක් අත්අඩංගුවට ගෙන තිබේ.අද අළුයම 02.20 ට පමණ මොණරාගල රාජකිය විදුහලේ ඡන්දය ගණන් කිරිමේ මධ්‍යස්ථානයක් අසල පොලිස් මාර්ග බාධකයකදී සැක කටයුතු ජිප් රථයක් පරික්ෂා කළ අවස්ථාවේ එම සැකකරුවන් අත්අඩංගුවට ගෙන ඇති බව පොලිසිය පැවසුවේය.එහිදී බෝර 12 වර්ගයේ පතුරම් තුවක්කුවක් සහ එම පතුරමේ 10 ක් පොලිසිය භාරයට ගෙන ඇත.අදාළ ගිනි අවිය සඳහා වලංගු බලපත්‍රයක් තිබී ඇති අතර එය මෙවර මහ මැතිවරණයට මොණරාගල දිස්ත්‍රික්කයෙන් තරඟ කළ අපේක්ෂකයේකුගේ නමින් නිකුත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගත් සැකකරුවන් සෙවනගල, තිස්සමහාරාමය සහ බොරලැස්ගමුව පදිංචිකරුවන් වන අතර ඔවුන් අද මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53312", "Category": null, "Parent URL": null}