{"Source": "Adaderana", "Timestamp": "May 26, 2016 09:00 am", "Headline": "    නීති විරෝධී දුම්වැටි 90,000 ක් මාට්ටු-සිව් දෙනෙක් දැලේ", "News Content": "නීති විරෝධී ලෙස දුම්වැටි තොගයක් මෙරටට රැගෙන ආ පුද්ගලයින් සිව් දෙනෙකු කටුනායක ගුවන්තොටුපළේදී අත්අඩංගුවට ගෙන තිබේ.රේගු මාධ්‍ය ප්‍රකාශක ධර්මසේන කහඳව මහතා කියා සිටියේ ඩුබායි හි සිට පැමිණි පුද්ගලයින් සිව් දෙනෙකු මෙලෙස අත්අඩංගුවට ගෙන ඇති බවයි.ඔවුන් සතුව තිබී නීති විරෝධි දුම්වැටි 90,000ක් සොයාගෙන ඇති අතර එහි වටිනාකම රුපියල් තිස් එක් ලක්ෂ 50,000ක් පමණ වේ. අත්අඩංගුවට ගත් සැකකරුවන් මඩකළපුව ප්‍රදේශයේ පදිංචිකරුවන් බව ධර්මසේන කහඳව මහතා සඳහන් කළේය.ගුවන්තොටුපළ රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=60495", "Category": null, "Parent URL": null}