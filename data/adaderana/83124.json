{"Source": "Adaderana", "Timestamp": "January 17, 2018 04:59 pm", "Headline": " LTTEය වළ දැමූ රත්‍රං සොයා මුල්ලිවයික්කාල්හි  කැණීම් අරඹයි", "News Content": "මුලතිව් - මුල්ලිවයික්කාල් ප්‍රදේශයේ එල්.ටී.ටී.ඊ.සංවිධානය විසින් මීට වසර කීපයකට පෙර වළ දමන ලද රත්‍රං තොගයක් ඇති බවට පොලීසියට ලැබුණු තොරතුරක් මත 17 දා දහවල් එම ප්‍රදේශයේ කැණීම් කටයුතු ආරභ කොට තිබේ. මුලතිව් දිසා විනිසුරු ලෙනින් කුමාර් මහතාගෙන් ලබා ගත් අධිකරණ නියෝගයක් මත එම කැණීම් කටයුතු විනිසුරුවරයා ඉදිරියේ ආරම්භ වූ අතර එම අවස්ථාවය පොලිස්, පොලිස් විශේෂ කාර්ය බලකාය යුද හමුදා,නාවික හමුදා යන ආරක්ෂක අංශවලට අයත් ජෙයෂ්ඨ නිලධාරීහු රැසක්ද සහභාගී වූහ. එල්.ටී.ටී.ඊ.සංවිධානය විසින් උතුරේ වැසියන්ගෙන් කොල්ල කන ලද රත්‍රං තොගයක් වළ දමන ලද්දේ මේ ස්ථානයේ බවට එල්.ටී.ටී,ඊ.සංවිධානයේ හිටපු සාමාජිකයෙකු විස්න් ලබා දෙන ලද තොරතුරකට අනුව මෙම ස්ථානයේ කැණීම් කටයුතු ආරම්භ කොට දැඩි ආරක්ෂාව මධ්‍යයේ කැණීම් කටයුතු කරගෙන යනු ලබයි. මීට පෙර අවස්ථා දෙකකදීම ලැබුණු තොරතුරු මත මුලතිව් දිස්ත්‍රික්කයේ ස්ථාන කීපයකදීම කැණීම් සිදු කරණ ලද නමුත් එම ස්ථානවලින් කිසිවක් හමු නොවීය.", "URL": "https://sinhala.adaderana.lk/news.php?nid=83124", "Category": null, "Parent URL": null}