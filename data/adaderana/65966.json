{"Source": "Adaderana", "Timestamp": "November 12, 2016 11:36 am", "Headline": " අමෙරිකානු-යුරෝපා සබඳතා පලුදුවීමේ අවදානමක් පවතිනවා", "News Content": "අමෙරිකානු ජනාධිපති ලෙස පත්වූ ඩොනල්ඩ් ට්‍රම්ප්ගේ ප්‍රතිපත්ති හේතුවෙන් අමෙරිකානු සහ යුරෝපා සබඳතා පලුදුවීමේ අවදානමක් පවතින බව යුරෝපා සංගමය පවසයි. අමෙරිකානු යුරෝපා සබඳතා පලුදුවීමේ අවදානමෙන් මුදාගැනීම සඳහා අවශ්‍ය පියවර ගත යුතු බව යුරෝපා කොමිසමේ සභාපතිවරයා අනතුරු අඟවා තිබේ.යුරෝපා සංගමයේ ප්‍රතිපත්ති සහ ඉදිරි ක්‍රියාමාර්ග පිළිබඳව අමෙරිකානු නව ජනාධිපතිවරයා දැනුවත් කිරීමේ අවශ්‍යතාව පවතින බවද ඔහු ප්‍රකාශ කර තිබේ.මැතිවරණ සමයේදී රුසියාව සමඟ සබඳතා තර කරගැනීම සම්බන්ධයෙන් ඩොනල්ඩ් ට්‍රම්ප් සිදුකළ ප්‍රකාශ පිළිබඳව ද අවදානය යොමු කළ යුතු බව යුරෝපා කොමිසමේ සභාපතිවරයා වැඩිදුරටත් පවසා තිබේ.", "URL": "https://sinhala.adaderana.lk/news.php?nid=65966", "Category": null, "Parent URL": null}