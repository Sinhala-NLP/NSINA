{"Source": "Adaderana", "Timestamp": "January 21, 2015 06:06 pm", "Headline": "ක්ෂණිකා යා යුතුයි", "News Content": "විශ්ව විද්‍යාල ප්‍රතිපාදන කොමිෂන් සභාවේ සභාපති ක්ෂණිකා හි‍රිඹුරේගම වහා ඉල්ලා අස්විය යුතු බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. එම කොමිෂන් සභාවේ සියලූම පත්කිරීම් දේශපාලනික පත් කිරීම් යැයි අද කොළඹ පැවති මාධ්‍ය හමුවකට එක්වෙමින් විශ්ව විද්‍යාල ආචාර්යවරුන්ගේ සමිති සම්මේලනයේ සභාපති චන්ද්‍රගුප්ත තේනුවර මහතා පැවසීය. එම මාධ්‍ය හමුවට එම සමිති සම්මේලනයේ හිටපු සභාපති ආචාර්ය නිර්මාල් රංජිත් දේවසිරි මහතා ද එක්ව සිටියේය. මේ අතර විශ්ව විද්‍යාල ප්‍රතිපාදන කොමිසමේ සභාපතිවරියගේ ක්‍රියාකලාපයට විරෝ්ධය පළ කර හෙට පෙවරුවේ එම කොමිසම ඉදිරිපිට විරෝධතාවයක් පැවැත්වීමට ද විශ්ව විද්‍යාල ආචාර්යවරුන්ගේ සමිති සම්මේලනය තීරණය කර ඇත. විශ්ව විද්‍යාල පද්ධතිය දේශපාලනීකරණයට ලක් කිරීම නිසා සරසවි පද්ධතියේ සිදුව ඇති කඩාවැටීමට විරෝධය පළ කිරීම එම විරෝධතාවයේ අරමුණ බව පැවසේ.", "URL": "https://sinhala.adaderana.lk/news.php?nid=48847", "Category": null, "Parent URL": null}