{"Source": "Adaderana", "Timestamp": "November 30, 2013 01:59 pm", "Headline": "ගෝඨාභය කුර්ෂිඩ් හමුවෙයි", "News Content": "ආරක්ෂක ලේකම් ගෝඨාභය රාජපක්ෂ මහතා ඉන්දීය විදේශ අමාත්‍ය සල්මන් කුර්ෂිඩ් මහතා මුණගැසී සාකච්ජා කර තිබේ. ඊයේ පෙරවරුවේ නවදිල්ලි නුවර දී මෙම සාකච්ජා පැවති බව ඉන්දීය මාධ්‍ය වාර්තා කර ඇත. ආරක්ෂක ලේකම් ගෝඨාභය රාජපක්ෂ මහතා මේ දිනවල ඉන්දියාවේ සංචාරයක නි‍රත සිටින අතර පොදුරාජ්‍ය මණ්ඩලයීය රාජ්‍යනායක සමුළුවෙන් අනතුරුව මෙරට උසස් නිලධාරියෙකු ඉන්දියාවේ සංචාරයක නිරත වන ප්‍රථම අවස්ථාව මෙය වේ. ආරක්ෂක ලේකම් ගෝඨාභය රාජපක්ෂ මහතා පසුගිය දින වල ඉන්දීය ආරක්ෂක අමාත්‍යංශයේ නිලධාරීන් ද මුණගැසී සාකච්ජා කර ඇති බවද ඉන්දීය මාධ්‍ය වාර්තා කළේය. කෙසේ වෙතත් ආරක්ෂක ලේකම්වරයා සහ ඉන්දීය විදේශ අමාත්‍යවරයා අතර සාකච්ජා වු කරුණු සම්බන්ධයෙන් ඉන්දීය මාධ්‍ය වාර්තා කර නැත. පසුගිය දා ඉන්දීය මාධ්‍ය වාර්තා කර තිබුණේ ආරක්ෂක ලේකම් ගෝඨාභය රාජපක්ෂ මහතාගේ සංචාරයේ දී දැනට ගැටලුවක්ව පවතින ඉන්දු ශ්‍රී ලංකා ධීවර අර්බුදය සම්බන්ධයෙන් වැඩි අවධානයක් යොමුකර කරනු ඇති බවකි.", "URL": "https://sinhala.adaderana.lk/news.php?nid=39216", "Category": null, "Parent URL": null}