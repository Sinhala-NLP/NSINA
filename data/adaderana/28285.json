{"Source": "Adaderana", "Timestamp": "October 14, 2012 09:34 pm", "Headline": "දහම් පාසල් සිසුන්ට බඹර ප්‍රහාරයක්", "News Content": "රත්නපුර පොත්ගුල් විහාරය නැරඹීමට ගිය සිසුන් 45 දෙනෙකු බඹර ප්‍රහාරයකට ලක්ව රෝහල්ගත කර තිබේ. හික්කඩුව ප්‍රදේශයේ දහම් පාසලකින් පැමිණි ළමුන් පිරිසක් අද (14) මෙලෙස බඹර ප්‍රහාරයට ලක්ව ඇතැයි පොලීසිය පැවසුවේය. සිසුවෙකු එහි තිබු බඹරයකට ගලක් ගැසීමෙන් එය ඇවිස්සීම නිසා මෙය සිදුව ඇත. කෙසේ වෙතත් බඹර ප්‍රහාරයට ලක්වු සිසුන් රත්නපුර මහ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=28285", "Category": null, "Parent URL": null}