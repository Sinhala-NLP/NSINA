{"Source": "Adaderana", "Timestamp": "November 14, 2016 01:34 pm", "Headline": "නීති විරෝධී සංක්‍රමණිකයින් ඉවත් කරනවා", "News Content": "තමන් ජනාධිපතිවරයා ලෙස වැඩ භාරගැනීමෙන් අනතුරුව අමෙරිකාවේ සිටින මිලියන 02ක් පමණ වූ නීති විරෝධි සංක්‍රමණිකයින් ඉවත් කිරීමට කටයුතු කරන බව අමෙරිකානු නව ජනාධිපති ඩොනල්ඩ් ට්‍රම්ප් පවසයි. අමෙරිකාවේ සී.බී.එස් රූපවාහිනී නාලිකාව සමඟ පැවැති සම්මුඛ සාකච්ඡාවකදී නව ජනාධිපතිවරයා මේ බව ප්‍රකාශ කර තිබේ. පාතාල කල්ලි සමාජිකයින් සහ මත්ද්‍රව්‍ය ජාවාරම්කරුවන් ප්‍රථමයෙන් අමෙරිකාවෙන් ඉවත් කිරීමට කටයුතු කරන බව ඔහු පවසා තිබේ. ඉන් අනතුරුව සෙසු නීති විරෝධී සංක්‍රමණිකයින් පිළිබඳව තීරණයක් ගන්නා බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=66028", "Category": null, "Parent URL": null}