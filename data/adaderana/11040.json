{"Source": "Adaderana", "Timestamp": "September 23, 2010 11:08 am", "Headline": "අතැර ගිය කඳවුරකින් යකඩ ඉස්සීමට තැත්කළ 32 ක් රිමාන්ඩ්", "News Content": "විශ්වමඩු, කොට්ටිඅඩි කැළේ ප්‍රදේශයේ ත්‍රස්තවාදීන් විසින් අතහැර දමා යන ලද කඳවුරකින් රැගෙන යාමට සුදානම් කර තිබු යක‍ඩ තොගයක් සමඟ සැකකරුවන් තිස් දෙදෙනෙකු අත් අත්අඩංගුවට ගෙන තිබේ. මෙහිදි රැගෙන යාමට සූදානම් කළ යකඩ පටවන ලද ට්‍රැක්ටර් 7ක් සහ ලොරි රථයක් ද පොලිස් භාරයට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මෙම යකඩ අතර බර අවි රඳවන, රේල් පීලි කොටස්, විදුලි රැහැන් කොටස්, වෙඩි නොවදින තහඩුද ඇති බව සඳහන්ය. අත් අඩංගුවට ගත් සැකකරුවන් විශ්වමඩු ප්‍රදේශයේම පුද්ගලයින් වන අතර ඔවුන් අධිකරණයට ඉදිරිපත් කිරීමෙන් අනතුරුව ලබන මස පළමු වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=11040", "Category": null, "Parent URL": null}