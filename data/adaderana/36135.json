{"Source": "Adaderana", "Timestamp": "July 27, 2013 09:18 am", "Headline": "බසය තාප්පයේ ගැටී 11ක් රෝහලේ ", "News Content": "කොළඹ සිට මාතර බලා ධාවනය වූ වායූ සමනය කළ පෞද්ගලික බසයක් බලපිටිය රන්දොඹේදී තාප්පයක ගැටී මගීන් 11 දෙනෙකු තුවාල ලබා තිබේ. ඔවුන්ගෙන් 5 දෙනෙකුගේ තත්ත්වය බරපතළ බැවින් ඔවුන් කරාපිටිය රෝහලට ඇතුළත් කර ඇති බව අප වාර්තාකරු පවසයි. අද උදෑසන 5.00ට පමණ අනතුර සිදුව ඇති බව ද හෙතෙම කියයි. රියදුරුට සිව්වරක්ම නින්ද ගොස් ඇති බවත් මගීන් එය දැක කෑ ගසා ඇති බවත් අනතුරින් පසු පොලීසිය කළ පරීක්ෂණවලදී අනාවරණය වී ඇතැයිද අප වාර්තාකරු පවසයි.", "URL": "https://sinhala.adaderana.lk/news.php?nid=36135", "Category": null, "Parent URL": null}