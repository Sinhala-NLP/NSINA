{"Source": "Adaderana", "Timestamp": "February 21, 2019 07:53 am", "Headline": "ව්‍යවස්ථාදායක සභාව ගැන පාර්ලිමේන්තු විවාදය අද", "News Content": "ව්‍යවස්ථාදායක සභාව සම්බන්ධයෙන් අද(21) පාර්ලිමේන්තුවේදී විවාදයක් පැවැත්විමට නියමිතව තිබේ. අද පෙරවරු 10.30ට පාර්ලිමේන්තුව රැස්විමට නියමිත අත එහිදී ව්‍යවස්ථාදායක සභාවේ ක්‍රියාකලාපය පිළිබඳව විවාදය පැවැත්විමට නියමිතයි. එක්සත් ජනතා නිදහස් සන්ධාන පාර්ලිමේන්තු මන්ත්‍රී උදය ගම්මන්පිල මහතා විසින් අදාල විවාදය සඳහා ඉල්ලීම් කර තිබූණි. ඒ අනුව අද දිනයේ උදය ගම්මන්පිල මහතා විසින් සභාව කල්තැබිමේ යෝජනාවක් ලෙස මෙම යෝජනාව පාර්ලිමේන්තුවට ඉදිරිපත් කිරිමට නියමිතයි. මේ අතර 2012 වර්ෂයේ වැලිකඩ බන්ධනාගාරයේ ඇති වූ වෙඩි තැබිමේ සිද්ධිය සම්බන්ධයෙන් සිදු කරන පරික්ෂණ නිවැරදිව ක්‍රියාත්මක බව අධිකරණ අමාත්‍ය තලතා අතුකෝරාල මහත්මිය ඊයේ පාර්ලිමේන්තුවේදී ප්‍රකාශ කළේය. ජනතා විමුක්ති පෙරමුණු පාර්ලිමේන්තු මන්ත්‍රී නලීන්ද ජයතිස්ස මහතා ඉදිරිපත් කළ පැනයකට පිළිතුරු ලබා දෙමින් තලතා අතුකෝරාල මහත්මිය මේ බව ප්‍රකාශ කළාය. එහිදී නලීන්ද ජයතිස්ස මන්ත්‍රී වරයා තලතා අතුකෝරාල අමාත්‍යවරිය සහ සරත් ෆොන්සේකා මන්ත්‍රීවරයා ද සිය අදහස් පල කළේය.", "URL": "https://sinhala.adaderana.lk/news.php?nid=104726", "Category": null, "Parent URL": null}