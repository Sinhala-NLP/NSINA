{"Source": "Adaderana", "Timestamp": "March 28, 2016 10:13 am", "Headline": " ලොරියක ගැටී දෙදෙනෙක් මරුට", "News Content": "යතුරුපැදියක් ලොරියක ගැටීමෙන් සිදුවී ඇති අනතුරකින් දෙදෙනෙකු මිය ගොස් ඇති බව මාරවිල පොලීසිය කියයි.ඊයේ(27)රාත්‍රී 11.50 ට පමණ හලාවත - කොළඹ මාර්ගයේ මාරවිල - ගොඩවෙල මංසන්ධියේදී මෙම අනතුර සිදුවී ඇත.අනතුරින් මිය ගොස් ඇත්තේ මාරවිල - ගොඩවල පදිංචිකරුවෙකු වන රන්මලගේ සුරංජිත් වාසල (අවු:40) සහ මාරවිල - අග්බෝ පෙදෙස පදිංචිකරුවෙකු වන දයාන් සුරේෂ් නම් වූ දෙදෙනෙකි.අනතුරට සම්බන්ධ ලොරිය කොළඹ දෙස සිට හලාවත දෙසට සිසිල් බීම ප්‍රවාහනය කරමින් තිබී ඇත. අතුරු මාර්ගයකින් පැමිණ ඇති යතුරුපැදිය ප්‍රධාන මාර්ගයට අවතීර්ණ වීමේදී ධාවනය වෙමින් තිබූ ලොරියේ ගැටීමෙනේ අනතුර සිදුවී ඇති බව මූලික විමර්ශන වලදී අනාවරණය වී ඇත.අනතුරින් තුවාල ලබා සිටි දෙදෙනා එම අවස්ථාවේදීම මාරවිල මූලික රෝහලට ඇතුළත් කර ඇතත් ඔවුන් මිය ගොස් තිබේ.අනතුර සිදු වන විට යතුරු පැදියේ ගමන් කළ දෙදෙනා මත්පැන් පානය කර සිට ඇති බව පොලීසිය කියයි.මාරවිල මූලස්ථාන පොලීසියේ රථවාහන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=58672", "Category": null, "Parent URL": null}