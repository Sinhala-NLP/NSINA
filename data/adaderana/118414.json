{"Source": "Adaderana", "Timestamp": "September 6, 2019 09:54 am", "Headline": "යුද සමයේ තමිල්නාඩුවට මුහුදෙන් ගිය පිරිසක් යළි දිවයිනට", "News Content": "පසුගිය යුද සමයේ දි මන්නාරම් ප්‍රදේශයේ සිට ඉන්දියාවේ තමිල්නාඩු ප්‍රදේශයට මුහුදු මාර්ගයෙන් සංක්‍රමණය වු සරණාගතයන් පිරිසක් ඊයේ (05) පස්වරුවේ යළි දිවයිනට පැමිණියේය. බන්ධනාගාර හා නැවත පදිංචිකිරීමේ අමාත්‍යංශය සහ එක්සත් ජාතින්ගේ සංවිධානය එක්ව ඔවුන් නැවත ගෙන්වා ගැනීමට කටයුතු කර ඇත. මෙම ශ්‍රී ලාංකිකයන් පිරිස ඊයේ පස්වරුවේ කටුණායක ගුවන් තොටුපලින් මෙරටට පැමණියේය. ඔවුන් පසුගිය යුද සමයේදී බෝට්ටු මගින් ඉන්දියාවේ තමිල්නාඩු ප්‍රාන්තයට සරණාගතයන් ලෙස ඇතුල් වි ඇත. 27 දෙනෙකුගෙන් සමන්විත මෙම සරණාගතයින් පිරිසට කාන්තාවන් 11 දෙනෙකු පිරිමි පුද්ගලයන් 10දෙනෙකු හා ළමුන් 6 දෙනෙකු ඇතුලත්. මොවුන් යාපනය, කිලිනොච්චිය හා ත්‍රිකුණාමලය යන ප්‍රදේශවල පදිංචිකරුවන්ව සිට ඇත. ඔවුන් යළි සිය ගම්බිමි බලා ගමන් කිරීමට නියමිතයි.", "URL": "https://sinhala.adaderana.lk/news.php?nid=118414", "Category": null, "Parent URL": null}