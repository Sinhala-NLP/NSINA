{"Source": "Adaderana", "Timestamp": "July 16, 2014 08:44 am", "Headline": "තලාව රක්ෂිතයේ ගින්නක්  ", "News Content": "දඹගල්ල, බටානාකන්ද තලාව රක්ෂිතයේ ගින්නක් හටගෙන තිබේ. පොලිසිය, මොණරාගල ආපදා කළමනාකරණ ඒකකය ප්‍රදේශවාසීන් එක්ව ගින්න මේ වනවිට සම්පුර්ණයෙන් මැඩපවත්වා ඇති බව පොලිසිය සඳහන් කළේය. ගින්න හේතුවෙන් රක්ෂිතයේ අක්කර 50 පමණ භූමි ප්‍රමාණයක් සම්පුර්ණයෙන් විනාශයට පත්ව තිබේ. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් දඹගල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44697", "Category": null, "Parent URL": null}