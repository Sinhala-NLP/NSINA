{"Source": "Adaderana", "Timestamp": "January 23, 2017 09:35 am", "Headline": "දියේ ගිළී 1ක් මරුට තවත් 1ක් අතුරුදන්", "News Content": "උඩවලව ජලාශයේ දියේ ගිළී තරුණයෙකු මියගොස් තවත් තරුණයෙකු අතුරුදන්ව තිබේ.පොලීසිය පැවසුවේ ජලාශයේ දිය නෑමට ගිය පිරිසක් අතර සිටි තරුණයින් දෙදෙනා දියේ ගිළී අතුරුදන්ව ඇති බවයි.එහිදී එක් තරුණයෙකුගේ මළ සිරුර සොයා ගැනිමට හැකි වී ඇත.මියගොස් ඇත්තේ උඩහවුපෙ, කහවත්ත ප්‍රදේශයේ පදිංචිව සිටි 19 හැවිරිදි තරුණයෙකි.අතුරුදන්වූ අනෙක් තරුණයා සෙවීමේ මෙහෙයුම් තවදුරටත් සිදු කරන අතර උඩවලව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68444", "Category": null, "Parent URL": null}