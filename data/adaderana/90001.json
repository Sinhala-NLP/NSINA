{"Source": "Adaderana", "Timestamp": "May 29, 2018 10:08 am", "Headline": "පුත්තලමේ ගංවතුර තත්ත්වය පහව යයි ", "News Content": "සතියක පමණ කාලයක් පුත්තලම දිස්ත්‍රික්කයට බලපෑ ගංවතුර තත්ත්වය මේ වන විට පහව ගොස් ඇත. මෙම තත්ත්වය නිසා ජනතාව සාමාන්‍ය ආකාරයට තම ජීවිත ගෙන යාමට කටයුතු කරන ආකාරය දක්නට ඇති බව අද දෙරණ වාර්තාකරු පවසයි. ජලය ගලා ගෙන ඒම හේතුවෙන් අපිරිසිදුවී ඇති නිවාස පිරිසිදු කිරීම මේ වන විට ආපදාවට ලක්වූවන් විසින් ආරම්භ කර ඇත. එමෙන්ම ආපදාවට ලක්වූ ජනතාවගේ සෞඛ්‍ය තත්ත්වය සොයා බැලීම සහ ඔවුන්ට අවශ්‍ය ප්‍රතිකාර කිරීම මහජන සෞඛ්‍ය නිලධාරීන් විසින් මේ වන විට ආරම්භ කර තිබේ. ඒ අනුව ගමින් ගමට යමින් මහජනතාව දැණුවත් කරමින් ඔවුන්ට අවශ්‍ය විවිධ ඖෂධ වර්ග බෙදා දීමටද මහජන සෞඛ්‍ය පරීක්ෂකවරුන් කටුයුතු කරන ආකාරය පුත්තලම දිස්ත්‍රික්කය තුළ දක්නට ඇත.", "URL": "https://sinhala.adaderana.lk/news.php?nid=90001", "Category": null, "Parent URL": null}