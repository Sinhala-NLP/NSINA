{"Source": "Adaderana", "Timestamp": "February 7, 2013 07:41 am", "Headline": "වැටලීමට ගොස් බැටකයි", "News Content": "දැදුරු ඔයේ අනවසරයෙන් වැලි ගොඩ දමමින් සිටි පිරිසක් වැටලීමට ගිය අවස්ථාවේ හලාවත, භංගදෙණිය, වීරකුමන්දළුව ප්‍රදේශයේ දී ප්‍රදේශවාසීන් සහ පොලීසිය අතර නොසන්සුන්කාරී තත්ත්වයක් හටගෙන තිබේ. මෙහිදී පුද්ගලයෙකු පොලිස් නිලධාරියෙකුට පහර දී තුවාල සිදුකර ඇති බව වාර්තා වේ. කෙසේ වෙතත් පොලීසිය සිය නිවෙස්වලට පැමිණ තර්ජනය කළ බව ප්‍රදේශවාසීන් පවසයි. අදාළ සිදුවීමේ දී පොලිස් නිලධාරීන්ට ගම්වාසීන් විසින් පහර දී ඇති අතර ඒ සම්බන්ධයෙන් සැකපිට පුද්ගලයින් 5 දෙනෙකු මේ වන විට අත්අඩංගුවට ගෙන ඇති බව අද දෙරණ පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතාගෙන් කළ විමසීමක දී හෙතෙම සඳහන් කළේය.", "URL": "https://sinhala.adaderana.lk/news.php?nid=31413", "Category": null, "Parent URL": null}