{"Source": "Adaderana", "Timestamp": "February 21, 2017 05:09 pm", "Headline": "එජාපයෙන් දේශපාලන පක්ෂවලට චෝදනා ", "News Content": "දරුවන්ව පාවිච්චි කරමින් ඔවුන්ගේ අනාගතය බිල්ලට දෙමින් තම දේශපාලන ගමන පවත්වා ගෙන යෑමට සමහර දේශපාලන පක්ෂ කටයුතු කරන බවට එක්සත් ජාතික පක්ෂය පාර්ලිමේන්තු මන්ත්‍රී වෛද්‍ය කාවින්ද ජයවර්ධන පවසයි. අද (21) සිරිකොතෙහි පැවති එක්සත් ජාතික පක්ෂ මාධ්‍ය හමුවකට සහභාගී වෙමින් ඔහු මේ අදහස් පල කර සිටියේ ය. අද වන විට සයිටම් ආයතනය රට තුළ ප්‍රධානම ප්‍රශ්නය බවට පත්ව ඇති බවත් එහිදී ඇතැම් දේශපාලඥයින් දරුවන්ගේ මනස විකෘති කර ඇති බවත් මන්ත්‍රීවරයා මෙහිදී ප්‍රකාශ කළේය. මෙවැනි තත්ත්වයක් තුළ රටේ තරුණයින්ගේ අනාගතය බිල්ලට ගැනීමට සුදානම් අය වෙනුවෙන් පාරට බහින්න තම පක්ෂය වශයෙන් සුදානම් බව ද ඔහු කියා සිටියේය. කෙසේ වෙතත් අධ්‍යාපන ආයතනවල ප්‍රමිතිය වැඩි කිරිමෙහි වගකීම ආණ්ඩුව බාර ගන්නා බවත් වෛද්‍ය කාවින්ද ජයවර්ධන මහතා මෙහිදී පැවසීය.", "URL": "https://sinhala.adaderana.lk/news.php?nid=69929", "Category": null, "Parent URL": null}