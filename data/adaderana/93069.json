{"Source": "Adaderana", "Timestamp": "July 23, 2018 01:01 pm", "Headline": "රුහුණු කතරගම මහා දේවාලයේ පෙරහැරේ  11 වන දිනය අදයි", "News Content": "ඓතිහාසික රුහුණු කතරගම මහා දේවාලයේ වාර්ෂික ඇසළ මහා මංගල්‍යයේ 11 වන දිනය අදයි (23). ඒ අනුව අද රාත්‍රි ගමන් ආරම්භ කරන පෙරහැර මහා දේවාලයෙන් පිටවී, පිටවීදීය වල්ලිඅම්මා දේවාලය, ප්‍රධාන විදිය ඔස්සේ යලිත් මහා දේවලය වෙත පැමිණිමට නියමිතයි. පසුගිය 13 වනදා කතරඟම ඇසල මහා මංගල්‍යය ආරම්භ වු අතර මේ වන විට විශාල පිරිසක් කතරඟම පෙරහැර නැරඹිම සදහා පැමිණෙමින් සිටිනවා. කතරගම ඇසල මහා මංගල්‍ය ලබන 27 වන දින දක්වා පැවැත්වෙන අතර 28 වන දින උදෑසන මැණික් ගඟේ ජිවමාලි තොටුපලේ දියකැපිමේ මංගල්‍යයෙන් පෙරහර කටයුතු අවසන් වීමට නියමිතයි. මෙවර කතරඟම ඇසල මංගල්‍ය සඳහා බැතිබර මාධ්‍ය අනුග්‍රාහය ලබා දෙන්නේ එෆ්.එම් දෙරණ සහ ටී.වී දෙරණයි.", "URL": "https://sinhala.adaderana.lk/news.php?nid=93069", "Category": null, "Parent URL": null}