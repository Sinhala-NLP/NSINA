{"Source": "Adaderana", "Timestamp": "August 14, 2019 01:20 pm", "Headline": "දිස්ත්‍රික්ක තුනකට තවදුරටත් නායයාම් අවධානම්-පළාත් 05කට තද වැසි", "News Content": "අධික වර්ෂාවත් සමඟ පිටාර මට්ටමට ආසන්නව පැවති කැලණි, ගිං කළු නිල්වලා යන ගංගාවල ජල මට්ටම් පහත බැස ඇති බව ආපදා කළමනාකරණ මධ්‍යස්ථානය පවසයි. එහෙත් ගංගා දෙපස පහත් බිම් වල ජනතාවට තවදුරටත් අවධානයෙන් සිටින ලෙස එම මධ්‍යස්ථානය ඉල්ලීමක් කරයි. මේ අතර දිස්ත්‍රික් තුනකට නිකුත්කළ නායයාමේ අනතුරු ඇගවීම් නිවේදනය තවුදුරටත් බලපැවැත්වෙන බව ජාතික ගොඩනැඟිලි පර්යේෂණ සංවිධානය සඳහන් කළේය. නිරිතදිග මෝසම තවුදුරටත් සක්‍රීයව පැවතීමත් සමඟ දිවයිනේ ප්‍රදේශ රැසකට මේවන විට පවතින්නේ වැසි සහිත කාලගුණික තත්ත්වයක්. කාලගුණවිද්‍යා දෙපාර්තමේන්තුව පවසන්නේ බස්නාහිර සබරගමුව දකුණ උතුරුමැද වයඹ සහ මධ්‍යම පළාත් වලටත් , ගාල්ල මාතර සහ කලුතර දිස්ත්‍රික්වලත් ඇතැම් ස්ථානවලට ඉදිරි පැය කිහිපයේදී මිලි මීටර් 100ට වැඩි තද වැසි අපේක්ෂා කරන බවයි. ගිගුරුම් සහිත වැසිත් සමඟ එම ප්‍රදේශවල තාවකාලික තද සුළංද ඇතිවිය හැකි බවද එම දෙපාර්තමේන්තුව පවසයි. එමෙන්ම පොතුවිල් සිට හම්බන්තොට කොළඹ පුත්තලම සහ කන්කස්තුරය හරහා ත්‍රිකුණාමලට දක්වා මුහුදු ප්‍රෙද්ශවල සුළගේ වේගය පැයට කිලෝමීටර් 80 දක්වා ක්ෂණිකව ඉහළ යා හැකි බැවින් ධීවර සහ නාවුක ප්‍රජාව එම කටයුතු වල යෙදීම අනතුරුදායක බව කාලගුණ විද්‍යා දෙපාර්තෙම්න්තුව පවසයි. මේ අතර වැසි තත්ත්වය සමඟ පිටාර මට්ටමට ආසන්නව ඊයේ(13) දිනයේ පැවති කැලණි, ගිං කළු නිල්වලා යන ගංගාවල ජල මට්ටම් ක්‍රමයෙන් පහත බසින බව වාරි මාර්ග දෙපාර්තමේන්තුව පවසයි. එහෙත් කළු ගඟ, මිල්ලකන්ද ප්‍රෙදේශයෙනුත් නිල්වලා ගග පානදුගඟ ප්‍රෙද්ශයෙනුත් පමණක් පිටාර මට්ටමට ආසන්න වී ඇති බවයි වාරි මාර්ග දෙපාර්තමේන්තුව පවසන්නේ. එබැවින් ඒ ආශ්‍රිත පහත් බිම්වල ජනතාව විමසිලිමත් විය යුතු බව එම දෙපාර්තමේන්තුව දැනුම් දෙයි. මේ අතර මහවැලි ගඟ පිටාර ගැලීම හේතුවෙන් නාවලපිටිය බව්වාගම ප්‍රදේශයේ නිවාස 31 ක ඊයේ පස්වරුවේ ජලයෙන් යටවීම හේතුවෙන් එහි පුද්ගලයින් 163 දෙනෙකු ආරක්ෂිත ස්තාන වෙත යොමු කර තිබුණි. මේ අතර නෝර්වුඩ් තේවතුයායේ බංගලා කොටසේ පස් කන්දක් කඩා වැටීමෙන් වතු ලැයිම් කාමර 10ක් යටවී පවුල් 11කට අයත් පුද්ගලයින් 59 දෙනෙකු අවතැන්ව සිටියි. ඔවුන් මේවන විට දෙමළ විද්‍යාලයේ තාවකාලිකව නතර කර ඇති බවයි අද දෙරණ වාර්තාකරු සදහන් කළේය. මේ අතර ජාතික ගොඩනැඟිලි පර්යේෂන සංවිධානය නුවරඑළිය රත්නපුර සහ කෑගල්ල යන දිස්ත්‍රික්ක තුනක් සදහා ඊයේ නිකුත් කළ නාය යාම් අනතුරු ඇඟවීම් නිවේදනය අද රාත්‍රී දක්වා බලපැවැත්වෙයි.", "URL": "https://sinhala.adaderana.lk/news.php?nid=116515", "Category": null, "Parent URL": null}