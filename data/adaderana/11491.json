{"Source": "Adaderana", "Timestamp": "October 14, 2010 03:14 pm", "Headline": "65,000 ක් කොළඹින් ඉවත්කර ඉඩම් ගසාකන ජාවාරමක්", "News Content": "කොළඹ දිස්ත්‍රික්ක‍යේ අනවසර ඉදිකිරීම් ඉවත් කිරීමේ ‍මුවාවෙන් ඉඩම් ජාවාරමක් සිදුකිරීමේ සූදානමක් පවතින බව එක්සත් ජාතික පක්ෂ පා‍ර්ලිමේන්තු මන්ත්‍රී මංගල සමරවීර මහතා පවසයි. කොළඹ නගරයේ ජීවත් වන 65,000කට අධික පිරිසක් හෝමාගම සහ වෙනත් ප්‍රදේශවල පදිංචි කරවීමට රජය සූදානම් වන බව ඔහු සඳහන් කළේය.. මෙම වැඩපිළිවෙළ හෙළි කර හැකිනම් කොළඹ මහ නගර සභා මැතිවරණය පවත්වන ලෙස මංගල සමරවීර මහතා රජයට අභියෝග කරයි. කොළඹ මහ නගර සභාව අධිකාරියක් බවට පත්කිරීමේ වැඩ පිළිවෙළට සමගාමීව කොළඹ ජනයා ඉවත්කිරීමට ද කටයුතු කරමින් සිටින බව ඔහු පෙන්වාදෙයි. කොළඹ අද පැවති මාධ්‍ය හමුවකට එක්වෙමින් මන්ත්‍රීවරයා වැඩිදුර‍ටත් පැවසුවේ මෙම වැඩපිළිවෙළ පිළිබඳ ජනතාව දැනුවත් කිරීමට එක්සත් ජාතික පක්ෂය සූදානම් බවයි.", "URL": "https://sinhala.adaderana.lk/news.php?nid=11491", "Category": null, "Parent URL": null}