{"Source": "Adaderana", "Timestamp": "June 23, 2011 11:04 am", "Headline": "ගොකරැල්ල රිය අනතුරකින් දෙදෙනෙක් මරුට", "News Content": "දඹුල්ල -කුරුණෑගල ප්‍රධාන මාර්ගයේ ගොකරැල්ල ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. මාර්ගයේ නවතා තිබූ ලොරි රථයක යතුරු පැදියක් ගැටීමෙන් මෙම අනතුර සිදුවී ඇති බව ගොකරැල්ල පොලිසිය ප්‍රකාශ කරනු ලැබීය. යතුරු පැදියේ ගමන්ගත් පුද්ගලයින් දෙදෙනා අනතුරින් මියගොස් තිබේ. මොවුන් ගොකරැල්ල අරගම ප්‍රදේශයේ පදිංචිකරුවන් බව වාර්තා වේ. ගොකරැල්ල පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16953", "Category": null, "Parent URL": null}