{"Source": "Adaderana", "Timestamp": "May 8, 2018 09:37 am", "Headline": "වාහනවලට හොර ලිපිලේඛන හදලා  මුදල් වංචා කළ  2ක් මාට්ටු", "News Content": "වාහන සඳහා ව්‍යාජ ලිපිලේඛන සකස් කොට ඒවා උගසට තබා මුදල් වංචා කළ පුද්ගලයින් දෙදෙනෙකු මොණරාගල හුලන්දාව ප්‍රදේශයේදී අත්අඩංගුවට ගෙන තිබේ. මොණරාගල විශේෂ අපරාධ විමර්ශන අංශයට ලද තොරතුරක් මත සැකකරුවන් අත්අඩංගුවට ගෙන ඇති බව පොලීසිය සඳහන් කළේය. එහිදි සැකකරුවන්ගෙන් සිදුකළ ප්‍රශ්න කිරීම්වලදී ඔවුන් සතුව තිබූ යතුරුපැදියක් සහ ඒ සඳහා ව්‍යාජ ලෙස සකස් කරන ලද ලියාපදිංචි සහතිකය, වාහන අයිතිය පැවරීමේ ප්‍රකාශිත පෝරම, පරිගණක යන්ත්‍ර දෙකක් සහ ප්‍රින්ටරයක් පොලීසිය භාරයට ගෙන තිබේ. සැකකරුවන් 23න් හැවිරිදි සහ 24 හැවිරිදි රත්තනපිටිය සහ මොණරාගල ප්‍රදේශයේ පදිංචිකරුවන් වන අතර ඔවුන් අද(08) මොනරාගල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=88718", "Category": null, "Parent URL": null}