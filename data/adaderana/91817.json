{"Source": "Adaderana", "Timestamp": "July 2, 2018 08:16 am", "Headline": "අලි පැටව් දෙන්නෙක් කුලප්පු වී 31කට තුවාල", "News Content": "කහවත්ත ප්‍රදේශයේ සංචාරයේ යෙදුණු මිහිඳු පෙරහැරක අලි පැටව් දෙදෙනෙකු කුලප්පු විම හේතුවෙන් පුද්ගලයින් 31ක් දෙනෙකු තුවාල වී ඇති බව පොලීසිය පවසයි. ඊයේ(01) රාත්‍රීයේ මෙම පෙරහැර පවත්වා ඇති අතර අලි පැටව් දෙදෙනා පින්නවල අපි අනාතාගාරයේ සිටින සතුන් දෙදෙනෙකු බව පොලීසිය පැවසීය. ශබ්දය සහ මිනිස් ආශ්‍රය නොපුරුදු විම හේතුවෙන් මෙම අලි පැටව් දෙදෙනා මෙලෙස කලබල වු බව අනාවරණය වී ඇතැයි වැඩිදුරටත් වාර්තා වෙයි. කෙසේ වෙතත් අලි පැටව් ජනතාවට කිසිදු හිරිහැරයක් සිදු කර නොමැති අතර, ජනතාව බිය වී දිවයෑම හේතුවෙන් තුවාල ලබා ඇති අතර, තුවාල ලැබුවන් අතර එක් පොලිස් නිලධාරියෙකු හා කුඩා දරුවන් දෙදෙනෙක් සිටින බව ද පොලීසිය සඳහන් කරයි. මේ වෙන විට තුවාල ලැබු පිරිස කහවත්ත හා රත්නපුර රෝහල්වල ප්‍රතිකාර ලබන බවත් සුළු තුවාල ලැබු 6 දෙනෙකු ප්‍රතිකාර ලබා රෝහලෙන් පිටව ගොස් ඇති බවත් පොලීසිය අද දෙරණ කළ විමසීමක දී වැඩිදුරටත් පැවසීය.", "URL": "https://sinhala.adaderana.lk/news.php?nid=91817", "Category": null, "Parent URL": null}