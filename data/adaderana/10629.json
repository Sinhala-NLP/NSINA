{"Source": "Adaderana", "Timestamp": "September 4, 2010 08:05 am", "Headline": "ද්‍රවිඩ සන්ධානයේත්,ඉන්දියාවේත් තීරණය වැදගත්-රනිල් කියයි", "News Content": "මෙරට ජනවාර්ගික ගැටලුවට දේශපාලන විසඳුමක් ලබාදීමේ දී ද්‍රවිඩ ජාතික සන්ධානයේ තීරණය ඉතා වැදගත් බව විපක්ෂ නායක රනිල් වික්‍රමසිංහ මහතා පවසයි. ඉන්දියාවේ සංචාරයක නිරතව සිටින රනිල් වික්‍රමසිංහ මහතා මේ අදහස් පළ කළේ එරට මාධ්‍යවේදීන් පිරිසක් නැගූ ප්‍රශ්නයකට පිළිතුරු දෙමිනි. මෙරට දෙමළ ජනතාවට දේශපාලන විසඳුම් ලබාදීමේ දී ඉන්දීය රජයේ මැදිහත්වීම ද ඉතා වැදගත් බව එහිදී ඔහු කියා සිටියේය. විපක්ෂයක් වශයෙන් ශ්‍රී ලංකා රජය, ඉන්දීය රජය සහ ද්‍රවිඩ ජාතික සන්ධානය සමග මෙම විසඳුම් ලබාදීම සඳහා සහයෝගයෙන් කටයුතු කිරීමට බලාපොරොත්තු වන බව ද රනිල් වික්‍රමසිංහ මහතා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=10629", "Category": null, "Parent URL": null}