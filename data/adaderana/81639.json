{"Source": "Adaderana", "Timestamp": "December 17, 2017 01:00 pm", "Headline": "  ඡන්දේ කල් යන්නේ නැති බව GL කියයි", "News Content": "ප්‍රතික්ෂේප වූ නාමයෝජනා පත්‍ර සම්බන්ධයෙන් අධිකරණ ක්‍රියාමාර්ග ගැනීමට ගත් තීරණය තුළින් මැතිවරණය කල් දැමීමේ අරමුණක් නොමැති බව ශ්‍රී ලංකා පොදුජන පෙරමුණේ සභාපති හිටපු පාර්ලිමේන්තු මන්ත්‍රී මහාචාර්ය ජි.එල්.පීරිස් මහතා පවසයි. ඊයේ පස්වරුවේ ගැටඹේ රාජෝපවනාරාධිපති පුජ්‍ය කැප්පෙටියාගොඩ සිරිවිමල නාහිමි බැහැදැකීමට ගිය අවස්ථාවේ ජි.ඒල්.පිරිස් මහතා මේ බව ප්‍රකාශ කළේය. ශ්‍රී ලංකා පොදුජන පෙරමුණේ නාමයෝජනා පත්‍ර කිහිපයක් ප්‍රතික්ෂේප වීම පිළිබඳ අධිකරණ ක්‍රියාමාර්ග ගැනීම තුළින් මැතිවරණය කල්යාමේ අවදානමක් පවතින්නේ ද යන්න පිළිබද උන්වහන්සේ එහිදි විමසා සිටි අතර එහිදී ඒ මහතා මේ බව කියා සිටියේය.", "URL": "https://sinhala.adaderana.lk/news.php?nid=81639", "Category": null, "Parent URL": null}