{"Source": "Adaderana", "Timestamp": "May 25, 2013 08:00 am", "Headline": "ටයර් ගින්නෙන් දැවෙයි", "News Content": "අම්පාර, විද්‍යානන්ද මහා පිරිවෙන ඉදිරිපිට ප්‍රදේශයේ ටයර් කර්මාන්ත ශාලාවක් ගිනිගෙන විනාශ වී තිබේ. අද අලුයම 1.00 ට පමණ ගින්න හටගෙන ඇති බව අද දෙරණ වාර්තාකරු සඳහන් කළේය. ගුවන් හමුදාවේ මැදිහත්වීමෙන් ගින්න පැතිරයාම පාලනය කර ඇති අතර ඒ වන විටත් කර්මාන්ත ශාලාවට ගින්නෙන් දැඩි හානි සිදුව තිබේ. ගින්නෙන් කිසිවෙකුටත් හානියක් සිදුව නොමැති බව පොලීසිය පැවසුවේය.", "URL": "https://sinhala.adaderana.lk/news.php?nid=34358", "Category": null, "Parent URL": null}