{"Source": "Adaderana", "Timestamp": "March 15, 2019 02:06 pm", "Headline": "අනතුරකින් ජීවිතයක් මහ මඟ නවතී", "News Content": "කිලිනොච්චිය, ඉරණමඩුව මංසන්ධිය ප්‍රදේශයේදී රිය අනතුරකින් පුද්ගලයෙක් ජිවිතක්ෂයට පත්ව ඇති බව කිලිනොච්චිය පොලීසිය පවසයි. මෙම අනතුර ඊයේ(14) රාත්‍රියේ සිදුව ඇති බව පොලීසිය සඳහන් කළේය. පොලිසිය පැවසූවේ යාපනය සිට කොළඹ බලා ධාවනය වු ‍ලොරි රථයක මාර්ගයේ ගමන්ගත් පුද්ගලයෙකු ගැටීමෙන් අනතුර සිදුව ඇති අතර, අනතුරින් මාර්ගයේ ගමන්ගත් පුද්ගලයා ජිවිතක්ෂයට පත්ව ඇති බවයි. අනතුරින් කිලිනොච්චිය, අක්කරායන් ප්‍රදේශයේ පදිංචි 66 හැවිරිදි පීටර් ඉමානුවෙල් නමැති පුද්ගලයෙකු ජිවිතක්ෂයට පත්ව ඇති බවද පොලීසිය සඳහන් කළේය. පොලීසිය වැඩිදුරටත් පැවසූවේ අනතුර සිදුකළ ලොරි රථ‍යේ රියදුරු අත්අඩංගුවට ගත් අතර,සැකකරු කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත බවයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=106114", "Category": null, "Parent URL": null}