{"Source": "Adaderana", "Timestamp": "May 25, 2018 05:24 pm", "Headline": "ගෝඨාභය වෙනුවෙන් ෆොන්සේකා ඇප වෙයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා ඉදිරි ජනාධිපතිවරණය සඳහා ඉදිරිපත් වන්නේ නම් ඒ සඳහා අවශ්‍ය ඇප මුදල් තමා විසින් ගෙවීමට සුදානම් බව අමාත්‍ය සරත් ෆොන්සේකා මහතා පවසයි. අද(25) ගම්පහ ප්‍රදේශයේ දී මාධ්‍යවේදීන් විසින් අසන ලද පැනයකට පිළිතුරු දෙමින් අමාත්‍යවරයා මේ බව කියා සිටියේය. පසුගිය ආණ්ඩුව සමයේ එක්සත් ජාතික පක්ෂයේ මන්ත්‍රීවරු පමණක් නොව ආණ්ඩුවේ සිටිය අමාත්‍යවරු පවා ගෝඨාභය රාජපක්ෂ බියක් දැක්වු බවත් එසේ සිදු වුයේ සුදුවෑන් සංස්කෘතියක්, පහර දීම් හා දේපළ කොල්ලකෑම් වැනි නොයෙක් සිදුවීම් ගෝඨාභය රාජපක්ෂ මහතා විසින් සිදු කළ නිසා බව ද අමාත්‍යවරයා මෙහිදී කියා සිටියේය. කෙසේ වෙතත් ඊළඟ ජනාධිපතිවරණයට ඉදිරිපත් වීමට ගෝඨාභය රාජපක්ෂ මහතා පැමිණෙන්නේ නම් ඒ සඳහා උදව් කිරීමට තබා සුදානම් බව ද අමාත්‍යවරයා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=89815", "Category": null, "Parent URL": null}