{"Source": "Adaderana", "Timestamp": "September 30, 2013 04:43 pm", "Headline": "කොටස් වෙළඳපොළට නව විධායක නිලධාරීවරයෙක්  ", "News Content": "කොළඹ කොටස් වෙළඳපොළේ ප්‍රධාන විධායක නිලධාරීවරයා ලෙස රජීව බණ්ඩාරනායක මහතා පත් කර තිබේ. ඔහුගේ එම පත්වීම නොවැම්බර් මස 14 වන දින සිට බල පැවැත්වෙයි. දැනට එම තනතුරේ කටයුතු කරමින් සිටින්නේ සුරේකා සෙල්ලහේවා මහත්මිය යි. මේ අතර කොළඹ කොටස් වෙළෙඳපළේ අද දින දෛනික කටයුතු අවසානයේ දී සියලු කොටස් මිල දර්ශකය ඒකක 5.3කින් පහළ බැස තිබේ. එස්. ඇන්ඩ් පී. දර්ශකය ඒකක 4.07න ඉහළ ගොස් ඇති බව කොළඹ ව්‍යාපාර වස්තු හුවමාරුව සඳහන් කළේය. ‍‍", "URL": "https://sinhala.adaderana.lk/news.php?nid=37818", "Category": null, "Parent URL": null}