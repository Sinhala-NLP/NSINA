{"Source": "Adaderana", "Timestamp": "January 11, 2014 04:18 pm", "Headline": "දකුණ සහ බස්නාහිර විසුරුවන්න දැනුම්දෙයි ", "News Content": "දකුණු පළාත් සභාව විසුරුවා හැරීමට පියවර ගන්නා ලෙස තමන් ලිඛිතව දැනුම්දුන් බව එම පළාත් සභාවේ ප්‍රධාන අමාත්‍ය ශාන් විජයලාල් ද සිල්වා මහතා පවසයි. දකුණු පළාත් ආණ්ඩුකාර කුමාරි බාලසූරිය මහත්මියට එසේ ලිඛිතව දැනුම්දුන් බව හෙතෙම කියයි. මේ අතර බස්නාහිර පළාත් සභාව විසුරුවා හැරීමට පියවර ගන්නා ලෙස තමන් බස්නාහිර පළාත් සභා ආණ්ඩුකාර අලෙවි මවුලානා මහතා වෙත ලිඛිතව දැනුම්දුන් බව එම පළාත් සභාවේ ප්‍රධාන අමාත්‍ය ප්‍රසන්න රණතුංග මහතා පවසයි. අදාළ පළාත් සභාවල මහ ඇමතිවරු විසින් පළාත් සභා විසුරුවන ලෙස ඉල්ලීමක් කිරීමෙන් පසු පළාත් සභා විසුරුවීම පළාත් ආණ්ඩුකාරවරුන් විසින් සිදුකෙරේ. මේ අතර මහින්ද යාපා ආබේවර්ධන අමාත්‍යවරයා පසුගිය දා පවසා තිබුණේ පළාත් සභා විසුරුවීමෙන් අනතුරුව මැතිවරණය මාර්තු 29 වැනිදා පැවැත්වෙනු ඇති බවයි.", "URL": "https://sinhala.adaderana.lk/news.php?nid=40272", "Category": null, "Parent URL": null}