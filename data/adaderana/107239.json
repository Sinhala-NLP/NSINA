{"Source": "Adaderana", "Timestamp": "April 2, 2019 06:29 pm", "Headline": "5G අත්හදා බැලූ පළමු නගරය බවට ෂැන්හයි පත්වෙයි", "News Content": "ජංගම දුරකතන තාක්ෂණයේ නවතම පෙරලිය වන 5-ජී තාක්ෂණය නැතහොත් පස් වන පරම්පරාවේ ජංගම දුරකතන තක්ෂණය අත්හදා බැලූ චීනයේ පළමු නගරය බවට ෂැන්හයි නගරය පත්විය. මේ සම්බන්ධයෙන් චයිනා මොබයිල් සමාගම සහ ෂැංහයි මහ නගර සභාව ඒකාබද්ධ නිවේදනයක් නිකුත් කිරීමටද පියවර ගත්තේය. ගෝලීය ද්විත්ව ගිගාබයිට් ජාලය විවෘත කෙරුණේ ෂැංහයි නුවර හොංකො දිස්ත්‍රික්කයේදීයි. එම අවස්ථාවට එක් වු ෂැංහයි උප නගරාධිපතිවරයා වීඩියෝ තාක්ෂණය ඔස්සේ දුරකතන ඇමතුමක් ලබා ගනිමින් එම තාක්ෂණය අත්හදා බැලීමට කටයුතු කළේය. මෙතෙක් දුරකථන ජාල හරහා ඍජුවම ගෘහස්ත උපාංග වෙත ජාල සම්බන්ධතාවය ලැබුණි. එහෙත් නව තාක්ෂණයේ දී විශාල කුළුණක් මගින් විදුලි කුළුණු වැනි කුඩා කුළුණු වෙත සබඳතාවය ලැබී ඉන් පසු උපාංග වෙත ජාල සම්බන්ධතාවය ලැබේ. මේ තුළින් වැඩි පරාසයක් ආවරණය කිරීමට හැකිවන බව පැවසෙයි. ගෘහස්ත උපකරණ සහ ගුවන් යානා ආදීය සම්බන්ධ වන ප්‍රබල ජාලයක් වන ෆයිව් ජී මගින් උපකරණ රැසක් ජාලයට එකවර සම්බන්ධ කිරීමටත් හැකිවනු ඇති. එහෙත් සාමාන්‍ය වයිෆයි හෝ බ්ලූටුත්වලට වඩා මෙම 5ජී තාක්ෂණයෙන් නිකුත් වෙන සංඥා අති ප්‍රබල බවද වාර්තා වෙයි. එම සංඥා මිනිස් ඉන්ද්‍රියවලට සහ මොලයට බලපෑම් ඇතිකරනු ඇතැයි පවසමින් ලොව පුරා රටවල් රැසක ජනයා ඊට විරෝධය පළ කර තිබේ.", "URL": "https://sinhala.adaderana.lk/news.php?nid=107239", "Category": null, "Parent URL": null}