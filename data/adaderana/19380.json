{"Source": "Adaderana", "Timestamp": "October 15, 2011 04:56 pm", "Headline": "කොරියානු භාෂා විභාගයේ පළමු අදියර සාර්ථකව අවසන්", "News Content": "කොරියානු භාෂා ප්‍රවීණතා විභාගයේ පළමු අදියර අද(15) සාර්ථකව අවසන් වූ බව ශ්‍රී ලංකා විදේශ සේවා නියුක්ති කාර්යාංශය පවසයි. නවවන වරට සංවිධානය කෙ‍රුණු අදාළ විභාගය කොළඹ දිස්ත්‍රික්කයේ මධ්‍යස්ථාන 10 ක දි පැවැත්වුණි. අද දිනයේ 25,000 ට ආසන්න පිරිසක් විභාගයට පෙනී සිටි අතර හෙට දිනයේ දී ද එවැනිම වූ පිරිසක් එම විභාගයට පෙනි සිටිමට නියමිත බව විදේශ සේවා නියුක්ති කාර්යාංශය සඳහන් කරයි. විභාග දෙපාර්තමේන්තුවේ පූර්ණ අධීක්ෂණය යටතේ පැවති මෙවර විභාග කටයුතු නිරීක්ෂණය සඳහා කොරියානු මානව සම්පත් දෙපාර්තමේන්තුවේ නියෝජිතයින් පිරිසක් ද එක්ව සිටි බව එම කාර්යාංශය පවසයි. සමස්තයක් වශයෙන් විභාගය සාර්ථකව පැවති බව කාර්යාංශයේ සභාපති කිංස්ලි රණවක මහතා ප්‍රකාශ කරයි.", "URL": "https://sinhala.adaderana.lk/news.php?nid=19380", "Category": null, "Parent URL": null}