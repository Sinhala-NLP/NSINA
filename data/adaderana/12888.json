{"Source": "Adaderana", "Timestamp": "December 16, 2010 10:14 am", "Headline": "ප්‍රංශයේ ඉදිකළ තමිල්චෙල්වම් පිළිරුව ඉවතට", "News Content": "ප්‍රංශයේ ඉදිකර තිබු එල්. ටී. ටී. ඊ සංවිධානයේ දේශපාලන අංශ නායකයා ලෙස කටයුතු කළ තමිල්චෙල්වම්ගේ පිළිරුව ඉවත් කර තිබේ. එරට රජය විසින් එම පිළිරුව ඉවත් කර ඇති බව විදේශ කටයුතු අමාත්‍යාංශය සඳහන් කරනු ලැබීය. තමිල්චෙල්වම්ගේ මෙම පිළිරුව ඉදිකිරීම සම්බන්ධයෙන් ප්‍රංශයේ ශ්‍රි ලංකා තානාපති කාර්යාලය සිය විරෝධය එල්ල කර තිබේ. ඒ අනුව එම පිළිරුව ඉවත් කිරීමට කටයුතු කර ඇති බව විදේශ කටයුතු අමාත්‍යාංශයේ ප්‍රකාශකයෙකු අද දෙරණට සඳහන් කළේය. ප්‍රංශයේ සිටින එල්. ටී. ටී. ඊ හිතවාදීන් පිරිසක් විසින් තමිල්චෙල්වම්ගේ මෙම පිළිරුව ඉදිකර තිබුණි.", "URL": "https://sinhala.adaderana.lk/news.php?nid=12888", "Category": null, "Parent URL": null}