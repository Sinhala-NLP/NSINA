{"Source": "Adaderana", "Timestamp": "July 10, 2015 04:20 pm", "Headline": "මැතිවරණ නීති කැඩූ 11ක් අත්අඩංගුවේ", "News Content": "මැතිවරණ නීති උල්ලංඝණය කිරීම් සහ ප්‍රචණ්ඩ ක්‍රියා සම්බන්ධයෙන් පුද්ගලයන් 11 දෙනෙකු අත්අඩංගුවට ගෙන තිබේ. පොලිස් මැතිවරණ පැමිණිලි ඒකකයට ලද පැමිණිලි වලට අදාළව සිදුකරන ලද විමර්ශන මත මෙම සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මහ මැතිවරණය ප්‍රකාශයට පත් කළ දිනයේ සිට මේ දක්වා පොලිස් මැතිවරණ පැමිණිලි ඒකකයට පැමිණිලි 15ක් ලැබී ඇත.මහියංගනය, වැලිගම, කඹුරුපිටිය, මාතර, කන්තලේ, මාදම්පේ, පන්නල සහ තංගල්ල යන ප්‍රදේශවලින් එම පැමිණිලි ලැබී ඇති බව සඳහන්ය. ඒ අතර වැඩිම පැමිණිලි ප්‍රමාණයක් ලැබී ඇත්තේ ප්‍රචණ්ඩ ක්‍රියාවලට අදාළව බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=52564", "Category": null, "Parent URL": null}