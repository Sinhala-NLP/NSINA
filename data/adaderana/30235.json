{"Source": "Adaderana", "Timestamp": "December 25, 2012 12:15 pm", "Headline": "රියදුරා මාධ්‍යවේදිනියක් නිහඬ කරයි", "News Content": "කොළඹ රොස්මිඩ් ප්‍රදේශයේදී ලොරියකට යටවීමෙන් පුවත්පත් ආයතනයක සේවය කරන තරුණ මාධ්‍යවේදිනියක් මියගොස් තිබේ. ඇය සිය කාර්යාලයට පැමිණෙමින් සිටියදී අද පෙරවරු 10.00ට පමණ මෙම අනතුරට ලක්ව ඇත. අනතුර සිදුවු බව කියන ලොරියේ රියදුරුට එහි වේගය පාලනය කර ගැනීමට නොහැකිවීම නිසා මෙම අනතුර සිදුව ඇති බවත් අසළ තිබු තාප්පයකට ද හානි සිදුව ඇති බවත් සඳහන්ය‍. අනතුරින් මියගොස් ඇත්තේ 22 හැවිරිදි වියේ පසුවන අමිලා මෙන්ඩිස් ජයසිංහ නැමැති නවක මාධ‍්‍යවේදිනියක් බව ද වාර්තා වේ. සිද්ධියට සම්බන්ධ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=30235", "Category": null, "Parent URL": null}