{"Source": "Adaderana", "Timestamp": "September 12, 2016 12:27 pm", "Headline": "  හිලරි ක්ලින්ටන්ට නිව්මෝනියා වැළදෙයි", "News Content": "අමෙරිකානු ඩිමොක්‍රටික් පක්ෂ ජනාධිපතිවරණ අපේක්ෂිකා හිලරි ක්ලින්ටන් මහත්මිය නිව්මෝනියා රෝගය සඳහා ප්‍රතිකාර ලබා තිබේ.ඊයේ(11) පැවැති නවයයි එකොලහ ප්‍රහාරයේ සැමරුම් උත්සවයට සහභාගීවිමෙන් පසු ඇය රෝගී තත්ත්වයින් ප්‍රතිකාර සඳහා රැගෙන ගොස් තිබේ.කැස්ස ආශ්‍රිතව රෝග ලක්ෂණවලින් පෙලුණු ක්ලින්ටන් මහත්මිය විජලනයට ද ලක්ව සිටි බව ඇයගේ වෛද්‍යවරයා ප්‍රකාශ කර ඇත.ප්‍රතිකාරවලින් අනතුරුව හිලරි ක්ලින්ටන් මහත්මිය මහජනයා හමුවේ පෙනී සිටිමින් තමා සම්පූර්ණයෙන් සුවය ලබා ඇති බව පෙන්නුම් කර තිබේ.කෙසේ වුවද අදට යෙදී ඇති ඇයගේ කැලිෆෝනියානු සංචාරය අවලංගු කර ඇති බව වාර්තා වෙයි.", "URL": "https://sinhala.adaderana.lk/news.php?nid=64030", "Category": null, "Parent URL": null}