{"Source": "Adaderana", "Timestamp": "February 11, 2013 09:18 am", "Headline": "ව්‍යාපාරිකයා කටුනායකදී මාට්ටු", "News Content": "රුපියල් ලක්ෂ 32ක් පමණ වටිනා විදේශ මුදල් තොගයක් නීති විරෝධි ලෙස මාලදිවයිනට රැගෙන යාමට උත්සහ කළ පුද්ගලයෙකු කටුනායක ගුවන් තොටුපළේදී අත්අඩංගුවට ගෙන තිබේ. අමෙරිකානු ඩොලර් 25,610 ක් හා සිංගප්පූරු ඩොලර් 500ක් ඔහුගේ ගමන් මල්ලේ සඟවා තිබු බව රේගු අධිකාරී ජී.‍ජී. ප්‍රේමසිරි මහතා පැවසුවේය. එම මුදල් තොගයේ වටිනාකම ශ්‍රී ලංකා මුදලින් රුපියල් ලක්ෂ 32 ක් පමණ වන බවට තක්සේරු කර ඇත. අදාළ පුද්ගලයා කොල්ලුපිටිය ප්‍රදේශයේ පදිංචිකරුවෙකු වන අතර සැකකරුගේ පරිගණකය( ලැප්ටොප්) බෑගයේ මෙම මුදල් තොගය සඟවා තිබියදී රේගු නිලධාරීන් සොයාගෙන තිබේ. මොහු මාලදිවයිනත් ශ්‍රී ලංකාවත් අතර ගමන් කරන ව්‍යාපාරිකයෙකු බවත් හෝටල් ක්ෂේත්‍රයේ රැකියාවක මුල්‍ය කටයුතු භාර නිලධාරියෙකු බවත් හඳුනාගෙන ඇත. සැකකරු ඊයේ රාත්‍රී අත්අඩංගුවට ගත් බවද රේගු අධිකාරී ජී.‍ජී. ප්‍රේමසිරි මහතා පැවසුවේය.", "URL": "https://sinhala.adaderana.lk/news.php?nid=31524", "Category": null, "Parent URL": null}