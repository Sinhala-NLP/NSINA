{"Source": "Adaderana", "Timestamp": "April 17, 2010 08:09 am", "Headline": "ප්‍රදේශ රැසක ඡන්ද දූෂණ සිදුවුණා", "News Content": "ඡන්දය ශුන්‍ය කරන ලද මහනුවර දිස්ත්‍රික්කයේ නාවලපිටිය ඡන්ද බල ප්‍රදේශයට අමතරව තවත් ප්‍රදේශ රැසක ඡන්ද දූෂණ සිදු වූ බව එස්.බී දිසානායක මහතා පවසයි. බලහත්කාරයෙන් ඡන්දය ප්‍රකාශ කළ ස්ථාන රැසක් පිළිබඳව තොරතුරු වාර්තා වන බව ඔහු පෙන්වාදෙයි. මේ වන විට නාවලපිටිය ජනතාව දුරකථනයකින් පවා කතා කිරීමට බිය වී ඇති බව එස්.බී දිසානායක මහතා ප්‍රකාශ කරයි. ඊයේ පස්වරුවේ මහනුවර දී පැවති මාධ්‍ය හමුවකට එක් වෙමින් එස්.බී දිසානායක මහතා මෙම අදහස් පළ කළේය. මහනුවර දිස්ත්‍රික්කයේ කිසිදු ස්ථානයක ඡන්ද අක්‍රමිකතා සිදු නොවූ බව එහෙත් හිටපු අමාත්‍ය මහින්දා නන්ද අලුත්ගමගේ මහතා අවධාරණය කරයි. නාවලපිටිය ජනතාව එළඹෙන 20 වැනි දින නිවැරදි තීන්දුව ගනු ඇති බව ‍මහින්දානන්ද අලුත්ගමගේ මහතා ප්‍රකාශ කළේය.", "URL": "https://sinhala.adaderana.lk/news.php?nid=7838", "Category": null, "Parent URL": null}