{"Source": "Adaderana", "Timestamp": "August 18, 2019 12:56 pm", "Headline": "රාධාක්‍රිෂ්ණන්ගේ සහය කාටද?", "News Content": "මෙවර ජනාධිපති මැතිවරණයේදී දෙමළ ප්‍රගතිශීලී සන්ධානය හා කඳුරට ජනතා පෙරමුණේ සහාය ලබා දිය යුත්තේ කුමන අපේක්ෂකයාටද කියා මෙතෙක් තීරණයකට එළඹ නොමැති බව විශේෂ ප්‍රාදේශිය සංවර්ධන අමාත්‍ය, කඳුරට ජනතා පෙරමුණේ නායක වේලුසාමි රාධාක්‍රිෂ්ණන් මහතා පැවසීය. වටවල, මවුන්ට්ජින් තේවතුයායේදී අද (18) පෙරවරුවේ නව මාර්ගයක් වීවෘත්ත කිරීමෙන් පසුව පැවති මාධ්‍ය හමුවකදී ඒ මහතා එසේ පැවසීය. එහිදී මාධ්‍යවේදීන්ගේ ප්‍රශ්න වලට පිළිතුරු දෙමින් ඔහු පැවසුවේ වර්තමනයේ එක්සත් ජාතික පක්ෂයේ හවුල් පක්ෂයක් ලෙස කටයුතු කරන බවයි. එක්සත් ජාකි පක්ෂයේ අපේක්ෂකවරයා කවුද යන්න වග තවම ඉදිරිපත් කර නොමැති බවද ඒ මහතා පැවසීය. අපේක්ෂකයාගේ නම හෙළි කළාට පසුව ඔහුට සහය ලබා දෙනවාද නැද්ද යන්න තීරණය කරන බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=116832", "Category": null, "Parent URL": null}