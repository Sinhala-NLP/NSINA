{"Source": "Adaderana", "Timestamp": "March 6, 2013 02:08 pm", "Headline": "ගිනි අවියක් සමග අයෙක් අත්අඩංගුවට", "News Content": "විදේශ රටක නිශ්පාදිත ගිනි අවියක් සමග සැකකරුවෙකු අත්අඩංගුවට ගෙන තිබේ. අනුරාධපුර පොලීසිය විසින් අදාළ සැකකරු අත්අඩංගුවට ගෙන ඇති අතර මොහු යුද හමුදා සේවය අතහැර පළාගිය පුද්ගලයෙකු බව සඳහන්ය. ඔහු සතුව තිබී බ්‍රසීලයේ නිශ්පාදිත මිලිමීටර 38 වර්ගයේ රිවෝල්වරයක් සහ පතුරොම් 05 ක් ද පොලීසිය භාරයට ගෙන තිබේ. මෙම රිවොල්වරය මෙරට ආරක්ෂක අංශ භාවිතා නොකරන බව ද පොලීසිය සඳහන් කළේය. සැකකරු අධිකරණයට ඉදිරිපත් කිරීමට නියමිත අතර අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32163", "Category": null, "Parent URL": null}