{"Source": "Adaderana", "Timestamp": "February 11, 2014 03:30 pm", "Headline": "ඡන්ද අපේක්ෂකයින්ට මැ.කොගෙන් අලුත් නීති", "News Content": "ජාතික කොඩිය, ජාතික සංකේත, ආගමික කොඩි, ආගමික සංකේත ආදිය මෙවර මැතිවරණ ව්‍යාපාරයේදී පෝස්ටර්, කටවුට් හා බැනර් සඳහා යොදාගැනීම සපුරා තහනම් යැයි මැතිවරණ කොමසාරිස් මහින්ද දේශප්‍රිය මහතා පවසයි. එසේම යුද හමුදාවේ සේවය කළ අයෙකු මැතිවරණයට ඉදිරිපත් වන්නේ නම් එකී නිල ඇඳුම්, හා සංකේතද මැතිවරණ ව්‍යාපාරයට යොදාගැනීම තහනම් බව කොමසාරිස්වරයා කියයි. තවද නීති විරෝධී ප්‍රචාරණ කටයුතු වලදී ආවරණයක් වශයෙන් පක්ෂ නායකයින්ගේ ඡායාරූප භාවිතා කිරීම තහනම් බවත්, එනමුත් අවසරලත් පක්ෂ කාර්යාලවල ඇතුළත පමණක් පක්ෂ නායකයින්ගේ ඡායාරූප දැමීමට අවසර ඇති බවත් මැතිවරණ කොමසාරිස්වරයා අද දෙරණට පැවසීය.", "URL": "https://sinhala.adaderana.lk/news.php?nid=41042", "Category": null, "Parent URL": null}