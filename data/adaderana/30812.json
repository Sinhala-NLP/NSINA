{"Source": "Adaderana", "Timestamp": "January 16, 2013 01:57 pm", "Headline": "නව රාජ්‍ය තාන්ත්‍රික නිලධාරීන් තිදෙනෙක්", "News Content": "රටවල් 03 ක් සඳහා නව රාජ්‍ය තාන්ත‍්‍රික නිලධාරීන් පත්කිරීමට විදේශ කටයුතු අමාත්‍යංශය තීරණය කොට තිබේ. ඒ අනුව සෞදි අරාබිය, ප‍්‍රංශය සහ මලයාසියාව යන රටවලට මෙම නව තානාපතිවරුන් පත්කිරීමට නියමිතය. මේ සම්බන්ධයෙන් මේ වන විට සාකච්ජා පවත්වමින් සිටින බව ද අද දෙරණ කළ විමසීමක දී විදේශ කටයුතු අමාත්‍යංශ ප‍්‍රකාශකවරයෙකු සඳහන් කළේය. කෙසේ වෙතත් ඉතා ඉක්මනින් මෙම තානාපතිවරුන් නම් කොට අදාළ රටවලට යැවීමට පියවර ගන්නා බව එම ප‍්‍රකාශකවරයා වැඩිදුරටත් පැවසීය. ශ‍්‍රී ලංකා ගෘහසේවිකා රිසානා නෆීක් ඝාතනය කිරීමෙන් අනතුරුව සෞදි අරාබියේ සිටි ශ‍්‍රී ලංකා තානාපතිවරයා මෙරටට ගෙන්වා ගැනීමට රජය තීරණය කළේය.", "URL": "https://sinhala.adaderana.lk/news.php?nid=30812", "Category": null, "Parent URL": null}