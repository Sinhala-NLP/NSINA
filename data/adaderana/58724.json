{"Source": "Adaderana", "Timestamp": "March 29, 2016 07:35 pm", "Headline": "සරසවි අනධ්‍යයන සේවකයින්ගෙන් 31දා සංකේත වර්ජනයක්", "News Content": "එළඹෙන මාර්තු මස 31 වන දින දිවයිනේ සියලුම විශ්වවිද්‍යාලවල අනධ්‍යයන කාර්ය මණ්ඩල සංකේත වැඩවර්ජනයක නියැළෙන බව විශ්වවිද්‍යාල වෘත්තීය සමිති ඒකාබද්ධ කමිටුව පවසයි.අද(29)කොළඹ පැවති මාධ්‍ය හමුවකදී විශ්වවිද්‍යාල වෘත්තීය සමිති ඒකාබද්ධ කමිටුවේ සභාපති එඩ්වඩ් මල්වත්ත‍ගේ කියා සිටියේ අනධ්‍යයන කාර්ය මණ්ඩලයට අකටයුතුකම් රැසක් සිදුව ඇති බව හා ඉල්ලීම් කිහිපයක් ඉලක්ක ගත කරමින් මෙම සංකේත වැඩවර්ජනය දියත් කරන බවයි.අධ්‍යයන කාර්ය මණ්ඩලයට ලබාදෙන අධ්‍යයන දීමනාවට සමානව අනධ්‍යයන කාර්ය මණ්ඩලයට ලබාදෙන MCA දීමනාව වැඩිකර ගැනීම,එම දීමනාව ද සේවක භාරකාර අරමුදලට හා විශ්‍රාම වැටුපට දායකත්වය ලබා ගැනීම,ගුණාත්මක භාවයෙන් යුතු විශ්‍රාම වැටුප් ක්‍රමයක් සකස්කර ගැනීම,විශ්වසනීය රක්ෂණ ආවරණයක් ලබාගැනීම,අහිමි කරන ලද භාෂා දීමනාව ලබාගැනීම,රජයේ බලාත්මක කරන ලද 57-60 දක්වා විශ්‍රම යන වයසේ සේවා දිගුව ලබාදීම විශ්වවිද්‍යාල පද්ධතියට බලාත්මක කර ගැනීම,බඳවාගැනීමේ පටිපාටිය හා උසස්වීමේ පටිපාටිය සංශෝධනය කිරීම එම ඉල්ලීම් බවද මල්වත්තගේ මහතා කියා සිටියේය.", "URL": "https://sinhala.adaderana.lk/news.php?nid=58724", "Category": null, "Parent URL": null}