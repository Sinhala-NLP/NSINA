{"Source": "Adaderana", "Timestamp": "July 25, 2018 08:40 pm", "Headline": "හොරට රත්‍රං මෙරටට ගේන්න හදපු ඉන්දීය ජාතියෙක් දැලේ", "News Content": "නීතිවිරෝධී ලෙස රන් කැබලි දෙකක් ශ්‍රී ලංකාවට රැගෙන ඒමට තැත් කළ ඉන්දීය ජාතික ගුවන් මගියෙකු අද(25) දහවල් කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගෙන ඇති බව රේගු මාධ්‍ය ප්‍රකාශක සුනිල් ජයරත්න මහතා පවසසි. අත්අඩංගුවට ගත් ඉන්දීය ජාතිකයා 27 හැවිරිදි ඉන්දියාවේ තමිල්නාඩු ප්‍රාන්තයේ චෙන්නායි හි පදිංචිකරුවෙකි. ඔහු අද දහවල් 11.00 ට ඉන්දියාවේ චෙන්නායි සිට පැමිණි ශ්‍රී ලන්කන් ගුවන් සේවයේ යූ.එල්.-124 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි. ඔහු විසින් රුපියල් 9,77,015 ක් වටිනා ග්‍රෑම් 150.13 ක් බර රන් බිස්කට් දෙකක් තම යටි පතුල් වල අලවා ගෙන පැමිණ සිටියදී රේගු නිලධාරීන් විසින් අත් අඩංගුවට ගෙන තිබුණි . සිද්ධිය මේ පිළිබඳව වැඩිදුර පරීක්ෂණ කටුනායක ගුවන් තොටුපොළ රේගු විසින් සිදුකරයි.", "URL": "https://sinhala.adaderana.lk/news.php?nid=93206", "Category": null, "Parent URL": null}