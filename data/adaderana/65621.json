{"Source": "Adaderana", "Timestamp": "November 1, 2016 04:24 pm", "Headline": "සරත් කුමාර යළි රිමාන්ඩ්", "News Content": "හිටපු නියෝජ්‍ය අමාත්‍ය සරත් කුමාර ගුණරත්න මහතා ලබන 08 වන දින දක්වා තවදුරටත් රක්ෂිත බන්ධනාගාර ගත කිරීමට මීගමුව මහේස්ත්‍රාත් අධිකරණය නියෝග කර තිබේ.සැකකරු අද මීගමුව අතිරේක මහේස්ත්‍රාත් කපිල දුෂ්මන්ත එපිටවල මහතා වෙත ඉදිරිපත් කළ අවස්ථාවේ මෙම නියෝගය ලබාදුන් බව අද දෙරණ වාර්තාකරු සඳහන් කළේය.2001 වර්ෂයේ මීගමුවේ පැවති එක්සත් ජාතික පක්ෂ පෙළපාලියකින් රැස්වී‍මකට සහභාගිවෙමින් සිටි පාක්ෂිකයින් දෙදෙනෙකු අනතුරකට ලක් කිරීමේ සිදුවීමකට අදාළව සරත් කුමාර ගුණරත්න මහතා එරෙහිව චෝදනා එල්ල වී තිබුණි.ඒ අනුව පසුගිය මස 24 වැනිදා ඔහු නීතිඥවරයෙකු මාර්ගයෙන් මීගමුව පොලීසියට භාරවු අතර මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව අද දිනය දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=65621", "Category": null, "Parent URL": null}