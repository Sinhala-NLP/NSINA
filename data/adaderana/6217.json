{"Source": "Adaderana", "Timestamp": "January 24, 2010 02:21 pm", "Headline": "මැතිවරණ ප්‍රචාරය නැවැත්විය යුතුයි", "News Content": "ඊයේ මධ්‍යම රාත්‍රියෙන් පසුව සිදුකළ ජනාධිපතිවරණයට අදාල සියලුම ආකාරයේ මාධ්‍ය සාකච්ඡා , වාද විවාද මෙන්ම වෙළඳ දැන්විම් විද්‍යුත් හා මුද්‍රිත මාධ්‍ය ඔස්සේ ප්‍රචාරය කිරීම අත්හිටුවන ලෙස මැතිවරණ කොමසාරිස් දයානන්ද දිශානායක මහතා මාධ්‍ය ආයතන වෙත උපදෙස් දී තිබේ. ඡන්ද දායකයින්ට මධ්‍යස්ථව සලකා බැලීමට හැකි වන පරිදි නිහඩ වාතාවරණයක් රට තුළ ඇති කළ යුතු බවද සියලුම විද්‍යුත් හා මුද්‍රිත මාධ්‍ය ආයතන වෙත නිවේදනයක් නිකුත් කරමින් මැතිවරණ කොමසාරිස්වරයා ප්‍රකාශ කරයි. ඊයේ මධ්‍යම රාත්‍රියට පෙර පැවති ප්‍රචාරක රැස්වීම් සම්බන්ධයෙන් ප්‍රවෘත්ති පළ කිරීම් හා විකාශනය කිරීම හැර කිසිදු ආකාරයක මාධ්‍ය සාකච්ඡාවක් හෝ ප්‍රචාරක කටයුත්තක් නොකළ යුතු බවද මැතිවරණ කොමසාරිස්වරයා අවධාරණය කරයි. 1981 අංක 15 දරණ ජනාධිපතිවරයා තොර ගැනිම පිලිබද පනතේ 70 වෙනි වගන්තියට අනුව මැතිවරණ කොමසාරිස්වරයා වෙත ලැබී ඇති බලතල ප්‍රකාරව මෙම නිවේදනය නිකුත් කර ඇත.", "URL": "https://sinhala.adaderana.lk/news.php?nid=6217", "Category": null, "Parent URL": null}