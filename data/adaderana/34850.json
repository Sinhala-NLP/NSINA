{"Source": "Adaderana", "Timestamp": "June 12, 2013 07:04 am", "Headline": "ප්‍රදේශ කීපයකට වතුර නෑ", "News Content": "කටුනායක අධිවේගී මාර්ගයේ හදිසි නඩත්තු කටයුත්තක් හේතුවෙන් අද පෙරවරු 11 සිට පැය 24 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. ඒ අනුව වත්තල, ගුණසේකර මාවත මීගමුව පාර සිට කෙරවල පිටිය පාර හා අතුරු පාරවල්, කෙරවලපිටිය කර්මාන්තපුරය, කාදිනල් කුරේ මාවත, දික්ඕවිට පාලම සිට මැද පාලම දක්වා, දික්ඕවිට සමූපකාරවත්ත දක්වා ජල සැපයුම අත්හිටවනු ඇත. මේ අතර උස්වැටකෙයියාව, පමුණුගම, කැපුම් ගොඩ සහ දුන්ගාල් පිටිය යන ප්‍ර දේශ වල ද අදාළ කාලය තුළ ජය සැපයුම අත්හිටුවනු ලබන බව ජාතික ජලසම්පාදන හා ජලාපවහන මණ්ඩලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=34850", "Category": null, "Parent URL": null}