{"Source": "Adaderana", "Timestamp": "January 3, 2018 12:02 pm", "Headline": " සහනාධාර කප්පාදු කිරීමට අමෙරිකාව තීරණය කරයි", "News Content": "ලබාදෙන සහනාධාර කප්පාදු කිරීමට අමෙරිකාව තීරණය කර තිබේ. පලස්තීන සරණාගතයින් වෙනුවෙන් සහනාධාර කප්පාදු කිරීමට අමෙරිකානු ජනාධිපති ඩොනල්ඩ් ට්‍රම්ප් විසින් අදාළ තීරණය ගෙන ඇති අතර ට්විටර් පණිවිඩයක් මඟින් මේ බව දැනුම් දී ඇති බව විදෙස් මාධ්‍ය සඳහන් කළේය. පලස්තීනයට ඩොලර් මිලියන ගණනින් ආධාර ලබාදුන්න ද ඔවුන්ගෙන් අගයකිරීමක් හා ගරු කිරීමක් නොමැති නිසා තවදුරටත් පලස්තීනයට සහනාධාර ලබාදීමේ අර්ථයක් නොමැති බවයි ට්‍රම්ප් සිය ට්විටර් පණිවිඩයේ සඳහන් කර ඇත. 1994 වර්ෂයේ සිට එක්සත් ජාතීන්ගේ සංවිධානයේ සහන සේවා ආයතනය හරහා අමෙරිකානු සහනාධාර ඩොලර් බිලියන 05ක් පමණ ප්‍රමාණයක් පලස්තීන සරණාගතයින් හට අමෙරිකාව විසින් මේ වන විට ලබාදී තිබේ. ජෙරුසෙලම ඊශ්‍රායලයේ අගනුවර ලෙස ප්‍රකාශයට පත් කිරීමට අමෙරිකාව විසින් ගත් තීරණයට පලස්තීනය විරෝධය පළ කිරීම මීට හේතුව බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=82434", "Category": null, "Parent URL": null}