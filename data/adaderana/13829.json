{"Source": "Adaderana", "Timestamp": "January 29, 2011 10:12 am", "Headline": "කංසා තොගයක් සමග සැකකරුවෙක් කොටුවෙයි", "News Content": "සූරියවැව අන්දරවැව ප්‍රදේශයේ දී කංසා තොගයක් සමග සැකකරුවෙකු අත්අඩංගුවට ගෙන තිබේ. තංගල්ල කොට්ඨාශ දූෂණ මර්දන අංශයේ නිලධාරී කණ්ඩායමක් විසින් ඊයේ(28) පස්වරුවේ සිදුකළ මෙහෙයුමක දී සැකකරු අත්අඩංගුවට ගත් බව වාර්තා වේ. සැකකරු සතුව තිබී කංසා කිලෝග්‍රෑම් 15 ක් පමණ පොලිස් භාරයට ගෙන ඇත. ඔහු අද(29) ඇඹිලිපිටිය මහේස්ත්‍රාත් අධිකරණයට ඉදිරිපත් කරන බව ඇඹිලිපිටිය පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=13829", "Category": null, "Parent URL": null}