{"Source": "Adaderana", "Timestamp": "October 14, 2016 07:52 am", "Headline": " මේ ආණ්ඩුව යටතේත් වංචා දූෂණ වෙනවා", "News Content": "වත්මන් ආණ්ඩුව යටතේද රජයේ මුද්‍රණ දෙපාර්තමේන්තුව තුළ විශාල වශයෙන් වංචා දූෂණ සිදු වන බව රජයේ මුද්‍රණ සේවකයින්ගේ සංගමය පවසයි.එම සංගමයේ ප්‍රධාන ලේකම් කේ. සරත් ලාල් පෙරේරා මහතා ප්‍රකාශ කළේ ඒ සම්බන්ධයෙන් ඉදිරියේදී කරුණු අනාවරණය කරන බවයි.මේ අතර පසුගිය සමයේදී රජයේ මූද්‍රණ දෙපාර්තමේන්තුවට වායු සමීකරණ යන්ත්‍ර 51ක් මිලදී ගැනිමේදී සිදුව ඇති වංචාව සම්බන්ධයෙන් පාර්ලිමේන්තු හා ජනමාධ්‍ය අමාත්‍යාංශය නීතිමය ක්‍රියාමාර්ග ගැනිම ප්‍රමාද කර ඇති බවට ද කේ. සරත් ලාල් පෙරේරා මහතා චෝදනා කරයි.", "URL": "https://sinhala.adaderana.lk/news.php?nid=65037", "Category": null, "Parent URL": null}