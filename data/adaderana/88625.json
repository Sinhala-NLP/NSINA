{"Source": "Adaderana", "Timestamp": "May 6, 2018 04:29 pm", "Headline": "කොට්ටාවේ වෙඩි තැබීමේ සිද්ධිය-3ක් මාට්ටු ", "News Content": "කොට්ටාව ප්‍රදේශයේ දී කාන්තාවක වෙඩි තබා ඝාතනය කිරීමේ සිද්ධියට සම්බන්ධ සැකපිට පුද්ගලයින් තිදෙනෙකු මිරිහාන විශේෂ අපරාධ මෙහෙයුම් ඒකකය මඟින් අත්අඩංගුවට ගෙන තිබේ. පසුගිය වසරේ නොවැම්බර් මස 30 වැනිදා සිදුවු අදාළ ඝාතනය සම්බන්ධයෙන් සිදුකළ දීර්ඝ විමර්ශනයකින් අනතුරුව මෙම සැකකරුවන් තිදෙනා අත්අඩංගුවට ගෙන ඇති බව සඳහන්ය. එම අපරාධය සඳහා භාවිත කරන ලද වෑන් රථය ද එහිදී පොලීසිය බාරයට ගෙන තිබේ. අත්අඩංගුවට ගත් සැකකරුවන් වයස අවුරුදු 33,35 සහ 37 යන වයස්වල පසුවන අතුරුගිරිය ප්‍රදේශයේ පදිංචිකරුවන් බව පොලීසිය සඳහන් කළේය. සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත අතර මිරිහාන විශේෂ අපරාධ මෙහෙයුම් ඒකකය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88625", "Category": null, "Parent URL": null}