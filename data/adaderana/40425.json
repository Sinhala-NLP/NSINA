{"Source": "Adaderana", "Timestamp": "January 17, 2014 06:41 pm", "Headline": "ශ්‍රී ලංකා ජල සම්පත් තොරතුරු පද්ධතිය ජනපති දියත් කරයි", "News Content": "අන්තර්ජාතික ජල සම්පත් කළමනාකරණ ආයතනය මගින් ප්‍රවර්ධිත ශ්‍රී ලංකා ජල සම්පත් තොරතුරු පද්ධතිය දියත් කිරීම ජනාධිපති මහින්ද රාජපක්ෂ මහතාගේ ප්‍රධානත්වයෙන් අද (17) සිදුකෙරුණි. බත්තරමුල්ල, අන්තර්ජාතික ජල සම්පත් කළමනාකරණ ආයතනයේ දී මීට අදාළ උත්සවය පැවැත්වුණ බව ජනාධිපති මාධ්‍ය අංශය සඳහන් කළේය. මෙම පද්ධතිය මගින් පවත්නා ජල ප්‍රමාණය, රටට අවශ්‍ය පරිභෝජන ප්‍රමාණය සහ ජලය සුවිශේෂී ගැටලුවක්ව ඇති ප්‍රදේශ යනාදිය පිළිබඳ තොරතුරු ඉදිරිපත් කෙරෙයි. රටේ ජල සම්පතෙහි වැදගත්කම නිවැරදිව නිරීක්ෂණය කිරීම සඳහා විද්‍යාඥයින්ට මෙන්ම ප්‍රතිපත්ති සැලසුම් කරන්නන්ට උපකාරී වන මෙවැනි ක්‍රමවේදයක් ශ්‍රී ලංකාවේ නිර්මාණය කරන ලද ප්‍රථම අවස්ථාව මෙය බව සඳහන්ය. www.slwater.iwmi.org යන වෙබ් අඩවියට පිවසීමෙන් ශ්‍රී ලංකා ජල සම්පත් කළමනාකරණ පද්ධතියට පිවිසිය හැකිය.", "URL": "https://sinhala.adaderana.lk/news.php?nid=40425", "Category": null, "Parent URL": null}