{"Source": "Adaderana", "Timestamp": "May 30, 2019 07:16 am", "Headline": "අඩු ආදායම්ලාභී පවුල් ලක්ෂ 06ක් සඳහා සමෘද්ධි හිමිකම් ලබාදීම අද", "News Content": "අඩු ආදායම්ලාභී පවුල් ලක්ෂ 06ක් සඳහා සමෘද්ධි හිමිකම් ලබා දීමේ ජාතික උත්සවය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද (30) පැවැත්වෙයි. අම්පාර, ජී.එච් වීරසිංහ ක්‍රිඩාංගණයේදී මෙම ජාතික උත්සවය පැවැත්වීමට නියමිත අතර මෙහිදී පවුල් 6,000කට පමණ අලුතින් සමෘද්ධි හිමිකම් ලබාදීමට නියමිතයි. සමාජ සවිබල ගැන්වීමේ අමත්‍ය දයා ගමගේ මහතා සදහන් කළේ දිවයිනේ සියලුම දිස්ත්‍රික්ක ආවරණය වන පරිදි මෙම සමෘද්ධි හිමිකම් ලබාදීමේ වැඩපිළිවෙල ක්‍රියාත්මක කිරිමට සැලසුම් කර ඇති බවයි.", "URL": "https://sinhala.adaderana.lk/news.php?nid=110955", "Category": null, "Parent URL": null}