{"Source": "Adaderana", "Timestamp": "July 30, 2011 09:44 am", "Headline": "ඉන්දියාවට විදෙස් මුදල් ගෙනයාමට තැත් කළ අයෙක් කොටුවෙයි", "News Content": "අනවසරයෙන් ඉන්දියාවට රැ‍ගෙන යාමට උත්සාහ දැරූ විදේශීය මුදල් තොගයක් සමග ශ්‍රී ලාංකිකයෙකු ගුවන්තොටුපල රේගු නිලධාරීන් විසින් අත්අඩංගුවට ගෙන තිබේ. අදාළ පුද්ගලයා සතුව තිබී කුවේට් ඩිනාර් ‍2,200 ක මුදලක් සහ ශ්‍රී ලංකා මුදලින් රුපියල් 50,000 ක් රේගු භාරයට ගත් බව ගුවන්තොටුපල රේගු අධ්‍යක්ෂ පරාක්‍රම ‍බස්නායක මහතා සඳහන් කළේය. රේගු භාරයට ගත් මුදල් රාජසන්තක කළ බවත් අදාළ පුද්ගලයාට තරයේ අවවාද කොට නිදහස් කළ බවත් රේගු අධ්‍යක්ෂවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17735", "Category": null, "Parent URL": null}