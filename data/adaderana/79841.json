{"Source": "Adaderana", "Timestamp": "November 13, 2017 04:15 pm", "Headline": " SAITM එරෙහිව වෛද්‍ය සභාවේ අභියාචනය විභාග කළ විනිසුරුවෙක් ඉවත් වෙයි", "News Content": "මාලඹේ සයිටම් පෞද්ගලික වෛද්‍ය විද්‍යාලයේ උපාධිධාරීන් ලියාපදිංචි කර ගන්නා ලෙස අභියාචනාධිකරණය ලබාදුන් තීන්දුවට එරෙහිව ශ්‍රී ලංකා වෛද්‍ය සභාව ඉදිරිපත් කළ අභියාචනය විභාග කළ ත්‍රිපුද්ගල විනිසුරු මඩුල්ලෙන් ඉවත් වන බව විනිසුරු ප්‍රියන්ත ජයවර්ධන මහතා ප්‍රකාශ කර තිබේ. ජනාධිපතිවරයා විසින් අදාළ ගැටළුව විසදීම සඳහා පත් කළ නව කමිටුව දෙසැම්බර් 31 වන දින වන විට එම නිර්දේශ ක්‍රියාත්මක කිරීමට පියවර ගනිමින් සිටින බැවින් අදාළ පෙත්සම ජනවාරි මාසය දක්වා කල්දමන ලෙස නීතිපතිවරයා වෙනුවෙන් අද ඉල්ලීමක් කර තිබුණි. සයිටම් ආයතනය වෙනුවෙන් පෙනී සිටි නීතිඥවරයා එම ඉල්ලීමට විරෝධය පළ කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=79841", "Category": null, "Parent URL": null}