{"Source": "Adaderana", "Timestamp": "September 24, 2017 01:23 pm", "Headline": " චුන්නාකම් වෙළෙඳසැලක ගින්නක්", "News Content": "යාපනය,චුන්නාකම් ප‍්‍රදේශයේ කඩ කාමරයක් ඊයේ(23) රාත‍්‍රියේ ගිනිගෙන ඇති බව යාපනය චුන්නාකම් පොලීසිය පවසයි. චුන්නාකම් පොලීසිය පැවසූවේ විදුලි කාන්දුවකින් ගින්න හටගන්නට ඇති බවට සැක පළ කරන බවයි. යාපනය,මහ නගර සභා ගිනි නිවන රථ, පොලිස් ජල බවුසර හා ප‍්‍රදේශවාසීන්ගේ සහයෝගය යටතේ ගින්න නිවා දැමු බවද පොලීසිය පැවසීය. ගින්න හේතුවෙන් වෙළෙඳසැල තුළ පැවති භාණ්ඩ කොටසක් ගිනිගෙන ඇති බවද පොලීසිය සඳහන් කළේය. සිද්ධිය සම්බන්ධයෙන් චුන්නාකම් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=77954", "Category": null, "Parent URL": null}