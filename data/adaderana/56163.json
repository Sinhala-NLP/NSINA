{"Source": "Adaderana", "Timestamp": "January 5, 2016 02:31 pm", "Headline": "අන්ධ විද්‍යාලයටත් දෙමහල් ගොඩනැගිල්ලක් ", "News Content": "මෙවර අධ්‍යන පොදු සහතිකපත්‍ර උසස්පෙළවිභාගයෙන් සමත්ව විශ්ව විද්‍යාල ප්‍රව්ශය සඳහා සුදුසුකම් ලැබූ තංගල්ල අන්ධ විද්‍යාලයේ සියලු සිසු සිසුවියන්ට උසස් අධ්‍යාපනය සඳහා අවශ්‍ය සියලු පාසල් ද්‍රව්‍ය හා උපකරණ ලබා දෙන බව ධීවර හා ජලජ සම්පත් සංවර්ධන රාජ්‍ය අමාත්‍ය හම්බන්තොට දිස්ත්‍රික් සංවර්ධන කමිටු සමසභාපති දිලිප් වෙදආරච්චි මහතා පවසයි.අමාත්‍යවරයා මේ බව කියා සිටියේ එම විද්‍යාලයේ අද (05) පෙරවරුවේ නිරීක්ෂණ චාරිකාවක නිරත වෙමිනි.මෙවර උසස් පෙළ විභාගයට තංගල්ල අන්ධ විද්‍යාලයෙන් පෙනී සිටි සිසු සිසුවියන් අට දෙනාම විශ්ව විද්‍යාල ප්‍රවේශය සඳහා සුදුසුකම් ලැබුහ. පසුගියවර උසස්පෙළ විභාගයට මෙම අන්ධ විද්‍යාලයෙන් පෙනී සිටී සිසුන් 11 දෙනාම විශ්ව විද්‍යාල ප්‍රවේශය සඳහා සුදුසුකම් ලබා තිබුණි.මෙම සිසුන්ගේ අධ්‍යාපන කුසලතා පිළිබඳ මහත් ඇගයීමට ලක්කර අන්ධ විද්‍යාලය වෙත ගිය දිලිප් වෙදආරච්චි අමාත්‍යවරයා එම සිසු සිසුවියන් සමග සුහද සාකච්ඡාවක නිරත වෙමින් එම සිසු සිසුවියන්ගේ අවශ්‍යතා සොයා බැලීය..මෙම අන්ධ විද්‍යාලයට ප්‍රවේශ වන මාර්ගය කඩිනමින්ප්‍රතිසංස්කරණ කර දීමට එහිදී එකඟත්වය පළ කළ අමාත්‍යවරයා අධ්‍යාපන අමාත්‍යවරයා සමග සාකච්ඡාකර විද්‍යාලයට දෙමහල් ගොඩනැගිල්ලක් ලබා දීමට ක්‍රියා කරන බව දැනුම් දුන්නේය.", "URL": "https://sinhala.adaderana.lk/news.php?nid=56163", "Category": null, "Parent URL": null}