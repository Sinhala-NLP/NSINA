{"Source": "Adaderana", "Timestamp": "October 30, 2016 01:10 pm", "Headline": "  මීරියබැද්ද නායයෑමෙන් මියගිය පුද්ගලයින් සිහිකරයි", "News Content": "කොස්ලන්ද- මීරියබැද්ද නායයෑමෙන් මියගිය පුද්ගලයන් සිහිකර හැටන් ඔරලෝසු කණුව ඉදිරිපිට දී විශේෂ ආගමික වැඩසටහනක් පවත්වා තිබේ.නායයෑම සිදුවී ඊයේ(30) දිනයට වසර දෙකක් සම්පූර්ණවීම නිමිත්තෙන් ප්‍රදේශයේ සිවිල් සංවිධාන සහ අන්තර් ආගමික එකමුතුව විසින් මෙම වැඩසටහන සංවිධාන කර ඇති බව සඳහන්ය. හැටන් දික්ඔය නගර සභාව අසල සිට පාගමනින් පැමිණි ප්‍රදේශවාසීන් හා මියගිය අයගේ ඥාතීන් හැටන් ඔරලෝසු කණුව ඉදිරිපිට මෙම ආගමික වැඩසටහන සිදුකළ බව ප්‍රදේශයේ අද දෙරණ වාර්තාකරු සඳහන් කළේය.කොස්ලන්ද මීරියබැද්ද නායයෑමෙන් පුද්ගලයන් 27 දෙනෙකු මියගියේය.", "URL": "https://sinhala.adaderana.lk/news.php?nid=65550", "Category": null, "Parent URL": null}