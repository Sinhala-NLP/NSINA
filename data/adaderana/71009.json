{"Source": "Adaderana", "Timestamp": "March 17, 2017 01:44 pm", "Headline": "  අනතුරකින් 1ක් මරුට", "News Content": "නොච්චියාගම ප්‍රදේශයේ සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් පා පැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් යතුරුපැදිකරු සහ පා පැදිකරු බරපතළ තුවාල ලබා නොච්චියාගම රෝහලට ඇතුළත් කර ඇති අතර එහිදී පාපැදිකරු මියගොස් තිබේ. මියගොස් ඇත්තේ නොච්චියාගම, පහලහල්මිල්ලෑව ප්‍රදේශයේ පදිංචිව සිටි 72 හැවිරිදි පුද්ගලයෙකි. යතුරුපැදිකරු වැඩිදුර ප්‍රතිකාර සඳහා අනුරාධපුර රෝහලට මාරුකර යවා ඇති අතර නොච්චියාගම පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71009", "Category": null, "Parent URL": null}