{"Source": "Adaderana", "Timestamp": "July 3, 2017 02:40 pm", "Headline": " පිං කැට මුද්‍රා තිබ්බේ මුදල් විහාරස්ථාන ගිණුමට බැර කරන්න", "News Content": "අළුත්ගම ඓතිහාසික කන්දේ විහාරයේ පිං කැට මුද්‍රා තබා ඇත්තේ විනිවිද භාවයකින් යුතුව එම මුදල් විහාරස්ථාන ගිණුමට බැර කිරීම සඳහා බව සහකාර බෞද්ධ කටයුතු කොමසාරිස් කේ.ඩී.එස්.කේ. කුරුප්පු මහතා පවසයි.තම විහාරස්ථානයේ පිං කැට 37ක් විහාරස්ථාන බාරකාර මණ්ඩලය විසින් මුද්‍රා තබා ඇති බව විහාරාධිපති හිමිනම ප්‍රකාශ කර තිබුණි.මෙම තත්ත්වය මීට පෙර සිටම සිදු කෙරුණූ අතර පිං කැටවලට රැස්වන ආධාර මුදල් විහාරස්ථානයේ ගිණුම්වලට හැර වෙනත් ගිණුම් වෙත ලබා නොගන්නා බව සහකාර බෞද්ධ කටයුතු කොමසාරිස් කේ.ඩි.එස්.කේ. කුරුප්පු මහතා ප්‍රකාශ කළේය.", "URL": "https://sinhala.adaderana.lk/news.php?nid=74826", "Category": null, "Parent URL": null}