{"Source": "Adaderana", "Timestamp": "September 4, 2016 08:37 am", "Headline": "  මාග්‍රට් චෑන් දිවයිනට", "News Content": "ලෝක සෞඛ්‍ය සංවිධානයේ අධ්‍යක්ෂ ජනරාල් වෛද්‍ය මාග්‍රට් චෑන් මහත්මිය දිවයිනට පැමිණ තිබේ.දිවයිනට පැමිණීමෙන් අනතුරුව කටුනායක ජාත්‍යන්තර ගුවන් තොටුපොළේ දී සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා විසින් ඇය පිළිගත් බව සෞඛ්‍ය අමාත්‍යාංශය සඳහන් කළේය.මෙරටදී පැවැත්වෙන ලෝක සෞඛ්‍ය සංවිධානයේ දකුණු සහ නැගෙනහිර ආසියානු කලාපයේ 69 වන වාර්ෂික කමිටු සැසිවාරයට සහභාගී වීම සඳහා මාග්‍රට් චෑන් මහත්මිය දිවයිනට පැමිණ තිබේ.ඇය සමග ලෝක සෞඛ්‍ය සංවිධානයේ නියෝජ්‍ය අධ්‍යක්ෂ ජනරාල්වරයා ද දිවයිනට පැමිණ ඇති බව වාර්තා වෙයි.මේ අතර ලෝක සෞඛ්‍ය සංවිධානයේ දකුණු සහ නැගෙනහිර ආසියානු කලාපයේ 69 වන වාර්ෂික කමිටු සැසිවාරයට සහභාගී වීම සඳහා ලෝක සෞඛ්‍ය සංවිධානයේ ආසියානු කලාපයේ අධ්‍යක්ෂ පූනම් චෙත්‍රපාල්සිං මහත්මිය ද පසුගිය දෙවැනිදා දිවයිනට පැමිණි‍යාය.", "URL": "https://sinhala.adaderana.lk/news.php?nid=63751", "Category": null, "Parent URL": null}