{"Source": "Adaderana", "Timestamp": "August 12, 2014 07:00 am", "Headline": "  නිවසට පැන පහරදීලා - දෙදෙනෙක් මරුට", "News Content": "මීගහතැන්න, හේන්යාය ප්‍රදේශයේ දී පුද්ගලයින් දෙදෙනෙකු ඝාතනය කර තිබේ. ඊයේ රාත්‍රීයේ නිවසකට පැමිණි පිරිසක් මුගුරුවලින් පහර දී මෙම ඝාතනය සිදුකර ඇති බව පොලීසිය සඳහන් කරයි. නිවසේ සිටි පියාට සහ පුතුන් දෙදෙනාට මෙලෙස පහරදී ඇති අතර ඔවුන් මීගහතැන්න රෝහලට ඇතුළත් කිරිමේ දී දෙදෙනෙකු මියගොස් තිබේ. මියගොස් ඇත්තේ 74 හැවිරිදි පියා සහ 42 හැවිරිදි ඔහුගේ පුතු බව පොලිසිය සඳහන් කරයි. තුවාල ලැබු අනෙක් පුද්ගලයා වැඩිදුර ප්‍රතිකාර සඳහා කළුතර, නාගොඩ රෝහලට ඇතුළත් කර තිබේ. පුද්ගලික ආරවුලක් මත මෙම ඝාතන සිදුකර ඇති අතර සැකකරුවන් ප්‍රදේශයෙන් පලාගොස් ඇති බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=45285", "Category": null, "Parent URL": null}