{"Source": "Adaderana", "Timestamp": "July 19, 2018 03:57 pm", "Headline": " දකුණු ආසියාවේ ඕන කෙනෙක්ට සිනමාව ගැන දැන ගන්න පුළුවන් තැනක් දැන් ලංකාවේ", "News Content": "දකුණු ආසියාවේ සිටින ඕනෑම පුද්ගලයෙකුට සිනමාව හා රූපවාහිනිකරණය පිළිබඳ ඉගෙන ගැනීමට හැකියාව පවතින පාඨමාලාවක් “ක්ලම්බු ෆිල්ම් ඇන්ඩ් ඇකඩමි“(Colombo Film and Academy)ආයතනය මඟින් ආරම්භ කර තිබේ. අද(19) කොළඹ 07, වෝඩ් පෙදෙස එම ආයතනයේ දී මෙහි සමාරම්භ සනිටුහන් කර තිබුණි. මෙහිදී Colombo Film and Academy ආයතනයේ අධ්‍යක්ෂ, ධනුෂ්ක ගුණතිලක මහතා අප සමඟ පවසා සිටියේ, මෙම පාඨමාලාව සඳහා අද සිට ඕනෑම අයෙකුට අයඳුම් පත් යොමු කළ හැකි බවයි. ඒ අනුව සිනමාව හා රූපවාහිනිකරණය පිළිබඳ ඉගෙන ගැනීමට ආසාවක් දක්වන දකුණු ආසියාවේ සිටින ඕනෑම අයෙකුට මේ සඳහා සහභාගී වීමේ අවස්ථාව හිමිවෙනු ඇත. සිනමා කේෂ්ත්‍රයේ ප්‍රවීණයන් රැසක් මේ සඳහා සම්පත් දායකත්වය ලබා දී තිබේ. www.cfta.edu.lk කියන වෙබ් අඩවිය තුළින් මෙයට අයඳුම් පත් යොමු කළ හැකි බව ද ධනුෂ්ක ගුණතිලක මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=92853", "Category": null, "Parent URL": null}