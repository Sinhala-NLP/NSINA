{"Source": "Adaderana", "Timestamp": "August 1, 2019 10:10 am", "Headline": "අතුරුදන් වු කාන්තාවකගේ සිරුර කැළෑවකින් සොයා ගනී", "News Content": "බුලත්සිංහල, අඹගහකන්ද ප්‍රදේශයේ නිර්වස්ත්‍ර කර දෑත් බැඳ දමා තිබු කාන්තා මළ සිරුරක් කැළෑබද ප්‍රදේශයකින් සොයා ගෙන තිබේ. ඊයේ(31) මෙම මළ සිරුර සොයා ගෙන ඇති බව අද දෙරණ වාර්තාකරු පවසයි. මෙලෙස මිය ගොස් ඇත්තේ නර්තනගල, හොරණ ප්‍රදේශයේ පදිංචි 30 හැවිරිදි එක් දරු මවක්. අදාළ මිය ගිය කාන්තාව අතුරුදන්වී ඇති බවට ඇයගේ මව විසින් පසුගිය ජුලි 29 දා හොරණ පොලීසියට ලද පැමිණිල්ලකට අනුව සිදු කළ විමර්ශනයදී මෙම මෘත ශරීරය සොයා ගෙන ඇති බව වාර්තා වෙයි. අදාළ මළ සිරුර පොලිස් ආරක්ෂාව යටතේ එම ස්ථානයේ තබා ඇති අතර මහේස්ත්‍රාත් පරීක්ෂණය සහ මරණ පරීක්ෂණය අද සිදු කිරීමට නියමිතයි. බුලත්සිංහල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115488", "Category": null, "Parent URL": null}