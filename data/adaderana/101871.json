{"Source": "Adaderana", "Timestamp": "January 6, 2019 09:41 am", "Headline": "දියේ ගිලී අතුරුදහන් වූ තරුණියක් සොයා මෙහෙයුමක්", "News Content": "මඩකලපුව කල්අඩි පාලමෙන් පැන දියේ ගිලී අතුරුදහන් වූ තරුණිය සොයා පොලීසිය සහ නාවික හමුදාව එක්ව මෙහෙයුමක් ආරම්භ කර තිබේ. අදාළ තරුණිය ඊයේ(05) පස්වරුවේ කල්අඩි පාලමෙන් පැන අතුරුදන්ව ඇති බව පොලීසිය සඳහන් කළේය. මෙලෙස අතුරුදන්ව ඇත්තේ 16 හැවිරිදි නාවක්කුඩා ප්‍රදේශය් පදිංචිව සිටි තරුණියකි. තරුණියගේ දෙමව්පියන් විසින් ඇයගේ ප්‍රේම සබදතාවට එරෙහිවීම හේතුවෙන් ඇය සියදිවි හානිකරගැනීම සඳහා කල්අඩි පාලමෙන් පැන ඇති බවට ඇගේ පෙම්වතා යැයි පවසන අයෙකු විසින් පොලීසියට පැමිණිල්ලක් ද සිදුකර තිබේ. කෙසේවෙතත් අතුරුදන් වු තරුණිය සොයා විමර්ශන සිදුකෙරෙන බව පොලීසිය සඳහන් කළේය.", "URL": "https://sinhala.adaderana.lk/news.php?nid=101871", "Category": null, "Parent URL": null}