{"Source": "Adaderana", "Timestamp": "January 10, 2016 04:27 pm", "Headline": "මහ ඇමතිවරුන්ගෙන් ශ්‍රේෂ්ඨාධිකරණයට පෙත්සමක්! ", "News Content": "පාළාත් සභා වලට මධ්‍යම ආණ්ඩුවෙන් සිදුවන මැදිහත්වීම වැළැක්වීම සඳහා වාරණ නියෝගයක් ලබාගැනීමට පළාත් සභා ප්‍රධාන අමාත්‍යවරුන් තීරණය කර තිබේ.උතුරු මැද පළාත් ප්‍රධාන අමාත්‍ය පේෂල ජයරත්න මහතා සඳහන් කළේ ඒ සඳහා ශ්‍රේෂ්ඨාධිකරණයට පෙත්සමක් ගොනු කිරීමට තීරණය කර ඇති බවයි.රේඛීය අමාත්‍යංශ මගින් පළාත් අමාත්‍යංශ වල ඇතැම් බලතල සීමා කිරීමට උත්සාහ දරණ බව පේෂල ජයරත්න මහතා පවසයි.පළාත් සභා සතු බලතල වලට මධ්‍යම රජයෙන් සිදුවන බලපෑම් නතර කිරීම සඳහා සියළු පළාත් සභා වල ප්‍රධාන අමාත්‍යවරුන් එක්ව නිසි වැඩපිළිවෙළක් ක්‍රියාත්මක කිරීමට ද සැළසුම් කර තිබේ.", "URL": "https://sinhala.adaderana.lk/news.php?nid=56271", "Category": null, "Parent URL": null}