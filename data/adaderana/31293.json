{"Source": "Adaderana", "Timestamp": "February 2, 2013 10:25 pm", "Headline": "කැලණිය ප්‍රා.සභා. සභාපති ගැන විමර්ශනයට කමිටුවක්", "News Content": "කැලණිය ප්‍රාදේශීය සභා සභාපතිට එරෙහිව එල්ල වී ඇති චෝදනා විමර්ශනය කිරීම සඳහා ඒක පුද්ගල කමිටුවක් පත්කර තිබේ. විශ්‍රාමික විනිසුරුවරයෙකු මෙලෙස පත්කර ඇතැයි සඳහන්ය. කැලණිය ප්‍රාදේශීය සභා සභාපතිට එරෙහිව චෝදනා කිහිපයක් එල්ල වී ඇති අතර බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා විසින් මෙම ඒක පුද්ගල විමර්ශන කමිටුව පත්කර ඇත. මේ අතර මන්ත්‍රීවරු පිරිසක් විසින් පෑලියගොඩ නගර සභාවේ නගරාධිපතිට එරෙහිව චෝදනා කිහිපයක් නගමින් අත්සන් කළ පෙත්සමක් බස්නාහිර පළාත් ප්‍රධාන අමාත්‍යවරයාට, පළාත් පාලන කොමසාරිස්වරයාට සහ අල්ලස් හෝ දූෂණ විමර්ශන කොමිසමට භාර දී ඇතැයි ද වාර්තා වේ. මේ අතර පෑලියගොඩ නගර සභාවේ නගරාධිපතිවරයාට එරෙහිව ද මන්ත්‍රීවරුන් චෝදනා පත්‍රයක් ඉදිරිපත් කර තිබේ. ප්‍රධාන අමාත්‍යවරයා, පළාත් පාලන කොමසාරිස්වරයා සහ අල්ලස් හෝ දූෂණ චෝදනා විමර්ශන කොමිෂන් සභාව වෙත ඒ පිළිබඳව පැමිණිලි කර ඇති බව එහි උප සභාපති අමිල කුමාරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=31293", "Category": null, "Parent URL": null}