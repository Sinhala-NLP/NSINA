{"Source": "Adaderana", "Timestamp": "April 17, 2018 08:59 am", "Headline": "කොල්කටා නයිටිරයිඩර්ස් පිලට තියුණු ජයක්", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ දිල්ලි ඩෙයාර් ඩෙවිල්ස් කණ්ඩායම සමඟ පැවති තරඟයෙන් ලකුණු 71ක ජයක් හිමිකර ගැනීමට කොල්කටා නයිට්රයිඩර්ස් කණ්ඩායම ඊයේ සමත් වුණි. තරඟයේ ප්‍රථමයෙන් පන්දුවට පහරදුන් කොල්කටා කණ්ඩායම සිය පන්දුවාර 20 අවසානයේ කඩුලු 09ක් දැවී ලකුණු 200ක් ලබාගැනීමට සමත් විය. එම ඉනිම වෙනුවෙන් නිටිෂ් රනා ලකුණු 59ක් සහ ඇන්ඩෲ රසල් හයේ පහර හයක් සමඟින් ලකුණු 41ක් ලබාගත්තේය. පිළිතුරු ඉනිම සඳහා පිටියට පිවිසි දිල්ලි කණ්ඩායමට පන්දුවාර 14යි පන්දු 02ක් අවසානයේ සියලු දෙනා දැවී ලබාගත හැකි වුයේ ලකුණු 129ක් පමණයි. එම ඉනිම වෙනුවෙන් ග්ලේන් මැක්ස්වෙල් ලකුණු 47ක් ලබාගැනීමට සමත් වුණි.", "URL": "https://sinhala.adaderana.lk/news.php?nid=87553", "Category": null, "Parent URL": null}