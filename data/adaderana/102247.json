{"Source": "Adaderana", "Timestamp": "January 13, 2019 07:02 am", "Headline": "නව ආණ්ඩුක්‍රම ව්‍යවස්ථාවක් රටට අවශ්‍ය නෑ", "News Content": "නව ආණ්ඩුක්‍රම ව්‍යවස්ථාවක් රටට අවශ්‍ය නොවන බව අස්ගිරි පාර්ශවයේ අනුනායක පුජ්‍ය ආණමඩුවේ ධම්මදස්සී හිමි පැවසීය. උන්වහන්සේ පෙන්වා දෙන්නේ නව මැතිවරණ ක්‍රමයක් වෙනුවෙන් පමණක් ව්‍යවස්ථා සංශෝධනයක් සිදුකිරීම ප්‍රමාණවත් බවයි. උන්වහන්සේ බැහැදැකීමට පැමිණි ශ්‍රී ලංකා පොදුජන පෙරමුණේ සභාපති මහාචාර්ය ජි.එල්.පීරිස් මහතා වෙත අදහස් දක්වමින් අස්ගිරි අනුනාහිමියන් ප්‍රකාශ කළේ පළාත් සභා හෝ මහමැතිවරණයකට යොමුවීම වඩාත් සුදුසු බවයි. යෝජිත නව ආණ්ඩුක්‍රම ව්‍යවස්ථාවේ පවතින බව දැක්වෙන ඇතැම් කරුණු සම්බන්ධයෙන් ද අස්ගිරි අනුනාහිමි පූජ්‍ය ආණමඩුවේ ධම්මදස්සී හිමි අදහස් පල කළේය.", "URL": "https://sinhala.adaderana.lk/news.php?nid=102247", "Category": null, "Parent URL": null}