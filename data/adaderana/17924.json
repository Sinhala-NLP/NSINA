{"Source": "Adaderana", "Timestamp": "August 8, 2011 11:49 am", "Headline": "ගිලී ගිය නැවක තෙල්වලින් ඉන්දියාවේ බටහිර මුහුද වැසෙයි", "News Content": "ගිලී ගිය නෞකාවකින් නිකුත් වන තෙල් හේතුවෙන් ඉන්දියාවේ බටහිර මුහුදු ප්‍රදේශයේ විශාල තෙල් තට්ටුවක් නිර්මාණය වී තිබේ. මුම්බායි වෙරළ තීරයට සමීපයේ ඉකුත් බ්‍රහස්පතින්දා ගිලුණු එම්.වී.රාක් නම් නෞකාවේ ටැංකියකින් මෙම තෙල් කාන්දුව සිදු වන බව ඉන්දීය ආරක්ෂක අමාත්‍යාංශය පවසයි. මේ හේතුවෙන් ඇති වී තිබෙන තෙල් තට්ටුව සැතපුම් අටක් පමණ දුරට විහී දී තිබෙන බව සඳහන්ය. ඒවා ඉවත් කිරීමේ කටයුතු සඳහා වෙරළාරක්ෂක බලකායට අයත් යාත්‍රා‍ යොදවා ඇති බව ඉන්දීය බලධාරීන් පවසයි.", "URL": "https://sinhala.adaderana.lk/news.php?nid=17924", "Category": null, "Parent URL": null}