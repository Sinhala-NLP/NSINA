{"Source": "Adaderana", "Timestamp": "October 2, 2010 02:44 pm", "Headline": "පොලිස් නිලධාරීන් 43 ක් සාම සාධක හමුදාවට", "News Content": "එක්සත් ජාතීන්ගේ සාමසාධක කටයුතු වෙනුවෙන් තෝරාගත් පොලිස් නිලධාරීන්, ඒ ඒ රටවල ඇතිවන පුරප්පාඩු අනුව ඉදිරි මෙහෙයුම් සඳහා යෙදවීමට නියමිතව තිබේ. එම සාම සාධක කටයුතු වෙනුවෙන් තෝරාගෙන ඇති පොලිස් නිලධාරීන් සංඛ්‍යාව 43 කි. පසුගිය 27 වැනි දින සිට 30 වැනි දින දක්වා කාලය තුළ එක්සත් ජාතීන්ගේ සංවිධානය විසින් සිදුකළ සම්මුඛ පරීක්ෂණවලින් අනතුරුව මෙම පිරිස තෝරාගෙන ඇති බව ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා ප්‍රකාශ කළේය. ඒ අනුව පොලිස්පති මහින්ද බාලසූරිය මහතාගේ අනුමැතිය අනුව අදාළ පොලිස් නිලධාරීන් එක්සත් ජාතීන්ගේ සාමසාධක කටයුතු සඳහා යොමු කරන බව මැක්සි ප්‍රොක්ටර් මහතා පැවසීය.", "URL": "https://sinhala.adaderana.lk/news.php?nid=11242", "Category": null, "Parent URL": null}