{"Source": "Adaderana", "Timestamp": "September 27, 2018 09:05 am", "Headline": "සියනෑ කුමාරිට ජීවිත 2ක් බිළිවෙයි", "News Content": "මහනුවර සිට මාතර දක්වා ධාවනය වු දුම්රියේ පුද්ගලයින් කිහිප දෙනෙක් ගැටීමෙන් අද(27) උදෑසන 7.55ට පමණ අනතුරක් සිදුව තිබේ. අනතුරින් පුද්ගලයින් දෙදෙනෙක් මිය ගොස් ඇති අතර, තවත් පුද්ගලයින් දෙදෙනෙක් තුවාල ලබා ඇති බව පොලීසිය පවසයි. මෙලෙස අනතුරට මුහුණ දී ඇත්තේ, සියනෑ කුමාරි දුම්රියයි. මේ හේතුවෙන් රාගම දුම්රිය ස්ථානයෙන් දුම්රිය ප්‍රමාද වී ධාවනය වී ඇති බව ද වාර්තා වෙයි. රාගම දුම්රිය ස්ථානය පසුකර මෙම දුම්රිය නවතා ඇති බව සඳහන් වෙයි. කෙසේ වෙතත් අනතුරට ලක් වු පුද්ගලයින් බරපතළ තත්ත්වයෙන් පසුවන බව රෝහල් ආරංචි මාර්ග පවසයි.", "URL": "https://sinhala.adaderana.lk/news.php?nid=96784", "Category": null, "Parent URL": null}