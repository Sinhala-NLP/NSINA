{"Source": "Adaderana", "Timestamp": "May 2, 2019 04:21 pm", "Headline": "පාකිස්ථාන විදේශ ඇමතිගේ ශ්‍රී ලංකා සංචාරය අවලංගු වෙයි", "News Content": "පාකිස්ථාන විදේශ කටයුතු අමාත්‍යවරයාගේ ශ්‍රී ලංකා සංචාරය අවලංගු කර ඇත. පාකිස්ථාන විදේශ කටයුතු අමාත්‍ය ශාහ් මෙහෙමූද් කුරේසි හෙට (03) දිනයේ දිවයිනට පැමිණීමට නියමිතව තිබුණි. කෙසේවෙතත් පාස්කු ඉරුදින සිදුවූ ත්‍රස්ත ප්‍රහාර මාලාව සහ ශ්‍රී ලංකාවේ වත්මන් තත්ත්වය සැලකිල්ලට ගනිමින් පාකිස්ථාන විදේශ කටයුතු අමාත්‍යවරයා සිය සංචාරය අවලංගු කර ඇති බව විදෙස් මාධ්‍ය වාර්තා කළේය. ශ්‍රී ලංකා රජයේ ආරාධනයකට අනුව පාකිස්ථාන විදේශ කටයුතු අමාත්‍යවරයා මෙම සංචාරය සැලසුම් කර තිබූ බව සඳහන්ය.", "URL": "https://sinhala.adaderana.lk/news.php?nid=109116", "Category": null, "Parent URL": null}