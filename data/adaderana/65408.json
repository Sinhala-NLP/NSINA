{"Source": "Adaderana", "Timestamp": "October 26, 2016 09:47 am", "Headline": "කරූ අන්තර් පාර්ලිමේන්තු සංගම් රැස්වීම අමතයි", "News Content": "කථානායක කරූ ජයසූරිය මහතා ජිනීවා හි පැවැත්වෙන අන්තර් පාර්ලිමේන්තු සංගම් රැස්වීම අමතා තිබේ.135 වන අන්තර් පාර්ලිමේන්තු සංගම් රැස්වීම පසුගිය 23 වනදා ආරම්භ වූ අතර එය හෙට දිනය දක්වා පැවැත්වීමට නියමිතය.මේ සඳහා කථානායක කරූ ජයසූරිය මහතා සමඟ අමාත්‍ය නිමල් සිරිපාලද සිල්වා, පාර්ලිමේන්තු මන්ත්‍රීවරුන් වන විජිත හේරත්, රෝහිණී විජේරත්න, වේලුකුමාර් යන මහත්ම මහත්මීන් මෙන්ම පාර්ලිමේන්තු මහලේකම් ධම්මික දසනායක මහතාද එක්ව සිටින බව වාර්තා වේ.ගැටුම් පැවති සමයේ මානව හිමිකම් කඩවීම් පිළිබඳ පාර්ලිමේන්තු සභිකයන්ගේ කාර්යභාරය යන මැයෙන් මෙවර අන්තර් පාර්ලිමේන්තු සංගම් රැස්වීමේ විවාදය පැවැත්වෙන බව සඳහන්ය.ප්‍රතිසංධාන ක්‍රියාවලිය මගින් ශ්‍රී ලංකාවේ සාමය හා සංහිඳියාව ස්ථාපිත කිරීම සහ ප්‍රචණ්ඩත්වය සහ ගැටුම්කාරී තත්ත්වය වළක්වාලීමට අවශ්‍ය පියවර ගෙන ඇති බව එහිදී කථානායක කරූ ජයසුරිය මහතා ප්‍රකාශ කර ඇත.", "URL": "https://sinhala.adaderana.lk/news.php?nid=65408", "Category": null, "Parent URL": null}