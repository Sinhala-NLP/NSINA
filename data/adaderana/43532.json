{"Source": "Adaderana", "Timestamp": "May 28, 2014 09:32 am", "Headline": "අකුණු සැර වැදි අයෙක් මරුට", "News Content": "වාන්ඇල, මානික්කම්පිටිය ප්‍රදේශයේ ගොවිපොළක සේවය කරමින් සිටි පුද්ගලයෙකු අකුණු සැර වැදීමෙන් මියගොස් තිබේ. අනතුරෙන් බරපතළ තත්ත්වයේ පසුවු තවත් පුද්ගලයෙකු කින්නියා රෝහලේ ප්‍රතිකාර ලබන බව පොලිසිය පවසයි. මියගොස් ඇත්තේ මොල්ලිපතාන ප්‍රදේශයේ පදිංචිව සිටි 45 හැවිරිදි පුද්ගලයෙකි. මළ සිරුර කින්නියා රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද(28) සිදුකිරීමට නියමිතය. කින්නියා පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43532", "Category": null, "Parent URL": null}