{"Source": "Adaderana", "Timestamp": "November 4, 2011 12:55 pm", "Headline": "පළමුව සරසවි ආචාර්යවරුන්ගේ ගැටලු විසඳීමට පියවර ගත යුතුයි", "News Content": "අධ්‍යාපනයේ කේන්ද්‍රස්ථානයක් බවට මෙරට පත්කිරීමට රජය කටයුතු කරන්නේ නම් ඊට ප්‍රථම විශ්ව විද්‍යාල ආචාර්යවරුන්ගේ ගැටලු විසඳීමට පියවර ගත යුතු බව විශ්ව විද්‍යාල ආචාර්යවරුන්ගේ සංගමය පවසයි. මෙවර අයවැයේ දී විශ්ව විද්‍යාල ආචාර්යවරුන්ගේ වැටුප් ගැටලුව විසඳීමට පියවර ගැනීමට රජය කටයුතු කළ යුතු බව එම සංගමයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා සඳහන් කරයි. අතුරු විසඳුමක් බාරගන්නා විට පැහැදිලි විසඳුමක් සඳහා අවශ්‍ය කරන පියවර රජය විසින් අයවැය තුළින් ගතයුතුව ඇති බව ඒ පිළිබඳව වැඩිදුරටත් අදහස් දැක්වූ ආචාර්ය මහීම් මෙන්ඩිස් මහතා ප්‍රකාශ කළේය. සාමාන්‍ය පොදු ජනතාවගේ ජීවන ප්‍රශ්න විසඳීමටත් රජය මීට වඩා වගකීමකින් යුතුව කටයුතු කළ යුතු බව ද ආචාර්යවරුන් වශයෙන් ප්‍රකාශ කරන බව හෙතෙම අවධාරණය කළේය.", "URL": "https://sinhala.adaderana.lk/news.php?nid=19781", "Category": null, "Parent URL": null}