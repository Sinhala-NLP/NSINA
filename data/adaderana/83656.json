{"Source": "Adaderana", "Timestamp": "January 28, 2018 10:11 am", "Headline": "හැටන් රක්‍ෂිතයක ගින්නක්", "News Content": "හැටන් පොලිස් වසමට අයත් මහවැලි රුවන්පුර ජනපදයට ඉහළින් වු වන වගා රක්‍ෂිතයක අද (28) උදෑසන ගින්නක් හටගෙන තිබේ. රුවන්පුර රක්‍ෂීතයට අයත් මෙම වනවගා රක්‍ෂීතය තුල යුකේලෙප්ස්ටික් වර්ගයේ වන වගාවක් තිබෙන අතර එම වන වගාවද ගින්නෙන් විනාශ වි තිබේ. කිසියම් පිරිසක් අද (28) අළුයම මෙම ගින්න තබන්නට ඇති බව ප‍්‍රදේශවාසින් පවසයි. මෙම රක්‍ෂීතයේ රුවන්පුර ගම්මානයට ජලය ලබාගන්න ජල මුලාශ‍්‍රද තිබෙන බව ප‍්‍රදේශවාසින් ප්‍රකාශ කරයි. ප‍්‍රදේශයේ පවතින දැඩි වියළි කාලගුණයත් සමගම වන සතුන් දඩයම් කිරිමේ අරමුණින් මෙම ගින්න තබන්නට ඇති බව ප‍්‍රදේශවාසින් පවසයි. මෙම රක්‍ෂීතය තුල දිවියන්, වල්ඌරන් මුවන් ඉත්තෑවන් හාවන් සහ විෂකුර සර්පයින් ජිවත් වන බව ප‍්‍රදේශවාසින් පවසයි. .", "URL": "https://sinhala.adaderana.lk/news.php?nid=83656", "Category": null, "Parent URL": null}