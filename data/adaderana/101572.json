{"Source": "Adaderana", "Timestamp": "December 31, 2018 11:28 am", "Headline": "සංගීත සංදර්ශනයක් අතරතුර තරුණයෙක් අවසන් ගමන් යයි", "News Content": "ඕස්ට්‍ර්ලියාවේ සංගීත සංදර්ශනයක් වෙත පැමිණී තරුණයෙකු අනතුරුදායක මත්ද්‍රව්‍යයක් භාවිත කිරීම හේතුවෙන් මියගොස් තිබේ. නිව් සවුත්වේල්ස් හි පැවති සංදර්ශනයක් අතරතුරදී 22 හැවිරිදි එම තරුණයා මියගොස් ඇති බව පොලීසිය පවසයි. පොලීසිය සඳහන් කර ඇත්තේ පුළුස්සන ලද මාංශ තුළ සහ ආහාර අඩංගු වීදුරු භාජන තුළ සඟවාගෙන මත්ද්‍රව්‍ය, සංදර්ශන පරිශ්‍රය වෙත රැගෙන විත් ඇති බවයි. ‍පසුගිය සැප්තැම්බර් මාසයේ සිට සංගීත සංදර්ශන අතරතුරදී මත්ද්‍රව්‍ය භාවිත කළ පුද්ගලයන් සිව් දෙනෙකු මියගොස් තිබේ.", "URL": "https://sinhala.adaderana.lk/news.php?nid=101572", "Category": null, "Parent URL": null}