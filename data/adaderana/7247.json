{"Source": "Adaderana", "Timestamp": "March 13, 2010 01:47 pm", "Headline": "ලතින් අමෙරිකාව සමලිංගික විවාහ නීතිගත කරයි", "News Content": "සමලිංගික විවාහ නීතිගත කිරීමට ලතින් අමෙරිකාව තීරණය කර තිබේ. එය ප්‍රකාශයට පත්කිරීමෙන් අනතුරුව සමලිංගික විවාහ 5 ක් එකවර සිදුකර ඇති බව විදෙස් මාධ්‍ය වාර්තා කළේය. මෙක්සිකෝවේ එකම උත්සව ශාලාවක් තුළ මෙම විවාහ උත්සව පවත්වා ඇති බව සඳහන්ය. මෙම උත්සවයේ ප්‍රධාන ආරාධිතයා ලෙස මෙක්‍සිකෝ නගරාධිපතිවරයා සහභාගී වීම විශේෂත්වයකි. සමලිංගික විවාහය නීතිගත කිරීම, තම නිදහස සංකේතවත් කිරීමක් ලෙස මෙහිදී විවාහ වූ පිරිස් පවසා ඇත. කෙසේ වෙතත් එරට ක්‍රිස්තියානි ආගමික නායකයින් පසුගිය කාලයේ දී මේ සම්බන්ධයෙන් දැඩි විරෝධය පළ කර තිබුණ ද ඇතැම් සංවිධාන මෙවැනි විවාහ නීතිගත කිරීම සඳහා පක්ෂව අදහස් පළ කළේය.", "URL": "https://sinhala.adaderana.lk/news.php?nid=7247", "Category": null, "Parent URL": null}