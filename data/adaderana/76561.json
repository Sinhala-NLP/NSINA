{"Source": "Adaderana", "Timestamp": "August 22, 2017 04:57 pm", "Headline": "ආදායම් පනත නැවත ඉදිරිපත් කිරීමට විරුද්ධව වෘත්තිය ක්‍රියාමාර්ගයක්", "News Content": "නව දේශීය ආදායම් පනත නැවත පාර්ලිමේන්තුවට ඉදිරිපත් කිරිමට එරෙහිව හෙට(23) සිට දැඩි වෘත්තීය සමිති ක්‍රියාමාර්ගයකට අවතීර්ණ වන බව ශ්‍රී ලංකා දේශීය ආදායම් සේවාවේ වෘත්තීය සමිති ඒකාබද්ධ කමිටුව පවසයි. දේශීය ආදායම් දෙපාර්තමේන්තුවේ බදු පරිපාලනයට අදාළව මුදල් අමාත්‍යවරයා විසින් පාර්ලිමේන්තුවට ඉදිරිපත් කළ නව බදු පනතේ ප්‍රධාන වගන්ති ගණනාවක් ආණ්ඩුක්‍රම ව්‍යවස්ථාවට පටහැනි බවට ශ්‍රේෂ්ඨාධිකරණය තීරණය කර ඇති බව එම කමිටුව පෙන්වා දෙයි. බදු පනතේ මූලික පදනම නීතිය ඉදිරියේ ප්‍රතික්ෂේප වී ඇති අවස්ථාවක වෘත්තීය සමිතිවලට සාකච්ඡාවක් සඳහා අවස්ථාව ලබා නොදී එම පනත් කෙටුම්පත නැවත ක්‍රියාත්මක කිරීමට උත්සාහ දැරීම බරපතළ තත්ත්වයක් බව ශ්‍රී ලංකා දේශීය ආදායම් සේවාවේ වෘත්තීය සමිති ඒකාබද්ධ කමිටුව සඳහන් කළේය.", "URL": "https://sinhala.adaderana.lk/news.php?nid=76561", "Category": null, "Parent URL": null}