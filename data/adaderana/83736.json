{"Source": "Adaderana", "Timestamp": "January 29, 2018 12:43 pm", "Headline": "  තවදුරටත් එල්.ටී.ටී.ඊ. සංවිධානය තහනම් කර තිබීම අර්ථ ශුන්‍යයි", "News Content": "ශ්‍රී ලංකාව තුළ තවදුරටත් එල්.ටී.ටී.ඊ.සංවිධානය තහනම් කොට තිබීම අර්ථ ශුන්‍ය ක්‍රියාවක් යැයි උතුරු පළාත් සභාවේ සභාපති සී.වී.කේ.ශිවඥාණම් මහතා යාපනයේදී මාධ්‍ය හමුවකට සහභාගි වෙමින් ප්‍රකාශ කොට තිබේ. යුද්ධය අවසන් වී වසර අටකටත් වඩා වැඩි කාලයක් ගත වී ඇති මෙවැනි මොහොතක එම සංවිධානය තහනම් කොට තිබීම කිසිඳු වැදගැම්මක් නැති ක්‍රියාවක් බව පවසන සභාපතිවරයා ඔවුන්ගේ සාමාජිකයින්ද අවි අතහැර දේශපාලනයට පවා පිවිසී සිටීම නිසා එල්.ටී.ටී.ඊ. සංවිධානය තනම් කිරීම තේරුමක් නොමති බව සී.වී,කේ ගේ අදහසයි. එල් .ටී.ටී.ඊ.සංවිධානය අවි ආයුධ අතට ගෙන වුවත් අපේක්ෂා කළේ දෙමළ ජනතාවගේ අයිතිවාසිකම් දිනා ගැනීමට උත්සහ කිරීම බව පෙන්වා දී ඇති උතුරු පළාත් සභාවේ සභාපතිවරයා උතුරේ දෙමළ දේශපාලනඥයින් උත්සහ කරන්නේද එම අයිතිවාසිකම් දිනා ගැනීමට බව පවසා සිටියි. අත් අඩංගුවේ සිටින හා බන්ධනාගාරවල සිටින එල්.ටී.ටී.ඊ සැකකරුවන් සියලු දෙනා සම්බන්ධයෙන් නීතිමය පියවරක් ගෙන ඔවුන්ද සමාජගත කොට තහනම් කොට ඇති එල්.ටී.ටී.ඊ.තහනම ඉවත් කොට අතීතය අමතක කිරීමට හොදම කාලය දැන් එළඹ ඇති බවද සභාපතිවරය වැඩිදුරටත් ප්‍රකාශ කොට තිබේ.", "URL": "https://sinhala.adaderana.lk/news.php?nid=83736", "Category": null, "Parent URL": null}