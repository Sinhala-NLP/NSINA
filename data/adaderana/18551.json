{"Source": "Adaderana", "Timestamp": "September 6, 2011 01:08 pm", "Headline": "එපා කියද්දි දෙන සංවර්ධනයට ජනතා විරෝධය ", "News Content": "කොළොන්න ප්‍රාදේශීය ලේකම් කොට්ඨාශයට අයත් නිල්දෙනිය ප්‍රදේශයේ සිදු කෙරෙන සංවර්ධන කටයුතු සම්බන්ධයෙන් ප්‍රදේශයේ ජනතාව දැඩි විරෝධය පළ කරයි. ජල පෝෂක ප්‍රදේශයක් වන නිල්දෙනිය ප්‍රදේශයේ කිසිඳු සංවර්ධන කටයුත්තක් සිදු නොකරන ලෙස දැනුම් දී තිබිය දීත් එක්තරා පුද්ගලයෙකු විසින් එහි ගස් වැල් විනාශ කර ඇති බව ඔවුන් චෝදනා කරයි. අදාළ ඉඩම 2002 වසරේ දී ඉඩම් ප්‍රතිසංස්කරණ කොමිසම විසින් මෙම පුද්ගලයාට පවරා තිබුණ ද රක්ෂිත ප්‍රදේශයක් බව දැනුම් දීමෙන් අනතුරුව සංවර්ධන කටයුතු නතර කරන ලෙස දැනුම් දී තිබේ. එහෙත් මෙතෙක් එම සංවර්ධන කටයුතු නතර වී නොමැති බව කොළොන්න ප්‍රාදේශීය සභාවේ සභාපති දයා පතිරණ මහතා පවසයි.", "URL": "https://sinhala.adaderana.lk/news.php?nid=18551", "Category": null, "Parent URL": null}