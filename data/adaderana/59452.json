{"Source": "Adaderana", "Timestamp": "April 25, 2016 08:14 am", "Headline": "රුසියානු ජාතිකයා මරුට", "News Content": "අළුත්ගම, මොරගල්ල ප්‍රදේශයේ මුහුදු තීරයේ දිය නාමින් සිටි විදේශීය ජාතියෙකු දියේ ගිළී මියගොස් තිබේ.අදාළ විදේශීය ජාතිකයා රළ පහරට හසුව ගසාගෙන යමින් සිටියදී ප්‍රදේශවාසීන් විසින් බේරාගෙන බේරුවල රෝහලට ඇතුළත් කර ඇති බව පොලීසිය පවසයි.වැඩිදුර ප්‍රතිකාර සඳහා නාගොඩ රෝහලට ඇතුළත් කර ඇති අතර එහිදී ඔහු මියගොස් තිබේ.මෙලෙස මියගොස් ඇත්තේ 57 හැවිරිදි රුසියානු ජාතික පුද්ගලයෙකු බව පොලීසිය සඳහන් කළේය.පශ්චාත් මරණ පරීක්ෂණය අද(25) සිදු කිරීමට නියමිත අතර අළුත්ගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59452", "Category": null, "Parent URL": null}