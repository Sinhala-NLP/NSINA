{"Source": "Adaderana", "Timestamp": "April 18, 2011 01:09 pm", "Headline": "සම්බුද්ධත්ව ජයන්තිය උදෙසා මහමෙව්නාව සංරක්ෂණය කෙරෙයි", "News Content": "2600 වැනි ශ්‍රී සම්බුද්ධත්ව ජයන්තිය වෙනුවෙන් ඓතිහාසික මහමෙව්නාව උයන සංරක්ෂණය කිරීමේ වැඩපිළිවෙළක් ආරම්භ කර ඇතැයි සංස්කෘතික හා කලා කටයුතු අමාත්‍ය ටී.බී ඒකනායක මහතා පවසයි. මහමෙව්නා උයනේ පෞරාණික වැදගත්කම සුරැකෙන පරිද්දෙන් අදාළ සංරක්ෂණ කටයුතු සිදු කෙරෙන බව ඔහු සඳහන් කළේය. අදාළ ව්‍යාපෘතියේ කටයුතු නිරීක්ෂණය කිරීමේ චාරිකාවකට එක් වෙමින් ටී.බී ඒකනායක මහතා මෙම අදහස් ප්‍රකාශ කළේය. පුරාණ රජ සමයේ මෙන් ඉතාමත් ක්‍රමානුකූලව මහමෙව්නා උයනක් ලෙස ක්‍රියාත්මක කිරීම අරමුණු බව හෙතෙම ප්‍රකාශ කළේය. අනුරාධපුර මහමෙව්නාව සහ අටමස්ථානය ඉතාමත් පූජනීය තත්ත්වයට පත්කිරීම සඳහා අවශ්‍ය විධි විධාන ක්‍රියාත්මක කිරීම එහි අරමුණු බව අමාත්‍යවරයා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=15540", "Category": null, "Parent URL": null}