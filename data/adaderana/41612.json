{"Source": "Adaderana", "Timestamp": "March 7, 2014 10:04 am", "Headline": "පකිස්ථානයට ස‍පෝට් කළාට ඉන්දීය සිසුන්ට රාජද්‍රෝහි චෝදනා", "News Content": "ආසියානු කුසලානය සඳහා පැවති ඉන්දීය පාකිස්ථාන ක්‍රිකට් තරගයේ දී පකිස්ථාන් පිල වෙනුවෙන් ඔල්වරසන්දීම හේතුවෙන් ඉන්දීය කාශ්මීරයේ සිසුන් පිරිසකට රාජාද්‍රෝහි චෝදනා එල්ල වී තිබේ. ඉන්දියාවේ උත්තර් ප්‍රදේශයේ විශ්වවිද්‍යාලයක ඉගෙනුම ලබන සිසුන් පිරිසකට මෙම චෝදනාව එල්ල වී ඇත. තරගයෙන් පසු අදාළ සිසුන් පිරිසගේ පන්ති තහනම් කර තිබේ. රාජාද්‍රෝහි චෝදනා මත ජාති විරෝධි පනත යටතේ අදාළ සිසුන්ට එරෙහිව නීති මගින් කටයුතු කිරිමට නියමිත අතර ඔවුන් වැරදිකරුවන් වුවහොත් වසර තුනක සිරදඬුවමකට යටත් වීමට ද නියමිතය. කෙසේ වුවද මෙම චෝදනා වලට ලක්වු ඇතැම් සිසුන්ට ගල්මුල් ප්‍රහාර වලට මුහුණ දීමට ද සිදුව ඇති අතර කිහිප දෙනෙකු විශ්වවිද්‍යාලය අතහැර ගොස් ඇති බව ද වාර්තා වේ.", "URL": "https://sinhala.adaderana.lk/news.php?nid=41612", "Category": null, "Parent URL": null}