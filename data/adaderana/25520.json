{"Source": "Adaderana", "Timestamp": "July 4, 2012 04:14 pm", "Headline": "පකිස්ථානය ලකුණු 100 න් ඉනිම අත්හිටුවයි", "News Content": "කඩුලු 02 ක් දැවී ලකුණු 100 ක් ලබාසිටිය දී ශ්‍රී ලංකාව සමග පැවැත්වෙන දෙවන ටෙස්ට් තරගයේ දෙවන ඉනිම අත්හිටුවීමට පකිස්ථාන කණ්ඩායම තීරණය කර තිබේ. ඒ අනුව දෙවන ටෙසට් තරගයේ ජයග්‍රහණය සඳහා ශ්‍රී ලංකා කණ්ඩායමට ලකුණු 261 ක ඉලක්කයක් පවතියි. තර‍ගයේ පළමුවෙන් පන්දුවට පහරදුන් පකිස්ථානු කණ්ඩායම කඩුලු 6 ක් දැවී ලකුණු 551ක් ලබා සිටිය දී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නේය. ඒ අනුව පිටියට පිවිසි ශ්‍රී ලංකා කණ්ඩායමේ ප්‍රථම ඉනිම ලකුණු 391 ට සීමා කිරීමට පකිස්ථානු පන්දුයවන්නන් සමත්විය.", "URL": "https://sinhala.adaderana.lk/news.php?nid=25520", "Category": null, "Parent URL": null}