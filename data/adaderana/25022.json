{"Source": "Adaderana", "Timestamp": "June 14, 2012 01:39 pm", "Headline": "ඉන්දියාවේ කර්මාන්ත ශාලාවක පිපිරීමකින්  11 ක් මරුට", "News Content": "ඉන්දියාවේ වානේ කර්මාන්ත ශාලාවක පිපිරීමක් සිදුව තිබේ. මෙම පිපිරීමෙන් පුද්ගලයින් 11 දෙනෙක් ජීවිතක්ෂයට පත්ව ඇති බව විදෙස් මාධ්‍ය වාර්තා කරයි. දකුණු ඉන්දියාවේ, ආන්ද්‍රා ප්‍රදේශ්හි විශාඛපට්නම් ප්‍රදේශයේ පිහිටි වානේ කර්මාන්තශාලාවක මෙම පිපිරීම හට ගෙන ඇති බව සඳහන්ය. පිපිරීමෙන් තවත් 16 දෙනෙකුට අධික පිරිසක් දරුණු පිළිස්සුම් තුවාල ලබා ඇති බව වාර්තා වේ. කර්මාන්ත ශාලාවේ ඔක්සිජන් වායු ටැංකියක් පිපිරීමෙන් අනතුර සිදුව ඇති බව සඳහන්ය.", "URL": "https://sinhala.adaderana.lk/news.php?nid=25022", "Category": null, "Parent URL": null}