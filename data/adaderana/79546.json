{"Source": "Adaderana", "Timestamp": "November 5, 2017 08:55 pm", "Headline": "ඉන්දීය සංචාරයේ ශ්‍රී ලංකා ටෙස්ට් සංචිතය නම් කරයි", "News Content": "ශ්‍රී ලංකා කණ්ඩයම සහ ඉන්දීය කණ්ඩායම අතර ලබන 16 වනදා ආරම්භවන ටෙස්ට් තරඟාවලිය සඳහා සහභාගී වන ශ්‍රී ලංකා සංචිතය නම් කර තිබේ මෙම සංචිතයට ක්‍රීඩකයින් 15 දෙනෙකු ක්‍රිකට් ආයතනය විසින් නම් කර තිබේ. දිනේෂ් චන්දිමාල් මෙහි නායකත්වය දරන අතර අබාධයකට ලක්ව සිට මේ වන විට සුවය ලබා සිටින ඇන්ජලෝ මැතිව්ස් මෙම සංචිතයට එක්කර ඇත. දිනේෂ් චන්දිමාල් (නායක), දිමුත් කරුණරත්න, ධනංජය ද සිල්වා , සධීර සමරවික්‍රම , ඇන්ජලෝ මැතිව්ස් , ලහිරු තිරිමාන්න, සුරංග ලක්මාල්, ලහිරු ගමගේ, දිල්රුවන් පෙරේරා, ලක්ෂාන් සඳකැන්, විශ්ව ප්‍රනාන්දු, රොෂාන් සිල්වා , දසුන් ශානක, නිරෝෂන් දික්වැල්ල, රංගන හේරත් යන ක්‍රීඩකයින් මෙම සංචිතයට ඇතුළත් කර තිබේ. පකිස්ථානය සමඟ පැවති ටෙස්ට් තරඟාවලියට සහභාගී වූ කුසල් මෙන්ඩිස් සහ කෞෂල් සිල්වා මෙම සංචිතයට ඇතුළත් වී නැත. මෙවර ශ්‍රී ලංකා කාණ්ඩයම සහ ඉන්දීය කණ්ඩායම අතර ටෙස්ට් තරඟ දෙකක් පැවැත් වෙයි. ඉන්දියාව තුළදී ටෙස්ට් තරඟාවලි ජයක් වාර්තා කිරීමට ශ්‍රී ලංකා කාණ්ඩයමට හැකියාව ලැබී නොමැති අතර අවසන් වරට 2009 වසරේදී දෙරට ඇතර පැවති තරඟයෙන් තරඟ දෙකට බිංදුවක ජයක් ලැබීමට ඉන්දියාව සමත් විය. කෙසේවෙතත් දැනට ආබාධ තත්ත්වයකට පත්ව සිටින තුන් ඉරියව් ක්‍රීඩක අසේල ගුණරත්න සහ ප්‍රහාරාත්මක පිතිකරු කුසල් ජනිත් පෙරේරාගේ ආබාධ තත්ත්වය සුව අතට පත්වෙමින් පවතින බව ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරී ඈෂ්ලි ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=79546", "Category": null, "Parent URL": null}