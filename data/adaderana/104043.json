{"Source": "Adaderana", "Timestamp": "February 10, 2019 09:17 pm", "Headline": "තනපටයේ සහ යෝනි මාර්ගයේ සඟවා තිබු හෙරොයින්", "News Content": "බිළිදෙකුද වඩාගෙන හෙරෝයින් මත් කුඩු ජාවාරමේ යෙදුණු කාන්තාවක් අතුළුව හෙරෝයින් ජාවාරමේ යෙදුණු කාන්තාවන් තිදෙනෙක් සැකපිට පුත්තලම මූලස්ථාන පොලීසිය අත් අඩංගුවට ගෙන ඇත. පුත්තලම පොලීසියේ බුද්ධි අංශ නිලධාරින්ට ලැබුණු තොරතුරක් මත ඊයේ (09) සවස පුත්තලම මුල්ලිපුරම් පාසල අසල බිළිදකු වඩාගෙන සිටි සැක සහිත කාන්තාවක් පරීක්ෂාවට ලක්කිරීමේ දී ඇගේ තනපටය තුළ තිබී හෙරෝයින් මිලිග්‍රෑම් 2140 ක් අඩංගු කුඩා පැකට් 32 ක් සොයා ගැනීමට හැකි වී තිබේ. එසේම අද (10) අලුයම කොළඹ සිට බස් රථයකින් බැස ගිය අවුරුදු 40 ක් වයසැති සැකසහිත කාන්තාවක් සහ ඇගේ දියණිය බව කියන 18 හැවිරිදි තැනැත්තියක් යෝනි මාර්ගයේ සඟවාගෙන තිබී හෙරොයින් මත්කුඩු ග්‍රෑම් තුනහමාරක් සොයා ගැනීමට හැකි වූ බවත් පොලීසිය පවසයි. මොවුන් දෙදෙනා මුල්ලිපුරම් කොඩානගර් ප්‍රදේශයේ පදිංචි කරුවන් වේ. මෙම මව හා දියණිය මීට පෙර අවස්ථාවක ද මත්කුඩු සම්බන්ධ නඩුවක සැකකාරියන් වී මාස 6ක පමණ කාලයක් රක්ෂිත බන්ධනාගාර ගතව සිට ඇප මත පැමිණියවුන් බවට මූලික විමර්ශනවලදී අනාවරණය වී ඇති බවත් පොලීසිය සදහන් කරයි.", "URL": "https://sinhala.adaderana.lk/news.php?nid=104043", "Category": null, "Parent URL": null}