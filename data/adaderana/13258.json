{"Source": "Adaderana", "Timestamp": "January 4, 2011 10:11 am", "Headline": "රට රැකියා දෙන බව කියා මිනිසුන් අතරමං කළ මැලේසියානු ජාතිකයා ඇප මත නිදහස් ", "News Content": "ශ්‍රී ලාංකිකයින්ට රැකියා ලබා දෙන බව පවසා මැලේසියාවට රැගෙන ගොස් රැකියා ලබා නොදීමේ චෝදනාව මත අත්අඩංගුවට ගත් මැලේසියානු ජාතිකයෙකු දැඩි කොන්දේසි මත ඇප මත මුදා හැරීමට කොළඹ මහේස්ත්‍රාත් අධිකරණය නියෝග කර තිබේ. සැකකාර මැලේසියානු ජාතිකයා රුපියල් ලක්ෂ 10 ක පුද්ගලික ඇප මත මුදා හළ අධිකරණය ඔහුට විදේශ ගත වීම ද තහනම් කරනු ලැබීය. මැලේසියාවේ රැකියා සඳහා ගොස් මෙරටට පැමිණි ශ්‍රී ලාංකිකයින් දෙදෙනෙකු කරන ලද පැමිණිල්ලකට අනුව පරීක්ෂණ ආරම්භ කළ අපරාධ පරීක්ෂණ දෙපාර්තමේන්තුව කටුනායක ගුවන් තොටුපළේ දී මොහු අත්අඩංගුවට ගනු ලැබ ඇත. ශ්‍රී ලාංකිකයින්ව මැලේසියාවට රැගෙන ගොස් පොරොන්දු වූ පරිදි රැකියා ලබා නොදී අතරමං කර ඇති බවට එම පැමිණිල්ලේ සඳහන්ය.", "URL": "https://sinhala.adaderana.lk/news.php?nid=13258", "Category": null, "Parent URL": null}