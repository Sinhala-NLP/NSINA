{"Source": "Adaderana", "Timestamp": "December 29, 2013 08:12 am", "Headline": "ලැබුණු බලය අහිමිකර ගන්න සුදානමක් නෑ", "News Content": "ආණ්ඩු පක්ෂය සමඟ ගැටුම් ඇති කරගනිමින් කොළඹ මහ නගර සභාවේ එක්සත් ජාතික පක්ෂයට ලැබුණු බලය අහිමි කර ගැනීමට තමන් සූදානම් නොමැති බව නගරාධිපති ඒ.ජේ.එම්.මුසම්මිල් මහතා පවසයි. 2001 වසරේ දී බලයට පත් වු එක්සත් ජාතික පක්ෂ ආණ්ඩුව කිහිප දෙනෙකුගේ නොසැලකිල්ල හේතුවෙන් බිඳ වැටුණු බව ඔහු පෙන්වාදෙයි. ඒ.ජේ.එම්.මුසම්මිල් පදනම යටතේ අඩු ආදායම් ලාභි පවුල්වල දරුවන්ට පොත්පත් ලබාදීම වෙනුවෙන් ඊයේ පස්වරුවේ කොළඹ කැම්බල් පිටියේ පැවති උත්සවයකට එක්වෙමින් නගරාධිපතිවරයා මේ බව පැවසීය.", "URL": "https://sinhala.adaderana.lk/news.php?nid=39920", "Category": null, "Parent URL": null}