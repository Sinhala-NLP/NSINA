{"Source": "Adaderana", "Timestamp": "October 30, 2013 09:09 am", "Headline": "ව්‍යාජ රුපියල් 1000 නෝට්ටුවක් පරිහරණය කළ 2ක් දැලේ ", "News Content": "රුපියල් දහසක ව්‍යාජ මුදල් නෝට්ටුවක් ළඟ තබා ගත් කාන්තාවක සහ එය ලබා දුන් බව කියන තවත් පුද්ගලයෙකු හොරණ නගරයේදී අත්අඩංගුවට ගෙන තිබේ. හොරණ පොලීසියට ලද තොරතුරකට අනුව සැකකරුවන් අත්අඩංගුවට ගෙන ඇති බව පොලීසිය සඳහන් කරයි. සැකකරුවන් දෙදෙනා බණ්ඩාරගම සහ කළුතර ප්‍රදේශ වල පදිංචිකරුවන් බව වාර්තා වෙයි . ඔවුන් අද(30) දින හොරණ මහේස්ත්‍රාත්වරයා හමුවට ඉදිරිපත් කිරීමට නියමිත අතර හොරණ පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38478", "Category": null, "Parent URL": null}