{"Source": "Adaderana", "Timestamp": "February 26, 2010 03:34 am", "Headline": "පෙත්සමේ වගඋත්තරකරුවන්ට නොතීසි", "News Content": "පසුගිය ජනාධිපතිවරණ ප්‍රතිඵල අවලංගු කරන්නැයි ඉල්ලා ජනරාල් සරත් ෆොන්සේකා මහතා විසින් ගොනු කර ඇති ඡන්ද පෙත්සමේ වගඋත්තරකරුවන්ට ශ්‍රේෂ්ඨාධිකරණය විසින් දැන්වීම් නොතීසි යොමු කර තිබේ. අදාළ පෙත්සමේ වගඋත්තරකරුවන් ලෙස පසුගිය ජනාධිපතිවරණයට ඉදිරිපත් වූ සියලු අපේක්ෂකයන් සහ විමල් වීරවංශ මහතා ඇතුළු පිරිසක් නම් කර තිබුණි. එම පිරිසට ඊයේ දිනයේ අදාළ දැන්වීම් නොතීසි නිකුත් කළ බව ශ්‍රේෂ්ඨාධිකරණයේ ලේඛකාධිකාරීවරිය ප්‍රකාශ කළේය. දැනට විදෙස් ගතව සිටින අගවිනිසුරු අශෝක ද සිල්වා මහතා දිවයිනට පැමිණි පසු ඡන්ද පෙත්සම විභාග කරන දිනය තීරණය කිරීමට නියමිතය.", "URL": "https://sinhala.adaderana.lk/news.php?nid=6940", "Category": null, "Parent URL": null}