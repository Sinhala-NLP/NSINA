{"Source": "Adaderana", "Timestamp": "March 12, 2017 04:36 pm", "Headline": " ගොඩනැගිල්ලක කොටසක් කඩා වැටී 1ක් මරුට-1ට තුවාලයි", "News Content": "කොල්ලුපිටිය ජේම්ස් පීරිස් මාවත ප්‍රදේශයේ දී ඉදිකෙරමින් පවතින ගොඩනැගිල්ලක කොටසක් කඩා වැටීමෙන් තරුණයෙකු මියගොස් තිබේ. අදාළ ගොඩනැගිල්ලේ ඉදිකිරීම් කටයුතුවල නිරත වු කම්කරුවන් දෙදෙනෙකු මතට එහි කොටසක් කඩා වැටී ඇති බව පොලීසිය පැවසුවේය. බරපතළ තුවාල ලැබු ඔවුන් දෙදෙනා කොළඹ ජාතික රෝහලට ඇතුළත් කිරීමේ දී එක් අයෙකු මියගොස් තිබේ. මියගොස් ඇත්තේ නුවරඑළිය මීපිලිමාන ප්‍රදේශයේ පදිංචව සිටි 18 හැවිරිදි තරුණයෙකි. මෘත ශරීරය කොළඹ ජාතික රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදුකිරීමට නියමිතය. කොල්ලුපිටිය පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70778", "Category": null, "Parent URL": null}