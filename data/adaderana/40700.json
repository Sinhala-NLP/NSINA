{"Source": "Adaderana", "Timestamp": "January 28, 2014 10:06 am", "Headline": "ටෙස්ට් තරඟයේ දෙවන දිනය අදයි", "News Content": "සංචාරක ශ්‍රී ලංකා කණ්ඩායම සහ බංගලාදේශ කණ්ඩායම අතර පැවැත්වෙන ප්‍රථම ටෙස්ට් ක්‍රිකට් තරඟයේ දෙවන දිනය අදයි. ඊයේ(27) දිනයේ තරඟය නතර කරන විට සිය පළමු ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම කිසිවෙකු නොදැවී ලකුණු 60ක් ලබා සිටියා. ආරම්භක පිතිකරුවන් යුගළය වන දිමුත් කරුණාරත්න ලකුණු 28ක් සහ කෞෂාල් සිල්වා ලකුණු 30ක් රැස්කරගෙන සිටියි. තරගයේ කාසිය වාසිය දිනු ශ්‍රි ලංකා කණ්ඩායම ප්‍රථමයෙන් පන්දුවට පහරදිමේ අවස්ථාව බංග්ලාදේශ කණ්ඩායමට ලබාදුන් අතර ඔවුන් පළමු ඉනිම සඳහා සියලු දෙනා දැවී ලබාගත්තේ ලකුණු 232ක් පමණයි. බංගලාදේශ ඉනිම වෙනුවෙන් මුෂ්ෆිකර් රහීම් ලකුණු 61ක් සහ ෂකිබ් අල් හසන් ලකුණු 55ක් ලබාගැනීමට සමත් වුණි. පන්දු යැවීමේ දී ශමින්ද එරංග ලකුණු 49කට කඩුලු 4ක් සහ සුරංග ලක්මාල් ලකුණු 66කට කඩුලු 03ක් දවාගන්නා ලදී.", "URL": "https://sinhala.adaderana.lk/news.php?nid=40700", "Category": null, "Parent URL": null}