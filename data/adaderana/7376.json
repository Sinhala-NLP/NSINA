{"Source": "Adaderana", "Timestamp": "March 19, 2010 10:12 am", "Headline": "පුත්තලමට නව කර්මාන්ත ශාලාවක්", "News Content": "පුත්තලම මදුරන්කුලිය ප්‍රදේශයේ නව සෙල්ලම් බඩු කර්මාන්ත ශාලාවක් ආරම්භ කර තිබේ. නිපැයුම් ශ්‍රී ලංකා කර්මාන්ත 300 යටතේ ඉදි කළ මෙම කර්මාන්ත ශාලාව ඊයේ විවෘත කෙරුණි. ශ්‍රී ලංකා ආයෝජන මණ්ඩල ව්‍යාපෘතියක් ලෙස ක්‍රියාත්මක කළ මෙම ව්‍යාපෘතිය යටතේ මදුරන්කුලිය ප්‍රදේශයේ තරුණ තරුණියන් 350 කට පමණ සෘජු රැකියා අවස්ථා උදා වී ඇත. අදාළ වැඩසටහන යටතේ ව්‍යාපෘති 222 ක් සඳහා දැනටමත් ගිවිසුම් අත්සන් කර ඇති බව ශ්‍රී ලංකා අයෝජන මණ්ඩලය පවසයි. ඉන් ව්‍යාපෘති 38 කට ඉදිකිරීම් කටයුතු මේ වන විට සිදු කෙරෙන අතර සමස්ත ව්‍යාපෘතිය තුළින් රැකියා අවස්ථා 67 ,000 ක් පමණ ලබා දීමට සැලසුම් කර තිබේ.", "URL": "https://sinhala.adaderana.lk/news.php?nid=7376", "Category": null, "Parent URL": null}