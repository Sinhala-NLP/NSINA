{"Source": "Adaderana", "Timestamp": "July 24, 2012 12:48 pm", "Headline": "මාතලේට හෙට ජලය නෑ", "News Content": "හදිසි නඩත්තු කටයුත්තක් හේතුවෙන් හෙට (25) දිනය තුළ මාතලේ ප්‍රදේශයේ පැය 12 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. හෙට උදෑසන හතේ සිට රාත්‍රී හත දක්වා කාලය තුළ ජල සැපයුම අත්හිටුවන බව එම මණ්ඩලය සඳහන් කළේය. මාතලේ ජලසම්පාදන ක්‍රමයේ හදිසි නඩත්තු කටයුත්තක් හේතුවෙන් මෙලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පැවසුවේය. ඒ අනුව මාතලේ නගරය, පලාපත්වල, රත්තොට පාර, කළුදෑවල, ඉහළහරස්ගම, කොහොබිළිවල, අලුත්විහාරේ, වාවින්න, කෝට්ටේගොඩ, සමන්දාව, එම්.සී.පාර, කුඹීයන්ගොඩ යන ප්‍රදේශවල ජල සැපයුම අත්හිටුවනු ඇති.", "URL": "https://sinhala.adaderana.lk/news.php?nid=26018", "Category": null, "Parent URL": null}