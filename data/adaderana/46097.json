{"Source": "Adaderana", "Timestamp": "September 16, 2014 10:08 am", "Headline": "මාතර බස්නැවතුමේදී ලංගමයට කාන්තාව බිලි", "News Content": "මාතර ප්‍රධාන බස්නැවතුම්පළ ඉදිරිපිට වෙරළ මාර්ගයේ දී සිදුවු රිය අනතුරකින් පදික කාන්තාවක මියගොස් තිබේ. ලංකා ගමනාගමන මණ්ඩලයට අයත් බස් රථයක අදාළ කාන්තාව ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබු කාන්තාව මාතර රෝහලට ඇතුළත් කිරීමෙන් අනතුරුව මියගොස් ඇත. මියගොස් ඇත්තේ 51 හැවිරිදි කඹුරුපිටිය ප්‍රදේශයේ පදිංචිව සිටි කාන්තාවකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව පොලීසිය සඳහන් කළේය. මේ අතර මාන්කුලම් ඒ 9ය මාර්ගයේ මුරුකණ්ඩි කෝවිල ආසන්නයේ දී බස් රථයකින් ඇද වැටීමෙන් කොන්දොස්තරවරයෙකු මියගොස් තිබේ. මියගොස් ඇත්තේ 19 හැවිරිදි වව්නියාව ප්‍රදේශයේ පදිංචිව සිටි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=46097", "Category": null, "Parent URL": null}