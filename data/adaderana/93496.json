{"Source": "Adaderana", "Timestamp": "July 30, 2018 09:14 pm", "Headline": "ආණ්ඩුව පුද්ගලයෙකුට බයේ ව්‍යවස්තා සංශෝධන සිදු කරනවා", "News Content": "පුද්ගලයෙකු අරමුණු කරගනිමින් රටක ව්‍යවස්තා සංශෝධන සිදු කරයි නම් එම පුද්ගලයාට රටේ ආණ්ඩුව කෙතරම් බිය වි ඇත්ද යන්න පැහැදිලි වන බව හිටපු ආරක්ෂක ලේකම් ගෝඨාභය රාජපක්ෂ මහතා පැවසීය. අතිපූජ්‍ය කෝදාගොඩ ශ්‍රී සංඝානන්ද නාහිමියන්ගේ 30 වන ගුණ සමරුව නිමිත්තෙන් දිවෙලගොඩ පුරාණ විහාරස්ථානයේ අභිනව දෙමහල් ධර්ම ශාලා මන්දිරය විවෘත කිරීමේ පුණ්‍යෝත්සවය අද(30) පැවැත්වුණේ හිටපු ආරක්ෂක ලේකම් ගෝඨාභය රාජපක්ෂ මහතාගේ සහභාගිත්වයෙනි. එම උත්සවයෙන් අනතුරුව මාධ්‍යවේදින් නැගු ප්‍රශ්ණවලට පිළිතුරු ලබා දෙමින් එ් මහතා මේ බව පැවසීය. යුද්ධය අවසන් වී වසර 5ක් යනතුරු පසුගිය ආණ්ඩුව රට පාලනය කළ කාලය තුල එල්. ටී.ටී. ඊ ත්‍රාස්ත සංවිධානයට නැවතත් ප්‍රතිසංවිදානය විමට ඉඩක් නොලැබුණ බවද වර්තමානයේ එවැන්නක් සිදු නොවන බවද ගෝඨාභය රාජපක්ෂ මහතා පැවසීය. වත්මන් ආණඩුව ගෙන යන ගම්පෙරළිය වැඩසටහනින් කිසිදු ප්‍රයෝජනයක් නොමැති බවද ඒ මහතා එහිද වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93496", "Category": null, "Parent URL": null}