{"Source": "Adaderana", "Timestamp": "May 10, 2010 08:50 am", "Headline": "කොටි සාමාජිකයාගෙන් ප්‍රශ්න කිරීමට අවසර", "News Content": "රජයේ කොන්ත්‍රාත්කරුවෙකු වශයෙන් කටයුතු කරමින් උපයන මුදල් කොටි සංවිධානය වෙත ලබාදුන්නේ යැයි අත්අඩංගුවට ගත් ප්‍රබල කොටි සාමාජිකයෙකු රඳ‍වාගෙන ප්‍රශ්න කිරීමට අධිකරණය අවසර දී තිබේ. ත්‍රස්ත මර්දන කාර්යාංශය මගින් සැකකරු අත්අඩංගුවට ගෙන කොළඹ මහේස්ත්‍රාත් අධිකරණයට ඉදිරිපත් කළේය. ඒ අනුව ඔහු මසක කාලයක් රඳවා තබා ප්‍රශ්න කිරීමට මහේස්ත්‍රාත්වරයා අවසර ලබාදී ඇති බව සඳහන්ය. සැකකරු මන්නාරම ප්‍රදේශයේ සරණාගත කඳවුරක රැඳී සිටියදී අත්අඩංගුවට ගත් බව ත්‍රස්ත මර්දන කාර්යාංශය පවසයි.", "URL": "https://sinhala.adaderana.lk/news.php?nid=8295", "Category": null, "Parent URL": null}