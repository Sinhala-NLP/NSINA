{"Source": "Adaderana", "Timestamp": "February 9, 2014 04:13 pm", "Headline": "එන්න එන්නම පැමිණිලි වැඩියි - මැ.කොට කියනවා", "News Content": "බස්නාහිර සහ දකුණු පළාත් සභා ඡන්ද විමසිමට අදාළව නීති විරෝධී ප්‍රචාරක කටයුතු සම්බන්ධයෙන් ලැබෙන පැමිණිලි ඉහළ ගොස් ඇති බව මැතිවරණ නිරික්ෂණ සංවිධාන පවසයි. පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේ දකුණු පළාත තුලින් අද දිනයේ ද එවැනි සිදුවීම් කිහිපයක් ගැන වාර්තා වු බවයි. ඊට අමතරව රාජ්‍ය දේපළ දේශපාලන කටයුතු සඳහා යොදා ගැනීම සම්බන්ධයෙන් ද පැමිණිලි ලැබී ඇති බව පැෆරල් සංවිධානය පවසයි. ඒ පිළිබද මැතිවරණ කොමසාරිස්වරයා දැනුවත් කිරිමට පියවර ගන්නා බව රෝහණ හෙට්ටිආච්චි මහතා සඳහන් කළේය.", "URL": "https://sinhala.adaderana.lk/news.php?nid=40993", "Category": null, "Parent URL": null}