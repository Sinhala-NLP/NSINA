{"Source": "Adaderana", "Timestamp": "January 26, 2018 03:53 pm", "Headline": "  පාසල නිම වී ගෙදර එන්න ගිය සිසුවිය ජීවිත ගමනට සමුදෙයි", "News Content": "අම්බලන්ගොඩ, බටපොල, පොල්ලැව්ව ප්‍රදේශයේ සිදු වූ අනතුරකින් පාසල් සිසුවියක මිය ගොස් තිබේ. අද(26) පස්වරුවේ සිදු වූ මෙම අනතුරින් මිය ගොස් ඇත්තේ වයස අවුරුදු 17ක අම්බලන්ගොඩ ප්‍රදේශයේ ප්‍රසිද්ධ පාසලක ඉගෙනුම ලබන සිසුවියකි. අදාළ සිසුවිය පාසල නිම වී නිවස බලා පැමිණ ඇති අතර ඇය බස් රථයේ පසු පස පාපුවරුවට ආසන්නයේ ගමන් කර තිබේ. පසුව ඇය බසයෙන් බැස ඇති අතර පසුව කකුල පැටලී එම ස්ථානයේ ඇද වැටී ඇති අතර ඒ අවස්ථාවේදී එම බස් රථයේ පිටුපස රෝදයට යටවීමෙන් මිය ගොස් තිබේ. අනතුරුට පත් වූ ඇය අනතුර සිදු වූ ස්ථානයේම මිය ගොස් ඇති බවද වාර්තා වෙයි. මළ සිරුර මේ වන විටත් එම ස්ථානයේම තබා ඇති බව සඳහන්ය.", "URL": "https://sinhala.adaderana.lk/news.php?nid=83570", "Category": null, "Parent URL": null}