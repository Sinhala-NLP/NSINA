{"Source": "Adaderana", "Timestamp": "November 1, 2017 04:42 pm", "Headline": "හිටපු එල්.ටී.ටී.ඊ සාමාජිකයාට ජිවිතාන්තය තෙක් සිරදඩුවම්", "News Content": "දෙහිවල පොලිස් ස්ථානයේ බුද්ධි අංශයේ හිටපු ස්ථානාධිපති පොලිස් පරික්ෂක සුනිල් ද අබෘෘ මහතා වෙඩි තබා ඝාතනය කිරිමේ සිද්ධියට වරදකරු වූ හිටපු එල්.ටී.ටී.ඊ සාමාජිකයෙකුට කොළඹ මහාධිකරණය මඟින් ජිවිතාන්තය තෙක් සිරදඩුවම් නියම කර තිබේ. දීර්ඝ නඩු විභාගයකින් අනතුරුව මහාධිකරණ විනිසුරු පියසේන රණසිංහ මහතා විසින් එම තීන්දුව ප්‍රකාශයට පත් කළ බව අද දෙරණ අධිකරණ වාර්තාකරු සදහන් කළේය. 2003 වර්ෂයේදී දෙහිවල පොලිස් ස්ථානය තුළදී පොලිස් පරික්ෂක සුනිල් ද ආබෘෘ මහතා වෙඩි තබා ඝාතනය කර තිබිණි. අදාල චෝදනාව සම්බන්ධයෙන් නීතිපතිවරයා විසින් ත්‍රස්තවාදි පනත සහ ගිනිඅවි ආඥා පනත යටතේ විත්තිකරුට එරෙහිව නඩු පවරා තිබිණි. විත්තිකරුට එරෙහිව චෝදනා 03ක් සාධාරණ සැකයකින් තොරව ඔප්පු කිරිමට පැමිණිලි පාර්ශවය සමත් වී ඇති බව තීන්දුව ප්‍රකාශයට පත් කරමින් විනිසුරුවරයා සඳහන් කර ඇත. ඒ අනුව මහාධිකරණ විනිසුරු පියසේන රණසිංහ මහතා විසින් හිටපු එල්.ටී.ටී.ඊ සාමාජිකයාට ජිවිතාන්තය තෙක් සිරදඩුවම් නියම කළ බව අද දෙරණ අධිකරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=79412", "Category": null, "Parent URL": null}