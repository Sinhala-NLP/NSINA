{"Source": "Adaderana", "Timestamp": "December 5, 2015 12:17 pm", "Headline": "HNDA සිසුන්ට පරදීමේ සිද්ධිය - මානව හිමිකම් වාර්තාව තවමත්  පොලීසියට ලැබුණේ නෑලු!", "News Content": "උසස් ජාතික ගණකාධිකරණ ඩිප්ලෝමා සිසුන්ට පහරදිම සම්බන්ධයෙන් මානව හිමිකම් කොමිසන් සභාවේ නිර්දේශ ඇතුළත් වාර්තාව මේ දක්වාත් ලැබී නොමැති බව පොලිසිය පවසයි.කෙසේ වෙතත් අදාළ වාර්තාව ලබන සදුදා දිනය වන විට ලැබෙනු ඇති බව උසස් පොලිස් නිලධාරියෙකු අද දෙරණ සමග සදහන් කළේය.උසස් ජාතික ගණකාධිකරණ ඩිප්ලෝමා සිසුන්ට පහරදිම පිළිබඳව මානව හිමිකම් කොමිසන් සභාව ඔවුන්ගේ වාර්තාව ඊයේ දිනයේ ප්‍රකාශයට පත් කළේය. පොලිසිය ශිෂ්‍යයින්ගේ මූලික අයිතිවාසිකම් කඩ කර ඇති බවට ශ්‍රී ලංකා මානව හිමිකම් කොමිසන් සභාව ඔවුන්ගේ වාර්තාව මගින් පෙන්වා දී තිබේ.පොලිස් පහරදිම හේතුවෙන් තුවාල ලැබූ ශිෂ්‍ය ශිෂ්‍යාවන්ට වන්දි ගෙවන ලෙසද අදාළ වාර්තාව මගින් මානව හිමිකම් කොමිසන් සභාව නිර්දේශ කර ඇති බව වාර්තා වෙයි.අදාළ වාර්තාව පොලිස් මුලස්ථානයට ලැබී ඇත්ද යන්න පිළිබඳව අද දෙරණ සොයා බැලීමක් සිදු කළ අතර එහිදී අනාවරණය වූයේ මේ දක්වා එම වාර්තාව පොලිස් මුලස්ථානයට ලැබී නොමැති බවයි.කෙසේ වෙතත් අදාළ වාර්තාව පොලිස් මූලස්ථානයට භාරදිමට කටයුතු කළ බව ශ්‍රී ලංකා මානව හිමිකම් කොමිසමේ නිලධාරියෙකු අද දෙරණ සමග සඳහන් කළේය.", "URL": "https://sinhala.adaderana.lk/news.php?nid=55531", "Category": null, "Parent URL": null}