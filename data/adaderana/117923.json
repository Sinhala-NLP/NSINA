{"Source": "Adaderana", "Timestamp": "August 31, 2019 11:25 am", "Headline": "ඩෝරියන් ප්‍රබල වෙයි", "News Content": "අමෙරිකාවේ ෆ්ලොරීඩා ප්‍රාන්තයට බලපා ඇති ඩෝරියන් සුළි කුණාටුව ප්‍රබල සුළි කුණාටු තත්ත්වයක් බවට වර්ධනය වී ඇත. පැයට කිලෝමීටර් 130 පමණ වේගයකින් සුළි කුණාටුව හමා යන බව එරට ජාතික සුළි කුණාටු මධ්‍යස්ථානය පවසයි. මේ හේතුවෙන් ෆ්ලෝරිඩා ප්‍රාන්තයේ ජාත්‍යන්තර ගුවන් තොටුපල වසා දැමීමට බළධාරීන් පියවර ගෙන ඇති අතර සංචාරකයින්ට අනතුරු ඇඟවීම් නිවේදන ද නිකුත් කර ඇත. සුළි සුලං තත්ත්වය හේතුවෙන් හදිසි තත්වයක් ප්‍රකාශයට පත් කිරීමට එරට රජය ඊයේ පියවර ගත්තේය. එම තත්ත්වය තවදුරටත් දීර්ඝ කර ඇති අතර ජනතාවට නිවෙස්වලට වී සුරක්ෂිතව කාලය ගත කරන ලෙස තවදුරටත් දැනුම්දීම් සිදුකර ඇත. 1992 වසරේදී අමෙරිකාවට බලපෑ සුළි කුණාටු තත්වයෙන් පසු එරටට බලපාන දරුණුතම සුළිකුණාටුව බව ඩෝරියන් සුළි කුණාටුව පත්වනු ඇති බව කාලගුණ අංශ දැනුම් දී ඇත.", "URL": "https://sinhala.adaderana.lk/news.php?nid=117923", "Category": null, "Parent URL": null}