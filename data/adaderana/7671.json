{"Source": "Adaderana", "Timestamp": "April 5, 2010 10:55 am", "Headline": "176 මාර්ගයේ බස් වර්ජනයක්", "News Content": "මාර්ග අංක 176 කරගම්පිටිය හා හෙට්ටියාවත්ත අතර ධාවනය කෙරෙන පෞද්ගලික බස් රථ අද පෙරවරුවේ සිට ධාවනයෙන් ඉවත්ව තිබේ. ඒකාබද්ධ කාල සටහන් පිළිබඳ මතුව ඇති අර්බුදයක් හේතුවෙන් මෙලෙස වැඩවර්ජනයක් ආරම්භ කළ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසුවේය. ඒකාබද්ධ කාල සටහන් නිසි පරිදි ක්‍රියාත්මක නොවීම හේතුවෙන් ඊයේ දිනයේ පෞද්ගලික බස් රථයක සහ ලංගම බස් රථයක සේවක දෙපිරිසක් පහර කෑමට ලක්ව ඇත. ඊට මැදිවු පෞද්ගලික බස් රථ සේවකයෙකු පොලිසිය අත්අඩංගු‍ව‍ට ගෙන ඇති බව වි‍ජේරත්න මහතා පවසයි. මීට විරෝධය පළ කරමින් මාර්ග අංක 176 පෞද්ගලික බස් රථ සියලු සේවකයින් වර්ජනයට එක්ව සිටින බව විජේරත්න මහතා සඳහන් කළේය. මේ සම්බන්ධයෙන් බලධාරීන් සමග සාකච්ඡා වල නිරත වෙමින් සිටින බව පැවසු විජේරත්න මහතා වැඩිදුරටත් පැවසුවේ වර්ජන‍ය හේතුවෙන් අපහසුතාවට පත්වන මගීන්ට කනගාටුව ප්‍රකාශ කරන බවය.", "URL": "https://sinhala.adaderana.lk/news.php?nid=7671", "Category": null, "Parent URL": null}