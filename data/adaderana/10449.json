{"Source": "Adaderana", "Timestamp": "August 26, 2010 11:19 am", "Headline": "හකීම් -ජනපති හමුව සාදාචාරාත්මක නැ", "News Content": "මුස්ලිම් කොංග්‍රස් නායක රවුෆ් හකීම් මහතා, ජනාධිපති මහින්ද රාජපක්ෂ මහතා සමඟ පැවැත්වු සාකච්ඡා සම්බන්ධයෙන් තම පක්ෂය දැනුවත් කර නොතිබු බව එක්සත් ජාතික පක්ෂය පවසයි. ඊයේ මහනුවරදී රවුෆ් හකීම් මන්ත්‍රීවරයා සහ ජනාධිපතිවරයා අතර සාකච්ඡාවක් පවත්වා ඇති බව එක්සත් ජාතික පක්ෂයේ සභාපති, පාර්ලිමේන්තු මන්ත්‍රි ගාමිණි ජයවික්‍රම පෙරේරා මහතා සඳහන් කළේය. තම පක්ෂයේ මන්ත්‍රීවරුන් කිහිපදෙනෙකු රජයට එක්වන බවට පැතිරි ගිය ප්‍රකාශය සම්බන්ධයෙන් ජනාධිපතිවරයා සමඟ සාකච්ඡා කළ බව මේ සම්බන්ධයෙන් එක්සත් ජාතික පක්ෂය රවුෆ් හකීම් මන්ත්‍රීවරයාගෙන් විමසු අවස්ථාවේදී ඔහු පැවසූ බව ජයවික්‍රම පෙරේරා මහතා පෙන්වාදෙයි. එහෙත් රවුෆ් හකීම් මන්ත්‍රීවරයා ජනාධිපතිවරයා සමග එවන් සාකච්ඡාවක් පැවැත්වීම සදාචාරාත්මක‍ නොවන බව ගාමිණි ජයවික්‍රම පෙරේරා මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=10449", "Category": null, "Parent URL": null}