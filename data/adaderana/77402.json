{"Source": "Adaderana", "Timestamp": "September 11, 2017 01:20 pm", "Headline": " ටිරාන් අලස්ට විදෙස් ගත වෙන්න අවසරයි!", "News Content": "හිටපු පාර්ලිමේන්තු මන්ත්‍රී ටිරාන් අලස් මහතාට මාසයක කාලයක් සඳහා විදෙස් ගතවීමට කොළඹ මහාධිකරණය අවසර ලබාදී තිබේ.ලබන 16 වනදා සිට ඔක්තෝබර් මස 16 වනදා දක්වා ඔහුට විදෙස් ගතවීමට කොළඹ මහාධිකරණ විනිසුරු විකුම් කලුආරච්චි මහතා අවසර දුන් බව අද දෙරණ අධිකරණ වාර්තාකරු සඳහන් කළේය.ටිරාන් අලස් මහතාට පනවා තිබූ විදෙස් ගමන් තහනම තාවකාලිකව ඉවත් කළ බවට ආගමන විගමන නිලධාරීන් වෙත දැනුම්දීමට ද මහාධිකරණ විනිසුරුවරයා නියෝග කර තිබේ.අදාළ නඩුව ඔක්තෝබර් මස 20 වනදා යළි කැඳවීමට මහාධිකරණ විනිසුරු විකුම් කලුආරච්චි මහතා නියෝග කළ බව අද දෙරණ අධිකරණ වාර්තාකරු සඳහන් කළේය.යුද ගැටුම්වලින් හා සුනාමි ව්‍යසනයෙන් විපතට පත් උතුරු නැගෙනහිර ජනතාවට නිවාස ඉදිකිරීම සඳහා මහා භාණ්ඩාගාරයෙන් ලබාදුන් රුපියල් මිලියන 200ක මුදලක් අවභාවිතය සම්බන්ධයෙන් ටිරාන් අලස් මහතාට එරෙහිව මෙම නඩුව පවරා තිබුණි.", "URL": "https://sinhala.adaderana.lk/news.php?nid=77402", "Category": null, "Parent URL": null}