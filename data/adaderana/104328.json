{"Source": "Adaderana", "Timestamp": "February 14, 2019 05:19 pm", "Headline": "රොටඩෑම් විවෘත ටෙනිස් තරගාවලියේ මීළඟ වටයට ඩමීර් සුදුසුකම් ලබයි", "News Content": "රොටඩෑම් විවෘත ටෙනිස් තරගාවලියේ මීළඟ වටය සඳහා සුදුසුකම් ලබා ගැනිමට බොස්නියාවේ ඩමීර් ඩුම්හූර් සමත් විය. ඒ ග්‍රීසියේ ස්ටෙෆානොස් ට්ස්සිපාස් පරාජයට පත් කරමින්. ඉතා උණුසුම් ආකාරයෙන් ආරම්භ වු තරගයේ පළමු වටය ඉතා උණුසුම් මුහුණුවරක් ගත්තේය. ඒ අනුව එම වටය ලකුණු 6ට 4ක් ලෙස ජය ගත්තේ ඩමීර් ඩුම්හූර් විසින්. අනතුරුව ආරම්භ වු තරගයේ දෙවන වටය ඉතා පහසුවෙන් ලකුණු 6ට 1ක් ලෙස ජය ගැනීමට ස්ටෙෆානොස් ට්ස්සිපාස් සමත් විය. තීරණාත්මක තුන්වන සහ අවසන් වටය ප්‍රබල සටනකින් පසු ලකුණු 7ට 5ක් ලෙස ඩමීර් ඩුම්හූර් ජය ගත්තේය. ඒ අනුව තරගය තරග වටය 2ට 1ක් ලෙස ජය ගත් ඩමීර් ඩුම්හූර් මීළඟ වටය සඳහා සුදුසුකම් ලබා ගත්තේය. ඩමීර් ඩුම්හූර් ලෝක ටෙනිස් ශ්‍රේණිගත කිරීමේ සටහනේ 56 වන ස්ථානයේ පසුවන අතර ඔහු හමුවේ පරාජය වු ස්ටෙෆානොස් ට්ස්සිපාස් එම ශ්‍රේණිගත කිරීමේ සටහනේ පසු වන්නේ 12 වන ස්ථානයේයි.", "URL": "https://sinhala.adaderana.lk/news.php?nid=104328", "Category": null, "Parent URL": null}