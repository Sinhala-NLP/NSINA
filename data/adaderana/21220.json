{"Source": "Adaderana", "Timestamp": "January 7, 2012 08:55 am", "Headline": "යෝජිත මැතිවරණ පනතට සංශෝධන එක් කළ යුතුයි", "News Content": "යෝජිත පළාත් පාලන මැතිවරණ පනත් කෙටුම්පතට සංශෝධන කිහිපයක් එක් කළ යුතු බව පැෆ්රල් සංවිධානය පවසයි. මූලික සංශෝධන 5 ක් පිළිබඳ අවධානය යොමු කළ යුතු බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. මේ පිළිබඳ මැතිවරණ කොමසාරිස්වරයාගේ සහ විෂය භාර අමාත්‍යවරයාගේ අවධානය යොමු කළ බව රෝහණ හෙට්ටිආරච්චි මහතා කියා සිටියි. එමෙන්ම දේශපාලන පක්ෂවල ලේකම්වරුන්, නීති කෙටුම්පත් දෙපාර්තමේන්තුවේ ප්‍රධානීන් ඇතුළු මෙම සංශෝධනයන් පිළිබඳව සලකා බැලෙන ආයතන සහ පුද්ගලයින්ගේ අවධානය මේ සඳහා යොමුකළ බව ඒ මහතා සඳහන් කළේය. කොට්ඨාශ නිර්ණය කිරීමේ දී කිසියම් දේශපාලන පක්ෂයකට, පුද්ගලයෙකුට හෝ කණ්ඩායමකට කිසියම් අක්‍රමිකතාවක් මතුවුවහොත් ඒ සඳහා අභියාචනා කිරීමේ ඉඩකඩක් ඇතිකිරීම ඉදිරිපත් කළ කරුණු අතරින් ප්‍රධානම කරුණක් බව ද හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=21220", "Category": null, "Parent URL": null}