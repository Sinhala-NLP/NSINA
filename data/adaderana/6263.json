{"Source": "Adaderana", "Timestamp": "January 26, 2010 03:20 pm", "Headline": "වන්නියට ඡන්ද පෙට්ටි සහ නිලධාරීන් පිටත්කෙරේ", "News Content": "වන්නි දිස්ත්‍රික්කයේ ඡන්ද මධ්‍යස්ථාන වෙත ඡන්ද පෙට්ටි සහ නිලධාරීන් පිටත් කර හැරීම මේ වන විට ආරම්භ කර ඇති බව දිස්ත්‍රික් තේරීම්භාර නිලධාරීවරයා පවසයි. සෑම ඡන්ද මධ්‍යස්ථානයකටම පොලිසියේ සහ හමුදාවේ ආරක්ෂාව යොදවා ඇති බවද තේරීම්භාර නිලධාරීවරයා සඳහන් කරයි. වන්නි දිස්ත්‍රික්කයේ ඡන්දය ප්‍රකාශ කිරීම සඳහා ලියාපදිංචි වී ඇති ඡන්ද දායකයින්ගේ සංඛ්‍යාව දෙලක්ෂ 66,915 ක් වන අතර මධ්‍යස්ථාන 257 කදී ඡන්දය ප්‍රකාශ කිරීම සිදුකෙරෙන බව වාර්තා වේ. වසර ගණනාවකට පසුව මන්නාරම, වව්නියාව, මුලතිවු සහ කිලිනෙ‍ාච්චි යන දිස්ත්‍රික්කවල ජනතාවට තම දිස්ත්‍රික්කය තුළම ඡන්දය ප්‍රකාශ කිරීමේ අවස්ථාව සැලසී තිබේ.", "URL": "https://sinhala.adaderana.lk/news.php?nid=6263", "Category": null, "Parent URL": null}