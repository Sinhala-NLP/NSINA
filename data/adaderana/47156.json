{"Source": "Adaderana", "Timestamp": "November 4, 2014 09:19 am", "Headline": "කුඩු ජාවාරමේ නිරත 3ක් අත්අඩංගුවේ ", "News Content": "හෙරොයින් ජාවාරමේ නිරතව සිටි පුද්ගලයින් තිදෙනෙකු පාදුක්ක, බටවල ප්‍රදේශයේ දි අත්අඩංගුවට ගෙන තිබේ. බොරලැස්ගමුව පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදි මොවුන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී හෙරොයින් ග්‍රෑම් 17ක් පොලීසිය භාරයට ගෙන තිබේ. සැකකරුවන් අද හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර රස්නායකපුර, ඉහළ මාවතගම ප්‍ර දේශයේ දී ද හෙරොයින් ජාවාරමේ නිරතව සිටි පුද්ගලයෙකු අත්අඩංගුවට ගෙන තිබේ. සැකකරු සතුව තිබී හෙරොයින් පැකට් 26ක් පොලීසිය බාරයට ගෙන ඇති බව සඳහන් වෙයි. මෙලෙස අත්අඩංගුවට ගෙන ඇත්තේ 18 හැවිරිදි හීන්වැව, ඉහළ මාවතම ප්‍රදේශයේ පදිංචිකරුවෙකු වන අතර ඔහු අද නිකවැරටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47156", "Category": null, "Parent URL": null}