{"Source": "Adaderana", "Timestamp": "July 16, 2019 03:38 pm", "Headline": "ඉන්දුනීසියාවේ ප්‍රබල භූ කම්පනයක්", "News Content": "ඉන්දුනීසියාවේ බාලි දූපත් ආශ්‍රිතව සිදුවූ ප්‍රබල භූ කම්පනයෙන් එක් පුද්ගලයෙකු මියගොස් තිබේ. භූ කම්පනය රිච්ටර් මාපකයේ ඒකක හයයි දශම එකක ප්‍රබලත්වයක් සටහන් කර ඇති අතර බාලි දූපතට කිලෝමීටර් 102 ක් වූ මුහුදු ප්‍රදේශයේ භූ කම්පනය හටගෙන තිබුණි. භූ කම්පනයේ බලපෑමෙන් එක් පුද්ගලයෙකු මියගොස් ඇති බවට මේ වන විට වාර්තා වී ඇති අතර නිවාස සහ ගොඩනැගිලි කිහිපයකට හානි සිදුව ඇති බව ද සදහන්. එම භූ කම්පනයෙන් අනතුරුව ප්‍රදේශය ආශ්‍රිතව පසුකම්පන 30 ක් පමණ සිදුව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=114271", "Category": null, "Parent URL": null}