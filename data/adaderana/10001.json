{"Source": "Adaderana", "Timestamp": "August 3, 2010 11:44 am", "Headline": "දි.මු සම්බුද්ධ ජයන්ති කමිටුවේ සම සභාපති ධුරයට", "News Content": "සම්බුද්ධ ජයන්ති ජනාධිපති මෙහෙයුම් කමිටුවේ සම සභාපතිවරයා ලෙස අග්‍රමාත්‍ය දි.මු ජයරත්න මහතා පත් කර තිබේ. ජනාධිපති මහින්ද රාජපක්ෂ මහතා විසින් මෙම පත් කිරීම සිදු කර ඇති බව අග්‍රාමාත්‍ය කාර්යාලය සඳහන් කරයි. මල්වතු පාර්ශවයේ අනුනායක අතිපූජ්‍ය නියංගොඩ විජිතසිරි හිමි මෙහි සභාපතිවරයා ලෙස කටයුතු කරයි. විසි වැදෑරුම් වැඩපිළිවෙලක් හරහා මෙවර සම්බුද්ධ ජයන්තිය සැමරීමට කටයුතු සූදානම් කර තිබේ. මීට සමගාමීව ජාත්‍යන්තර බෞද්ධ සම්මේලනයක් ශ්‍රී ලංකාවේ දී පැවැත්වීමට ද කටයුතු යොදා ඇති බව ද සඳහන්ය.", "URL": "https://sinhala.adaderana.lk/news.php?nid=10001", "Category": null, "Parent URL": null}