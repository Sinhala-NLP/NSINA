{"Source": "Adaderana", "Timestamp": "July 2, 2019 12:43 pm", "Headline": "ලංගම බසයක ගැටී තරුණයෙක් ජීවිතක්ෂයට", "News Content": "මන්නාරම - තලෙයිමන්නාරම මාර්ගයේ තාරපුරම් ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලංකා ගමනාගමන මණ්ඩලයට අයත් බස් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු මන්නාරම රෝහලට ඇතුළත් කර වැඩිදුර ප්‍රතිකාර සඳහා යාපනය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ තලෙයිමන්නාරම ප්‍රදේශයේ පදිංචිව සිටි 23 හැවිරිදි අයෙක්. අනතුරට සම්බන්ධ බස් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=113196", "Category": null, "Parent URL": null}