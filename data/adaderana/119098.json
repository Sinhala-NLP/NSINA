{"Source": "Adaderana", "Timestamp": "September 14, 2019 04:15 pm", "Headline": "ජාතිවාදය අවුස්සනවා කියන්නේ අපිට විතරයි-ඇල්ලේ ගුණවංශ හිමි", "News Content": "ගිහි පැවදි පක්ෂ දෙක එක් වී නැවත රටට නිදහස ලබා ගැනීම සඳහා ක්‍රියා කළ යුතු කාලය එළඹ ඇති බව පූජ්‍ය ඇල්ලේ ගුණවංශ හිමියන් පවසයි. අද පස්වරුවේ කොළඹ සුගතදාස ගෘහස්ත ක්‍රීඩාංගනයේදී පැවැති උත්සවයකදී උන්වහන්සේ මේ බව සදහන් කළේය. අද අපේ රට නැවත යටත් විජිතයක් බවට පත්ව ඇති අතර යළි සියලු දෙනා එක්ව රටට නිදහස ලබා ගැනීම සඳහා සටන් කළ යුතුව ඇති බවත් පූජ්‍ය ඇල්ලේ ගුණවංශ හිමියන් පවසයි. එසේම මේ වන විට සංස්කෘතික වශයෙන් ද රට තුළ විනාශයක් ඇති වී ඇති අතර සංස්කෘතික විප්ලවයක්ද නිදහස් විප්ලවයත් සමඟ ඇති කළ යුතු බවත් උන් වහන්සේ ප්‍රකාශ කරයි. සිංහල ජාතිය ගැන කතා කිරීමේ දී එය ජාතිවාදී ක්‍රියාවක්ය යන චෝදනාව නඟන්නේ සිංහල ජාතියට පමණක් බවත් සිංහල ජාතිය ගැන කතා කිරීම පවා අවලංගු කිරීමට සුදානමක් පවතින බවත් වැඩිදුරටත් අදහස් දක්විමින් ඇල්ලේ ගුණවංශ හිමියන් පැවසීය. ශ්‍රීමත් අනගාරික ධර්මපාලතුමන්ගේ 155 වන ජන්ම දින සංවත්සර සැමරුම අද පස්වරුවේ කොළඹ සුගතදාස ගෘහස්ත ක්‍රීඩාංගනයේදී පැවැත්වුණි. එය නම් කර තිබුණේ \"සිරි දම්පල් අභිනන්දන\" ලෙසයි.", "URL": "https://sinhala.adaderana.lk/news.php?nid=119098", "Category": null, "Parent URL": null}