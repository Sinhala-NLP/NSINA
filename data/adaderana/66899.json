{"Source": "Adaderana", "Timestamp": "December 10, 2016 09:22 am", "Headline": "ජාතිවාදී ආගම්වාදී යෝජනාවක් සම්මත කිරීමේ අපේක්ෂාවක් නැතිලු", "News Content": "බෞද්ධ ආගමික ස්ථාන ස්ථාපිත කිරීමට විරුද්ධව උතුරු පළාත් සභාව යෝජනාවක් සම්මත කරගෙන නොමැති බව පළාත් සභා සභාපති ශ්‍රී විජය ශිවඥානම් මහතා පවසයි. ඉදිරියේදීත් කිසිදු ජාතිවාදී, ආගම්වාදී යෝජනාවක් සම්මත කිරීමට පළාත් සභාව අපේක්ෂා නොකරන බව ඔහු සඳහන් කරයි.ශ්‍රී විජය ශිවඥානම් මහතා පෙන්වාදෙන්නේ බුද්ධශාසන අමාත්‍ය විජයදාස රාජපක්ෂ මහතා විසින් මේ සම්බන්ධයෙන් සිදුකළ ප්‍රකාශය පිළිගත නොහැකි බවයි.ජාතික සමගියට එරෙහි ප්‍රකාශ සම්බන්ධයෙන් අවධානය යොමු කරන ලෙස ජනාධිපතිවරයාට, අග්‍රාමාත්‍යවරයාට සහ පොලිස්පතිවරයාට දැනුම්දීමට පළාත් සභාව යෝජනා කළ බව උතුරු පළාත් සභා සභාපති ශ්‍රී විජය ශිවඥානම් මහතා ප්‍රකාශ කළේය.", "URL": "https://sinhala.adaderana.lk/news.php?nid=66899", "Category": null, "Parent URL": null}