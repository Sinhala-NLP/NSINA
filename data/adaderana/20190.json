{"Source": "Adaderana", "Timestamp": "November 23, 2011 08:43 am", "Headline": "මහා පරිමාණ හොර සල්ලි මුද්‍රණකරුවෙක් දැලේ", "News Content": "මහා පරිමාණයෙන් ව්‍යාජ මුදල් මුද්‍රණය කර රට පුරා බෙදා හරින සැකකරුවෙකු පොලිසිය විසින් අත්අඩංගුවට ගෙන තිබේ. අදාළ පුද්ගලයා සතුව තිබී රුපියල් දහසේ ව්‍යාජ නෝට්ටු 20ක් සොයා ගෙන ඇති බව සඳහන්වේ. මෙම සැකකාර පුද්ගලයා කැස්බෑව ‍ප්‍රදේශයේ දී අත්අඩංගුවට ගෙන තිබේ. ව්‍යාජ මුදල් නෝට්ටු මුද්‍රණය කිරීම සඳහා සකස් කර තිබූ භාණ්ඩ රාශියක් ද එහි තිබී සොයා ගෙන ඇති අතර ව්‍යාජ මුද්‍රා 49ක් , ව්‍යාජ තාවකාලික රියදුරු බලපත්‍ර , ව්‍යාජ වැලි බලපත්‍ර ආදිය ද ඔහු සතුව තිබී සොයා ගත් බව පොලිසිය පවසයි. සැකකරුගෙන් සිදු කළ ප්‍රශ්න කිරීම් වල දී අනාවරණය වී ඇත්තේ ව්‍යාජ නෝට්ටු ලක්ෂ 30ක් පමණ ඔහු විසින් මුද්‍රණය කර බෙදා හැර ඇති බවයි.", "URL": "https://sinhala.adaderana.lk/news.php?nid=20190", "Category": null, "Parent URL": null}