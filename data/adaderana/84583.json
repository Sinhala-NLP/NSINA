{"Source": "Adaderana", "Timestamp": "February 20, 2018 05:02 pm", "Headline": "ඇෆ්ගනිස්ථානයට ලකුණු 146ක විශිෂ්ට ජයක්", "News Content": "සිම්බාබ්වේ කණ්ඩායම සමග පැවති පස් වන සහ අවසන් එක්දින ක්‍රිකට් තරගයෙන් ලකුණු 146ක විශිෂ්ට ජයක් හිමිකර ගැනීමට ඇෆ්ගනිස්ථාන කණ්ඩායම ඊයේ (19) සමව තිබේ. තරගයේ ප්‍රථමයෙන් පන්දුවට පහරදුන් ඇෆ්ගනිස්ථාන කණ්ඩායම සිය පන්දුවාර 50 අවසානයේ කඩුලු 9 ක් දැවී ලකුණු 241 ක් ලබා ගත් අතර එම ඉනිම වෙනුවෙන් ජාවිඩ් අහ්මාදි ලකුණු 76ක් ලබාගැනීමට සමත් විය. පිළිතුරු ඉනිම සඳහා පිටියට පිවිසි සිම්බාබ්වේ කණ්ඩායමට පන්දුවාර 32යි එක් පන්දුවක් අවසානයේ සියළු දෙනා දැවී ලබාගත හැකි වුයේ ලකුණු 95ක් පමණිය. පන්දු යැවීමේ දී රෂිඩ් ඛාන් කඩුලු තුනක් දවා ගැනීමට සමත් විය. ඒ අනුව තරගාවලිය හතරට එකක් ලෙස ජය ගැනීමට ඇෆ්ගනිස්ථාන කණ්ඩායම සමව තිබේ.", "URL": "https://sinhala.adaderana.lk/news.php?nid=84583", "Category": null, "Parent URL": null}