{"Source": "Adaderana", "Timestamp": "November 12, 2012 10:22 am", "Headline": "තරුණයෙක් විහින් මැරෙයි", "News Content": "කෑගල්ල, රංවල ප්‍රද්ශයේ පිහිටි හෝටලයක දී ගිනි අවියක් පරීක්ෂා කිරීමට යාමේ දී එය ක්‍රියාත්මකවීමෙන් පුද්ගලයෙකු මියගොස් තිබේ. කෑගල්ල රෝහලට ඇතුළත් කිරීමෙන් පසු මියගොස් ඇත්තේ තලවතුගොඩ ප්‍රදේශයේ පදිංචිව සිටි 28 හැවිරිදි අයෙකු බව පොලීසිය පැවසුවේය. හෝටල් කළමනාකරු සතුව තිබූ ගිනි අවියක් පළමුව පරීක්ෂා කිරිමේ දී එය ක්‍රියාත්මක වී නොමැති අතර අනතුරුව ඔහු තම හිසට ගිනි අවිය එල්ල කර ගනිමින් එය ක්‍රියාත්මක වන්නේදැයි පරීක්ෂා කර බලා තිබිණි. එහිදී ගිනි අවිය ක්‍රියාත්මක වී ඇති බව මූලික පරීක්ෂණවල දී අනාවරණය වී ඇත. පසුව සිදුකළ සෝදිසියක දී කළමනාකාරවරයාගේ කාමරය තුළ තිබු ජීව අත්බෝම්බ දෙකක් සහ ගිනි අවියක් පොලිස් භාරයට ගෙන තිබේ. සිද්ධිය සම්බන්ධයෙන් බලංගොඩ, කොටුගොඩැල්ල ප්‍රදේශයේ පදිංචි හෝටල් කළමනාකාරවරයා අත්අඩංගුවට ගෙන රක්ෂිත බන්ධනාගාර ගතකර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=29119", "Category": null, "Parent URL": null}