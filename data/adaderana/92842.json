{"Source": "Adaderana", "Timestamp": "July 19, 2018 01:47 pm", "Headline": "ආණ්ඩුවේ මැතිවරණ බය ගැන ඩලස් ගෙන් පැහැදිලි කිරීමක්", "News Content": "වර්ථමාන ආණ්ඩුව මැතිවරණ භීතියකින් පෙලෙන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. පැෆ්රල් සංවීධාන කාර්යාලයේදී ඊයේ(18) පස්වරුවේ පැවති සාකච්ඡාවකින් අනතුරුව මාධ්‍යට අදහස් දක්වමින් මන්ත්‍රීවරයා මේ බව සඳහන් කළේය. ආණ්ඩුව විසින් මැතිවණ කල්දැමීම සඳහා තාක්ෂණික ක්‍රියාමාර්ගයක් ලෙස මැතිවරණ සංශෝධන පණත සම්මත කරගත් බව මන්ත්‍රීවරයා පෙන්වා දෙයි. ආණ්ඩුවේ මූලික උපක්‍රමය මැතිවරණ නොපවත්වා මඟ හැරීම බව පාර්ලිමේන්තු මන්ත්‍රී ඩලස් අලහප්පෙරුම මහතා වැඩිදුරටත් පැවසීය එකාබද්ධ විපක්ෂයේ මන්ත්‍රිවරු කණ්ඩායමක් සහ පැෆ්රල් සංවිධානයේ නියෝජිතයින් අතර සාකච්ඡාවක් ඊයේ පැවැත්වුණි. පැෆ්රල් සංවිධාන කාර්යාලයේ පැවති මෙම හමුවේදී පළාත්සභා මැතිවරණ සංශෝධන පනත පිළිබඳව සාකච්ඡා කර තිබේ.", "URL": "https://sinhala.adaderana.lk/news.php?nid=92842", "Category": null, "Parent URL": null}