{"Source": "Adaderana", "Timestamp": "March 15, 2012 05:11 pm", "Headline": " අත්‍යවශ්‍ය භාණ්ඩ මිල වැඩි කරන්න දෙන්නේ නෑ", "News Content": "උත්සව සමය තුළ අත්‍යවශ්‍ය භාණ්ඩ මිල වැඩි කිරීමට අවස්ථාව ලබා නොදෙන බව අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. පාරි‍භෝගිකයන් තුළ අනිසි බියක් ඇතිකිරීමට ඇතැම් වෙළඳුන් උත්සාහ කරන බව අමාත්‍යවරයා පෙන්වාදෙයි. ජගත් පාරිභෝගික දිනයට සමගාමීව වෙළඳුන් දැනුවත් කිරීමේ වැඩසටහනක‍ට අද එක්වෙමින් අමාත්‍යවරයා මෙම අදහස් පළ කළේය. උත්සව සමයේ කිසිදු හිඟයකින් තොරව අත්‍යවශ්‍යය භාණ්ඩ ලබාදීමට පියවර ගන්නා බව ජොන්ස්ටන් ප්‍රනාන්දු අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22824", "Category": null, "Parent URL": null}