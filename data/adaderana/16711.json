{"Source": "Adaderana", "Timestamp": "June 12, 2011 03:09 pm", "Headline": "නායකත්ව පුහුණුවේ උළෙලට ගිය අණ දෙන නිලධාරියාගේ මරණය ගැන පුළුල් පරීක්ෂණයක්", "News Content": "විශ්ව විද්‍යාල සිසුන්ගේ නායකත්ව පුහුණු විසිරයාමේ උත්සවයට සහභාගී වී නැවත එමින් සිටියදී ජාතික ශිෂ්‍ය භට බලකායේ 13 වන බලඇණියේ අණ දෙන නිලධාරී ලුතිනන් කර්නල් ම්.ඩි.එච්.ලෙනදොර මහතා මිය යාම සම්බන්ධයෙන් පුළුල් පරීක්ෂණ ආරම්භ කර තිබේ. ඊයේ රාත්‍රියේ දඹුල්ල- මනම්පිටිය ප්‍රදේශයේ දී ඔහු මියගොස් ඇති බව පොලිසිය සඳහන් කරයි. ලෙනදොර මහතා දඹුල්ල ප්‍රදේශයේ පදිංචි එක් දරු පියෙකු වන අතර ඔහු වැටී සිටි ස්ථානයේ තිබී වීදුරු කැබිලි කිහිපයක්ද පොලිසිය විසින් සොයාගෙන තිබේ. රන්ටැඹේ පුහුණු පාසලේ සිට පැමිණෙමින් සිටියදී බසයෙන් බැසිය යුතු ස්ථානය පසුකර කිලෝමීටර් තුනක් පමණ ගොස් ඉදිරියට ගොස් තිබීම පිළිබඳව ද පොලිසියේ අවධානය යොමුව ඇති බව සඳහන්වේ.", "URL": "https://sinhala.adaderana.lk/news.php?nid=16711", "Category": null, "Parent URL": null}