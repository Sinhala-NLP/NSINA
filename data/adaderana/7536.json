{"Source": "Adaderana", "Timestamp": "March 27, 2010 04:43 pm", "Headline": "ජවිපෙ ප්‍රධානතම සතුරා මමයි- ලක්ෂ්මන්", "News Content": "ජනතා විමුක්ති පෙරමුණේ ප්‍රධානතම සතුරා බවට තමන් පත්ව ඇති බව එක්සත් ජාතික පක්ෂ නියෝජ්‍ය මහලේකම් ලක්ෂ්මන් සෙනෙවිරත්න මහතා පවසයි. පාර්ලිමේන්තු මැතිවරණයට අලියා ලකුණින් තරග කළ යුතු බවට එක්සත් ජාතික පක්ෂය තුළ ප්‍රබල මතවාදයක් ගෙනයාම ඊට හේතුව බව ඒ මහතා පෙන්වා දෙයි. ජනතා විමුක්ති පෙරමුණ සමග සන්ධානගතවී තරග කළේ නම් එක්සත් ජාතික පක්ෂයට හිමිවන මන්ත්‍රී ආසනවලින් 30 කට වැඩි ප්‍රමාණයක් ඔවුන් සතුවන බව ඒ මහතා අවධාරණය කරයි. හාලිඇල ප්‍රදේශයේ පැවති මැතිවරණ ප්‍රචාරක රැළියක් අමතමින් ලක්ෂ්මන් සෙනෙවිරත්න මහතා මේ අදහස් පළ කළේය.", "URL": "https://sinhala.adaderana.lk/news.php?nid=7536", "Category": null, "Parent URL": null}