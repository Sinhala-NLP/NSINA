{"Source": "Adaderana", "Timestamp": "August 20, 2019 10:49 am", "Headline": "ඉන්දීයානු සහ කොදෙව් කණ්ඩායම් අතර තරගය ජය පරාජයෙන් තොරව අවසන්", "News Content": "ඉන්දීය කණ්ඩායම සහ බටහිර ඉන්දීය කොදෙව් “ඒ” කණ්ඩායම අතර පැවති තුන්දින ක්‍රිකට් තරගය ජය පරාජයෙන් තොරව අවසන් වී තිබේ. තරගයේ කාසියේ වාසිය දිනා ප්‍රථමයෙන් පන්දුවට පහරදුන් ඉන්දීය කණ්ඩායම පළමු ඉනිම සඳහා කඩුලු 06ක් දැවී ලකුණු 297ක් ලබා සිටියදී පන්දුවට පහරදීමේ අවස්ථාව කොදෙව් “ඒ” කණ්ඩායමට ලබාදුන්නේය. ඒ අනුව ඔවුන් පළමු ඉනිම සඳහා සියලු ක්‍රීඩකයින් දැවී ලකුණු 181ක් ලබාගත්තේය. ලකුණු 116ක වාසියක් සමගින් සිය දෙවන ඉනිම ආරම්භ කළ ඉන්දීය කණ්ඩායම එම ඉනිම සදහා කඩුලු පහක් දැවී ලකුණු 188ක් ලබා සිටියදී යළි පන්දුවට පහරදීමේ අවස්ථාව කොදෙව් කණ්ඩායමට ලබාදුන්නේය. ලකුණු 305ක ඉලක්කයක් හඹාගිය කොදෙව් කණ්ඩායමට තරගයේ අවසන් දිනය වන ඊයේ දිනය නිමාවන විට කඩුලු 3ක් දැවී ලබාගත හැකි වුයේ ලකුණු 47ක් පමණයි.", "URL": "https://sinhala.adaderana.lk/news.php?nid=116985", "Category": null, "Parent URL": null}