{"Source": "Adaderana", "Timestamp": "March 15, 2017 09:32 am", "Headline": "ණය එකතුකිරීමේ නිලධාරියාගේ මුදල් කොල්ල කෑ 3ක් අල්ලයි", "News Content": "දොම්පේ , හිල්බත්ගල ප්‍රදේශයේ ග්‍රාමීය ණය ලබාදෙන ආයතනයක ණය එකතුකිරීමේ නිලධාරියෙකු සතුව තිබූ මුදල් කොල්ලකෑමේ සිද්දියක් සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ.දොම්පේ පොලීසියට ලද තොරතුරක් මත සිදුකළ විමර්ශනයක් අනුව සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය.අදාළ ණය එකතු කිරීමේ නිලධාරියා විසින් හිල්බත්ගල ප්‍රදේශවාසීන්ගෙන් එකතු කරගන්නා ලද රුපියල් එක්ලක්ෂ 19,350ක ණය මුදලක් සැකකරුවන් විසින් පසුගියදා කොල්ල කා තිබේ.අත්අඩංගුවට ගත් සැකකරුවන් මල්වාන, දෙකටන ප්‍රදේශයේ පදිංචි අවුරුදු 32, 20,21 යන වයස් වල පසුවන්නන් බව සඳහන්වේ.ඔවුන් පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර දොම්පේ පොලීසිය සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70898", "Category": null, "Parent URL": null}