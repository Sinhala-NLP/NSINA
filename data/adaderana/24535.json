{"Source": "Adaderana", "Timestamp": "May 26, 2012 12:22 pm", "Headline": "කැබ් රියක් නිවසකට පෙරළෙයි - තිදෙනෙකුට තුවාලයි", "News Content": "හන්තාන, නාගස්තැන්න ප්‍රදේශයේ දී කැබ් රථයක් නිවසක් මතට පෙරළීමෙන් අනතුරක් සිදුව තිබේ. අද(26) අලුයම සිදුවූ මෙම අනතුරින් පුද්ගලයින් තිදෙනෙකු තුවාල ලබා රෝහල් ගතකර ඇති බව සඳහන්ය. මෙම අනතුරින් නිවසට දැඩි අලාභ හානි සිදුව ඇති බව පොලිසිය සඳහන් කරයි. කැබ් රථයේ රියදුරාට නින්ද යාම හේතුවෙන් මෙම අනතුර සිදුව ඇති බව පොලිසිය පවසයි. අනතුර සම්බන්ධයෙන් මහනුවර රථවාහන පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24535", "Category": null, "Parent URL": null}