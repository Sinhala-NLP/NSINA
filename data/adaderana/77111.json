{"Source": "Adaderana", "Timestamp": "September 4, 2017 02:40 pm", "Headline": "ව්‍යාජ නෝට්ටු සමඟ 2ක් මාට්ටු ", "News Content": "මිද්දෙණිය ප්‍රදේශයේ නිවසක තිබී ව්‍යාජ මුදල් නෝට්ටු තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.එම නිවසේ තිබී ව්‍යාජ රුපියල් 1000 මුදල් නෝට්ටු 245ක් සහ ව්‍යාජ රුපියල් 5000 මුදල් නෝට්ටු 41ක් සමඟ පුද්ගලයෙකු අත්අඩංගුවට ගත් බව පොලීසිය පැවසුවේය.සැකකරුගෙන් සිදු කළ ප්‍රශ්න කිරීම්වලදී මිද්දෙණිය ප්‍රදේශයේ ඡායාරූප ආයතනයක් පවත්වාගෙන ගිය පුද්ගලයයෙකු මුදල් නෝට්ටු මුද්‍රණය කර ඇති බවට අනාවරණය වී තිබේ.ඒ අනුව එම ඡායාරූප ආයතන පත්වාගෙන ගිය පුද්ගලයාද අත්අඩංගුවට ගෙන ඇති අතර ඔහු සතුව තිබූ ව්‍යාජ මුදල් මුද්‍රණය කළ යන්ත්‍රයද පොලීසිය බාරයට ගෙන තිබේ.සැකකරුවන් අද(04) වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර මිද්දෙණිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77111", "Category": null, "Parent URL": null}