{"Source": "Adaderana", "Timestamp": "April 13, 2016 09:44 am", "Headline": " බාලවයස්කාර දියණියට පියා හදි කරලා", "News Content": "වයස අවුරුදු 12 ක් වන තම බාල දියණිය අවස්ථා කීපයකදීම දුෂණය කළ බව කියන 52 හැවිරිදි සැකකරුවෙකු අත්අඩංගුවට ගෙන ඇති බව මාරවිල පොලීසිය කියයි.පොලීසිය විසින් අත්අඩංගුවට ගෙන ඇත්තේ නාත්තන්ඩිය - නැගෙනහිර වීරහේන පදිංචිකරුවෙකි.අතවරයට පත්ව ඇති දැරිය මාරවිල ප්‍රදේශයේ පිහිටි පාසලක 08 වන වසර පන්තියේ ඉගෙනුම ලබමින් සිටියි. ඇයගේ මව,වැඩිමහල් සහෝදරයා සහ සහෝදරිය ස්නායු ආබාධයකින් පෙළෙන බව කියැවෙන අතර තම පියා විසින් තමන්ට සිදු කරන ලිංගික අතවරය සම්බන්ධයෙන් දැරිය වැඩිමහල් සොහොයුරියට පවසා තිබේ.වැඩිමහල් සහෝදරිය මේ බව මව සමග පැවසීමෙන් අනතුරුව සිද්ධිය පොලීසියට පැමිණිල්ලක් ලෙස ලැබී ඇත.පසුගිය වසරේ දිනක පළමු වරට පියා විසින් තමන්ට ලිංගික අතරව සිදු කළ බවත්,එතැන් සිට අවස්ථා කීපයකදීම පියා තමන්ට ලිංගික හිරිහැර සිදු කළ බව අතවරයට පත්ව ඇති දැරිය පොලීසිය හමුවේ පවසා ඇත.දැරිය වෛද්‍ය පරීක්ෂණයක් සදහා මාරවිල මූලික රෝහලට ඇතුළත් කර ඇත.සැකකරු මාරවිල දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=59151", "Category": null, "Parent URL": null}