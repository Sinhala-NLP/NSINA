{"Source": "Adaderana", "Timestamp": "February 1, 2010 10:57 am", "Headline": "ප්‍රචණ්ඩ ක්‍රියා වළක්වන්නැයි තිස්ස ඉල්ලයි", "News Content": "පශ්චාත් මැතිවරණ ප්‍රචණ්ඩ ක්‍රියා වහාම වැළැක්වීමට පියවර ගන්නා ලෙස එ.ජා.ප මහ ලේකම් තිස්ස අත්තනායක මහතා ජනාධිපතිවරයාගෙන් ඉල්ලා සිටියි. රජයේ පාලනය යටතේ පවතින දෙපාර්තමේන්තු/සංස්ථාපිත මණ්ඩල හා රාජ්‍ය මාධ්‍ය ආයතනවල සේවකයින්ට ප්‍රචණ්ඩත්වය මුදාහැර ඇති බව හෙතෙම පෙන්වාදෙයි. විරුද්ධ මතධාරී සේවකයින්ට තම රාජකාරී ස්ථාන වලට වාර්තා කිරීමට ඉඩ ලබා නොදෙමින් ඔවුන් පළවා හරිමින් සිටින බවද අත්තනායක මහතා කියා සිටියි. පුද්ගලයින් පීඩාවට පත් කිරීම වළක්වා නිදහස් වාතාවරණයක් රට තුළ ස්ථාපිත කරන ලෙස මහ ලේකම්වරයා ජනාධිපතිවරයාට ලිපියක් යවමින් ඉල්ලා තිබේ.", "URL": "https://sinhala.adaderana.lk/news.php?nid=6389", "Category": null, "Parent URL": null}