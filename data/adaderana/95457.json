{"Source": "Adaderana", "Timestamp": "September 3, 2018 11:26 am", "Headline": "දකුණු පළාත් ලංගම බස් රථ සේවකයින් වර්ජනයක", "News Content": "ලංකා ගමනා ගමන මණ්ඩලයේ දකුණු පළාතේ සියළුම බස් රථ සේවකයින් ඉල්ලීම් කිහිපයක් මුල්කර ගනිමින් ක්‍රියාත්මක වැඩවර්ජනය තුන්වන දිනටත් අද(03) ක්‍රියාත්මක බව අද දෙරණ වාර්තාකරු පවසයි. 2015 රජයේ සේවයන්ට ලබා දුන් රපියල් 10000 දිමනාව තවමත් දීමනාවක් ලෙස පමණක් ලබා දෙන බවත් එම මුද තම වැටුපට එකතුකරන ලෙස ඉල්ලා ලංකා ගමනා ගමන මණ්ඩලයේ දකුණු පළාත් සේවකයින් මෙලෙස වැඩවර්ජනයේ නිරත වෙයි. මේ වන විට සියලුම දකුණු පළාත් ලංකා ගමනා ගමන මණ්ඩලයේ බස් රථ ධාවනයෙන් ඉවත්ව ඇති බව අප වාර්තාකරු සඳහන් කළේ. මෙම වර්ජනය හේතුවෙන් කොළඹට පැමිණීමට සිටින මගීන් සහ කාර්යාල වෙත පැමිණීමට සිටින පිරිස් දැඩි අපහසුතාවයකට පත්ව සිටියි. වර්ජනයේ නිරත සේවකයි ඉල්ලා සිටින්නේ ලංකාවේ සියලුම ලංකා ගමනා ගමන මණ්ඩලයේ සේවයන් මෙම වර්ජනය සමඟ එකතුවන ලෙසයි. (ඡායාරූප-දීපාල් ද සිල්වා)", "URL": "https://sinhala.adaderana.lk/news.php?nid=95457", "Category": null, "Parent URL": null}