{"Source": "Adaderana", "Timestamp": "May 26, 2017 07:08 pm", "Headline": "ජල පහරට හසු වූ 3ක් බේරා ගනියි", "News Content": "බෙලිඅත්ත-කිරම ඔය පිටාර ගැලීම හේතුවෙන් ඊයේ(25) මධ්‍යම රාත්‍රියේ එම ජල පහරට හසු වූ පුද්ගලයන් තිදෙනෙකු අද (26) පෙරවරුවේ බේරා ගැනීමට පොලීසිය හා ප්‍රදේශවාසීන් සමත් වී තිබේ.බෙලිඅත්ත - පට්ටියවෙල ප්‍රදේශයේ දී මෙසේ ජල පහරට ගසාගෙන ගොස් තිබුණේ ත්‍රී රෝද රථයක ගමන් ගත් පුද්ගලයින් තිදෙනෙකි.ඔවුන් ජලයේ ගසාගෙන යද්දී ගසක එල්ලී ඇති අතර ඊයේ මධ්‍යම රාත්‍රියේ සිට ඔවුන් අද පෙරවරුව වනතුරු ගසේ එල්ලී සිට තිබේ.පසුව බෙලිඅත්ත පොලීසියේ නිලධාරීන් මෙන්ම ප්‍රදේශවාසීන් මහත් පරිශ්‍රමයක් යොදවා ඔවුන් බේරා ගෙන ඇති බව වාර්තාවෙයි.", "URL": "https://sinhala.adaderana.lk/news.php?nid=73599", "Category": null, "Parent URL": null}