{"Source": "Adaderana", "Timestamp": "March 1, 2014 06:22 am", "Headline": "රත්‍රන් එක්ක පනින්න ගිය ඉන්දීය ජාතිකයින් 5 ක් මාට්ටු", "News Content": "නීතිවිරෝධී ලෙස රත්‍රන් කිලෝවක් පමණ මෙරටින් පැන්නවීමට උත්සාහ දැරූ ඉන්දීය ජාතිකයින් 5 දෙනෙකු අත්අඩංගුවට ගෙන තිබේ. ඊයේ රාත්‍රී 11 ට පමණ කටුනායක ජාත්‍යන්තර ගුවන්තොටුපළේදී බැංගලෝර් බලා යාමට සිටියදී මොවුන් අත්අඩංගුවට ගත් බව ගුවන්තොටුපළ වාර්තාකරු කියා සිටියි. සාදා නිම නොකළ රන් භාණ්ඩ ලෙස එක් අයෙකු ග්රෑම් 200 ක පමණ බරින් යුතු වළළු පැළඳ සිටි බවත්, ඒවායේ රිදී පැහැති ද්‍රව්‍යයක් ආලේප කර තිබූ බවත් සඳහන්ය. කෙසේ වෙතත් මෙම රත්‍රන්වල මුළු වටිනාකම ලක්ෂ 50 ට ආසන්න බව ගුවන්තොටුපළ බලධාරීන් පෙන්වා දෙයි. ගුවන්තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41453", "Category": null, "Parent URL": null}