{"Source": "Adaderana", "Timestamp": "August 25, 2017 08:59 am", "Headline": "රටේ තීන්දු තීරණ ගැනීම අර්බුදයක් ", "News Content": "විධායකය සහ ව්‍යවස්ථාදායකයෙන් පරිබාහිරව වෙනත් පාර්ශවයක් රටේ තීන්දු තීරණ ගන්නේ ද යන්න පිළිබඳ සයිටම් අර්බුදයත් සමඟ පැන නැගී ඇති ගැටළුවක් බව රජයේ වෛද්‍ය නිලධාරීන්ගේ සංමය පවසයි. ඊයේ(24) පැවති මාධ්‍ය හමුවකදී එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා ප්‍රකාශ කළේ සයිටම් අර්බුදය රටක ක්‍රමවේදයේ අර්බුදයක් දක්වා වර්ධනය වී ඇති බවයි. ඒ සම්බන්ධයෙන් රජයේ වෛද්‍ය නිලධාරීන්ගේ සංගමයේ ලේකම් හරිත අලුත්ගේ මහතා ද අදහස් දැක්වීය. මේ අතර සයිටම් අර්බුදය සම්බන්ධයෙන් විශේෂ සාකච්ඡාවක් අද(25) ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වෙයි. ඒ සඳහා රජයේ විශ්ව විද්‍යාලවල වෛද්‍ය පීඨ පීඨාධිපතිවරුන්, ආචාර්යවරුන් සහ මහාචාර්වරුන් ඇතුළු නියෝජිතයින් පිරිසක් සහභාගී වීමට නියමිතයි.", "URL": "https://sinhala.adaderana.lk/news.php?nid=76665", "Category": null, "Parent URL": null}