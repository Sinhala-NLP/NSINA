{"Source": "Adaderana", "Timestamp": "December 26, 2015 01:39 pm", "Headline": "තවත් මාස 6න් පුංචි ඡන්දය කල්යයි ", "News Content": "දැනට විසුරුවා හැර නොමැති සියලුම පළාත් පාලන ආයතනවල නිල කාලය තවත් මාස 06 කින් දිර්ඝ කිරිමට තීරණය කර ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා සදහන් කළේ පළාත් පාලන මැතිවරණ ක්‍රමයේ සංශෝධන කටයුතු හේතුවෙන් එලෙස විසුවා හැර නොමැති පළාත් පාලන ආයතනවල කාලසීමාව දීර්ඝ කරන බවයි.අද පෙරවරුවේ රාජගිරිය ජනාධිපති විද්‍යාලයේ පැවැති උත්සවයකට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පල කළේය. මේ අතර ජනාධිපතිවරයාගේ උපදෙස් මත දෙසැම්බර් මස 31 වන දිනෙන් ධුරකාලය අවසන්වීමට නියමිතව තිබූ පළාත් පලාන ආයතන 23 ක කාලය මාස 06කින් දීර්ඝ කිරිමට පියවර ගන්නා බව පළාත් සභා සහ පළාත් පාලන අමාත්‍යාංශය පවසයි.කොළඹ මහා නගර සභාව, දෙහිවල ගල්කිස්ස මහා නගර සභාව, ඇතුලු පළාත් පාලන ආයතන 23 ක කාලය මෙලෙද දීර්ඝ කෙරෙනු ඇත.ඒ අනුව ඉදිරියේදී පැවැත්විමට යෝජිත පළාත් පාලන ආයතන ඡන්ද විමසීම ද කල්දැමිමට සිදු වන බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා සඳහන් කළේය.", "URL": "https://sinhala.adaderana.lk/news.php?nid=55961", "Category": null, "Parent URL": null}