{"Source": "Adaderana", "Timestamp": "January 3, 2011 11:00 am", "Headline": "අනුරාධපුර මහ නගර සභා අයවැය දෙවන වරටත් පරාදයි", "News Content": "අනුරාධපුර මහ නගර සභාවේ අයවැය දෙවන වරටත් අද(03) පරාජය වී තිබේ. සභාව අද රැස්වු අවස්ථාවේදී අය වැය ඉදිරිපත් කිරීමෙන් අනතුරුව ඊට විපක්ෂව ඡන්ද 7ක් ලැබුණු අතර පක්ෂව ලැබුණේ ඡන්ද 6ක් පමණි. ආණ්ඩු පක්ෂයේ අනුරුද්ධිකා දිසානායක මන්ත්‍රීවරිය ද අයවැයට විපක්ෂව ඡන්දය ලබාදී තිබේ. එක්සත් ජාතික පක්ෂයේ මන්ත්‍රීවරුන් තිදෙනා සහ ජනතා විමුක්ති පෙරමුණේ මන්ත්‍රීවරුන් තිදෙනා ද අයවැයට විපක්ෂව ඡන්දය පාවිච්චි කර ඇති බව සඳහන්ය. පසුගිය දෙසැම්බර් මස 28 වන දින අනුරාධපුර මහ නගර සභාවේ පළමු වරට අය වැය ඉදිරිපත් කිරීමෙන් අනතුරුව එය පරාජය වීමත් සමග සභාව තුළ නොසන්සුන්කාරී තත්ත්වයක් ඇතිවිය. එහෙත් අද අයවැය පරාජය වීමෙන් අනතුරුව මන්ත්‍රීවරුන් සාමකාමී ලෙස සභාවෙන් ඉවත්ව ගිය බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=13234", "Category": null, "Parent URL": null}