{"Source": "Adaderana", "Timestamp": "September 16, 2016 12:28 pm", "Headline": "බෝනොවන රෝග පාලනයට -ලෝක බැංකු ආධාර මුදල ඉහළට", "News Content": "මෙරට බෝනොවන රෝග පාලනය සඳහා ලෝක බැංකුව ලබා දෙන ආධාර මුදල ඉහළ නැංවීමට තීරණය කර තිබේ.ලෝක බැංකුවේ ශ්‍රී ලංකා අධ්‍යක්ෂවරිය ඇතුළු නියෝජිත පිරිසක් සහ සෞඛ්‍ය අමාත්‍ය රාජිත සේනාරත්න මහතා අතර පැවැති සාකච්ඡාවකදී මේ සම්බන්ධයෙන් එකඟතාවකට පැමිණ ඇති බව සෞඛ්‍ය අමාත්‍යාංශය පැවසුවේය.වසර 05ක කාලයක් සඳහා බෝ නොවන රෝග පාලනය කිරීමට ලෝක බැංකුවෙන් මේ වන විට අමෙරිකානු ඩොලර් මිලියන 200ක මුදලක් ලබා දී තිබේ.එම මුදල අමෙරිකානු ඩොලර් බිලියන 1 දශම 9ක් දක්වා වැඩි කිරීමට ලෝක බැංකු නියෝජිතයින් එකඟතාව පළ කළ බව සෞඛ්‍ය අමාත්‍යාංශය නිකුත් කළ නිවේදනයක දැක්වෙයි.මේ වන විට ලබාදී ඇති මුදල් වියදම් කිරීම සතුටුදායක මට්ටමක පවතින බව ද ලෝක බැංකු නියෝජිතයින් අදාළ හමුවේදී ප්‍රකාශ කර තිබේ.", "URL": "https://sinhala.adaderana.lk/news.php?nid=64131", "Category": null, "Parent URL": null}