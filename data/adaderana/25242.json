{"Source": "Adaderana", "Timestamp": "June 22, 2012 02:54 pm", "Headline": "දිල්ශාන් 13 වන ටෙස්ට් ශතකය ලබයි", "News Content": "ටී. එම්. දිල්ශාන් පකිස්ථානයට එරෙහිව සිය ටෙස්ට් ක්‍රිකට් දිවියේ 13 වන ශතකය වාර්තා කිරීමට සමත්විය. දිල්ශාන් පන්දු 180 ක් තුළ ලකුණු 101 ක් රැස්කරගෙන සිටිය දී දැවී ගියේය. සංචාරක පාකිස්ථාන කණ්ඩායම හා ශ්‍රී ලංකා කණ්ඩායම අතර පළමු ටෙස්ට් ක්‍රිකට් තරගය ගාල්ල ජාත්‍යන්තර ක්‍රිකට් ක්‍රීඩාංගණයේ දී මේ වනවිට පැවැත්වෙයි. කාසියේ වාසිය දිනා ප්‍රථමයෙන් පන්දුවට පහරදෙන ශ්‍රී ලංකා කණ්ඩායම මේ වනවිට පන්දු වාර 58 ක් තුළ කඩුලු 02 ක් දැවී ලකුණු 188 ක් රැස්කරගෙන සිටියි. තිලකරත්න ඩිල්ශාන් සහ තරංග පරණවිතාන ආරම්භක කඩුල්ල සඳහා ලකුණු 63 ක සබඳතාවයක් ගොඩනැගූ අතර පරණවිතාන ලකුණු 24 ට දැවී ගියේය.", "URL": "https://sinhala.adaderana.lk/news.php?nid=25242", "Category": null, "Parent URL": null}