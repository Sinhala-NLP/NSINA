{"Source": "Adaderana", "Timestamp": "November 18, 2017 01:35 pm", "Headline": "ජෙලි පැකට් විදියට කුඩු පැකට් ෆ්‍රිජ් එකේ තියාගෙන විකුණලා - පොලිස් බල්ලන්ට හසුවෙයි", "News Content": "නිවෙසක ශීතකරණයක සඟවා තිබූ හෙරොයින් පැකට් 10 ක් හා කේ.ජී වර්ගයේ මත්ද්‍රව්‍ය පැකට් 15 සමඟ සැකකාරියක අත්අඩංගුවට ගෙන ඇත.ඌරගස්මංහන්දිය - අඹගහහන්දිය ප්‍රදේශයේ දී ඊයේ (17) උදෑසන මෙම කාන්තාව අත්අඩංගුවට ගෙන තිබේ.ඌරගස්මංහන්දිය පොලිසියට ලැබුණු තොරතුරකට අනුව පොලිස් සුනඛයින්ද යොදා ගෙන කරන ලද සෝදිසි මෙහෙයුමේදී ඉතා සූක්ෂම අන්දමින් ජෙලි පැකට් ලෙස සකස් කර ශීතකරණයේ තබා තිබුණු මත්ද්‍රව්‍ය සොයාගෙන තිබේ.ජෙලි ලෙස සකස් කර ශීතකරණයේ තබා ගැණුම්කරුවන් පැමිණි විට ඒවා අලෙවි කිරීම මෙම කාන්තාව විසින් කරගෙන ගොස් ඇත. සැකකාරිය ඇල්පිටිය මහෙස්ත්‍රිත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80106", "Category": null, "Parent URL": null}