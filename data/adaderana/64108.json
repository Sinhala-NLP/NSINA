{"Source": "Adaderana", "Timestamp": "September 15, 2016 12:31 pm", "Headline": "බොරු පොලිස්පති යළි රිමාන්ඩ්", "News Content": "පොලිස්පති පූජිත් ජයසුන්දර මහතාගේ නමින් ව්‍යාජ ෆේස්බුක් ගිණුමක් පවත්වාගෙන යමින් කාන්තාවන්ගෙන් අයුතු ප්‍රයෝජන ලබාගත් බවට අත්අඩංගුවට ගත් සැකකරු තවදුරටත් රක්ෂිත බන්ධනාගාර ගත කර තිබේ.අදාළ නඩුව අද කැඳවූ අවස්ථාවේදී අදාළ සැකකරු ලබන 19 වන දින දක්වා රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කළ බව අද දෙරණ අධිකරණ වාර්තාකරු පැවසුවේය.ඔහු නවසීලන්තයේ සිට මෙය සිදු කර ඇති බවත්, සැකකරු ශ්‍රී ලංකාවට පැමිණෙද්දී අත්අඩංගුවට ගත් බවත් රහස් පොලිසිය අධිකරණයට දැනුම්දුන් අතර ඔහුගේ ජංගම දුරකථනය පරික්ෂා කිරිම සඳහා කොළඹ විශ්වවිද්‍යාලයට යොමු කරන ලෙසට අධිකරණය නියෝග කර තිබේ.", "URL": "https://sinhala.adaderana.lk/news.php?nid=64108", "Category": null, "Parent URL": null}