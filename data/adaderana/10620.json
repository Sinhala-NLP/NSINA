{"Source": "Adaderana", "Timestamp": "September 3, 2010 03:02 pm", "Headline": "සැප්තැම්බර් 08 දා  කළු දිනයක් වෙයි", "News Content": "නව ආණ්ඩුක්‍රම ව්‍යවස්ථා සංශෝධනයට එරෙහිව එය එළඹෙන සැප්තැම්බර් මස 8 වන දින ජාතික කළු දිනයක් බවට ප්‍රකාශයට පත්කරන බව 18 වන ව්‍යවස්ථා සංශෝධනයට එරෙහි ව්‍යාපාරය සඳහන් කරයි. ඒ අනුව 08 වන දින පෙ.ව 10.00 ට බොරැල්ල ආයුර්වේද වටරවුමේදී දැවැන්ත උද්ඝෝෂණ ව්‍යාපාරයක් ආරම්භ කරන බවත්,ඊට සමගාමීව පාර්ලිමේන්තු මන්ත්‍රීවරුන්ගේ සහභාගීත්වයෙන් උපවාසයක් පවත්වන බවත් 18 වන ව්‍යවස්ථා සංශෝධනයට එරෙහි ව්‍යාපාරයේ කැඳවුම්කරු, බස්නාහිර පළාත් සභා මන්ත්‍රී, නීතිඥ ශිරාල් ලක්තිලක මහතා පවසයි. අද වැලිකඩවත්ත රාජගිරිය පාරේ\"කොළඹ දේශපාලන පීඨ\"ශ්‍රවණාගාරයේ පැවති මාධ්‍ය හමුවකදී ඔහු මේ බව සඳහන් කළේය. මෙම අවස්ථාවට ආචාර්ය වික්‍රමබාහු කරුණාරත්න,සිරිතුංග ජයසූරිය,පාර්ලිමේන්තු මන්ත්‍රී දයාසිරි ජයසේකර,මාධ්‍යවේදී සුනිල් ජයසේකර යන මහත්වරුන්ද මෙම අවස්ථාවට සහභාගී වූහ.", "URL": "https://sinhala.adaderana.lk/news.php?nid=10620", "Category": null, "Parent URL": null}