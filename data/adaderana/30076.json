{"Source": "Adaderana", "Timestamp": "December 19, 2012 10:42 am", "Headline": "සැමියා මැරූ බිරිය", "News Content": "මිනුවන්ගොඩ, ගතිහිමුල්ල ප‍්‍රදේශයේ දී බිරිඳ විසින් පුරුෂයාට තියුණු ආයුධයකින් පහර දී ඝාතනය කර තිබේ. ඊයේ (18) පස්වරුවේ මෙම ඝාතනය සිදුව ඇති බව සඳහන්ය. 70 හැවිරිදි පුද්ගලයෙකු මෙලෙස ඝාතනයට ලක්ව ඇති බව පොලීසිය සඳහන් කළේය. සැකකාර බිරිඳ පොලීසිය විසින් අත්අඩංගුවට ගෙන ඇති අතර ඇය අද දින මිනුවන්ගොඩ මහේස්ත‍්‍රාත් අධිකරණයට ඉදිරිපත් කිරීමට නියමිතය. මිනුවන්ගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30076", "Category": null, "Parent URL": null}