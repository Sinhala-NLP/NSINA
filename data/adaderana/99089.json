{"Source": "Adaderana", "Timestamp": "November 12, 2018 12:18 pm", "Headline": "රැක ගත යුතු පණක් අහිමි වෙයි", "News Content": "එප්පාවල - කැකිරාව මාර්ගයේ එප්පාවල නගරය අසල හඳුන් දිවියකු වාහනයක ගැටීමෙන් මියගොස් ඇති බව අද දෙරණ වාර්තාකරු පවසයි. වඳවීමේ තර්ජනයට මුහුණ පා සිටින මෙම හඳුන් දිවියා ඊයේ(11) රත්‍රීයේ මෙලෙස මියගොස් ඇති බව වාර්තා වෙයි. අවුරුදු 05ත් 10ත් අතර වයසේ පසුවූ මෙම සත්වයා අඩි 03ක පමණ දිගකින් යුක්ත බව සඳහන්ය. කැලෑ එළි කිරීම හේතුවෙන් ආහාර පාන සොයා මාර්ග හරහා ගමන ගන්නා මෙවැනි දුර්ලභ ඝනයේ සත්වයින් විශාල සංඛ්‍යාවක් වාහනවල ගැටීමෙන් මිය යන බව වාර්තා වෙයි. සිද්ධිය සම්බන්ධයෙන් ප්‍රදේශවාසීන් විසින් වනජීවි නිලධාරින් දැනුවත් කළ ඇතත් අදාළ ස්ථානය වෙත තවමත් අදාළ නිලධාරීන් පැමිණ නැති බව අප වාර්තාකරු පැවසීය.", "URL": "https://sinhala.adaderana.lk/news.php?nid=99089", "Category": null, "Parent URL": null}