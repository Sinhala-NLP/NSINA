{"Source": "Adaderana", "Timestamp": "March 4, 2011 12:11 pm", "Headline": "හෙට පුංචි ඡන්දය ගැන විශේෂ සාකච්ඡාවක්", "News Content": "ඉදිරි පළාත් පාලන මැතිවරණය පිළිබඳ විශේෂ සාකච්ඡාවක් හෙට(05) මැතිවරණ මහලේකම් කාර්යාලයේ දී පැවැත්වීමට නියමිතය. යාපනය සහ වව්නියාව දිස්ත්‍රික් හැර සෙසු සියලු දිස්ත්‍රික්වල තේරීම්භාර නිලධාරීවරුන් සහ සහකාර තේරීම් භාර නිලධාරීවරුන් සඳහා අදාළ රැස්වීම කැදවා ඇති බව මැතිවරණ මහලේකම් කාර්යාලයේ ප්‍රකාශකයෙකු සඳහන් කරනු ලැබීය. ඉදිරි පළාත් පාලන මැතිවරණයේ දී අනුගමනය කළ යුතු ක්‍රියාමාර්ග පිළිබඳ විශේෂ උපදෙස් ලබාදීමට මැතිවරණ කොමසාරිස්වරයා මෙම සාකච්ඡාවේ දී කටයුතු කරනු ඇති බව වාර්තා වේ. දැනට මතුව තිබෙන ගැටලු සම්බන්ධයෙන් ද තේරීම්භාර නිලධාරීවරුන් සහ සහකාර තේරීම්භාර නිලධාරීවරුන් මෙහිදී මැතිවරණ කොමසාරිස්වරයා දැනුවත් කිරීමට නියමිත බව ද සඳහන්ය.", "URL": "https://sinhala.adaderana.lk/news.php?nid=14607", "Category": null, "Parent URL": null}