{"Source": "Adaderana", "Timestamp": "December 30, 2015 05:47 pm", "Headline": "ඉන්ද්‍රා ද සිල්වා මහතා අභාවප‍්‍රාප්තවෙයි", "News Content": "හිටපු පොලිස්පතිවරයෙකු වු ඉන්ද්‍රා ද සිල්වා මහතා අභාවප‍්‍රාප්ත වී තිබේ.අසනීප තත්ත්වයෙන් පසු වූ ඒ මහතා පොලිස් රෝහලේ ප‍්‍රතිකාර ලබමින් සිටි අතර අද ඇති වූ අසාධ්‍ය තත්ත්වය හමුවේ එහි දැඩි සත්කාර ඒකකයට ඇතුළත් කිරීමෙන් අනතුරුව අභාවප‍්‍රාප්ත ඇත.1944.02.19 වන දින අම්බන්ගොඩ ප‍්‍රදේශයේදී උපත ලැබු ඒ මහතා 1971.12.15 වන දින ආධුනික සහකාර පොලිස් අධිකාරිවරයෙකු වශයෙන් පොලිස් සේවයට බැඳී තිබේ. දිවයිනේ විවිධ ප‍්‍රදේශ වල රාජකාරි කර ඇති ඒ මහතා 2003.12.19 වන දින සිට 2004.09.30 වන දින විශ‍්‍රාම යන තෙක් ශ‍්‍රී ලංකා පොලිසියේ 28 වන පොලිස්පති වශයෙන් රාජකාරි කරන ලදී.ඒ මහතා දේහය අංක 389/බී, එක්සත් මාවත, කලපලූවාව, රාජගිරිය ලිපිනයේ 2015.12.31 වන දින පස්වරු 0400 දක්වා තැන්පත් කර තිබෙන අතර, අවසන් කටයුතු 2015.12.31 වන දින සවස 05.00ට බොරැල්ල කනත්තේදී සිදුකිරීමට නියමිත බව පොලිස් මාධ්‍ය ඒකකය කියයි.", "URL": "https://sinhala.adaderana.lk/news.php?nid=56044", "Category": null, "Parent URL": null}