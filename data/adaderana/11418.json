{"Source": "Adaderana", "Timestamp": "October 11, 2010 10:34 am", "Headline": "ජෝර්දානයේ ශ්‍රී ලාංකිකයන් ඇරඹූ වර්ජනය අවසන් වෙයි", "News Content": "ජෝර්දානයේ කර්මාන්ත ශාලාවක ශ්‍රි ලාංකික කළමනාකරුවෙකු ඉවත් කරන ලෙස බල කරමින් ශ්‍රී ලාංකික සේවක පිරිසක් ක්‍රියාත්මක කළ වැඩ වර්ජනය අවසන් කර තිබේ. අදාළ කළමනාකරු ඉවත් කිරීමට පාලනාධිකාරිය පියවර ගැනීම හේතුවෙන් වර්ජනය අවසන් කර ඇති බව විදේශ‍ සේවා නියුක්ති කාර්යාංශයේ සභාපති කිංස්ලි රණවක මහතා පැවසුවේය. දෙපාර්ශවයක් අතර සිදුවු ගැටුමකින් අනතුරුව පසුගිය 8 වැනිදා මෙම සේවක පිරිස ‍වර්ජනයක් ආරම්භ කරනු ලැබීය. එරට පොලිසිය සහ වර්ජකයන් අතර ඊයේ(10) ගැටුමක් හටගත් අතර එය සමථයකට පත් කිරීම සඳහා පොලිසිය විසින් කඳුළු ගෑස් ප්‍රහාරයක් ද එල්ල කර තිබුණි.", "URL": "https://sinhala.adaderana.lk/news.php?nid=11418", "Category": null, "Parent URL": null}