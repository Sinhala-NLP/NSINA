{"Source": "Adaderana", "Timestamp": "December 18, 2010 09:23 am", "Headline": "හොර වීසා මගින් ඉතාලියට යාමට තැත්කළ පලස්තීන ජාතිකයා රිමාන්ඩ්", "News Content": "ව්‍යාජ වීසා බලපත්‍රයක් යොදාගනිමින් ඉතාලියට යාමට උත්සහ කිරීමේ දී අත්අඩංගුවට ගත් පලස්තීන ජාතිකයෙකු රක්ෂිත බන්ධනාගාර ගතකර තිබේ. අදාළ පලස්තීන ජාතිකයා ලබන 23 වැනිදා දක්වා රක්ෂිත බන්ධනාගාර කිරීමට මීගමුව මහේස්ත්‍රාත් අධිකරණය නියෝග කර ඇති බව සඳහන්ය. ඊයේ(17) අලුයම 1 ට පමණ කටුනායක ගුවන්තොටුපළේ දී ගුවන්තොටුපළ අපරාධ පරීක්ෂණ දෙපාර්ත‍මේන්තු ඒකකයේ නිලධාරීන් විසින් සැකකරු අත්අඩංගුවට ගෙන තිබුණි. අපරාධ පරීක්ෂණ දෙපාර්තමේන්තුව සැකකරු සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=12937", "Category": null, "Parent URL": null}