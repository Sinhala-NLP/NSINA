{"Source": "Adaderana", "Timestamp": "May 23, 2015 02:19 pm", "Headline": "මේ ඔක්කොම කොන්ට්‍රෝල් වෙන්නේ අභයාරාමයෙන් - හරීන් ", "News Content": "පසුගිය දින ආණ්ඩුවෙන් ඇමතිවරුන් පිරිසක් ඉවත්ව යෑම සැලැස්මක් බව ඌව පළාත් මහ ඇමති හරීන් ප්‍රනාන්දු මහතා පවසයි.ඒ මහතා මේ බව සඳහන් කර සිටියේ අද කොළඹ පැවති මාධ්‍ය හමුවකට එක්වෙමින්ය.එහිදී අදහස් දැක්වු ඒ මහතා කියා සිටියේ පවතින ආණ්ඩුව මේ වන විට දුර්වල වී ඇති බවට රටට පෙන්වීම සඳහා අදාළ ඇමතිවරුන් ඉල්ලා අස්වු බවයි.කෙසේ වෙතත් මේ සියලු සිදුවීම් අභයාරාමයේ රිමෝට් කොන්ට්‍රෝල් එකකින් කොන්ට්‍රෝල් වන බවද ඒ මහතා එහදී වැඩිදුරටත් කියා සිටියේය.එසේම එම මාධ්‍ය හමුව අමතමින් මහාමාර්ග හා ආයෝජන ප්‍රවර්ධන නියෝජ්‍ය අමාත්‍ය එරාන් වික්‍රමරත්න මහතා සඳහන් කර සිටියේ හොර බොරු වංචා දුෂණ සේවීම වැලැක්වීම සඳහා පසුගිය දින ඇමතිවරුන් සිව් දෙනෙකු ඉල්ලා අස්වු බවයි.", "URL": "https://sinhala.adaderana.lk/news.php?nid=51528", "Category": null, "Parent URL": null}