{"Source": "Adaderana", "Timestamp": "June 8, 2015 09:26 am", "Headline": "දෙමටපිටියේ නිවසකට අත්බෝම්බ ප්‍රහාරයක්", "News Content": "හලාවත, කාකපල්ලිය දෙමටපිටිය ප්‍රදේශයේ නිවසකට අත්බෝම්බ ප්‍රහාරයක් එල්ලවී තිබේ.ඊයේ රාත්‍රීයේ 11.10ට පමණ යතුරුපැදියකින් පැමිණි පුද්ගලයෙක් මෙම අත්අබෝම්බ ප්‍රහාරය එල්ලකර පලාගොස් ඇති බව වාර්තා වේ.සිද්ධිය සම්බන්ධයෙන් අදාළ නිවසේ පදිංචිකරුවෙකු පොලිස් හදිසි ඇමතුම් අංශයට ලබාදුන් දුරකතන ඇමතුමක් මත මාදම්පේ පොලිසියේ නිලධාරීන් කණ්ඩායමක් එම ස්ථානයට ගොස් තිබේ. අත්අබෝම්බ ප්‍රහාරයෙන් කිසිදු පුද්ගලයෙකුට තුවාල හෝ ජීවිත හානි සිදුව නැත.කවුරුන් විසින් කුමන් හේතුවක් මත මෙම අත්අබෝම්බ ප්‍රහාරය එල්ල කර ඇද්ද යන්න පිළිබඳ මෙතෙක් අනාවරණය වී නොමැති අතර මාදම්පේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51841", "Category": null, "Parent URL": null}