{"Source": "Adaderana", "Timestamp": "May 28, 2019 05:23 pm", "Headline": "විකටයන්ටම වෙන් වු දිනයක්", "News Content": "විකටයන් සඳහා දිනයක් වෙන්කළ පුවතක් පිලිබඳව පේරු රාජ්‍යයෙන් වාර්තා වෙයි. එම දිනය උත්සවාකාරයෙන් සැමරීමටත් පේරු වැසියන් කටයුතු කර තිබුණි. ඒ වෙනුවෙන් පැවැත්වෙන සැමරුමකට එක්වීම සඳහා විකට වෙස් ගත් පේරු වැසියන් සිය ගණනක් ලිමා අගනුවරට ඒකරාශී වී තිබුණි. ඔවුන් ලීමා අගනුවර ඔස්සේ වීථි සංචාරය කළේය. කාන්තා පිරිමි භේදයකින් තොරව පිරිස් මේ සමරු පෙරහැර සදහා එක්ව සිටියේය. කවටයන්ගේ වීථි පෙරහැර දැකබලා ගැනීමට මඟ දෙපස ප්‍රදේශවාසීන් ඒකරාශී වී සිටි අතර ඔවුන්ගේ මුවඟට සිනාවක් එක්කිරීමට මෙම විකටයින් සමත් විය. දුප්පතුන්ගේ විකටයා ලෙස හැඳින්වෙන ටෝනි පෙරෙජිල් (Tony Perejil) මියගිය දිනය සිහිපත් කිරීමට එරට තුළ සෑම වර්ෂයකම මාර්තු මස 25 වැනිදා මෙම දිනය සමරනු ලබයි. මේ පෙරහැරේදී ඇතැමුන් සුපිරි වීරයන්ගේ වෙස් ගෙන නරඹන්නන් කුල්මත් කිරීමට කටයුතු කළ බවද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=110856", "Category": null, "Parent URL": null}