{"Source": "Adaderana", "Timestamp": "September 11, 2010 08:16 am", "Headline": "18 ගෙනඒම එජාප ප්‍රශ්න වැඩි කිරීමට හේතුවක් වුණා", "News Content": "ආණ්ඩුව ව්‍යවස්ථා සංශෝධනය වැන්නක් පාර්ලිමේන්තුවට ගෙන ඒම එක්සත් ජාතික පක්ෂය තුළ අර්බුද වැඩි කිරීමට හේතු වූ බව එම පක්ෂයේ පාර්ලිමේන්තු මන්ත්‍රී ගාමීණී ජයවික්‍රම පෙරේරා මහතා පවසයි. දයාසිරි ජයසේකර මන්ත්‍රීවරයා ඇතුළු මන්ත්‍රීවරු පිරිස පාර්ලිමේන්තුව තුළ ස්වාධීනව කටයුතු කිරීමට ගත් ක්‍රියාමාර්ගය වළක්වාලීමට තමා උපරිම උත්සහය දරන බව ඔහු සඳහන් කරයි. එමෙන්ම එළඹෙන කෘත්‍යාධිකාරි මණ්ඩල රැස්වීමේ දී මීළඟ පක්ෂ සම්මේලනය පවත්වන දින වකවානු තීරණය කළ හැකි වනු ඇති බව ගාමිණී ජයවික්‍රම පෙරේරා මහතා ප්‍රකාශ කරයි.", "URL": "https://sinhala.adaderana.lk/news.php?nid=10778", "Category": null, "Parent URL": null}