{"Source": "Adaderana", "Timestamp": "December 27, 2017 03:44 pm", "Headline": "අපේක්ෂකයින්ගේ නිවෙස් වලට පහරදුන් සැකකරුවන් රක්ෂිත බන්ධනාගාරයට", "News Content": "අම්පාර කල්මුනේ පොලිස් බල ප‍්‍රදේශයේ සයින්දමර්දු ප‍්‍රදේශයේදි කල්මුනේ මහ නගර සභාවට එක්සත් ජාතික පක්ෂයෙන් තරඟ කරන අපේක්ෂකයින්ගේ නිවස් දෙකකට පහරදුන් සැකකරුවන් 13 දෙනෙකු කල්මුණේ මහේස්ත‍්‍රාත් පයාස් රසාක් මහතාට ඉදිරිපත් කිරිමෙන් අනතුරුව එක් දිනක් රක්ෂිත බන්ධනාගාර ගත කරන ලෙසට පොලීසියට නියෝග කර තිබේ. පසුගිය දිනක කල්මුනේ නගර සභාවට තරඟ කරන ස්වාධින කණ්ඩායමක ආධාරකරුවන් පිරිසක් විසින් කල්මුනේ මහ නගර සභාවට එක්සත් ජාතික පක්ෂයෙන් තරඟ කරන පුද්ගලයන් දෙදෙනෙකුගේ නිවසට පැන අලාභ හානි කල බවට ඔවුන් විසින් කරන ලද පැමිණිල්ල අනුව මෙම සැකකරුවන් 14 දෙනා කල්මුනේ පොලීසිය මගින් අත් අඩංගුවට ගෙන තිබේ. මෙම පහරදීම් නිසා එම නිවාස වල ජනේල්වල විදුරු සහ නිවස ඉදිරිපිට සවිකර තිබු විවිධ බුබුලූ ද විනාශ වී ඇති බව අධිකරණයට කරුණු වාර්තා කරමින් කල්මුනේ පොලිසියේ නිළධාරින් පැවසිය. අම්පාර දිසාව භාර නියෝජ්‍ය පොලිස්පති නුවන් වෙදසිංහ මහතාගේ උපදෙස් මත අම්පාර කොට්ඨාශ භාර පොලිස් අධිකාරි සාමන්ත විජෙසේකර මහතාගේ මෙහයවිමෙන් කල්මුනේ වැඩ බලන පොලිස් ස්ථානාධිපති පොලිස් පරීක්ෂක එන.පී.විජෙරත්න සහ මැතිවරණ අංශය භාර පොලිස් පරීක්ෂක සමිසුදින් මහතා ඇතුලු නිළධාරින් වැඩිදුර පරීක්ෂණ පවත්වති.", "URL": "https://sinhala.adaderana.lk/news.php?nid=82147", "Category": null, "Parent URL": null}