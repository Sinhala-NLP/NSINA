{"Source": "Adaderana", "Timestamp": "September 29, 2015 01:24 pm", "Headline": "තරිඳු කෞෂාල් ගැන නිගමන 2ක්", "News Content": "ශ්‍රී ලංකා දඟ පන්දු යවන ක්‍රීඩක තරිඳු කෞෂාල්ගේ පන්දු යැවීමේ ඉරියව්ව පිළිබඳව ඉන්දියාවේ, චෙන්නායි හි සිදුකළ පරීක්ෂයේ ප්‍රතිඵලයට අනූව ඔහුගේ සාමාන්‍ය පන්දුයැවීමේ ඉරියව්ව නිවැරදි බවත්, දූස්රා පන්දු යැවීමේ ඉරියව්ව නීත්‍යානූකූල නැති බවත්, තහවුරු වී තිබේ.පසුගියදා ඉන්දියාව සමඟ පැවති ටෙස්ට් තරගාවලියෙන් අනතුරුව කෞෂාල්ගේ පන්දු යැවීමේ ඉරියව්ව සැක සහිත බව විනිසුරුවන් ජාත්‍යන්තර ක්‍රිකට් කවුන්සිලයට දැනුම්දී තිබිණ.ඒ අනූව මේ සම්බන්ධයෙන් පරීක්ෂණයක් ඉන්දියාවේ චෙන්නායි හි පැවැති අතර කෞෂාල් සමඟ මෙම පරීක්ෂණය සඳහා ශ්‍රී ලංකා ක්‍රිකට් ආයතනය නියෝජනය කරමින් ජාතික දඟ පන්දු පුහුණුකරු පියල් විජේතුංග සහ ශ්‍රී ලංකා කණ්ඩායමේ අන්තර් පුහුණුකරු ජෙරොම් ජයරත්න සහභාගි වූ බව වාර්තා විය.එහිදී සිදුකළ පරීක්ෂණයේදී තහවුරු වී ඇත්තේ ඔහුගේ පන්දු යැවීමේ සාමාන්‍ය ඉරියව්වේ වරදක් නැතත් දූස්රා පන්දු යැවීමේ ඉරියව්වේදී එය ක්‍රිකට් නීති වලට අනූකූල නොවන බැවින් ජාත්‍යන්තර තරඟවලදී ඔහුට දූස්රා පන්දු හැර සාමාන්‍ය පරිදි පිටදඟ පන්දු යැවිය හැකි බවයි.", "URL": "https://sinhala.adaderana.lk/news.php?nid=54153", "Category": null, "Parent URL": null}