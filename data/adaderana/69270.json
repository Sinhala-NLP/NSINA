{"Source": "Adaderana", "Timestamp": "February 7, 2017 03:47 pm", "Headline": "  බෝ නොවන රෝග වළකන්න වැඩසටහන් රැසක්", "News Content": "බෝ නොවන රෝගවලට පාසල් දරුවන් ගොදුරුවීම වළක්වා ගැනීම සඳහා විශේෂ වැඩසටහන් රැසක් ක්‍රියාත්මක බව අධ්‍යාපන අමාත්‍යාංශය පවසයි.අධ්‍යාපන අමාත්‍ය අකිල විරාජ්කාරියවසම් මහතාගේ මඟ පෙන්වීම යටතේ මෙම වැඩසටහන ක්‍රියාත්මක කෙරෙන බව එම අමාත්‍යාංශය සඳහන් කළේය.පාසල් දරුවන්ගේ ක්‍රීඩා හා ශාරීරික අධ්‍යාපනය නගා සිටුවීම සඳහා පස් අවුරුදු වැඩපිළිවෙළක් ලෙස මෙය ක්‍රියාත්මක කෙරෙන බව වාර්තා වෙයි.ජාතික මට්ටමෙන් දක්ෂතා දක්වා ඇති ක්‍රීඩක ක්‍රීඩිකාවන්ට ප්‍රමුඛතාවය ලබාදෙමින් පාසල් ක්‍රීඩා උපදේශකවරුන් 3800ක් බඳවා ගැනීමට අවශ්‍ය කටයුතු මේ වන විටත් ආරම්භ කර ඇති බව අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=69270", "Category": null, "Parent URL": null}