{"Source": "Adaderana", "Timestamp": "June 17, 2011 10:19 am", "Headline": "මහින්ද බාලසූරිය පොලිස්පති ධුරයෙන් විශ්‍රාම යයි", "News Content": "හිටපු පොලිස්පති ආචාර්ය මහින්ද බාලසූරිය මහතා නිලවශයෙන් සිය ධුරයෙන් විශ්‍රාම ගැනීම අද(17) සිදුවෙයි. කටුනායක නිදහස් වෙළඳ කලාපයේ ඇතිවූ කලහකාරී සිද්ධියේ වගකීම බාරගනිමින් නියමිත දිනට පෙර ධුරයේ කටයුතුවලින් ඉවත් වීමට මහින්ද බාලසූරිය මහතා පසුගිය පළමුවැනිදා තිරණය කළේය. මෙරට තිස් දෙවැනි පොලිස්පතිවරයා ලෙස මහින්ද බාලසූරිය මහතා 2009 වසරේ නොවැම්බර් මස තුන්වැනි දින එම ධුරයට පත්විය. කොළඹ ආනන්ද විද්‍යාලයේ ආදි ශිෂ්‍යයෙකු වන බාලසූරිය මහතා 1978 වසරේ දී ආධුනික සහකාර පොලිස් අධිකාරීවරයෙකු ලෙස පොලිස් සේවයට එක්වු අයෙකි. ආචාර්ය මහින්ද බාලසූරිය මහතා විශ්‍රාම ගැනීමෙන් ‍පුරප්පාඩු වන පොලිස්පති ධුරයට එන්.කේ. ඉලංගකෝන් මහතා පත් කර තිබේ.", "URL": "https://sinhala.adaderana.lk/news.php?nid=16815", "Category": null, "Parent URL": null}