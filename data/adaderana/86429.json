{"Source": "Adaderana", "Timestamp": "March 27, 2018 11:20 am", "Headline": " අපරාධ රැල්ල මැඩීමට විශේෂ කාර්යය බලකා සහාය", "News Content": "දිනෙන් දින වැඩිවෙමින් පවතින අපරාධ රැල්ල මර්දනය කිරීම සඳහා පොලිස් විශේෂ කාර්යය බලකාය විසින් මෙහෙයුම් ක්‍රියාත්මක කරන බව පොලිස් විශේෂ කාර්යය බලකා අණ දෙන නිලධාරී එම්.ආර්. ලතීෆ් මහතා පැවසීය. ඒ අනුව කොළඹ හා තදාසන්න ප්‍රදේශ ආවරණය වන ආකාරයෙන් සිවිල් ඇඳුමින් හා නිල ඇඳුමින් යුතු විශේෂ කාර්යය බලකා නිලධාරීන් රාජකාරි කටයුතු සඳහා යොදවා ඇතැයි ද මාර්ග බාධක යොදා ගනිමින් සැකකරුවන් අත්අඩංගුවට ගැනීමේ කටයුතු සිදු කරමින් පවතින බවත් ඒ මහතා පෙන්වා දුනි. එමෙන් ම පොලිසිය හා එක්ව මෙම වැඩපිළිවෙළ ක්‍රියාත්මක කරන බවද ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=86429", "Category": null, "Parent URL": null}