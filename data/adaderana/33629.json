{"Source": "Adaderana", "Timestamp": "April 27, 2013 04:04 pm", "Headline": "අධ්‍යාපන දෙපාර්තමේන්තුව ගැන කියන්න මම බය නෑ", "News Content": "ඉසුරුපාය අධ්‍යාපන දෙපාර්තමේන්තුවේ කටයුතු පිළිබඳව තමන් සෑහීමකට පත් නොවන බවත් ඒ ගැන කීමට බිය නොවන බවත් දකුණු පළාත් අධ්‍යාපන අමාත්‍ය චන්දිම රාසපුත්‍ර මහතා පවසයි. අධ්‍යාපනය සම්බන්ධයෙන් අධ්‍යාපන දෙපාර්තමේන්තුවේ මැදිහත්වීම මද බව හෙතෙම කියයි. දැඩි දුෂ්කරතා මධ්‍යයේ දකුණු පළාත තුළ අධ්‍යාපන පරිපාලන කටයුතු සිදුකරන බවත් එය තමාගේ පෞද්ගලික කාරණයක් හැටියට ‍පත්ව ඇති බවත් චන්දිම රාසපුත්‍ර මහතා සඳහන් කරයි. දකුණු පළාතේ පාසල් 1045ක්ද, ජාතික පාසල් 65ක්ද ඇති නමුත් පළාතේ පාසල් පද්ධතිය දියුණු කිරීමට සාධාරණය ඉටුවෙනවාද යන්න සැකයක් පවතින බව හෙතෙම පවසයි. රට ආසියාවේ ආශ්චර්යය කරා ගෙන යන්න නම් දකුණෙන් ඉස්සර කළ යුතු බවත් එහෙත් දකුණේ පාසල් පද්ධතියට ලැබෙන සැලකිලි මද බවත් ඔහු පෙන්වාදෙයි. ගාල්ල සංඝමිත්තා විද්‍යාලයේ ඊයේ පැවති උත්සවයකට එක්වෙමින් චන්දිම රාසපුත්‍ර මහතා මේ බව පැවසීය.", "URL": "https://sinhala.adaderana.lk/news.php?nid=33629", "Category": null, "Parent URL": null}