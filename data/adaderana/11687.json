{"Source": "Adaderana", "Timestamp": "October 23, 2010 03:29 pm", "Headline": "දියේ ගිලුණු තරුණයෙකුගේ සිරුරක් ගල්කිස්ස වෙරළට ගොඩගසයි", "News Content": "ගල්කිස්ස මුහුදු තීරයේ දියනෑමට ගොස් දියේ ගිලී මියගිය තරුණයෙකු‍ගේ සිරුරක් හමුවී තිබේ. ඊයේ(22) පස්වරුවේ අදාළ තරුණයා සිය ඥාතීන් සමග දිය නෑමට ගොස් සිටියදී මෙම අනතුරට ලක්ව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. එම අවස්ථාවේ අතුරුදන් වූ අදාළ තරුණයාගේ සිරුර ගල්කිස්ස මුහුදු තීරයට ගොඩ ගසා තිබියදී අද(23) දහවල් සොයාගෙන ඇත. මෙසේ ජීවිතක්ෂයට පත්ව ඇත්තේ හෝමාගම ප්‍රදේශයේ පදිංචි රුක්මණගේ නිශ්ශංක නැමති තරුණයෙකි. මෙම මියගිය තරුණයාගේ වයස අවුරුදු 17 ක් වන බව ඔහුගේ හැඳුනුම්පත පරීක්ෂා කිරීමේදී හඳුනාගෙන ඇත. සිද්ධිය සම්බන්ධයෙන් ගල්කිස්ස පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11687", "Category": null, "Parent URL": null}