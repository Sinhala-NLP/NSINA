{"Source": "Adaderana", "Timestamp": "June 5, 2016 11:07 am", "Headline": " අමෙරිකානු රජයෙන් අනතුරු ඇඟවීමක්", "News Content": "දකුණු අප්‍රිකාවේ සිටින තම පුරවැසියන්ට අමෙරිකානු රජය අනතුරු ඇඟවීම් නිකුත් කර තිබේ.දකුණු අප්‍රිකාවේ සිටින අමෙරිකානු පුරවැසියන් ඉලක්ක කර ත්‍රස්ත ප්‍රහාරයක් එල්ල කිරීමේ සැළැස්මක් පිළිබඳ අමෙරිකානු රජයට ලද තොරතුරක් මත මෙම අනතුර ඇඟවීම නිකුත් කර ඇති බව සඳහන්ය. දකුණු අප්‍රිකාවේ ජොහැන්නස්බර්ග් සහ කේප්ටවුන්හි ජනතාව බහුලව ගැවසෙන සාප්පූ සංකීර්ණ ඉලක්ක කර අදාළ ප්‍රහාරය එල්ල කිරීමට සැළසුම් කර ඇති බව අමෙරිකාවට තොරතුරු ලැබී ඇත.කෙසේවෙතත් දකුණු අප්‍රිකාව අදාළ අනතුරු ඇඟවීමට මෙතෙක් කිසිදු ප්‍රතිචාරයක් දක්වා නොමැති බව සඳහන් කළේය.", "URL": "https://sinhala.adaderana.lk/news.php?nid=60794", "Category": null, "Parent URL": null}