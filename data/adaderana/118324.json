{"Source": "Adaderana", "Timestamp": "September 5, 2019 09:49 am", "Headline": " කරපු වැඩ නිසා රනිල්ට අගමැති බලතල ඊළඟ සැරේ භුක්ති විඳින්න බැරි වෙනවා-මෛත්‍රී ගුණරත්න", "News Content": "අද වන විට මහජනතාව සියලුම දේශපාලන පක්ෂ ප්‍රතික්ෂේප කරන තත්ත්වයකට පැමිණ ඇති බව ඌව පළාත් ආණ්ඩුකාර මෛත්‍රී ගුණරත්න මහතා පවසයි. බණ්ඩාරවෙල පැවති උත්සවයකට එක්වෙමින් ඔහු මේ බව සඳහන් කළේය. සමහර අය ගොඩක් දේවල් කරපු නිසා ජයග්‍රහණය කළ හැකි යැයි සිතා සිටින බවත් පැවසු ගුණරත්න මහතා, සමහරු “අපි මහ බැංකුවේ අධිපතිව බලා ගත්තා ඔහු අපිව ආරක්ෂා කරනවා, අපිට දින්න පුළුවන් කියලා“ යනුවෙන් ද පැවසීය. දැන් එම තත්ත්වය වෙනස් වෙමින් යන බවත් පැවසු ඒ මහතා, ඊළඟට පත් වෙන ජනාධිපතිවරයාට බලයක් නොමැති බව 19 වන සංශෝධනය කියවීමෙන් තේරෙන බවද කියා සිටියේය. ජනාධිපතිවරයාත් මේ ගැන පැහැදිලි ලෙස ඊයේ දිනයේ දී පැවසු බවත් කියා සිටි ගුණරත්න මහතා, බලය ඇත්තේ අගමැතිවරයාට බවද කියා සිටියේය. මහ බැංකුව ආරක්ෂා කරපු එහි අධිපතිවරයා ආරක්ෂා කළ අගමැතිවරයා 19 වන සංශෝධනය තුළින් අගමැතිවරයාට භුක්ති විඳිය හැකි සියලු බලතල වෙනස් කළත් සිදු කළ වැඩ නිසා අගමැතිවරයාට එන බලතල ඊළඟ මැතිවරණයේ දී භුක්ති විඳීමට නොහැකි බවත් ගුණරත්න මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=118324", "Category": null, "Parent URL": null}