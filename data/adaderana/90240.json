{"Source": "Adaderana", "Timestamp": "June 3, 2018 07:00 am", "Headline": "අද ප්‍රදේශ කිහිපයකට මිලිමීටර් 100 ක වැසි ", "News Content": "දිවයිනේ ප්‍රදේශ කිහිපයකට අද (03) මිලිමීටර් 100ක පමණ වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි. දකුණු පළාත සහ මොණරාගල, මාතලේ සහ පොළොන්නරුව දිස්ත්‍රික්කවල තරමක තදසුළං ඇති විය හැකි බව ද එම දෙපාර්තමේන්තුව සඳහන් කළේය. පුත්තලම, මන්නාරම හරහා කන්කසන්තුරෙයි දක්වා මුහුදු ප්‍රදේශ සහ මාතර සිට හම්බන්තොට හරහා පොතුවිල් දක්වා මුහුදු ප්‍රදේශවල විටින් විට පැයට කිලෝමීටර් 60 දක්වා වු සුළගේ වේගයක් අපේක්ෂා කෙරෙයි. සෙසු මුහුදු ප්‍රදේශ ද තරමක රළු ස්වභාවයක් ගත හැකි බැවින් ධීවර හා නාවික ප්‍රජාව ඒ පිළිබඳ සැලකිළිමත් විය යුතු බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=90240", "Category": null, "Parent URL": null}