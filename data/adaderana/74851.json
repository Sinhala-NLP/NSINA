{"Source": "Adaderana", "Timestamp": "July 4, 2017 10:59 am", "Headline": "කනගරායන්කුලමෙන් මෝටාර් උණ්ඩ 13ක් සොයාගනියි", "News Content": "වවුනියාව,කනගරායන්කුලම,කොල්ලපුලියන්කුලම ප‍්‍රදේශයේ තිබි මෝටාර් උණ්ඩ 13 ක් ඊයේ(03) සවස සොයාගත් බැව් කනගරායන්කුලම පොලීසිය පවසයි.කනගරායන්කුලම පොලීසිය පැවසූවේ කොල්ලපුලියන්කුලම ප‍්‍රදේශයේ පුරන්වු කුඹුරු යායක තිබි අදාළ මෝටාර් උණ්ඩ තොගය සොයාගත් බවය.මෝටාර් උණ්ඩ තොගය ප‍්‍රදේශවාසීන් විසින් දැක ඇති අතර,අනතුරුව පොලීසිය දැනුවත් කොට ඇති බැව්ද පොලීසිය පවසයි.පොලීසිය පැවසූවේ වවුනියාව මහේස්ත‍්‍රාත් අධිකරණයෙන් ලබාගත් නියෝග යටතේ පොලිස් විශේෂ කාර්ය බලකා බෝම්බ නිශ්ක‍්‍රීය අංශය අදාළ ස්ථානයේ තවදුරටත් පුපුරණ ද්‍රව්‍ය පවතින්නේද යන්න සම්බන්ධයෙන් අද (04) පරීක්ෂා කරන බවය.සිද්ධිය සම්බන්ධයෙන් කනගරායන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=74851", "Category": null, "Parent URL": null}