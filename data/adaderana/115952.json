{"Source": "Adaderana", "Timestamp": "August 7, 2019 11:47 am", "Headline": "සිම්බාබ්වේ ආහාර අර්බුදයක්", "News Content": "සිම්බාබ්වේ වැසියන් මිලියන 05කට අධික පිරිසක් ආහාර අර්බුදයකට මුහුණ දී සිටින බව එක්සත් ජාතින්ගේ සංවිධානය පවසයි. එම සංවිධානය පෙන්වා දෙන්නේ නියඟය ඇතුළු ආපදා තත්ත්වයන් සහ ආර්ථික අර්බුදය මෙම තත්ත්වයට හේතුවී ඇති බවයි. මේ වසර මුලදී සිම්බාබ්වේ රාජ්‍යයට බලපෑ සුළි කුණාටු තත්වයකින් පුද්ගලයින් පන්ලක්ෂ 70,000ක පමණ පිරිසක් පීඩාවට පත් වු අතර නිවාස දසදහස් සංඛ්‍යාවක් හානියට පත් විය. මේ දිනවල එරටට බලපා ඇති දැඩි නියං කාලගුණ තත්වය හේතුවෙන් සිම්බාබ්වේ ජනාධිපති එමර්සන් මනන්ගාවා ඊයේ (06) දිනයේදී හදිසි තත්ත්වයක්ද ප්‍රකාශයට පත් කළේය.", "URL": "https://sinhala.adaderana.lk/news.php?nid=115952", "Category": null, "Parent URL": null}