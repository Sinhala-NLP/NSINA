{"Source": "Adaderana", "Timestamp": "April 2, 2012 10:19 am", "Headline": "එළවළු මිල පහත වැටීමෙන් උතුරේ ගොවීන් අමාරුවේ", "News Content": "උතුරු පළාතේ එළවළු මිල ශීඝ්‍රයෙන් පහත වැටීම නිසා ගොවීන් දැඩි දුෂ්කරතාවයට පත්ව ඇති බව වාර්තා වේ. වෙළෙඳපළේ මේ දිනවල වට්ටක්කා කිලෝවක් රුපියල් 15ක් වැනි තොග මිලකට අලෙවි කරන බව ගොවීන් පවසයි. තක්කාලි කිලෝවක් රුපියල් 20 ක් දක්වා පහත වැටී ඇති බව ද ඔවුන් පෙන්වා දෙයි. බටු, බණ්ඩක්කා හා මෑකරල් වැනි එළවළු වෙළෙඳුන් විසින් තමන්ගෙන් මිලදී නොගන්නා තත්ත්වයක්ද පවතින බව ගොවීන් පවසයි. මේ හේතුවෙන් තමන්ට එළවළු බීජ සඳහා වැය වූ මුදලවත් පියවා ගැනීමට නොහැකි තත්ත්වයක් පවතින බව ඔවුන් සඳහන් කරයි.", "URL": "https://sinhala.adaderana.lk/news.php?nid=23228", "Category": null, "Parent URL": null}