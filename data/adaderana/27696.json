{"Source": "Adaderana", "Timestamp": "September 24, 2012 11:36 am", "Headline": "එස්.ටි.එෆ් කඳවුරේ බෝම්බයක් පුපුරයි", "News Content": "අම්පාර, ලාහුගල පොලිස් විශේෂ කාර්ය බලකා කඳවුරේ දී පුද්ගලනාශක බෝම්බයක් පුපුරායාමෙන් දෙදෙනෙකු තුවාල ලබා තිබේ. පුද්ගලනාශක බෝම්බයක් පුපුරායාමෙන් නිලධාරීන් දෙදෙනෙකු මෙලෙස තුවාල ලබා ඇතැයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසුවේය. ඔවුන් එම බෝම්බය නිෂ්ක්‍රීය කිරීමට යාමේ දී මෙම අනතුරට මුහුණ පා ඇතැයි සඳහන්ය. තුවාල ලැබු දෙදෙනා රෝහල් ගත කර තිබේ.", "URL": "https://sinhala.adaderana.lk/news.php?nid=27696", "Category": null, "Parent URL": null}