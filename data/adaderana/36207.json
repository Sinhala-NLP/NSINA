{"Source": "Adaderana", "Timestamp": "July 30, 2013 07:30 am", "Headline": " පුද්ගලික බස් හිමියන්ගෙන්  රහස් සාකච්ඡාවක් ", "News Content": "පෞද්ගලික බස් කර්මාන්තය යළි නගාසිටුවීම සඳහා ගත යුතු ක්‍රියාමාර්ග සම්බන්ධයෙන් ප්‍රධාන බස් සංගම් රහස් සාකච්ඡා ආරම්භ කර ඇති බව වාර්තා වේ. ප්‍රවාහන බලධාරීන් පෞද්ගලික බස් රථ කර්මාන්තය නඟාසිටුවීම සඳහා කිසිදු ක්‍රියාමාර්ගයක් නොගන්නා බව පෞද්ගලික බස් කර්මාන්තකරුවන් සඳහන් කරයි. මේ හේතුව නිසා පෞද්ගලික බස් කර්මාන්තය බිඳ වැටීමේ අවදානමකට ලක්ව ඇති බව ඔවුන්ගේ අදහසයි. මෙම තත්ත්වයෙන් බස් කර්මාන්තකරුවන් ආරක්ෂා කරගැනීම සඳහා ගත යුතු ඉදිරි ක්‍රියාමාර්ග සාකච්ඡා කිරීම සඳහා ප්‍රධාන බස් සංගම්වල සාමාජිකයින් සාකච්ඡා ආරම්භ කර ඇති බව කියැවෙයි. දැනට පවතින ගැටලු නිරාකරණය කරගනිමින් ඉදිරියේ දී සිය ඉල්ලීම් දිනා ගැනීම සඳහා ගත යුතු ක්‍රියාමාර්ග පිළිබඳව මෙහිදි වැඩි අවධානය යොමුකෙරෙන බව සඳහන්ය. විශේෂයෙන්ම ප්‍රවාහන ක්ෂේත්‍රයේ අනෙකුත් වෘත්තීය සමිති සමඟ ද මේ පිළිබඳව සාකච්ඡා කිරීමට බලාපොරොත්තු වන බව බස් වෘත්තීය සමිති නියෝජිතයෙකු අද දෙරණ කළ විමසීමකට පිළිතුරු දෙමින් සඳහන් කළේය.", "URL": "https://sinhala.adaderana.lk/news.php?nid=36207", "Category": null, "Parent URL": null}