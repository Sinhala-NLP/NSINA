{"Source": "Adaderana", "Timestamp": "August 26, 2010 04:29 pm", "Headline": "මත්පැනින් ලෙඩවුණොත් නොමිලේ බෙහෙත් නෑ", "News Content": "ප්‍රතිකාර සඳහා රජයේ රෝහලකට ඇතුළු වන රෝගියෙකු එම රෝගී තත්ත්වයට පත්ව ඇත්තේ මත්පැන් භාවිතයෙන් බව තහවුරු වුව‍හොත් ප්‍රතිකාර සඳහා අදාළ රෝගියාගෙන් ද මුදලක් අය කරගැනීමට සෞඛ්‍ය අමාත්‍යාංශය තීරණය කර තිබේ. ලබන වසරේ සිට මෙය ක්‍රියාත්මක කරන බව ‍සෞඛ්‍ය අමාත්‍ය මෛත්‍රීපාල සිරිසේන මහතා ප්‍රකාශ කළේය. අද පෙරවරුවේ මහනුවර හෙද අධ්‍යයන විද්‍යාලයේ පැවති උත්සවයක දී අමාත්‍යවරයා මෙම අදහස් පළ කළේය. මෙරට මත්පැන් භාවිතය අවම කිරීමේ අරමුණින් මෙම ක්‍රියාමාර්ගය ගත් බව සෞඛ්‍ය අමාත්‍ය මෛත්‍රීපාල සිරිසේන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10457", "Category": null, "Parent URL": null}