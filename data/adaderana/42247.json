{"Source": "Adaderana", "Timestamp": "April 2, 2014 11:27 am", "Headline": "ශ්‍රී ලංකාවේ සංහිදියාව පිළිබඳව වැඩි අවධානයකින් සිටිනවා", "News Content": "ශ්‍රී ලංකාව තුළ සංහිදියාව ගොඩනැගීමේ ඇති වැදගත්කම පිළිබඳ තමා වැඩි අවධානයකින් පසුවන බව එක්සත් ජාතීන්ගේ මහලේකම් බෑංකි මුන් මහතා පවසයි. පසුගියදා එක්සත් ජාතීන්ගේ මානව හිමිකම් කවුන්සිලයේ දී ශ්‍රී ලංකාවේ මානව හිමකම් තත්ත්වය සම්බන්ධයෙන් සම්මත වු යෝජනාවෙන් පසු ජාත්‍යන්තර පරීක්ෂණයක් පැවැත්වීමේ ඇති අවශ්‍යතාවය පෙන්වා දෙමින් එක්සත් ජාතීන්ගේ මහලේකම් වරයා මේ පිළිබඳ අවධාරණයකර ඇති බව සඳහන් වෙයි. එහිදී බෑංකි මුන් මහතා ප්‍රකාශ කර ඇත්තේ ජිනීවාහි දී සම්මත වු යෝජනාවට ජාත්‍යන්තර පරීක්ෂණයක් පැවැත්වීම සඳහා ශ්‍රී ලංකා රජය සිය සහයෝගය ලබා දිය යුතු බවයි. අදාළ යෝජනාව සම්බන්ධයෙන් එක්සත් ජාතීන්ගේ මහලේකම්වරයා සිදුකළ ප්‍රකාශයන් උපුටා දක්වමින් ඔහුගේ නියෝජ්‍ය මාධ්‍ය ප්‍රකාශක ෆර්හාන් හක් මෙය ප්‍රකාශ කර ඇති බව විදෙස් මාධ්‍ය වාර්තා කරයි. කෙසේ වෙතත් අමෙරිකා එක්සත් ජනපදය නිරන්තරයෙන් ශ්‍රී ලංකාවේ සාමය, සංහිදියාව සහ ප්‍රතිසන්ධානය ගොඩනැගීමේ ක්‍රියාවලියේ ප්‍රගතිය උදෙසා සහය දක්වන බව ද එක්සත් ජාතීන්ගේ මහලේකම් බෑංකිමුන් මහතා ප්‍රකාශ කර ඇති බව සඳහන් වෙයි.", "URL": "https://sinhala.adaderana.lk/news.php?nid=42247", "Category": null, "Parent URL": null}