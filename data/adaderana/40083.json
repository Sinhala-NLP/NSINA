{"Source": "Adaderana", "Timestamp": "January 4, 2014 12:06 pm", "Headline": "ලාංකික ධීවරයින් 59ක් යළි රිමාන්ඩ්", "News Content": "ඉන්දියාවේ දී අත්අඩංගුවට ගත් ශ්‍රී ලාංකික ධිවරයින් 59 දෙනෙකු තවදුරටත් රක්ෂිත බන්ධනාගාර ගත කිරීමට ඉන්දීය අධිකරණයක් නියෝගකර තිබේ. ඉන්දියාවේ රාමනාදපුරම් ප්‍රධාන මහේස්ත්‍රාත් අධිකරණය විසින් මොවුන් ජනවාරි මස 10 වැනි දින දක්වා රක්ෂිත බන්ධනාගාර ගත කිරීමට නියෝග කර ඇත. ශ්‍රී ලාංකීය ධීවරයින් පිරිස මෙලෙස රක්ෂිත බන්ධනාගාර ගත කෙරුණේ දෙවන වරටය. පසුගිය සැප්තැම්බර් සහ නොවැම්බර් යන මාස අතරතුර ඉන්දියාවේ කන්‍යා කුමාරි මුහුදු ප්‍රදේශයේ දී මෙම ධීවරයින් 59 දෙනා තරුවයිකුලම් පොලිසිය විසින් අත්අඩංගුවට ගත්තේය. අත්අඩංගුවට පත් ධීවරයින් පිළිබඳ අවසන් තීරණයක් ගැනීම සඳහා ඉන්දියාව සමඟ සාකච්ජා පැවැත්වීමට ශ්‍රී ලංකාවේ ධීවර අමාත්‍යවරයා බලාපොරොත්තු වන බව ද වාර්තා වේ.", "URL": "https://sinhala.adaderana.lk/news.php?nid=40083", "Category": null, "Parent URL": null}