{"Source": "Adaderana", "Timestamp": "May 16, 2013 03:07 pm", "Headline": " සුදු හඳුන් ‍තොගයක් සමග ඉන්දීය ජාතිකයින් තිදෙනෙක් දැලේ", "News Content": "නීති විරෝධි ලෙස සුදු හඳුන් තොගයක් ලඟ තබා ගෙන සිටි ඉන්දීය ජාතිකයින් තිදෙනෙකු නිට්ටඹුව පොලිසිය විසින් අත්අඩංගුවට ගෙන තිබේ. කලගෙඩිහේන ප්‍රදේශයේ නිවසක තිබී මෙම සුදු හඳුන් තොගය සොයා ගෙන ඇති අතර එම නිවසේ සිටි ඉන්දීය ජාතිකයින් තිදෙනා මෙලෙස අත්අඩංගුවට ගෙන ඇති බව පොලිසිය පවසයි. එම නිවසේ තිබී සුදු හඳුන් කිලෝ ග්‍රෑම් 227 ක් පොලිස් භාරයට ගෙන තිබේ. සැකකරුවන් තිදෙනා අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=34144", "Category": null, "Parent URL": null}