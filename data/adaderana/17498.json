{"Source": "Adaderana", "Timestamp": "July 19, 2011 11:28 am", "Headline": "සූරියවැවට මිලියන 4300 ක් වැය වූ බව කියූ කතාව බොරුවක්", "News Content": "සූරියවැව ක්‍රීඩාංගණය ඉදිකිරීමට රුපියල් මිලියන 4300 ක් වැය වූ බවට විපක්ෂ නායකවරයා සිදුකළ ප්‍රකාශය අසත්‍ය ප්‍රකාශයක් බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. ජනතාව නොමග යවන සුළු මෙම ප්‍රකාශය රජය ඉතා වගකීමෙන් ප්‍රතික්ෂේප කරන බව නිවේදනයක් නිකුත් කරමින් ඔහු සඳහන් කළේය. මෙරට ක්‍රිකට් අනාගතයටත් රටේ අනාගතයටත් දිගුකාලීන ප්‍රතිලාභ ලැබෙන විශේෂ ව්‍යාපෘතියක් වශයෙන් සලකා රජය සූරියවැව ක්‍රීඩාංගණය ඉදිකළ බව මහින්දානන්ද අලුත්ගමගේ මහතා කියා සිටියේය. එම ක්‍රීඩාංගණය ඉදිකිරීමට වැය කළ මුදල පිළිබඳ විපක්ෂ නායකවරයාට නිවැරදි දත්ත ඇත්නම් ඕනෑම විවාදයකට පැමිණෙන ලෙස තමා අභියෝග කරන බව අමාත්‍යවරයා අවධාරණය කර සිටියි.", "URL": "https://sinhala.adaderana.lk/news.php?nid=17498", "Category": null, "Parent URL": null}