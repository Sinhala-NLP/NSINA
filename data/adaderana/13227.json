{"Source": "Adaderana", "Timestamp": "January 3, 2011 08:25 am", "Headline": "උඩරට දුම්රිය ධාවනය යථා තත්ත්වයට", "News Content": "පස් කන්දක් කඩා වැටීම හේතුවෙන් අඩාල වී තිබු උඩරට මාර්ගයේ දුම්රිය ධාවනය යථා තත්ත්වයට පත්කර තිබේ. ඊයේ(02) පස්වරු 6 පමණ වන විට දුම්රිය ධාවනයට සුදුසු පරිදි මාර්ගය අළුත්වැඩියා කර ඇති බව දුම්රිය පාලක මැදිරිය සඳහන් කරනු ලැබීය. බණ්ඩාරවෙල සහ හපුතලේ දුම්රිය ස්ථාන අතර මාර්ගයට පස් කන්දක් කඩා වැටීම හේතුවෙන් පෙරේදා දිනයේ සිට දුම්රිය ධාවනය නානුඔය දක්වා පමණක් සීමා කෙරුණි. කෙසේ වුවද මේ වන විට දුම්රිය ධාවනය සාමාන්‍ය පරිදි සිදුකරන බව පාලක මැදිරිය සඳහන් කරයි. මේ අතර උතුරු දුම්රිය මාර්ගයේ දුම්රිය ධාවනය මේ මස අවසන් වීමට පෙර ඕමන්තේ දක්වා දීර්ඝ කිරීමට හැකිවනු ඇති බව ශ්‍රී ලංකා දුම්රිය දෙපාර්තමේන්තුව පවසයි. අදාළ ඉදිකිරීම් මේ වන විට කඩිනම් කර ඇති බව එම දෙපාර්තමේන්තුව ප්‍රකාශ කරනු ලැබීය.", "URL": "https://sinhala.adaderana.lk/news.php?nid=13227", "Category": null, "Parent URL": null}