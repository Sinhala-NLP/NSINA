{"Source": "Adaderana", "Timestamp": "June 3, 2018 12:14 pm", "Headline": "ගොදුරක් පසුපස හබා  ගිය හඳුන් දිවියෙක් මරුට", "News Content": "ගොදුරක් පසුපස හබා ගිය හඳුන් දිවියෙකු තුවාල සහිතව මිය ගොස් ඇති බව බගවන්තලාව පොලීසිය පවසයි. බගවන්තලා පොලිස් වසමට අයත් චැපල්ටන් වතුයායේ තේ දළු නෙලමින් සිටි වතතු කම්කරුවන් සමග සිටි සුනඛයකු දඩයම් කිරිමට පැමිණි හඳුන් දිවියෙකු සුනඛයා සමඟ පොර බදා ගල් තලාවක් මතින් පහලට වැටිමෙන් හදුන් දිවියා ජිවිතක්ෂයට පත් වු බව වතු කම්කරුවන් කියා සිටියි. අද (03) උදැසන 9.30 ට පමණ සුනඛයාව ලුහු බැද ගිය හදුන් දිවියා ගල් තලාවක් මතින් පහලට වැටුණු බවත්, හදුන් දිවියා පහර දිමෙන් සුනඛයාද තුවාල ලබා ඇති බවයි වතු කම්කරුන් කියා සිටියේය. සුනඛයාව බේරා ගැනිමට හඳුන් දිවියාට වතු කම්කරුවන් පහර දි ඝාතනය කරන්නට ඇති බව බගවන්තලාව පොලිසිය සැක කරයි. මිය ගිය හදුන් දිවියා සම්බන්ධයෙන් නල්ලත්නිය වනජිවි කාර්යයාලයේ නිලධාරින්ට දැනුම් දිමට බගවන්තලාව පොලිසිය කටයුතු කර ඇත. අඩි 3 ක් පමණ දිගකින් හා අඩි 1 ½ පමණ උසකින් යුක්ත මෙම හදුන් දිවියා වයස අවුරුදු 3 ක් පමණ වන බවට පොලිසිය සැක කරයි.", "URL": "https://sinhala.adaderana.lk/news.php?nid=90259", "Category": null, "Parent URL": null}