{"Source": "Adaderana", "Timestamp": "August 20, 2017 09:40 pm", "Headline": " දේශීය සම්පත් විකිණීම මම අනුමත කරන්නේ නෑ", "News Content": "දේශීය සම්පත් විකිණීම, තමන් කිසිවිටෙකත් අනුමත නොකරන බව අධිකරණ හා බුද්ධශාසන අමාත්‍ය විජේදාස රාජපක්ෂ මහතා පවසයි. අමාත්‍යවරයා පෙන්වාදෙන්නේ පසුගියදා එක්සත් ජාතික පක්ෂ කෘත්‍යාධිකාරී මණ්ඩලයේදී තමන් හට විවිධ චෝදනා එල්ල වූ බවයි. අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන නාහිමිපාණන් වහන්සේ බැහැ දුටු අවස්ථාවේදී විජේදාස රාජපක්ෂ අමාත්‍යවරයා මේ බව සඳහන් කළේය. මේ අතර දේශපාලනඥයින් භාරකරුවන් මිය උරුමක්කාරයින් නොවන බවද අධිකරණ හා බුද්ධ ශාසන අමාත්‍ය ආචාර්ය විජයදාස රාජපක්ෂ මහතා පවසයි. මේ අතර ගම්පහ ප්‍රදේශයේ පැවැති උත්සවයකදී අමාත්‍ය සරත් ෆොන්සේකා මහතා සඳහන් කළේ විජයදාස රාජපක්ෂ අමාත්‍යවරයා සිය ධුරයෙන් ඉල්ලා අස්විය යුතු බවයි මේ අතර අධිකරණ හා බුද්ධ ශාසන අමාත්‍ය විජයදාස රාජපක්ෂ මහාතට එරෙහිව ගෙන ඒමට සූදානම් බව කියන විශ්වාසභංගය පිළිබඳව සිය අප්‍රසාදය පළ කරන බව අමරපුර මහා නිකායේ සිරි සද්ධම්ම වංශ නිකායේ මහා නායක පූජ්‍ය අහුංගල්ලේ සීලවිසුද්ධි හිමි පවසයි. බලපිටිය මහා කප්පිල සීමාමාලක විහාරයේ අමරපුර සිරි සද්ධම්ම වංශ නිකායේ අනුනායක ධුරය වෙනුවෙන් අක්ත පත්‍ර ප්‍රදානය කිරීමේ මහෝත්සවයට එක්වෙමින් උන් වහන්සේ මේ බව කීය.", "URL": "https://sinhala.adaderana.lk/news.php?nid=76494", "Category": null, "Parent URL": null}