{"Source": "Adaderana", "Timestamp": "February 3, 2017 04:41 pm", "Headline": "රණවිරු සේවා අධිකාරියේ නම විකුණා සල්ලි ගරලා", "News Content": "රණවිරු සේවා අධිකාරියේ නම භාවිතා කරමින් ව්‍යාජ ලෙස මුදල් එකතු කළ පුද්ගලයෙකු පාදුක්ක ප්‍රදේශයේදී අත්අඩංගුවට ගෙන තිබේ.රණවිරු සේවා අධිකාරියේ රණවිරු සෙවන නම් නිවාස ව්‍යාපෘතියක් සඳහා බව පවසමින් ව්‍යාජ ලේඛන සකසා පාදුක්ක නගරයේ මුදල් එකතු කරමින් සිටියදී අදාළ පුද්ගලයා අත්අඩංගුවට ගත් බව වාර්තා වෙයි.එම අධිකාරියේ අධ්‍යක්ෂ දොන් ඩොනල්ඩ් කුමාර ශ්‍රී ජයවර්ධන මහතා පාදුක්ක පොලීසියට කළ පැමිණිලක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව සඳහන්ය.රණවිරු සේවා අධිකාරියේ කිසිඳු ව්‍යාපෘතියක් සඳහා මහජන මුදල් එකතු කිරීමක් සිදු නොකරන අතර කූට උපක්‍රම භවිතා කරමින් මුදල් එකතු කරන පුද්ගලයින්ට නොරැවටෙන ලෙස රණවිරු සේවා අධිකාරිය මහජනතාවගෙන් ඉල්ලීමක් ද කරයි.", "URL": "https://sinhala.adaderana.lk/news.php?nid=69077", "Category": null, "Parent URL": null}