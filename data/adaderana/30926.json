{"Source": "Adaderana", "Timestamp": "January 20, 2013 11:06 pm", "Headline": "වගකිව යුත්තේ එස්.බී.  ", "News Content": "මොරටුව විශ්ව විද්‍යාලයේ ඉංජිනේරු අංශයේ සිසුන් හා තාක්ෂණ විද්‍යා ජාතික ඩිප්ලෝමා ශිෂ්‍ය සංගමය අතර ඇතිවූ ගැටුමට දේශපාලන පක්ෂයක සම්බන්ධයක් පවතින බව උසස් අධ්‍යාපන අමාත්‍යවරයා සඳහන් කර සිටියේය. මෙවැනි දේට අත්දැකීම් බහුල පිරිසක් සිටිනුයේ පෙරටුගාමී පක්ෂයේ බව අමාත්‍යවරයා මෙහිදී සඳහන් කළේය. කෙසේ වෙතත් පෙරටුගාමී පක්ෂයේ සාමාජිකයින් විසින් පෙන්වා දී සිටියේ මෙම ගැටුමට එස්.බී.දිසානායක අමාත්‍යවරයා වගකිවයුතු බවය. ඒ මොරටුව විශ්ව විද්‍යාලයේ තාක්ෂණ විද්‍යා ජාතික ඩිප්ලෝමා ශිෂ්‍ය සංගමය පොදු ශිෂ්‍ය සංගමයෙන් ඉවත් වී එස්.බී.දිසානායක මහතා සමග එක්වූ බවට මීට වසරකට පෙර මාධ්‍ය සාකච්ඡාවක් පවත්වමින් පවසා සිටි අන්දම පෙරටුගාමී පක්ෂයේ සාමාජිකයින් විසින් සිහිපත් කරමිනි. මීට වසරකට පෙර තමන් ඊට නායකත්වය සැපයූ බව පැවසූ අමාත්‍ය එස්.බී.දිසානායක මහතා අද වනවිට ඇතිවී තිබෙන ගැටුමට ද වගකිව යුතු බව එම පක්ෂය අවධාරණය කර සිටියි.", "URL": "https://sinhala.adaderana.lk/news.php?nid=30926", "Category": null, "Parent URL": null}