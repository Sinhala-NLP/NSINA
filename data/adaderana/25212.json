{"Source": "Adaderana", "Timestamp": "June 21, 2012 04:35 pm", "Headline": " ශ්‍රී ලාංකික සරණාගතයින් 200 ක් රැගත් යාත්‍රාවක් ක් අතරමගදී පෙරළෙයි", "News Content": "ශ්‍රී ලාංකික සරණාගතයින් 200 දෙනකු පමණ රැගත් ඕස්ට්‍රේලියාව බලා යාත්‍රා කරමින් තිබූ බෝට්ටුවක් ක්‍රිස්මස් දූපත ආසන්නයේදී අනතුරට ලක්ව ඇති බව විදෙස් මාධ්‍ය උපුටා දක්වයි. ඉන්දීය මුහුදු සීමාවේ සිට නාවික සැතපුම් 1200 ක් පමණ උතුරට වෙන්නට හා ප්‍රධාන ඕස්ට්‍රේලියානු දූපතට කිලෝමීටර් 2600 ට දුරින් මෙම යාත්‍රාව අනතුරට ලක්ව ඇති බව ඕස්ට්‍රේලියානු නාවික සේවා අධිකාරියට අනතුරු දැනවීමේ පණිවිඩයක් ලැබී තිබේ. ඒ බව ඕස්ට්‍රේලියානු හා ඉන්දුනීසියානු බලධාරීන් විසින් ප්‍රකාශයට පත්කොට ඇති බව AFP පුවත් සේවය කියා සිටියි. දශකයක කාලයක් තුළ ඕස්ට්‍රේලියාවට අයත් මුහුදේ යාත්‍රාවක් පෙරළීමෙන් සිදුවූ දරුණුතම මුහුදු අනතුර මෙය වනු ඇති බව සඳහන්ය. \"ක්‍රිස්මස් දූපතට නාවික සැතපුම් 120 ක් පමණ උතුරට වෙන්නට මෙම අනතුර සිදුවී තියෙනවා.ඒ වන විට ආසන්න වශයෙන් 200 ක පමණ පිරිසක් බෝට්ටුවේ හිඳ තිබෙනවා\"ඕස්ට්‍රේලියානු නාවික සේවා අධිකාරියේ මාධ්‍ය ප්‍රකාශකවරිය කියා සිටියි. මේ වන විට ව්‍යාපාරික යාත්‍රා 3 ක්,ඕස්ට්‍රේලියානු යුධ නැව් 2 ක්,අනතුර සිදුවූ මුහුදු සීමාවට ළඟාවී ඇති බවත්,Fixed-Wing p3 Orion ගුවන් යානයක්ද මෙම පිරිස ගලවා ගැනීම සඳහා කටයුතු කරමින් සිටින බවත් වාර්තා වේ.", "URL": "https://sinhala.adaderana.lk/news.php?nid=25212", "Category": null, "Parent URL": null}