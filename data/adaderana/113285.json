{"Source": "Adaderana", "Timestamp": "July 3, 2019 02:48 pm", "Headline": "රෙද්ද බැනියම විතරක් ඇඳලා වැඩක් නෑ-ස්වදේශීය නායකයෙක් වෙන්නත් ඕනේ", "News Content": "අද වෙන රටේ ප්‍රගතිශීලි හා වාමාංශික ජනතාව බෙදී ගොස් ඇතැයි හිටපු පාර්ලිමේන්තු මන්ත්‍රී පියසිරි විජේනායක මහතා පවසයි. අද(03) ගම්පහ ප්‍රදේශයේ පැවති ලංකා ජාතික පෙරමුණේ මාධ්‍ය හමුවකට එක් වෙමින් ඔහු මෙම අදහස් පළ කළේය. රට බෙදී ඇත්තේ ස්වදේශීකත්වය හා විදේශිකත්වය මත බෙදී වෙන්ව ගොස් ඇති බව ද පැවසු හිටපු මන්ත්‍රීවරයා, ඔවුන් සියලු දෙනා එක් ධජයක් යටතේ එක් විය යුතු බවත් එසේ නොමැති නම් ඔවුන් මේ රටට ආදරය කරන මිනිසුන් නොවන බවද පැවසීය. අද වන විට ස්වදේශීයවාදයට බෙදී වෙන්ව ගොස් අන්තවාදයට හසුවී ඇතැයි පැවසු හිටපු මන්ත්‍රීවරයා, 2020 වන විට මෙය වෙනස් කිරීමට තීරණයක් ගත යුතු බව ද කියා සිටියේය. සිරිමාවෝ බණ්ඩාරනායක මහත්මිය ස්වදේශී ක්‍රමයකට රට පාලනය කර පසුව 77 පසුව උගුලක හසුවු බවත්, චන්ද්‍රිකාට බලහත්කාරයෙන් දුන්න කොඩිය මහින්ද රාජපක්ෂ මහතා රැක ගත් බවත්, ඔහුගේ පාලනයේ තිබු දුර්වලතා හේතුවෙන් කොඩිය බිම වැටුණු බවත්, එම කොඩියේ වැලි කැටයක් හෝ ගැවීමට පෙර මෛත්‍රීපාල සිරිසේන මහතා එය ඔසවා තැබූ බව ද විජේනායක මහතා වැඩිදුරටත් පැවසීය. සමහර අපේක්ෂකයින් ජන්දෙට සුමානයක් තියා ප්‍රතිපත්ති ප්‍රකාශයන් ඉදිරිපත් කරන බව පැවසු හිටපු මන්ත්‍රී එයින් ජනතාවට අපේක්ෂකයා ගැන සිතා බැලීමට හෝ කාලයක් නොමැති බව ද පැවසීය. එනිසා ජනාධිපතිවරණයට ස්වදේශිකවාදී අපේක්ෂකයෙක් ඉදිරිපත් කරනවා ද නැද්ද යන්න ඒ ඒ සංවිධානවලින් වහාම තීරණයක් ගෙන රටට හෙළි කල යුතු බව ද ඔහු වැඩිදුරටත් පැවසීය. රනිල් වික්‍රමසිංහ මහතා ළඟ විජාතිකවාදය ඇති බවත්, ඔහු ඉතිහාසය පුරා අවලංගු වු දේශපාලඥයෙක් බව ද හිටපු මන්ත්‍රීවරයා මෙහිදී පැවසීය. එනිසා ස්වදේශීකවාදී ව්‍යාපාරවල සිටින නායකයෙක් පත් කල ගත යුතු බවත්, රෙද්ද බැනියම ඇඳ සිටීම පමණක් ප්‍රමාණවත් නැති බවත් ස්වදේශීයවාදී ජාතියක් ගොඩනගන්නේ කවුරුන්ද යන්න පමණක් වැදගත් වන බවත් පියසිරි මහතා සඳහන් කරයි.", "URL": "https://sinhala.adaderana.lk/news.php?nid=113285", "Category": null, "Parent URL": null}