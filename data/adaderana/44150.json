{"Source": "Adaderana", "Timestamp": "June 22, 2014 04:44 pm", "Headline": "විහාරාධිපති ඝාතනයේ සැකකරුවෙක් අත්අඩංගුවේ ", "News Content": "බකමූණ වීරහීරටිය, ප්‍රදේශයේ විහාරස්ථානයක විහාරාධිපති හිමිනම ඝාතන සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. සිද්ධිය සම්බන්ධයෙන් සිදුකළ මූලික පරීක්ෂණ වලට අනුව සැකකරු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ඊයේ(21) රාත්‍රි සිදුවු අදාළ ඝාතනය සම්බන්ධයෙන් පොලිස් නිල සුනඛයෙකු යොදා පරීක්ෂණ සිදුකිරීමට පොලීසිය පියවර ගෙන තිබේ. පොලිස් නිල සුනඛයා එකම පුද්ගලයෙකු සමීපයට අවස්ථා කිහිපයකදී ගොස් ඇති අතර ඒ අනුව එම පුද්ගලයා ඝාතන සිද්ධිය සම්බන්ධයෙන් සැකපිට අත්අඩංගුවට ගත් බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=44150", "Category": null, "Parent URL": null}