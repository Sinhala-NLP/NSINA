{"Source": "Adaderana", "Timestamp": "July 20, 2012 05:03 pm", "Headline": "මුස්ලිම් කොංග්‍රසය තනිව තරග කිරීම ආණ්ඩුවේම උපායක්", "News Content": "නැගෙනහිර පළාත් සභා මැතිවරණය සදහා මුස්ලිම් කොංග්‍රසය තනිව තරග කිරීම ආණ්ඩුවේම උපාය මාර්ගයක් බව කොළඹ නගරාධිපති එම්.ජේ.එම්.මුසම්මිල් මහතා පවසයි. නැගෙනහිර පළාතේ සුළු ජාතික ඡන්ද පදනම වෙනස් කිරීම සඳහා මෙම උපක්‍රමය ක්‍රියාත්මක කරන බව ඔහු සඳහන් කරයි. ආණ්ඩුවට එරෙහිව මැතිවරණයට ඉදිරිපත් වන්නේ නම් හකීම් අමාත්‍යවරයා ආණ්ඩුවේ සියලු තනතුරුවලින් ඉවත් වී ඊට මුහුණදිය යුතු බව හෙතෙම කියා සිටියි. කෙසේවෙතත් මැතිවරණයේ දී ආණ්ඩුවේ එම යටි අරමුණ ඉටුකරගත නොහැකි වනු ඇති බව මුසම්මිල් මහතා පවසයි.", "URL": "https://sinhala.adaderana.lk/news.php?nid=25932", "Category": null, "Parent URL": null}