{"Source": "Adaderana", "Timestamp": "March 3, 2011 12:59 pm", "Headline": "ජනවාරියේ සංචාරක පැමිණීමේ කැපී පෙනෙන වර්ධනයක්", "News Content": "පසුගිය ජනවාරි මාසය තුළ ශ්‍රී ලංකාවට පැමිණි සංචාරකයින්ගේ සංඛ්‍යාවේ කැපී පෙනෙන වර්ධනයක් පෙන්නුම් කරන බව සංචාරක ප්‍රවර්ධන කාර්යාංශය පවසයි. එම කාර්යාංශය පෙන්වා දෙන ආකාරයට පසුගිය ජනවාරි මාසය තුළ මෙරටට ළඟා වූ සමස්ත සංචාරකයින් සංඛ්‍යාව 74,197 කි. එහෙත් පසුගිය වසරේ ජනවාරි මාසය තුළ වාර්තා වී ඇත්තේ සංචාරකයින් 56,757ක් පමණි. උතුරු අමෙරිකානු සහ යුරෝපීය රටවලින් වැඩි සංචාරකයින් සංඛ්‍යාවක් පසුගිය කෙටි කාලය තුළ පැමිණ ඇති බව සංචාරක ප්‍රවර්ධන කාර්යාංශය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=14584", "Category": null, "Parent URL": null}