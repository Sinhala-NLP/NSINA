{"Source": "Adaderana", "Timestamp": "July 28, 2013 06:06 pm", "Headline": "දකුණු අප්‍රිකාව 238යි", "News Content": "සංචාරක දකුණු අප්‍රිකානු කණ්ඩායම හා ශ්‍රී ලංකා කණ්ඩායම අතර පැවැත්වෙන සිව්වැනි එක්දින තරගයේ පළමුවෙන් පන්දුවට පහරදුන් දකුණු අප්‍රිකානු කණ්ඩායම පන්දුවාර 48.4ක් අවසානයේ සියලුදෙනා දැවී ලකුණු 238ක් ලබා ගැනීමට සමත් විය. ආබාධයකට ලක්වීම නිසා ඉකුත් තරගවලට ක්‍රීඩා නොකළ ආරම්භක පිතිකරු හෂිම් අම්ලා දකුණු අප්‍රිකානු කණ්ඩායම වෙනුවෙන් ලකුණු 77ක් ලබා ගන්නා ලදී. දකුණු අප්‍රිකාවට වැඩි ලකුණු සංඛ්‍යාවක් ලබා ගැනීමේ අඩිතාලම දැමූ අම්ලා පන්දු 71කින් හතරේ පහර 9ක් සමග එම ලකුණු සංඛ්‍යාව ලබාගත් අතර ඩිල්ෂාන්ගේ පන්දුවක් හමුවේ කඩුල්ල මුවා කිරීමේ වරදට ඔහු හසුවිය. මීට අමතරව ජේ.පි. ඩුමිනි අවසන් කඩුල්ල දක්වා පිටියේ රැඳී සිටිමින් ලකුණු 97ක් ලබා ගත් අතර ඊට 6 පහර 2ක් හා 4 පහර 7ක් අන්තර් ගතවිය. සෙසු පිතිකරුවන් අඩු ලකුණු සංඛ්‍යාවකට දැවී ගියේය. පන්දු යැවීමේදී අජන්න මෙන්ඩිස් ලකුණු 51ට කඩුලු 4ක්, ලසිත් මාලිංග කඩුලු 3ක්, , තිලකරත්න ඩිල්ෂාන් කඩුලු බිඳ හෙළීමට සමත් විය.", "URL": "https://sinhala.adaderana.lk/news.php?nid=36172", "Category": null, "Parent URL": null}