{"Source": "Adaderana", "Timestamp": "October 3, 2016 04:23 pm", "Headline": " නිවසේදීම ව්‍යාපාරිකයා ඝාතනය කරලා     ", "News Content": "හලාවත, වට්ටක්කල්ලිය, ජුසේවාස් මාවත ප්‍රදේශයේ ව්‍යාපාරිකයෙකු ඔහුගේ නිවස තුළදී ඝාතනය කර තිබේ.පොලීසියට ලද තොරතුරක් මත සිදු කළ සෝදියකදී ඔහුගේ මළ සිරුර සොයාගත් බව පොලීසිය පැවසුවේය.අත් පා සහ මුහුණ රෙදි පටිවලින් බැද දමා අදාළ ඝාතනය සිදු කර තිබේ.ඝාතනයට ලක්ව ඇත්තේ 44 හැවිරිදි පුද්ගලයෙකි.මියගිය පුද්ගලයා ඉස්සන් ගොවිපොළක් පවත්වාගෙන ගොස් ඇති අතර ඔහු මුදල් පොලියට දෙන තැනැත්තෙක් බව ද වාර්තා වෙයි. මහේස්ත්‍රාත් පරීක්ෂණය අද(03) සිදු කිරීමට නියමිත අතර හලාවත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64694", "Category": null, "Parent URL": null}