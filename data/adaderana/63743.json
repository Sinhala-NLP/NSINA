{"Source": "Adaderana", "Timestamp": "September 3, 2016 02:46 pm", "Headline": " පක්ෂයට-පක්ෂ නායකයාට සුබ පැතුම්!", "News Content": "ශ්‍රී ලංකා නිදහස් පක්ෂයට වසර 65ක් සපිරෙන මොහොතේ පක්ෂයේ නායකයාටත් වසර 65ක් සපිරීම නිමිත්තෙන් පක්ෂයට හා එතුමාට සුබ පැතුම් එක් කරන බව ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි මහතා පවසයි.ඒ මහතා මේ බව ප්‍රකාශ කර සිටියේ දික්කුඹුර, අන්දුගොඩ, පැලවත්ත, පාංචාලිය මාර්යේ වැඩ ආරම්භ කිරීමේ අවස්ථාවට එක්වෙමිනි.රටට හා පක්ෂය ආදරය කරන අයගේ එකම අරමුණ වන්නේ පක්ෂයේ ශක්තිය රටට පෙන්වීම බව ඒ මහතා පවසයි.වැඩිදුරටත් අදහස් දැක්වු අමාත්‍ය වරයා කියා සිටියේ ශ්‍රී ලංකා නිදහස් පක්ෂය ශක්තිමත් කිරීමට මේ වන විට ශක්තිමත් වැඩපිළිවෙළක් ක්‍රියාත්මක කර ඇති බවයි.ඒ සඳහා හොඳම නිදර්ශනය ශ්‍රී ලංකා නිදහස් පක්ෂයේ 65 වන සංවත්සරය බව ඒ මහතා පෙන්වා දී තිබේ. එමෙන්ම ඉදිරියේ ශ්‍රී ලංකා නිදහස් පක්ෂය ප්‍රමුඛ අණ්ඩුවක් ගොඩ නැගීමට බලාපොත්තු වන බවද ඔහු කියා සිටියේය.", "URL": "https://sinhala.adaderana.lk/news.php?nid=63743", "Category": null, "Parent URL": null}