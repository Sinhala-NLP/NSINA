{"Source": "Adaderana", "Timestamp": "March 13, 2017 02:00 pm", "Headline": "පාසල් සිසුවියට අතවර කළ තරුණයා මාට්ටු", "News Content": "හැටන් ,වටවල ,රොසැල්ල, මානික්කවත්ත ප‍්‍රදේශයේ අවුරුදු දාහතරක් වයසැති පාසල් දැරිවියක විවහා කර ගන්නා බවට පොරොන්දුවී එම දැරියව පැහැරගෙන ගොස් මාසයකට අධික කාලයක් හැටන් ප‍්‍රදේශයෙන් පිට ස්ථාන කිහිපයකට රැගෙන ගොස් එම දැරියට ලිංගික අතවර කළ තරුණයා සහ එයට අනුබලදුන් ඔහුගේ මිතුරෙකු සැකපිට හැටන් පොලීසිය විසින් අත්අඩංගුවට ගෙන තිබේ. දුරකථන සම්බන්ධතාවයක් මත මෙම සැකකරු පාසල් දැරිය සමග පේ‍්‍රම සම්බන්ධතාවයක් පවත්වා ඇති අතර ඉකුත් (23) වන දින සිට එම පාසල් දැරිය අතුරුදහන්ව ඇති බවට ඇයගේ දෙමවිපියන් විසින් හැටන් පොලීසියට පැමිණිලි කර තිබේ. එම පැමිණිල්ල මත පරික්‍ෂණ පැවැත්වු හැටන් පොලීසියේ නිලධාරින්හට එම පාසල් දැරියව ඔහුගේ මිතුරෙකුගේ නිවසක නවත්වා සැකකාර තරුණයා කොටගල ප‍්‍රදේශයේ සැඟව සිටින බවට ලද තොරතුරක් මත එම සැකකාර තරුණයා අද (13) පොලීසිය මඟින් අත්අඩංගුවට ගෙන තිබේ. මෙම පාසල් දැරියව ඉකුත් (7) වනදා දින එම තරුණයාගේ මිතුරෙකුගේ නිවසක සිටියදී එම මිතුරා සමඟ අත්අඩංගුවට ගෙන තිබේ. මෙම පාසල් දැරියව නාවලපිටිය අධිකරණ වෛද්‍යවරයා වෙත යොමු කර වෛද්‍ය වාර්තාවක්ද ලබාගෙන ඇති අතර මෙම සැකකරුවන් දෙදෙනා සමඟ ප‍්‍රධාන සැකකරු සන්තකයේ තිබු යතුරු පැදියක්ද සොයා ගෙන තිබේ. අත්අඩංගුවට ගත් සැකකරුවන් දෙදෙනා හැටන් මහේස්ත‍්‍රාත් අධිකරණය වෙත ඉදිරිපත් කරන බව හැටන් පොලීසිය පවසයි.", "URL": "https://sinhala.adaderana.lk/news.php?nid=70823", "Category": null, "Parent URL": null}