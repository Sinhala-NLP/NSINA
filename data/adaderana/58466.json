{"Source": "Adaderana", "Timestamp": "March 21, 2016 02:57 pm", "Headline": " ගව මස් තොගයක් සමග මාට්ටු", "News Content": "එප්පාවල, කටියාවත්ත ප්‍රදේශයේදී නීතිවිරෝධී ගව මස් තොගයක් සමග පුද්ගලයින් දෙදෙනෙකු අත්අඩංගුවට ගෙන තිබේ.පොලීසිය පැවසුවේ එළ ගවයින් 07 දෙනෙකු ඝාතනය කර එම මස් තොගය ප්‍රවානය කරමින් සිටියදී සැකකරුවන් අත්අඩංගුවට ගත් බවයි.එහිදී ගවමස් කිලෝග්‍රෑම් 720යි ග්‍රෑම් 500ක් සොයාගෙන තිබේ.සැකකරුවන් සතුව තිබූ අනුමත ගවමස් යනුවෙන් සකස් කරන ලද මුද්‍රාවක්, ගව ඝාතනය සඳහා යොදා ගන්නා උපකරණ තොගයක් සහ මස් ප්‍රවාහනය කළ ලොරි රථය ද සිය භාරයට ගත් බව පොලීසිය පවසයි.අත්අඩංගුවට ගත් සැකකරුවන් දෙහිවල සහ වේවැල්දෙණිය යන ප්‍රදේශවල පදිංචිකරුවන් බව වාර්තා වෙයි.ඔවුන් අද(21) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිත අතර කැකිරාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58466", "Category": null, "Parent URL": null}