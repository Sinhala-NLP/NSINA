{"Source": "Adaderana", "Timestamp": "August 23, 2017 10:57 am", "Headline": "වව්නියාවේ කුඹුරකින් කොටි බෝම්බ මතුවෙයි", "News Content": "LTTE සංවිධානය නිෂ්පාදිත අත්බෝම්බ හයක් විදේශීය නිෂ්පාදිත බෝම්බ දෙකක් ඇතුළු යුද උපකරණ තොගයක් ඊයේ(22) සවස වවුනියාව,මුණ්ඩිමුරුප්පුව ප්‍රදේශයේ කුඹුරු ඉඩමක තිබී වවුනියාව පොලීසිය විසින් සොයාගෙන තිබේ.අතහැර දමා තිබු මෙම කුඹුර ට්‍රැක්ටරයක් යොදා බිම් සකසක අවස්ථාවේ දී ආයුද තොගය හමුවී ඇති අතර ආයුධ හමුවීම සම්බන්ධනේ කුඹුරු හිමියා පොලීසිය දැනුවත් කොට තිබේ.පසුගිය යුද සමයේ වන්නි ආරක්ෂක සේනා මූලස්ථානයට පහරදීමට එල් ටී ටී ඊ සංවිධානය උත්සාහා කළ අතර,අදාළ පහරදීම් වෙනුවෙන් ගෙනා ආයුධ මෙලෙස සඟවා තිබෙන්නට ඇති බවට පොලීසිය සැක පළ කරයි.මීට පෙර අවස්ථාවක ද වන්නි ආරක්ෂක සේනා මූලස්ථාන වැට සීමාව ආසන්නයේ ළිඳක තිබී LTTE සංවිධාන සැඟ වු ආයුධ විශාල ප්‍රමාණයක් ද ගොඩගනු ලැබීය.වවුනියාව මහේස්ත්‍රාත් අධිකරණයෙන් ලබාගත් නියෝග යටතේ සොයාගත් බොම්බ ඇතුළු පුපුරණ ද්‍රව්‍ය අද(23) බෝම්බ නිශ්ක්‍රීය අංශය විසින් නිශ්ක්‍රීය කිරීමට නියමිතය.සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=76586", "Category": null, "Parent URL": null}