{"Source": "Adaderana", "Timestamp": "July 30, 2016 08:53 am", "Headline": "   විදේශ රටවලින් පාඩම් ඉගෙන ගන්න සිදුවෙලා", "News Content": "වර්තමානය වන විට විදේශ රටවලින් පාඩම් බොහොමයක් ඉගෙන ගැනීමට සිදුව ඇති බව ප්‍රාථමික කර්මාන්ත අමාත්‍ය දයා ගමගේ මහතා පවසයි.ඔහු පවසන්නේ අතීතයේ දී කොරියාවේ සහ ලංකාවේ ඒක පුද්ගල ආදායම සමානව පැවති බවයි.නමුත් වර්තමානය වන විට ශ්‍රී ලංකාව මෙන් 12 ගුණයකින් පමණ කොරියාවේ එක්පුද්ගල ආදායම ඉහළ ගොස් ඇති බව අමාත්‍යවරයා කියා සිටියි.සිංගප්පූරුව හා තායිලන්තය වැනි රටවල්ද ශ්‍රී ලංකාවට සාපේක්ෂව ඉහළ මට්ටමක පවතින බව අමාත්‍යවරයා පවසයි. මහනුවර ප්‍රදේශයේ සංවිධානය කර තිබූ ප්‍රයිම් එක්ස්පෝ ප්‍රදර්ශනයේදී අදහස් දක්වමින් දයා ගමගේ අමාත්‍යවරයා මේ බව කියා සිටියා.", "URL": "https://sinhala.adaderana.lk/news.php?nid=62562", "Category": null, "Parent URL": null}