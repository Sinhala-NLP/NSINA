{"Source": "Adaderana", "Timestamp": "February 18, 2011 01:20 pm", "Headline": "නායයාමේ අවදානම ඇති කලාප ගැන තවදුරටත් පරීක්ෂණ", "News Content": "නායයාමේ අවදානමට ලක්ව ඇති කලාප පිළිබඳ තවදුරටත් පරීක්ෂණ සිදුකරන බව ජාතික ගොඩනැගිලි පර්යේෂණ සංවිධානය පවසයි. බදුල්ල, නුවරඑළිය, මහනුවර සහ මාතලේ යන දිස්ත්‍රික්ක 4 හි මෙම පරීක්ෂණ සිදුකරන බව එහි අධ්‍යක්ෂ ආර්.එම්.එස්. බණ්ඩාර මහතා සඳහන් කරයි. නායයාමේ අවදානම සහිත කලාප විශාල සංඛ්‍යාවක් හඳුනාගෙන තිබීම හේතුවෙන් ඒ පිළිබඳ පරීක්ෂණ සිදුකිරීමට කාලයක් ගත වන බවද ඔහු පැවසීය. කෙසේවුව ද සක්‍රිය නායයාම් ප්‍රදේශ ආශ්‍රිතව වෙසෙන ජනතාව තවදුරටත් ඒ පිළිබඳ විමසිල්ලෙන් සිටිය යුතු බව ආර්.එම්.එස්. බණ්ඩාර මහතා පෙන්වාදෙයි. අවදානම් සහිත කලාපවල වෙසෙන ජනතාව ඉවත් කර යළි පදිංචි කළ යුතු ස්ථාන පිළිබඳව ද සොයාබලන බව බණ්ඩාර මහතා අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=14305", "Category": null, "Parent URL": null}