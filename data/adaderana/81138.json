{"Source": "Adaderana", "Timestamp": "December 6, 2017 05:07 pm", "Headline": "බෝලේ පාස් කරපු ලංවීමට සංගාගෙන් අනුකම්පා විරහිත ප්‍රහාරයක්", "News Content": "දිවයිනට බලපෑ අයහපත් කාල ගුණ තත්ත්වය හේතුවෙන් පසුගිය 28 වැනිදා කොළඹ ඇතුළු දිවයිනේ බොහෝ ප්‍රදේශවල විදුලිය බිඳවැටුණි.මේ නිසා විදුලි පාරිභෝගිකයින් ලක්ෂ සංඛ්‍යාත පිරිසක් අපහසුතාවට පත් වූ අතර බොහෝ පිරිසක් විදුලිය යථා තත්ත්වයට පත් කිරීම පිළිබඳ විමසීමට ලංවීම කාර්යාලයට ඇමැතුම් ලබා දෙන්නට විය.මේ පාරිභෝගිකයින් අතර ක්‍රිකට් ක්‍රඩක කුමාර සංගක්කාරද වී ඇත.සංගක්කාර සිය ට්විටර් ගිනුමේ නොවැම්බර් 30 වැනිදා සටහනක් තබා තිබුනේ කොළඹ ලංවීම කාර්යාලවලට ලැබෙන දුරකතන ඇමැතුම් සඳහා ඔවුන් ප්‍රතිචාර නොදක්වන බවයි.එසේම ලංවීම සම්බන්ධ කරගැනීමට සමත් වූ කිසිවකු සිටීදැයි ඔහු ප්‍රශ්න කර තිබුණි. කෙසේ වෙතත් දෙසැම්බර් 4 වැනිදින සංගක්කාර සිය ට්විටර් ගිනුමේ සටහනක් තබමින් විදුලිය යථා තත්ත්වයට පත් වීම පිළිබඳව ලංවිමට ස්තූති කර තිබුණි. එසේම ලංවීම දුරකතනය ඔස්සේ සම්බන්ධ කරගත් විට ඔවුන් විශාල ඇමැතුම් සංඛ්‍යාවකට ප්‍රතිචාර දැක් වූ බව සංගා සමග පැවැසූ බවද ඔහු සටහන් තබා තිබුණි.මේ පිළිබඳ බොහෝ පිරිසක් ඔහුගේ ට්විටර් ගිනූම සමග අදහස් හුවමාරු කරගෙන තිබුණි.", "URL": "https://sinhala.adaderana.lk/news.php?nid=81138", "Category": null, "Parent URL": null}