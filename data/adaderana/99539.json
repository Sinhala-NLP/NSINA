{"Source": "Adaderana", "Timestamp": "November 21, 2018 11:59 am", "Headline": "ගමට ගිය පාර්ලිමේන්තු ආදර්ශය නිසා බලපිටිය රත්වෙයි", "News Content": "බලපිටිය ප්‍රාදේශිය සභාවේ මාසික රැස්වීම අද(21) උණුසුම් කාරී තත්ත්වයක් හටගත් බව අද දෙරණ වාර්තාකරු පැවසීය. ඒ ප්‍රාදේශීය සභාවේ පොදු ජන පෙරමුණේ සභාපති සමන් ද සිල්වා ඇතුළු මන්ත්‍රීන් කණ්ඩායම කළු පටි පැලඳ සභාවට ඇතුළු වෙනවාත් සමඟ කළු ඇඳුමින් සභා වාරයට පැමිණ සිටි එක්සත් ජාතික පක්ෂ මන්ත්‍රීවරුන් රජයට විරෝධය පළ කිරීමත් සමඟ මෙම උණුසුම් තත්ත්වයක් හටගෙන තිබේ. එක්සත් ජාතික පක්ෂ මන්ත්‍රීවරුන් විසින් පවතින රජය නීති විරෝධී යැයි පවසමින් විරෝධතාවයේ නියැලී බවත් පොදුජන පෙරමුණේ මන්ත්‍රීවරුන් කථානායක කරූ ජයසූරිය මහතා නීති විරෝධි ලෙස හැසිරෙන් බවත් විරෝධතාවයේ නියැලී බව අප වාර්තාකරු සඳහන් කළේය. මෙම උණුසුම් තත්ත්වය විනාඩි 40ක පමණ කාලයක් පැවති අතර පසුව සභාවේ වැඩ කටයුතු සමාන්‍ය පරිදි ආරම්භ කළ බව වාර්තා වෙයි.", "URL": "https://sinhala.adaderana.lk/news.php?nid=99539", "Category": null, "Parent URL": null}