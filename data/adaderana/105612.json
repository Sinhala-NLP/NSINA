{"Source": "Adaderana", "Timestamp": "March 6, 2019 11:29 pm", "Headline": "දෙවන තරගයෙනුත් දකුණු අප්‍රිකාවට විශිෂ්ඨ ජයක්", "News Content": "සංචාරක ශ්‍රී ලංකා කණ්ඩායම සමග පැවැති දෙවන එක්දින ක්‍රිකට් තරගය ලකුණු 113කින් ජය ගැනිමට දකුණු අප්‍රිකානු කණ්ඩායම සමත් වුණි. තරඟයේ පළමුවෙන් පන්දුවට පහරදුන් දකුණු අප්‍රිකානු කණ්ඩායම පන්දුවාර 45යි එක් පන්දුවක් තුළ සියලු දෙනා දැවී ලකුණු 251ක් ලබා ගත්තේය. එම ඉනිම වෙනුවෙන් ක්වින්ටන් ඩි කොක් ලකුණු 94ක් සහ ෆෆ් ඩු ප්ලෙසිස් ලකුණු 57ක් ලබා ගැනිමට සමත් වුණි. පන්දු යැවිමේදී තිසර පෙරේරා කඩුලු 03ක් බිද හෙළු අතර ධනංජය සිල්වා සහ ලසිත් මාලිංග කඩුලු දෙක බැගින් බිදහෙලුවේය. පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායමට පන්දු වාර 32යි පන්දු 02ක් තුළ සියලු දෙනා දැවී ලබා ගත හැකි වූයේ ලකුණු 138ක් පමණයි. ශ්‍රී ලංකා ඉනිම වෙනුවෙන් ඕෂද ප්‍රනාන්දු ලකුණු 31ක් ලබා ගත්තේය. පන්දු යැවිමේදීකගිසෝ රබාඩා කඩුලු 03ක් බිද හෙලූ අතර ලුංගි නිගිඩ්, අන්රිච් නෝටි සහ ඉම්රාන් තහිර් කඩුලු 02 බැගින් බිද හෙලුවේය.", "URL": "https://sinhala.adaderana.lk/news.php?nid=105612", "Category": null, "Parent URL": null}