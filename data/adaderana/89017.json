{"Source": "Adaderana", "Timestamp": "May 13, 2018 11:11 am", "Headline": "තුවාල ලැබූ හඳුන් දිවි පැටවෙකු හමුවෙලා (ඡායාරූප සහිතයි)", "News Content": "නාවලපිටිය පොලිස් වසමට අයත් බාරන්ඩා වතුයායේ තුවාල ලබා වැටි සිටි හඳුන් දිවි පැටවෙකු ගම්වාසින් විසින් නාවලපිටිය පොලීසිය වෙත බාර දි ඇත. ඊයේ (12) දහවල් මාස තුනක් වයස ඇති මෙම හඳුන් දිවි පැටවා පසුපස එක් පාදයක තුවාල සහිතව වැටී සිටින බව දුටු ගම්වාසින් එම හදුන් දිවි පැටවා අල්ලා ආරක්ෂිතව නාවලපිටිය පොලිසිය වෙත භාර දී තිබේ. කිසියම් කෙනෙකු මෙම දිවි පැටවාට පහර දි තුවාල සිදු කර ඇති බවට ගම්වාසින් සැක කරයි. මාස තුනක් පමණ වයස ඇති මෙම හඳුන් දිවි පැටවා නාවලපිටිය පොලීසිය විසින් නල්ලතන්නිය වනජිවි කාර්යයාලයේ නිලධාරින්ට භාර දී ඇත.", "URL": "https://sinhala.adaderana.lk/news.php?nid=89017", "Category": null, "Parent URL": null}