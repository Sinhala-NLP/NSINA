{"Source": "Adaderana", "Timestamp": "November 1, 2011 03:18 pm", "Headline": " කරන්දෙණියට පොලිස් ඇඳිරි නීතිය", "News Content": "කරන්දෙණිය පොලිස් බල ප්‍රදේශයේ සහ කුරුදුගහහැතැහ්ම නගරයට බලපැවැත්වෙන පරිදි පොලිස් ඇඳිරි නීතිය යොදා ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා අද දෙරණට කියා සිටියේය. අද පෙරවරුවේ ඇති වූ නොසන්සුන්කාරී තත්ත්වය හේතුවෙන් මෙම ක්‍රියාමාර්ගය ගත් බව හෙතෙම සඳහන් කළේය. පසුගියදා සිදුවූ වෛද්‍යවරයකුගේ ඝාතනයක් සම්බන්ධයෙන් ප්‍රදේශයේ වෛද්‍ය රසායනාගාරයක් පවත්වාගෙන ගිය අයෙකු අත්අඩංගුවට ගැනීමත් සමග කෝප වූ ජනයා එකී රසායානාගාරය සහ සැකකරුට අයත් ගොඩනැඟිලි, දේපළ වලට ගිනිතබා විනාශ කරමින් සිටියහ. තත්ත්වය සමනය කිරීම සඳහා පොලිස් විශේෂ කාර්ය බලකාය යෙදවූ බවත්,තත්ත්වය මේවන විට පාලනය කර ඇති බවත් පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=19722", "Category": null, "Parent URL": null}