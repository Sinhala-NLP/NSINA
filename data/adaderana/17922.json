{"Source": "Adaderana", "Timestamp": "August 8, 2011 10:49 am", "Headline": "රට පුරා ආදර්ශ කෘෂි ගම්මාන 50ක්", "News Content": "රට පුරා ආදර්ශ කෘෂි ගම්මාන 50ක් පිහිටුවීමට පියවර ගෙන ඇති බව ශ්‍රී ලංකා හදබිම අධිකාරිය පවසයි. වස විසවලින් තොර කෘෂි බෝග පාරිභෝගිකයාට ලබා දීමේ අරමුණින් මෙම වැඩසටහන ක්‍රියාත්මක කරන බව එම අධිකාරියේ සභාපති නන්දසේන හේරත් මහතා සඳහන් කළේය. කෘෂිකර්ම අමාත්‍යාංශයේ උපදෙස් මත ක්‍රියාත්මක මෙම වැඩපිළිවෙළ සඳහන් රුපියල් ලක්ෂ 500ක මුදලක් වැය කරනු ඇත. වැඩපිළිවෙළ සදහා අවම වශයෙන් ගොවි පවුල් පන්දහසක් දායක කර ගැනීමට අපේක්ෂා කරන බව ශ්‍රී ලංකා හදබිම අධිකාරිය පවසයි.", "URL": "https://sinhala.adaderana.lk/news.php?nid=17922", "Category": null, "Parent URL": null}