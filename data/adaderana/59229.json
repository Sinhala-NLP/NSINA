{"Source": "Adaderana", "Timestamp": "April 17, 2016 09:16 am", "Headline": "සෙල්ලම් ලෙල්ලම් වෙයි-14ක් රෝහලට ", "News Content": "නුවරඑළිය, උඩුපුස්සැල්ලැව මාර්ගයේ, වික්ටෝරියා උද්‍යානය ඉදිරිපිට පැවැති මෝටර් රථ හා යතුරුපැදි ධාවන තරගයක පෙර පුහුණුවීම් අතරතුර සිදු වූ අනතුරකින් පුද්ගලයින් 14 දෙනෙකු තුවාල ලබා තිබේ.පෙර පුහුණුවීම් වල නිරතව සිටි යතුරු පැදියක් පැදිකරුට පාලනය කර ගැනීමට නොහැකිව මාර්ගයෙන් ඉවතට පැන මෙම අනතුර සිදුව ඇති බව පොලීසිය පවසයි.එම අවස්ථාවේ තරගය නැරඹීම සඳහා පැමිණ සිටි කාන්තාවන් 09 දෙනෙකු ඇතුළු පුද්ගලයින් 14 දෙනෙකු අදාළ යතුරු පැදියේ ගැටීමෙන් තුවාල ලබා තිබේ.මෝටර් රථ ධාවන තරගය පැවැති ස්ථානයේ රාජකාරියේ නිරතව සිටි පොලිස් නිලධාරිනියක් ද තුවාල ලැබූවන් අතර වන බව වාර්තා වෙයි.තුවාල ලැබූවන් ප්‍රතිකාර සඳහා නුවරඑළිය රෝහලට ඇතුළත් කර ඇති අතර ඉන් 05 දෙනෙකු මේ වන විට ප්‍රතිකාර ලබා රෝහලෙන් පිටව ගොස් ඇති බව රෝහල් අධ්‍යක්ෂ වෛද්‍ය අරුණ ජයසේකර මහතා සඳහන් කළේය.", "URL": "https://sinhala.adaderana.lk/news.php?nid=59229", "Category": null, "Parent URL": null}