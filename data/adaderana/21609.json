{"Source": "Adaderana", "Timestamp": "January 24, 2012 01:27 pm", "Headline": "බන්ධනාගාරයේ ගැටුමෙන් 21 ට තුවාලයි-දෙදෙනකුට බරපතළයි ", "News Content": "මැගසින් බන්ධනාගාරයේ ඇතිවූ ගැටුම්කාරී තත්ත්වය හේතුවෙන් 21 දෙනකු තුවාල ලබා රෝහල් ගත කර ඇති බවත්,එයින් 20 දෙනකු රැඳවියන් බවත්,එක් අයකු බන්ධනාගාර නියාමකවරයකු බවත් රෝහල් ආරංචි මාර්ග සඳහන් කරයි. රෝහල්ගත කරනු ලැබූ සියලුම රැඳවියන්ගේ දණ හිසෙන් පහල තුවාලවී ඇති බවත්,ඒවා වෙඩිවැදීමෙන් සිදුව ඇති තුවාල බවට සැක කළ හැකි බවත් එම ආරංචි මාර්ග පෙන්වාදෙයි. එසේම රෝහල්ගත කෙරුණු බන්ධනාගාර නිලධාරියාට තුවාල සිදුව ඇත්තේ ගල් ප්‍රහාරයකට ලක්වීමෙන් බව සඳහන්වේ. කෙසේ වෙතත් මේවන විට තත්ත්වය පාලනය කිරීම සඳහා අමතර නිලධාරීන් කණ්ඩායමක් යොමුකර ඇතැයිද බන්ධනාගාර කොමසාරිස් ජනරාල්වරයා කියා සිටි අතර එසේම තත්ත්වය පාලනය කිරීම සඳහා යුද හමුදාවේ කණ්ඩායමක් කටයුතු කරන බව යුද හමුදා මාධ්‍ය ප්‍රකාශක බ්‍රිගේඩයර් නිහාල් හපුආරච්චි මහතා පවසයි.", "URL": "https://sinhala.adaderana.lk/news.php?nid=21609", "Category": null, "Parent URL": null}