{"Source": "Adaderana", "Timestamp": "January 4, 2017 04:44 pm", "Headline": "ජාතික වැඩිහිටි සෞඛ්‍ය ප්‍රතිපත්තියට අමාත්‍ය මණ්ඩල අනුමැතිය ලැබෙයි", "News Content": "මෙරට සියලු ජ්‍යෙෂ්ඨ පුරවැසියන්ට වඩාත් පුළුල් සෞඛ්‍ය සේවාවක් ලබාදීමේ අරමුණින් සකස් කරන ලද ජාතික වැඩිහිටි සෞඛ්‍ය ප්‍රතිපත්තියට අමාත්‍ය මණ්ඩල අනුමැතිය හිමිව තිබේ.සෞඛ්‍ය අමාත්‍ය රාජිත සේනාරත්න මහතා විසින් ඉදිරිපත් කළ අදාළ යෝජනාවට මෙලෙස අමාත්‍ය මණ්ඩල අනුමැතිය හිමිව ඇති බව සඳහන්ය.උපතේදී අපේක්ෂිත ආයු කාලය ඉහළයාම සහ දරු උපත් සංඛ්‍යාව පහළයාම යන ප්‍රධාන කරුණු හේතුවෙන් වයස් ගත ජනගහනය ශීඝ්‍ර ලෙස ඉහළයාම ශ්‍රී ලංකාව මුහුණදෙන කාලීන ගැටළුවක් බවට පත්ව ඇති බව වාර්තා වෙයි.දැනට සියයට 12ක් පමණ වන අවුරුදු 60ට වැඩි ජනගහනය 2020 වසරේදී සියයට 16 දක්වාත් 2050 වසරේදී සියයට 29 දක්වාත් ඉහළ යනු ඇති බවට අපේක්ෂිතය.මෙම තත්ත්තවයට මුහුණදීම සඳහා වැඩිහිටි සෞඛ්‍ය සත්කාරක සේවා නිසි පරිදි දිශාගත කිරීම අවශ්‍ය බැවින් මෙම ජාතික වැඩිහිටි සෞඛ්‍ය ප්‍රතිපත්තිය සකස් කර තිබේ.", "URL": "https://sinhala.adaderana.lk/news.php?nid=67704", "Category": null, "Parent URL": null}