{"Source": "Adaderana", "Timestamp": "December 22, 2011 11:18 am", "Headline": "සොරකම් රැසක සැකකරුවන් දෙදෙනෙක් දැලේ", "News Content": "පොල්පිතිගම ඇතුළු ප්‍රදේශ කිහිපයක සොරකම් රැසකට සම්බන්ධ පුද්ගලයින් දෙදෙනකු පොල්පිතිගම පොලිසිය විසින් අත්අඩංගුවට ගෙන තිබේ. පොලිසියට ලැබුණු තොරතුරකට අනුව සිදුකළ වැටලීමක දී ඊයේ පස්වරුවේ මොවුන් අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරුවන් මහව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ. පොල්පිතිගම පොලිසිය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20869", "Category": null, "Parent URL": null}