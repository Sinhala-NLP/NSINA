{"Source": "Adaderana", "Timestamp": "May 26, 2018 10:35 am", "Headline": "මධ්‍යම කඳුකරයෙන් අයහපත් කාලගුණය පහව ගිහින් ", "News Content": "මධ්‍යම කඳුකරයේ බටහිර බැවුම් වල පිහිටි ජල පොෂක ප්‍රදේශවලට ගත වු දෙදින තුළ පැවති දැඩි අයහපත් කාලගුණ තත්ත්වය අද(26) උදැසන වන විට පහව ගොස් ඇති බව අද දෙරණ වාර්තාකරු පැවසීය. කඳුකරයේ ඇතැම් ස්ථානවලට උදැසන කාලයේ හිරු එලිය පතිත වි තිබු බවත් වැසිබර කාලගුණ තත්ත්වය තරමක් පහව ගියද කඳුකරය පුරා දැඩි සුළං තත්ත්වයක් පවතින බව ඔහු ප්‍රකාශ කළේය. අධික වර්ෂාව හේතුවෙන් විවෘත කර තිබු ලක්ෂපාන ජලාශය හා ඉහළ කොත්මලේ ජලාශයේ වාන් දොරටු වසා දමා ඇති අතර නායයාමේ අවධානමක් හේතුවෙන් තාවකාලිකව වසා දමා තිබු හැටන් කොළඹ ප්‍රධාන මාර්ගයේ ගිනිගත්හේන දියගල මාර්ගය යළිත් රථ වාහන ගමනා ගමනය සඳහා විවෘත කර තිබේ.", "URL": "https://sinhala.adaderana.lk/news.php?nid=89841", "Category": null, "Parent URL": null}