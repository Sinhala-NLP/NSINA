{"Source": "Adaderana", "Timestamp": "February 14, 2016 11:34 am", "Headline": "කේරළ ගංජා කැලෙන් අල්ලයි", "News Content": "රුපියල් ලක්ෂ 17ක් පමණ වටිනා කේරළ ගංජා තොගයක් මන්නාරම, මුසලි ප්‍රදේශයේදී සොයාගෙන තිබේ.ඉන්දියාවේ සිට මුහුදු මාර්ගයෙන් රැගෙනවිත් කැලෑබද ප්‍රදේශයක සඟවා තිබු එම කේරළ ගංජා තොගය මන්නාරම සුරාබදු කාර්යාලයේ නිලධාරීන් විසින් සිදුකළ වැටලීමකදී සොයාගෙන ඇති බව අද දෙරණ වාර්තාකරු පැවසුවේය.කේරළ ගංජා කිලෝග්‍රෑම් 17යි ග්‍රෑම් 640ක ප්‍රමාණයක් ඇසුරුම් අටක බහා බෙදාහැරීම සඳහා සූදානම් කර තිබියදී මෙලෙස සොයාගෙන ඇත.අදාළ ගංජා තොගය සොයාගන්නා අවස්ථාවේ සැකකරුවන් කිසිවෙකුත් එම ස්ථානයේ රැඳී සිට නොමැති අතර ඔවුන් සොයා මන්නාරම සුරාබදු නිලධාරීන් විමර්ශන ආරම්භ කර ඇති බව වාර්තා වෙයි.සුරාබදු නිලධාරීන්ගේ භාරයට ගත් කේරළ ගංජා තොගය මන්නාරම අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=57206", "Category": null, "Parent URL": null}