{"Source": "Adaderana", "Timestamp": "April 7, 2016 09:11 am", "Headline": "සුමිත්ගේ මරණයට පොලිසියේ 12ට චෝදනා පත්‍ර!", "News Content": "ඇඹිලිපිටියේ සුමිත් ප්‍රසන්න ජයවර්ධන එක්දරු පියාගේ මරණය සම්බන්ධයෙන් පොලිස් නිලධාරීන් 12 දෙනෙකුට චෝදනා පත්‍ර ගොනු කර ඇති බව ජාතික පොලිස් කොමිසම පවසයි.එම කොමිසමේ ලේකම් ආරියදාස කුරේ මහතා සඳහන් කළේ ඇඹිලිපිටිය පොලිස් ස්ථානයට අනුයුක්තව සේවය කළ නිලධාරීන් 12 දෙනෙකුට එරෙහිව මෙම චෝදනා පත්‍ර ගොනු කර ඇති බවයි. අදාළ සිද්ධිය සම්බන්ධයෙන් සොයැබැලීම සඳහා ජාතික පොලිස් කොමිසම විසින් පත් කළ කමිටුව මෙම චෝදනා පත්‍ර සකස් කර ඇත.ඒ පිළිබඳව ගනු ලබන ඉදිරි පියවර සම්බන්ධයෙන් අද දිනයේ රැස් වන ජාතික පොලිස් කොමිසම තීරණය කරනු ඇති බව ආරියදාස කුරේ මහතා සඳහන් කළේය.මේ අතර පොලිස් අධිකාරීවරුන් 16 දෙනෙකු ජ්‍යෙෂ්ඨ පොලිස් අධිකාරී තනතුරට උසස් කිරීම සඳහා ජාතික පොලිස් කොමිසමට නිර්දේශ ඉදිරිපත් වී ඇත.අදාළ නිර්දේශ වලට අනුමැතිය ලබාදීම ද අද දිනයේ සිදුකිරීමට නියමිත බවද ආරියදාස කුරේ මහතා සඳහන් කළේය. පසුගිය ජනවාරි මස පළමුවන දින සිට ක්‍රියාත්මක වන පරිදි අදාළ උසස්වීම් සිදුකිරීමට නියමිතයි.", "URL": "https://sinhala.adaderana.lk/news.php?nid=59009", "Category": null, "Parent URL": null}