{"Source": "Adaderana", "Timestamp": "April 2, 2011 12:41 pm", "Headline": "නාම පුවරුවල තොරතුරු භාෂා 3 න්ම ඇතුළත් කරන ලෙස වාසු ඉල්ලයි", "News Content": "සියලුම රාජ්‍ය හා පෞද්ගලික ආයතන නාම පුවරුවල තොරතුරු සටහන් කිරීමේ දී සිංහල, දෙමළ හා ඉංග්‍රීසි යන භාෂා තුනෙන්ම ඇතුළත් කරන ලෙස ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර මහතා ඉල්ලා සිටියි. භාෂා තුනක් ඇතුළත් කිරීමට නොහැකි නම් අවම වශයෙන් සිංහල හා දෙමළ යන භාෂා දෙකෙන් හෝ අදාළ තොරතුරු දැක්විය යුතු බව ඔහු සඳහන් ක‍ළේය. විශේෂයෙන් කොළඹ නගරයේ ඇතැම් නාමපුවරු ඉංග්‍රීසි මාධ්‍යයෙන් පමණක් යොදා තිබීම ‍නිසා ජනතාව අපහසුතාවන්ට ලක්වූ අවස්ථා බොහොමයක් දැක ගත හැකි බව අමාත්‍යවරයා පෙන්වාදෙයි. තව ද රටේ පවතින සාමකාමී වාතාවරණය හමුවේ උතුරු නැ‍ගෙනහිර පළාත්වලින් කොළඹට ඇදී එන ජනතාවට සහන සැලසීමේ අරමුණින් අදාළ සංශෝධනය ක්‍රියාත්මක කරන බව වාසුදේව නානායක්කාර අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=15225", "Category": null, "Parent URL": null}