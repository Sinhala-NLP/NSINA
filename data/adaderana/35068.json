{"Source": "Adaderana", "Timestamp": "June 19, 2013 01:09 pm", "Headline": "විවෘත විශ්ව විද්‍යාලය නොසන්සුන් - සිසුවෙක් ආචාර්යවරියකට පහරදීලා", "News Content": "නාවල විවෘත විශ්ව විද්‍යාල පරිශ්‍රය තුළ කිසියම් නොසන්සුන්කාරී තත්ත්වයක් හටගෙන ඇති බව වාර්තා වේ. විශ්ව විද්‍යාල සිසුවෙකු විසින් එහි ආචාර්යවරියකට තියුණු ආයුධයකින් පහර දීමත් සමඟ මෙම නොසන්සුන්කාරී තත්ත්වය හටගෙන ඇති බව සඳහන්ය. කැපුම් තුවාල සහිත නීති පීඨයේ අංශාධිපති මේ වන විට ප්‍රතිකාර සදහා කළුබෝවිල රෝහලට ඇතුළත් කර තිබේ. ආචාර්යවරියට පහර දුන් සිසුවා තියුණු ආයුධය අතැතිව විශ්ව විද්‍යාල පරිශ්‍රය තුළ රැඳී සිටින බව ද සඳහන්ය. කෙසේ වෙතත් අදාළ සිද්ධිය පිළිබඳ පොලිසියට දැනුම් දුන්නද මේ වන තෙක් පොලිස් නිලධාරීන් එම ස්ථානයට පැමිණ නොමැති බව වාර්තා වේ.", "URL": "https://sinhala.adaderana.lk/news.php?nid=35068", "Category": null, "Parent URL": null}