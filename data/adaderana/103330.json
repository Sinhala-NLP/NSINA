{"Source": "Adaderana", "Timestamp": "January 30, 2019 11:00 am", "Headline": "ළමුන් 136 කට ගුරුවරු 4යි-මව්පියන් මහ මඟ විරෝධතාවයක", "News Content": "අනුරාධපුර තන්තිරිමලේ තම්බියාව ප්‍රාථමික විද්‍යාලයේ පවතින ගුරු පුරප්පාඩු හේතුවෙන් අඛණ්ඩ උද්ඝෝෂණ ව්‍යාපාරයක් මව්පියන් විසින් ආරම්භ කර තිබේ. අනුරාධපුර තන්තිරිමලේ ප්‍රධාන මාර්ගය හරස් කොට අට්ටාලයක් ගසා ඊයේ (29) මෙම උද්ඝෝෂණය ආරම්භ කර තිබුණි. තම්බියාව ප්‍රාථමික විද්‍යාලයේ ඉගෙනුම ලබන ළමුන් 136 දෙනෙකු සඳහා ගුරුවරුන් 4දෙනෙකු පමණක් මේ වන විට සේවය කිරීම හේතුවෙන් අධ්‍යාපනය හදාරන ළමුන් දැඩි අපහසුතාවකට පත්ව ඇති බවයි විරෝධතාවේ නිරත මව්පියන් කියා සිටියේ. විරෝධතාව අතරතුර කිසිදු බලධාරියකු එම ස්ථානයට නොපැමිණිම හේතුවෙන් එම ස්ථානයේ උණුසුම් තත්ත්වයක් උද්ගත වුණා. තන්තිරිමලේ සදමල්එළිය විහාරස්ථානයේ විහාරාධිපති පූජ්‍ය සංඝරතන හිමියන් මැදිහත්වී සතියක් ඇතුලත ගුරුවරුන් පස් දෙනෙකු ලබා දෙන බවට වූ පොරොන්දුවත් සමඟ විරෝධතාකරුවන් විසිරී ගියේය.", "URL": "https://sinhala.adaderana.lk/news.php?nid=103330", "Category": null, "Parent URL": null}