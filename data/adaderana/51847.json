{"Source": "Adaderana", "Timestamp": "June 8, 2015 12:51 pm", "Headline": "ඇපල් ගන්න ගිහින් ලක්ෂ 25 ක් වංචා කරලා", "News Content": "රුපියල් ලක්ෂ 25 ක අගරු චෙක් පතක් ලබා දී ඇපල් මිලදී ගෙන වංචාවක් සිදු කළ බව කියන පුද්ගලයෙකු සම්බන්ධයෙන් විමර්ශන කටයුතු ආරම්භ කර ඇති බව හලාවත කොට්ඨාශ වංචා විමර්ශන අංශය කියයි. හලාවත - කුරුඳුවත්ත පදිංචි වර්ණකුලසූරිය මහලේකම්ගේ රනිල් (අවු:40) යන අය විසින් කර ඇති පැමිණිල්ලකට අනුව මෙම විමර්ශන කටයුතු ආරම්භ කර ඇත.පසුගිය ජනවාරි මාසයේ දිනක ආරච්චිකට්ටුව - රාජකදළුව පදිංචි අයෙකු තමන්ගෙන් ඇපල් මිලදී ගෙන ඒ සඳහා රුපියල් ලක්ෂ 25 ක චෙක්පතක් ලබා දුන් බවත්,පසුව බලන විට එය මුදල් නොමැති අගරු චෙක්පතක බවට තහවුරු වූයේ යැයි පැමිණිලිකරු පොලීසිය හමුවේ පවසා තිබේ.තමන් විසින් ඇපල් ලබා දුන් බව කියන ලියකියවිලි සහ අදාළ අගරු චෙක්පතද පැමිණිලිකරු විසින් පොලීසියට ඉදිරිපත් කර ඇති බව අද දෙරණ වාර්තාකරු පවසයි.සැකකරු මෙතෙක් අත්අඩංගුවට ගෙන නැත. හලාවත කොට්ඨාශ වංචා විමර්ශන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=51847", "Category": null, "Parent URL": null}