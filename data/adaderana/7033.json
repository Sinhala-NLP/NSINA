{"Source": "Adaderana", "Timestamp": "March 2, 2010 05:15 pm", "Headline": "\"චන්ද්‍රයාන්\" ස‍ඳෙහි අයිස් නීරීක්ෂණය කරයි", "News Content": "සඳ මත ඇති අයිස් ස්ථර නීරීක්ෂණය කිරීමට සඳ ගවේෂණය සඳහා ඉන්දියාව ගුවන් ගත කළ \"චන්ද්‍රයාන් වන්\" යානයට හැකිවී තිබේ. චන්ද්‍රයාගේ උත්තර අර්ධගෝලය ආශ්‍රිතව අයිස් ස්ථර ති‍බෙන ආකාරය නීරීක්ෂණය කිරීමට හැකි වු බව ඉන්දීය වාර්තා පවසයි. එම නීරීක්ෂයන්ට අනුව සඳ මත පවතින අයිස් ස්ථර මීටර දෙකක පමණ ඝනකමකින් යුතු විය හැකි බවට නාසා ආයාතනය විශ්වාසය පළ කරයි. ඒ අනුව විද්‍යඥයින් විශ්වාසය පළ කරන්නේ මෙට්‍රික් ටො‍න් මිලියන 600 ක් පමණ වන තරම් අයිස් ප්‍රමාණයක් සඳ මත තිබිය හැකි බවය. අයිස් පවතින ආවාට වල විශාලත්වය කිලෝමීටර් 15 ක් පමණ දක්වා විහිදි පැවතීම ඊට හේතුවී තිබේ. කෙසේ වෙතත් නාසා ආයතනය මීට පෙර සිදුකළ පරීක්ෂණ වලදී අනාවරණය වුයේ සඳේ පවතින අයිස් වල වෙනත් කාබනික සංයෝග ද අන්තර්ගත බවය.", "URL": "https://sinhala.adaderana.lk/news.php?nid=7033", "Category": null, "Parent URL": null}