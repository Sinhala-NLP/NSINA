{"Source": "Adaderana", "Timestamp": "August 3, 2019 02:20 pm", "Headline": "මධ්‍යම පළාත් ආණ්ඩුකාරවරයාත් ඉල්ලා අස්වෙයි", "News Content": "මධ්‍යම පළාත් ආණ්ඩුකාර මෛත්‍රී ගුණරත්න මහතා සිය ධුරයෙන් ඉල්ලා අස් වී ඇත. සිය ඉල්ලා අස්වීමේ ලිපිය ජනාධිපති ලේකම් කාර්යාලය වෙත භාර දුන් බව අද දෙරණ කළ විමසීමකට පිළිතුරු දෙමින් මෛත්‍රී ගුණරත්න මහතා සඳහන් කළේය. ජනාධිපති ලේකම් කාර්යාලයෙන් සිදුකළ ඉල්ලීමකට අනුව තමා ඉල්ලා අස්වීමේ ලිපිය භාර දුන් බවද ඔහු පවසා සිටියි. මෛත්‍රී ගුණරත්න මහතා මෙම වසරේ ජනවාරි මස 03 වනදා මෙම ධුරයේ දිවුරුම් දෙනු ලැබුවේය.", "URL": "https://sinhala.adaderana.lk/news.php?nid=115646", "Category": null, "Parent URL": null}