{"Source": "Adaderana", "Timestamp": "July 4, 2017 08:06 am", "Headline": "ආයෝජන පරිසරය දියුණු කරන්න නීති පද්ධතියේ වෙනසක් කළ යුතුයි", "News Content": "ආයෝජන පරිසරය දියුණු කිරීම සඳහා මෙරට නීති පද්ධතිය තුළ කඩිනම් වෙනස්කම් සිදුකරන බව අග්‍රමාත්‍ය රනිල් වික්‍රමසිංහ මහතා පවසයි.අග්‍රමාත්‍යවරයා ප්‍රකාශ කළේ ඉදිරි මාස කිහිපය තුළ පුද්ගලික අංශය සඳහා ආයෝජන ලැයිස්තුවක් ඉදිරිපත් කිරීමට පියවර ගන්නා බවය. ශ්‍රී ලංකාවේ ආයෝජන පරිසරය දියුණු කිරීම සඳහා වූ සැලැස්ම එළිදැක්වීම අග්‍රමාත්‍යවරයාගේ ප්‍රධානත්වයෙන් ඊයේ(3) අරලියගහ මන්දිරයේ දී පැවැත්විය.එහිදී වැඩිදුරටත් අදහස් දැක්වූ අග්‍රමාත්‍යවරයා ප්‍රකාශ කළේ අපනයනකරුවන්, අපනයනය දියුණු ආර්ථික පරිසරයක් සඳහා කටයුතු කරන විට දේශීය වෙළෙදපළ ආනයන සීමා කරන ආර්ථිකයක් සඳහා කටයුතු කළ යුතු බවය.අදාළ වෙනස්කම් සිදුකිරීම සඳහා අවශ්‍ය බලතල ලබා ගැනීමට නීතිමය වෙනස්කම් සිදුකරන බව අග්‍රමාත්‍ය රනිල් වික්‍රමසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=74842", "Category": null, "Parent URL": null}