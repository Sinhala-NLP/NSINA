{"Source": "Adaderana", "Timestamp": "July 8, 2016 12:31 pm", "Headline": " වෛරස් උණ සබරගමු සරසවිය වසයි", "News Content": "වෛරස් උණ රෝගයක් පැතිරයාම හේතුවෙන් සබරගමුව සරසවිය ලබන 19 වැනිදා තෙක් වසා දැමීමට තීරණය කර තිබේ.එහි උපකුලපති මහචාර්ය චන්දන උඩවත්ත මහතා පැවසුවේ මේ දිනවල පවතින සුළං සහිත කාලගුණික තත්ත්වය හේතුවෙන් මෙම උණ රෝගය පැතිරයාම වර්ධනය වීමක් පෙන්නුම් කරන බවයි.ඒ අනූව සරසවි සිසුන්ගෙන් බහුතරයකට එය වැළඳී ඇති බවත්, එය පාලනය කර ගැනීම සඳහා සරසවිය ලබන 19 තෙක් තාවකාලිකව වසා දමන බවත්, නේවාසිකාගාරවල සිටින ළමුන්ට හෙට සවසට පෙර ඉන් ඉවත්ව යා හැකි බවත්, ඒ මහතා පැවසීය.", "URL": "https://sinhala.adaderana.lk/news.php?nid=61895", "Category": null, "Parent URL": null}