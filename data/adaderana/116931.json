{"Source": "Adaderana", "Timestamp": "August 19, 2019 04:21 pm", "Headline": "අධික වේගය තරුණයෙකුට මරු කැඳවයි", "News Content": "නුවරඑළිය සිට මීගමුව දක්වා ධාවනය වු යතුරුපැදියක් මොටර් රථයක ගැටී සිදුවු අනතුරකින් තරුණයෙකු ජීවිතක්ෂයට පත්ව ඇත. නුවරඑළිය සිට මීගමුව දක්වා අධික වේගයෙන් ධාවනය වු යතුරුපැදියක් ලිස්සා ගොස් ප්‍රතිවිරුද්ධ දිශාවෙන් ඉදිරියට ධාවනය වු මොටර් රථයක ගැටී අනතුර සිදුව ඇති අතර යතුරුපැදියේ පිටුපස ගමන් ගත් තරුණයෙක් රෝහල් ගත කිරිමෙන් පසු ජිවිතක්ෂයට පත්ව ඇත. අද (19) උදැසන 10.30 ට පමණ මෙම අනතුර සිදුවී ඇත්තේ හැටන් කොළඹ ප්‍රධාන මාර්ගයේ හැටන් ෂැනන් වත්ත ප්‍රදේශයේදීය. අනතුරෙන් මියගොස් ඇත්තේ නුවරඑලිය ප්‍රදේශයේ පදිංචි එම්.බි අශ්වින් නැමති 22 හැවිරිදි තරුණයෙකි. ජිවිතක්ෂයට පත් තරුණයා මිගමුව ප්‍රදේශයේ රැකියාවක නිරතව සිටි අයෙකි. අනතුරෙන් යතුරුපැදිය ධාවනය කළ තරණයාට සුළු තුවාල සිදු වී ඇත.", "URL": "https://sinhala.adaderana.lk/news.php?nid=116931", "Category": null, "Parent URL": null}