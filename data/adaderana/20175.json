{"Source": "Adaderana", "Timestamp": "November 22, 2011 11:21 am", "Headline": "මැති සබයේ කචල් ගැන කතානායක සොයයි  ", "News Content": "ජනාධිපතිවරයා විසින් ඊයේ(21) අයවැය ඉදිරිපත් කරන අවස්ථාවේ ඇතිවූ සිද්ධියත් සමග පාර්ලිමේන්තු මන්ත්‍රීවරුන්ගේ ආරක්ෂාව සම්බන්ධව ගැටලුකාරී තත්ත්වයක් මතුවන බව විපක්ෂ නායක රනිල් වික්‍රමසිංහ මහතා පවසයි. එම තත්ත්වය සම්බන්ධව කතානායකවරයා වගකිව යුතු බව ද අද(22) පාර්ලිමේන්තුවේ දී අදහස් දක්වමින් විපක්ෂනායකවරයා සඳහන් කර තිබේ. අදාළ සිද්ධිය සම්බන්ධව විමර්ශනයක් පවත්වන බව එම ප්‍රකාශය වෙත පිළිතුරු ලබාදෙමින් කතානායක චමල් රාජපක්ෂ මහතා ප්‍රකාශ කළ බව අද දෙරණ වාර්තාකරු කියා සිටියේය. එමෙන්ම ඊයේ ඇතිවූ ගුටිබැට හුවමාරුව සම්බන්ධව පමණක් නොව පාර්ලිමේන්තුවේ විරෝධතා පුවරු ප්‍රදර්ශනය කරමින් කලහකාරී අන්දමින් හැසිරුණු පිරිස පිළිබඳව ද විමර්ශනය කරන බව කතානායකවරයා පෙන්වා දී ඇත.", "URL": "https://sinhala.adaderana.lk/news.php?nid=20175", "Category": null, "Parent URL": null}