{"Source": "Adaderana", "Timestamp": "August 29, 2018 02:12 pm", "Headline": "රෝහල්වල අපද්‍රව්‍ය විනාශ කිරීමට ඇමතිගෙන් වැඩපිලිවෙලක්", "News Content": "බස්නාහිර පළාතේ රෝහල්වලින් ඉවත් කෙරෙන සායනික අපද්‍රව්‍ය විනාශ කිරීම සඳහා සෞඛ්‍ය අමාත්‍ය රාජිත සේනාරත්න මහතා විසින් නව වැඩපිළිවෙලක් ක්‍රියාවට නංවා තිබේ. ඒ අනුව මෙම සායනික අපද්‍රව්‍ය විනාශ කිරීම සඳහා අමාත්‍ය මණ්ඩල අනුමැතිය යටතේ මුතුරාජවෙල ප්‍රදේශයෙන් ඉඩමක් ලබා ගත් බව අමාත්‍යවරයා සඳහන් කළේය. කොළඹ ජාතික රෝහලේ එකතු වී ඇති සායනික අපද්‍රව්‍ය ඉවත් නොකිරීම හේතුවෙන් මහජනතාවට පීඩාවක් ඇති වී ඇති බවට පළ වූ මාධ්‍ය වාර්තා සම්බන්ධයෙන් අදහස් දක්වමින් අමාත්‍යවරයා මේ බව සඳහන් කර තිබේ. මෙහිදී වැඩිදුරටත් අදහස් දැක්වූ සෞඛ්‍ය අමාත්‍යවරයා සඳහන් කර ඇත්තේ මීට ප්‍රථම සායනික අපද්‍රව්‍ය විනාශ කිරීම මුල්ලේරියාව මූලික රෝහලේදී සිදු කෙරුණ ද අධිකරණ නියෝග මත එය නවතා දැමීමට සිදුවූ බවයි.", "URL": "https://sinhala.adaderana.lk/news.php?nid=95196", "Category": null, "Parent URL": null}