{"Source": "Adaderana", "Timestamp": "September 2, 2019 07:26 am", "Headline": "බෝම්බකරුගේ මිහිදන් කළ හිස සහ ශරීර කොටස් අද යළි ගොඩගනියි", "News Content": "මඩකලපුව සියෝන් දේවස්ථානයේ බෝම්බය පුපුරවා ගත් පුද්ගලයාගේ මිහිදන් කළ හිස කොටස අද (02) යළි ගොඩගැනීමට නියමිතයි. ඒ මඩකලපුව මහේස්ත්‍රාත් අධිකරණය ලබාදුන් නියෝගයකට අනුවයි. අදාළ ඝාතකයාගේ හිස කොටස අධිකරණය ලබාදුන් නියෝගයකට අනුව කල්ලියන්කාඩු හින්දු සුසාන භූමියේ මිහිදන් කිරීමට පියවර ගත්තේය. කෙසේවෙතත් ඊට ප්‍රදේශවාසීන්ගෙන් දැඩි විරෝධයක් එල්ල විය. ප්‍රදේශවාසීන් කල්ලියන්කාඩු සුසාන භුමිය සහ මඩකලපුව කල්ලඩි පාලම අසල ප්‍රදේශයේ මාර්ගය අවහිර කරමින් මෙම විරෝධතාවයේ නිරත වු අතර එය විසුරුවා හැරීමට ආරක්ෂක අංශ කඳුළු ගෑස් ප්‍රහාරයක් එල්ල කළේය. පැවති තත්වය හමුවේ අධිකරණය විසින් එම හිස කොටස සුදුසු ස්ථානයක වළ දමන ලෙස යළිත් වරක් නියෝග කරනු ලැබුවේය.", "URL": "https://sinhala.adaderana.lk/news.php?nid=118038", "Category": null, "Parent URL": null}