{"Source": "Adaderana", "Timestamp": "May 11, 2019 09:29 am", "Headline": "කොලොම්බියාවේ අගනුවර දැවැන්ත පිපිරීමක්", "News Content": "කොලොම්බියාවේ බොගෝටා අගනුවර සිදු වූ දැවැන්ත පිපිරීමකින් පුද්ගලයින් 04 දෙනෙකු මියගොස් ඇත. ඉන් තවත් 10 දෙනෙකු පමණ තුවාල ලබා ඇති බව විදෙස් මාධ්‍ය වාර්තා කළේය. කොලොම්බියාවේ බොගෝටා අගනුවර ගොඩනැගිල්ලක දැවැන්ත පිපිරීමක් සිදුවුණි. ඉන් ගොඩනැගිල්ලේ ඉදිරිපස කොටසට දැඩි අලාභ හානි සිදුව ඇත. සිදුවීම වාර්තා වීමත් අදාළ අංශ එම ස්ථානයට යොමු කිරීමට බලධාරීන් පියවර ගත් අතර, ගිනි නිවන භටයින් ඇතුළුව සහන සේවකයින් රැසක් එම ස්ථානයට පැමිණියේය. මේ අතර පිපිරිම සිදු වූ ස්ථානය පොලිස් විමර්ශකයින්ගේ සෝදිසියට ලක්ව තිබුණි. ප්‍රදේශය තුළ වෙඩි බෙහෙත් කර්මාන්ත ශාලාවක් පවත්වාගෙන ගොස් ඇති බව බලධාරීන් විසින් තහවුරු කර ඇතැයි විදෙස් වාර්තා සඳහන් කර සිටියි. කෙසේ වෙතත් පිපිරීමට නිශ්චිත හේතුවක් අනාවරණය වී නොමැති අතර ඒ සම්බන්ධව වැඩිදුර විමර්ශන ක්‍රියාත්මක වේ.", "URL": "https://sinhala.adaderana.lk/news.php?nid=109726", "Category": null, "Parent URL": null}