{"Source": "Adaderana", "Timestamp": "September 28, 2013 10:56 am", "Headline": "පුත්තලමේ නිවසක ගින්නකින් කාන්තාවක් මරුට", "News Content": "නිවසක් ගිනි ගැනීමෙන් එම නිවසේ තනිවම වාසය කළ බව කියන කාන්තාවක් ගින්නට හසුවී මියගොස් ඇති බව පුත්තලම පොලීසිය පවසයි. ඊයේ රාත්‍රීයේ මෙම සිද්ධිය සිදුවී ඇති බව අප වාර්තාකරු කියයි. මියගොස් ඇත්තේ පුත්තලම පොලිස් වසමේ දළුවවැල්ල පදිංචිව සිට දොඹවලගේ ජොහානා කොටිල්ඩා (58) නම්වු කාන්තාවකි. ඊයේ අලුයම 1.30 ට පමණ ප්‍රදේශවාසීන් මුලින්ම මෙම ගින්න දැක ඇත. පසුව ගින්න නිවා දමා සොයා බලන විට නිවස තුළ සිටි කාන්තාව පිළිස්සී මිය ගොස් සිටින බව ප්‍රදේශවාසීන් දැක තිබේ. මිය ගිය කාන්තාව තනිවම තම නිවසේ පදිංචිව සිට ඇති බව පොලීසිය කියයි. ගින්නට හේතුව මෙතෙක් අනවරණය වී නැත. පුත්තලම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=37760", "Category": null, "Parent URL": null}