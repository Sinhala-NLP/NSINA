{"Source": "Adaderana", "Timestamp": "January 19, 2012 09:55 pm", "Headline": "ජල සම්පාදන සේවක වැඩ වර්ජනය අත්හිටුවයි", "News Content": "හෙට(20) දින ක්‍රියාත්මක කිරීමට තීරණය කර තිබූ වැඩ වර්ජනය අත්හිටුවීමට ජාතික ජල සම්පාදන වෘත්තීය සමිති එකඟත්වය පළ කර තිබේ. ‍ අමාත්‍ය දිනේෂ් ගුණවර්ධන මහතා සහ බලධාරීන් සමග පැවති සාකච්ඡාවෙන් අනතුරුව එම වෘත්තීය සමිති මෙම තීරණයට එළඹ ඇති බව සඳහන්ය. ‍ 25% ක වැටුප් වැඩිවීම ප්‍රමාණවත් නොවන බව පවසමින් හෙට උදෑසන 9 සිට පැය 04 ක කාලයක් බස්නාහිර පළාතේ සියලු ජාතික ජල සම්පාදන හා ජලාපවහන මණ්ඩලවල සේවකයින් වැඩවර්ජනයේ නිරතවීමට තීරණය කර තිබිණ.", "URL": "https://sinhala.adaderana.lk/news.php?nid=21512", "Category": null, "Parent URL": null}