{"Source": "Adaderana", "Timestamp": "September 28, 2018 12:07 pm", "Headline": "දිනේෂ් යැවූ ලිපිය කථානායක අගමැතිට යවයි", "News Content": "පාර්ලිමේන්තුවේ හදිසි රැස්වීමක් කැඳවන ලෙස මන්ත්‍රී දිනේෂ් ගුණවර්ධන මහතා කථානායකවරයා වෙත ඉදිරිපත් කරන ලද ලිපිය අග්‍රාමාත්‍යවරයා වෙත යොමු කර තිබේ. පාර්ලිමේන්තුවේ ස්ථාවර නියෝග 16 ට අනුව පාර්ලිමේන්තුවේ හදිසි රැස්විමක් කැදවීමේ බලය අග්‍රාමාත්‍යවරයාට පැවරී ඇති බැවින් අදාළ ලිපිය අග්‍රාමාත්‍යවරයා වෙත යොමු කර ඇති බව කථානායක කාර්යාලය සඳහන් කළේය. රට තුළ උද්ගත වී ඇති අර්බුදකාරී තත්ත්වයන් පිලිබද ශීර්ෂ දෙකක් යටතේ කරුණු දක්වමින් ඒ සම්බන්ධයෙන් අවධානය යොමු කිරීම සඳහා හදිසි පාර්ලිමේන්තු රැස්විමක් කැඳවන ලෙස දිනේෂ් ගුණවර්ධන මන්ත්‍රිවරයා අදාළ ලිපිය මඟින් ඉල්ලීමක් කර තිබුණි. පාර්ලිමේන්තුව ලබන මස 09 වනදා යළි රැස්වීමට නියමිතව තිබුණ ද ඊට පෙර පාර්ලිමේන්තු හදිසි රැස්විමක් කැඳවන ලෙසයි දිනේෂ් ගුණවර්ධන මන්ත්‍රීවරයා අදාළ ලිපිය මඟින් ඉල්ලා ඇත.", "URL": "https://sinhala.adaderana.lk/news.php?nid=96849", "Category": null, "Parent URL": null}