{"Source": "Adaderana", "Timestamp": "July 25, 2018 05:14 pm", "Headline": "මහාභාරකාර දෙපාර්තමේන්තුව යටතේ තියෙන දේපල හා සේවා ගැන සෘජුවම හොයනවා", "News Content": "මහාභාරකාර දෙපාර්තමේන්තුව යටතේ පවතින දේපල හා ඒවායෙන් සිදුවන සේවාවන් පිළිබඳව සෘජුවම සොයා බලන බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරල මහත්මිය පවසයි. පසුගිය රජය සමයේ මහාභාරකාර දෙපාර්තමේන්තුවේ ක්‍රියාකාරිත්වය සම්බන්ධයෙන් සොයාබැලීමක් සිදු නොකල නිසා එහි විවිධ වංචා හා දූෂණ සිදුව ඇති බවට වාර්තා වී ඇති බව අමාත්‍යවරිය සඳහන් කළේය. ඉදිරියේදී එවැනි කිසිඳු වංචාවක් සිදු නොකර මෙම දේපල සුරක්ෂිත කිරීම සියළු දෙනාගේ වගකීමක් බව තලතා අතුකෝරල අමාත්‍යවරිය පෙන්වාදෙයි. මහාභාරකාර දෙපාර්තමේන්තුව යටතේ ක්‍රියාත්මක වන රිච්මන් කාසල් මන්දිරය නිරීක්ෂණය කිරීමේ අවස්ථාවට එක්වෙමින් අමාත්‍යවරිය මෙම අදහස් පල කර තිබේ.", "URL": "https://sinhala.adaderana.lk/news.php?nid=93197", "Category": null, "Parent URL": null}