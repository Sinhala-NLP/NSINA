{"Source": "Adaderana", "Timestamp": "February 15, 2013 10:48 am", "Headline": "මන්චි මාපිය මෙහෙවර සුවදිවියට සවිමත් අඩිතාලමක් ", "News Content": "ගර්භනී සමයෙහි පිළිපැදිය යුතු යහපිළිවෙත් සහ දරු උපතින් පසු දැනගත යුතු අත්‍යාවශ්‍ය කරුණු පිළිබඳව සෞඛ්‍ය විද්‍යාත්මකව සහ සමාජ විද්‍යාත්මකව තරුණ මාපියන් දැනුවත් කෙරෙන මන්චි සමග මාපිය මෙහෙවර වැඩසටහන 2013 වසර තුළදීත් අඛණ්ඩව පවත්වාගෙන යෑමට මන්චි නිෂ්පාදනය කරන සිලෝන් බිස්කට්ස් සමාගම පියවර ගෙන ඇත. සෞඛ්‍ය අමාත්‍යාංශයේ අශිර්වාදය සමගින් හෝමාගම සෞඛ්‍ය වෛද්‍ය නිලධාරී කාර්යාලයේ පූර්ණ සහාය ඇතිව හෝමාගම කලාපය ඉලක්ක කර ගනිමින් 2011 වසරේ නොවැම්බර් 19 වැනි දින ඇරඹි මෙම මන්චි සමග මාපිය මෙහෙවර සෞඛ්‍ය අධ්‍යාපනික වැඩසටහන ඔස්සේ ප‍්‍රතිලාභ ලද මාපියන් සංඛ්‍යාව 2000කට අසන්න බව සමාගම පවසයි. සෑම මසකම තුන්වන සතියේ සෙනසුරාදා දින උදෑසන 8.30ට ඇරඹෙන මන්චි සමග මාපිය මෙහෙවර වැඩසටහන සඳහා හෝමාගම සෞඛ්‍ය වෛද්‍ය නිලධාරීවරයා, අතිරේක සෞඛ්‍ය වෛද්‍ය නිලධාරීවරුන්, මහජන සෞඛ්‍ය පරීක්‍ෂකවරුන් ප‍්‍රසව හා නාරිවේද විශේෂඥ වෛද්‍යවරුන්, ප‍්‍රදේශයේ පවුල් සෞඛ්‍ය සේවා නිලධාරිනියන් සහ සෞඛ්‍ය ක්ෂේත‍්‍රයේ නිධාරීහු සම්පත් දායකයින් වශයෙන් සහභාගී වෙති. මන්චි සමග මාපිය මෙහෙවර වැඩසටහන සඳහා සහභාගීවන මව්පියවරුනට ගර්භනී සමයෙහි පැන නගින පෝෂණ ගැටලූ, පියා විසින් අවධානය යොමු කළ යුතු කරුණු, දරුවා බිහි කිරීමෙන් අනතුරුව මව්කිරි දීමේ නිවැරදි ඉරියව් පිළිබඳව වෛද්‍ය විද්‍යාත්මක පැහැදිළි කරගැනීම් මීට සහභාගී වන වෛද්‍ය නිලධාරීන් ගෙන් ලබාගත හැකි අතර පුද්ගලිකව හමුවී හෝ තරුණ මාපියන්ගේ ගැටලූ නිරාකරණය කර ගැනීමට අවස්ථාව ලබාදී ඇත. එමෙන්ම මෙම සෞඛ්‍ය අධ්‍යාපනික වැඩසටහන සඳහා සහභාගී වන සියලූ මව්පියන්ට පෝෂ්‍යදායී උදෑසන සහ දහවල් අහාර වේලක් සමගින් තිළිණයක් ලබාදීමට සිලෝන් බිස්කට්ස් ආයතනය කටයුතු කරයි. ‘‘සෞඛ්‍ය විද්‍යාත්මකව දැනුවත් කිරීමට අමතරව මෙමගින් සිදුකෙරෙන සමාජ විද්‍යාත්මක කර්යභාරය විශාලයි. මෙම වැඩමුළුව සඳහා මාපිය දෙදෙනාගේ සහභාගීත්වය අනිවාර්යය කර තිබෙන්නේ අනාගතයේ ඉපදෙන දරුවා වෙනුවෙන් දෙදෙනාටම වගකීම් සම්භාරයක් පැවරී ඇති බව සිහිකැඳවීමටත් එමෙන්ම මාපියන්ගේ චර්යාවන් දරුවාට සෘජුව බලපෑමක් ඇති කෙරෙන බැවින් දරුවා වෙනුවෙන් යහපත් මව්පිය යුවලක් ලෙස සමාජගත වීමේ අවශ්‍යතාව මෙමගින් අවධාරණය කෙරෙන නිසයි. ලාංකීය සමාගමක් ලෙසට දැයේ අනාගත දු පුතුන්ගේ සුව දිවිය වෙනුවෙන් වූ අප සතු වගකීම මෙබඳු ව්‍යාපෘති මගින් අරුත් ගන්වනු ලබනවා’’යනුවෙන් සිලෝන් බිස්කට්ස් සමාගමේ අධ්‍යක්‍ෂල විකුණුම් සහ අලෙවි අංශ ප‍්‍රධානී නන්දන වික‍්‍රමගේ මහතා පැවසීය. “මන්චි“ පූර්ණ අනුග‍්‍රහය ඇතිව සංවිධානය කෙරෙන මෙම මාහැඟි සමාජ සත්කාරය පිළිබඳව අදහස් දක්වන හෝමාගම සෞඛ්‍ය වෛද්‍ය නිලධාරී ලක්‍ෂමන් ජයමාන්න මහතා ‘‘මෙම වැඩසටහනේ මුලික අරමුණුවලින් එකක් වන්නේ ගෘහ ඒකකයේ ගැබිණි මවට ස්වාමියාගේ ගෞරවාන්විත ආදරය සහ පිළිගැනීම සමග සියලූ දෙනාගේ සෙනෙහස සහ ආදරය සමගින් හොඳ පෝෂණයක් ලබාදීමට පෙළඹවීමත් සියලූ ගෘහ ඒකක ආර්ථිකව ශක්තිමත් කරවමින් සහ ආකල්පමය වෙනසකට භාජන කරවමින් සමාජික සහයෝගීතාව උපරිමයකට ගෙන ඒමටත් ඒ තුළින් මව සහ දරුවාගේ ප‍්‍රශස්ත පෝෂණයත් හොඳ සෞඛ්‍ය තත්ත්වයක් ලබාගෙන සමස්ත රටම උසස් සෞඛ්‍ය දර්ශක සහිත ආශ්චර්යමත් දේශයක් බවට කෙටි කලකින් ලඟා වීමටයි. තවද ගෘහ ඒකකයෙහි පවතින වෛද්‍ය ගැටලූ සාකච්ඡා කර සැක හැර දැනගැනීමටත් වැදගත් ප‍්‍රජා සෞඛ්‍ය ප‍්‍රවර්ධන ඉලක්කයක් හඳුන්වාදීමටත් ඒවාට යොමුකරවීමත් දැනුම බෙදාගැනීමත් මෙමගින් සිදුවෙනවා’’ යනුවෙන් පැවසීය. පසුගියදා මත්තෙගොඩ ප‍්‍රදේශයේ පවත්වන ලද මන්චි සමග මාපිය මෙහෙවර සෞඛ්‍ය අධ්‍යාපනික වැඩසටහන සඳහා සහභාගී වූ කරුණාතිලක යුවල වැඩසටහන අගයමින් පැවසුවේ හෝමාගම සෞඛ්‍ය වෛද්‍ය නිලධාරී කාර්යාලය සිලෝන් බිස්කට්ස් ආයතනයත් එක්ව පවත්වන මෙම වැඩසටහන ගර්භනී සමයේ සෞඛ්‍ය සඳහා පමණක් නොව පවුලක් වශයෙන් එදිනෙදා කටයුතු කළමනාකරණය කරගන්නා ආකාරය පිළිබඳවද මාර්ගෝපදේශනයක් ලබාදෙන බවයි. මන්චි සමග මාපිය මෙහෙවර වැඩසටහන යටතේ මේ වන විට හෝමාගමල, පනාගොඩ, වටරැක, මත්තෙගොඩ, හබරකඩ යන ග‍්‍රාම නිලධාරී කොට්ඨාස අවරණය කරමින් වැඩමුළු පවත්වා ඇති අතර සිලෝන් බිස්කට්ස් සමාගම පිහිටි හෝමාගම ප‍්‍රදේශයට සිදුකරන ආයතනික සමාජ කර්තව්‍යක් ලෙස මෙය හැඳින්විය හැකි බව සමාගම පවසයි. නුදුරු අනාගතයේදී මෙම සමාජ සත්කාරය දිවයිනේ සෙසු පළාත් වෙත ද දියත් කිරීමට මන්චි අපේක්‍ෂා කරයි.", "URL": "https://sinhala.adaderana.lk/news.php?nid=31646", "Category": null, "Parent URL": null}