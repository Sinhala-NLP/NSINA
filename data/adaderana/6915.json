{"Source": "Adaderana", "Timestamp": "February 24, 2010 05:14 pm", "Headline": "මිලිබෑන්ඩ් ගේ ස්ථාවරයේ වෙනසක් නෑ", "News Content": "බ්‍රිතාන්‍ය විදේශ කටයුතු ලේකම් ඩේව්ඩ් මිලිබෑන්ඩ් මහතා\"‍ගෝලීය ද්‍රවිඩ සමුළුව\"අනිවාර්යයෙන්ම අද අමතන බව ශ්‍රීලංකාවේ බ්‍රිතාන්‍ය මහ කොමසාරිස් කාර්යාලය නිවේදනයක් මගින් තහවුරු කරයි. ශ්‍රීලංකාවේ බ්‍රිතාන්‍ය මහ කොමසාරිස් කාර්යාලයේ මාධ්‍ය ප්‍රකාශක ඩොමිනික් විලියම්ස් මහතාගේ අත්සනින් යුතුව නිකුත් කළ නිවේදනයක මේ බව දැක්වේ. ශ්‍රීලංකාවේ වෙසෙන ද්‍රවිඩ ජනයාගේ අයිතිවාසිකම් සුරක්ෂිත වන ආකාරයේ දේශපාලන විසඳුමක් සඳහා රටේ සියලුම වැසියන් අවධානය යොමු කළ යුතු බවත්,ශ්‍රීලංකාවේ ජාතික ප්‍රශ්නයට දිගු කාලීන විසඳුමක් ලැබිය යුතු බව බ්‍රිතාන්‍යයේ ස්ථාවරය බවද නිවේදනයේ වැඩිදුරටත් දැක්වේ. එහෙත් විදෙස් කටයුතු අමාත්‍ය රෝහිත බෝගොල්ලාගම මහතා අද පස්වරුවේ පැවති මාධ්‍ය හමුවකදී මිලිබෑන්ඩ් විසින් එල්.ටී.ටී.ඊ හිතවාදී\"ගෝලීය ද්‍රවිඩ සමුළුව\"ඇමතීමට එරෙහිව රජය සිය දැඩි අප්‍රසාදය පළ කරන බව කියා සිටියේය.", "URL": "https://sinhala.adaderana.lk/news.php?nid=6915", "Category": null, "Parent URL": null}