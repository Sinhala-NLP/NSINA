{"Source": "Adaderana", "Timestamp": "March 3, 2016 12:35 pm", "Headline": "සේයා ඝාතන සිද්ධියේ තීන්දුව 15දා", "News Content": "ආන්දෝලනයට තුඩුදුන් කොටදෙණියාව සේයා දැරියගේ ඝාතන සිද්ධියට අදාළ නඩුවේ තීන්දුව මාර්තු 15ලබාදීමට නියමිතව තිබේ.අදාළ නඩුවේ සියලු කටයුතු අවසන් බැවින් තීන්දුව එදිනට ප්‍රකාශ කරන බව මීගමුව මහාධිකරණ විනිසුරු චම්පා ජානකී රාජපක්ෂ මහත්මිය අද(03)සඳහන් කර ඇත.සිව් හැවිරිදි සේයා සදෙව්මි දැරිය පසුගිය වසරේ සැප්තැම්බර් මස 12 වනදා සිය නිවසේ නිදා සිටියදී අතුරුදන්ව තිබූ අතර දූෂණය කර ඝාතනය කර තිබූ දැරියගේ මළ සිරුර පසුව සොයාගන්නා ලදී. සිද්ධියට අදාළව අත්අඩංගුවට ගත් සැකකරු වන සමන් ජයලත් නැමැත්තා මේ වන විට රක්ෂිත බන්ධනාගාර ගතව සිටියි.", "URL": "https://sinhala.adaderana.lk/news.php?nid=57841", "Category": null, "Parent URL": null}