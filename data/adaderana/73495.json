{"Source": "Adaderana", "Timestamp": "May 24, 2017 03:00 pm", "Headline": "එංගලන්තයේ සිටින දකුණු අප්‍රිකාණු කණ්ඩායමට ප්‍රමාණවත් ආරක්ෂාවක් තිබෙනවා", "News Content": "ටෙස්ට් හා එක්දින ක්‍රිකට් තරඟ සංචාරයක් සඳහා එංගලන්තයට ගොස් සිටින දකුණු අප්‍රිකාණු ක්‍රිකට් කණ්ඩායමට ප්‍රමාණවත් ආරක්ෂාවක් ලබාදී ඇති බව කණ්ඩායම් කළමනාකරු මොහොමඩ් මුසාජී ප්‍රකාශ කර තිබේ.ඊයේ(23) ත්‍රස්ථ ප්‍රහාරය එල්ල වූ මැන්චෙස්ටර් නගරය ආසන්නයේ හෝටලයක දකුණු අප්‍රිකාණු කණ්ඩායම නැවතී සිට ඇති අතර සිද්ධියත් සමඟ දකුණු අප්‍රිකාණු ක්‍රීඩකයින්ගේ ආරක්ෂාව පිළිබඳව වැඩි අවධානයක් යොමුව තිබූ බව සඳහන්වේ.ප්‍රහාරයත් සමඟ ක්‍රීඩකයින් යම් කැළඹීමකට පත් වුවද, මේ වන විට ඔවුන්ට සෑහීමකට පත්විය හැකි ආරක්ෂාවක් ලබාදී ඇති බව කණ්ඩායම් කළමනාකරු පවසා ඇත.එංගලන්තය හා දකුණු අප්‍රිකාව අතර තරඟ තුනකින් සමන්විත එක්දින තරඟාවලියේ පළමු තරඟය ලීඩ්ස්හි දී අද(24) ආරම්භ වීමට නියමිතය.", "URL": "https://sinhala.adaderana.lk/news.php?nid=73495", "Category": null, "Parent URL": null}