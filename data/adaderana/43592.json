{"Source": "Adaderana", "Timestamp": "May 30, 2014 08:47 am", "Headline": "දේශපාලන රැකවරණ පැතූ ලාංකිකයින්ට ස්විස්ටර්ලන්තයේ පිහිට!", "News Content": "දේශපාලන රැකවරණ පාතා ශ්‍රී ලාංකිකයින් විසින් ඉදිරිපත් කර ඇති අයදුම්පත් යළි අධීක්ෂණයට ස්විස්ටර්ලන්ත බලධාරින් පියවර ගෙන තිබේ. දේශපාලන රැකවරණ පැතූ ලාංකිකයින් 2000ක් පමණ ස්විස්ටර්ලන්තයේ වෙසෙන බව අනාවරණය වේ. ඒ අනුව ඔවුන්ගෙන් 1800 දෙනෙකුගේ අයදුම්පත් සම්බන්ධයෙන් යළි සලකා බැලෙනු ඇති බව එරට සංක්‍රමණික කටයුතු පිළිබඳ කාර්යාලයේ ප්‍රකාශිකාවක් සඳහන් කර ඇත. සංක්‍රමණිකයන්ට එරෙහිව නීති දැඩි කිරීමට එරට රජය පසුගිය කාලයේදී පියවර ගෙන තිබුණි. කෙසේ වුවද අයදුම්පත් ප්‍රතික්ෂේප වන ලාංකිකයින් කඩිනමින් රටින් පිටුවහල් කිරීමට බලධාරින් කටයුතු නොකරනු ඇති බව වාර්තා වේ.", "URL": "https://sinhala.adaderana.lk/news.php?nid=43592", "Category": null, "Parent URL": null}