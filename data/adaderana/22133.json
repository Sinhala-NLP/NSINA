{"Source": "Adaderana", "Timestamp": "February 15, 2012 02:14 pm", "Headline": " ශිෂ්‍ය සංගම් නිසා 60% ක් විශ්ව විද්‍යාලය අතහැරයනවා", "News Content": "ශිෂ්‍ය සංගම්වල විවිධ ක්‍රියාකාරකම් හේතුවෙන් සිසුන් 60%ක් පමණ අධ්‍යාපන කටයුතු අතරමග නවතා දමා විශ්ව විද්‍යාල අතහැරයාම කනගාටුවට කරුණක් බව උසස් අධ්‍යාපන අමාත්‍ය එස්.බී. දිසානායක මහතා පවසයි. නවකවදය හේතුවෙන් විශ්ව විද්‍යාලවලට පිවිසෙන සිසුන්ගේ පෞරුෂය හා නිදහස් චින්තනය මිය යන බව අමාත්‍යවරයා සඳහන් කළේය. අවසානයේ ඔවුන් ශිෂ්‍ය සංගම්වල වහලුන් බවට පත්වී අධ්‍යාපනය කඩාකප්පල් කරගන්නා බව ද එස්.බී. දිසානායක මහතා පෙන්වාදෙයි. උඩුනුවර, හන්දෙස්ස මහ විද්‍යාලයේ වාර්ෂික මලල ක්‍රීඩා උත්සවයට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=22133", "Category": null, "Parent URL": null}