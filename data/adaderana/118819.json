{"Source": "Adaderana", "Timestamp": "September 11, 2019 07:16 am", "Headline": "පොලිස් ජිප් රථයක බවුසරයක් ගැටී පොලිස් නිලධාරියෙක් මරුට-2කට තුවාල", "News Content": "මාවනැල්ල, උතුවන්කන්ද ප්‍රදේශයේදී පොලිස් ජිප් රථයක බවුසරක් ගැටී පොලිස් නිලධාරියෙකු ජිවිතක්ෂයට පත්ව තිබේ. පොලිසිය පැවසුවේ කොළඹ - නුවර මාර්ගයේ උතුවන්කන්ද ප්‍රදේශයේ මාර්ග අසල නවතා තිබූ පොලිස් ජිප් රථයක බවුසරය ගැටී ඇති බවයි. අළුයම 12.45ට පමණ අනතුර සිදුව ඇති බව සඳහන්ය. අනතුරින් ජිප් රථයේ සිට තවත් පොලිස් නිලධාරින් දෙදෙනෙකු තුවාල ලබා මාවනැල්ල රෝහලට ඇතුළත් කර ඇති බවයි පොලිසිය පවසයි.", "URL": "https://sinhala.adaderana.lk/news.php?nid=118819", "Category": null, "Parent URL": null}