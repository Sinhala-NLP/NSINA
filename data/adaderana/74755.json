{"Source": "Adaderana", "Timestamp": "July 1, 2017 12:20 pm", "Headline": " විග්නේෂ්වරන්ට එරෙහිව යළි විශ්වාසභංගයක් ? ", "News Content": "උතුරු පළාත් ප්‍රධාන අමාත්‍ය සී.වී විග්නේෂ්වරන් මහතාට එරෙහිව යළි විශ්වාසභංගයක් ගෙන ඒමට පළාත් සභා මන්ත්‍රීවරුන් පිරිසක් කටයුතු කරමින් සිටින බව දේශපාලන ආරංචි මාර්ග සඳහන් කරයි.මීට අදාළ සාකච්ඡාවක් පසුගියදා ඉලංගෙයි තමිල් අරුසු කච්චි නියෝජිතයින්ගේ ප්‍රධානත්වයෙන් පවත්වා තිබේ.උතුරු පළාත් සභාවේ නව අධ්‍යාපන අමාත්‍යවරයා ලෙස කන්දයියා ෂර්වේශන් මහතා සහ පළාත් කාන්තා කටයුතු හා සමාජ සේවා අමාත්‍යවරිය ලෙස ආනන්දි ශෂිදරන් මහත්මිය දිවුරුම්දීමත් සමග මෙම විරෝධතා මතුව ඇති බව වාර්තා වෙයි.ප්‍රධාන අමාත්‍යවරයා දෙමළ ජාතික සන්ධානයේ මතයට පිටුපාමින් කටයුතු කරන බවට ඉලංගෙයි තමිල් අරුසු කච්චි පක්ෂය චෝදනා කරයි.විශ්වාසභංග යෝජනාව එළඹෙන පළාත් සභා වාරයකදී පළාත් සභාවට ඉදිරිපත් කිරීමට නියමිතය.පවතින තත්ත්වය හමුවේ දෙමළ ජාතික සන්ධානය තුළ යළි බෙදීමක් හටගෙන ඇති බව ද වාර්තා වෙයි.කෙසේ වෙතත් මේ සම්බන්ධයෙන් ඉදිරි දිනකදී දෙමළ ජාතික සන්ධාන නායකයින් මුණගැසී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=74755", "Category": null, "Parent URL": null}