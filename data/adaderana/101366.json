{"Source": "Adaderana", "Timestamp": "December 27, 2018 01:49 pm", "Headline": "මෙවර මහ කන්නය සරු වෙයි", "News Content": "වසර ගණනාවකට පසුව මෙවර මහ කන්නයේ වැඩි භූමි ප්‍රමාණයක වී ගොවිතැන සිදු කර ඇති බව පොහොර ලේකම් කාර්යාලය පවසයි. එහි අධ්‍යක්ෂ අජිත් පුෂ්පකුමාර මහතා සඳහන් කළේ වසර 06කට පමණ පසුව වැඩිම භුමි ප්‍රමාණයක් වගා කර ඇත්තේ මෙවර මහ කන්නයේ බවයි. ඒ සඳහා අවශ්‍ය සියලු පොහොර හිඟයකින් තොරව ලබාදීමට කටයුතු කර ඇති බව ද පොහොර ලේකම් කාර්යාලය පවසයි. ලබන වසරේ යල කන්නය සඳහා ද අවශ්‍ය පොහොර අනානයනය කිරිමට මේ වන විටත් සැලසුම් සකස් කර ඇති බව පොහොර ලේකම් කාර්යාලයේ අධ්‍යක්ෂ අජිත් පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=101366", "Category": null, "Parent URL": null}