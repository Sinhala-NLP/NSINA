{"Source": "Adaderana", "Timestamp": "July 31, 2011 08:59 am", "Headline": "දෙවියන් වෙනුවෙන් මග සරසමින් සිටියදී මරුට", "News Content": "කඳාන වැලිගම්පිටිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ඊයේ පස්වරුවේ වැලිගම්පිටිය දේවස්ථානයේ උත්සවයක් සඳහා මාර්ගය සරසමින් සිටියදී අදාළ පුද්ගලයා මෝටර් රථයක ගැටීමෙන් අනතුර සිදුව ඇති බව පොලිසිය කියා සිටියි. අනතුරින් තවත් අයෙකු තුවාල ලබා තිබේ.. සිද්ධියෙන් මියගිය පුද්ගලයා ජා - ඇල ප්‍රදේශයේ පදිංචිව සිටි 47 හැවිරිදි අයෙකු බව කඳාන පොලිසිය සඳහන් කරයි. අනතුරට සම්බන්ධ‍ මෝටර් රථයේ රියදුරු අත් අඩංගුවට ගෙන තිබේ.", "URL": "https://sinhala.adaderana.lk/news.php?nid=17751", "Category": null, "Parent URL": null}