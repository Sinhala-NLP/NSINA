{"Source": "Adaderana", "Timestamp": "July 2, 2010 12:28 pm", "Headline": "ජූනි මාසයේ උද්ධමනය පහළට", "News Content": "මේ වසරේ මැයි මාසයට සාපේක්ෂව ජුනි මාසයේ දී උද්ධමනය පහළ ගොස් ඇති බව ශ්‍රී ලංකා මහ බැංකුව පවසයි. මැයි මාසයේ දී 5. 3% ක් ලෙස පැවති උද්ධමනය ජූනි මාසයේ දී 4. 8% ක් දක්වා පහළ ගොස් ඇති බව ජනලේඛන හා සංඛ්‍යාලේඛන දෙපාර්තමේන්තු දත්ත පෙන්වාදෙන බව මහ බැංකුව සඳහන් කරයි. මෙය මේ වසර තුළ අඛණ්ඩ ලෙස උද්‍ධමනය පහළ ගිය සිව්වන මාසය වේ. කෙසේවෙතත් එම මාසය තුළ ඇතැම් එළවළු වර්ග සහ මාළු වර්ග වෙළඳපොලට පැමිණි‍ෙම් අඩුවක් දක්නට ලැබුණු බැවින් එම භාණ්ඩවල මිල තරමක් ඉහළ ගොස් තිබූ බව ද එම වාර්තා පෙන්වාදෙයි.", "URL": "https://sinhala.adaderana.lk/news.php?nid=9346", "Category": null, "Parent URL": null}