{"Source": "Adaderana", "Timestamp": "September 12, 2014 10:12 am", "Headline": "යක්කලමුල්ලේ අභිරහස් මරණයක්", "News Content": "යක්කලමුල්ල. කොට්ටවගම ප්‍රදේශයේ නිවසක තිබී අභිරහස් ලෙස මියගිය අවුරුදු 70ක් පමණ වයසැති පුද්ගලයෙකුගේ මළ සිරුරක් සොයාගෙන තිබේ. දින කිහිපයකට පමණ ඉහතදී මියගොස් ඇති බවට සැලකෙන මෙම පුද්ගලයා ඉතා කුඩා ප්‍රමාණයේ නිවසක තනිවම විසූ බව පැවසෙයි. නිවසෙන් දුර්ගන්ධයක් පැතිරීම නිසා අවට නිවැසියන් එකී වැඩිහිටියාගේ පුතෙකුට මේ බව දැනුම්දීමෙන් පසු ඔහු පැමිණ සොයාබලද්දී පියා මියගොස් ඇති බව අනාවරණය කරගෙන මේ ගැන පොලීසියට දැනුම්දී ඇත. යක්කලමුල්ල පොලීසිය මේ ගැන වැඩිදුර පරීක්ෂණ මෙහෙයවන බව අප වාර්තාකරු කියයි.", "URL": "https://sinhala.adaderana.lk/news.php?nid=46009", "Category": null, "Parent URL": null}