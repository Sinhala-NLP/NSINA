{"Source": "Adaderana", "Timestamp": "March 26, 2017 04:34 pm", "Headline": " ජල සම්පාදන මණ්ඩලයේ මිලියන 500ක අලාභයක් ", "News Content": "නුපුහුණු සේවකයින් යොදවා සේවා ආවරණය කිරීම හේතුවෙන් පසුගිය මාස එකහමාරක කාලය තුළ ජල සම්පාදන මණ්ඩලයට රුපියල් මිලියන 500ක පමණ අලාභයක් සිදුව ඇති බව ජල සම්පාදන මණ්ඩලයේ ඉංජිනේරු ඩිප්ලෝමාධාරීන්ගේ සංගමය පවසයි. එම මණ්ඩලයේ සභාපති උපාලි රත්නායක මහතා සඳහන් කළේ තම වෘත්තීය ක්‍රියාමාර්ගය හේතුවෙන් ජල සම්පාදන මණ්ඩලයේ සේවා රැසක් අඩාල වී ඇති බවයි. තම ඉල්ලීම්වලට විසඳුම් ලබාදීමට බලධාරීන් අපොහොසත්වීම හේතුවෙන් මෙම අලාභය සිදුව ඇති බව උපාලි රත්නායක මහතා කියා සිටියේය. ඒ අනුව ජලය අපතේ යාම හේතුවෙන් රුපියල් මිලියන 300ක අලාභයක් සහ සේවා කටයුතු අඩාල වීමෙන් ජල සම්පාදන මණ්ඩලයට රුපියල් මිලියන 250ක පමණ අලාභයක් සිදුව ඇති බව උපාලි රත්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71382", "Category": null, "Parent URL": null}