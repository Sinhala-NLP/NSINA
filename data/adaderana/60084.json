{"Source": "Adaderana", "Timestamp": "May 12, 2016 10:05 am", "Headline": " ජපන් නැව් 2ක් කොළඹට", "News Content": "ජපන් නාවික හමුදාවට අයත් නෞකා දෙකක් කොළඹ වරායට පැමිණ තිබේ.උරගා සහ ටකාෂිමායාමා යන නෞකා දෙක මෙලෙස කොළඹ වරායට පැමිණ ඇති අතර නෞකා දෙක ලබන 14 වන දින දක්වා කොළඹ වරායේ නැංගුරම් ලා තැබෙන බව නාවික හමුදාව සඳහන් කළේය.දෙරටේ නාවික හමුදාවන් අතර සුහදත්වය වර්ධනය කරගැනීමේ අරමුණින් මෙම ජපන් නෞකා දෙක කොළඹ වරායට පැමිණ තිබේ.මෙම ජපන් නෞකා දෙකෙහි කාර්යමණ්ඩලය ශ්‍රී ලංකා නාවික හමුදාව විසින් සංවිධානය කරන බේස්බෝල් තරගාවලියකට ද සහභාගී වීමට නියමිතය.", "URL": "https://sinhala.adaderana.lk/news.php?nid=60084", "Category": null, "Parent URL": null}