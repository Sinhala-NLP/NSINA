{"Source": "Adaderana", "Timestamp": "November 20, 2016 03:59 pm", "Headline": "පැපිලියාන ගින්නේ පරීක්ෂණ කොළඹ අපරාධ කොට්ඨාසයට බාරදෙයි", "News Content": "පැපිලියාන ප්‍රදේශයේ රෙදිපිළි අලෙවිසැලක හටගත් ගින්න පිළිබඳ පරීක්ෂණ කටයුතු කොළඹ අපරාධ කොට්ඨාසය වෙත බාරදී තිබේ.සිද්ධිය සම්බන්ධයෙන් විධිමත් පුළුල් පරීක්ෂණයක් ආරම්භ කර ඇති බවට පොලිස් මූලස්ථානය දැනුම් දී ඇති බව නිවේදනයක් නිකුත් කරමින් රජයේ ප්‍රවෘත්ති දෙපාර්තමේන්තුව ප්‍රකාශ කළේය.ඒ අනුව පරීක්ෂණ කටයුතු සඳහා රජයේ රස පරීක්ෂක දෙපාර්තමේන්තුවේ සහය ද ලබාගෙන ඇති බව පොලිස් මූලස්ථානය පැවසීය.ගින්න ඇතිවීමට හේතුව සොයාබැලීම සඳහා ඉහළ තාක්ෂණික ක්‍රමවේද සහ එම රෙදිපිළි අලෙවිසැල ආශ්‍රිත පරිශ්‍රයෙන් ලබාගත් සීසීටීවී දර්ශනද උපයෝගී කරගන්නා බවට පොලීසිය ප්‍රකාශ කළ බව රජයේ ප්‍රවෘත්ති දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66221", "Category": null, "Parent URL": null}