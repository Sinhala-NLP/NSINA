{"Source": "Adaderana", "Timestamp": "May 31, 2010 08:46 am", "Headline": "සුරාව අඩු කිරීමට පියවර ", "News Content": "මෙරට දුම්කොළ සහ මධ්‍යසාර භාවිතය අවම කිරීමේ අරමුණින් නව වැඩසටහන් රැසක් ක්‍රියාත්මක කරන බව සෞඛ්‍ය අමාත්‍යාංශය පවසයි. අදට යෙදී ඇති ලෝක දුම්වැටි විරෝධී දිනයට සමගාමීව මෙම වැඩසටහන් ක්‍රියාත්මක කිරීමට නියමිතය. ජාතික දුම්කොළ සහ මධ්‍යසාර පාලනාධිකාරිය හා එක්ව මෙය ක්‍රියාත්මක කරන බව සෞඛ්‍ය අමාත්‍යාංශය සඳහන් කරයි. 2007 වසරේ හඳුන්වාදුන් දුම්කොළ සහ මධ්‍යසාර පනතට අනුව මෙරට දුම්කොළ සහ මධ්‍යසාර භාවිතය පාලනය කිරීමට නීති රැසක්ම මේ වනවිට ක්‍රියාත්මක කර ඇති බව සෞඛ්‍ය අමාත්‍යාංශය පෙන්වාදෙයි. ශ්‍රී ලංකාව තුළ දුම්වැටි භාවිතය මේ වනවිට 25% කින් පමණ අඩු වී ඇති බව සමීක්ෂණ වාර්තා වලින් අනාවරණය වී තිබේ. මෙම තත්ත්වය ඉදිරියටත් පවත්වාගෙන යාමට අවශ්‍ය ක්‍රියාමාර්ග ගන්නා බව සෞඛ්‍ය අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8720", "Category": null, "Parent URL": null}