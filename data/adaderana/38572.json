{"Source": "Adaderana", "Timestamp": "November 3, 2013 09:19 am", "Headline": "එමිරේට්ස් යානය ගුවන් ගතවී සැණින් ගොඩබායි", "News Content": "මගීන් රැගත් ගුවන් යානයක් කටුනායක ගුවන් තොටුපළෙන් ගුවන්ගත වී සුළු වේලාවකදී හදිසියේ යළි ගොඩබස්වා තිබේ. ඊයේ පස්වරුවේ එමිරේට්ස් ගුවන් සමාගමට අයත් යානයක් කටුනායක ගුවන් තොටුපළෙන් ඩුබායි බලා පිටත්ව ගොස් ඇති අතර හදිසියේ දුම්පිටවීමක් සම්බන්ධ අනතුරු ඇඟවීමේ සංඥාවක් ක්‍රියාත්මක වීම හේතුවෙන් එම යානාව හදිසියේ ගොඩබස්වා ඇති බව වාර්තා වේ. කටුනායක ගුවන් තොටුපළ කාර්යය භාර නිලධාරියා පැවසුවේ එම යානයේ සිටි මගීන් පිරිස ඊයේ රාත්‍රී වෙනත් ගුවන් යානයකින් ඩුබායි බලා පිටත් කර හැරී බවයි. අදාළ යානය පරීක්ෂා කිරීම සඳහා ගුවන්තොටුපළ නිලධාරීන් ක්‍රියාත්මක වී ඇත.", "URL": "https://sinhala.adaderana.lk/news.php?nid=38572", "Category": null, "Parent URL": null}