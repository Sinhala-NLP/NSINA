{"Source": "Adaderana", "Timestamp": "February 8, 2012 01:32 pm", "Headline": "ශ්‍රී ලංකාව කඩුලු 8 ට ලකුණු 233 යි", "News Content": "ශ්‍රී ලංකාව හා ඉන්දියාව අතර අද(08) පැවැත්වෙන එක්දින තරගයේ දී පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දු වාර 50 තුළ කඩුලු 08 ක් දැවී ලකුණු 233 ක් රැස්කිරීමට සමත්විය. ඕස්ට්‍රේලියාවේ පර්ත් ක්‍රීඩාංගණයේ පැවැත්වෙන මෙම තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කළේය‍. ශ්‍රී ලංකා කණ්ඩායම වෙනුවෙන් දිනේෂ් චන්දිමාල් ලකුණු 64 ක් ලබාගත්තේය. ශ්‍රී ලංකාව, ඕස්ට්‍රේලියාව සහ ඉන්දියාව අතර පැවැත්වෙන තුන්කොන් එක්දින ක්‍රිකට් තරගාවලියේ ශ්‍රී ලංකාව සහභාගී වන ප්‍රථම තරගය වේ. එම තරගාවලියේ ඉන්දියාව සමඟ පැවති ප්‍රථම තරගයේ දී ලකුණු 65 ක ජයක් හිමිකර ගැනීමට ඕස්ට්‍රේලියානු කණ්ඩායම සමත් විය. මෙම තරගාවලිය තරග 12 න් සමන්විතය.", "URL": "https://sinhala.adaderana.lk/news.php?nid=21960", "Category": null, "Parent URL": null}