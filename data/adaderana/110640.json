{"Source": "Adaderana", "Timestamp": "May 25, 2019 10:43 am", "Headline": "සිවිලිමක් මතින් ඇවිදීමට ගිය කතක් ඇද වැටී මරුට", "News Content": "මීගොඩ හේනවත්ත ප්‍රදේශයේ දෙමහල් නිවසක ඉහළ මහලයෙන් ඇද වැටී කාන්තාවක් මියගොස් ඇත. මීගොඩ හේනවත්ත ප්‍රදේශයේ නිවසක කුඩා දරුවෙකු රැක බලාගැනීමට පැමිණි 60 හැවිරිදි කාන්තාවක් මෙලෙස මියගොස් ඇත. නිවසේ උඩු මහලට ගමන් කිරීමට ඇති පඩිපෙල තාවකාලිකව සවිකළ සිවිලිමකින් ආවරණය කර ඇති අතර අදාල කාන්තාව එම සිවිලිම මතින් ගමන් කිරීමට යාමේදී ඉන් ඇදවැටී අනතුරට ලක්ව තිබුණි. අප වාර්තාකරු සඳහන් කළේ බරපතල තුවාල ලැබූ කාන්තාව හෝමාගම මූලික රෝහලට ඇතුළත් කිරීමෙන් පසුව මියගොස් ඇති බවයි.", "URL": "https://sinhala.adaderana.lk/news.php?nid=110640", "Category": null, "Parent URL": null}