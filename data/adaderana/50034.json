{"Source": "Adaderana", "Timestamp": "March 17, 2015 06:17 pm", "Headline": "රවී විනිමය පාලන නීති උල්ලංඝණය කර නෑ", "News Content": "විදේශ විනිමය ප්‍රේෂණ කටයුතුවලදී මුදල් අමාත්‍ය රවී කරුණානායක මහතා ඇතුළු විත්තිකරුවන් විනිමය පාලන නීති උල්ලංඝණය වන ආකාරයෙන් කටයුතු කර නොමැති බව නියෝජ්‍ය විනිමය පාලක සරත් සිසිර කුමාර මහතා අද කොළඹ මහාධිකරණයට දැනුම්දී තිබේ.විනිමය පාලන නීති උල්ලංඝණය කරමින් ඩොලර් බිලියනයකට අධික මුදලක් මෙරටට ගෙන ඒම සම්බන්ධයෙන් චෝදනා කරමින් රවී කරුණානායක මහතා ඇතුළු විත්තිකරුවන් තිදෙනෙකුට එරෙහිව පවරා ඇති නඩුව අද විභාගයට ගැනිණ.එහිදී නියෝජ්‍ය විනිමය පාලක සරත් සිසිර කුමාර මහතා දැනුම්දී ඇත්තේ රවී කරුණානායක මහතා ඇතුළු විත්තිකරුවන් විනිමය පාලන නීති උල්ලංඝණය වන ආකාරයෙන් කටයුතු කර නැති බවයි.විනිමය පාලන නීති උල්ලංඝණය කරමින් මෙරටට මුදල් රැගෙන ආ බවට චෝදනා එල්ල වී ඇති මුදල් අමාත්‍ය රවී කරුණානායක මහතා ඇතුළු විත්තිකරුවන් තිදෙනෙකුට එරෙහිව විත්තියේ හරස් ප්‍රශ්න ඇසීම පසුගිය 10 වැනිදා සිදුවිය.මීට අදාළව වැඩිදුර හරස් ප්‍රශ්න විමසීම අද සිදුවූණි.", "URL": "https://sinhala.adaderana.lk/news.php?nid=50034", "Category": null, "Parent URL": null}