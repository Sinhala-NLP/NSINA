{"Source": "Adaderana", "Timestamp": "August 3, 2019 01:43 pm", "Headline": "නාවලපිටියේ ගමක්ම බය කරපු කෙනෙක් මද්දකට හසු වෙයි", "News Content": "නාවලපිටිය පොලිස් වසමට අයත් ජයසුන්දරඕවිට ප්‍රදේශයම භිතියට පත් කරමින් සැරිසැරු හදුන් දිවි පැටවෙකු මන්දක් අටවා අල්ලා වනජිවි නිලධාරින්ට භාර දීමට ගම්වාසින් සමත් වි තිබේ. ඊයේ (02) රාත්‍රියේ මෙම හදුන් දිවි පැටවා ගම්වාසින් විසින් මන්දක් අටවා අල්ලා ගෙන ඇති බව අද දෙරණ වාර්තාකරු පවසයි. මහවැලි ගඟට ආසන්නයේ ඇති ලඳු කැළෑවක සැරිසරන මෙම හදුන් දිවියන් රාත්‍රි කාලයේ එම ගම්මානයට පිවිස ගම්වාසින් විසින් සුරතලේට ඇති කරන සුනඛයන් සහ කුකුලන් දඩයම් කරන බව එම ගම්වාසීන් පවසයි. රාත්‍රි කාලයේ ගම පුරාම මෙම දිවියන් සැරිසරන නිසා ගම්වාසින් දැඩි භිතියට පත් වි සිටි බව වාර්තා වෙයි. මේ පිලිබදව වනජිවි නිලධාරින් දැනුවත් කලද එම නිලධාරින් ක්‍රියාත්මක නොවු නිසා ගම්වාසින් එකතු වි මුදල් එක් රැස් කර ගම්මානයේ දිවියන් අල්ලා වනජිවි නිලධාරින්ට භාර දිමට විශේෂ කුඩුවක්ද සකස් කර මෙම දිවි පැටවා අල්ලා ගැනිමට සමත් වි තිබේ. රාත්‍රි කාලයේ එම ගම්මානය පුරා සැරිසරන දිවියන් නිරික්ෂණය කිරීම සඳහා ගම්වාසින් ආරක්ෂිත කැමරාද සවි කර තිපුණි. එම කැමරා දර්ශන ඔස්සේ මෙහෙයුම දියත් කළ ගම්වාසින් දිවියන් සැරිසරන ස්ථාන නිසි ලෙස හඳුනාගෙන උගුලක් සහිත කුඩුව සවි කර තිබුණි. ගම්වාසින් විසින් අල්ලාගෙන වනජිවි නිලධාරින් වෙත භාරදුන් හදුන් දිවි පැටවා ආරක්ෂිතව වෙනත් රක්ෂිතයකට මුදා හරින බව මධ්‍යම පළාත් වනජිවි නියෝජ්‍යය අධ්‍යක්ෂක ආර්.ඩි විරසිංහ මහතා පැවසීය.", "URL": "https://sinhala.adaderana.lk/news.php?nid=115643", "Category": null, "Parent URL": null}