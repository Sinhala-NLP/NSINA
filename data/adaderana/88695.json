{"Source": "Adaderana", "Timestamp": "May 7, 2018 08:26 pm", "Headline": " ආර්ථික වශයෙන් කිසිම ජයග්‍රහණයක් ලබා නොමැති රාජ්‍යක් ලෙස මේ රට පත්වෙලා", "News Content": "ආර්ථික වශයෙන් කිසිම ජයග්‍රහණයක් ලබා නොමැති රාජ්‍යක් මෙන්ම ආර්ථික වශයෙන් කඩා වැටෙන රාජ්‍යක් බවට මෙම රාජ්‍ය පාලකයන් විසින් පත් කර ඇති බව ජනතා විමුත්ති පෙරමුණේ නායක අනුර කුමාර දිසානායක මහතා පවසයි. අද(07) පැවති ජනතා විමුක්ති පෙරමුණේ මැයි දින රැළිය අමතමින් ඒ මහතා මේ බව සඳහන් කළේය. ශ්‍රි ලංකා නිදහස් පක්ෂය සමඟ එක්ව එක්සත් ජාතික පක්ෂය ආණ්ඩු කළ බවත්, එක්සත් ජාතික පක්ෂය එක්ව ශ්‍රී ලංකා නිදහස් පක්ෂය ආණ්ඩු කළ බවත් මේ ආකාරයෙන් මෙම පාලකයන් වසර 70ක් ආණ්ඩු කළ බවත් එහෙත් රට තුළ කිසිඳු සංවර්ධනයක් වී නොමැති බවද අනුර කුමාර දිසානායක මහතා පෙන්වා දෙයි. දකුණු ආසියානු කලාපයේ වැඩිම දරිද්‍රතාවයකින් ජීවත්වන පිරිසක් සිටින රාජ්‍යක් ලෙස මේ රට පත්ව අවසන් බව ඒ මහතා මේ බව සඳහන් කළේය. මහජන ධනය විශාල වශයෙන් පොදිබැඳ ගැනීමේ තත්ත්වයක් වර්තමාන දේශපාලනයේ ඇතිවී ඇති බව අනුර කුමාර දිසානායක මහතා පෙන්වා දෙයි.", "URL": "https://sinhala.adaderana.lk/news.php?nid=88695", "Category": null, "Parent URL": null}