{"Source": "Adaderana", "Timestamp": "June 9, 2013 05:02 pm", "Headline": "ත්‍රීරෝද රිය දුම්රියේ ගැටී 3ක් රෝහලේ", "News Content": "තඹලගමුව, සාලියපුර ප්‍රදේශයේ අනාරක්ෂිත දුම්රිය හරස් මාර්ගයකදී ත්‍රිරෝද රථයක් දුම්රියක ගැටීමෙන් පුද්ගලයින් තිදෙනෙකු තුවාල ලබා තිබේ. කොළඹ සිට ත්‍රිකුණාමලය බලා ධාවනය වූ දුම්රියක එම ත්‍රිරෝද රථය ගැටී ඇති බව පොලීසිය පැවසුවේය. අනතුරින් තුවාල ලැබූවන් ප්‍රතිකාර සඳහා කන්තලේ රෝහලට ඇතුළත් කර තිබේ. ඔවුන් තිදෙනා කින්නියා ප්‍රදේශයේ පදිංචිකරුවන් බව පොලීසිය පැවසුවේය. සිද්ධිය සම්බන්ධයෙන් තඹලගමුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34774", "Category": null, "Parent URL": null}