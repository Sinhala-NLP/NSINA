{"Source": "Adaderana", "Timestamp": "September 8, 2018 02:41 pm", "Headline": "පොලීසියේ විශේෂ මෙහෙයුමකින් 3593 ක් අත්අඩංගුවට", "News Content": "දිවයින පුරා සිදු කළ විශේෂ මෙහෙයුමකදී විවිධ අපරාධ සම්බන්ධයෙන් පුද්ගලයින් 3593 දෙනෙකු අත්අඩංගුවට ගෙන තිබේ. පොලිස්පතිවරයාගේ උපදෙස් මත පොලිස් නිළධාරින් 17,155 දෙනෙකුගේ සහභාගිත්වයෙන් අද (08) අළුයම 03.00 සිට පෙරවරු 07.00 දක්වා පැය 04ක කාලයක් තුළ මෙම විශේෂ මෙහෙයුම ක්‍රියාත්මක වූ බව පොලිස් මූලස්ථානය සඳහන් කළේය. එහිදී බීමත්ව රිය පැදවූ පුද්ගලයින් 451ක්, වරෙන්තුකරුවන් 1111ක්, මත්ද්‍රව්‍ය සහා නීතිවිරෝධි මධ්‍යසාර සම්බන්ධයෙන් පුද්ගලයින් 947ක්, බලපත්‍ර නොමැතිව මත්පැන් අලෙවි කිරිම, ප්‍රසිද්ධ ස්ථානවල මත්පැන් පානය කිරිම සම්බන්ධයෙන් පුද්ගලයින් 104ක්, බලපත්‍ර නොමැතිව ගිනි අවි ලබා ගත් පුද්ගලයින් දෙදෙනෙක් සහ විවිධ අපරාධ සම්බන්ධයෙන් පුද්ගලයින් 978 ක් අත්අඩංගුවට ගෙන තිබේ. මීට අමතරව රථ වාහන වැරදි සම්බන්ධයෙන් නඩු 6542ක් ලබාගෙන ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=95773", "Category": null, "Parent URL": null}