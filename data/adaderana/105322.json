{"Source": "Adaderana", "Timestamp": "March 2, 2019 08:09 am", "Headline": "මඩකලපුව-කොළඹ අහස යා කරමින් ගුවන් ගමන් ඇරඹෙයි", "News Content": "ශ්‍රී ලංකාවේ සංචාරක ක්ෂේත්‍රය ප්‍රවර්ධනය කිරීමේ අරමුණින් නැගෙනහිර පළාත් ගුවන් සේවාවේ දෙවැනි අදියර ආරම්භ කර ඇත. නැගෙනහිර පළාතේ සංචාරක ක්ෂේත්‍රය ව්‍යාප්ත කිරීමේ අරමුණින් අභ්‍යන්තර ගුවන් සේවාවේ දෙවැනි අදියර නැගෙනහිර පළාත් ආණ්ඩුකාර එම්. එල්. ඒ. එම් හිස්බුල්ලාහ් මහතාතේ ප්‍රධානත්වයෙන් ඊයේ (01) ආරම්භ කර ඇත. ප්‍රථම ගුමන් ගමනට නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලාහ්, ග්‍රාමීය කර්මාන්ත රාජ්‍ය අමාත්‍ය අමීර් අලි සමාජ සවිබල ගෙන්වීමේ රාජ්‍ය අමාත්‍ය අලි සාහිර් මව්ලානා සහ යන මහත්වරුන්ද සහභාගී වී ඇත. මෙම ගුවන් සේවාව සඳුදා, බදාදා, සිකුරාදා යන සතියේ දින තුනක් මඩකලපුව-කටුනායක යන ගුවන්තොටුපොළවල් අතර පවතින බව වාර්තා වෙයි.", "URL": "https://sinhala.adaderana.lk/news.php?nid=105322", "Category": null, "Parent URL": null}