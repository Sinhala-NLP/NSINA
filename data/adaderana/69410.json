{"Source": "Adaderana", "Timestamp": "February 10, 2017 10:29 am", "Headline": " යාපනය වෙඩි තැබීම - පොලීසියේ පස්දෙනා යළි රිමාන්ඩ්", "News Content": "යාපනය විශ්වවිද්‍යාලයේ සිසුන් දෙදෙනාගේ මරණය සම්බන්ධයෙන් සැකපිට අත්අඩංගුවට ගෙන රක්ෂිත බන්ධනාගාර ගත කර සිටි පොලිස් නිලධාරීන් 05 දෙනා යළි රක්ෂිත බන්ධනාගාර ගත කර තිබේ. ඔවුන් ඊයේ(09) දිනයේ අධිකරණයට ඉදිරිපත් කිරීමෙන් පසු මරණය සම්බන්ධයෙන් තවදුරටත් පරීක්ෂණ සිදු කරන බැවින් සැකකාර පොලිස් නිලධාරීන් තවදුරටත් රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කළ බව අද දෙරණ වාර්තාකරු සඳහන් කළේය. ඒ අනුව එම පොලිස් නිලධාරීන් 05 දෙනා ලබන 23 වනදා දක්වා යළි රක්ෂිත බන්ධනාගාර ගත කර තිබේ. යාපනය, කොක්කුවිල්, කුලප්පිට්ටි මංසන්දිය ප්‍රදේශයේදී පසුගිය ඔක්තෝබර් මස 20 වනදා යාපනය විශ්වවිද්‍යාලයේ තුන්වන වසරේ අධ්‍යාපනය ලබන සිසුන් දෙදෙනෙකු ජීවිතක්ෂයට පත් වුණි. අදාළ මරණයන් සැකසහිත බැවින් ඒ පිළිබඳව අපරාධ පරීක්ෂණ දෙපාර්තමේන්තුව විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=69410", "Category": null, "Parent URL": null}