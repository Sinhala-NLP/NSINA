{"Source": "Adaderana", "Timestamp": "June 29, 2019 06:29 pm", "Headline": "ආරක්ෂ අංශවල නම විකුණා වැඩිහිටියන් රැවටු පස්දෙනෙක් පොලිස් බාරයට", "News Content": "පොලීසියෙන් සහ විශේෂ කාර්ය බලකායේ නිලධාරීන් බව පවසා මහ මග ගමන් කරමින් සිටින වැඩිහිටි කාන්තාවන් සහ පිරිමි අයවළුන්ව ත්‍රී රෝද රථ වලින් පැහැර ගෙන ගොස් රන් ආභරණ කොල්ලකෑමේ නිරත වූ පුද්ගගයින් 05 දෙනෙකුව වෙන්නප්පුව පොලීසිය විසින් අත්අඩංගුවට ගෙන ඇත. අත්අඩංගුවට ගෙන ඇති අය අතර අපරාධ විමර්ශණ අංශයේ සේවය කරමින් සිට වැඩ තහනමට ලක්ව ඇති උප පොලිස් පරීක්ෂකවරයෙකුද වන බව වාර්තා වේ. සැකකරුවන් මරදාන,බොරැල්ල,වරකාපොල සහ කල්පිටියේ පදිංචිකරුවන් බවට හදුනා ගෙන ඇත. මහ මග ගමන් කරමින් සිටින වැඩිහිටි පිරිමි සහ කාන්තාවන්ව තමන් පොලීසියේ හෝ විශේෂ කාර්ය බලකායේ බව පවසා ත්‍රී රෝද රථයට නංවා ගෙන අතර මගදී ඔවුන් සතුව ඇති රන් ආභරණ කොල්ලකෑම සැකකරුවන් විසින් සිදු කර ඇති බව පොලීසිය පවසයි. සැකකරුවන් විසින් වෙන්නප්පුව,මීගමුව,ජා ඇල,කඩවත,හලාවත,මාරවිල ඇතුළු දිවයින පුරා කොල්ලකෑම් රැසක් සිදු කර ඇති බවත්,ඉන් කොල්ලකෑම් 15 ක තොරතුරු මේ වන විට අනාවරණය වී ඇත. කොල්ලකරුවන් විසින් කොල්ලකන ලද රන් ආභරණ තැරැව්කරුවන් යොදාගෙන උගස් හල් වලට අලවි කිරීමට කටයුතු කර තිබේ. එම රන් ආභරණ අතරින් උණු කරන ලද රුපියල් ලක්ෂ 8 ½ ක් පමණ වටිනා රන් ආභරණ පොලීසිය විසින් සොයා ගෙන ඇති බව වාර්තා වේ. වෙන්නප්පුව පොලීසියේ මූලස්ථන පොලිස් පරීක්ෂක චමින්ද ප්‍රනාන්දු,අපරාධ විමර්ශණ අංශයේ ස්ථානාධිපති පොලිස් පරීක්ෂක යසන්ත විජේසේකර යන මහත්වරුන් ඇතුළු නිලධාරීන් විසින් සැකකරුවන් අත්අඩංගුවට ගෙන වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=113012", "Category": null, "Parent URL": null}