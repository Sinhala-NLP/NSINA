{"Source": "Adaderana", "Timestamp": "August 17, 2018 07:22 pm", "Headline": "හඳුනා නොගත් රෝගයකින් පීඩා විඳින දරුවන් දෙදෙනෙක්", "News Content": "ජාන විකෘතිතාවක් හේතුවෙන් පීඩා විඳින දරු දෙදෙනෙකු සම්බන්ධයෙන් අද දෙරණට මහියංගණය මීවාගල ගම්මානයෙන් වාර්තා විය. මෙම රෝගය සුව කරගැනීම සඳහා හැකි උපකාරයක් සිදුකරන ලෙසයි ඔවුන්ගේ මව වෛද්‍යවරුන්ගෙන් ඉල්ලා සිටියි. මහියංගණය මීවාගල ගම්මානය සුන්දර පරිසරයකට හිමිකම් කියයි. එහි දිවිගෙවන ඒ.වී පුංචි බණ්ඩාගේ සහ ඊ.ජී බණ්ඩාර මැණිකේ සිය දරු දෙදෙනා ජීවත් කරනු ලබන්නේ කුලී රැකියාවකින් උපයන ධනයෙන්. 14 හැවිරිදි ඊ.ජී ගුණරත්න මොවුන්ගේ වැඩිමහළු පුතු වන අතර දස හැවිරිදි දියණිය ඊ.ජී කෞෂල්‍යායි. ඔවුන්ගේ සම වයස්වල පසුවන ගමේ අනෙක් දරු දැරියන් අධ්‍යාපන කටයුතු සඳහා පාසල් වෙත ගියද මේ දරුවන්ට එම අවස්ථාව හිමි නොවන්නේ ඔවුන් උපතින්ම ගොඳුරුව ඇති ජාන විකෘතිතාවක් හේතුවෙනි. එම ජාන විකෘතිතාව හේතුවෙන් හටගෙන ඇති මේ සමේ රෝග තත්ත්වය නිසා අනෙක් සෙසු දරුදැරියන් සමඟ කෙළි දෙලෙන් කාලය ගත කිරීමට ඔවුන්ට අවස්ථාව හිමිවන්නේ නෑ. ඒ අනුව මෙම දරු දෙදෙනාගේ මිත්‍රයන් බවට පත්ව සිටින්නේ ඔවුන්ගේ සත්ත්ව ගොවිපලෙහි සිටින මෙම සත්ත්වයින් පමණයි. සිය දරුවන් මුහුණු දී සිටින මෙම රෝගී තත්ත්වය සම්බන්ධයෙන් අදහස් දක්වමින් ඔවුන්ගේ මව කියා සිටියේ, දරුවන් දෙදෙනා කෙසේ හෝ සුව කර දිය හැකි නම් එය මහත් උපකාරයක් බවයි. ඔවුන්ට උපකාර කිරීමට හැකි අයෙක් වෙතොත් අප ප්‍රාදේශීය වාර්තාකරු හරහා ඔවුන් සම්බන්ධ කර ගත හැකියි. දුරකථන - 0776339200,0711399842 - ධනනන්දන", "URL": "https://sinhala.adaderana.lk/news.php?nid=94578", "Category": null, "Parent URL": null}