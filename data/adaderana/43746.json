{"Source": "Adaderana", "Timestamp": "June 5, 2014 08:39 am", "Headline": "ලෝක පරිසර දිනය අදයි - වාහන නලා හඬවන්න එපා!", "News Content": "කොළඹ නගරය තුළ වාහන නලා ශබ්ද කිරීම අඩු කිරීම සම්බන්ධයෙන් විශේෂ වැඩපිළිවෙළක් අද දිනය තුළ ක්‍රියාත්මක කිරීමට කටයුතු යොදා තිබේ. අදට යෙදෙන ලෝක පරිසර දිනය නිමිත්තෙන් මෙලෙස වාහනවල නලා හැඬවීමෙන් වළකින ලෙස කොළඹ නගර සභාව රියදුරන්ගෙන් ඉල්ලා සිටියි. එසේම කොළඹට වාහන පිවිසෙන ප්‍රධාන ස්ථාන 7කදී පෙරවරු 8.30 සිට 10.30 දක්වා වාහන සහ නලා ශබ්ද පරික්ෂා කිරීමට නියමිතය. පෑලියගොඩ කැලණි පාලම, දෙහිවල වැල්ලවත්ත පාලම අසල, හයිලෙවල් මාර්ගයේ හැව්ලොක් ටවුම, රාජගිරිය ඇතුළු කොළඹ නගරයට පිවිසෙන ස්ථාන 07කදී මෙම පරික්ෂා කිරීම් සිදු කෙරෙන බව පොලිස් මාධ්‍ය ප්‍රකාශක ජ්‍යෙෂ්ඨ ‍ පොලිස් අධිකාරි අජිත් රෝහණ මහතා පැවසුවේය. ශබ්ද දූෂණය අවම කිරීම මෙහි අරමුණය.", "URL": "https://sinhala.adaderana.lk/news.php?nid=43746", "Category": null, "Parent URL": null}