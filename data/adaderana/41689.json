{"Source": "Adaderana", "Timestamp": "March 10, 2014 05:13 pm", "Headline": " නුවරඑළියට මිලියන 1723 ක්", "News Content": "නුවරඑළිය දිස්ත්‍රීක්කයේ සංවර්ධනය සඳහා රුපියල් මිලියන 1723 වෙන් කර ඇති බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. එම දිස්ත්‍රීක්කයේ ක්ෂේත්‍ර කිහිපයක ව්‍යාපෘති සඳහා මෙම මුදල් ප්‍රතිපාදන වෙන් කර ඇති බව අමාත්‍යවරයා කියා සිටියි. නුවරඑළිය නගර සභා ක්‍රීඩාංගණයේ පැවති මැති ඇමතිවරුන් සහ රාජ්‍ය නිලධාරින් දැනුවත් කිරිමේ උත්සවයකට එක්වෙමින් බැසිල් රාජපක්ෂ මහතා මෙම අදහස් පළ කළේය. එමෙන්ම යටිතල පහසුකම් නංවාලීම සදහා රජය විශාල දායකත්වයක් ලබාදෙන බව ද හෙතෙම එහිදී සඳහන් කළේය.", "URL": "https://sinhala.adaderana.lk/news.php?nid=41689", "Category": null, "Parent URL": null}