{"Source": "Adaderana", "Timestamp": "July 1, 2010 08:08 am", "Headline": "මාතර රිය අනතුරකින් එක් අයෙක් මියයයි", "News Content": "මාතර, මිරිස්ස ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. සු‍ඛෝපභෝගි බස් රථයක් සහ ත්‍රිරෝද රථයක් එකිනෙක ගැටීමෙන් එම අනතුර සිදුව ඇති බව පොලිසිය සඳහන් කරයි. අනතුරින් ත්‍රිරෝද රථයේ රියදුරු ජිවිතක්ෂයට පත්ව තිබේ. මෙසේ ජිවිතක්ෂයට පත්ව ඇත්තේ මිරිස්ස බන්ධරමුල්ල ප්‍රදේශයේ පදිංචි 37 හැවිරිදි පුද්ගලයෙකි. සිද්ධියෙන් පසු බස් රථයේ රියදුරු පලාගොස් ඇති අතර ගම්වාසීන් පිරිසක් අදාළ බස් රථයට අලාභ හානි සිදුකර ඇති බව වාර්තා වේ. සිද්ධිය සම්බන්ධයෙන් වැලිගම පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=9309", "Category": null, "Parent URL": null}