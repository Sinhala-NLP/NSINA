{"Source": "Adaderana", "Timestamp": "February 12, 2017 12:39 pm", "Headline": " අලි ප්‍රහාරයෙන් එලොව යයි", "News Content": "මාතලේ විල්ගමුව ,දුනුවිලපිටිය ප්‍රදේශයේ කුඹුරක පැල් රකිමින් සිටි පුද්ගලයෙකු වන අලි ප්‍රහාරයකට ලක්වී මියගොස් ඇතිබව පොලීසිය පවසයි .මෙසේ මියගොස් ඇත්තේ දුනුවිලපිටිය පදිංචි පි .ජි .කරුණාසිංහ (52) නම් පුද්ගලයෙකි .මේ දින කීපයේම වස්ගමුව රක්ෂිතයේ සිටින වන අලින් රංචුවක් ගමට පැමිණ බව බෝග විනාශ කරමින් සිටින බවත් ඉතාම සීමිතව වගාකොට ඇති ලියදි කීපය ආරක්ෂා කර ගැනීම සඳහා ජනතාව දිවා රෑ වෙහෙසෙන බව ද ඔවුන් පවසති. එසේ රෑ ගොයම් ආහාරයට ගැනීමට පැමිණි වන අලින් සිය කුඹුරෙන් එලවීමට ගිය පුද්ගලයාට පහරදී කුඹුර තුළම මරාදමා තිබේ. වනජීවී නිලධාරීන් මෙතෙක් පැමිණ නැති බව ද ගොවින් පවසති.", "URL": "https://sinhala.adaderana.lk/news.php?nid=69499", "Category": null, "Parent URL": null}