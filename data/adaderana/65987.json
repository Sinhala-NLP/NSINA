{"Source": "Adaderana", "Timestamp": "November 13, 2016 10:55 am", "Headline": "  කපා කොටා ඝාතනය කරලා", "News Content": "සූරියවැව, විහාරගල ප්‍රදේශයේ දී තියුණු ආයුධයකින් කපා කොටා පුද්ගලයෙකු ඝාතනය කිරීමේ සිද්ධියක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ.සූරියවැව පොලීසියට ලද තොරතුරකට අනුව මෙම සැකකරු අත්අඩංගුවට ගෙන ඇති බව වාර්තා වේ.සූරියවැව- විහාරගල ප්‍රදේශයේ දී තියුණු ආයුධයකින් පහර දී ඊයේ (12) පස්වරුවේ පුද්ගලයෙකු ඝාතනය කර තිබුණි.මෙලෙස ඝාතනයට ලක්වී ඇත්තේ 54 හැවිරිදි විහාරගල ප්‍රදේශයේ පදිංචිව සිටි පුද්ගලයෙකි.එම ඝාතනය සම්බන්ධයෙන් පරීක්ෂණ පැවැත්වූ සූරියවැව පොලීසිය ඝාතනයට ලක්වූ පුද්ගලයාගේ බිරිඳගේ සහෝදරයෙකු අත්අඩංගුවට ගෙන ඇති බව වාර්තා වේ.සූරියවැව පොලීසිය මේ සම්බන්ධයෙන් වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=65987", "Category": null, "Parent URL": null}