{"Source": "Adaderana", "Timestamp": "January 21, 2011 11:31 am", "Headline": "ගුරුවරයාගේ දඬුවමින් දැරිය රෝහලේ  ", "News Content": "මාතලේ අළුවිහාර ප්‍රදේශයේ පාසලක ගුරුවරයෙකු විසින් පහරදුන් දැරියක රෝහල් ගත කර තිබේ. නිවසේ දී සම්පූර්ණ කර රැගෙන ඒම සඳහා ලබාදුන් පාඩම් වැඩ සිදු නොකිරීමට දඬුවම් වශයෙන් ඊයේ(20) පාසල් කාලය තුළ මෙම පහරදීම සිදුව ඇති බව වාර්තා වේ. පහර කෑමට ලක්ව ඇත්තේ දස හැවිරිදි දැරියක් බව පොලිසිය පවසයි. සිද්ධිය සම්බන්ධයෙන් ලැබුණු පැමිණිල්ලකට අනුව පරීක්ෂණ සිදුකරන බව මාතලේ මූලස්ථාන පොලිසියේ ළමා හා කාන්තා කාර්යාංශය පැවසීය. පහරකෑමට ලක්වූ දැරිය මේ වන විට මාතලේ දිස්ත්‍රික් රෝ‍හලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=13652", "Category": null, "Parent URL": null}