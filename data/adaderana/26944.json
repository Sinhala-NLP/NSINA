{"Source": "Adaderana", "Timestamp": "August 28, 2012 09:31 am", "Headline": "ධාතු ප්‍රදර්ශනය දීර්ඝ කෙරෙයි", "News Content": "කපිලවස්තුපුර, ශ්‍රී සර්වඥධාතූන් වහන්සේ මෙරට තුළ ප්‍රදර්ශනය කරන කාලය දීර්ඝ කිරීමට තීරණය කර තිබේ. සර්වඥධාතූන් වහන්සේ වැඳපුදා ගැනීම සඳහා වැඩි පිරිසකට අවස්ථාව ලබාදීම මෙහි අරමුණ බව ආගමික කටයුතු සහ බුද්ධ ශාසන අමාත්‍යාංශය සඳහන් කළේය. අද (28) දිනයේ ද සර්වඥධාතූන් වහන්සේ කන්තලේ වෙලුන්නා අග්‍රබෝධී විහාරයේ දී ප්‍රදර්ශනය කෙරෙයි. හෙට සහ අනිද්දා දිනවල සර්වඥධාතූන් වහන්සේ ප්‍රදර්ශනය සිදුකෙරෙන්නේ ගම්පොල සම්බුද්ධත්ව ජයන්ති විහාරයේ දීය. වාරියපොල සහ මාතර යන ප්‍රදේශ වෙත ද ධාතූන් වහන්සේ වැඩම කරවීමට සැලසුම් කර තිබේ. මීට අමතරව තිස්සමහරාමය ඇතුළු තවත් ප්‍රදේශ කිහිපයක් වෙත ධාතූන් වහන්සේ වැඩම කරවීමට තීරණය කර ඇති බව අද දෙරණ මාණ්ඩලික වාර්තාකරු සඳහන් කළේය.", "URL": "https://sinhala.adaderana.lk/news.php?nid=26944", "Category": null, "Parent URL": null}