{"Source": "Adaderana", "Timestamp": "September 4, 2016 09:18 am", "Headline": " පීලි පැනීමට ලක් වූ දුම්රිය පීලි ගත කිරීමේ කටයුතු තවදුරටත්", "News Content": "කන්කසන්තුරෙයි දුම්රිය ස්ථානය ආසන්නයේදී පීලි පැනීමට ලක් වූ දුම්රිය පීලි ගත කිරීමේ කටයුතු තවදුරටත් සිදු කෙරෙන බව දුම්රිය දෙපාර්තමේන්තුව පවසයි.පීලි පැනීමට ලක්වූ දුම්රිය මැදිරි දෙකක් පීලි ගත කර ඇති අතර දුම්රිය එන්ජිම පීලි ගත කිරීම සඳහා මේ වන විට කටයුතු කරමින් සිටින බව දුම්රිය පාලක මැදිරිය සඳහන් කළේය.කන්කසන්තුරෙයි සිට කොළඹ බලා පැමිණීමට නියමිතව තිබූ උදෑසන 05.30 දුම්රිය ඊයේ(04) පීලි පැනීමට ලක් වුණි.තිරිංග ක්‍රියාත්මක නොවීම හේතුවෙන් දුම්රිය පීලි පැන ඇති බව කන්කසන්තුරෙයි දුම්රිය ස්ථානයේ ප්‍රකාශකයෙකු පවසා ඇත.කෙසේ වෙතත් එම දුම්රිය පීලි පැනීමෙන් දුම්රිය ධාවනයට කිසිඳු බාධාවක් නොවූ අතර කන්කසන්තුරෙයි දක්වා දුම්රිය ධාවනය සාමාන්‍ය පරිදි සිදු කෙරෙන බව ප්‍රධාන දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=63757", "Category": null, "Parent URL": null}