{"Source": "Adaderana", "Timestamp": "November 8, 2012 08:24 am", "Headline": "ඔස්ට්‍රේලියාවෙන් පිටුවහල් කළ 30 ක් යළි දිවයිනට", "News Content": "ඔස්ට්‍රේලියාවෙන් පිටුවහල් කරනු ලැබූ තවත් ශ්‍රී ලාංකිකයින් 30 දෙනෙකු දිවයිනට පැමිණ තිබේ. එලෙස ඊයේ (07) පැමිණි සියලු දෙනා පිරිමි පුද්ගලයින් බව ගුවන් තොටුපොළ ප්‍රකාශකයෙකු සඳහන් කළේය. නීතිවිරෝධී ලෙස මුහුදු මාර්ගයෙන් ගොස් ඔස්ට්‍රේලියාවේ ක්‍රිස්මස් දූපතේ රැඳී සිට ශ්‍රී ලාංකිකයන් 30 දෙනෙකු මෙලෙස විශේෂ ගුවන් යානයකින් එරටින් පිටුවහල් කරනු ලැබීය. ඔස්ට්‍රේලියානු රජයේ නව නීතිවලට අනුව එරට රැඳී සිටින අනවසර සංක්‍රමණිකයින් පිටුවහල් කිරීමේ කටයුතු සිදුවේ. එලෙස පසුගිය අගෝස්තු මස 13 වන දින සිට මේ දක්වා කාලය තුළ ශ්‍රී ලාංකිකයින් 156 දෙනෙකු එරටින් පිටුවහල් කර ඇති බව ඔස්ට්‍රේලියානු රජය පවසයි.", "URL": "https://sinhala.adaderana.lk/news.php?nid=29004", "Category": null, "Parent URL": null}