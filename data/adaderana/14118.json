{"Source": "Adaderana", "Timestamp": "February 10, 2011 10:31 am", "Headline": "දකුණු ආසියාවේ සමාජ සංවර්ධන ඇමතිවරුන්ගේ සමුළුව 20 වැනිදා", "News Content": "දකුණු ආසියානු කලාපීය සමාජ සංවර්ධනය පිළිබඳ විෂය භාර අමාත්‍යවරුන්ගේ සමුළුව ලබන 20 වැනිදා කොළඹ දී පැවැත්වීමට කටයුතු යොදා තිබේ. ඒ අග්‍රාමාත්‍ය දි. මු. ජයරත්න මහතාගේ ප්‍රධානත්වයෙනි. සමුළුව සඳහා ශ්‍රී ලංකාව, ඉන්දියාව, මාලදිවයින, නේපාලය, භූතානය, පාකිස්ථානය, ඇෆ්ගනිස්ථානය, බංග්ලාදේශය ඇතුළු රටවල් 8ක නියෝජිතයින් 90 දෙනෙකු සහභාගී වීමට නියමිතය. දකුණු ආසියානු කලාපයේ සමාජ ආරක්ෂණය සහ සමාජ සංවර්ධනය පිළිබඳ අවබෝධතාවකට එළඹීම මෙම සමුළුවේ මූලික අරමුණ වේ.", "URL": "https://sinhala.adaderana.lk/news.php?nid=14118", "Category": null, "Parent URL": null}