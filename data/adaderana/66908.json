{"Source": "Adaderana", "Timestamp": "December 10, 2016 01:11 pm", "Headline": "දුම්රියේ ගැටළු නිරාකරණයට නිමල්ගෙන් සාකච්ඡාවක්", "News Content": "දුම්රිය දෙපාර්තමේන්තුවෙ පවතින ගැටළු සම්බන්ධයෙන් සාකච්ඡා කිරීම සඳහා විෂයභාර අමාත්‍ය නිමල් සිරිපාල ද සිල්වා අමාත්‍යවරයා විසින් විශේෂ සාකච්ඡාවක් ලබාදී ඇති බව දුම්රිය සේවා වෘත්තිය සමිති ඒකාබද්ධ පෙරමුණ පවසයි.එහි ලේකම් සම්පත් රාජිත මහතා සඳහන් කළේ තම ගැටළු සම්බන්ධයෙන් සාකච්ඡා කිරීමට අමාත්‍යවරයා වෘත්තිය සමිතිවලට සාකච්ඡා නොදීම සම්බන්ධයෙන් පසුගියදා ජනාධිපතිවරයා සමග පැවති සාකච්ඡාවේදී ද අවධානය යොමු වූ බවයි.කෙසේ වෙතත් ලබන 15 වනදා පැවැත්වීමට නියම්ත අදාළ සාකච්ඡාවේදී දුම්රිය වෘත්තිය සමිතිවලට බලපාන ගැටළු සම්බන්ධයෙන් සාකච්ඡා කර ස්ථීර විසඳුම් ලබා ගැනීමට අපේක්ෂා කරන බව ඔහු කියයි.", "URL": "https://sinhala.adaderana.lk/news.php?nid=66908", "Category": null, "Parent URL": null}