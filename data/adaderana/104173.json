{"Source": "Adaderana", "Timestamp": "February 12, 2019 04:47 pm", "Headline": "සේනා තවමත් ව්‍යාප්ත වෙනවා", "News Content": "කෘෂිකර්ම දෙපාර්මේන්තුව සේනා දළඹුවාගේ ප්‍රහාරය අඩුවි ඇති බව පැවසුවත් එය තවම ව්‍යාප්තවෙමින් පවතින බව සමස්ත ලංකා ගොවිජන සම්මේළනයේ ජාතික සංවිධායක නාමල් කරුණාරත්න මහතා පැවසිය. ඔහු එසේ පැවසුවේ සේනා දළඹු වසංගතයෙන් විනාශ උන අම්පාර දිස්ත්‍රික්කයේ වඩිනාගල කරඹාන හේන් යායේ ඉරිගු වගාවන් පරික්ෂාවෙන් අනතුරුව මාධ්‍යට අදහස ප්‍රකාශ කරමින්ය. අද වෙනවිට සේනා දළඹුවා විසින් ඉරිගු ගොවියා විනාශ කර අවසන් බවත් නමුත් ආණ්ඩුව පවසන්නේ සේනා දළඹුවා විනාශ කර අවසන් බව බවත් ඒ මහතා පවසයි. එහිදි වැඩිදුරටත් අදහස් දැක්වු සමස්ත ලංකා ගොවිජන සම්මේළනයේ ජාතික සංවිධායක නාමල් කරුණාරත්න මහතා, (\"අපි කෘෂිකර්ම දෙපාර්මේන්තුවේ මහත්වරුන්ට කියනවා එන්න කරඹාන යායට බලන්න සේනා දළඹුවා නැද්ද කියලා.අපි දැන් මේ යාය පරික්ෂා කරා ඒ හැම වගාවක සේනා දළඹුවා හිටියා. ඌ තවම මර්ධනය වෙලා නැහැ. ආණ්ඩුව බොරු කියනවා.දවසින් දවස මෙම දළඹුවා ව්‍යාප්ත වෙනවා. මෙයට අමතරව සේනා දළඹුවා ගහපු ඉරිගු කරල් තුලින් කරල් ඇතුලට වතුර ගිහින් ඒ කරල් පුස් බැදිලා විනාශ වෙලා ගිහින් කෘෂිකර්මේ මහත්වරු පිටින් කරල දිහා බලල වගා හානි ගනනය කරනවා. ඒක සම්පුර්ණ වැරැදියි සමහර වගාවන් ගන්න දෙයක් නැහැ අපි ආණ්ඩුවට කියනවා ගොවි ජනතාවට බොරු කියන්නේ නැතුව දළඹු හානියට නියමිත ආකාරයට වන්දි ගෙවන්න. අපි කියන්නේ අක්කරයකට රුපියල් හැත්තෑපන් දහසක් ගෙවන්න කියලා. අද වෙනකොට ගොවියාට බැංකු ණය ගෙවන්න බැරිවෙලා තියෙනවා.බෙහෙත් පොහොර සල්ලි ගෙවන්න බැරිවෙලා තියෙනවා ඉතුරු උන ටික විකුණ ගන්න හැදුවත් ඒක ගන්නේ රුපියල් හතලිහට අද ‍වෙන විට බඩ ඉරිගු ගොවියාට වස බොන්න සිද්ධ වෙලා තියෙනවා.\") යනුවෙනි.", "URL": "https://sinhala.adaderana.lk/news.php?nid=104173", "Category": null, "Parent URL": null}