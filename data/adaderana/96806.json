{"Source": "Adaderana", "Timestamp": "September 27, 2018 02:42 pm", "Headline": "අනාචාරයේ හැසිරීම සාපරාධී ක්‍රියාවක් නොවන බවට තීන්දුවක්", "News Content": "අනාචාරයේ හැසිරීම ඉන්දියාව තුළ තවදුරටත් සාපරාධි ක්‍රියාවක් නොවන බව ඉන්දියාවේ ඉහළ අධිකරණය තීරණය කර තිබේ. ඒ අනුව විවාහක කාන්තාවක් සමඟ සැමියාගේ අවසරයකින් තොරව වෙනත් පුරුෂයෙකු හට ඇය සමඟ ලිංගිකව හැසිරීමට හැකියාව පවතින බව වාර්තා වේ. යටත් විජිත සමයේ සිට පැවත එන වසර 158ක් පමණ පැරණි නීතියක් වෙනස් කරමින් අදාළ තීන්දුව ලබාදී තිබේ. තීන්දුව ලබාදෙමින් ප්‍රධාන විනිසුරුවරයා පවසා ඇත්තේ මෙම තීන්දුව මඟින් දික්කසාද වීම් වැනි සමාජ ප්‍රශ්නද ඇතිවීමේ අවදානමක් පවතින බවයි. වසර 157ක් පමණ පැරණි තවත් නීතියක් වෙනස් කරමින් සමලිංගික සබඳතා පැවැත්වීම ද සාපරාධි ක්‍රියාවක් නොවන බවට පවසමින් තීන්දුවක් ඉන්දිය ශ්‍රේෂ්ඨාධිකරණය පසුගියදා ලබාදුන්නේය.", "URL": "https://sinhala.adaderana.lk/news.php?nid=96806", "Category": null, "Parent URL": null}