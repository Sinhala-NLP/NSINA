{"Source": "Adaderana", "Timestamp": "May 27, 2016 02:48 pm", "Headline": "සංවර්ධන දිශානතියකට රට ගෙනයාම රජයේ අරමුණයි", "News Content": "සාමයට සහ සෞභාග්‍යයට ඇති හොඳම මඟ විවර කරණ ශ්‍රී ලංකාව නව සංවර්ධන දිශානතියක් සඳහා මෙහෙයවීම නව රජයේ අරමුණ බව ජනාධිපති මෛත්‍රිපාල සිරිසේන මහතා පවසයි.ජපානයේ ඉෂිසිමා නගරයේ පැවැත්වෙන ජී 07 රාජ්‍ය නායක සමුළුවට සමගාමීව පැවැති සමුළුව අමතමින් අද පෙරවරුවේ ජනාධිපතිවරයා මේ බව සඳහන් කර තිබේ.විප්ලවකාරී වෙනසක් සිදු කරමින් ජීව සංවර්ධනයක් ඇති පරිසරයක් ගොඩනැගීම සහ විවිධ මුහුණුවරවලින් යුත් සමාජයතුළ සංහිඳියාව නිර්මාණය කිරීම උදෙසා රජය ගෙන ඇති පියවර පිළිබඳව ජනාධිපතිවරයා එහිදී කරුණු ඉදිරිපත් කර තිබේ.එමෙන්ම ශ්‍රී ලංකාව තුළ ප්‍රජාතන්ත්‍රවාදය, නීතියේ ආධිපත්‍ය සහ යහපාලනය ශක්තිමත් කිරීම සඳහා රජය ගෙන ඇති වැඩපිළිවෙළ පිළිබඳ ජනාධිපති මෛත්‍රිපාල සිරිසේන මහතා එහිදී ජී.07 සමුළුවට සහභාගී වූ රාජ්‍ය නායකයින් දැනුවත් කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=60531", "Category": null, "Parent URL": null}