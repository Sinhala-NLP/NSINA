{"Source": "Adaderana", "Timestamp": "September 18, 2017 05:38 pm", "Headline": "  ආහාරවල සැළකිය යුතු මට්ටමක ඊයම් අඩංගුයි", "News Content": "මෙරට තුළ දෛනිකව පරිභෝජනය කරන ආහාරවල සැළකිය යුතු මට්ටමක ඊයම් නමැති බැර ලෝහය අඩංගු වන බව අධ්‍යයනයකින් අනාවරණය වී තිබේ.ඒ හේතුවෙන් පුද්ගල සෞඛ්‍යයට බලපෑම් එල්ල වන බව ආහාරවල වසවිෂ විශ්ලේෂණය කිරීමේ ව්‍යාපෘතියේ ප්‍රධාන සමීක්ෂක විශේෂඥ වෛද්‍ය ටී.බී ආනන්ද ජයලාල් මහතා පවසයි.පරීක්ෂක කණ්ඩායම විසින් වකුගඩු රෝගය බහුලව පවතින ප්‍රදේශවල නිවෙස් වලින් ලබා ගත් ආහාර සාම්පල් පරීක්ෂණයට ලක් කර තිබේ.එහිදී අනාවරණය වී ඇත්තේ සහල් සාම්පල්වල සැලකිය යුතු මට්ටමක කැඩ්මියම් බැර ලෝහය අන්තර්ගත බවයි.සහල් සහ එළවළු වර්ගවල ඊයම් සැළකිය යුතු මට්ටමක පවතින බව ද එම ආහාර අනුබව කරන නිවැසියන්ගේ රුධිරයේ සියයට 60ක පමණ ඊයම් අඩංගු බව අනාවරණය වී තිබේ.ඊයම් වලින් සැලකිය යුතු ලෙස සෞඛ්‍යට බලපෑම් ඇති කරන බව විශේෂඥ වෛද්‍ය ටී.බී. ආනන්ද ජයලාල් මහතා ප්‍රකාශ කළේය.එබැවින් ආහාර පරිභෝජන රටාව පිළිබඳ සැලකිලිමත්වීමත් එකම ආහාර පරිභෝජන රටාවකට හුරුවීමෙන් වැළකීමත්, පීකුදු හැර වැඩිපුර මාංශ පරිභෝජනයට යොමුවිමත් සිදු කළ යුතු බව විශේෂඥ වෛද්‍යවරයා සඳහන් කළේය.", "URL": "https://sinhala.adaderana.lk/news.php?nid=77712", "Category": null, "Parent URL": null}