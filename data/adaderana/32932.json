{"Source": "Adaderana", "Timestamp": "April 2, 2013 08:40 am", "Headline": "පකිස්තානු විදේශ ලේකම් එයි", "News Content": "පකිස්තාන විදේශ අමාත්‍යාංශයේ ලේකම් ජලීල් අබ්බාස් මෙරට සංචාරයක නිරත වීමට තීරණය කර තිබේ. ඒ අනුව ලබන 4 සහ 5 යන දෙදින ඔහු මෙරට සංචාරය කිරීමට නියමිත බව වාර්තා වේ. මෙම සංචාරයේ දී පකිස්තාන විදේශ අමාත්‍යාංශ ලේකම්වරයා ජනාධිපති මහින්ද රාජපක්ෂ මහතා විදේශ කටයුතු අමාත්‍ය මහාචාර්ය ජී.එල්.පීරිස් මහතා සහ ආර්ථික සංවර්ධන අමාත්‍ය බැසිල් රාජපක්ෂ මහතා හමුවීමට නියමිතය. දෙරට අතර ද්වීපාර්ශවික සහයෝගීතාව වර්ධනය කරගැනීම මෙම සංචාරයේ අරමුණ වී තිබේ.", "URL": "https://sinhala.adaderana.lk/news.php?nid=32932", "Category": null, "Parent URL": null}