{"Source": "Adaderana", "Timestamp": "February 21, 2014 03:57 pm", "Headline": "සන්ධාන මන්ත්‍රී පරණ කෝන්තරය පිරිමහයි!", "News Content": "බෝපේ - පෝද්දල ප්‍රාදේශීය සභාවේ ආණ්ඩු පක්ෂ මන්ත්‍රීවරයෙකුගේ ප්‍රහාරයකට ලක්වූ බව කියන අක්මීමන, තොටගොඩ, අත්තදස්සි විද්‍යාලයේ මුරකරු අද (21) කරාපිටිය රෝහලට ඇතුළත් කර තිබේ. අද පෙරවරුවේ පාසලේදී මෙය සිදුව ඇති බව අප වාර්තාකරු පවසයි. සිද්ධිය සම්බන්ධයෙන් අක්මීමන පොලීසියට පැමිණිලි කර ඇති අතර මේ දක්වා සැකකාර මන්ත්‍රීවරයා අත්අඩංගුවට ගෙන නැත. මීට වසරකට පමණ ඉහත අදාළ මන්ත්‍රීවරයා විසින් තමාට මැතිවරණයේදී සහය දැක්වූ පිරිසක් වෙසෙන ස්ථානයකට අත්තදස්සි විද්‍යාල භූමිය මැදින් පාරක් කපා ඇත. මෙම සිද්ධියට අදාළ කම්කරුවා විරෝධතාවය පළ කර ඇති අතර ඒ ගැන මොහු අධ්‍යාපන අමාත්‍යංශයට ප්‍රකාශයක් ද කර තිබේ. පාසලේදී අද‍ පෙරවරුවේ එකී මුරකරුවා ප්‍රහාරයට ලක්වීමට මෙම පැරණි සිද්ධිය ද මුල්වී ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=41280", "Category": null, "Parent URL": null}