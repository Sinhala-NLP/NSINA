{"Source": "Adaderana", "Timestamp": "September 6, 2016 01:04 pm", "Headline": "  යුද හමුදා සෙබළා අතුරුදන්", "News Content": "ගල්කිස්ස මුහුදු තීරයේ දියනෑමට ගිය පුද්ගලයෙකු දියේ ගිළී අතුරුදන්ව තිබේ. තවත් පිරිසක් සමග මුහුදේ දියනාමින් සිටියදී පුද්ගලයින් දෙදෙනෙකු දියේ ගිළී ඇති බව පොලීසිය පැවසුවේය.එහිදී එක් අයෙකුගේ දිවි බේරාගැනීමට හැකි වී ඇති අතර අනෙක් පුද්ගලයා සෙවීමේ මෙහෙයුම් පොලිස් ජීවිත ආරක්ෂක ඒකකය විසින් ආරම්භ කර තිබේ. මෙලෙස අතුරුදන්ව ඇත්තේ බදුගේකන්ද, තැන්නේපංගුව ප්‍රදේශයේ පදිංචිව සිටි 27 හැවිරිදි යුද හමුදා සෙබළෙකු බව සඳහන්ය.", "URL": "https://sinhala.adaderana.lk/news.php?nid=63854", "Category": null, "Parent URL": null}