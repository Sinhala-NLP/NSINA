{"Source": "Adaderana", "Timestamp": "May 24, 2018 07:02 pm", "Headline": "ඒකාබද්ධයේ පාර්ලිමේන්තු මන්ත්‍රීවරුන් රූකඩ බවට පත්වෙලා", "News Content": "විශ්‍රාමික හමුදා නිලධාරින් පිරිසක් ඒකාබද්ධ විපක්ෂයේ තීරණ ගැනීම නිසා එහි පාර්ලිමේන්තු මන්ත්‍රීවරුන් රූකඩ බවට පත්ව ඇති බව අග්‍රාමාත්‍ය රනිල් වික්‍රමසිංහ මහතා පවසයි. සිරිකොත පක්ෂ මූලස්ථානයේ අද (24) පැවති උත්සවයකට එක්වෙමින් අග්‍රාමාත්‍යවරයා මේ බව සඳහන් කළේය. එක්සත් ජාතික පක්ෂයේ ජාතික සංවිධායක ලෙස තේරි පත් වූ අමාත්‍ය නවින් දිසානායක මහතා සිරිකොත එක්සත් ජාතික පක්ෂ මූලස්ථානයේදී අද පෙරවරුවේ වැඩ භාර ගත්තේය. මෙම අවස්ථාවට එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ ​සහ පක්ෂ මහලේකම් අකිල විරාජ් කාරියවසම් ඇතුළු මැති ඇමතිවරුන් රැසක් ද එක්ව සිටියේය.", "URL": "https://sinhala.adaderana.lk/news.php?nid=89770", "Category": null, "Parent URL": null}