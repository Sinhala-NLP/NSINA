{"Source": "Adaderana", "Timestamp": "April 5, 2014 09:35 am", "Headline": "අවමඟුල් ගෙදර ගිය 17ක් රෝහලේ නවතී", "News Content": "අවමඟුල් ගෙදරකට යමින් සිටි පිරිසක් රැගත් බසයක් බුලත්සිංහල, බඹරකුලම පාලම අසලදී මාර්ගයෙන් ඉවතට පැන පෙරළීමෙන් එහි සිටි 17 දෙනෙකු තුවාල ලබා රෝහල් ගත කර තිබේ. බුලත්සිංහල සිට හොරණ දෙසට ධාවනය වූ එම බසය ඊයේ රාත්‍රී 11.15ට ‍පමණ මෙම අනතුරට මුහුණ පා ඇත. තුවාල කරුවන්ගෙන් 11ක් බුලත්සිංහල රෝහලටත් ඉතිරි 6 දෙනා කළුතර මහ රෝහලටත් ඇතුළත් කර ඇති බව පොලීසිය පැවසීය.", "URL": "https://sinhala.adaderana.lk/news.php?nid=42321", "Category": null, "Parent URL": null}