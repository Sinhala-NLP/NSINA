{"Source": "Adaderana", "Timestamp": "July 10, 2015 02:34 pm", "Headline": "ඇමති සම්බන්ධීකරණ ලේකම් රිමාන්ඩ්", "News Content": "එප්පාවල ප්‍රදේශයේ දී මහජන සෞඛ්‍ය පරීක්ෂකවරයෙකුට පහරදීමේ සිද්ධියක් සම්බන්ධයෙන් අත්අඩංගුවට ගත් ඇමති සම්බන්ධීකරණ ලේකම්වරයෙකු රක්ෂිත බන්ධනාගාර ගත කර තිබේ.තඹුත්තේගම මහේස්ත්‍රාත් අධිකරණය වෙත ඉදිරිපත් කළ සැකකරු ලබන 13 වන දින දක්වා රක්ෂිත බන්ධනාගාර ගත කිරීමට නියෝග කර ඇත.පසුගිය 8 වැනිදා රාත්‍රියේ සැකකරු විසින් තමන්ට පහරදුන් බව පවසමින් එප්පාවල මහජන සෞඛ්‍ය පරීක්ෂකවරයා පොලීසියට පැමිණිල්ලක් කර තිබුණි.හෝටලයක් සම්බන්ධයෙන් නීතිය ක්‍රියාත්මක කිරීම පිළිබඳව අදාළ පහරදීම සිදුකර ඇති බව එම මහජන සෞඛ්‍ය පරීක්ෂකවරයා සිදුකළ පැමිණිල්ලේ සඳහන්ව ඇත.සිද්ධියට විරෝධය පළකරමින් අනුරාධපුර දිස්ත්‍රික්කයේ මහජන සෞඛ්‍ය පරික්ෂකවරුන් ඊයේ එප්පාවල නගරයේ දී විරෝධතාවයක ද නිරත වුණි.", "URL": "https://sinhala.adaderana.lk/news.php?nid=52560", "Category": null, "Parent URL": null}