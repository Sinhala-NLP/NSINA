{"Source": "Adaderana", "Timestamp": "March 19, 2013 11:18 am", "Headline": "බලංගොඩදී බසයක් පෙරළී 30ට තුවාලයි", "News Content": "බලංගොඩ මාදොළ ප්‍රදේශයේ දී බසයක් මාර්ගයෙන් ඉවතට පෙරළී එහි ගමන් කළ 30 දෙනෙකු තුවාල ලබා ඇති බව පොලීසිය පවසයි. අද (19) පෙරවරු 10.00ට පමණ මෙම අනතුර සිදුව ඇතැයි අප වාර්තාකරු පවසයි. අනතුර සිදුවන අවස්ථාවේදී එහි 83 දෙනෙකු ගමන් කර ඇති අතර එම බසයේ සබරගමු විශ්ව විද්‍යාලය යනුවෙන් සඳහන් කර තිබු බවද හෙතෙම කියයි. අධික වේගය අනතුරට හේතුව බවද වාර්තාකරු පවසයි.", "URL": "https://sinhala.adaderana.lk/news.php?nid=32550", "Category": null, "Parent URL": null}