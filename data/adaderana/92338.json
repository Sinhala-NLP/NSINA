{"Source": "Adaderana", "Timestamp": "July 11, 2018 08:23 am", "Headline": "තවත් එල්.ටී.ටී.ඊ නිල ඇඳුමක් හා බෝම්බයක් සොයා ගනියි", "News Content": "එල්.ටී.ටී.ඊ සංවිධානය විසින් අවසන් යුධ සමයේ මුල්ලිවයික්කාල් නැගෙනහිර ප්‍රදේශයේ රත්රන් හා ආයුධ තොගයක් වළ දමා ඇති බවට ලද තොරතුරක් මත මුලතිව් පොලීසිය විසින් ප්‍රදේශයේ සිදුකළ කැනීමකදී එල්.ටී.ටී.ඊ සංවිධානය භාවිතා කළ යුද ඇඳුමක් හා බෝම්බයක් සොයාගත් බව මුලතිව් ආරක්ෂක අංශ පවසයි. පුදුකුඩිඉරිප්පු පොලිසිය වෙත ලද තොරතුරක් මත පොලීසිය විසින් මුලතිව් මහේස්ත්‍රාත් අධිකරණයෙන් ලබාගන් නියෝග යටතේ මෙම ඊයේ (10) සවස මෙම කැනීම් සිදු සිදු කර ඇත. පැය තුනක පමණ කාලයක් අදාළ ස්ථානයේ කැනීම් කටයුතු සිදුකිරීමේදී මෙම එල්.ටී.ටී.ඊ යුධ ඇඳුම හා බෝම්බය සොයාගත් බව මුලතිව් ආරක්ෂක අංශ පැවසීය. කැනීම් වෙනුවෙන් පොලිස් විශේෂ කාර්ය බළකා නිළධාරීන්, මුලතිව් පොලිස් නිළධාරීන්, යුධ හමුදා නිළධාරීන්ද එක්ව සිටියහ. සිද්ධිය සම්බන්ධයෙන් පුදුකුඩිඉරිප්පු හා මුලතිව් පොලිසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=92338", "Category": null, "Parent URL": null}