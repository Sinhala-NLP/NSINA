{"Source": "Adaderana", "Timestamp": "November 21, 2014 09:29 am", "Headline": "විදුලිසැර වැදී මරුදකියි", "News Content": "වව්නියාව, තවිසිකුලම් ප්‍රදේශයේදී විදුලි සැර වැදීමෙන් පුද්ගලයෙකු මියගොස් තිබේ. අදාළ පුද්ගලයා ප්‍රදේශයේ කැලෑ ඉඩමක ගමන් කරමින් සිටියදි අනවසර විදුලි රැහැනක පැටලි විදුලි සැර වැදි ඇති බව වාර්තා වේ. මියගොස් ඇත්තේ වව්නියාව, තවිසිකුලම් ප්‍රදේශයේ පදිංචිව සිටි 56 හැවිරිදි අයෙකි. අනවසර විදුලි රැහැන් සවිකිරිම සම්බන්ධයෙන් සැකපිට පුද්ගලයෙකු අත්අඩංගුවට ගෙන ඇති බව පොලිසිය පවසයි. සැකකරු ඌරන් මැරීම සඳහා අනවසර විදුලි රැහැන ඇඳ ඇති බවට පොලිස් පරීක්ෂණ වලදි අනාවරණය වී තිබේ. වව්නියාව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47508", "Category": null, "Parent URL": null}