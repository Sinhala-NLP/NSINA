{"Source": "Adaderana", "Timestamp": "February 2, 2013 05:16 pm", "Headline": "අපි ශ්‍රී ලංකාව සමගයි", "News Content": "ශී‍්‍ර ලංකාවට ජාත්‍යන්තරව එල්ල වන බලපෑම් සමනය කිරීමට තම රට ඉදිරිපත් වන බව හංගේරියානු කතානායක ලැස්ලෝ කෝවර් මහතා පවසයි. ඒ සඳහා මේ වන විටත් යුරෝපා සංගමය දැනුවත් කොට ඇති බව හංගේරියානු කතානායකවාරයා සඳහන් කළේය. ශ‍්‍රී ලංකාවට මෑත කාලයේ සිට බටහිර බලපෑම් එල්ල වන අතර එම බලපෑම් නිරාකරණය කර ගැනීම සඳහා තම රටට මැදිහත්වීමට හැකියාව ලැබෙන බව ද හංගේරියානු කතානායකවරයා පැවසුවේය. හන්ගේරියානු කතානායකවරයා ඇතුළු දූත පිරිසක් අද (02) පෙරවරුවේ අග‍්‍රාමාත්‍ය දී.මූ ජයරත්න මහතා මුණගැසී සාකච්ජා කළ අතර එහි දී ඔහු මෙම අදහස් පළකර තිබේ. ආසියාවට පමණක් සීමා නොවී ලොව දියුණු රටක් වීමේ අවස්ථාව ශ‍්‍රී ලංකාවට උදාවී ඇති බව එහිදී වැඩිදුරටත් අදහස් දැක්වූ හන්ගේරියානු කතානායකවරයා සඳහන් කළේය.", "URL": "https://sinhala.adaderana.lk/news.php?nid=31291", "Category": null, "Parent URL": null}