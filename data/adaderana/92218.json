{"Source": "Adaderana", "Timestamp": "July 9, 2018 08:22 am", "Headline": "විදේශීය රිවෝලවරයක් හා හෙරොයින් සමඟ සැකකරුවන් 3ක් කැලණියේ දී කොටුවෙයි", "News Content": "විදේස් රටක නිෂ්පාදනය කරන ලද රිවෝලවරයක් හා හෙරොයින් සමඟ සැකකරුවන් තිදෙනෙක් අත්අඩංගුවට ගෙන කඩවත පොලීසිය වෙත ඉදිරිපත් කර තිබේ. ඊයේ(08) සවස 4.25 ට පමණ කැලණිය කොට්ඨාශ නීතිය බලගැන්වීමේ ඒකකයේ නිලධාරීන්ට ලද තොරතුරක් මත කඩවත පොලිස් වසමේ එඩේරමුල්ල ප්‍රදේශයේ දී මෙම රිවෝලවරය හා ජීව උණ්ඩ 5ක් ද හෙරොයින් ග්‍රෑම් 18 යි මිලිග්‍රෑම් 860 ක් ද සැකකරුවන් සන්තකයේ තිබු රුපියල් 125,000 ක මුදලක්, කුඩා ඉලෙක්ට්‍රොනික් තරාදියක් හා ජංගම දුරකතන 5ක් මෙලෙස අත්අඩංගුවට ගෙන තිබේ. අත්අඩංගුවට ගත් සැකකරුවන් වයස අවුරුදු 32 ක හා 30 යන වයස්වල සිටින වත්තල හා කඩවත ප්‍රදේශයේ පදිංචිකරුවන් බව පොලීසිය සඳහන් කරයි. සැකකරුවන් අද(09) මහර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. කඩවත පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=92218", "Category": null, "Parent URL": null}