{"Source": "Adaderana", "Timestamp": "November 17, 2011 04:42 pm", "Headline": "පසුගිය කාලයේ ආණ්ඩුව දුන් පොරොන්දු කිසිවක් ඉටු ‍කර නෑ", "News Content": "පසුගිය කාලය තුළ ආණ්ඩුව විසින් ලබාදුන් පොරොන්දු කිසිවක් ඉටු ‍කර ‍නොමැති බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී විජිත හේරත් මහතා පවසයි. පසුගිය අයවැය මගින් ජනතාව සඳහා ආණ්ඩුව සහන කිහිපයක් ලබාදෙන බවට පොරොන්දු වූ බව ඔහු සඳහන් කරයි. ඒ කිසිවක් ඉටු නොකරන ආණ්ඩුව රජයේ දේපළ ඉතා අඩු මිලට පෞද්ගලික අංශය වෙත ලබාදෙමින් සිටින බව විජිත හේරත් මන්ත්‍රීවරයා පෙන්වාදෙයි. දැඩි දුෂ්කර ජීවන රටාවක‍ට මුහුණ දී සිටින රාජ්‍ය සේවකයින් වෙනුවෙන් අවම වශයෙන් රුපියල් දස දහසක වැටුප් වැඩිවීමක් ලබාදිය යුතු බව අද(17) කොළඹ පැවති මාධ්‍ය හමුවක දී අදහස් දක්වමින් හෙතෙම අවධාරණය කළේය.", "URL": "https://sinhala.adaderana.lk/news.php?nid=20068", "Category": null, "Parent URL": null}