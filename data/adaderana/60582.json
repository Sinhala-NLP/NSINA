{"Source": "Adaderana", "Timestamp": "May 29, 2016 01:23 pm", "Headline": " වතු කම්කරු ගැටළු විසදන්න නව කමිටුවක්", "News Content": "වතු කම්කරු වැටුප් ගැටළු පිළිබද සොයා බැලීම සඳහා අග්‍රාමාත්‍ය රනිල් වික්‍රමසිංහ මහතා විසින් අමාත්‍ය මණ්ඩල කමිටුවක් පත් කර තිබේ.අමාත්‍ය මනෝ ගනේෂන් මහතා සඳහන් කළේ මලික් සමරවික්‍රම, ඩබ්ලිව්.ඩී.ජේ සෙනෙවිරත්න සහ නවීන් දිසානායක යන අමාත්‍යවරුන්ගෙන් එම කමිටුව සමන්විත බවයි.අදාළ කමිටුව මේ වන විටත් වතු කම්කරු වැටුප් ගැටළුව සම්බන්ධයෙන් වතු කම්කරු වෘත්තීය සමිති, හාම්පුතුන් සහ වතුකරයේ දමිළ දේශපාලඥයින් සමග සාකච්ඡා ආරම්භ කර ඇති බව සඳහන්ය.මෙම සාකච්ඡා අවසන් වූ පසු ලබන 31 වනදා අරලියගහ මන්දිරයේදී මේ පිළිබද විශේෂ සාකච්ඡාවක් පැවැත්වීමට නියමිත බව අමාත්‍ය මනෝ ගනේෂන් මහතා පැවසුවේය.එහිදී වතු කම්කරුවන්ට ලැබිය යුතු රුපියල් 2500 යේ අවම දීමනාව පිළිබඳ රජයේ ස්ථාවරය සාකච්ඡා කර වතු සමාගම් වෙත දැනුම්දීමට නියමිත බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=60582", "Category": null, "Parent URL": null}