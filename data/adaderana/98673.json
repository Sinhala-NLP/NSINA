{"Source": "Adaderana", "Timestamp": "November 4, 2018 10:49 am", "Headline": "නුවරගලතැන්න රක්ෂිතයේදී අටකට මාංචු වැටෙයි", "News Content": "නුවරගලතැන්න රක්ෂිතයේ පුරාවස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් අට දෙනෙකු අත්අඩංගුවට ගෙන තිබේ. මහඔය පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්ථා වන අතර එහිදි කැණීම් සදහා යොදාගත් උපකරණ ද පොලීසිය භාරයට ගෙන තිබේ. අත්අඩංගුවට ගත් සැකකරුවන් උහන සහ මහඔය යන ප්‍රදේශවල පදිංචිකරුවන් වන අතර ඔවුන් දෙහිඅත්තකණ්ඩිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=98673", "Category": null, "Parent URL": null}