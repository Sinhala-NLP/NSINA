{"Source": "Adaderana", "Timestamp": "August 16, 2018 10:07 pm", "Headline": "මධ්‍යම කඳුකරය හරහා හමා ගිය දැඩි සුළඟකින් ප්‍රදේශ රැසක් අඳුරේ", "News Content": "මධ්‍යම කඳුකරය හරහා හමා ගිය දැඩි සුළඟකින් වොල්ට් තිස් තුන්දහක අධි බලැති විදුලි රැහැන් පද්ධතියක් මතට ගසක් කඩා වැටීමෙන් ප්‍රදේශ රැසකට විදුලිය ඇණ හිට ඇති බව හැටන් විදුලි පාරිභෝගික සේවා මධ්‍යස්ථානයේ නිලධාරියෙකු පවසයි. අද (16) පස්වරු 3.30 පමණ එම අධි බලැති විදුලි රැහැන් පද්ධතියට යුකෙලෙප්ස්ටික් වර්ගයේ ගසක් කඩා වැටීම නිසා එම රැහැන් පද්ධතිය ඇද තිබු යකඩ කුළුනක්ද කඩා වැටි අලාභ හානි සිදු වි ඇති බව එම නිලධාරියා කියා සිටියේය. හැටන් දික්ඔය සිට බගවන්තලාව දක්වා විදුලිය රැගෙන යන මෙම රැහැන් පද්ධතිය බගවන්තලාව කර්කස්වොල් තේ වත්ත ප්‍රදේශයේදි කැඩි ගොස් ඇති බව අද දෙරණ වාර්තාකරු පවසයි. මෙම විදුලි රැහැන් පද්ධතිය කඩා වැටීම නිසා තේ කර්මාන්ත රැසකට විදුලිය ඇණ හිට ඇතිඅතර, විදුලි බලය ඇණ හිට තිබු ප්‍රදේශ රැසකට විකල්ප විදුලි රැහන් පද්ධති හරහා විදුලි බලය ලබා දීමට කටයුතු කරන බව හැටන් විදුලි පාරිභෝගික සේවා මධ්‍යස්ථානයේ නිලධාරියා වැඩි දුරටත් පැවසීය. විදුලි රැහන් පද්ධතියට සිදු වු අලාභය මෙතෙක් තක්සේරු කර නොමැත.", "URL": "https://sinhala.adaderana.lk/news.php?nid=94527", "Category": null, "Parent URL": null}