{"Source": "Adaderana", "Timestamp": "February 6, 2018 06:50 pm", "Headline": "මේක මෙහෙම්ම යන්න බෑ", "News Content": "රටේ වත්මන් දේශපාලන ගමන් මග ඉදිරියේදී වෙනස් විය යුතු බවට එක්සත් ජනතා නිදහස් සන්ධානය අපේක්ෂා කරන බව විද්‍යා හා තාක්ෂණ අමාත්‍ය සුසිල් ප්‍රේමජයන්ත් මහතා පවසයි. අමාත්‍යවරයා මේ බව ප්‍රකාශ කළේ ශ්‍රී ලංකා නිදහස් පකෂ මූලස්ථානයේ අද(06) පැවති මාධ්‍ය හමුවකදීය. අද වන විට දේශපාලන පක්ෂ ගණනාවක් මත කිහිපයක සිටින බවත් පැවසු අමාත්‍යවරයා එක්සත් ජාතික පක්ෂය මෙම දේශපාලන ගමන මෙලෙසින්ම යා හැකි බව පැවසු නමුත් එවැනි දේශපාලන ගමනක් යා නොහැකි බව ද කියා සිටියේය. තවත් දේශපාලන පක්ෂයක් 2019 හෝ 2020 වන විට ආණ්ඩුවක් සෑදීමෙන් මේ සියල්ල නිවැරදි කරන බව පවසන බවත් ඔවුන්ට ඒ සඳහා කල් ගත වන බව ද අමාත්‍යවරයා පැවසීය. කෙසේ නමුත් මේ ගමන මේ අයුරින්ම ගමන් කිරීමට නම් පක්ෂයේ අදහස් වෙනස් විය යුතු යැයි තමා විශ්වාස කරන බව ද පැවසු අමාත්‍යවරයා අද වන විට පාර්ලිමේන්තුවේ කැප්ෂන් එකක් කියවා ගැනීමට පවා නොහැකි ඇතැම් මන්ත්‍රීවරු ව්‍යවස්ථාවේ වගන්තියක් තර්කානුකූලව කියවු විට එය හාස්‍යයට ලක් කරන බව ද කියා සිටියේය.", "URL": "https://sinhala.adaderana.lk/news.php?nid=84049", "Category": null, "Parent URL": null}