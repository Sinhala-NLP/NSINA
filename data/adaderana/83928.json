{"Source": "Adaderana", "Timestamp": "February 3, 2018 10:39 am", "Headline": "  නීති විරෝධී දුම්වැටි තොඟයක්  සමඟ 2ක් කොටු", "News Content": "නීති විරෝධී දුම්වැටි තොඟයක් සමඟ විදෙස් ජාතිකයින් දෙදෙනෙකු කොල්ලුපිටිය ප්‍රදේශයේදී අත්අඩංගුවට ගෙන තිබේ. කොල්ලුපිටිය පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ඔවුන් සතුව තිබී නීති විරෝධී දුම්වැටි 43,000ක් පොලීසිය විසින් සොයාගෙන තිබේ. සැකකරුවන් 35 හැවිරිදි සහ 38 හැවිරිදි චීන ජාතිකයින් බව වාර්තා වෙයි. අත්අඩංගුවට ගත් සැකකරුවන් අද කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොල්ලුපිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83928", "Category": null, "Parent URL": null}