{"Source": "Adaderana", "Timestamp": "June 7, 2015 04:13 pm", "Headline": " ජනපති සහ සන්ධාන නායකයින් අතර සාකච්ඡාවක්! ", "News Content": "ජනාධිපති මෛත්‍රීපාල සිරිසේන මහතා සහ එක්සත් ජනතා නිදහස් සන්ධානයේ පක්ෂ නායකයින් අතර සාකච්ඡාවක් පැවැත්විමට නියමිතව තිබේ. ලබන අඟහරුවාදා පෙරවරු 9.00ට ජනාධිපති ලේකම් කාර්යාලයේදී එම සාකච්ඡාව පැවැත්විමට සැළසුම්කර ඇති බව එම පක්ෂ ආරංචි මාර්ග සඳහන් කළේය.යෝජිත මැතිවරණ සංශෝධනයට අදාළව ඉදිරිපත් කර ඇති 20 වන ව්‍යවස්ථා සංශෝධනය සම්බන්ධයෙන් මෙහිදි සාකච්ඡා කිරිමට නියමිතය. 20 වන ව්‍යවස්ථා සංශෝධනය පාර්ලිමේන්තුවට ඉදිරිපත් කිරිමට පෙර සන්ධානයේ පක්ෂ වල එකඟතාව ලබා ගැනිම මෙම සාකච්ඡාවේ අරමුණ වී තිබේ.", "URL": "https://sinhala.adaderana.lk/news.php?nid=51832", "Category": null, "Parent URL": null}