{"Source": "Adaderana", "Timestamp": "September 30, 2012 02:17 pm", "Headline": "නුවරඑළියේ බඹරු ඇවිස්සෙති", "News Content": "නුවරඑළිය වික්ටෝරියා උද්‍යානය නරඹමින් සිටි 20 දෙනෙකු බඹර ප්‍රහාරයකට ලක්ව රෝහල් ගත කර තිබේ. කොළඹ හා නුවර ප්‍රදේශවල පදිංචිකරුවන් ‍පිරිසක් මෙලෙස රෝහල් ගත කෙරුණු බව පොලීසිය පැවසුවේය. අද (30) පෙරවරු 11.30ට පමණ ‍ඔවුන් බඹර ප්‍රහාරයට ලක්ව තිබේ. ප්‍රහාරයට ලක්වූවන් අතර ළමුන් කිහිප‍ දෙනෙකු ද වන බව නුවරඑළිය රෝහලේ ප්‍රකාශකයෙකු පැවසුවේය. වික්ටෝරියා උද්‍යානයේ ගසක තිබුණු බඹරයක් මෙසේ ඇවිස්සී ඇතැයි ද පොලීසිය සඳහන් කළේය.", "URL": "https://sinhala.adaderana.lk/news.php?nid=27879", "Category": null, "Parent URL": null}