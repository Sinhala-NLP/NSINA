{"Source": "Adaderana", "Timestamp": "June 2, 2010 02:51 pm", "Headline": "බස් එපා වී බස් හිමියෝ උසාවි යති", "News Content": "ශ්‍රී ලංකා ගමනාගමන මණ්ඩලයේ බස් රථ ප්‍රමාණය වැඩිකිරීම සඳහා ගෙන ඇති තීරණයට සිය විරෝධය පළ කරන බව ලංකා පෞද්ගලික බස්හිමියන්ගේ සංගමය පවසයි. ලංකා පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා පවසන පරිදි ගමනා ගමන මණ්ඩලය හා ඒකාබද්ධ කාලසටහනක් යටතේ බස් රථ ධාවනය පිළිබඳ ‍මේ වන විට අධිකරණ ක්‍රියාමාර්ගයක් ගනිමින් සිටියි. එහෙව් අවස්ථාවක ශ්‍රී ලංකා ගමනාගමන මණ්ඩලයේ බස් රථ වැඩි කිරීමට තීරණය කිරීම නීති විරෝධී බව හෙතෙම කියා සිටියි. අද කොළඹ පැවති මාධ්‍ය හමුවකට එක්වෙමින් ගැමුණු වි‍ජේරත්න මහතා මෙම අදහස් පළ කරන ලදී. එහිදී වැඩිදුරටත් අදහස් දැක්වූ ගැමුණු විජේරත්න මහතා කියා සිටියේ ජූලි පළමුවැනි දින සිට අනිවාර්යයෙන්ම බස්ගාස්තු සංශෝධනය සිදුකළ යුතු බවයි.", "URL": "https://sinhala.adaderana.lk/news.php?nid=8761", "Category": null, "Parent URL": null}