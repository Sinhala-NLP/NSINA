{"Source": "Adaderana", "Timestamp": "October 27, 2012 08:44 pm", "Headline": "ගණිත ගුරුතුමාගේ අපූරු පාඩම", "News Content": "පාසල් සිසුන් තිදෙනෙකු අපයෝජනයට ලක් කළ බණ්ඩාරවෙල ප්‍රදේශයේ ද්‍රවිඩ පාසලක ගණිත ගුරුවරයකු අත්අඩංගුවට ගෙන තිබේ. බණ්ඩාරවෙල, පූනාගල ප්‍රදේශයේදී අදාළ ගුරුවරයා ඊයේ (26) අත්අඩංගුවට ගත් බව පොලීසිය පැවසුවේය. අදාළ ගුරුවරයා විසින් වසරකට ආසන්න කාලයක් තිස්සේ මෙම සිසුන් තිදෙනා අපයෝජනය කර ඇති බව පරීක්ෂණවලදී අනාවරණය වී ඇත. අපයෝජනයට ලක් වු සිසුන් පාසලේ 6 සහ 8 වන ශ්‍රේණිවල ඉගෙනුම ලබමින් සිටි අය වන අතර පාසල් කාලසීමාවේදී ඔවුන් අපයෝජනය කර තිබේ. 38 හැවිරිදි අදාළ ගුරුවරයා බණ්ඩාරවෙල මහේස්ත්‍රාත් අධිකරණයට ඉදිරිපත් කිරිමෙන් පසු ලබන 31 වැනිදා දක්වා රක්ෂිත බන්ධනාගාර ගත කළ බව පොලීසිය පැවසුවේය.", "URL": "https://sinhala.adaderana.lk/news.php?nid=28672", "Category": null, "Parent URL": null}