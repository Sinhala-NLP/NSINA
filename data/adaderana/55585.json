{"Source": "Adaderana", "Timestamp": "December 8, 2015 09:12 am", "Headline": "අධිවේගයේ අනතුරකින් කෘෂි නිලධාරිණියක මරුට", "News Content": "කෘෂි රක්ෂණ මණ්ඩලයට අයත් වාහනයක් දක්ෂිණ අධිවේගී මාර්ගයේදී අනතුරකට ලක්වීමෙන් එහි සිටි 28 හැවිරිදි කෘෂි සංවර්ධන නිලධාරිණියක මියගොස් තවත් පුද්ගලයින් 07 දෙනෙකු තුවාල ලබා තිබේ.අද උදෑසන 7.00ට පමණ ඇල්පිටිය පොලිස් බලප්‍රදේශයට අයත් 73 වන කිලෝමීටර් කණුව ප්‍රදේශයේ දී කොට්ටාව සිට ගාල්ල දෙසට ධාවනය වූ වෑන් රථයක් පෙරළී වම් පස ආරක්ෂක වැටේ ගැටී ඇති බව සඳහන්ය.තුවාල ලැබූවන් ප්‍රතිකාර සඳහා කරාපිටිය ශික්ෂණ රෝහලට ඇතුළත් කර තිබේ.මියගිය තරුණිය රත්නපුර ප්‍රදේශයේ පදිංචිකාරියක බව පොලිස් මාධ්‍ය ප්‍රකාශකවරයා කියා සිටියා.අනතුර සම්බන්ධයෙන් වාහනයේ රියදුරු අත්අඩංගුවට ගෙන ඇති අතර ඇල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55585", "Category": null, "Parent URL": null}