{"Source": "Adaderana", "Timestamp": "September 26, 2010 11:28 am", "Headline": "තවත් අසැබි වෙබ් අඩවි 80 ට වැට බැ‍ඳීමට අවසර පතයි ", "News Content": "ජංගම දුරකතන මගින් නැරඹිය හැකි තවත් අසභ්‍ය වෙබ් අඩවි 80 ක් අවහිර කිරීම සඳහා අධිකරණ නියෝගයක් ලබාගැනීමට කටයුතු කරන බව පොලිස් ළමා හා කාන්තා කාර්යාංශය පවසයි. එම වෙබ් අඩවි අතර මෙරට තරුණ තරුණියන් පෙනී සිටින වෙබ් අඩවි 20 ක් පමණ තිබෙන බව එම කාර්යාංශයේ උසස් නිලධාරියෙකු සඳහන් කළේය. දැනටමත් ජංගම දුරකතන මගින් නැරඹිය හැකි අසභ්‍ය වෙබ් අඩවි 277 ක් අධිකරණ නියෝග මත අවහිර කිරීමට විදුලි සංදේශ නියාමන කොමිසන් සභාව පියවර ගෙන තිබේ. ඒ අනුව ඉතිරි වෙබ් අඩවි අවහිර කිරීමට ද ඉදිරි සතිය ඇතුළත අධිකරණ නියෝගයක් ලබා ගැනීමට බලාපොරොත්තු වන බව පොලිස් ළමා හා කාන්තා කාර්යාංශය සඳහන් කරයි.", "URL": "https://sinhala.adaderana.lk/news.php?nid=11098", "Category": null, "Parent URL": null}