{"Source": "Adaderana", "Timestamp": "May 5, 2019 07:03 pm", "Headline": "බිබිල නග‍රයේ කඩ සෝදිසියක්- IS සංවිධානයට අයත් පොත් සමඟ කඩ හිමිකරු අත්අඩංගුවට", "News Content": "බිබිල පොලීසියට ලද තොරතුරක් මත බිබිල නගරයේ කඩ කිහිපයක් පොලීසිය හා යුද හමුදාව එක්ව පරීක්ෂාවට ලක් කළ අතර එහිදී දෙමහල් ගොඩනැඟිල්ලක වහලයක පීලිමත සූක්ෂ්මව සඟවා තිබූ සජීවී පතරොම් 25 ක් ඇතුළු පතරොම් 27 ක් සොයා ගෙන තිබේ. පතරොම් තිබූ කඩයෙහි සිටි සේවකයෙකු සහ කඩයේ හිමිකරු පසුව බිබිල මැදගම පොලීසිය මගින් අත්අඩංගුවට ගැණුනි. පොලිස් සුනඛයන්ගේද සහය ඇතිව නගරයේ සොදිසි මෙහෙයුම් ක්‍රියාත්මක වු අතර තවත් කඩයක තිබී අයි.එස් සංවිධානයට සම්බන්ධ පොත් හා තොරතුරු පත්‍රිකා තොගයක්ද සමඟ කඩයේ හිමිකරු පොලිස් අත්අඩගුවට ගෙන තිබේ. එම සෝදිසි මෙහෙයුම අතරතුරදී කාන්තා ඇඳුමකින් සැරසී යතුරුපැදියක නැගී ඒ අසලින් ගමන්ගත් පිරිමි පුද්ගලයන් දෙදෙනෙකු ප්‍රදේශවාසීන් විසින් අල්ලාගෙන ආරක්ෂක අංශ වෙත භාරදෙනු ලැබීය. එම අවස්ථාවේදී උණුසුම් තත්වයක්ද හටගත්තේය.", "URL": "https://sinhala.adaderana.lk/news.php?nid=109308", "Category": null, "Parent URL": null}