{"Source": "Adaderana", "Timestamp": "March 12, 2018 03:29 pm", "Headline": "මහනුවර ප්‍රශ්නය ඇති කරපු අයට උපරිම දඬුවම් දෙනවා", "News Content": "මහනුවර ප්‍රශ්න ඇති කළ අයට පවතින නීතිය අනුව උපරිම දඬුවම් ලබාදීමට කටයුතු කරන බව අධිකරණ අමාත්‍ය නීතිඥ තලතා අතුකෝරාල මහත්මිය පවසයි. බලංගොඩ ප්‍රාදේශීය ලේකම් කොට්ඨාශයේ ක්‍රීඩා සංගම් සඳහා ක්‍රීඩා භාණ්ඩ බෙදාදීම වෙනුවෙන් පැවති උත්සවයකට ඊයේ (11) එක්වෙමින් අමාත්‍යවරිය මෙම අදහස් පළ කළේය. එහිදී තවදුරටත් අදහස් දැක් වු අමාත්‍යවරිය මෙසේ සඳහන් කළේය. “නුවරින් පටන් ගත්ත මේ ෆේස් බුක් කල්ලිය මුළු රටේම ව්‍යාප්ත කරලා තියෙන්නේ කිහිප දෙනෙකුගේ අවශ්‍යතාවය වෙනුවෙන් හා පැවැත්ම වෙනුවෙන්ය. අපි අවුරුදු 30 ක් මේ අනවශ්‍ය ජාතිවාදය නිසා දුක් වින්ද ජාතියක් 1979 ඉදලා 2009 වෙනකල් කොළඹ ගිය මනුෂ්‍යෙයෝ එනකල් අපි දන්නේ නැහැ අපිට බෝම්බ ගැන බියක් තිබුණා. අපි සමහර වෙලාවට යාපනය ගැන කථා කළේ වෙනත් පළාතක් විදිහට රජයේ සේවකයින් බැදිලා ඉන්නවා මේ රටේ ඕනම තැනක සේවය කරන්න හැබැයි එදා ඒ ප්‍රදේශවලට මාරු කළාට ඒ අයට යන්න පුළුවන් කමක් තිබුණේ නැහැ. බයක් තිබුණා අවුරුදු 30 ක් තිබුණු මේ අනවශ්‍ය ජාතිවාදය නිසා ආබාධිත වුණු අංගවිකල වුණු හමුදාවේ සිය ගණනක් දහස් ගණනක් සහෝදර සහෝදරියෝ අපි අතර ඉන්නවා. දෙමව්පියෝ නැති වෙච්ච අය කී දෙනෙක් ඉන්නවාද ? සරත් ෆොන්සේකා මහත්තයාගෙන් පටන් ගත්තාම කී දෙනෙක්ගේ ලෙයින් මේ මහ පොළොව තෙත් වුණා ද ? ඒ වගේ කාලයකට ආපසු යන්න අපි සුදානම් නැහැ. අපි ඕනෑම කැපවීමක් කරලා මේ රටේ යළි එවැනි තත්වයක් ඇති වෙන්න දෙන්නේ නැහැ කියලා විතරක් මතක තියා ගන්න මේ ජාතින් අතර සමගියේ නායකත්වය ජනතාව ගත යුතුයි. මේ නගරයේ ජීවත් වෙන කොට මේක අරයගේ කඩේ මේක මෙයාගේ කඩේ මේක වද බෙහෙත් කඩේ එහෙම කියලා නැහැ අපි ඔක්කෝම එකයි පසුගියදා අම්පාර ප්‍රදේශයේ සිද්ධියක් වුණා. වද පෙත්තක් පිළිබදව සමාජයේ කථාබහට ලක් වුණ ඒ පෙත්ත පිළිබඳව රස පරීක්ෂක වාර්තාව මේ වන විට ලබා දී තිබෙනවා ඒ වාර්තාව අධිකරණයට ලබා දෙනවා ඒ වාර්තාව පිළිබදව ඔබට පුදුම හිතෙයි මේ පෙත්තකින් ද මේ වගේ විනාශයක් වුණේ කියලා යැයි ද අමාත්‍ය වරිය පැවසීය.\"", "URL": "https://sinhala.adaderana.lk/news.php?nid=85549", "Category": null, "Parent URL": null}