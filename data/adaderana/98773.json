{"Source": "Adaderana", "Timestamp": "November 6, 2018 03:08 pm", "Headline": "කථානායක තවත්﻿ හමුවක", "News Content": "ශ්‍රී ලංකාවේ අමෙරිකානු තානාපතිනි ඇලයිනා ටෙප්ලිට්ස් මහත්මිය සහ කතානායක කරූ ජයසුරිය මහතා අතර හමුවක් සිදුව තිබේ. පවතින දේශපාලන වාතාවරණය පිලිබඳ එහිදී සාකච්ඡා වී ඇති බව වාර්තා විය. පාර්ලිමේන්තුව යලි කැදවා පවතින දේශපාලන අර්බුද අවසන් කිරීමේ වැදගත්කම පිලිබඳව එහිදී සාකච්ඡා වී තිබේ. ප්‍රජාතන්ත්‍රවාදී ආයතන ජනතාවට සේවය කළ යුතු අතර පවතින තත්ත්වය හමුවේ පාර්ලිමේන්තුවට තේරී පත්ව සිටින නියෝජිතයින්ට ඔවුන්ගේ අදහස් ප්‍රකාශ කිරිමට අවස්ථාව ලබාදිය යුතු බව ශ්‍රී ලංකාවේ අමෙරිකානු තානාපතිනිය එහිදී ප්‍රකාශ කර ඇත. ශ්‍රී ලංකාවේ නව අමෙරිකානු තානාපතිනිය ලෙස පත්වූ ඇලයිනා ටෙප්ලිට්ස් මහත්මිය පසුගිය පළමුවනදා සිට සිය ධුරයේ කටයුතු නිල වශයෙන් ආරම්භ කළේය.", "URL": "https://sinhala.adaderana.lk/news.php?nid=98773", "Category": null, "Parent URL": null}