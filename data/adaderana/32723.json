{"Source": "Adaderana", "Timestamp": "March 25, 2013 11:44 am", "Headline": "පුනානි රක්ෂිතයේ සිට ඔට්ටමාඩි දක්වා හොරෙන් ඇද්ද දැව මාට්ටු", "News Content": "බලපත්‍ර රහිතව ලොරියකින් ප්‍රවාහනය කරමින් තිබූ විශාල ප්‍රමාණයේ කුඹුක් දැව තොගයක් සමග සැකකරුවන් දෙදෙනෙකුව කල්කුඩා පොලීසියේ නොවිසඳුණු අපරාධ විමර්ශන අංශය විසින් අත්අඩංගුවට ගෙන ඇත. අද (25) පෙරවරුවේ ඔට්ටමාවාඩි ප්‍රදේශයේ දී මෙම වැටලීම සිදුකර ඇත. අත්අඩංගුවට ගන්නා ලද ‍ලොරියේ විශාල ප්‍රමාණයේ කුඹුක් දැව කඳන් 25 ක් තිබී ඇතැයි සඳහන්ය. මෙම දැව තොගය පුනානි රක්ෂිත වනාන්තරයේ සිට ඔට්ටමාඩි දක්වා රැගෙන එමින් සිටි බව අත්අඩංගුවට ගත් සැකකරුවන් පවසා තිබේ. සැකකරුවන් දැව තොගය සහ ලොරිය කල්කුඩා පොලීසියට භාරදී ඇතැයි වාර්තා වේ.", "URL": "https://sinhala.adaderana.lk/news.php?nid=32723", "Category": null, "Parent URL": null}