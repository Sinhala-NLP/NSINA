{"Source": "Adaderana", "Timestamp": "June 21, 2011 02:59 pm", "Headline": "බිම් බෝම්බ සම්පූර්ණයෙන් ඉවත්වෙද්දී 2020 වෙයි", "News Content": "උතුරු-නැගෙනහිර පළාත්වල පවත්නා බිම් බෝම්බ 2020 වන විට සම්පූර්ණයෙන්ම ඉවත් කිරීමට හැකිවන බව ආණ්ඩු පක්ෂ ප්‍රධාන සංවිධායක,අමාත්‍ය දිනේශ් ගුණවර්ධන මහතා පවසයි. එ.ජා.ප පාර්ලිමේන්තු මන්ත්‍රී රවී කරුණානායක මහතා අද(21)පාර්ලිමේන්තුවේදී අසන ලද පැනයකට පිළිතුරු දෙමින් අමාත්‍යවරයා මේ බව සඳහන් කළේය. 2002 වසරේ සිට 2011 වසර දක්වා වර්ග කි.මී 5594.89 ක ප්‍රමාණයක බිම් බෝම්බ ඉවත් කිරීමට හැකිවූ බවද අමාත්‍යවරයා පෙන්වා දුන් බව අද දෙරණ පාර්ලිමේන්තු වාර්තාකරු පවසයි. මේවන විට ඩෙන්මාර්කය,ස්වීඩනය,එක්සත් රාජධාණිය හා කැනඩාව යන රටවල් බිම් බෝම්බ ඉවත් කිරීමේ කටයුතුවලට සහය දක්වන බව ද ගුණවර්ධන අමාත්‍යවරයා වැඩිදුරටත් පවසා තිබේ.", "URL": "https://sinhala.adaderana.lk/news.php?nid=16913", "Category": null, "Parent URL": null}