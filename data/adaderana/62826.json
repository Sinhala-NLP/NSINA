{"Source": "Adaderana", "Timestamp": "August 7, 2016 08:17 am", "Headline": "දෙරණ ස්ටාර් සිටි කිරුළ Supper Gangsters  කණ්ඩායමට ", "News Content": "ප්‍රේක්ෂක හද සන්තානයේ දිදුලන තරු මන්දාකිණිය දෙරණ ෆෙයාරන් ලව්ලි ස්ටාර් සිටි රියලිටි වැඩසටහනේ කිරුළ හිමි කර ගැනීමට දුලිකා මාරපන ප්‍රමුඛ සුපර් ගැන්ස්ටර් කණ්ඩායම සමත් වුණි.ස්ටාර් සිටි අවසන් මහා තරගය ඊයේ(06) රාත්‍රීයේ අති උත්කර්ශවත් ලෙස පැවැත්වුණු අතර ඊට රංගන ශිල්පීන්, ගායක ගායිකාවන් ඇතුළු විශාල පිරිසක් එක්ව සිටියේය.මීට මාස 06කට පමණ ප්‍රථම ස්ටාර් සිටි රියලිටි වැඩසටහන ආරම්භ වූණි.රංගන ශිල්පීන් සහ ගායක ගායිකාවන් 25 දෙනෙකුගෙන් කණ්ඩායම් 05ක් යටතේ ආරම්භ වූ මෙම වැඩසටහන මෙරට ප්‍රථම සහ එකම රියලිටි වැඩසටහනයි.කණ්ඩායම් පහ කරට කර තරග වදිමින් ඊයේ අවසන් මහා තරගයේදී කිරුළ හිමිකර ගැනීම සඳහා දුලීකා මාරපන ප්‍රමුඛ සුපර් ගැන්ස්ටර් සහ රෝෂාන් රණවන ප්‍රමුඛ ඇම්ර්සන් ෆයිටර්ස් තරග වැදුණි.එහිදී සිය ගායන සහ රංගන කුසලතා මනාව විදහා දක්වමින් කණ්ඩායම් දෙකම කරට කර තරග වැදුණු අතර අවසානයේ ප්‍රේක්ෂක මනාපය මත දුලීකා මාරපන ප්‍රමුඛ සුපර් ගැන්ස්ටර් කණ්ඩායම ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=62826", "Category": null, "Parent URL": null}