{"Source": "Adaderana", "Timestamp": "December 19, 2017 10:46 am", "Headline": " කාර් එක ගහක හැපිලා මහේස්ත්‍රාත්වරිය ඇතුළු පවුලටම තුවාලයි", "News Content": "හලාවත කොළඹ ප්‍රධාන මාර්ගයේ මාදම්පේ , පම්බල ප්‍රදේශයේදී මෝටර් රථයක් මාර්ගයෙන් ඉවතට පැන ගසක හැපීමෙන් මහේස්ත්‍රාත්වරියක් ඇතුළු තිදෙනෙකු තුවාල ලබා හලාවත මහා රෝහලට ඇතුළත් කර ඇත. (19 ) අළුයම සිදු වූ මේ අනතුරින් තුවාල ලබා ඇත්තේ හලාවත සිංහපුර පදිංචිව සිටි මහේස්ත්‍රාත්වරියක් වන කවීෂා නදීෂානි මහත්මිය හා ඇගේ සැමියා වන හලාවත මහා රෝහලේ සේවය කරනු ලබන වෛද්‍යවරයෙකු වන අසංක සොහාන් පෙරේරා හා මේ දෙපලගේ දියණිය වන සෙව්මිණි පෙරේරා නමැති දැරියකි. කොළඹ ප්‍රදේශයේ පැවති වැඩසටහනකට සහභාගී වී ආපසු නිවෙස බලා එන අතරතුර මේ තිදෙනා මේ අනතුරට මුහුණ දී තිබේ. රියදුරුට නින්ද යාම හේතුවෙන් රථය මාර්ගයෙන් ඉවතට පැන ගසක හැපී ඇති බව මේ වන විට අනාවරණය වී ඇති බව මාදම්පේ පොලිස් ස්ථානාධිපති පොලිස් පරීක්ෂක වසන්ත කුමාර මහතා පැවසීය. අනතුරින් වාහනයට බරපතළ හානි සිදුව තිබේ. මාදම්පේ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=81767", "Category": null, "Parent URL": null}