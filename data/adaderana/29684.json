{"Source": "Adaderana", "Timestamp": "December 3, 2012 05:17 pm", "Headline": "ඔස්ට්‍රේලියාවට දරුණු පරාජයක් - පොන්ටින් සමුගනියි", "News Content": "ඔස්ටේ‍්‍රලියාව සමග පැවති තෙවන ටෙස්ට් ක‍්‍රිකට් තරගයෙන් ලකුණු 309 ක දැවැන්ත ජයක් ලබාගැනීමට දකුණු අප‍්‍රිකානු කණ්ඩායම සමත්ව තිබේ. ලකුණු 631 ක ජයග‍්‍රාහී ඉලක්කයක් හඹාගිය ඔස්ටේ‍්‍රලියානු කණ්ඩායමේ දෙවන ඉනිම ලකුණු 322 කට සීමා විය. දකුණු අප‍්‍රිකානු කණ්ඩායම පළමු ඉනිම සඳහා ලකුණු 225 ක් සහ දෙවන ඉනිම සඳහා ලකුණු 569 ක් ලබා ගන්නා ලදී. ඔස්ටේ‍්‍රලියානු කණ්ඩායමේ පළමු ඉනිම ලකුණු 163ට සීමා විය. ඒ අනුව දෙරට අතර තරග 03 කින් සමන්විත ටෙස්ට් තරගාවලිය එකට බිංදුවක් ලෙස ජය ගැනීමට දකුණු අප‍්‍රිකානු කණ්ඩායම සමත්ව තිබේ. මේ අතර මෙම තරගයත් සමගින් රිකි පොන්ටින් ජාත්‍යන්තර ක්‍රිකට් පිටියෙන් නිල වශයෙන් සමුගනු ලැබීම ද විශේෂත්වයකි.", "URL": "https://sinhala.adaderana.lk/news.php?nid=29684", "Category": null, "Parent URL": null}