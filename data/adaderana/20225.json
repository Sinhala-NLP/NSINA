{"Source": "Adaderana", "Timestamp": "November 24, 2011 10:04 am", "Headline": "ඊ.ටී.එෆ්, ඊ.පී.එෆ් මුදල් නැවත පවරාගැනීම අසාධාරණයි", "News Content": "සමෘද්ධි සේවකයින් වසර 16 ක් පුරාවට උපයා ඇති ඊ.ටී.එෆ්, ඊ.පී.එෆ් මුදල් ආණ්ඩුව නැවත පවරාගැනීමට කටයුතු කිරීම සේවකයින්ට සිදුකරන බලවත් අසාධාරණයක් බව ස‍මෘද්ධි සංවර්ධන නිලධාරීන්ගේ සංගමය පවසයි. මෙවර අයවැය මගින් රාජ්‍ය සේවකයින්ට වැඩි වූ 10% වැටුප් වැඩීවීම ද සමෘද්ධි සේවකයින්ට කිසිසේත් ප්‍රමාණවත් නොවන බව එම සංගමයේ ප්‍රධාන ලේකම් චාමර මද්දුමකලුගේ මහතා සඳහන් කරයි. මේ වන විට සමෘද්ධි සේවකයෙකු සතුව රුපියල් ලක්ෂ 7 ට ආසන්න මුදලක් ඊ.ටී.එෆ්, ඊ.පී.එෆ් මුදල් මුදල් වශයෙන් එකතු වී ඇති අතර දෙපාර්තමේන්තුගත කිරීම මගින් එම මුදල් අහිමි වන බව සමෘද්ධි සංවර්ධන නිලධාරීන්ගේ සංගමය පෙන්වා දෙයි. සමෘද්ධි සේවකයින් දෙපාර්තමේන්තු කිරීමේ වැඩපිළිවෙළ අගය කළ යුතු වුවත් එමගින් සේවකයින්ට මෙතෙක් ලබාදුන් සියලු දේ රැකදීමට ආණ්ඩුව පියවර ගත යුතු බව චාමර මද්දුමකලුගේ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20225", "Category": null, "Parent URL": null}