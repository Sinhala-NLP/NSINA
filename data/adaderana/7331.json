{"Source": "Adaderana", "Timestamp": "March 17, 2010 05:05 pm", "Headline": "ජපන් රළ පදින්නෝ හික්කඩුව වර්ණවත් කරයි", "News Content": "ජපාන රළ පදින්නන්ගේ සංගමයේ (Japan Pro Surfing Association-JPSA)රළ පදින්නන් සිය ගණනක් සිය උද්යෝගිමත් වාර්ෂික රළ ක්‍රීඩා තරඟය පැවැත්වීම සඳහා ලංකාවේ වෙරළ තීරය වෙත සම්ප්‍රාප්ත වීමට නියමිතය. 2010 මාර්තු මස 19-23 දිනවල,ශ්‍රීලංකා සංචාරක ප්‍රවර්ධන කාර්යංශය සහ ශ්‍රී ලන්කන් ගුවන් සමාගම එක්ව පවත්වන,ජපාන රළ පදින්නන්ගේ සංගමයේ 2010 රළ ක්‍රීඩා උළෙල සඳහා නැඟ එන රැල්ලෙන් හා පොල් රුප්පාවලින් ගහන හික්කඩුව මනරම් වෙරළ තීරය ඒ සඳහා තෝරා‍ගෙන ඇත. වසර පහක නිහැඬියාවකින් පසුව ජපාන රළ පදින්නන්ගේ සංගමයේ ක්‍රීඩා උළෙල හික්කඩුව වෙරළ තීරයේ නැවත පැවැත්වීම,ඉකුත් මාස නවය තුළ සුවිශේෂී අභිවර්ධනයක් සනිටුහන් කළ ශ්‍රීලංකාවේ සංචාරක කර්මාන්තයට ද වැදගත් සන්ධිස්ථානයක් සනිටුහන් කරයි. මන්ද යත් එළඹෙන වසර\"එන්න.,නරඹමු ශ්‍රීලංකා-2010\"වශයෙන් ශ්‍රීලංකා රජය විසින් ප්‍රකාශයට පත් කර ඇති නිසාය.", "URL": "https://sinhala.adaderana.lk/news.php?nid=7331", "Category": null, "Parent URL": null}