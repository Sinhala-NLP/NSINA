{"Source": "Adaderana", "Timestamp": "April 16, 2013 07:11 pm", "Headline": "රෑ පැල් රකින්න ගිය ගොවියාට අලියා ගහයි", "News Content": "මහව, ඉද්දපොළ ප්‍රදේශයේ දී වන අලි ප්‍රහාරයකට ලක්වීමෙන් පුද්ගලයෙකු ජීවිතක්ෂයට පත්ව තිබේ. ඊයේ රාත්‍රී හේනක පැල් රැකීම සඳහා ගොස් සිටිය දී මෙම පුද්ගලයා වන අලි ප්‍රහාරයට ලක්ව ඇති බව පොලීසිය සඳහන් කළේය. අද උදෑසන එම ස්ථානයේ තිබී ඔහුගේ මළ සිරුර සොයාගෙන ඇත. සිද්ධිය සම්බන්ධයෙන් මහව පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=33319", "Category": null, "Parent URL": null}