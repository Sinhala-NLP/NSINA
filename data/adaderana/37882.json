{"Source": "Adaderana", "Timestamp": "October 3, 2013 11:32 am", "Headline": "තවත් ඉන්දීය ධීවරයින් 66ක් නිදහස් ", "News Content": "ශ්‍රී ලංකාවේ අත්අඩංගුවේ පසු වු ඉන්දීය ධීවරයින් 66 දෙනෙකු නිදහස ලබා නැවත ඉන්දියාව බලා ගොස් තිබේ. ඉන්දියාවේ රාමේෂ්වරම්හි පදිංචි ධීවරයින් තිස් පස් දෙනෙක් ද නාගපට්නම්හි පදිංචි ධීවරයින් විසි දෙනෙක් ද කරයිකාල්හි පදිංචි ධීවරයින් 11 දෙනෙක් ද ඉන්දියාව බලා පැමිණ ඇති බව එරට මාධ්‍ය වාර්තා කරයි. මෙරට මුහුදු තීරයේ අනවසර ලෙස ධීවර කටයුතු වල නියැලීම හේතුවෙන් අත්අඩංගුවට ගත් මෙම ධීවරයින් පිරිස අධිකරණයට ඉදිරිපත් කිරීමෙන් අනතුරුව පසුගියදා නිදහස් කෙරුණි. පසුගිය ජුලි මස 30 වැනිදා අත්අඩංගුවට පත් වූ මොවුන් ජාත්‍යන්තර මුහුදු සීමාව උල්ලංඝණය කිරීමේ චෝදනා මත දෙමසක කාලයක් මෙරට අත්අඩංගුවේ පසු වුණි. මෙම ධීවරයින් 66 දෙනා මෙරට නාවික යාත්‍රාවකින් ඉන්දියාවේ රාමේෂ්වරම් වෙත රැගෙන ආ බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=37882", "Category": null, "Parent URL": null}