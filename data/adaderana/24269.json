{"Source": "Adaderana", "Timestamp": "May 15, 2012 03:01 pm", "Headline": "ගෑස් කාන්දුවීමකින් මීගමුවේ 18 දෙනෙකු රෝහලේ ", "News Content": "මීගමුව, කොස්වත්ත, හාල්දඬුවන ප්‍රදේශයේ පෞද්ගලික ආයතනයක ගෑස් නලයක් කාන්දුවීමෙන් එම ආයතනයේ සේවය කළ පුද්ගලයින් 18 දෙනෙකු සිහිමුර්ඡ වීම හේතුවෙන් රෝහල්ගත කර තිබේ. අද(15) දහවල් සිදුවූ මෙම සිදුවීමෙන් කාන්තාවන් 17 දෙනෙකු සහ එක් පිරිමි පුද්ගලයෙකු ප්‍රතිකාර සඳහා දංකොටුව රෝහලට ඇතුළත් කර ඇති බව සඳහන්ය. මේ අතරින් බරපතල තත්ත්වයේ පසු වූ කාන්තාවන් සිව්දෙනෙකු සහ පිරිමි පුද්ගලයා වැඩිදුර ප්‍රතිකාර සඳහා මීගමුව රෝහලට මාරු කොට යවා ඇති බව පොලිසිය සඳහන් කරයි. ගෑස් කාන්දුවට හේතුව මෙතෙක් අනාවරණය වී නොමැති අතර කොස්වත්ත පොලිසිය මේ සම්බන්ධයෙන් වැඩි දුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24269", "Category": null, "Parent URL": null}