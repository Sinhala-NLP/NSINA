{"Source": "Adaderana", "Timestamp": "November 29, 2013 04:22 pm", "Headline": "මරුවා කුණු ගොඩෙන් එයි", "News Content": "කැලි කසළ පුළුස්සමින් සිටියදී සිදුවූ බව කියන කිසියම් පිපුරුමක් නිසා තඹුත්තේගම ප්‍රදේශයේ පුද්ගලයෙකු මියගොස් තිබේ. තඹුත්තේගම මුසල්පිටිය ප්‍රදේශයේදී ‍අද සවස මෙය සිදුව ඇත. කැලි කසළ එකතු කර ගිනි තබන විට එම පිපුරුම සිදුව ඇති අතර මියගිය පුද්ගලයා මානසික ආබාධවලින් පෙළෙන අයෙකු බවද පොලීසිය පවසයි. පුපුරාගොස් ඇත්තේ කුමක්ද යන්න පිළිබඳ තඹුත්තේගම පොලීසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=39197", "Category": null, "Parent URL": null}