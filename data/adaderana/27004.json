{"Source": "Adaderana", "Timestamp": "August 30, 2012 11:54 am", "Headline": "බ්‍රසීලයේ වැඩ වැරීම අවසන්", "News Content": "බ්‍රසීලයේ රාජ්‍ය සේවකයින් ආරම්භ කර තිබූ වැඩ වර්ජනය නතර කර තිබේ. වැටුප් වැඩිවීමක් ඉල්ලා බ්‍රසීලයේ රාජ්‍ය සේවකයින්ගෙන් සියයට 90 ක පමණ පිරිසක් මෙලෙස වැඩ වර්ජනයේ නිරතව සිටි බව විදෙස් වාර්තා පවසයි. බ්‍රසීල රජය ඔවුන්ගේ වැටුප් ඉහළ දැමීමට එකඟවීමත් සමඟ වැඩ වර්ජනය නතර කර ඇති බව එම වාර්තා සඳහන් කරයි. ඒ අනුව වසර 3 ක කාලයක් තුළ රාජ්‍ය සේවකයින්ගේ වැටු‍පෙන් සියයට 15.8 වැටුප් වැඩිවීමක් ලබාදීමට එරට රජය තීරණය කර ඇත. බ්‍රසීලයේ අයවැය හෙට (31) දිනයේ පාර්ලිමේන්තුවට ඉදිරිපත් කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=27004", "Category": null, "Parent URL": null}