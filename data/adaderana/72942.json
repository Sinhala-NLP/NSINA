{"Source": "Adaderana", "Timestamp": "May 8, 2017 10:01 am", "Headline": "ශ්‍රීලනිප  මධ්‍යම කාරක සභාව මේ සතියේ රැස්වෙයි", "News Content": "ශ්‍රී ලංකා නිදහස් පක්ෂයේ මධ්‍යම කාරක සභාව මෙම සතිය තුළ රැස්විමට නියමිතව තිබේ.වෙසක් පොහොයට ප්‍රථම මධ්‍යම කාරක සභාව රැස්වනු ඇති බව නිදහස් පක්ෂ ආරංචි මාර්ග සඳහන් කළේය.මහනුවර ගැටඹේ ක්‍රීඩාංගණයේ පැවැති ශ්‍රී ලංකා නිදහස් පක්ෂ මැයි දින රැළියට එක් නොවූ පාර්ලිමේන්තු සහ පළාත් සභා මන්ත්‍රීවරුන් පිළිබඳවත් ආසන සංවිධායකවරුන් පිළිබඳවත් මෙහිදී තීරණයක් ගනු ඇත.විශේෂයෙන් මැයි දින රැළියට එක් නොවූ ආසන සංවිධායකවරුන් ඉවත් කිරීමට මෙහිදී තීරණයක් ගනු ඇති බව වාර්තාවේ.ශ්‍රී ලංකා නිදහස් පක්ෂ මන්ත්‍රීවරු වෙනත් දේශපාලන පක්ෂයක මැයි රැළියකට සහභාගීවීම පක්ෂ ව්‍යවස්ථාව සම්පූර්ණයෙන්ම උල්ලංඝණය කිරීමක් බව සඳහන්වේ.ඒ අනුව එම මන්ත්‍රීවරුන් සම්බන්ධයෙන් විනය ක්‍රියාමාර්ග ගැනීමට ද මෙම මධ්‍යම කාරක සභාවේදී තීරණයක් ගැනීමට නියමිතය.පක්ෂයක් ලෙස ඉදිරි ජයග්‍රහණ වෙනුවෙන් ඕනෑම අභියෝගයකට සහ දුෂ්කර තීන්දු ගැනීමට ඉදිරියේදී කටයුතු කරන බව ශ්‍රී ලංකා නිදහස් පක්ෂය පවසයි.", "URL": "https://sinhala.adaderana.lk/news.php?nid=72942", "Category": null, "Parent URL": null}