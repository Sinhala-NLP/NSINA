{"Source": "Adaderana", "Timestamp": "August 24, 2011 09:29 am", "Headline": "නාදුනන තුවක්කුකරුවකුට හලාවතින් බිල්ලක්", "News Content": "හලාවත ප්‍රදේශයේ සිදු වූ වෙඩි තැබීමකින් පුද්ගලයෙකු ජීවිතක්ෂයට පත් වී තිබේ. ඊයේ රාත්‍රීයේ හලාවත , සිප්පිකලාන ප්‍රදේශයේ දී මෙම වෙඩි තැබීම සිදු වී ඇති බව හලාවත පොලිසිය ප්‍රකාශ කරයි. අදාළ පුද්ගලයා ශරීර කෘත්‍ය සඳහා නි‍වසෙන් බැහැරට පැමිණි අවස්ථාවේ කිසියම් පුද්ගලයෙකු මෙම වෙඩි තැබීම සිදු කර ඇති බව පොලිසිය පවසයි. පසුගිය කාලය තුළ සිප්පිකලාන ප්‍රදේශයේ සිදු වූ විවිධ අපරාධ රැසකට මිය ගිය පුද්ගලයා සම්බන්ධ බවට තොරතුරු අනාවරණය වී තිබේ. හලාවත පොලිසිය මෙම වෙඩි තැබීම සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18269", "Category": null, "Parent URL": null}