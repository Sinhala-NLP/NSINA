{"Source": "Adaderana", "Timestamp": "January 27, 2019 08:57 am", "Headline": "මාස 7ක් වයසැති බිළිඳාගේ ගෙළ සිර කර සියදිවි නසා ගත් මවක්", "News Content": "දිඹුල-පතන පොලිස් වසමට අයත් රොසිටා ප්‍රදේශයේ පදිංචි කාන්තාවක් අද (27) අළුයම තම හත්මස් වියැති සිඟිති පුතුගේ ගෙල වයරකින් සිර කර ඝාතනය කර ඇය නිවස අසල පිහිටි පේර ගසක එල්ලී සිය දිවි නසාගෙන ඇති බව වාර්තා වේ. මෙසේ මිය ගොස් ඇත්තේ විසි හය හැවිරිදි විවාහක කාන්තාවක් සහ ඇයගේ මාස හතක් වයසැති පිරිමි දරුවෙකි. පවුල් ආරවුලක් හේතුවෙන් අද අළුයම් කාලයේ මෙම කාන්තාව නිවසින් පිටතට පැමිණ තම දරුවාද ඝාතනය කර සිය දිවි නසාගෙන ඇති බව මූලික පරීක්ෂණ වලදී අනාවරණය වූ බව දිඹුල-පතන පොලීසිය පවසයි. මෙම මරණ සම්බන්ධව මහේස්ත්‍රාත් පරීක්ෂණය අද දහවල් හැටන් මහේත්‍රාත්වරයා විසින් පැවත් වීමට නියමිතය. සිද්ධිය සම්බන්ධයෙන් දිඹුල-පතන පොලිසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=103147", "Category": null, "Parent URL": null}