{"Source": "Adaderana", "Timestamp": "February 13, 2015 03:40 pm", "Headline": "කතරගම කපුවාගේ නඩුව 18ට කල්යයි", "News Content": "ඓතිහාසික රුහුණු කතරගම මහ දේවාලයේ ප්‍රධාන කපුරාල තනතුර සඳහා රංජිත් පද්මසිරි අධිකාරම් මහතා පත් කිරීමට එරෙහිව පවරා ඇති නඩුව මේ මස 18 වනදා කැඳවීමට ශ්‍රේෂ්ඨාධිකරණය නියෝග කර තිබේ. රංජිත් පද්මසිරි අධිකාරම් මහතා අදාළ තනතුර සඳහා පත් කරන ලෙස ශ්‍රේෂ්ඨාධිකරණය මීට පෙර නියෝග කර තිබුණි.එහෙත් එම නියෝගය ඉවත් කරන්නැයි ඉල්ලා එම දේවාලයේ කපු මහත්වරුන් පිරිසක් ගොනුකර තිබු පෙත්සමක් සලකා බැලීමෙන් අනතුරුව අදාළ පත්කිරීම තාවකාලිකව අත්හිටුවන ලෙසට ශ්‍රේෂ්ඨාධිකරණය තහනම් නියෝගයක් නිකුත් කර ඇති බව සඳහන්ය.සිද්ධියට අදාළ නඩුව අද කැඳවු අවස්ථාවේ එම තහනම් නියෝගය ඉවත් කිරීම පිළිබඳ ලබන 18 වැනිදා සලකා බලන බව ශ්‍රේෂ්ඨාධිකරණය දැනුම් දී ඇත.එදිනට මේ පිළිබඳ කරුණු දක්වන ලෙස පෙත්සම්කාර සහ වගඋත්තරකාර පාර්ශවයන් වෙත ශ්‍රේෂ්ඨාධිකරණය දැනුම්දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=49333", "Category": null, "Parent URL": null}