{"Source": "Adaderana", "Timestamp": "March 21, 2019 11:02 am", "Headline": "මොසැම්බික්හි විපතට පත්වූවන් සෙවීමේ මෙහෙයුම් වේගවත් කරයි", "News Content": "“ඉඩායි” සුළි කුණාටුවෙන් දැඩි ලෙස විනාශයට පත් මොසැම්බික් රාජ්‍යයේ විපතට පත් වු පිරිස් සෙවීම සඳහා සහන කණ්ඩායම් මෙහෙයුම් වේගවත් කර ඇත. වැසි තත්ත්වය පහව ගිය ද ජල ගැලීම් හේතුවෙන් විශාල පිරිසක් පාලම්, නිවාස වල වහල මත වැනි උස් ස්ථානවල රැඳී සිටින අතර ඔවුන්ට පානීය ජලය සහ ආහාර නොලැබෙන බව වාර්තා වෙයි. විපතට පත්වූවන්ගෙන් විශාල පිරිසක් කුඩා ළමුන් වෙයි. මොසැම්බික් සහ සිම්බාව්වේ රාජ්‍යයන් වෙත බලපෑ ඉඩායි සුළි කුණාටුව හේතුවෙන් මියගොස් ඇති බවට සැළකෙන සංඛ්‍යාව මේ වන විට 300ක් පමණ වෙයි.", "URL": "https://sinhala.adaderana.lk/news.php?nid=106458", "Category": null, "Parent URL": null}