{"Source": "Adaderana", "Timestamp": "July 21, 2014 11:07 am", "Headline": "2015ට ළමුන් ගැනීමේ සම්මුඛ පරීක්ෂණ අගෝස්තුවේ", "News Content": "2015 වසරේ පළමු ශ්‍රේණියට සිසුන් ඇතුළත් කරගැනීමට අදාළ සම්මුඛ පරීක්ෂණ ලබන මාසයේ ආරම්භ කරන බව අධ්‍යාපන අමාත්‍යංශය පවසයි. අයදුම්පත් භාරගැනීම පසුගිය 04වැනිදායින් අවසන් විය. ඒ ඒ පාසල් වල විදුහල්පතිවරයා, නියෝජ්‍ය විදුහල්පතිවරයා, ප්‍රාථමික අංශයේ ප්‍රධානියා, පාසල් සංවර්ධන සමිතියේ සහ ආදි ශිෂ්‍ය සමිතියේ නියෝජිතයින් සම්මුඛ පරීක්ෂණ කමිටුවට ඇතුළත්ය. තෝරාගන්නා සිසුන්ගේ තාවකාලික නාම ලේඛන සැප්තැම්බර් 30 වැනි දින සිට විදුහල්වල ප්‍රදර්ශනය කෙරෙන අතර ඒ පිළිබඳ අභියාචනා සති 02ක් තුළ ඉදිරිපත් කළ හැකිය. අභියාචනා මණ්ඩලය අධ්‍යාපන අමාත්‍යංශ නිලධාරින්ගෙන් සමත්විතය. 2015 වසරේ පළමු ශ්‍රේණියට සිසුන් ඇතුළත් කරගැනීමේ අවසන් නාම ලේඛනය නොවැම්බර් 15 වැනි දින පාසල් වල ප්‍රදර්ශනය කරන බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=44814", "Category": null, "Parent URL": null}