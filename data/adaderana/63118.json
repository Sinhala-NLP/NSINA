{"Source": "Adaderana", "Timestamp": "August 16, 2016 04:52 pm", "Headline": "නිවාස 50ක් ජනපති අතින් රණවිරු අයිතියට", "News Content": "රට වෙනුවෙන් දිවිපිදූ සහ තුවාල ලැබු රණවිරුවන් සඳහා ඉදිකරන ලද නිවාස 50ක් ජනාධිපති මෛත්‍රීපාල සිරිසේන මහතා විසින් රණවිරු අයිතියට පත් කර තිබේ. අද(16) පස්වරුවේ ජනාධිපති කාර්යාලයේ දී ජනාධිපතිවරයා විසින් එම නිවාස ලාභීන්ට යතුරු ප්‍රදානය සිදුකළ බව ජනාධිපති මාධ්‍ය අංශය සඳහන් කළේය. රණවිරුවන් වෙනුවෙන් අංග සම්පූර්ණ නිවාස ඉදිකිරීමේ ව්‍යාපෘතිය යටතේ පසුගිය වසරේ නිවාස 35ක් රණවිරු අයිතියට පත් කර තිබේ. එහි දෙවන අදියර යටතේ ඉදිකරන ලද නිවාස 50ක් ජනාධිපතිවරයා විසින් රණවිරුවන්ට සහ දිවිපිදු රණවිරුන්ගේ ඥාතීන්ට පිරිනැමීම අද දිනයේ සිදුකළ බව ජනාධිපති මාධ්‍ය අංශය පැවසුවේය.නිවාස ලාභියාගේ පවුලේ සාමාජිකයින් සංඛ්‍යාව, දරුවන්ගේ අධ්‍යාපනය සහ අනාගත අවශ්‍යතාවන් සැළකිල්ලට ගනිමින් ඉදිකරන ලද මෙම නිවාස සඳහා ශ්‍රමදායකත්වය සපයා ඇත්තේ නිවාස ලාභී රණවිරුවා අයත් වු එක් එක් රෙජිමේන්තු විසින් බව සඳහන්ය.", "URL": "https://sinhala.adaderana.lk/news.php?nid=63118", "Category": null, "Parent URL": null}