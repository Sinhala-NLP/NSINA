{"Source": "Adaderana", "Timestamp": "May 6, 2014 12:10 pm", "Headline": "ලෝක තරුණ සමුළුව ජනපතිගේ ප්‍රධානත්වයෙන් ආරම්භ වෙයි", "News Content": "ලෝක තරුණ සමුළුව ජනාධිපති මහින්ද රාජපක්ෂ මහතාගේ ප්‍රධානත්වයෙන් හම්බන්තොට, මාගම්පුර රුහුණුපුර ජාත්‍යන්තර සම්මන්ත්‍රණ ශාලාවේ දී අද(06) ආරම්භ විය. අද පෙරවරු 11.00 ට සමුළුව ආරම්භ වු බව එහි රැඳි සිටින අද දෙරණ වාර්තාකරු සඳහන් කළේය. “ සහශ්‍ර සංවර්ධන දර්ශකය 2015න් ඔබ්බට“ යන්න මෙවර සමුළුවේ තේමාව වන අතර ලෝක තරුණ සමුළුවක් ආසියාවේ පැවැත්වෙන ප්‍රථම අවස්ථාව මෙය වෙයි. සමුළු වාරය සඳහා ලොව පුරා රටවල් 150ක් පමණ සහභාගී වන අතර රටවල් කිහිපයකම යෞවන කටයුතු ඇමතිවරු ඇතුළු තරුණ නියෝජිතයින් 1500ක් පමණ සහභාගී වන බව සඳහන් වෙයි.", "URL": "https://sinhala.adaderana.lk/news.php?nid=43007", "Category": null, "Parent URL": null}