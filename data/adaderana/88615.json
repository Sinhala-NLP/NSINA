{"Source": "Adaderana", "Timestamp": "May 6, 2018 12:58 pm", "Headline": " එක්සත් ජාතික පක්ෂය අතීතයේ සිට කම්කරුවා අමතක කළේ නෑ", "News Content": "එක්සත් ජාතික පක්ෂය අතීතයේ සිට කම්කරුවා අමතක නොකළ බව තිරසර සංවර්ධන, වනජීවී සහ ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ‍ෆොන්සේකා මහතා පවසයි. පසුගිය අවුරුදු 3 තුළ වත්මන් ආණ්ඩුවේ කම්කරු ඇමති සිටියේ වෙනත් පැත්තක බවත්, එහෙත් අද වන විට අපට අපේ කම්කරු ඇමති කෙනෙක් ලැබී ඇති බව එතුමන් පැවසීය. 2020 වසරේ එක්සත් ජාතික පක්ෂයේ ජනාධිපතිවරයෙක් අනිවාර්යෙන් පත්කරන බව අමාත්‍ය සරත්ෆොන්සේකා මහතා ප්‍රකාශ කළේය. තමාහට වනජීවී අමාත්‍ය ධූරය ලැබීම සම්බන්ධයෙන් හිටපු ජනාධිපතිවරයා සහ නාමල් රාජපක්ෂ මහතා බයවී සිටින බව එතුමන් වැඩිදුරටත් පැවසීය. මේ අතර එහිදී අදහස් දැක්වූ රාජ්‍ය පරිපාලන හා කළමනාකරණ සහ නීතිය හා සාමය පිළිබඳ අමාත්‍ය රංජිත් මද්දුම බණ්ඩාර මහතා ප්‍රකාශ කළේ අද වන විට විරුද්ධ පාක්ෂිකයන්ට තැනින් තැන කැඩී බිඳී ගොස් මැයි දිනය සැමරීමට සිදුව ඇති බවත් එහෙත් එක්සත් ජාතික පක්ෂයට තනි පක්ෂයක් ලෙස අද මැයි දිනය සැමරීමට හැකිව ඇති බවයි.", "URL": "https://sinhala.adaderana.lk/news.php?nid=88615", "Category": null, "Parent URL": null}