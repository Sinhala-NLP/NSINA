{"Source": "Adaderana", "Timestamp": "September 5, 2011 08:14 am", "Headline": "රැඳවියන්ට වෘත්තීය පුහුණුව ලබාදීම වෙනුවෙන් ගිවිසුමක්", "News Content": "බන්ධනාගාරගතව සිටින රැඳවියන් සඳහා වෘත්තීය පුහුණුව ලබාදීම වෙනුවෙන් යෞවන කටයුතු හා නිපුණතා සංවර්ධන අමාත්‍යාංශය සමග ගිවිසුමක් අත්සන් කරන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි. අද(05) දිනයේ අත්සන් කෙරෙන මෙම ගිවිසුම යටතේ පළමුව බෝගම්බර බන්ධනාගාරයේ රැඳවියන් වෙනුවෙන් වෘත්තීය පුහුණුව ලබාදීමට නියමිතය. මේ ‍අතර රැඳවියන් සඳහා ලබා දෙන දින 7 නිවාඩුව සහ බලපත්‍ර සහිතව නිදහස ලැබීමේ ක්‍රමය පිළිබඳ අවධානය යොමු කරන බව අමාත්‍ය චන්ද්‍රසිරි ගජධීර මහතා සඳහන් කරයි. විනයගරුකව සිටින රැඳවියන් සඳහා අදාළ නිවාඩුව දින 10 සහ14 දක්වා ක්‍රමයෙන් වැඩි කිරීමට ද පියවර ගන්නා බව බෝගම්බර බන්ධනාගාරයේ ඊයේ(04) පැවති උත්සවයක දී ඔහු සඳහන් කළේය.", "URL": "https://sinhala.adaderana.lk/news.php?nid=18518", "Category": null, "Parent URL": null}