{"Source": "Adaderana", "Timestamp": "March 19, 2019 06:47 am", "Headline": "කටානේ රතිඤ්ඤා කර්මාන්ත ශාලාවක ගින්නක්-2ක් රෝහලට", "News Content": "කටාන පොලිස් වසමේ කිඹුලාපිටිය ප්‍රදේශයේ පිහිටි රතිඤ්ඤා කර්මාන්ත ශාලාවක හදිසි ගින්නක් ඇතිව තිබේ. ඊයේ(18) උදෑසන 11.30ට පමණ මෙම ගින්න ඇතිව තිබේ. ‍ගින්න හට ගෙන ඇති බව ‍කටාන පොලිස් ස්ථානයට ලද තොරතුරක් මත ‍වහාම ක්‍රියාත්මක වු පොලීසිය, මීගමුව ‍ගිනි නිවන ඒකක‍යේ නිලධාරීන් හා ප්‍රදේශවාසීන් ගින්න මැඩ පවත්වා ඇත. ගින්න හේතුවෙන් සේවකයින් දෙදෙනෙක් තුවාල ලබා මීගමුව රෝහලට ඇතුළත් කර ඇත. ඔවුන් වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා ඇත. ගින්න ඇතිවීමට හේතුව මෙතෙක් අනාවරණය වී නොමැත. සිදුවු අලාභය මෙතෙක් තක්සේරු කර නොමැත. කටාන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106318", "Category": null, "Parent URL": null}