{"Source": "Adaderana", "Timestamp": "February 2, 2019 07:30 pm", "Headline": "සේනා යම්තාක් දුරට පාලනය වෙලා", "News Content": "සේනා දළඹුවා මේ වන විට යම් තාක් දුරට පාලනයක් වීමක් සේම මර්ධනයක් වී ඇති බව කෘෂිකර්ම අමාත්‍ය පී. හැරිසන් මහතා පැවසීය. අමාත්‍යවරයා මේ බව පැවසුවේ මහ ඉලුප්පල්ලම ක්ෂේත්‍ර භෝග හා පර්යේෂණ ආයතනයේ නිරීක්ෂණ චාරිකාවක නිරත වීමෙන් අනතුරුව මාධ්‍ය වෙත අදහස් දක්වමින්ය. අනතුරුව මාධ්‍යවේදීන් ඇසූ ප්‍රශ්න වලට පිළිතුරු ලබා දෙමින් අමාත්‍යවරයා පැවසුවේ වාර්තා වි ඇති තොරතුරු අනුව ඒ සඳහා නිවැරදි පෙළ ගැසීමක් සිදු වි ඇති බවයි. විශේෂයෙන්ම මේ සම්බන්ධයෙන් වාර්තා කිරිම සම්බන්ධයෙන් මාධ්‍ය ආයතන වලට ස්තූති කළ අතර ඒ සඳහා කැප වු සියලුදෙනා පැසසුමට ලක් කළේය. ඇතැම් පිරිස් චෝදනා කළ පරිදි දේශීය අත්බෙහෙත් සඳහා නිසි වැදගත්කමක් ලබා නොදුන් බව පැවසීම ප්‍රතික්ෂේප කරන බවද අමාත්‍යවරයා එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=103595", "Category": null, "Parent URL": null}