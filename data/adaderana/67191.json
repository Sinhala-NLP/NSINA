{"Source": "Adaderana", "Timestamp": "December 20, 2016 09:38 am", "Headline": "තුර්කියේ රුසියානු තානාපතිට වෙඩි තබා ඝාතනය කරලා", "News Content": "තුර්කියේ සිටි රුසියානු තානාපති අන්ද්‍රෙයි කාලෝ ඇන්කාරාහි කැරලි මර්දන ඒකකයේ පොලිස් නිලධාරියෙකුගේ වෙඩි ප්‍රහාරයකට ලක්ව ජීවිතක්ෂයට පත්ව තිබේ.තුර්කි අගනුවර පැවති චිත්‍ර ප්‍රදර්ශනයක දේශනයක් සිදුකරන අවස්ථාවේදී තුවක්කුකරුවෙකු විසින් රුසියානු තානාපතිවරයාට වෙඩි තබා ඇති බව විදෙස් මාධ්‍ය වාර්තා කළේය.වෙඩි තැබීම සිදුකළ පුද්ගලයා 22 හැවිරිදි තුර්කි කැරළි මර්දන පොලිස් නිලධාරියෙකු බව සඳහන්ය. අද (20)අලුයම මෙම වෙඩි ප්‍රහාරයට ලක්ව ඇත.සිද්ධිය සම්බන්ධයෙන් ප්‍රකාශයක් සිදුකරමින් තුර්කි ජනාධිපතිවරයා පවසා ඇත්තේ මෙම ප්‍රහාරයෙන් රුසියාවට රිදවීමට අදහස් කරන්නට ඇති බවයි.රුසියානු ජනාධිපති ව්ලැඩ්මීර් පුටින් වීඩියෝ පණිවිඩයක් නිකුත් කරමින් පවසා ඇත්තේ මෙම සිදුවීම කුපිතකරවීමක් බැව් දෙරට නායකයින්ගේ අදහස බවයි.සිරියාවේ සාමකාමී වාතාවරණය නොරුස්සන කවුරුන් හෝ මෙම සිදුවීම පිටුපස සිටිය හැකි බව පෙන්වාදෙන රුසියානු ජනාධිපතිවරයා සිද්ධිය සම්බන්ධයෙන් පරීක්ෂණ පැවැත්වීම සඳහා එරට විමර්ශන නිලධාරීන් කණ්ඩායමක් තුර්කියට යවා තිබේ.", "URL": "https://sinhala.adaderana.lk/news.php?nid=67191", "Category": null, "Parent URL": null}