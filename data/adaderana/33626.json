{"Source": "Adaderana", "Timestamp": "April 27, 2013 02:25 pm", "Headline": "පලාගොස් සිටි එල්.ටී.ටී.ඊ. සාමාජිකයා යළිත් මාට්ටු", "News Content": "බන්ධනාගාර නිලධාරීන්ගේ මිදී පලාගිය පුනරුත්තාපනය ලැබූ හිටපු එල්.ටි.ටි.ඊ. සාමාජිකයෙකු මඩකළපුව පොලීසිය විසින් අත්අඩංගුවට ගෙන තිබේ. අදාළ සැකකරුට එරෙහිව මංකොල්ලකෑම් සිද්ධීන් සම්බන්ධයෙන් චෝදනා එල්ල වී තිබු අතර මොහු අත්අඩංගුවට ගෙන අධිකරණයට ඉදිරිපත් කිරීම සඳහා රැගෙන යමින් සිටියදී පළාගොස් ඇත. පසුව පොලීසිය විසින් සිදුකළ විමර්ශනයකදී මොහු අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ මඩකළපුව කොක්අඩිචෝලේ පදිංචිකරුවෙකු බව සඳහන්ය. සැකකරු අධිකරණයට ඉදිරිපත් කිරීමට නියමිත අතර මඩකළපුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33626", "Category": null, "Parent URL": null}