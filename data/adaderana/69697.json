{"Source": "Adaderana", "Timestamp": "February 16, 2017 10:40 am", "Headline": "15 හැවිරිදි ළමයා‍ට දිවි එපා වෙයි", "News Content": "රඹුක්කන, බොහොරඔය ප්‍රදේශයේදී 15 හැවිරිදි පිරිමි ළමයෙකු සිය දිවි හානි කරගැනීමේ සිද්දියක් සම්බන්ධයෙන් රඹුක්කන පොලීසිය විමර්ශන ආරම්භ කර තිබේ.ගෙළ වැළලාගෙන මියගොස් ඇත්තේ වල්පොල කොටවැල්ල ප්‍රදේශයේ පදිංචිව සිටි ළමයෙකු බව පොලීසිය සඳහන් කළේය.සියදිවි හානි කරගැනීමට හේතුව මෙතෙක් අනාවරණය වී නොමැති අතර මළ සිරුර කෑගල්ල රෝහලේ මෘත ශරීරාගාරයේ තබා ඇති බව සඳහන්වේ.මේ අතර පුදුකුඩිඉරුප්පු ප්‍රදේශයේ පුද්ගලයෙකු වස පානය කර සිය සිවි හානි කරගෙන තිබේ.පවුල් ආරවුලක් හේතුවෙන් අදාළ පුද්ගලයා සිය දිවි හානි කරගෙන ඇති බවට තොරතුරු අනාවරණය වී ඇති බව පොලීසිය සඳහන් කළේය.මියගොස් ඇත්තේ 41 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=69697", "Category": null, "Parent URL": null}