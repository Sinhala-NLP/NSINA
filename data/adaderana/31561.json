{"Source": "Adaderana", "Timestamp": "February 12, 2013 10:38 am", "Headline": "ගණිකා නිවාසයක් වටලා විදෙස් කතුන් ඇතුළු 9 ක් අත්අඩංගුවේ", "News Content": "කොල්ලුපිටිය , මුහුදුබඩ ප්‍රදේශයේ පවත්වාගෙන ගිය ගණිකා නිවාසයක් වටලා පුද්ගලයින් 9 දෙදෙනකු අත්අඩංගුවට ගත් බව පොලීසිය පවසයි. සංවිධානාත්මක අපරාධ හා දූෂණ මර්දන කොට්ඨාසයේ නිලධාරීන් විසින් ඊයේ රාත්‍රීයේ කොල්ලූපිටිය පොලිස් බලප්‍රදේශයේ ගාලූ පාර මුහුදුබඩ මාර්ගයේ පිහිටි රාත්‍රී‍්‍ර සමාජ ශාලාවක පවත්වාගෙන ගිය මෙම ගණිකා නිවාසය වැටලූ බව පොලිස් මාධ්‍ය ප්‍රකාශක කාර්යාලය පවසයි. එසේ අත්අඩංගුවට ගත් පිරිස් අතර කාන්තාවන් 8 දෙනකු හා එක් පිරිමි පුද්ගලයෙකු වන බව පොලීසිය සඳහන් කරයි. ඒ අනුව තායිලන්ත ජාතික කාන්තාවන් දෙදෙනෙකු, චීන ජාතික කාන්තාවක හා සීදූව,වාද්දුව,වාරියපොල,මොරොන්තුඩුව ප‍්‍රදේශ වල පදිංචි වයස අවුරුදු 24 ත් 36 ත් අතර වූ කාන්තාවන් පස් දෙනෙකු මෙන්ම නෝර්වුඞ් ප‍්‍රදේශයේ පදිංචිකරුවකු අත් අඩංගුවට ගෙන ඇති බව පොලීසිය කියා සිටියි. මෙම පිරිස ඉදිරි නීතිමය පියවර ගැනීම සඳහා කොල්ලූපිටිය පොලීසියට ඉදිරිපත් කර ඇති බවත්,සැකකරුවන් සහ සැකකාරියන් අද දින (12) කොටුව මහේස්ත‍්‍රාත් අධිකරණයට ඉදිරිපත් කිරීමට නියමිත බවත් පොලීසිය නිවේදනය කරයි. කොල්ලූපිටිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=31561", "Category": null, "Parent URL": null}