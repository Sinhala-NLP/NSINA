{"Source": "Adaderana", "Timestamp": "July 16, 2012 09:33 pm", "Headline": "විහාරාධිපති හිමි නිධන් හාරා මාට්ටු", "News Content": "තණමල්විල ශ්‍රී සම්බෝධී පුරාණ විහාරස්ථා‍නයේ විහාරාධිපති හිමි පොලීසිය විසින් අත්අඩංගුවට ගෙන තිබේ. නිධන් වස්තු කැණීම සහ නිදන් වස්තු තොගයක් සන්තකයේ තබා ගැනීම සම්බන්ධයෙන් අදාළ හිමිනම අත්අඩංගුවට ගෙන ඇතැයි සඳහන්ය. නිධානවලින් ලබාගත් පිත්තල කරඬු 2ක්, ලීයෙන් සාදනලද කරඬුවක් ඇතුළු පුරාවස්තු තොගයක් මෙම විහාරාධිපති හිමි සතුව තිබී පොලිසිය භාරයට ගෙන තිබේ. තංගල්ල පුරාවස්තු ආරක්ෂණ ඒකකයේ නිලධාරීන් කණ්ඩායමක් විසින් සිදුකළ වැටලීමකදී මෙම පුරාවස්තු තොගය සොයා ගෙන ඇත.", "URL": "https://sinhala.adaderana.lk/news.php?nid=25827", "Category": null, "Parent URL": null}