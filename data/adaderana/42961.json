{"Source": "Adaderana", "Timestamp": "May 4, 2014 03:23 am", "Headline": "යාපනයේ ත්‍රිපුද්ගල ඝාතනයක් ", "News Content": "යාපනය, අච්චුවේලි කදිරප්පායි ප්‍රදේශයේ නිවසක දී පුද්ගලයන් තිදෙනෙතු කපා කොටා ඝාතනය කර තිබේ. පොලිසිය පැවසුවේ අද(04) අළුයම 01.00 ට පමණ කිසියම් පිරිසක් විසින් ඝාතනය සිදුකර ඇති බවට පොලිස් හදිසි ඇමතුම් ඒකකයට ලැබුණු තොරතුරක් මත විමර්ශන ආරම්භ කර ඇති බවයි. ඝ‍ාතනයට ලක් වී ඇත්තේ එකම පවුලේ මව, පුතු සහ දුව යන තිදෙනා බව අච්චුවේලි පොලීසිය සඳහන් කරයි. සිද්ධියෙන් තවත් කාත්තාවක සහ පිරිමි අයෙකු තුවාල ලබා යාපනය රෝහලට ඇතුළත් කර තිබේ. මෙම පුද්ගල ඝාතනය සම්බන්ධයෙන් සැකපිට පුද්ගලයෙකු කෝපායි පොලීසිය විසින් අත්අඩංගුවට ගෙන ඇති බවද වාර්තා වෙයි. අත්අඩංගුවට පත් පුද්ගලයා අවුරුදු 30ක් වන අතර ඝාතනයට ලක් වූ දුවගේ ස්වාමී පුරුෂයා බවද කෝපායි පොලීසිය සඳහන් කරයි.", "URL": "https://sinhala.adaderana.lk/news.php?nid=42961", "Category": null, "Parent URL": null}