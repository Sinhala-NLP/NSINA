{"Source": "Adaderana", "Timestamp": "March 28, 2018 11:32 am", "Headline": "වැලි ප්‍රවාහනය කළ ටිපර් රථයක් මඟ වැරදී කන්දක ගැටී අනතුරක", "News Content": "මහියංගනයේ සිට හැටන් දක්වා වැලි ප‍්‍රවහානය කළ ටිපර් රථයක් හැටන් දිඹුල ප‍්‍රදේශයේදි අනතුරට පත්වී ඇති බව දිඹුල පොලීසිය පවසයි. අද (28) අළුයම 4.00 ට පමණ මෙම අනතුර සිදුවී ඇත්තේ හැටන් නුවරඑළිය ප‍්‍රධාන මාර්ගයේ දිඹුල මංසන්ධිය අසලදීය. ධාවනය වෙමින් තිබු ටිපර් රථය මාර්ගයෙන් ඉවතට පැන ප‍්‍රධාන මාර්ගයේ කන්දක ගැටී මෙම අනතුර සිදුවී ඇති අතර අනතුරෙන් ටිපර් රථයේ රියදුරා සුළු තුවාල ලබා කොටගල ප‍්‍රාදේශිය රෝහලට ඇතුලත් කර ඇත. අනතුරෙන් ටිපර් රථයටද දැඩි අලාභ හානි සිදුවී ඇති අතර ටිපර් රථයේ රියදුරාට නින්දයෑමෙන් මෙම අනතුර සිදුවී ඇති බව අනතුර පිළිබද පරික්‍ෂණ පවත්වන දිඹුල පොලිසිය කියා සිටියේය.", "URL": "https://sinhala.adaderana.lk/news.php?nid=86495", "Category": null, "Parent URL": null}