{"Source": "Adaderana", "Timestamp": "June 2, 2017 09:46 am", "Headline": "අයි.සී.සී චැම්පියන්ස් කුසලාන ඒ කාණ්ඩයේ ජය එංගලන්තයට", "News Content": "අයි.සී.සී චැම්පියන්ස් කුසලාන ක්‍රිකට් තරඟාවලියේ ඒ කාණ්ඩය යටතේ පැවැති පළමු තරඟයෙන් බංග්ලාදේශයට එරෙහිව කඩුලු 08ක පහසු ජයක් ලැබීමට එංගලන්ත කණ්ඩායම සමත් විය. ලන්ඩන් ඕවල් ක්‍රිඩාංගණයේ පැවැති තරඟයේ ප්‍රථමයෙන් පන්දුවට පහර දුන් බංග්ලාදේශ කණ්ඩායම පන්දුවාර 50දී කඩුලු 06ක් දැවී ලකූණු 305ක් ලබා ගත්තේය. තමීම් ඉක්බාල් ලකුණු 128යි. මුෂ්ෆිකර් රහීම් ලකුණු 79යි. පන්දු යැවිමේදී ලියම් ප්ලන්කට් කඩුලු 04ක් දවා ගැනිමට සමත් විය. එංගලන්ත කණ්ඩායම පන්දුවාර 47යි පන්දු 02කදී කඩුලු 02ක් පමණක් දැවී ලකුණු 308ක් ලබා ගත්තේය. ජෝ රූට් ලකුණු නොදැවී ලකුණු 133ක් සහ ඔයින් මෝගන් නොදැවී ලකුණු 75ක් ලබා ගත් අතර ඇලෙක්ස් හේල්ස් ලකුණු 95ක් ලබා ගැනිමට සමත් විය. ඒ කාණ්ඩය යටකේ ඔස්ට්‍රේලියාව සහ නවසීලන්තය අතර තරඟය අද(02) පැවැත් වෙයි.", "URL": "https://sinhala.adaderana.lk/news.php?nid=73828", "Category": null, "Parent URL": null}