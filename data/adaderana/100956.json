{"Source": "Adaderana", "Timestamp": "December 19, 2018 09:00 am", "Headline": "ගංජා සමඟ කතක් අත්අඩංගුවට", "News Content": "වව්නියාව, පුන්තෝට්ටම් ප්‍රදේශයේදී කේරල ගංජා සමඟ කාන්තාවක් අත්අඩංගුවට ගෙන තිබේ. වව්නියාව පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලීසිය සඳහන් කළේය. එහිදී ඇය සතුව තිබී කේරල ගංජා කිලෝග්‍රැම් 01යි ග්‍රෑම් 330ක් පොලීසිය විසින් සොයාගෙන තිබේ. සැකකාරිය 35 හැවිරිදි මුලතිව් ප්‍රදේශයේ පදිංචිව කාන්තාවකි. සැකකරු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100956", "Category": null, "Parent URL": null}