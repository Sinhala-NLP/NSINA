{"Source": "Adaderana", "Timestamp": "March 31, 2018 03:29 pm", "Headline": "ඩේවිඩ් වෝනර් ක්‍රිකට්වලට සමුදෙයි?", "News Content": "තමන් යලි ඔස්ට්‍රේලියානු ජාතික කණ්ඩායමට ක්‍රීඩා නොකරන බව පන්දුව පළුදු කිරිමේ චෝදනාව හේතුවෙන් තරඟ තහනමකට ලක්ව සිටින ඔස්ට්‍රේලියානු කණ්ඩායමේ හිටපු උප නායක ඩේවිඩ් වෝනර් ප්‍රකාශ කර තිබේ. මාධ්‍ය හමුවක් පවත්වමින් ඩේවිඩ් වෝනර් මේ බව ප්‍රකාශ කර ඇති බවයි විදෙස් මාධ්‍ය වාර්තා කළේය. දකුණු අප්‍රිකාව සහ ඔස්ට්‍රේලියාව අතර පැවැති ටෙස්ට් ක්‍රිකට් තරඟයක් අතරතුර පන්දුව පළුදු කිරිම හේතුවෙන් ඩේවිඩ් වෝනර් මේ වන විට වසරක තරඟ තහනමකට ලක්ව සිටියි. මෙම මාධ්‍ය හමුවට එක්වෙමින් ඔහු ප්‍රකාශ කර ඇත්තේ මෙම සිද්ධිය සම්බන්ධයෙන් තමන් සම්පූර්ණ වගකීම භාර ගන්නා බවයි. අදාල සිද්ධිය සම්බන්ධයෙන් තමන් සමාව අයද සිටින බව ද ඔහු ප්‍රකාශ කර තිබේ. 31 හැවිරිදි ඩේවිඩ් වෝනර් ඔස්ට්‍රේලියානු කණ්ඩායම වෙනුවෙන් ටෙස්ට් සහ එක් දින තරඟ 180කයට ක්‍රිඩා කර ඇති අතර එහිදී ඔහු රැස්කරගෙන ඇති ලකුණු සංඛ්‍යාව 10,706ක්. ඊට ශතක 35ක් සහ අර්ධ ශතක 46ක් ඇතුළත්ය. ඩේවිඩ් වෝනර් 20යි 20 තරඟ 79කට ක්‍රිඩා කර ඇති අතර එහිදී ඔහු ලකුණු 1792ක් ලබා ගෙන තිබේ.", "URL": "https://sinhala.adaderana.lk/news.php?nid=86664", "Category": null, "Parent URL": null}