{"Source": "Adaderana", "Timestamp": "October 21, 2016 12:45 pm", "Headline": " දකුණු අප්‍රිකාව යුක්ති අධිකරණයෙන් ඉවත් වීමේ ක්‍රියාවලිය අරඹයි", "News Content": "දකුණු අප්‍රිකාව අන්තර් ජාතික යුක්ති අධිකරණයෙන් ඉවත් වීමේ ක්‍රියාවලිය ආරම්භ කර ඇති බව විදෙස් වාර්තා පවසයි.දකුණු අප්‍රිකානු රාජතාන්ත්‍රික නිලධාරීන් ඒ පිළිබඳ එක්සත් ජාතීන්ගේ සංවිධානය වෙත දැනුම් දී ඇති බව වාර්තා වෙයි.අප්‍රිකානු රටවලට එරෙහිව අන්තර්ජාතික යුක්ති අධිකරණය කටයුතු කරන බවට දකුණු අප්‍රිකාව ඇතුළු අප්‍රිකානු සංගමයේ රටවල් මීට පෙර ප්‍රකාශ කර තිබුණි.ඒ අනුව දකුණු අප්‍රිකානු විදේශ අමාත්‍යවරයාගේ අත්සනින් යුතු ඉවත්වීමේ ලිපිය අදාළ අංශ වෙත භාර දී ඇති බව මාධ්‍ය මගින් වාර්තා කර තිබුණ ද එම ක්‍රියාවලිය පිළිබඳව දකුණු අප්‍රිකානු රජය හෝ අන්තර්ජාතික යුක්ති අධිකරණය ප්‍රකාශ කර නැත. කෙසේවුවද පාර්ලිමේන්තු අනුමැතියකින් තොරව දකුණු අප්‍රිකාවට ඉවත් වීමේ හැකියාවක් තිබේ ද යන්න පිළිබඳ නීතිමය ගැටළු මතුව තිබේ.වර්ග ඝාතනය, මානව වර්ගයාට එරෙහි අපරාධ සහ යුධ අපරාධ සම්බන්ධයෙන් අධිකරණ ක්‍රියාමාර්ග ගැනීම සඳහා ස්ථිර ආයතනයක් ලෙස 2002 වසරේ දී අන්තර් ජාතික යුක්ති අධිකරණය පිහිටවු අතර එය සාමාජිකයන් 124 දෙනෙකුගෙන් සමන්විතය.", "URL": "https://sinhala.adaderana.lk/news.php?nid=65252", "Category": null, "Parent URL": null}