{"Source": "Adaderana", "Timestamp": "August 1, 2012 05:14 pm", "Headline": "කෝටි දෙකහමාරක කුඩු සමග ගුවන් තොටේදි 2ක් මාට්ටු", "News Content": "මේ වසරේදී ගුවන් තොටුපොළේදී සොයාගත් විශාලතම මත්ද්‍රව්‍ය තොගය අද (01) රේගු මත්ද්‍රව්‍ය නාශක ඒකකය විසින් සිය භාරයට ගෙන තිබේ. මෙතැම්පිටමයින් නැමැති කෘතිම මත්ද්‍රව්‍ය කිලෝ 1යි ග්‍රෑම් 800 ක් මෙලෙස සොයා‍ගෙන ඇති බව සඳහන්ය. මෙහිදී මෙම මත්ද්‍රව්‍ය රු‍ගෙන පැමිණි ඉරාණ ජාතිකයන් දෙදෙනෙකු ද ගුවන් තොටුපොළ රේගුව විසින් අත්අඩංගුවට ‍ගෙන තිබේ. සොයාගත් මෙතැම්පිටමයින් මත්ද්‍රව්‍ය තොගයේ වටිනාකම රුපියල් කෝටි දෙක හමාරක් පමණ වන බව රේගු මත්ද්‍රව්‍ය නාශක ඒකකය සඳහන් කළේය. මේ සම්බන්ධයෙන් ගුවන්තොටුපොළ රේගු මත්ද්‍රව්‍ය නාශක ඒකකය වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=26243", "Category": null, "Parent URL": null}