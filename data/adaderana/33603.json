{"Source": "Adaderana", "Timestamp": "April 26, 2013 04:04 pm", "Headline": "කුරුණෑගල නිවාස 46ක් සුළඟින් සෙලවෙයි", "News Content": "කුරුණෑගල, දිස්ත්‍රික්කයේ ප්‍රදේශ කිහිපයක් හරහා හමාගිය තද සුළඟකින් නිවාස 46කට හානී සිදුව තිබේ. ඊයේ රාත්‍රී මෙම සුළං තත්ත්වය හටගෙන ඇති බව ආපදා කළමනාකරණ මධ්‍යස්ථානය සඳහන් කළේය. සුළං තත්ත්වය හේතුවෙන් පුද්ගලයින් 166 දෙනෙකු පීඩාවට පත්ව ඇති බව එම මධ්‍යස්ථානය පැවසුවේය. මේ අතර අධික වර්ෂාව හේතුවෙන් උඩවලව ජලාශයේ ජල මට්ටම ඉහළ යාම නිසා එහි වාන් දොරටු 4ක් විවෘත කිරීමට පියවර ගෙන ඇති බව ද ආපදා කළමනාකරණ මධ්‍යස්ථානය පැවසීය. මේ නිසා පහත්බිම්වල වෙසෙන ජනතාවට ඒ පිළිබඳ අවධානයෙන් පසුවන ලෙස ආපදා කළමනාකරණ මධ්‍යස්ථානය ජනතාවට දැනුම්දෙයි.", "URL": "https://sinhala.adaderana.lk/news.php?nid=33603", "Category": null, "Parent URL": null}