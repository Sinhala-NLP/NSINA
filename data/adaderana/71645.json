{"Source": "Adaderana", "Timestamp": "April 2, 2017 09:20 pm", "Headline": "රාජිත  යුද්ධයෙන් අතුරුදන් වූවන්ගේ  පවුල්වල සාමාජිකයින් හමුවෙයි", "News Content": "අමාත්‍ය රාජිත සේනාරත්න මහතා උපවාසයේ නිරත යුද්ධයෙන් අතුරුදන් වූ පුද්ගලයින්ගේ පවුල්වල සාමාජිකයින් හමුවී සාකච්ඡා කර තිබේ.යුද්ධය නිමා වී වසර 08ක පමණ කාලයක් ගත වී ඇතත් තම ඥාතීන් සම්බන්ධයෙන් රජය මෙතෙක් නිසි පිළිතුරක් ලබාදීමට කටයුතු කර නොමැති බව අතුරුදන්වූවන්ගේ පවුල්වල ඥාතීන් එහිදී ප්‍රකාශ කර ඇත.තම ඥාතීන් පිළිබඳ කිසිඳු තොරතුරක් නොමැති වීම නිසා තමන් දැඩි කණස්සල්ලෙන් පසුවන බව ඔවුන් අමාත්‍යවරයා සමඟ පවසා තිබේ.අතුරුදන්වූවන්ගේ ගැටළුව සම්බන්ධයෙන් ජනාධිපතිවරයා ඇතුළු බලධාරීන් සමඟ සාකච්ඡා කිරීමට කටයුතු කරන බව රාජිත සේනාරත්න මහතා අතුරුදන්වූවන්ගේ පවුල් වල ඥාතීන්ට පොරොන්දු වී තිබේ.යුද සමයේ අතුරුදන් වූ තම ඥාතීන් සොයාදෙන ලෙස ඉල්ලා අතුරුදන්වූවන්ගේ පවුල් වල ඥාතීන් වව්නියාව තැපැල් කාර්යාලය ඉදිරිපිට අද 38 වන දිනටත් උපවාසයේ නිරත වන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=71645", "Category": null, "Parent URL": null}