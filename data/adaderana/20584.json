{"Source": "Adaderana", "Timestamp": "December 10, 2011 11:46 am", "Headline": "නිපදවන ඖෂධවලින් වැඩි ප්‍රමාණයක් පිටරටට යවනවා", "News Content": "දේශීය වශයෙන් ඖෂධ නිෂ්පාදනය කිරීමට මෙවර අය වැයෙන් මුදල් වෙන් කළ ද ඉන් ජනතාවට කිසිදු සහනයක් අත්නොවන බව සමස්ත ලංකා සුව සේවා සංගමය පවසයි. දැනට රාජ්‍ය ඖෂධ නිෂ්පාදන සංස්ථාව මගින් නිෂ්පාදනය කරන ඖෂධවලින් වැඩි ප්‍රමාණයක් පිටරටට යැවීමට රජය කටයුතු කරන බව එම සංගමයේ සභාපති ගාමිණි කුමාරසිංහ මහතා සඳහන් කරයි. ඒ හේතුවෙන් දේශීය රෝහල්වලට අවශ්‍ය ඖෂධ හිඟ වන බව කුමාරසිංහ මහතා ප්‍රකාශ කරයි. මෙරට රෝහල්වලට අවශ්‍ය ඖෂධ නිෂ්පාදනය සිදුවන්නේ නම් දැනට රෝහල්වල පවතින ඖෂධ හිඟය අවම කරගත හැකි බව ඔහු පෙන්වා දෙයි. ජාතික ඖෂධ ප්‍රතිපත්තියට අනුව ඖෂධ නිෂ්පාදන ආයතන ආරම්භ කිරීමට රජය කටයුතු කළ යුතු බව ගාමිණි කුමාරසිංහ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=20584", "Category": null, "Parent URL": null}