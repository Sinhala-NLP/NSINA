{"Source": "Adaderana", "Timestamp": "October 5, 2016 08:18 am", "Headline": "කැලණිවැලි දුම්රිය ධාවනයට බාධා ", "News Content": "මහරගම දී දුම්රියක් පීළි පැනීම හේතුවෙන් කැලණිවැලි මාර්ගයේ දුම්රිය ධාවනයට බාධා සිදුව තිබේ.දුම්රිය ප්‍රධාන පාලක මැදිරිය සඳහන් කළේ අවිස්සාවෙල්ල සිට කොළඹ බලා ධාවනය වූ දුම්රියක් මෙලෙස පීලි පැනීමට ලක්ව ඇති බවයි.මහරගම, පමුණුව දුම්රිය ස්ථානය අතරදී දුම්රිය පීලි පැනීමට ලක්ව ඇති අතර දුම්රිය මැදිරි දෙකක් පීලි පැනීමට ලක්ව තිබේ.දුම්රිය පීලි ගත කිරීමේ කටයුතු ආරම්භ කර ඇති බව ප්‍රධාන දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=64728", "Category": null, "Parent URL": null}