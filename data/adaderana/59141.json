{"Source": "Adaderana", "Timestamp": "April 12, 2016 03:40 pm", "Headline": " විද්‍යා දැරියගේ ඝාතන සැකකරුවන් යළි රිමාන්ඩ්", "News Content": "යාපනය පුංකුඩතිව් ප්‍රදේශයේ විද්‍යා දැරියගේ ඝාතන සිද්ධිය සම්බන්ධයෙන් අත්අඩංගුවට ගත් සැකකරුවන් 11 දෙනා තවදුරටත් රක්ෂිත බන්ධනාගාර ගත කර තිබේ.අදාළ නඩුව කැඳවු අවස්ථාවේ සැකකරුවන් යළි රක්ෂිත බන්ධනාගාර ගත කරන ලෙස කයිට්ස් මහේස්ත්‍රාත් ඒ.එම්.එම්.රියාල් මහතා නියෝග කර ඇත.සැකකරුවන්ගෙන් ලබාගත් රුධිර සාම්පල වැඩිදුර පරික්ෂාවට යොමුකර ඇති අතර අදාළ සිදුවීම සම්බන්ධයෙන් තවමත් පරීක්ෂණ සිදුකරන බව කයිට්ස් පොලීසිය එහිදී අධිකරණයට දැනුම් දී තිබේ. ඒ අනුව කරුණු සැලකිල්ලටගත් මහේස්ත්‍රාත්වරයා සැකකරුවන් ලබන 25 වැනිදා දක්වා රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=59141", "Category": null, "Parent URL": null}