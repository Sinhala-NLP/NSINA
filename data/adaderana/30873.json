{"Source": "Adaderana", "Timestamp": "January 18, 2013 07:07 pm", "Headline": "අපේ රටේ තෙල් නෑ", "News Content": "අපේ රටේ ඛනිජ තෙල් සම්පත නැතත් භූගෝලීය වශයෙන් පිහිටා ඇති ආකාරය අනුව බලවත් රටවල් මෙරටට බලපෑම් කරන බව නාගරික සංවර්ධන හා ආරක්ෂක අමාත්‍යංශයේ ලේකම් ගෝඨාභය රාජපක්ෂ මහතා පවසයි. අමරිකන් තානාපතිවරිය තමන් මුණ ගැසෙන සෑම අවස්ථාවකදීම ඇයි ඔබලා හමුදා නිලධාරීන්ට දඬුවම් නොදෙන්නේ යැයි විමසන බවද ගෝඨාභය රාජපක්ෂ මහතා කියයි. කෙසේ වෙතත් කිසියම් ක්‍රමවේදයක් නොමැතිව එසේ දඬුවම් කළ නොහැකි බව තමන් එහිදී අ‍මෙරිකන් තානාපතිවරියගේ අවධානයට යොමු කරන බව ආරක්ෂක ලේකම්වරයා පවසයි. ශිරාණි බණ්ඩාරනායක මහත්මිය දෝෂාභියෝගයට ලක් කිරීමේ ක්‍රමවේදය වැරදි බව අමෙරිකන් තානාපතිවරිය ශ්‍රී ලංකා වාණිජ මණ්ඩලයේ මාතර ශාකාවට ගොස් පවසා ඇතැයිද ගෝඨාභය රාජපක්ෂ මහතා අද (18) කොළඹදී පැවැති උත්සවයකදී වැඩිදුරටත් පැවසීය.", "URL": "https://sinhala.adaderana.lk/news.php?nid=30873", "Category": null, "Parent URL": null}