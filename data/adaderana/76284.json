{"Source": "Adaderana", "Timestamp": "August 14, 2017 11:59 am", "Headline": "මහින්දට අද දෙපැත්ත මාරු වෙලා ", "News Content": "එක්සත් ජාතික පක්ෂ දේශපාලඥයෙක් උසාවියට ගෙන ගිය විට හොඳ වන නීතිය මහින්ද පාක්ෂිකයන් උසාවියට ගෙන යන විට නරක් වන බවට මහින්ද රාජපක්ෂ මහතා අසත්‍ය චෝදනා සිදු කරන බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. ගම්පහ ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු මෙම අදහස් පළ කළේය. ශ්‍රි ලංකා නිදහස් පක්ෂයේ ප්‍රබල අමාත්‍යවරයෙක් පැහැදිලිව බැසිල් රාජපක්ෂ මහතාට චෝදනා කර සිටින අතර එවැනි පුද්ගලයෙකුට අද වන විට ඒකාබද්ධ විපක්ෂය බාර දී තිබීම පුදුමයට කරුණක් බවත් එනිසා මහින්ද රාජපක්ෂ මහතාට අද වන විට දෙපැත්ත මාරු වී වැඩකටයුතු කරන බවත් ජයවර්ධන මහතා වැඩිදුරත් පැවසීය. එනිසා තම පවුලේ පවතින ගැටළු හා පක්ෂයේ ගැටළු නිරාකරණය කර ගන්නා මෙන් මහින්ද රාජපක්ෂ මහතාගෙන් ඉල්ලා සිටින බවත් එක්සත් ජාතික පක්ෂයේ අමාත්‍යවරුන්ගේ හා අනෙකුත් ප්‍රශ්න පිළිබඳ එතුමාට කලබල විය යුතු නොවන බව ද කාවින්ද ජයවර්ධන මහතා මෙහිදී කියා සිටියේය.", "URL": "https://sinhala.adaderana.lk/news.php?nid=76284", "Category": null, "Parent URL": null}