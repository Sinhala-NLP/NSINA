{"Source": "Adaderana", "Timestamp": "September 19, 2010 08:29 am", "Headline": "එක්සත් ජාතීන්ගේ සමුළුව හෙට ඇරඹෙයි", "News Content": "එක්සත් ජාතීන්ගේ 65 වැනි මහා සමුළුව හෙට අමෙරිකා එක්සත් ජනපදයේ නිව්යෝර්ක් නුවර දී ආරම්භ වේ. නිව්යෝර්ක් නුවර පිහිටි එක්සත් ජාතීන්ගේ මහලේකම් කාර්යාලයේ දී ආරම්භ වන සමුළුව ලබන 22 වැනිදා දක්වා පැවැත්වීමට නියමිතය. මෙම සමුළුවට සහභාගී වීම සඳහා ජනාධිපති මහින්ද රාජපක්ෂ මහතා පසුගිය 15 වැනිදා අමෙරිකාව බලා පිටත්ව ගියේය. ජනාධිපතිවරයා මෙවර සමුළුවට ඇමතීමට නියමිත අතර එහිදී රාජ්‍ය නායකයන් රැසක් හමුවීමට ද නියමිතව තිබේ. එළඹෙන 24 වැනිදා ජනාධිපති මහින්ද රාජපක්ෂ මහතා එක්සත් ජාතීන්ගේ මහලේකම් බැන්කි මූන් මහතා ද හමුවීමට නියමිත බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=10950", "Category": null, "Parent URL": null}