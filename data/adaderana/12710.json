{"Source": "Adaderana", "Timestamp": "December 8, 2010 09:16 pm", "Headline": "නොබෙල් සාම ත්‍යාග උළෙලට ශ්‍රී ලංකාව නෑ", "News Content": "නෝර්වේජියාව විසින් පවත්වන නොබෙල් සාම ත්‍යාග ප්‍රදානෝත්සවයට ශ්‍රී ලංකාව සහභාගී නොවන බව ඔස්ලෝ වල සිටින ශ්‍රී ලංකා මහ කොමසාරිස්වරයා තහවුරු කර ඇති බව විදේශ කටයුතු අමාත්‍යංශයේ මහජන කටයුතු අංශයේ අධ්‍යක්ෂ ජනරාල් බන්දුල ජයසේකර මහතා අද දෙරණට කියා සිටියේය. මෙවර සාම ත්‍යාග ප්‍රදානෝත්සවයට තමන් සහභාගී නොවන බව කියුබාව,ඉරාකය,ඉරානය,චීනය හා රුසියාව ඇතුළු රටවල් 19 ක් විසින් අද පෙරවරුව වන විට තහවුරු කර තිබුණු බව වාර්තා වුවද ශ්‍රී ලංකාව හා ඇල්ජීරියාව සහභාගී වන්නේද නැද්ද යන බව තහවුරු කර නොතිබිණි. කෙසේ වුවද මේ වන විට ශ්‍රී ලංකාව ද ඊට සහභාගී නොවන බව තහවුරු කර තිබේ.", "URL": "https://sinhala.adaderana.lk/news.php?nid=12710", "Category": null, "Parent URL": null}