{"Source": "Adaderana", "Timestamp": "August 10, 2012 01:06 pm", "Headline": "වාහන 500ක් මැතිවරණ රාජකාරිවලට යොදවලා", "News Content": "දැනටමත් රජයේ වාහන 500ක් පමණ මැතිවරණ කටයුතු සඳහා යොදා ගෙන ඇති බවට එක්සත් ජාතික පක්ෂය චෝදනා කරයි. කොළඹ දි අද (10) පැවැති මාධ්‍ය හමුවකදි ඒ සම්බන්ධයෙන් පාර්ලිමේන්තු මන්ත්‍රී ලක්ෂ්මන් කිරිඇල්ල මහතා වැඩිදුරටත් අදහස් පළ කළේය. මෙවර පළාත් සභා මැතිවරණය සඳහා රජයේ මැති ඇමතිවරුන්ගේ පවුල්වල සාමාජිකයින් 10 දෙනෙකුත්, ප්‍රාදේශීය සභා සභාපතිවරුන් 10 දෙනෙකුත් ඉදිරිපත් වී සිටින බව ඔහු පෙන්වාදෙයි. මෙම වාතාවරණය යටතේ රජයේ වාහන මැතිවරණ කටයුතු සඳහා වැඩි වශයෙන් යොදා ගන්නා බවට මන්ත්‍රීවරයා චෝදනා කරයි. වාහන 1ක් හෝ 2ක් පොලිසිවලට භාරදී ඇති බවත් එය මැතිවරණ කටයුතු සඳහා යොදා නොගන්නා බව පෙන්වීමට යැයි ලක්ෂමන් කිරිඇල්ල මහතා පවසයි. මේ පිළිබඳව පොලිසිය, මැතිවරණ කොමසාරිස්වරයා ගනු ලබන්නේ කවර පියවරක්දැයි මන්ත්‍රීවරයා එහිදි ප්‍රශ්න කර සිටියේය.", "URL": "https://sinhala.adaderana.lk/news.php?nid=26465", "Category": null, "Parent URL": null}