{"Source": "Adaderana", "Timestamp": "June 30, 2011 01:00 pm", "Headline": "ඉඩම් මිලදීගැනීමේදී ප්‍රවේශම් වන්න -ඇමති ඉල්ලයි", "News Content": "ඉඩම් මිලදී ගැනීමේ දී වඩාත් සුපරික්ෂාකාරී වන ලෙස ඉඩම් හා ඉඩම් සංවර්ධන අමාත්‍යාංශය ජනතාවගෙන් ඉල්ලීමක් කරයි. රජයේ ඉඩම් සඳහා ව්‍යාජ ඔප්පු සකස් කර අ‍ලෙවි කිරීමේ කූඨ ව්‍යාපාරයක් ක්‍රියාත්මක වන බව අනාවරණය වීම මීට හේතුව බව අමාත්‍යාංශය පෙන්වාදෙයි. පුත්තලම, අනුරාධපුර, රත්නපුර, මොණරාගල, නුවරඑළිය, අම්පාර, ත්‍රිකුණාමලය සහ හම්බන්තොට යන දිස්ත්‍රික්කවල මෙම අවදානම ඉහළ බව අමාත්‍යාංශය පවසයි. ඒ අනුව ඉඩම් මිලදී ගැනීමේ දී ඔප්පුවල නිරවුල්භාවය පිළිබඳව වඩාත් සුපරීක්ෂාකාරී වන ලෙස ජනක බණ්ඩාර තෙන්නකෝන් අමාත්‍යවරයා ජනතාවට දැනුම් දෙයි. රජයේ ඉඩම් සඳහා නොතාරිස් ඔප්පු අවලංගු කිරීමට ඉදිරියේ දී කටයුතු කරන බව ද අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=17099", "Category": null, "Parent URL": null}