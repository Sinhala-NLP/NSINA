{"Source": "Adaderana", "Timestamp": "October 12, 2016 01:14 pm", "Headline": "  දරු පරපුරේ අනාගතයට සියලු කැපකිරීම් කරනවා", "News Content": "සමස්ත දරු පරපුරෙහි අනාගතය සුරක්ෂිත කිරීමට රජයක් ලෙස සිදුකළ යුතු සියලු කැපකිරීම් සිදුකරන බව ජනාධිපති මෛත්‍රීපාල සිරිසේන මහතා පවසයි.මෙරට දරු පරපුර මත්ද්‍රව්‍ය වලින් ආරක්ෂා කරගැනීම සහ ඔවුන්ගේ සුරක්ෂිතතාව කෙරෙහි වැඩි අවධානයක් යොමුකරන බව ජනාධිපතිවරයා සඳහන් කළේය.මේ සඳහා වැඩසටහන් රැසක් ඉදිරියේදී ක්‍රියාත්මක කිරීමට සැලසුම් කර ඇති බව ද ජනාධිපතිවරයා සඳහන් කර තිබේ.නුගේගොඩ අනුලා විද්‍යාලයේ 75 වන සංවත්සර උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළ බව ජනාධිපති මාධ්‍ය අංශය සඳහන් කළේය.මෙහිදී වැඩිදුරටත් අදහස් දැක්වු ජනාධිපතිවරයා සඳහන් කළේ ලොව පුරා සිටින මත්ද්‍රව්‍ය ජාවාරම්කරුවන් මත්ද්‍රව්‍ය ව්‍යාප්ත කිරීම සඳහා මුදල් යොදවමින් ආණ්ඩු පෙරළීමට කටයුතු කරමින් සිටින බවයි.මෙවැනි සමාජයක ජීවත් වන මිනිසාගේ අධ්‍යාත්මය වර්ධනය කිරීම ඉතා වැදගත් බව ජනාධිපතිවරයා පෙන්වා දෙයි.", "URL": "https://sinhala.adaderana.lk/news.php?nid=64980", "Category": null, "Parent URL": null}