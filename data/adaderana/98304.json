{"Source": "Adaderana", "Timestamp": "October 27, 2018 12:15 pm", "Headline": "මහින්දගේ පාක්ෂිකයින් සතුට සමරයි", "News Content": "නව අග්‍රාමාත්‍යවරයා ලෙස මහින්ද රාජපක්ෂ මහතා දිවුරුම්දීමත් සමඟ දිවයිනේ ප්‍රදේශ කිහිපයක ජනතාව සතුට සැමරු බව අද දෙරණ වාර්තාකරුවන් පවසයි. දකුණු පළාත් සභා මන්ත්‍රී එස් .වී .පි ආනන්ද මහතාගේ ප්‍රධානත්වයෙන් අම්බලන්තොට නගරයේදී රතිඥ්ඥා පත්තු කරමින් හා කිරිබත් දන්සල් දෙමින් එම සතුට සමරා ඇත. එමෙන්ම හැටන් නගර මධ්‍යයට පැමිණ රතිඤ්ඤා දල්වමින් සිය සතුට පලකරන අයුරු දක්නට ලැබින. පුත්තලම දිස්ත්‍රක්කයේ ද මේ ආකාරයටම මහින්ද රාජපක්ෂ මහතාගේ පාක්ෂිකයින් සිය සතුට සමරා ඇති බව වාර්තා විය. තවත් ප්‍රදේශ කිහිපයකදීම මේ ආකාරයටම මහින්ද රාජපක්ෂ මහතාගේ පක්ෂකයින් සිය සතුට සැමරු බව අද දෙරණ වාර්තාකරුවන් පැවසුවේය.", "URL": "https://sinhala.adaderana.lk/news.php?nid=98304", "Category": null, "Parent URL": null}