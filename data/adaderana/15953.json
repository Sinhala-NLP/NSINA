{"Source": "Adaderana", "Timestamp": "May 7, 2011 04:34 pm", "Headline": "මාතලේ වත්තක ගින්නක් - නිවාස දෙකක් මුළුමනින්ම විනාශයි", "News Content": "මාතලේ, රත්තොට විහාරගම වත්තේ ඇතිවූ ගින්නකින් කම්කරු නිවාස දෙකක් සම්පුර්ණයෙන් විනාශ වී තිබේ. ඊයේ(06) රාත්‍රී 12 ට පමණ ඇතිවූ මෙම ගින්න ප්‍රදේශවාසීන්ගේ සහය ඇතිව මැඩ පැවැත්වීමට හැකිවී ඇති බව අද දෙරණ වාර්තාකරු සඳහන් කළේය. ගින්නෙන් කිසිවෙකුටත් හානි සිදුව නොමැති අතර නිවාසවල ගෘහ භා‍ණ්ඩ සහ යතුරුපැදියකට ද හානි සිදුව ඇත. ගින්නට හේතුව මෙතෙක් අනාවරණ වී නොමැති අතර රත්තොට පොලිසිය සිද්ධිය සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=15953", "Category": null, "Parent URL": null}