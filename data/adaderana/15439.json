{"Source": "Adaderana", "Timestamp": "April 13, 2011 08:17 am", "Headline": "උගත් පාඩම්වලට විශේෂඥ දැනුම ඕනෑ", "News Content": "සාක්ෂි විශ්ලේෂණය කිරීමේ කටයුතු සඳහා විශේෂඥ දැනුම ලබාගනිමින් සිටින බව උගත් පාඩම් හා ප්‍රතිසන්ධාන කොමිසන් සභාව පවසයි. මේ වන විට සිය කොමිසන් සභාවට ලැබුණු සාක්ෂි විශ්ලේෂණය කිරීමේ කටයුතු ආරම්භ කර ඇති බව උගත් පාඩම් හා ප්‍රතිසන්ධාන කොමිසන් සභාවේ මාධ්‍ය අධ්‍යක්ෂ ලක්ෂ්මන් වික්‍රමසිංහ මහතා ප්‍රකාශ කළේය. එහිදි ඇතැම් සාක්ෂි පැහැදිලි කර ගැනීම සඳහා විශේෂඥ දැනුමක් ලබාගැනීමට අවශ්‍ය වී ඇති බව හෙතෙම කියා සිටියි. ඒ අනූව මේ දිනවල එම විශේෂඥ දැනුම් ලබාගනිමින් සාක්ෂි විශ්ලේෂණය කිරීමේ කටයුතු සිදුවන බව වික්‍රමසිංහ මහතා ප්‍රකාශ කළේය. උගත් පාඩම් හා ප්‍රතිසන්ධාන කොමිසන් සභාවට ලිඛිත සාක්ෂි පමණක් 6,000කට අධික ප්‍රමාණයක් ලැබී ඇති බව සඳහන් වේ. එම සියලුම සාක්ෂි විශ්ලේෂණය කොට අවසන් වාර්තාව සකස් කිරීමට සිදුව ඇති බව ලක්ෂ්මන් වික්‍රමසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15439", "Category": null, "Parent URL": null}