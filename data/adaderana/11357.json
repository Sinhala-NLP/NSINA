{"Source": "Adaderana", "Timestamp": "October 8, 2010 08:50 am", "Headline": "බස්රථ මෙහෙයුමට පරිගණක තාක්ෂණය ", "News Content": "පරිගණක තාක්ෂණය භාවිතයෙන් බස්රථ මෙහෙයුම් සිදුකිරීම මෙරට ප්‍රථම වරට අම්බලන්ගොඩ බස්නැවතුම්පොළින් ආරම්භ කර තිබේ. ඒ අනුව කාලසටහන් ප්‍රදර්ශනය කිරීම, බස්රථ ගමන් ගන්නා දුර සහ ඊට අදාළ ගමන් ගාස්තු ඇතුළු තොරතුරු බස් නැවතුම්පො‍ළේ පුළුල් තිර මගින් ප්‍රදර්ශනය කෙරෙනු ඇත. බස්රථ ධාවනයට අදාළ ලොක් පත්‍ර නිකුත් කිරීම සඳහා ද නව යන්ත්‍රයක් හඳුන්වා දී තිබේ. ඉදිරියේ දී සෙසු බස්නැවතුම්පොළ සඳහා ද මෙම ක්‍රමය හඳුන්වාදෙන බව දකුණු පළාත් මාර්ගස්ථ මගී ප්‍රවාහන අධිකාරියේ සභාපති ජනක් ප්‍රියන්ත මහතා පැවසුවේය.", "URL": "https://sinhala.adaderana.lk/news.php?nid=11357", "Category": null, "Parent URL": null}