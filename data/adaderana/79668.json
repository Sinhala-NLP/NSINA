{"Source": "Adaderana", "Timestamp": "November 8, 2017 05:34 pm", "Headline": "පාර හරහා පෙරළුනු ටිපර් රිය රූ ගත කරන්න ගිය මාධ්‍යවේදියාට හිමි කරු තග දායි ", "News Content": "තලවාකැලේ සිට නානුඔය දක්වා යකඩ කම්බි ප‍්‍රවාහනය කළ ටිපර් රථයක් ප‍්‍රධාන මාර්ගයේ පෙරළී යෑමෙන් එම මාර්ගයේ ගමනා ගමන කටයුතු වලට පැයකට ආසන්න කාලයක් බාධා පැමිණ තිබේ.අද (08) මෙම අනතුර සිදුවී ඇත්තේ තලවාකැලේ නුවරඑළිය ප‍්‍රධාන මාර්ගයේ ලිදුල - ලැමරිය වත්ත ප‍්‍රදේශයේදීය. කම්බි පටවාගත් ටිපර් රථය අධික වේගයෙන් ධාවනය වී ඇති අතර එම ටිපර් රථයේ වේගය පාලනය කර ගත නොහැකිව ටිපර් රථය ප‍්‍රධාන මාර්ගයේම පෙරළී ඇති බව ලිදුල පොලීසිය පැවසීය.පෙරළී ගිය ටිපර් රථයේ ප‍්‍රවහානය කරමින් තිබූ කම්බි ඉවත් කර ටිපර් රථය මාර්ගයෙන් ඉවත් කිරීමෙන් පසු එම මාර්ගයේ ගමනා ගමන කටයුතු යළි යථා තත්ත්වයට පත් කර තිබේ.මෙය ආවරණය කිරීමට ගිය මාධ්‍යවේදියා වෙත ටිපර් රථයේ හිමිකරු යැයි පවසනා අයෙකු රූගත කිරීමට බාධා කර ඇති අතර රූගත කරමින් සිටින අවස්ථාවේ ඔහු විසින් ටෙන්ටි ආවරණයකින් ටිපර් රථය වසා දමා තිබේ. අනතුර පිළිබඳ ලිදුල පොලිසිය වැඩිදුර පරික්‍ෂණ පවත්වයි.", "URL": "https://sinhala.adaderana.lk/news.php?nid=79668", "Category": null, "Parent URL": null}