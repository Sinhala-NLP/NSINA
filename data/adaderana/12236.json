{"Source": "Adaderana", "Timestamp": "November 18, 2010 12:43 pm", "Headline": "මාදම්පේ කර්මාන්ත ශාලාවක වැඩ වර්ජනයක්", "News Content": "මාදම්පේ ප්‍රදේශයේ කර්මාන්ත ශාලාවක කම්කරුවන් පිරිසක් වැඩ වර්ජනයක් ආරම්භ කර තිබේ. කර්මාන්ත ශාලාවේ සේවය කරමින් සිටියදී මියගිය කම්කරුවෙකුට වන්දි මුදලක් ලබාදීමට පාලකයින් ක්‍රියා නොකිරීම හේතුවෙන් මෙම වර්ජනය ආරම්භ කර ඇති බව සඳහන්ය. එහි සේවය කරන කම්කරුවන් මේ පිළිබඳ පාලනාධිකාරයෙන් ඉල්ලීම් කළ ද ඊට යහපත් ප්‍රතිචාරයක් නොලැබී ඇති බව වාර්තා වේ. යකඩ උණු කරන මෙම කර්මාන්ත ශාලාවේ 200 ට අධික දේශීය කම්කරුවන් පිරිසක් මෙන්ම 500 ට අධික විදේශීය කම්කරුවන් පිරිසක් ද‍ සේවය කරයි.", "URL": "https://sinhala.adaderana.lk/news.php?nid=12236", "Category": null, "Parent URL": null}