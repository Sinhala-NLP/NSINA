{"Source": "Adaderana", "Timestamp": "March 5, 2012 02:17 pm", "Headline": "කහවත්ත මාතෘ ඒකකය වසා දමයි", "News Content": "කහවත්ත රෝහලේ මාතෘ ඒකකය වසා දමා තිබේ. මීට හේතු වී ඇත්තේ එම ඒකකය භාරව සිටින විශේෂඥ වෛද්‍යවරිය රෝහලේ අනෙකුත් කාර්යය මණ්ඩලයන් සමඟ ඇති කරගෙන ඇති මතගැටුමක් බව රෝහල් අධ්‍යක්ෂ වෛද්‍ය තිස්ස පෙරේරා මහතා සඳහන් කළේය. ඊයේ දිනයේ සිට අදාළ ඒකකයේ කටයුතු සිදු නොවන අතර මේ හේතුවෙන් ගැබිණි මව්වරුන් දැඩි දුෂ්කරතාවයකට මුහුණ පා ඇති බව අද‍ දෙරණ වාර්තාකරු පැවසුවේය. කෙසේ වෙතත් මාතෘ ඒකකය සඳහා පැමිණෙන මව්වරුන් සඳහා මූලික ප්‍රතිකාර ලබා දීමෙන් අනතුරුව ඔවුන් රත්නපුර මහරෝහලට මාරු කර යැවීමට කටයුතු කරන බව රෝහල් අධ්‍යක්ෂවරයා සඳහන් කර සිටියේය.", "URL": "https://sinhala.adaderana.lk/news.php?nid=22595", "Category": null, "Parent URL": null}