{"Source": "Adaderana", "Timestamp": "March 9, 2018 11:48 am", "Headline": "දහසකුත් දුක් කරදර මැද එක් තැන්වූ තම මව බලා ගන්නා  පුංචි බෝසත් පුතෙකුගේ දුක්බර කතාව", "News Content": "වසර කිහිපයක සිට දරුණු රෝගී තත්ත්වයකින් ආබාධිතව එක්තැන් වී සිටින සිය මවක්ව රැකබලා ගනිමින් උපස්ථාන කරමින් මව ජීවත් කරවන දාහතර හැවිරිදි බෝසත් පුතෙකු ගලේවෙල, මාදිපොල, දැඹව ප්‍රදේශයේදී අද දෙරණ අපට හමුවිය. ගලේවෙල මැදබැද්ද මහා විද්‍යාලයේ නම වන ශ්‍රේණියේ ඉගෙනුම ලබන දිල්ශාන් චතුරංග දාහතර හැවිරිදි කුඩා දරුවා සිය මව වූ කේ .ජී .පේමාවතී චන්ද්‍රලතා 48 හැවිරිදි මව රැක බලා ගනිමින් ඇයට අවශ්‍ය ඇප උපස්ථාන කරන්නේ දෙමාපියන් විසින් මෙම කුඩා දරුවා රැක බලා ගතයුතු වයසක සිටියදීය. දිල්ශාන් චතුරංග අලුයම අවදි වී සිය මව සෝදා පිරිසුදු කොට ඒ සියලූ කැත කුණු ඉවත් කොට කිලෝමීටර් කිහිපයක් දුරින් පිහිටි පාසැල වෙත යනු ලබන්නේ දිනපතා ම සිය මවගේ පන නැති වූ කකුල් දෙක අල්ලා වැඳ මුහුණද සිප ගනිමින්ය. පාසල් ඇරී නැවත නිවසට එන දිල්ශාන් නැවත මවගේ රෙදි පෙරදි සෝදා ඇයට අවශ්‍ය ඇප උපස්ථාන කොට පාසලෙන් ලබා දුන් අධ්‍යාපන කටයුතුවල නිරත වන්නේ ද මවගේ ඇද ආසන්නයේම වීම එහි ගිය අපට දැක ගැනීමට හැකියාව ලැබිණි. මීට වසර කිහිපයකට ඉහතදී නිවසක් තනා ගැනීම පිණිස සෞදි අරාබියාවේ රැකියාවකට ගිය ප්‍රේමවතී චන්ද්‍රලතා කොන්දේ ඇති වූ ආබාධයක් හේතුවෙන් ඉනෙන් පහළ කොටස පණ නැතිවී එක්තැන් වී නැවත ලංකාවට එන්නේ සියලුම හීන බොදව ගොස්ය. මේ අහිංසක දරුවා හා එක්තැන්ව සිටින මව දැනට ජීවත්ව සිටින්නේ ප්‍රේමවතීගේ සහෝදරියකගේ නිවසකය. මව සහ දරුවා තම එදිනෙදා වේල පිරිමහගන්නේ ලැබෙන සමෘද්ධි සහනාධාරයෙන් මෙන්ම ඔහුගේ ළඟම ඥාතීන් ගේ ලබාදෙන ආහාර වලින්ය. අධ්‍යාපනයට ඉතා දක්ෂ ඔහු පාඩම් කරන මේසය ඉදිරිපිට එල්ලා ඇති සහ ප්‍රදර්ශනය කොට ඇති වැකි වලින් ඔහුගේ දක්ෂතාවයන් මනාව පිළිබිඹු කරයි. මවගේ සහ පුතාගේ වෙන කිසිඳු බලාපොරොත්තුව නැත ඇත්තේ වැළඳී ඇති රෝගී තත්ත්වය සුවකර ගැනීම සහ අතරමඟ නවතා දමා ඇති ඔවුන්ගේ කුඩා නිවස නැවත ගොඩනගා ගැනාගැනීමට පමණි.", "URL": "https://sinhala.adaderana.lk/news.php?nid=85404", "Category": null, "Parent URL": null}