{"Source": "Adaderana", "Timestamp": "July 15, 2016 08:36 am", "Headline": "වෑන් රථයේ ගැටුණු පදිකයා මරුට", "News Content": "මාදම්පේ ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.මාර්ගය හරහා ගමන් කරමින් සිටි පුද්ගලයෙකු වෑන් රථයක ගැටීමෙන් අනතුර සිදුව ඇති බව වාර්තා වේ.අනතුරෙන් බරපතළ තුවාල ලැබූ අදාළ පුද්ගලයා මාදම්පේ රෝහලට ඇතුළත් කිරිමෙන් පසු හලාවත රෝහලට මාරුකර යවා ඇති අතර වැඩිදුර ප්‍රතිකාර සදහා කොළඹ ජාතික රෝහලට රැගෙන ඒමේදී මියගොස් තිබේ.මියගොස් ඇත්තේ මාදම්පේ ප්‍රදේශයේම පදිංචිව සිටි 74 හැවිරිදි පුද්ගලයෙකි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර මාදම්පේ පොලිසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62066", "Category": null, "Parent URL": null}