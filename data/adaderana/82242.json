{"Source": "Adaderana", "Timestamp": "December 30, 2017 10:37 am", "Headline": " ක්‍ෂය රෝගය හැදුන කාන්තාව සියදිවි නසා ගනියි", "News Content": "කාසල්රි ජලාශයේ පාවෙමින් තිබු කාන්තා මළසිරුරක් අද (30) උදැසන සොයා ගත් බව නෝටන්බි‍්‍රජ් පොලිසිය පවසයි. කාසල්රි ජලාශයේ වේල්ලට ආසන්නයේ කාසල්රි වත්ත ප‍්‍රදේශයෙනුයි මෙම සිරුර කාසල්රි වත්තේ පදිංචි සුන්දර්ලිංගම් සිවකුමාරි (30) දෙදරු මවකගේ බවට හදුනා ගෙන ඇති අතර ඇය පැලද සිටි පාවහන් යුවලද ජලාශය අසල තිබි පොලිසිය සොයා ගෙන තිබේ. ඇය ක්‍ෂය රෝගයෙන් පෙලෙන කාන්තාවක් බවත් ඇය ඇයගේ අසනීප තත්ත්වය හේතුවෙන් ඇය පදිංචි හැටන් රුවන්පුර ප‍්‍රදේශයේ සිට තම මවගේ නිවසට ගොස් සිටි අවස්ථාවේ ඇය ජලාශයට පැන සිය දිවි හානි කර ගන්නට ඇති බව පොලිසිය සැක කරයි.", "URL": "https://sinhala.adaderana.lk/news.php?nid=82242", "Category": null, "Parent URL": null}