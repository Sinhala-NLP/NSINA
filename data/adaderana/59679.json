{"Source": "Adaderana", "Timestamp": "April 30, 2016 11:11 pm", "Headline": "  වාරණ දැම්මට අපිව නවත්වන්න බෑ!", "News Content": "කුමන වාරණ නියෝග දැම්මද ඒකාබද්ධ විපක්ෂයේ මැයි දින රැළියට සහ පෙළපාලියට ලක්ෂ සංඛ්‍යාත ජන ගඟක් එක්වීම කිසිවකුටත් වැළැක්විය නොහැකි බව ජානිපෙ නායක,පාර්ලිමේන්තු මන්ත්‍රී විමල් වීරවංශමහතා පවසයි.අද(30)එම පක්ෂයේ පිටකෝට්ටේ පිහිටි ප්‍රධාන කාර්යාලයේදී මාධ්‍ය වෙත අදහස් දක්වමින් ඒ මහතා මෙසේ අවධාරණය කළේය.‘‘අණ්ඩුවේ උපදෙස් අනුව පොලීසිය බියට පත් වෙලා උසාවියට කරුණු වරදවා ඉදිරිපත් කරලා වාරණ නියෝගයක් අරගෙන තිබෙනවා. නාරාහේන්පිට ශාලිකා ක්‍රීඩාංගණයට ඇතුළුවීම වළක්වලා. අපට කිසිම උවමනාවක් තිබුණේ නැහැ බලෙන් ශාලිකා ක්‍රීඩාංගණයට කඩා වැදිලා පෙළපාලිය ඒ තුළ සිට ආරම්භ කරන්න. ඒ වන විටත් ඒකාබද්ධ විපක්ෂයේ නායකයන් ලෙස අපි පොලීසිය සමග සාකච්ඡා කොට අවට මාර්ග කිහිපයක්ම වෙන්කර ගෙන තිබුණා පෙළපාලිය පටන් ගැනීම සදහා. ඒ පිළිබදව අවබෝධයක් තිබියදී තමයි පොලීසිය උසාවි ගානේ රස්තියාදු වෙලා තිබුණේ. කොහොම වුණත් ලක්ෂ සංඛ්‍යාත ජනකායක් හෙට කිරුළපන ඇතුළත්මුදලි ක්‍රීඩාංගණයේ තිබෙන රැළියට එනවා. ඒ වගේම හෙට දහවල් 1:00ට නාරාහේන්පිට ශාලිකා ක්‍රීඩාංගණය අසළ තිබෙන මාර්ගවලින් අපි ආරම්භ කරන පෙළපාලියටත් එවැනිම ජන ඟගක් එක්වීමට නියමිතයි. ඒක වළක්වන්න මොන වාරණ නියෝග දැම්මත් හැකි වන්නේ නැහැ.", "URL": "https://sinhala.adaderana.lk/news.php?nid=59679", "Category": null, "Parent URL": null}