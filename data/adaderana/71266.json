{"Source": "Adaderana", "Timestamp": "March 23, 2017 05:12 pm", "Headline": "මැතිවරණ කොමිසමේ සභාපතිට බැසිල්ගෙන් තුති", "News Content": "මැතිවරණ කොමිසමේ නව සභාපතිවරයාගේ ක්‍රියා කලාපය තම පක්ෂයටත් මහජනතාවටත් සහනයක් වු බව හිටපු පාර්ලිමේන්තු මන්ත්‍රී බැසිල් රාජපක්ෂ මහතා පවසයි. සභාපතිවරයා එකහෙළාම මැතිවරණයක් පැවැත් වෙන බව පැවසීම මෙම සහනයට හේතුවක් බව ද අද (23) පැවති ශ්‍රී ලංකා පොදු ජන පෙරමුණේ මාධ්‍ය හමුවකට එක් වෙමින් බැසිල් රාජපක්ෂ මහතා කියා සිටියේය. කොමිසමේ වගකීම ඡන්ද පැවැත් වීම පමණක් නොවන බවත් ඡන්දයකට ජනතාව පෙළඹවීම, ප්‍රජාතන්ත්‍රවාදය ආරක්ෂා කිරීමට අවශ්‍ය පසුබිම සකස් කිරීම ආදීයට ඉටු කළ යුතු බවත් මන්ත්‍රීවරයා මෙහිදී වැඩි දුරටත් කියා සිටියේ ය. ශ්‍රී ලංකාවේ පවතින ප්‍රජාතන්ත්‍රවාදයේ මුලිකම ලක්ෂණය සර්ව ජන ඡන්දය බවත් එය පණ්ඩුකාභය රාජ්‍ය පාලන සමයේ සිට පැවත එන්නක් බවත් රාජපක්ෂ මහතා පැවසීය.", "URL": "https://sinhala.adaderana.lk/news.php?nid=71266", "Category": null, "Parent URL": null}