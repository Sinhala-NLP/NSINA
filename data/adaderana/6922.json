{"Source": "Adaderana", "Timestamp": "February 25, 2010 01:05 pm", "Headline": "ඩබල් චාන්ස් - ඔබ සොයන වාසනාව", "News Content": "සැමවිටම නැවුම් බවින් යුතු ලොතරැයිපත් වෙළඳපොළට නිකුත් කරමින් මෙරට ජනතාවට සිහිවටන තබා ඇති සංවර්ධන ලොතරැයි මණ්ඩලය තවත් නැවුම් ලොතරැයි සංකල්පයක් වෙළඳපොළට එක්කරමින්\"ඩබල් චාන්ස්\"නමින් සූරන ලොතරැයිය හා දිනුම් අදින ලොතරැයිය එකම ටිකට්පතේ ලබා දී වාසනාව හඹායාමට අවස්ථා දෙකක් ලොතරැයි පාරිභෝගිකයන්ට උදාකර ඇත. ඒ අනුව සූරන ලොතරැයි මිලදීගන්නා පාරිභෝගිකයන් කොටස මෙන්ම දිනුම් අදින ලොතරැයි මිලදීගන්නා පාරිභෝගිකයන් දෙපාර්ශවයට මෙම ලොතරැයිපතෙන් මුදල් තෑගි දිනාගැනීමට දිනා ගැනීමට අවස්ථාව උදාකර ඇත. ලොතරැයි මිලදීගන්නන් නිරන්තරයෙන් පවසන හා ඉල්ලා සිටින කරුණක් නම් ජය මල්ලට අමතරව ඊට සමගාමීව දෙවන පෙළ තෑගි රාශියක් හා අඩු පන්දු සංඛ්‍යාවකින් දිනුම් අදින ලොතරැයිපත් වෙළඳපොළට නිකුත් කරන ලෙසය. එම ඉල්ලීම ඉටුකරමින් මෙම ටිකට්පත වෙළඳපොළට ඉදිරිපත් කරයි. එහි ත්‍යාග රටාව අනුව ක්ෂණික ලොතරැයිය මගින් රු 20, රු 50, රු 500, රු 1000, රු 25,000 ලෙස තෑගි කන්දරාවක් පාරිභෝගිකයන්ට හිමිවේ. මෙහිදී ක්ෂණික ලොතරැයිය සූරා ඉතිරි කොටස දිනුම් අදින තෙක් ළඟ තබාගත යුතුය. දිනුම් අදින ලොතරැයියේ අඩු පන්දු සංඛ්‍යාවකින් එනම් පන්දු 33කින් ජයග්‍රාහී අංක 4ක් හා පන්දු 24කින් ජයග්‍රාහි සුපිරි අංකයක් ගලපා ජය ලබාගත හැකිය. එහි ත්‍යාග රටාව අනුව ඕනෑම අංක 3ක් ගලපා රු 500ක් ද, ඕනෑම අංක 4ක් ගලපා රු 100, 000ක් ද, සුපිරි අංකය සමග අංක 4කට රු 1, 000, 000ක්ද හිමි කර ගත හැකිය. මෙම දිනුම් අදින ලොතරැයියේ විශේෂත්වය වන්නේ රු 100, 000/- තෑගි 23ක් හා රු. දස ලක්ෂයේ ත්‍යාගයක් දිනුම් අදින ලොතරැයිය මගින් දිනාගත හැකිවීමය. ‍මෙම ලොතරැයි අලෙවිය මගින් ලැබෙන ආදායම ජනාධිපති අරමුදලට බැර කිරීමට යෝජිත අතර, එම අරමුදල් මගින් මහ ජනතාවගේ ජීවන මට්ටම උසස් කිරීමෙහිලා සුවිශාල මෙහෙවරක් සිදුවනු ඇත. මෙම නව ලොතරැයිපත් මිලදී ගෙන ජයග්‍රාහකයකු වන ලෙස සංවර්ධන ලොතරැයි මණ්ඩලය ජනතාවගෙන් ඉල්ලා සිටී.", "URL": "https://sinhala.adaderana.lk/news.php?nid=6922", "Category": null, "Parent URL": null}