{"Source": "Adaderana", "Timestamp": "March 12, 2018 10:53 am", "Headline": "හෙට පැය 9ක් කැලණියට ජලය නෑ", "News Content": "අත්‍යවශ්‍ය අලුත්වැඩියා කටයුත්තක් හේතුවෙන් හෙට(13) දින පැය 9ක කාලයක් කැලණිය අවට ප්‍රදේශයන්ට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය දැනුම් දෙයි. ඒ අනුව හෙට පෙරවරු 9 සිට පස්වරු 6 දක්වා කාලය තුළ මෙම ජල සැපයුම අත්හිටුවනු ඇත. කැලණිය ප්‍රාදේශීය සභා බල ප්‍රදේශය, පෑලියගොඩ නගර සභා බල ප්‍රදේශය, වත්තල නගර සභා බල ප්‍රදේශය, වත්තල ප්‍රාදේශීය සභා බල ප්‍රදේශය, බියගම ප්‍රාදේශීය සභා බල ප්‍රදේයේ කොටසක්(ගෝණවල පාර, මඟුරුවිල පාර, විජයරාම පාර, බොරලෑගල) යන ප්‍රදේශ සඳහා මෙම ජල කප්පාදුව බලපානු ලබයි.", "URL": "https://sinhala.adaderana.lk/news.php?nid=85527", "Category": null, "Parent URL": null}