{"Source": "Adaderana", "Timestamp": "December 24, 2016 10:09 am", "Headline": " පැහැරගත් යානයේ සියලු මගීන් නිදහස් කරයි", "News Content": "පැහැරගැනීමට ලක් වූ ලිබියානු ගුවන් යානයේ සිටි සියලු මගීන් නිදහස් කර තිබේ.කොල්ලකරුවන් විසින් ගුවන් යානයේ සිටි මගීන් 118 දෙනෙකු මුදා හැරීමට පියවර ගෙන ඇති බව විදෙස් මාධ්‍ය වාර්තා කරයි.ලිබියාවේ “සභා“ සිට “ට්‍රිපොලි“ වෙත ගමන් කරමින් තිබූ එයාර් බස් A 320 වර්ගයේ ගුවන් යානයක් කොල්ලකරුවන් දෙදෙනෙකු විසින් පැහැරගැනීමට ලක් කර තිබුණි.අනතුරුව එම ගුවන් යානය මෝල්ටාව වෙත බලහත්කාරයෙන් ගොඩබස්වා තිබූ බව වාර්තා වුණි.කෙසේවෙතත් කොල්ලකරුවන් මගීන් පිරිස නිදහස් කිරීමට පියවර ගෙන තිබූ අතර අනතුරුව මෝල්ටා ආරක්ෂක අංශ විසින් කොල්ලකරුවන් අත්අඩංගුවට ගත් බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=67307", "Category": null, "Parent URL": null}