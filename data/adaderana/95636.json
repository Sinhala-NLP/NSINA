{"Source": "Adaderana", "Timestamp": "September 6, 2018 11:43 am", "Headline": "ලයිසන් නැති රියදුරා එක්ක ලොරියෙන් ගිය එළහරක්", "News Content": "පදවියේ සිට ජා ඇල ප්‍රදේශයට බලපත්‍ර නොමැතිව එළ ගවයින් ලොරියකින් ප්‍රවාහනය කරමින් සිටි රියදුරෙකුව පුත්තලම නියෝජ්‍ය පොලිස්පති කාර්යාලයේ දිසා වැටලීම් ඒකකයේ නිලධාරීන් විසින් අත්අඩංගුවට ගෙන ඇත. ආණමඩුව - හලාවත මාර්ගයේ කුමාරකට්ටුව ප්‍රදේශයේදී මෙම අත්අඩංගුවට ගැනීම සිදු කර තිබේ. පොලිස් බාරයට ගෙන ඇති ලොරියේ ගවයින් 18 දෙනෙකු සිට තිබේ. ඒ අතර ගැබ්බර එළදෙනක්ද සිට ඇත. ගවයින් ප්‍රවාහනය කරමින් සිටි ලොරියේ රියදුරුට රිය පැදවීම සඳහා බලපත්‍රයක් හෝ තිබී නැත. පසුගිය වසරේ ජනවාරි මාසයේ අනුරාධපුර ප්‍රදේශයේදී විශ්වවිද්‍යාල සිසුවියන් දෙදෙනෙකුට දිවි අහිමි කරමින් සිදු වූ අනතුර සිදුවූ අනතුර සිදුවී ඇත්තේද මෙම රියදුරා අතින් බවට විමර්ශනවලදී හෙලිවී ඇත. සැකකරු,ලොරිය සහ ගවයින් හලාවත මහේස්ත්‍රාත් අධිකරණයට ඉදිරිපත් කිරීම සඳහා පොලීසියට බාරදී ඇති අතර, හලාවත පොලීසිය වැඩිදුර පරීක්ෂණ පවත්වයි. ඡායාරූප - ජූඩ් සමන්ත", "URL": "https://sinhala.adaderana.lk/news.php?nid=95636", "Category": null, "Parent URL": null}