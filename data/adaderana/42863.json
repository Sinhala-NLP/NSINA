{"Source": "Adaderana", "Timestamp": "April 29, 2014 02:18 pm", "Headline": "ආගමික පොලීසියේ දු.ක. වෙනස්වෙයි", "News Content": "ආගමික ක්‍රියාකාරකම් සම්බන්ධ පැමිණිලි විභාග කිරීමේ විශේෂ පොලිස් ඒකකයට පැමිණිලි ඉදිරිපත් කිරීම සඳහා හඳුන්වා දුන් දුරකථන අංක කිහිපය වෙනුවට අලුතින් වෙනත් දුරකථන අංකයක් හඳුන්වා දී තිබේ. 0115-979 999 එකී නවදුරකථන අංකය වේ. මේ අතර ඊයේ දිනයේ විවෘත කෙරුණු එම විශේෂ ඒකකය සඳහා සිහළ රාවය සංවිධානය විසින් පැමිණිලි 3ක් ද ජාතික සමගි පෙරමුණේ නායක අසාද් සාලි මහතා විසින් එක් පැමිණිල්ලක් ද ඇතුළුව පැමිණිලි 4ක් සිදුකර ඇති බව සඳහන්ය. අදාළ ඒකකයට සිද්ධීන් 284ක් සහිත පැමිණිලි ගොනුවක් තමා විසින් බාරදුන් බව අසාද් සාලි මහතා පැවසීය.", "URL": "https://sinhala.adaderana.lk/news.php?nid=42863", "Category": null, "Parent URL": null}