{"Source": "Adaderana", "Timestamp": "September 25, 2014 02:24 pm", "Headline": "හාළිඇළ දී මාධ්‍යවේදියාට මැර ප්‍රහාරයක් එල්ල කළ සැකකරු රිමාන්ඩ්", "News Content": "හාළිඇළ එජාප කාර්යාලයකට පහරදෙන බවට ලද තොරතුරක් මත එය වාර්තා කිරීමට ගිය මාධ්‍යවේදියකුට පහරදුන් බවට සැකපිට අත්අඩංගුවට ගත් සැකකරු බදුල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 1 දක්වා රක්ෂිත බන්ධනාගාර ගත කර තිබේ. ඉකුත් 22 වැනිදා සවස මෙම සිද්ධිය වී තිබූ අතර මෙහිදී හරීන් ප්‍රනාන්දු මහතාගේ වාහන කිහිපයකට ද හානි සිදුව තිබූ අතර ඊයේ දිනය තුළ මීට සම්බන්ධ සැකකරුවන් 8 දෙනෙකු අත්අඩංගුවට ගෙන තිබුණි. පහරදීමට අදාළව අමිල චන්දන නොහොත් කලු ආරිගේ පුතා නැමැති සැකකරු ඊයේ උදෑසන බදුල්ල පොලිසිය විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=46321", "Category": null, "Parent URL": null}