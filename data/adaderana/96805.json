{"Source": "Adaderana", "Timestamp": "September 27, 2018 02:17 pm", "Headline": "නිරුවතින් ඡායාරූප ගැනීම නොහොබිනා වැඩක්", "News Content": "පිදුරංගල පර්වතය මත අඩ නිරුවතින් ඡායාරූප ගෙන ඉදිරිපත් කිරීම රටේ අභිමානයට හානියක් බවත් එය නොහොබිනා ක්‍රියාවක් බව නිතිඥ ආචාර්ය විජේදාස රාජපක්ෂ මහතා පවසයි. මුලු මහත් රටේම ජනතාවගේ අභිමානයට මෙම ක්‍රියාව හානියක් බව සීගිරියේ අද(27) පැවති ලෝක සංචාරක දින උත්සවයකට එක්වෙමින් අමාත්‍යවරයා මේ බව සඳහන් කළේය. රටේ අභිමානයක් ඇති පෞරාණික වටිනාකමක් ඇති ස්ථාන අපවිත්‍ර කිරීමට තරම් අද රටේ ඇතැම් තරුණ තරුණියන් නිවට තත්ත්වයට ඇද වැටී ඇති බව අමාත්‍යවරයා සඳහන් කළ අතර ඒ පිළිබඳව කණගාටුව ප්‍රකාශ කරන බව අමාත්‍යවරයා පෙන්වා දෙයි. මේ අතර අදාළ සිද්ධිය පිළිබඳව අනුකම්පා විරහිතව නීතිය ක්‍රියාත්මක කරන බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96805", "Category": null, "Parent URL": null}