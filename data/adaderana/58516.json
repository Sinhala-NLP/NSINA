{"Source": "Adaderana", "Timestamp": "March 22, 2016 03:45 pm", "Headline": "  බ්‍රසල්ස්  ගුවන්තොටපොළේ පිපිරීම් දෙකක්", "News Content": "බෙල්ජියමේ බ්‍රසල්ස් ගුවන්තොටපොළේ පිපිරීම් දෙකක් සිදුව තිබේ.මීට ටික වේලාවකට පෙර අදාළ පිපිරීම් සිදුව ඇති බව විදෙස් මාධ්‍ය වාර්තා කළේය.ප්‍රහාරවලින් පුද්ගලයින් කිහිපදෙනෙකු මියගොස් ඇති බවට මාධ්‍ය වාර්තා පළ වී තිබුණද මෙතෙක් මියගිය හෝ තුවාල ලැබූ සංඛ්‍යාව පිළිබඳ නිශ්චිතව අනාවරණය වී නොමැත.බ්‍රසල්ස් ගුවන්තොටුපොළේ පිටවීමේ පර්යන්තය තුළ මෙම පිපිරීම් සිදුව ඇති බව වාර්තා වෙයි.කෙසේවෙතත් පිපිරීමත් සමඟ ගුවන්තොටුපොළේ සිටි සියළුම පුද්ගලයින් ඉන් ඉවත් කිරීමට බලධාරීන් පියවර ගෙන තිබේ.බ්‍රසල්ස් ගුවන්තොටුපොළට පැමිණීමට නියමිත සියළුම ගුවන් යානා වෙනත් ගුවන්තොටුපොළවලට හරවා යැවීමට ද පියවර ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=58516", "Category": null, "Parent URL": null}