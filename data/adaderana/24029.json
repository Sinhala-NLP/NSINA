{"Source": "Adaderana", "Timestamp": "May 5, 2012 10:20 am", "Headline": "යතුරුපැදිය විදුලි කණුවක ගැටෙයි - යතුරුපැදිකරු මරුට", "News Content": "ගම්පහ, නැදුන්ගමුව ප‍්‍රදේශයේ සිදුවූ රිය අනතුරකින් පුද්ගලයෙක් ජීවිතක්ෂයට පත්ව තිබේ. අද(05) අලුයම මෙම අනතුර සිදුව ඇති බව ගම්පහ පොලිසිය සඳහන් කරයි. කොටුගොඩ සිට උඩුගම්පොළ දෙසට ධාවනය වූ යතුරුපැදියක් නැදුන්ගමුව ප‍්‍රදේශයේදී මාර්ගයෙන් ඉවතට පැන විදුලි කණුවක ගැටීමෙන් මෙම අනතුර සිදු ව තිබේ. මෙම අනතුරින් තුවාල ලැබූ යතුරුපැදිකරු ගම්පහ රෝහලට ඇතුළත් කිරීමෙන් අනතුරුව මියගොස් ඇති බව ගම්පහ පොලිසිය සඳහන් කරයි. මෙලෙස මියගොස් ඇත්තේ වයස අවුරුදු 31 ක් පමණ වන පුද්ගලයෙක් බව පැවසෙයි. අනතුර සම්බන්ධයෙන් ගම්පහ පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24029", "Category": null, "Parent URL": null}