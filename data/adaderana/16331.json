{"Source": "Adaderana", "Timestamp": "May 26, 2011 08:42 am", "Headline": "දිවයිනේ ප්‍රදේශ රැසකට අද ගිගුරුම් සහිත වැසි", "News Content": "බස්නාහිර පළාත ඇතුළු දිවයිනේ ප්‍රදේශ රැසකට අද(26) දිනයේත් ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසයි. දිවයිනට දකුණු දෙසින් පහළ වායුගෝලයේ පවතින සුළු කැළඹිලි තත්ත්වය වැසි ඇතිවීමට හේතුවී ඇති බව කාර්යයේ නියුතු කාලගුණ විද්‍යාඥ දමයන්ති ඉඳිකැටිහේවගේ මහත්මිය සඳහන් කළාය. ඒ අනුව බස්නාහිර පළාත ඇතුළුව ගාල්ල හා මාතර දිස්ත්‍රික්කවලට අද අපරභාගයේදීත් වැසි ඇතිවිය හැකි බව ඇය පෙන්වා දෙයි.", "URL": "https://sinhala.adaderana.lk/news.php?nid=16331", "Category": null, "Parent URL": null}