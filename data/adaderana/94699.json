{"Source": "Adaderana", "Timestamp": "August 20, 2018 07:03 am", "Headline": "දෙමළ අන්තවාදීන් දේශපාලන උවමනාවන් සඳහා විවිධ ප්‍රකාශ කරනවා", "News Content": "යළි මෙරට තුළ ත්‍රස්තවාදයක් ඇති නොවීම සඳහා අවශ්‍ය ක්‍රියාමාර්ග මේ වන විටත් ගෙන ඇති බව කෘෂිකර්ම අමාත්‍ය මහින්ද අමරවීර මහතා පවසයි. දෙමළ අන්තවාදීන් දේශපාලන උවමනාවන් ඉටු කිරීම සඳහා විවිධ ප්‍රකාශ සිදු කරමින් සිටින බව අමාත්‍යවරයා සඳහන් කළේය. හම්බන්තොට පැවැති ජන හමුවක් අමතමින් මහින්ද අමරවීර අමාත්‍යවරයා මෙම අදහස් පළ කළේය. මේ අතර උතුරේ දෙමළ ජනතාවගේ ද බලාපොරොත්තුව නොබෙදුණු රටක ජිවත්විම බව දෙමළ ජාතික සන්ධානය පවසයි. එහි පාර්ලිමේන්තු මන්ත්‍රී එම්. ඒ සුමන්තිරන් මහතා රත්නපුර ප්‍රදේශයේ පැවැති ජන හමුවකට එක්වෙමින් මෙම අදහස් පළ කළේය.", "URL": "https://sinhala.adaderana.lk/news.php?nid=94699", "Category": null, "Parent URL": null}