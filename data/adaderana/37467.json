{"Source": "Adaderana", "Timestamp": "September 17, 2013 09:32 am", "Headline": "අමෙරිකාවේ වෙඩි තැබීමකින් 12ක් මරුට", "News Content": "අමෙරිකාවේ වොෂිංටන් නුවර පිහිටි නාවික හමුදා කඳවුරක සිදුවු වෙඩි තැබීමකින් පුද්ගලයින් 12 දෙනෙකු ජීවිතක්ෂයට පත්ව තිබේ. විදෙස් මාධ්‍ය වාර්තා කළේ තුවක්කුකරුවෙකු විසින් එල්ල කළ මෙම ප්‍රහාරයෙන් තවත් පිරිසක් තුවාල ලබා ඇති බවයි. පොලීසිය සිදුකළ වෙඩි තැබීම් වලින් තුවක්කුකරුද මියගොස් ඇත. ඔහු හිටපු නාවික හමුදා සෙබලෙකු බව වාර්තා වේ. අදාළ ප්‍රහාරයෙන් අනතුරුව අමෙරිකානු ජනාධිපති බැරැක් ඔබාමා ජාතික ධජය අඩකුඹු කරන ලෙසට උපදෙස් ලබාදී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=37467", "Category": null, "Parent URL": null}