{"Source": "Adaderana", "Timestamp": "October 25, 2010 04:49 pm", "Headline": "රාජ්‍ය භාෂා ප්‍රතිපත්තිය ගැන සංවාදාත්මක වැඩමුළුවක්", "News Content": "රාජ්‍ය භාෂා ප්‍රතිපත්තිය ක්‍රියාත්මක කිරීමට අදාළ සංවාදාත්මක වැඩමුළුවක් පැවැත්වීමට ජාතික භාෂා හා සමාජ ඒකාබද්ධතා අමාත්‍යාංශය කටයුතු යොදා තිබේ. ලබන 28 වනදා පැවැත්වීමට නියමිත මෙම වැඩමුළුවට රත්නපුර දිස්ත්‍රික්කයේ සියලුම පාර්ලිමේන්තු මන්ත්‍රීවරුන්, පළාත් සභා මන්ත්‍රීවරුන් ඇතුළු නිලධාරීන් රැසක් සහභාගී වීමට නියමිත බව එම අමාත්‍යාංශය පෙන්වා‍ දෙයි. රාජ්‍ය භාෂා ප්‍රතිපත්තිය ක්‍රියාත්මක කිරීමේ දී මතුව ඇති ගැටලු සහ ඒවාට විසඳුම් ලබා දීම, රාජ්‍ය භාෂා ප්‍රතිපත්තිය සහ එයට අදාළ භෞතික ප්‍රතිපාදන, රාජ්‍ය භාෂා ප්‍රතිපත්තිය බලාත්මක කිරීම යන කරුණු සම්බන්ධයෙන් මෙහි දී වැඩි වශයෙන් සාකච්ඡා කිරීමට නියමිතව තිබේ.", "URL": "https://sinhala.adaderana.lk/news.php?nid=11730", "Category": null, "Parent URL": null}