{"Source": "Adaderana", "Timestamp": "June 29, 2017 03:28 pm", "Headline": "අසාද් සාලිට එරෙහිව පිවිතුරු හෙළ උරුමය නීති මඟට", "News Content": "මධ්‍යම පළාත් සභා මන්ත්‍රී අසාද් සාලි මහතාගේ හැසිරීම සම්බන්ධයෙන් පිවිතුරු හෙළ උරුමයේ තරුණ කටයුතු ලේකම් සුගීෂ්වර බණ්ඩාර, සංස්කෘථීක කටයුතු ලේකම් උපුල් කෝණාර සහ නීති ලේකම් රෝහණ තල්පාවිල යන මහත්වරුන් විසින් අද(29) දින කොළඹ කොටුව අපරාධ පරීක්ෂණ දෙපාර්ත මේන්තුවට පැමිණිල්ලක් ඉදිරිපත් කළේය. ත්‍රස්ථවාදය වැලැක්වීමේ පනතේ 2(1)(එ) වගන්තිය සහ දණ්ඩ නීති සංග්‍රහයේ 291(අ) වගන්තිය යටතේ දඬුවම් ලැබිය හැකි වරදක් අසාද් සාලි මහතා විසින් සිදු කර ඇති බව පැමිණිලි කරුවන් විසින් පෙන්වා දී ඇත. පසුගිය ජුනි මස 27 වන දින අසාද් සාලි මහතා විසින් පවත්වන ලද මාධ්‍ය හමුවක දී බෞද්ධ භික්ෂුන් වහන්සේලා මුස්ලිම් පල්ලිවලට පහර දුන් බවට ප්‍රකාශ කළ බවත් බෞද්ධ භීක්ෂූන්වහන්සේලා විසින් මුස්ලිම් පල්ලි කැඩු බවට පැමිණිල්ලක් මෙතෙක් පොලීසියට ලැබී නොමැති තත්ත්වයක් තුළ ඔහු විසින් සිදු කළ වගකීම් විරහිත මෙම ප්‍රකාශයේ යටි අරමුණ ආගමික ගැටුමක් නිර්මානය කිරීම බව ද ඔවුන් පෙන්වා දෙයි. පිවිතුරු හෙළ උරුමයේ තරුණ කටයුතු ලේකම් සුගීෂ්වර බණ්ඩාර මහතා හා නිති ලේකම් රෝහණ තල්පාවිල යන මහත්වරුන් මෙහිදී මාධ්‍ය වෙත අදහස් පළ කළේය.", "URL": "https://sinhala.adaderana.lk/news.php?nid=74693", "Category": null, "Parent URL": null}