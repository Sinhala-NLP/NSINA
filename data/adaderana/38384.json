{"Source": "Adaderana", "Timestamp": "October 26, 2013 08:54 am", "Headline": "කටුනායක - කොළඹ පෞද්ගලික බස් දුවන දිනේ ගැන තීරණයක් නෑ", "News Content": "කටුනායක - කොළඹ අධිවේගී මාර්ගයේ පෞද්ගලික බස් ධාවනය කෙරෙන දින වකවානු පිළිබඳ මෙතෙක් තීරණය කර නොමැති බව පෞද්ගලික ප්‍රවාහන අමාත්‍ය සී.බී රත්නායක මහතා පවසයි. ඔහු පවසන්නේ ගාල්ල - කොළඹ අධිවේගී මාර්ගයේ මෙන්ම කටුනායක - කොළඹ අධිවේගී මාර්ගයේ පෞද්ගලික බස් ධාවනය සඳහා ටෙන්ඩර් කැඳවීමට අවශ්‍ය පියවර ගෙන ඇති බවයි. එම අධිවේගී මාර්ග වල පෞද්ගලික බස් රථ ධාවනයට අදාළ සමීක්ෂණ වාර්තාවට අනුව අවශ්‍ය ඉදිරි පියවර ගන්නා බව ජාතික ගමනාගමන කොමිෂන් සභාවේ සභාපති රොෂාන් ගුණවර්ධන මහතා පැවසීය. මේ අතර කටුනායක - කොළඹ අධිවේගී මාර්ගයේ ලංගම බස් ධාවනය එළඹෙන 28 වැනිදා සිට අරම්භ කිරීමට අපේක්ෂා කරන බව ශ්‍රී ලංකා ගමනාගමන මණ්ඩලයේ උප සභාපති එල්.ඒ විමලරත්න මහතා කීවේය. කටුනායක - කොළඹ අධිවේගී මාර්ගය හෙට විවෘත කිරීමට නියමිතය.", "URL": "https://sinhala.adaderana.lk/news.php?nid=38384", "Category": null, "Parent URL": null}