{"Source": "Adaderana", "Timestamp": "June 2, 2013 08:51 am", "Headline": "තුර්කි වැසියන් 939ක් පොලිස් අත්අඩංගුවේ", "News Content": "තුර්කියේ රාජ්‍ය විරෝධී උද්ඝෝෂණවල නිරත වු පුද්ගලයින් 939 දෙනෙකු එරට පොලීසිය විසින් අත්අඩංගුවට ගෙන තිබේ. විදෙස් මාධ්‍ය වාර්තා කරන්නේ තුර්කියේ අන්කාරා සහ ස්තාන්බුල් නගර ආශ්‍රිතව මෙම විරෝධතා පැවති බවයි. විරෝධතාකරුවන් පළවා හැරීමට එරට පොලීසිය විසින් කඳුළු ගෑස් ප්‍රහාරයක් ද එල්ල කර ඇත. එහිදී විරෝධතාකරුවන් සහ පොලීසිය අතර ගැටුම් හටගෙන ඇති අතර ඉන් විශාල පිරිසක් තුවාල ලබා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=34563", "Category": null, "Parent URL": null}