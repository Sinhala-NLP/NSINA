{"Source": "Adaderana", "Timestamp": "November 16, 2013 08:19 pm", "Headline": "කැමරන්ට ජනපතිගෙන් පිළිතුරු -  ලංකාවට එරෙහි ජාත්‍යන්තර පරීක්ෂණ ජනපති ප්‍රතික්ෂේප කරයි", "News Content": "මානව හිමිකම් කඩ වූ බව කියමින් ශ්‍රී ලංකාවට එරෙහි ඕනෑම ජාත්‍යන්තර පරීක්ෂණයක් ප්‍රතික්ෂේප කරන බව ජනාධිපති මහින්ද රාජපක්ෂ මහතා අවධාරණය කරයි. ඕනෑම ආකාරයේ චෝදනාවක් පිළිබඳ පරීක්ෂණ සිදුකළ හැකි දේශීය යාන්ත්‍රණයක් ශ්‍රී ලංකාව සතුව පවතින බව ජනාධිපතිවරයා අවධාරණය කර තිබේ. බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍ර යේදී පැවැති මාධ්‍ය හමුවකදී ජනාධිපතිවරයා මේ බව පවසා ඇත. ශ්‍රී ලංකාවේ සිදුවූ බව කියන මානව හිමිකම් කඩවීම සම්බන්ධයෙන් ස්වාධීන පරීක්ෂණයක් නොකෙරෙන්නේ නම් ඊට එරෙහි ජාත්‍යන්තර පරීක්ෂණයකට සහය දෙන බව බ්‍රිතාන්‍යයේ අග්‍රාමාත්‍ය ඩේවිඩ් කැමරන් මහතා අද ප්‍රකාශ කරන ලදී. ඒ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී අද පෙරවරුවේ පැවැති මාධ්‍ය හමුවකදීය. පොදුරාජ්‍ය මණ්ඩලයීය නායක සමුළුවට සහභාගි වීම සඳහා බ්‍රිතාන්‍යය අග්‍රාමාත්‍යවරයා මෙරටට පැමිණ සිටියි.", "URL": "https://sinhala.adaderana.lk/news.php?nid=38893", "Category": null, "Parent URL": null}