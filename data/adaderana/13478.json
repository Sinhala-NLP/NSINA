{"Source": "Adaderana", "Timestamp": "January 13, 2011 04:49 pm", "Headline": "අතරමංව සිටි ධීවරයින් පිරිසක් බේරාගැනෙයි ", "News Content": "පොතුවිල් ප්‍රදේශයෙන් මුහුදු ගොස් අතරමංව සිටි ධීවරයින් පිරිසක් බේරාගෙන තිබේ. පවතින අයහපත් කාලගුණ තත්ත්වය හේතුවෙන් දින දෙකක කාලයක් මුහුදේ අතරමංව සිටි මෙම පිරිස රැගත් ධීවර යාත්‍රා 3 ක් ‍නාවික හමුදාවේ සහය ඇතිව සොයාගැනීමට හැකිවී ඇති බව සඳහන්ය. තවත් එක් යාත්‍රාවක් මුහුදු රළට හසුව ඇති අතර එම යාත්‍රාව ද සොයාගැනීමට කටයුතු යොදා ඇති බව වාර්තා වේ. බේරාගන්නා ලද ‍යාත්‍රා 3හි සිටි ධීවරයින් පිරිස ‍පොතුවිල් ප්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=13478", "Category": null, "Parent URL": null}