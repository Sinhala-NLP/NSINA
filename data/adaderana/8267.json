{"Source": "Adaderana", "Timestamp": "May 8, 2010 01:27 pm", "Headline": "ක්‍රීඩා ගිණුම් පොත් පෙරළා බලයි", "News Content": "ක්‍රීඩා අමාත්‍යාංශය තුළ ලියා පදිංචි වී ඇති සියලුම ක්‍රීඩා සම්මේලන වල පසුගිය කාලයේ දී සිදු වූ ගනුදෙනු පිළිබඳව විධිමත් පරීක්ෂණයක් පැවැත්වීමට ක්‍රීඩා අමාත්‍යාංශය තීරණය කර තිබේ. ක්‍රීඩාව හරහා රටට කීර්තිය සහ‍ ගෞරවය දිනා දීම ප්‍රමුඛ අරමුණක් බව විෂය භාර අමාත්‍ය සී.බී රත්නායක මහතා පවසයි. එසේ නොමැතිව ක්‍රීඩාව හරහා මුදල් නාස්ති කිරීමට තමන් කිසිවිටකත් අපේක්ෂා නොකරන බව අමාත්‍යවරයා ක්‍රීඩා අමාත්‍යාංශයේ දී සඳහන් කළේය. ඉදිරියේ දී සියලුම ගිණුම් කටයුතු පැහැදිලි විනිවිදභාවයකින් පවත්වා ගෙන යාමට තමන් අපේක්ෂා කරන බව හෙතෙම ප්‍රකාශ කළේය. කෙසේ වුවද ‍ක්‍රීඩා සම්මේලන වල පසුගිය කාලයේ සිදු වූ ගිණුම් කටයුතු පරීක්ෂාවට ලක් කිරීමට තමන් තිරණය කර ඇති බව ක්‍රීඩා අමාත්‍ය සී.බී රත්නායක මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=8267", "Category": null, "Parent URL": null}