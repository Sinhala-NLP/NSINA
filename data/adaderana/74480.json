{"Source": "Adaderana", "Timestamp": "June 23, 2017 08:31 am", "Headline": " ටැම්පිටියේ සුගතානන්ද හිමි රිමාන්ඩ්", "News Content": "අන්තර් විශ්වවිද්‍යාලයීය භික්ෂු බලමණ්ඩලයේ කැඳවුම්කරු පූජ්‍ය ටැම්පිටියේ සුගතානන්ද හිමි රක්ෂිත බන්ධනාගාර ගත කර තිබේ.පසුගිය අගහරුවාදා සෞඛ්‍ය අමාත්‍යංශ පරිශ්‍රයට ඇතුළුවීමේදී හටගත් නොසන්සුන්කාරී තත්ත්වය අතරතුර තුවාල ලැබූ උන් වහන්සේ කොළඹ ජාතික රෝහලේ ප්‍රතිකාර ලබමින් සිටියදී ඊයේ (22) පස්වරුවේ අත්අඩංගුවට ගැනුණි.මරදාන පොලීසිය කළ කරුණු දැක්වීමෙන් අනතුරුව මාලිකාන්ද අතිරේක මහේස්ත්‍රාවරිය රෝහලට පැමිණ පූජ්‍ය ටැම්පිටියේ සුගතානන්ද හිමි ලබන මස 05 වනදා දක්වා රක්ෂිත බන්ධනාගාර ගත කිරීමට නියෝග කර තිබේ.ඒ අනුව උන්වහන්සේ විශේෂ පොලිස් ආරක්ෂාවක් යටතේ තවදුරටත් ප්‍රතිකාර ලබමින් සිටියිමේ අතර සෞඛ්‍ය අමාත්‍යංශ පරිශ්‍රයට පැමිණ දේපලවලට අලාභහානි කිරීමේ චෝදනාව මත සිසුන් කිහිප දෙනෙකු අත්අඩංගුවට ගෙන ඇති අතර කොළඹ දිසාව බාර නියෝජ්‍ය පොලිස්පතිවරයාගේ අධීක්ෂණය යටතේ සෙසු පිරිස් අත්අඩංගුවට ගැනීමට විමර්ශන ක්‍රියාත්මකය.එදින පොලීසිය සිදු කළ පහරදීමෙන් සිසුන් 80 දෙනෙකු පමණ තුවාල ලැබූ අතර පොලිස් නිලධාරීන් කිහිප දෙනෙකුට ද තුවාල සිදු වුණි.", "URL": "https://sinhala.adaderana.lk/news.php?nid=74480", "Category": null, "Parent URL": null}