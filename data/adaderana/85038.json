{"Source": "Adaderana", "Timestamp": "March 1, 2018 08:37 pm", "Headline": "බහු ආපදා පූර්ව අනතුරු අඟවීම් පද්ධතියේ උප කලාපීයක් ශ්‍රී ලංකාවට", "News Content": "දකුණු ආසියාතික කලාපයේ ප්‍රාදේශීය ඒකාබද්ධිත බහු ආපදා පූර්ව අනතුරු අඟවීම් පද්ධතියේ උප කලාපීය කේන්ද්‍රයක් ශ්‍රී ලංකාවේ පිහිටුවීමට යෝජනා වී තිබේ. ස්වභාවික උපද්‍රවවලින් ඇතිවන අවදානම පිළිබඳ පූර්ව අනතුරු ඇඟවීමට අදාළ විද්‍යාත්මක තොරතුරු උත්පාදනය හා ප්‍රයෝජනයට ගැනීම සඳහා සමාජික රටවල්වල ධාරිතාවය ගොඩනැංවීම සම්බන්ධයෙන් කටයුතු කරනු ලබන ජාත්‍යන්තර ආයතනයක් ලෙසින් මෙම කේන්ද්‍රය ශ්‍රී ලංකාවේ ස්ථාපිත කරණු ලබයි. මෙම කේන්ද්‍රය ශ්‍රී ලංකාවේ පිහිටුවීමෙන් අනතුරුව කාලගුණ විද්‍යා දෙපාර්තමේන්තුවේ තාක්ෂණික හැකියාව සහ ධාරිතාව ශක්තිමක් කිරීමට ඉදිරියේදී හැකි වනු ඇත.", "URL": "https://sinhala.adaderana.lk/news.php?nid=85038", "Category": null, "Parent URL": null}