{"Source": "Adaderana", "Timestamp": "May 26, 2011 03:17 pm", "Headline": "අරිසෙන් අහුබුදු ශූරීන් මෙලොව හැරයයි", "News Content": "කලාසූරි අරිසෙන් අහුබුදු මහතා අද(26) දහවල් අභාවප්‍රාප්ත වී තිබේ. කොළඹ පෞද්ගලික රෝහලක ප්‍රතිකාර ලබමින් සිටියදී අහුබුදු මහතා අභාවප්‍රාප්ත වූ බව ඔහුගේ පවුලේ ඥාතීන් සඳහන් කරනු ලැබීය. දේහය පිළිබඳ අවසන් කටයුතු සම්බන්ධයෙන් පසුව දැනුම් දෙනු ඇත. 1920 වසරේ උපන් අරිසෙන් අහුබුදු මහතා ලේඛ‍කයෙකු, ජෝතිර්වේදියෙකු මෙන්ම කලාකරුවෙකු ලෙස ද ප්‍රකටව සිටියේය. අහුබුදු මහතා හෙළ හවුලේ සාමාජිකයෙකු ද වේ. අහුබුදු මහතාගේ සාහිත්‍ය කෘතීන් අගයමින් කලාසූරී සම්මානයෙන් ඔහු පිදුම් ලැබූ අතර සරසවි සම්මානයෙන් ද වරෙක ඔහු පිදුම් ලබා ඇත.", "URL": "https://sinhala.adaderana.lk/news.php?nid=16347", "Category": null, "Parent URL": null}