{"Source": "Adaderana", "Timestamp": "October 29, 2012 04:50 pm", "Headline": " ග්‍රීසියේ බැඳුම්කරවල පාඩුව පියවා අ.ඩො.මි. 430 ක ලාබයක් ලැබුවා", "News Content": "විදේශ සංචිත ආයෝජන හරහා ශ්‍රී ලංකා මහ බැංකුව පසුගිය වසරේදී අමෙරිකානු ඩොලර් මිලියන 430 ක ලාබයක් උපයා තිබේ. එම ලාභය සාමාන්‍ය සංචිතයේ ප්‍රතිශතයක් වශයෙන් සියයට 6 යි දශම 6 ක් වන අතර එය‍ ලෝකයේ සියලූම මහ බැංකු සංචිත කලමනාකරණය හා සංසන්දනයේදී ඉහළම තැන ගන්නා බව මහ බැංකුව පවසයි. ග්‍රීසියේ බැඳුම්කරවල අයෝජනය හේතුවෙන් සිදුවූ පාඩුව පියවීමෙන් පසුව මහ බැංකුව මෙම ලාභය ලබා ඇති බව නිකුත් කර ඇති නිවේදනයක දැක්වෙයි. කෙසේ වුව ද කෝප් කමිටු වාර්තාවෙන් පෙන්වා දී ඇත්තේ ශ්‍රී ලංකා මහ බැංකුව ග්‍රීසියේ සිදුකළ ආයෝජන මගින් අමෙරිකානු ඩොලර් මිලියන 15.6 ක පාඩුවක් සිදුව ඇති බවයි.", "URL": "https://sinhala.adaderana.lk/news.php?nid=28723", "Category": null, "Parent URL": null}