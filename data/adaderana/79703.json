{"Source": "Adaderana", "Timestamp": "November 9, 2017 07:21 pm", "Headline": "තරුණ තරුණියන් රැකියා සඳහා සූදානම් කිරීමේ අරමුදලක්", "News Content": "එන්ට ප්‍රයිස් ශ්‍රී ලංකා වැඩපිළිවෙල සාර්ථක කරගැනීමට තරුණ ව්‍යවසායකයින් දිරිමත් කිරීමේ අවශ්‍යතාව මුදල් ඇමැතිවරයා පෙන්වා දුන්නේය.විභාග සමත් වීමට නොහැකිව අපේක්ෂා භංගත්වයට පත් වූ තරුණ තරුණියන් ලක්ෂ 2ක පමණ හැම අවුරුද්දකම සමජයට එකතු වන බව පැවසූ ඔහු මෙම තරුණ පරපුරේ සහජ හැකියාවන් රටේ සංවර්ධනය සඳහා යොදවා ගැනීම සඳහා වැඩපිළිවෙලක් ද යෝජනා කළේය.ඒ අනුව සා. පෙළ ප්‍රථිඵල කුමක් වුද වසර 13ක අධ්‍යාපනය වෘත්තීය හා නිපුනතා පුහුණුවට අවධානය යොමු කරමින් ලබා දීම,ජාත්‍යන්තර තලයේ විශ්ව විද්‍යාල අධ්‍යාපනයක් ලබා දීමට කටයුතු කිරීම,වෙළෙදපෙලට යොමු විය හැකි ආකාරයේ වෘත්තිය පුහුණුවක් ලබා දීම යන තුන් වැදෑරුම් ප්‍රවේශය මගින් කිසිදු තරුණයකු අත නොහරින බව මුදල් ඇමැති වරයා පැවැසීය.එමෙන්ම මෙම තරුණ, තරුණියින් රැකියා වෙළෙඳපොළට ගැලපෙන ලෙස සකස්කිරීම සඳහා මාස 3 සිට මාසස 6 දක්වා පුහුණු පුහුණු පාඨමාලා ආරම්භ කිරීම සඳහා \"රැකියා සඳහා සූදානම් කිරීමේ අරමුදලක්\" සකස් කරන බවද පැවැසීය.", "URL": "https://sinhala.adaderana.lk/news.php?nid=79703", "Category": null, "Parent URL": null}