{"Source": "Adaderana", "Timestamp": "July 10, 2019 08:47 pm", "Headline": "රටට අහිතකර කිසිඳු යෝජනාවකට මෙතෙක් අත්සන් තබා නෑ-රනිල්", "News Content": "රටට අහිතකර කිසිඳු යෝජනාවකට මෙතෙක් අත්සන් තබා නොමැති බව අග්‍රාමාත්‍ය රනිල් වික්‍රමසිංහ මහතා අද(10) පාර්ලිමේන්තුවේදී අවධාරණය කර සිටියි. ඒ, සෝෆා ගිවිසුම සම්බන්ධයෙන් ආචාර්ය බන්දුල ගුණවර්ධන හා අනුර කුමාර දිසානායක යන මන්ත්‍රීවරුන් යොමුකළ ප්‍රශ්නවලට පිළිතුරු ලබා දෙමින්ය. වැඩිදුර අදහස්දක්වමින් අග්‍රාමාත්‍ය රනිල් වික්‍රමසිංහ මේ බව පැවසීය. “නව සෝෆා ගිවිසුමක් නැහැ. සෝෆා ගැන විපක්ෂය ගෝනි බිල්ලෝ මවනවා. අපි අලුත් යෝජනාවක් සම්මත කර නැහැ. අලුත් යෝජනාවක් ඉදිරිපත් කරලත් නැහැ ඒ ගැන සාකච්ඡා කරනවා. නව කෙටුම්පතේ ඇතැම් කොටස් පිළිගන්න බැරි නිසා. පරමාධිපත්‍යයට හානි වෙන දෙයක් කරන්නේ නැහැ. මෙහෙම ගිවිසුමක් අත්සන් කළා කියලා කියනවා ඒ ගිවිසුම මට දෙන්න - ඒක හොර ගිවිසුමක්. 2007දී ගෝඨාභය අත්සන් කළේ පිටු 7ක ගිවිසුමක්. අපි අත්සන් කළේ පිටු 5 ක ගිවිසුමක්. අපි යම් යම් දේ අඩු කරලා තියෙනවා අමෙරිකානු හමුදාව බෝට්ටු වලින් එන්නේ නැහැ. රොනල්ඩ් රේගන් වගේ නැවක් ආවොත්. ප්‍රහාරක ගුවන් යානා 90ක් ගෙනෙනවා. මේවා ලංකාවේ කොහෙද දාන්නේ ? ඔවුන් යුද්ධ කරන්නේ අලුත් විදිහකට. අපි හිතන්නේ පෘතුගීසීන් වගේ එයි කියලා. සෝෆා ගිවිසුමක් අත්සන් කරලා නැහැ. මිලේනියම් චැලේන්ජ් ගිවිසුමෙන් ආධාර ලබා ගන්නේ එය කැබිනට් මණ්ඩලයේදී සම්මත වුණාම. පාර්ලිමේන්තුවට එවන්නම් ගෝඨාභය පිටු 7ක් අත්සන් කළා. අපි අත්සන් කළේ පිටු 5ක් කියලා. ඉදිරිපත් කරන තර්ක වැරදියි. අපි මනින්න ඕන අන්තර්ගතය. 2017 සංශෝධිත ගිවිසුමේ ඇමුණුම් සභාගත කළාද ? සියල්ල ඇතුළත් කරලා සභාවට භාර දෙනවා. ඒකේ ඇමුණුම් තියෙනවාද ? ඔබ නෙවෙයි බන්දුල ඇහුවේ ඒ ප්‍රශ්නය. මේක හංඟන්න දෙයක් නැහැ. කලබල වෙන්න කෙයක් නෙවෙයි. ඒ ගිවිසුමේ ඇමුණුම් තියෙනවාද ? නැද්ද ?. ඇමුණුම් සමඟ සභාගත කරන්නම්. මේක දෙන්න බැහැ සටහන් දාලා තියෙන නිසා‍“", "URL": "https://sinhala.adaderana.lk/news.php?nid=113846", "Category": null, "Parent URL": null}