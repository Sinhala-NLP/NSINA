{"Source": "Adaderana", "Timestamp": "January 6, 2018 10:08 am", "Headline": " නිග්‍රෝධාරාම විහාරස්ථානයේ දුරුතු පෙරහැර පැවැත්වෙයි", "News Content": "හැටන් නිග්‍රෝධාරාම විහාරස්ථානයේ වාර්ෂිකව පවත්වන දුරුතු පෙරහැර ඊයේ (05) රාති‍්‍ර විදි සංචාරය කළේය. හැටන් මල්ලිඅප්පුව නුවරඑළිය මංසන්ධියෙන් පෙරහැර ගමන් ආරම්භ කළ අතර පෙරහැර හැටන් නගර මධ්‍යයෙන් බස්නැවතුම්පොළ වෙත ගොස් නැවතත් ප‍්‍රධාන විදිය ඔස්සේ පැමිණ හැටන් නිග්‍රෝධාරාම විහාරස්ථානය වෙත ගෙවදුනි. මෙම පෙරහැරට උඩරට පහතරට සබරගමු සම්ප‍්‍රදායික හා නව නිර්මාණ සහිත නර්තන කණ්ඩායම් කිහිපයක් පෙරහැරේ ගමන් කළ අතර හස්ති රාජාණන් දෙදෙනෙකු සහිතව ගමන් ගත් මෙම පෙරහැර අභිමානවත් ලෙස විදි සංචාරය කළේය. හැටන් නිග්‍රෝධාරාම විහාරාධිපති මධ්‍යම පළාතේ ප‍්‍රධාන සංඝනායක මහගම විමලහිමි පානන්ගේ ප‍්‍රධානත්වයෙන් පැවති මෙම පෙරහැර නැරඹිමට ව්ශාල ජනතාවක් හැටන් නගරයට පැමිණ සිටි අතර මෙම පෙරහැරට හැටන් ප‍්‍රදේශයේ සිංහල දමිළ මුස්ලිම් ජනතාව පුර්ණ අනුග‍්‍රහය දක්වා තිබිණි. පෙරහැර නැරඹිමට පැමිණි ජනතාව වෙනුවෙන් පොලිසිය මගින් විශේෂ ආරක්‍ෂිත වැඩ පිළිවෙලක් සංවිධානය කර තිබු අතර පෙරහැර අවසානයේ මල්වෙඩි සන්දර්ශනයක්ද පවත්වනු ලැබිණි.", "URL": "https://sinhala.adaderana.lk/news.php?nid=82582", "Category": null, "Parent URL": null}