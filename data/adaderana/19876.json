{"Source": "Adaderana", "Timestamp": "November 9, 2011 08:34 am", "Headline": "ඉන්දියාවේ ජීවත්වූ තවත් ශ්‍රී ලාංකික සරණාගතයින් 49 ක් යළි මව්බිමට", "News Content": "ඉන්දියාවේ ජීවත් වූ තවත් ශ්‍රී ලාංකික සරණාගතයින් 49 දෙනෙකු දිවයිනට පැමිණ තිබේ. මෙම සරණාගතයින් පිරිසට පවුල් ‍12ක සාමාජිකයින් අයත්වේ. මෙම වසර තුළ ඉන්දියාවේ සිට දිවයිනට පැමිණෙන දෙවන සරණාගත කණ්ඩායම මෙයයි. මීට පෙර පැමිණි කණ්ඩායම ඔවුන්ගේ මුල් ගම් බිම් වල පදිංචි කිරීමට රජය විසින් කටයුතු කර තිබේ. දිවයිනට පැමිණි සරණාගතයින් අතර 2006 වසරින් පසු ඉන්දියාවට ගිය පුද්ගලයින් මෙන්ම 1983 වසරේ ඉන්දියාවට ගිය පුද්ගලයින් ද සිටින බව එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය පවසයි.", "URL": "https://sinhala.adaderana.lk/news.php?nid=19876", "Category": null, "Parent URL": null}