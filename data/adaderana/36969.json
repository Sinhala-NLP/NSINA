{"Source": "Adaderana", "Timestamp": "August 29, 2013 06:24 am", "Headline": "හදිසි ගින්නකින් වෙළඳසැල් දෙකක් විනාශයි", "News Content": "පුත්තලම නගරයේ පිහිටි වෙළද සංකීර්ණයේ ඇතිවු ගින්නකින් වෙළඳ සැල් දෙකක් විනාශ වී ඇති බව පුත්තලම පොලීසිය කියයි. අද (29) අලුයම 2.00 ට පමණ ගින්න හට ගෙන ඇත. පුත්තලම - කොළඹ මාර්ගයේ කළපුව ඉදිරිපිට මෙම වෙළඳ සංකීර්ණය පිහිටා ඇති අතර එකම ආයතනයකට අයත් වෙළඳ සැල් දෙකක් මෙසේ ගින්නෙන් විනාශ වී තිබේ. වෙළඳ සැල් දෙක පිහිටා ඇත්තේ වෙළඳ සංකීර්ණයේ උඩු මහලේ සහ බිම් මහලේය. පා පැදි අළෙවි සැල් දෙකක් ගිනි ගෙන ඇති වෙළඳ සැල් දෙක තුළ පවත්වා ගෙන ගොස් ඇත. වෙළඳ සංකීර්ණයේ පිහිටි සෙසු වෙළඳ සැල් වලට ගින්න පැතිර යාමට ඉඩ නොදී ගින්න නිවා දමන්නට පුත්තලම පොලීසිය සහ නගර වාසීන් කටයුතු කර තිබේ. ගින්න හට ගත් ආකාරය හෝ ගින්නෙන් සිදුවී ඇති විනාශය මෙතෙක් තක්සේරු කර නැත.", "URL": "https://sinhala.adaderana.lk/news.php?nid=36969", "Category": null, "Parent URL": null}