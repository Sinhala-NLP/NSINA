{"Source": "Adaderana", "Timestamp": "March 2, 2011 08:37 am", "Headline": "කල් දැමූ මැතිවරණ වලට තැපැල් ඡන්ද පත්‍රිකා නෑ", "News Content": "මැතිවරණය කල් දැමූ පළාත් පාලන ආයතන වලට අදාළ තැපැල් ඡන්ද පත්‍රිකා නිකුත් ‍නොකළ බව මැතිවරණ මහ ලේකම් කාර්යාලය පවසයි. පළාත් පාලන අයාතන 66ක මැතිවරණය පැවැත්වීම කල් දමා ඇති බව මැතිවරණ මහ ලේකම් කාර්යාලය පවසයි. ප්‍රතික්ෂේප වූ නාම යෝජනා සම්බන්ධයෙන් අධිකරණ ක්‍රියාමාර්ග ගැනීම හේතුවෙන් පළාත් පාලන ආයතන 64ක ද , බිම්බෝම්බ ඉවත් කිරීම අවසන් ‍නොකිරීම හේතුවෙන් නැවත පදිංචි කිරීම් අවසන් නොවූ පළාත් පාලන ආයතන 2ක ද මැතිවරණය කල් දැමූ බව මහලේකම් කාර්යාලය පෙන්වාදෙයි. අදාළ මැතිවරණය සඳහා පළාත් පාලන ආයතන 301කට අදාළ නාම යෝජනා පත්‍ර අතුරින් ඉදිරිපත් වූ නාමයෝජනා පත්‍ර 452ක් ප්‍රතික්ෂේප කෙරුණි. මේ අතර පළාත් පාලන මැතිවරණයට අදාළ තැපැල් ඡන්ද පත්‍රිකා අඩංගු රක්ෂණ පැකට් සහතික කිරීමේ නිලධාරීන් වෙත ඉදිරි දින කිහිපය තුළ ලැබෙනු ඇති බව මැතිවරණ ම‍හලේකම් කාර්යාලය පවසයි. ඡන්දය කල් දැමූ පළාත් පාලන ආයතන 66ට අමතරව සෙසු පළාත් පාලන ආයතන සඳහා තැපැල් ඡන්ද ප්‍රකාශ කිරීම මාර්තු මස 8 සහ 9 යන දෙදිනට නියමිතව තිබේ.", "URL": "https://sinhala.adaderana.lk/news.php?nid=14557", "Category": null, "Parent URL": null}