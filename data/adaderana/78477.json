{"Source": "Adaderana", "Timestamp": "October 8, 2017 05:39 pm", "Headline": " හම්බන්තොට සිද්ධිය-අපි අධිකරණ ක්‍රියාමාර්ග ගන්නවා", "News Content": "ඒකාබද්ධ විපක්ෂය විසින් සංවිධානය කළ හම්බන්තොටදී පසුගිය දා පැවති විරෝධතාව අතරතුර සිදුවූ පහරදීම්වලට එරෙහිව අධිකරණ ක්‍රියාමාර්ගවලට එළඹෙන බව ඒකාබද්ධ විපක්ෂය පවසයි. අද (08) කොළඹදී පැවති මාධ්‍ය හමුවකට එක් වෙමින් පාර්ලිමේන්තු මන්ත්‍රී සිසිර ජයකොඩි මහතා මේ බව කියා සිටියේය. රාජ්‍ය දේපළ විකිණීමට එරෙහි විරෝධතාවට එක්වූ නිරායුධ පුද්ගලයන්ට පහරදීම මඟින් මානව හිමිකම් උල්ලංඝණය වීමක් සිදුව ඇති බවත්, ඒ පිළිබඳවද මානව හිමිකම් කොමිසමට පැමිණිලි කිරීමට කටයුතු කරන බවද ඒ මහතා කියා සිටියේය. එමෙන්ම රාජ්‍ය දේපල විකුණන පිරිස් නිදැල්ලේ සිටින බවත් ඊට එරෙහිවන පිරිස්වලට පොලීසිය විසින් පහර දෙන බවද ඒ මහතා කියා සිටියේය.", "URL": "https://sinhala.adaderana.lk/news.php?nid=78477", "Category": null, "Parent URL": null}