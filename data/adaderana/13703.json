{"Source": "Adaderana", "Timestamp": "January 24, 2011 09:02 am", "Headline": "මියගිය සහ විදේශගතවූවන් ගැන මැතිවරණයට පෙර තොරතුරු රැස්කරයි", "News Content": "ඉදිරි පළාත් පාලන මැතිවරණයට පෙර ග්‍රාම නිලධාරී කොට්ඨාශ මට්ටමින් මියගිය සහ විදේශගතවූවන් පිළිබඳ තොරතුරු රැස්කරන ලෙස මැතිවරණ කොමසාරිස්වරයා සියලු ග්‍රාම නිලධාරීවරුන් වෙත උපදෙස් ලබාදී තිබේ. පෙබරවාරි 7 වන දා වන විට මියගිය සහ විදේශගතවූවන් පිළිබඳ තොරතුරු රැස්කළ යුතු බව මැතිවරණ මහලේකම් කාර්යාලය දැනුම් දී ඇත. අදාළ තොරතුරු පෙබරවාරි මස 15 වැනි දිනට පෙර දිස්ත්‍රික් මැතිවරණ කාර්යාලවලට දැනුම් දිය යුතු බවට ද උපදෙස් ලබාදී තිබේ. මැතිවරණයේදී සිදුවිය හැකි අක්‍රමිකතා වැළැක්වීම සඳහා මැතිවරණ කොමසාරිස්වරයා විසින් මෙවැනි තීරණයක් ගෙන ඇති බව සඳහන්ය.", "URL": "https://sinhala.adaderana.lk/news.php?nid=13703", "Category": null, "Parent URL": null}