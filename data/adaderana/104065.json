{"Source": "Adaderana", "Timestamp": "February 11, 2019 11:01 am", "Headline": "සිමෙන්ති කුඩු පැටවු ලොරියක් මාර්ගය හරහා පෙරළෙයි", "News Content": "තඹුත්තේගම නගරයේ රැජින මන්සංදියේ දී සිමෙන්ති කුඩු පැටවු ලොරි රථයක් අනතුරට ලක්ව ඇති බව අද දෙරණ වාර්තාකරු පවසයි. අද(11) අළුයම 1.30 පමණ මෙම අනතුර සිදු වී ඇති අතර අනතුර හේතුවෙන් මාර්ගයේ වහාන ධාවනයටද බාධා ඇතිවු බව වාර්තා වෙයි. ත්‍රිකුණාමලයේ සිට ගාල්ල බලා ධාවනය වූ ලොරි රථයක් මෙලෙස අනතුරට පත්ව ඇති අතර අනතුරින් ලොරි රථයේ කිසිදු පුද්ගලයෙකුට හානියක් සිදුව නොමැත. පොලීසිය පවසන්නේ ලොරි රථයේ අධික වේගය හේතුවෙන් මෙම අනතුර සිදුව ඇති බවයි. සිද්ධිය සම්බන්ධයෙන් තඹත්තේගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=104065", "Category": null, "Parent URL": null}