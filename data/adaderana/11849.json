{"Source": "Adaderana", "Timestamp": "October 31, 2010 11:25 am", "Headline": "බහින්බස්වීමක් මරණයකින් කෙලවර වෙයි", "News Content": "බදුල්ල, ම‍ඩොල්සිම ප්‍රදේශයේ දී සිදු වූ පහරදීමකින් පුද්ගලයෙකු මිය ගොස් තිබේ. බහින් බස් වීමක් දුරදිග යාමෙන් ඇති වූ ආරවුලක් හේතුවෙන් මෙම ඝාතනය සිදු වී ඇති බව පොලිසිය පවසයි. මෙසේ මිය ගොස් ඇත්තේ මඩොල්සිම, තොතාගලවත්ත ප්‍රදේශයේ පදිංචි 23 හැවිරිදි තරුණයෙකි. ඝාතනය සිදු කළ පුද්ගලයා මඩොල්සිම පොලිසිය විසින් අත්අඩංගුවට ගෙන ඇති අතර ඔහු අද(31) බදුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=11849", "Category": null, "Parent URL": null}