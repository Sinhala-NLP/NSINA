{"Source": "Adaderana", "Timestamp": "July 10, 2019 09:34 pm", "Headline": "හිටපු නීතිපති අත්අඩංගුවට ගන්න ඕන නැද්ද?", "News Content": "වසර දෙකකට පෙර සහරාන් පිළිබඳ ත්‍රස්ත විමර්ශන කොට්ඨාශයට ඉදිරිපත් කළ ලිපිගොනුව සම්බන්ධයෙන් පියවර නොගැනීමට එරෙහිව හිටපු නීතිපතිවරයාට ක්‍රියාමාර්ග ගත යුතු බව සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් පවසයි. උන්වහන්සේ අද(10) නීතිපති දෙපාර්තමේන්තුවේ නිලධාරීන් හමුවී ඒ ගැන විමසා සිටියේය. සිංහල රාවය සංවිධානය මහලේකම් පූජ්‍ය මාගල්කන්දේ සුදත්ත හිමියන් මේ බව පැවසීය. “සහරාන් හා අනුගාමිකයින්ගේ ත්‍රස්තවාදී ක්‍රියා ගැන. ලිපිගොනුවක් 2017දී නීතිපතිට එවලා. ඊට උපදෙස් ලබා නොදුන්නේ ඇයි. පොලිස්පති හා හිටපු ආරක්ෂක ලේකම් අත්අඩංගුවට ගන්න. නීතිපති දෙපාර්ත්මේන්තුව නියෝග නිකුත් කරනවා. හිටපු නීතිපතිතුමා අත්අඩංගුවට ගන්න ඕන නැද්ද? හිටපු ආරක්ෂක ලේකම්ට චෝදනාව තියෙන්නේ. තොරතුරු දැනගෙන ඊට ක්‍රියාමාර්ග නොගැනීම. එතුමන්ලාට ඒ තොරතුරු එන්නේ 2019 වසරේ නීතිපතිට මේ වාර්තාව එන්නේ 2017 වසරේ. මෙය සඟවා තියෙන්නේ කාව රකින්නද? ලිපි ගොනුවට මොකද වුණේ කියලා රටට කියන්න“ සහරාන් සම්බන්ධයෙන් ත්‍රස්ථ විමර්ශන කොට්ඨාසය 2017 වසරේදී නීතිපති උපදෙස් සඳහා ඉදිරිපත් කළ ලිපිගොනුව සම්බන්ධයෙන් ගැනුණු පියවර පිළිබඳ කරුණු විමසා පූජ්‍ය මාගල්කන්දේ සුදත්ත හිමියන් අද නීතිපති දෙපාර්තමේන්තුවෙන් ලිඛිතව ඉල්ලීමක් කළේය.", "URL": "https://sinhala.adaderana.lk/news.php?nid=113848", "Category": null, "Parent URL": null}