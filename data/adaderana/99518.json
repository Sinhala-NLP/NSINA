{"Source": "Adaderana", "Timestamp": "November 21, 2018 07:58 am", "Headline": "මැති ඇමති ගුටි කෙළියේ තක්සේරුව කීයක්ද?", "News Content": "පාර්ලිමේන්තුවේ දේපල වලට සිදුව ඇති අලාභහානිය සම්බන්ධයෙන් තක්සේරු කටයුතු අද (21) දිනයේ සිදු කිරිමට නියමිතව තිබේ. පාර්ලිමේන්තුවේ පසුගියදා ඇති වූ නොසන්සුන්කාරි තත්ත්වය හේතුවෙන් දේපල හානි සිදුව ඇති අතර පාර්ලිමේන්තුවේ මයික්‍රෆෝන පද්ධතියට දැඩි අලාභහානි සිදුව ඇති බව වාර්තා වන්නේය. මීට අමතරව සභාගර්භයේ පුටු කිහිපයකට ද හානි සිදුව ඇති බව ස෦ඳහන් වේ. ඒ අනුව හානි වූ දේපල කඩිනමින් යථා තත්ත්වයට පත් කිරිමට පියවර ගෙන තිබේ. කෙසේවෙතත් පසුගියදා සිදු වූ මෙම සිද්ධියෙන් ඇති වූ හානිය සම්බන්ධයෙන් මේ දක්වාත් නිශ්චිත ප්‍රකාශයක් සිදු කළ නොහැකි බව පාර්ලිමේන්තුවේ උසස් නිළධාරියෙකු අද දෙරණ සමඟ සඳහන් කළේය.", "URL": "https://sinhala.adaderana.lk/news.php?nid=99518", "Category": null, "Parent URL": null}