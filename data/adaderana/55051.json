{"Source": "Adaderana", "Timestamp": "November 12, 2015 12:07 pm", "Headline": "වැව් බැම්මේ කොටසක් කැඩෙයි", "News Content": "මොණරාගල, මඩුල්ල - කහටගස්පිටිය වැව් බැම්මේ කොටසක් කැඩී ගොස් තිබේ.අද පෙරවරුවේ වැව් බැම්මේ මීටර් 15ත් 20ත් අතර කොටසක් මෙලෙස කැඩීගොස් ඇති බව දිස්ත්‍රික් ආපදා කළමනාකරණ මධ්‍යස්ථානය සඳහන් කළේය.මේ හේතුවෙන් කහටගස්පිටිය වැව අවට පහත් බිම් වල නිවාස රැසක් ජලයෙන් යටවී ඇති අතර පවුල් 20ක ජනතාව ආරක්ෂිත ස්ථාන කරා යොමු කිරීමට පියවර ගත් බව ආපදා කළමනාකරණ මධ්‍යස්ථානය පවසයි.වැව් බැම්ම කැඩී යාම හේතුවෙන් ප්‍රදේශයේ වගා භූමි විශාල ප්‍රමාණයකට හානි සිදුව ඇති බවද සඳහන්ය.වැව් බැම්ම පිළිසකර කිරීම සඳහා මේ වන විට කටයුතු කරමින් සිටින බව මොණරාගල දිස්ත්‍රික් ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=55051", "Category": null, "Parent URL": null}