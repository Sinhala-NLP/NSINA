{"Source": "Adaderana", "Timestamp": "March 23, 2013 07:28 pm", "Headline": "ශ්‍රී ලංකාවට 260ක ඉලක්කයක්", "News Content": "ඇන්ජලෝ මැතිව්ස්ගේ ආරාධනයෙන් පිටියට පිවිසි බංග්ලාදේශ කණ්ඩායම නියමිත පන්දුවාර 50 අවසානයේදී කඩුලු 8ක් දැවී ශ්‍රී ලංකා කණ්ඩායමට ලකුණු 260ක ඉලක්කයක් ලබාදීමට සමත් විය. බංග්ලාදේශ ඉණිම ලකුණු 259ට සිමා කෙරිණ. බංග්ලාදේශය වෙනුවෙන් ආරම්භක පිතිකරු තමීම් ඉක්බාල් ලකුණු 112ක් ලබාගත් අතර නසීර් හොසේන් නොදැවී ලකුණු 73ක් ලබා ගන්නා ලදී. පන්දු යැවීමේදී ඇන්ජලෝ මැතිව්ස් හා ලසිත් මාලිංග කඩුලු 2 බැගින් බිඳ හෙළුහ. කෙසේ වෙතත් ක්‍රීඩාංගණයේ ප්‍රධාන අලෝක කුළුණුවල විදුලිය බිඳ වැටීමක් හේතුවෙන් මේ දක්වා තරගය ආරම්භ කිරීමට හැකි වී නැත.", "URL": "https://sinhala.adaderana.lk/news.php?nid=32675", "Category": null, "Parent URL": null}