{"Source": "Adaderana", "Timestamp": "January 28, 2019 05:00 pm", "Headline": "ආබාධිත රණවිරුවාගේ දිවි අහිමි වෙයි-CCTV දර්ශන සහිතයි", "News Content": "බේරුවල-හෙට්ටිමුල්ල ප්‍රදේශයේ සිදුවු රිය අනතුරනික් ආබාධිත හමුදා සෙබලෙකු මිය ගොස් ඇති බව අද දෙරණ වාර්තාකරු පවසයි. අද(28) උදෑසන 6.30ට පමණ මෙම අනතුර සිදු ඇති බව වාර්තා වෙයි. ආබාධිත හමුදා සෙබලා විසින් ගාල්ල සිට කොළඹ බලා පැදවු යතුරුපැදිය, පැදිකරු සමඟ මාර්ගය හරහා ඇද වැටී ඇති අතර එම අවස්ථාවේ පසුපසින් පැමිණි යුධ හමුදා ලොරි රථයක් මාර්ගය හරහා ඇද වැටුණු යතුරුපැදිකරු මතින් ධාවනය වීමෙන් මෙම අනතුර සිදුව තිබේ. එම අනතුර සිදුවන ආකාරය අසල වෙළඳ සැළක සවිකර තිබු ආරක්ෂිත කැමරාවක සටහන්ව තිබුණි. රත්මලාන ප්‍රදේශයේ පැවති පුහුණුවක් සඳහා යමින් සිටි අවස්ථාවේදී ආබාධිත සෙබලා මෙම අවාසනාවන්ත සිදුවීමට මුහුණ පා ඇත. මිය ගිය පුද්ලගයා මාතර-ඌරුබොක්ක ප්‍රදේශයේ පදිංචි 36 හැවිරිදි එක්දරු පියෙකි. ලොරි රථය පැදවු රියදුරු අත්අඩංගුවට ගෙන ඇති අතර ඔහු අද කළුතර මහේස්ත්‍රාත් අධිකරනය වෙත ඉදිරිපත් කර තිබේ. සිද්ධිය සම්බන්ධයෙන් බේරුවල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103234", "Category": null, "Parent URL": null}