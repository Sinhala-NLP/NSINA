{"Source": "Adaderana", "Timestamp": "June 9, 2018 09:17 am", "Headline": "මධ්‍යම කදුකරයේ බටහිර බැවුම් ප්‍රදේශවලට තද සුළං", "News Content": "මධ්‍යම කඳුකරයේ බටහිර බැවුම් ප්‍රදේශවල පිහිටි ජල පෝෂක ප්‍රදේශවලට තවදරටත් පවතින අයහපත් කාලගුණයත් සමඟ ඊයේ(08) රාත්‍රි‍යේ සිට ප්‍රදේශය පුරා දැඩි සුළං තත්ත්වයක් පවතින බව අද දෙරණ වාර්තාකරු පැවසීය. අධික සුලං තත්ත්වය හේතුවෙන් විදුලි රැහන් පද්ධතියට අලාභ හානි සිදු විම නිසා ප්‍රදේශයේ වරින් වර ස්ථාන කිහිපයකම විදුලි බලයද ඇණ හිට ඇත. හැටන් කොළඹ ප්‍රධාන මාර්ගයේ හැටන් මල්ලිඅප්පුප්‍රදේශයේ ප්‍රධාන මාර්ගයට අද (09) අලුයම තේ වත්තක තිබු විශාල ගසක් කඩාගෙන වැටිමෙන් එම මාර්ගයේ ගමනා ගමන කටයුතු එක් මං තිරුවකය පමණක් සිමා කර තිබේ. පවතින දැඩි සුලං හේතුවෙන් ප්‍රධාන මාර්ග අභියස තිබෙන විශාල ගස් සහ එම ගස් වල අතු කඩා වැටිමේ අවදානමක් පවතින බැවින් හැටන් කොළඹ ප්‍රධාන මාර්ගයේ ,හැටන් නුවරඑළිය ප්‍රධාන මාර්ගයේත් රථවාහන ධාවනය කිරිමේදි ඉතා සැලකිලිමත් ලෙස රිය ධාවනය කරවන ලෙස පොලිසිය රියදුරන්ගේන ඉල්ලා සිටියි.", "URL": "https://sinhala.adaderana.lk/news.php?nid=90608", "Category": null, "Parent URL": null}