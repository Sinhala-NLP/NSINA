{"Source": "Adaderana", "Timestamp": "January 21, 2011 08:18 pm", "Headline": "හදිසි අවස්ථාවන්ට මුහුණදීමට ආණ්ඩුවට කිසිදු සැලැස්මක් නෑ", "News Content": "හදිසි අවස්ථා සඳහා මුහුණදීමට ආණ්ඩුවට කිසිදු සැලැස්මක් නැතැයි විපක්ෂ නායක රනිල් වික්‍රමසිංහ මහතා අද(21) පාර්ලිමේන්තුවේදී ප්‍රකාශ කළේය. ‍ පසුගිය දිනවල ප්‍රදේශ රැසකට බලපෑ ජලගැලීම් හේතුවෙන් ලක්ෂ ගණනක ජනතාවක් දුෂ්කරතාවට පත්වු බව වික්‍රමසිංහ මහතා සඳහන් කළේය. ‍ පෞද්ගලික කාර්යන් සඳහා ආණ්ඩුවේ බලධාරීන් දරණ උත්සාහයෙන් සියයට එකක් හෝ විපතට පත් රටවැසියන් වෙනුවෙන් නොගැනීම කණගාටුවට කරුණක් බව විපක්ෂ නායකවරයා වැඩිදුරටත් චෝදනා කළේය. ‍ විපතට පත් ජනතාව පිළිබඳ විපක්ෂයේ අවධානය දැන් හෝ යොමුව ති‍බීම වැදගත් බව ඊට පිළිතුරු දුන් ආපදා කළමනාකරණ අමාත්‍ය මහින්ද අමරවීර මහතා සඳහන් කළේය. ‍ චක්‍රලේඛ වලට පවා පිටින් යමින් ජලගැලීම් වලින් පීඩාවට පත් ජනතාවට රජය සහන සැලසු ආකාරය විපක්ෂය නොදැන සිටීම කණගාටුදායක බව ද අමරවීර අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=13660", "Category": null, "Parent URL": null}