{"Source": "Adaderana", "Timestamp": "February 20, 2019 01:20 pm", "Headline": "ලොව අංක එකේ ටෙනිස් ක්‍රීඩීකාවට අනපේක්ෂිත පරාජයක්", "News Content": "ඩුබායි ටෙනිස් තරගාවලියේ තමන් සහභාගී වු පළමු තරගයේ දී අනපේක්ෂිත පරාජයක් ලැබීමට ලොව අංක එකේ ටෙනිස් ක්‍රීඩිකා නවෝමි ඔසාකාට සිදුවිය. ඇය පරාජයට පත් වුනේ ප්‍රංශයේ ක්‍රිස්ටිනා මැල්ද්වනික් හමුවෙයි. තරගයේ පළමු වටයේ දීම ඔසාකාට නොසිතු අභියෝගයක් එල්ල කිරීමට ක්‍රිස්ටිනා සමත් විය. ඒ අනුව ලකුණු 6 ට 3 ක් ලෙස ක්‍රිස්ටිනා පළමු වටය ජය ගත්තේය. ‍ දෙවන වටය ද ලකුණු 6 ට 3 ක් ලෙස ජය ගත්තේ ක්‍රිස්ටිනා විසින්. ඒ අනුව තරගය වට 2 ට 0 ක් ලෙස ජය ගත් ක්‍රිස්ටිනා මැල්ද්වනික් ඩුබායි ටෙනිස් තරගාවලියේ මීලග වටයට සුදුසුකම් ලබා ගත්තේය. ලොව අංක එකේ ටෙනිස් ක්‍රීඩිකා නවෝමි ඔසාකා පරාජයට පත් වුනේ ටෙනිස් ශ්‍රේණිගත කිරීම් වල 67 වැනි ස්ථානයේ පසුවන ක්‍රිස්ටිනා මැල්ද්වනික් හමුවෙයි. මේ අතර ඔස්ට්‍රේලියා විවෘත ටෙනිස් ශූරතාව දිනා ගැනීමෙන් පසු නවෝමි ඔසාකා සිය පුහුණුකරු ඉවත් කළේය. ඉන්පසු ඇය සහභාගී පළමු ටෙනිස් තරගාවලිය වන්නේ මෙයයි.", "URL": "https://sinhala.adaderana.lk/news.php?nid=104679", "Category": null, "Parent URL": null}