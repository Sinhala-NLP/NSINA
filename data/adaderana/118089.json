{"Source": "Adaderana", "Timestamp": "September 2, 2019 04:23 pm", "Headline": "පුලි කුම්රිවලට තලෙයිබාන් පහර දීමක්", "News Content": "ඇෆ්ගනිස්තානයේ තවත් නගරයකට තලෙයිබාන් සටන්කාමීන් පහර දී තිබේ. එරට තුළ මෙලෙස ගැටුම් උත්සන්න වී ඇත්තේ, අමෙරිකාව හා තලෙයිබාන් සංවිධානය අතර සාකච්ඡා කටාර් රාජ්‍යයේදී පැවැත්වෙන අතරතුර වීම විශේෂත්වයක්. ඇෆ්ගනිස්තානයේ පුලි කුම්රි (Pul-e Khumri,) නගරයට තලෙයිබාන් සටන්කාමීන් පහර දී තිබේ. මේ ප්‍රහාරය වාර්තා වන්නේ ඔවුන් එරට කන්ඩස්, නගරයේ බලය අල්ලා ගැනීමට උත්සහ කර දිනකට පසුවයි. කන්ඩස්, නගරයේ ඇවිලී ගිය දරුණු සටන් අතරතුර ඇෆ්ගන් ආරක්ෂක අංශ සාමාජිකයින් 20 දෙනෙක් සහ සිවිල් වැසියන් පස් දෙනෙකු මියගිය බව,නිවේදනයක් නිකුත් කරමින් එරට අභ්‍යන්තර කටයුතු අමාත්‍යංශය පවසයි. ඉන් තවත් සිවිල් වැසියන් 85 දෙනෙකු තුවාල ලබා ඇති බව එම නිවේදනයේ වැඩිදුරටත් සඳහන් වෙයි. කන්ඩස් නගරයෙන් සටන්කරුවන් පළවා හරිනු ලැබීමෙන් අනතුරුව ඔවුන්ගේ අවධානය යොමුවුණේ පුල්-ඊ කුම්රි නගරයටයි. එහි ප්‍රදේශ දෙකක බලය අල්ලා ගත් සටන්කරුවන්,ඇෆ්ගන් ආරක්ෂක අංශ සාමාජිකයින් සමඟද සටන් වැදුණු බවයි වාර්තා වෙයි. පුලි කුම්රි හි සිදුකළ මෙහෙයුම අතරතුරදී සන්නද්ධ පුද්ගලයින් පස් දෙනෙකු ඝාතනය කිරීමටත් සටන්කාමීන් දෙදෙනෙකු අත්අඩංගුවට ගැනීමටත් ඇෆ්ගන් ආරක්ෂක අංශ සමත් විය. සටන් හේතුවෙන් ප්‍රදේශවාසීන්ද මහත් දුෂ්කරතාවන්ට මුහුණ පා තිබේ. ඇෆ්ගනිස්තානයේ මෙලෙස ගැටුම් උත්සන්න වී ඇත්තේ අමෙරිකාව හා තලෙයිබාන් සංවිධානය අතර සාකච්ඡා පැවැත්වෙන අතරතුර වීම විශේෂත්වයක්. ඇෆ්ගනිස්ථානයේ සිය බලමුළු ඉවත් කරගැනීම සඳහා තලෙයිබාන් සංවිධානය සමග අවසන් එකඟතාවකට පැමිණීම සම්බන්ධයෙන් එම සාකච්ඡාවලදී අවධානය යොමු කෙරෙයි. මේ වනවිට ඇෆ්ගනිස්තානයේ අමෙරිකානු සොල්දාදුවන් දාහතරදහස් පනසීයක් රඳවා ඇති අතර ඔවුන් සියලුම දෙනා ඉවත් කරගැනීම සම්බන්ධයෙන් අමෙරිකාව එකඟතාවයකට පැමිණෙන්නේද යන්න තවමත් අවිනිශ්චිතයි.", "URL": "https://sinhala.adaderana.lk/news.php?nid=118089", "Category": null, "Parent URL": null}