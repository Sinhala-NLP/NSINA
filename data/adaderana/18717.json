{"Source": "Adaderana", "Timestamp": "September 14, 2011 02:11 pm", "Headline": "බස් කොන්දොස්තරවරුන්ගෙන් Hutch Reload ", "News Content": "HUTCH ආයතනය මේවන විට දුරගමන්සේවා බස්රථවල ගමන්ගන්නා HUTCH පාරිභෝගිකයින් වෙනුවෙන් ඔවුන් බලාපොරොත්තු නොවු ආකර්ශනීය සේවාවක් හඳුන්වා දී තිබේ.එනම් දුරගමන් සේවා පෞද්ගලික බස්රථවල ගමන්ගන්නා HUTCH පාරිභෝගිකයින්ට ඇමතුමක් ලබාගැනීමට ගිණුමේ ශේෂය අවම වූ අවස්ථාවලදී බස්රථයේ කොන්දොස්තර මහතුන් වෙතින් HUTCH Reload ලබාගැනීමට හැකි නවතම සේවාවයි. තම පාරිභෝගිකයින් තුළ HUTCH ආයතනය කෙරෙහි පවතින බැඳීම හා විශ්වාසය වඩ වඩාත් තහවුරු කිරිම හා කොන්දොස්තරවරුන් වෙත අමතර ආදායම් මාර්ගයක් ඇති කර දීම මෙම වැඩපිළිවෙලින් සිදු වේ. මෙම විශේෂිත සේවය ප‍්‍රථම වරට පානදුර පෞද්ගලික බස් නැවතුම් පොළේදී පසුගියදා ඇරඹුණි.පානදුර බස් නැවතුම් පොළෙන් දිවයිනේ විවිධ ප‍්‍රදේශ වලට දිනපතා ධාවනය වන පෞද්ගලික බස්රථ ප‍්‍රමාණය 500 ක් පමණ වන අතර ඒ අතරින් දුරගමන් සේවා බස්රථවල කොන්දොස්තරවරුන් සිය දෙනෙකුට පමණ HUTCH Reload කිරීමේ පහසුකම සංකේතාත්මකව භාරදීම එදින සිදුනිණි. මෙම සේවාව පිළිබඳව අදහස් දැක්වූ පානදුර පෞද්ගලික බස්රථ නැවතුම්පොළ භාර නිළධාරී එස්.ඞී තිලකසිරි මහතා කියා සිටියේ\"HUTCH Reload කරලා අපේ කොන්දොස්තරවරුන්ට අමතර ආදායමක් ගන්න පුඵවන් වගේම මේකෙන් අපේ බස්වල යන මගීන්ට විශාල සේවයක්\"වන බවයි. එමෙන්ම දුර ගමන් සේවා බස්රථ අතරමග නැවැත්විමේ අපහසුතා හේතුවෙන් මෙම වැඩ පිළිවෙළ නොකඩවා ක‍්‍රියාත්මක කිරීමට කොන්දොස්තර මහතුන්ගේද විශාල උනන්දුවක් ඇති බව ඔහු සඳහන් කළේය. සීමාසහිත Oshiniya Projects සමාගමේ එස්. ජෙයරාජ් මහතා ප‍්‍රකාශ කර සිටියේ ඉදිරියේදී දිවයින පුරා සේවය කරන බස් කොන්දොස්තරවරුන්ට Reload කිරීමේ පහසුකම ව්‍යාප්ත කිරීමට බලාපොරොත්තු වන බවයි. පානදුර බස් නැවතුම්පොළෙන් යාපනයල පොළොන්නරුව, අම්පාර, මහනුවර, කුරුණෑගල, රත්නපුරය ආදී විවිධ ප‍්‍රදේශ වලට දුරගමන්සේවා බස්රථ ධාවනය වන බව කී ඔහු එම බස්රථවල ගමන් ගන්නා මගීන්ට මෙම නවතම සේවාව හේතුවෙන් විශාල පහසුවක් මෙන්ම HUTCH පාරිභෝගිකයින් ලෙස විශාල තෘප්තියක් ද ලැබෙන බව ඔහුගේ අදහසයි. මෙම විශේෂිත වූ සේවාව ක‍්‍රියාත්මකවිමත් සමග HUTCH ආයතනය දැනට පාරිභෝගිකයින් වෙත හඳුන්වා දී තිබෙන Busy Tunes, News Alerts, Hello Tunes,වැනි සේවාවන්ගේ වටිනාකම තව තවත් වර්ධනය වන අතර මෙවැනි විවිධ සේවාවන් තුළින් HUTCH ආයතනයේ ප‍්‍රධාන අරමුණ වන්නේ පාරිභෝගිකයින් විශාල ප‍්‍රමාණයක් ආකර්ශනය කර ගැනීම මෙන්ම Reload කිරීම සඳහා පාරිභෝගිකයින්ට විශේෂ වෙහෙසක් නොදැරීමට සැලැස්විම බව HUTCH සමාගමේ සාමාන්‍යධිකාරි – අලෙවි සංජය සෙනරත් මහතා ප‍්‍රකාශ කළේය.", "URL": "https://sinhala.adaderana.lk/news.php?nid=18717", "Category": null, "Parent URL": null}