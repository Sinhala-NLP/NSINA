{"Source": "Adaderana", "Timestamp": "March 12, 2018 02:44 pm", "Headline": " facebook එකෙන්  අසත්‍ය තොරතුරු ප්‍රචාරය කළ පාසල් සිසුවා රිමාන්ඩ්", "News Content": "ජාතීන් අතර අසමඟිය ඇති වන අයුරින් මුහුණු පොතේ ව්‍යාජ ‍තොරතුරු ඉදිරිපත් කළ බවට සැකපිට අත්අඩංගුවට ගත් සිසුවා ලබන 26 වන දින දක්වා රක්ෂිත බන්ධනාගාර ගත කර තිබේ. නොදැනුවත්කම නිසා සැකකරු එවැනි ක්‍රියාවක නිරත වී ඇති බවත්, ඒ අනුව ඕනෑම ඇප කොන්දේසියක් මත ඔහු මුදාහරින ලෙස විත්තිය වෙනුවෙන් පෙනී සිටි නීතිඥවරයා අධිකරණයෙන් ඉල්ලා තිබේ. කෙසේවෙතත් ඇප ලබාදීමට තමාට නීතිමය බලයක් නොමැති බව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා එහිදී ප්‍රකාශ කළේය.", "URL": "https://sinhala.adaderana.lk/news.php?nid=85545", "Category": null, "Parent URL": null}