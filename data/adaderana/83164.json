{"Source": "Adaderana", "Timestamp": "January 18, 2018 12:01 pm", "Headline": "තැබෑරුම් ගැසට් නිවේදන ඉවත්කර ගිනියි", "News Content": "මත්පැන් නිෂ්පාදනය කරන සහ අලෙවි කරන ස්ථානවල කාන්තාවන් රැකියා කිරීමට සහ කාන්තාවන් මත්පැන් මිලදී ගැනීමට තිබූ තහනම ඉවත් කරමින් නිකුත් කර තිබූ සුරාබදු ගැසට් නිවේදනය අමාත්යන මණ්ඩලය විසින් කරන ලද ඉල්ලීමකට අනුව මුදල් හා ජනමාධ්‍ය අමාත්‍ය මංගල සමරවීර මහතා විසින් අද (18) දිනයේදී ඉල්ලා අස්කරගෙන තිබේ. එමෙන්ම, සුරාසල් විවෘත කිරීමේ වේලාවන් දීර්ඝ කරමින් නිකුත් කරන ලද ගැසට් නිවේදනයද අමාත්‍ය මණ්ඩලයේ ඉල්ලීම පරිදි අද දින (18) ඉල්ලා අස්කරගෙන ඇත. මෙසේ ඉල්ලා අස්කරගන්නා නිවේදනය සඳහන් කරමින් සුරාබදු ආඥා පනත යටතේ නිකුත් කරන ලද අංක 03/2018 සහ 04/2018 දරණ සුරාබදු නිවේදනය ඇතුළත් අතිවිශේෂ ගැසට් පත්‍රය සඳහා මුදල් හා ජනමාධ්‍ය අමාත්‍ය මංගල සමරවීර මහතා විසින් අද දින අත්සන් තබන ලදී.", "URL": "https://sinhala.adaderana.lk/news.php?nid=83164", "Category": null, "Parent URL": null}