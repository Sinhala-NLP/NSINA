{"Source": "Adaderana", "Timestamp": "September 12, 2011 08:42 am", "Headline": "නුවර දෙසින් එන වාහන කිරිල්ලවලින් හරවා යළි ප්‍රධාන පාරට", "News Content": "කොළඹ - නුවර ප්‍රධාන මාර්ගයේ රන්මුතුගල ප්‍රදේශයේ දී කන්ටේනර් රථයක් ක්‍රියා විරහිත වීම හේතුවෙන් ඇති වූ රථ වාහන තදබදය වැළැක්වීම සඳහා විකල්ප මාර්ගයක් භාවිතා කිරීමට රථ වාහන පොලිසිය කටයුතු යොදා තිබේ. ඒ අනුව නුවර සිට කොළඹ දෙසට පැමිණෙන වාහන ‍කිරිල්ලවල හන්දියෙන් දකුණට හරවා ඇල්දෙනිය පල්ලිය අසලින් යළි ප්‍රධාන මාර්ගයට යොමු කිරීමට කටයුතු යොදා ඇත. බොහෝ දුරට මාර්ගය යථා තත්ත්වය කිරීමට තවත් පැයක පමණ කාලයක් ගතවනු ඇති බව රථ වාහන පොලිසිය පවසයි. කෙසේ වුවත් කොළඹ සිට නුවර දක්වා ධාවනය කෙරෙන රථ වාහන ප්‍රධාන මාර්ගයේ එක් මංතීරුවක් ඔස්සේ ධාවනය කිරීමට ඉඩ සලස්වා තිබේ.", "URL": "https://sinhala.adaderana.lk/news.php?nid=18656", "Category": null, "Parent URL": null}