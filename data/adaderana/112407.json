{"Source": "Adaderana", "Timestamp": "June 20, 2019 01:40 pm", "Headline": "නොච්චියාගම ගොවීන් පීඩාවට පත් කළ දිලීරය", "News Content": "සීඝ්‍රයෙන් පැතිර යන දිලීර රෝගයක් හේතුවෙන් අනුරා‍ධපුර, නොච්චියාගම ප්‍රදේශයේ මිරිස් ගොවීන් දැඩි දුෂ්කරතාවට පත්ව ඇත. මහවැලි එච් කලාපයේ ජීවත්වන ගැමියන් බහුතරයකගේ ප්‍රධාන ආදායම් මාර්ගය ගොවිතැනයි. ජල සම්පාදන කිරීමේ පහසුකම් අනුව ඒ ඒ කන්නයට අදාල වගාවන් තෝරා ගන්නා ඔවුන් මෙවර යොමුව තිබෙන්නේ මිරිස් වගාවටයි. ‍නොච්චියාගම බී 7 කලාපයේ පමණක් ගොවි පවුල් 30 ක් පමණ මෙවර අක්කර 100 කට ආසන්න භූමි ප්‍රමාණයක මිරිස් වගාව සිදුකර ඇත. නමුත් ගම්වැසියන් දැන් ගැටලුවට පත්ව සිටින්නේ මිරිස් වගාව ආශ්‍රිතව දිලීර රෝගයක් ව්‍යාප්ත වීම හේතුවෙනි. ගොවිතැනෙන් දිවිගෙවන මෙම ගොවීන් තමා සතු කාලය, ධනය, ශ්‍රමය සියල්ල මෙම වගාවට කැපකර ඇති බැවින් ඔවුන් දැන් කිසිවක් කර කියාගත නොහැකිව අසරණ වී සිටියි. ඔවුන්ගේ ඉල්ලීම තම වගාවේ ව්‍යප්ත වී ඇති රෝගය නිරීක්ෂණය කර ඊට ඉක්මන් විසඳුමක් ලබා දෙන ලෙසයි.", "URL": "https://sinhala.adaderana.lk/news.php?nid=112407", "Category": null, "Parent URL": null}