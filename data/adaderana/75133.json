{"Source": "Adaderana", "Timestamp": "July 11, 2017 04:32 pm", "Headline": " නව අභියාචනාධිකරණ විනිසුරුවරු 3ක් දිවුරුම්දෙයි", "News Content": "නව අභියාචනාධිකරණ විනිසුරුවන් තිදෙනෙකු ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ.අද(11) පෙරවරුවේ ජනාධිපති ලේකම් කාර්යාලයේදී එම දිවුරුම් දීම සිදුවූ බව ජනාධිපති මාධ්‍ය අංශය සඳහන් කළේය.ඒ අනුව හිටපු මහාධිකරණ විනිසුරුවරුන් වන ඒ.ඒ.පී.ආර්. අමරසේකර සහ ඒ.එල්. ශිරාන් ගුණරත්න යන මහත්වරුන් ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ.එමෙන්ම නීතිපති දෙපාර්තමේන්තුවේ ජ්‍යෙෂ්ඨ සොලිස්ටර් ජනරාල් ජනක් ද සිල්වා මහතාද නව අභියාචනාධිකරණ විනිසුරුවරයෙකු ලෙස දිවුරුම් දුන් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=75133", "Category": null, "Parent URL": null}