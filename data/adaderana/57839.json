{"Source": "Adaderana", "Timestamp": "March 3, 2016 12:31 pm", "Headline": "එමිල් කාන්තන්ට යළිත් වරෙන්තු", "News Content": "එල්.ටී.ටී.ඊ සංවිධානයේ මූල්‍ය අංශයේ නායකයෙකු බව කියන ඇන්තනී එමිල් කාන්තන් නැමැත්තා නැවත අධිකරණයට ඉදිරිපත් කරන ලෙස කොළඹ මහාධිකරණය විසින් යළිත් වරෙන්තු නිකුත් කර තිබේ.මොහු අත්අඩංගුවට ගෙන අධිකරණයට ඉදිරිපත් කරන ලෙස මීට පෙරාතුව වරෙන්තු හා රතු නිවේදන නිකුත් කර තිබුණු අතර පසුව ඔහුගේ නීතිඥයින් ඔහු අධිකරණයට බාරවීමට අපේක්ෂා‍ කරන බැවින් වරෙන්තු ඉවත්කරන ලෙස අධිකරණයෙන් ඉල්ලා සිටින ලදී.ඒ අනුව වරෙන්තු හා රතු නිවේදන ඉවත් කරනු ලැබුවද සැකකරු අධිකරණයට බාරවීමක් සිදුනොවුණු බවත්,එය ගැටළු සහගත බවත් අද අධිකරණයට කරුණු දැක්වූ රජයේ නීතිඥවරිය පෙන්වාදී තිබේ.ඒ අනුව සැකකරු අත්අඩංගුවට ගෙන අධිකරණයට ඉදිරිපත් කරන ලෙස මහාධිකරණ විනිසුරු අයිරංගනී පෙරේරා මහත්මිය නියෝග කළ අතර සැකකරුට හැකි ඕනෑම අවස්ථාවක අධිකරණයට බාරවීමට හැකි බවද සඳහන් කළාය.කෙසේ වෙතත් අදාළ නඩුව මැයි 18දින යළි කැඳවීමට විනිසුරුවරිය නියෝග කළා.", "URL": "https://sinhala.adaderana.lk/news.php?nid=57839", "Category": null, "Parent URL": null}