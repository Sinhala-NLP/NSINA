{"Source": "Adaderana", "Timestamp": "July 21, 2018 09:50 pm", "Headline": "කෘෂි කර්මාන්තයේ වැඩි දියුණුව වෙනුවෙන් නිලධාරින් දැනුවත් කිරීමක්", "News Content": "කෘෂිකර්මතයේ වැඩි දියුණුව සඳහා හම්බන්තොට දිස්ත්‍රික්කයේ ක්‍රියාත්මක වන වැඩ සටහන් පිළිබද කෘෂිකර්ම ක්ෂේත්‍රයේ සහ ඒ හා සම්බන්ධ අනෙකුත් සියලු ආයතන ප්‍රධානින් සමඟ විශේෂ සාකච්ඡාවක් අගුණුකොල පැලැස්ස එරමිනියාය කෘෂිකර්ම විද්‍යාලයේ ශ්‍රවනාගාරයේදී කෘෂි කාර්ම අමාත්‍ය මහින්ද අමරවීර මහතාගේ ප්‍රධානත්වයෙන් අද (21) පැවැත්විණ . මෙරටට ආනනයනය කරනනු ලබන එළවලු පලතුරු සදහා රජය විශාල මුදලක් වැයකරන බැවින් එම එමුදල් රටට ඉතිරි කර දීම සදහා මේ රටේම එම බෝගයන් වගා කිරීම සදහා කට යුතු කිරීම තුලින් මෙරටට විශාල මුදලක් ඉතිරි කර ගත හැකිබවද අමාත්‍ය මහින්ද අමරවීර මහතා මෙම නිලධාරි හමුවේදී කියා සිටියේය . මෙම නිලධාරී හමුව සඳහා කෘෂිකර්ම දෙපාර්තමේන්තුවේ අධ්‍යක්ෂ ජනරාල් වරයා මෙන්ම ගොවිජනසේවා දෙපාර්තමේන්තුවේ අධ්‍යක්ෂ ජනරාල් වරයා ඇතුළු මහවැලි නිලධාරීන් ගොවිජනසේවා නිලධාරින් ,ප්‍රාදේශීය ලේකම් වරුන් ඇතුළු නිලධාරීන් රැසක් සහභාගී විය. මෙම වැඩසටහට සමගාමීව අමාත්‍ය මහින්ද අමරවීර මහතා කෘෂිකර්ම දෙපාර්තමේන්තුවට අයත් අගුනුකොලපැලැස්ස එරමිනියාය කෘෂි වගා භුමි තුල නිරීක්ෂණ චාරිකාවකද නිරත විය .", "URL": "https://sinhala.adaderana.lk/news.php?nid=92992", "Category": null, "Parent URL": null}