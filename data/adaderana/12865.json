{"Source": "Adaderana", "Timestamp": "December 15, 2010 11:53 am", "Headline": "ශානිකා සිය මව සොයාගැනීමට ඔබේ උපකාරය පතයි", "News Content": "බෙල්ජියමෙහි වෙසෙන 23 හැවිරිදි ශ්‍රී ලාංකික තරුණියක් වන ශානිකා ලිප්පර්ට්, ඇයට උපත ලබාදුන් ශ්‍රී ලංකික මව සොයාගැනීම සඳහා උපකාර පතයි. දිස්නා තරංගනී නම් ශ්‍රී ලාංකික කාන්තාව තමන්ට උපත ලබා දී ඇති බව මෙම තරුණිය පවසයි. වයස මාස 6 ක් හෝ මාස 9 ක බිළිඳියකව සිටියදී සිය මව තමන් කොළඹ, ගැලවීමේ හමුදාව වෙත බාරදී ඇති බව ද ශානිකා සඳහන් කරයි. පසුව බෙල්ජියානු ජාතික යුවලක් විසින් තමන් හදාවඩා ගැනීම සඳහා බාරගෙන ඇති බව ද ඇය පවසයි. සිය මව සොයාගැනීම දැඩි දුෂ්කරතාවයට පත්ව ඇති බවත්, ඇය පිළිබඳව කිසියම් තොරතුරක් ලබාදෙන්නේ නම් එය මහත් අගය කොට සලකන බවත් 1987 නොවැම්බර් මස 09 වන දින උපතා ලබා ඇති ශානිකා ලිප්පර්ට් වැඩිදුරටත් කියා සිටියි. ඇයගේ උප්පැන්න සහතිකයට ශානිකාගේ උපත සිදුවන විට ඇයගේ මව‍ මිරිහාන ප්‍රදේශයේ වාසය කර ඇත. එමෙන්ම ඇය 1968 නොවැම්බර් මස 14 වන දින බදුල්ල ප්‍රදේශයේදී උපත ලබා ඇති බව ද සඳහන්ය. ශානිකාගේ මව පිළිබඳව කිසියම් තොරතුරක් ලබාදිය හැකි නම් කරුණාකර 011 5300800 යන දුරකථන අංකය හරහා අප අමතන්න.", "URL": "https://sinhala.adaderana.lk/news.php?nid=12865", "Category": null, "Parent URL": null}