{"Source": "Adaderana", "Timestamp": "August 3, 2018 09:37 am", "Headline": "මුලතිව්වලටත් අයිස් වැස්සක්", "News Content": "පැවති නියඟය හමා හරමින් මුලතිව් ප්‍රදේශය ඇඳ හැලුණ වර්ෂාවත් සමඟ අයිස් කැට පතිත වු බව මුලතිව් ප්‍රදේශවාසීන් පවසති. ඊයේ(02) සවස මුලතිව් නගරයේ ස්ථාන කිහිපයකට මද වැස්සක් පතිත වි ඇති අතර, වැස්සත් සමඟ අයිස් කැට පතිත වු බව ප්‍රදේශවාසීන් කියා සිටියේය. ප්‍රදේශවාසීන් පැවසූවේ පසුගිය මාස පහක පමණ කාලයක් මුලතිව් ප්‍රදේශයට සැළකිය යුතු වර්ෂාවක් නොලැබුණ අතර, ප්‍රදේශයේ ජනතාව මේ වන විට පානීය ජලය සපයා ගැනීමේ ගැටළුවකටද මුහුණ දී සිටින බවයි. කුඩා ප්‍රමාණ‍යේ අයිස් කැට අයිස් වැස්සත් සමඟ පතිත වු බව ප්‍රදේශවාසීන් පැවසූහ. පසුගිය දා අම්පාර දිස්ත්‍රික්කයේ ප්‍රදේශ කිහිපයකටත් අයිස් වැසි ඇතිව තිබුණි.", "URL": "https://sinhala.adaderana.lk/news.php?nid=93726", "Category": null, "Parent URL": null}