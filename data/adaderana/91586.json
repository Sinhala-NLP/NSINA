{"Source": "Adaderana", "Timestamp": "June 27, 2018 05:06 pm", "Headline": "නව නිපැයුමක්-ඉනිමඟක් වෙනුවට පාවහන් යුගලක්", "News Content": "කොන්ක්‍රිට් විදුලි කණු නැගීම සඳහා පාවහන් යුගලක් නිර්මාණය කිරිමට ලංකා විදුලිය බල මණ්ඩලයේ හැටන් පාරිභෝගික මධ්‍යස්ථානයේ විදුලි ඉංජිනේරූ නිමල් සමරකොන් මහතා සමත්වී තිබේ. කොන්ක්‍රිට් විදුලි කණුවක නැගීම සඳහා ඉනිමඟක් භාවිතා කිරිම අනිවාර්ය වේ. නමුත් මෙම පාවහන් යුගල භාවිතා කරමින් වෙනත් පුද්ලයෙකුගේ ආධාරයක් නොමැතිව කොන්ක්‍රිට් කණුව තරණය කිරිමටත් කිසිදු අණාරක්ෂිත බවකින් තොරව පහසුවෙක් කටයුතු කිරිමේ හැකියාවක් ඇත. එමෙන්ම විදුලි බිඳ වැටිමකදි හෝ නව සම්බන්ධතාවයක් ලබාදිමට විදුලි කණුවක නැගීම සඳහා ඉනිමඟක් ගෙන යාමට අවම වශයෙන් පුද්ගලයින් දෙදෙනෙක් අවශ්‍ය වන අතර ලොරි රථයක්ද අවශ්‍ය වේ. නමුත් මෙම පාවහන් යුවල සහිතව එක් පුද්ගලයෙක් පමණක් ප්‍රමාණවත් වන අතර වාහනයකට ළඟා විය නොහැකි ස්ථානයකදීත්,එමෙන්ම අපහසු කදු මුදුනකදී වුවත් පහසුවෙන් අවශ්‍ය සේවය ලබා ගැනිම සඳහා රැගෙන ගිය හැකිය. ඉතා සුළු මුදලක් වැය කරමින් නිර්මාණය කල මෙම පාවහන් යුගල සඳහා පේටන් බලපත්‍රය ලබා ගැනීම සඳහා කටයුතු කරන බවද හෙතෙම පැවසීය.", "URL": "https://sinhala.adaderana.lk/news.php?nid=91586", "Category": null, "Parent URL": null}