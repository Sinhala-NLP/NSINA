{"Source": "Adaderana", "Timestamp": "February 27, 2019 10:54 am", "Headline": "නාතාලියා අනතුරකට ලක්වෙයි", "News Content": "දෙවුන්දර ධීවර වරායෙන් මුහුදු ගිය නාතාලියා 2 නැමති ධීවර යාත්‍රාව අනතුරකට ලක්ව ඇති බව අද දෙරණ වාර්තාකරු පවසයි. පොතුවිල් වලට ඔබ්බෙන් වූ ගැඹුරු මුහුදේදී පැනමා රාජ්‍යට අයත් නෞකාවක ගැටීමෙන් අනතුර සිදුව තිබුණි. පසුගිය තුන්වන දින ධීවර කටයුතු සඳහා දෙවුන්දර ධීවර වරායෙන් පිටව ගිය නතාලියා 2 නැමති ධිවර යාත්‍රාව පුතුවිල් ප්‍රදේශයට නැගෙනහිර මුහුදේ ධිවර කටයුතුවල නිතරතවෙමින් සිටින අතරතුර මෙම අනතුරට මුහුණදී තිබේ. පැනමා රාජ්‍යට අයත් සී හොප් නැමති නෞකාවේ ගැටීමෙන් මෙම අනතුර සිදුව ඇති බව වාර්තා වෙයි. මෙහිදී ධීවර යාත්‍රාවේ සිටි හයදෙනාගෙන් දෙදෙනෙක් මුහුදට වැටී ඇති අතර පැය දෙකක පමණ මෙහෙයුමකින් අනතුරුව ඔවුන් සොයාගෙන තිබේ. මෙම අනතුරින් පසු අද(27) උදැසන මෙම ධීවර යාත්‍රාව දෙවුන්දර ධිවර වරායට පැමිණ ඇති අතර පැනමා රාජ්‍යට අයත් නෞකාව නාවික හමුදාව සිය බාරයට ගෙන ත්‍රිකුණාමල වරායට රැගෙන ගොස් තිබේ. අනතුරින් ධිවර යාත්‍රාවට ලක්ෂ 50ක පමණ අලාභයක් සිදුව ඇති අතර ධිවර යාත්‍රාවේ රැදි සිටි පුද්ගලයන් දෙදෙනෙක් මාතර මහරෝහලට ඇතුලත් කර ඇති බව අප වාර්තා කරු පැවසීය.", "URL": "https://sinhala.adaderana.lk/news.php?nid=105123", "Category": null, "Parent URL": null}