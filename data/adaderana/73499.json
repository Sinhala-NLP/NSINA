{"Source": "Adaderana", "Timestamp": "May 24, 2017 04:51 pm", "Headline": "කෝටි 4 ක හෙරොයින් සමඟ 2 ක් අල්ලයි", "News Content": "රුපියල් කෝටි ගණනක් වටිනා හෙරොයින් තොගයක් සමඟ පාකිස්තාන යුවලක් කටුනායක ගුවන් තොටුපලේ දී අත්අඩංගුවට ගෙන තිබේ. පොලීස් මත්ද්‍රව්‍ය නාශක කාර්යංශය විසින් ඔවුන් අත්අඩංගුවට ගෙන ඇති බව වාර්තා වෙයි. අද(24) අළුයම පාකිස්ථානයේ කරච්චි නුවර සිට පැමිණි යූ.එල්.184 දරණ ගුවන් යානයෙන් මෙම යුවල මෙරටට පැමිණ තිබේ. එහිදී ඔවුන්ගේ ගමන් මලු පරීක්ෂා කිරීමේදී හෙරොයින් කිලෝග්‍රෑම් 04යි ග්‍රෑම් 218 ක් පොලීසිය විසින් සිය භාරයටගෙන ඇත. මෙම හෙරොයින් තොගයේ වටිනාකම රුපියල් කෝටි 4කට ආසන්න බව පොලීස් මත්ද්‍රව්‍ය නාශක කාර්යංශය සඳහන් කළේය. ඒ අනුව මෙම යුවල පොලීස් මත්ද්‍රව්‍ය නාශක කාර්යංශය විසින් අත්අඩංගුවට ගෙන ඇති අතර ඔවුන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=73499", "Category": null, "Parent URL": null}