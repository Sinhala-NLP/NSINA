{"Source": "Adaderana", "Timestamp": "June 16, 2014 01:17 pm", "Headline": "හෙට සහ අනිද්දා කොළඹට ජල සැපයුම අත්හිටුවයි", "News Content": "හෙට(17) සහ අනිද්දා දිනයන්හී ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. හෙට(17) දිනයේ උදෑසන 08.00 සිට රාත්‍රී 08.00 දක්වා පැය 12 ක කාලයක් කැස්බෑව , බොරලැස්ගමුව සහ මහරගම යන නගර සභා බල ප්‍රදේශවලට ජල සැපයුම අත්හිටුවන බව එම මණ්ඩලය පැවසුවේය. ලංකා විදුලි පුද්ගලික සමාගමේ විදුලි බලය විසන්දි කිරීම හේතුවෙන් මෙලෙස ජල සැපයුම අත්හිටුවන බව සඳහන් වෙයි. එමෙන්ම හෙට(17) දින රාත්‍රී 09.00 සිට පසුදින උදෑසන 06.00 දක්වා පැය 09 කාලයක් කොළඹ ගාලු පාරේ ඩික්මන්ස් පාර හන්දියේ සිට වැල්ලවත්ත සැවෝයි සිනමාහල අසළ පාලම දක්වා ඊට සම්බන්ධ සියලු අතුරු මාර්ග වල ජල සැපයුම අත්හිටුවන බව ජලාපවාහන මණ්ඩලය පවසයි. කොළඹ අග නගරය ආශ්‍රිත සංවර්ධන ව්‍යපෘති යටතේ ජල නල එලීම හේතුවෙන් මෙලෙස ජල සැපයුම අත්හිටුවන බව සඳහන් වෙයි.", "URL": "https://sinhala.adaderana.lk/news.php?nid=43998", "Category": null, "Parent URL": null}