{"Source": "Adaderana", "Timestamp": "March 12, 2014 11:03 am", "Headline": "බස්නාහිරින් - දකුණින් පැමිණිලි 665ක්", "News Content": "බස්නාහිර සහ දකුණු පළාත් සභා ජන්ද විමසිමට අදාළව මැතිවරණ නීති උල්ලංඝණය කිරීම සම්බන්ධයෙන් පැමිණිලි 665ක් ලැබී ඇති බව මැතිවරණ මහලේකම් කාර්යාලය පවසයි. නීති විරෝධී රැස්වීම්, පෙළපාලි සහ උද්ඝෝෂණ සංවිධානය කිරීම සම්බන්ධයෙන් වැඩිම පැමිණිලි සංඛ්‍යාවක් ලැබී ඇති අතර එම සංඛ්‍යාව 183ක් බව එම කාර්යාලය සඳහන් කළේය. නීති විරෝධී අයුරින් පෝස්ටර් සහ කටවුට් ප්‍රදර්ශනය කිරීම සම්බන්ධයෙන් පැමිණිලි 148ක් ලැබී ඇත. ජන්ද විමසීමට අදාළ දිස්ත්‍රික්ක අතරින් කොළඹ දිස්ත්‍රික්කයෙන් වැඩිම පැමිණිලි සංඛ්‍යාවක් ලැබී ඇති අතර එම සංඛ්‍යාව 189කි. කළුතර දිස්ත්‍රික්කයෙන් 91ක්, ගම්පහ දිස්ත්‍රික්කයෙන් 78ක්, මාතර දිස්ත්‍රික්කයෙන් 113ක්, ගාල්ල දිස්ත්‍රික්කයෙන් 72ක්, හම්බන්තොට දිස්ත්‍රික්කයෙන් 71ක් ලෙස පැමිණිලි ලැබී ඇති බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=41730", "Category": null, "Parent URL": null}