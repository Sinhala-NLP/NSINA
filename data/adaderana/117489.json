{"Source": "Adaderana", "Timestamp": "August 26, 2019 10:18 am", "Headline": "වාහන 3ක් අනතුරක-ජීවිත හානි නෑ", "News Content": "ගම්පොළ-නුවර ප්‍රධාන මාර්ගයේ ගල්ගෙඩියාව වංගුව ආසන්නයේ අද(26) උදෑසන අනතුරක් සිදුව තිබේ. උදෑසන 7 ට පමණ මෙම අනතුර සිදුව ඇති අතර, මෙයින් වාහන 3ක් අනතුරට පත්ව ඇති බව අද දෙරණ වාර්තාකරු පවසයි. කුරුණෑගල සිට නුවරඑළිය දක්වා ගමන් කරමින් තිබු සුඛෝපභෝගී බස් රථයක් මාර්ගයෙන් ඉවතට පැන මාර්ගයේ එක් පසක නවතා තිබු ලොරි රථයක ගැටී ඇත. පසුව එම ලොරි රථය තවත් ලොරියක ගැටී අසල වු වෙළඳ සැල තුළට කඩා වැඳී තිබේ. මෙම අනතුරින් බස් රථයේ සිටි මගීන් 35කට පමණ සුළු තුවාල සිදුව ඇති අතර, වෙළඳ සැල් 2කට හානි සිදුව ඇත. අනතුර සම්බන්ධයෙන් ගම්පොළ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=117489", "Category": null, "Parent URL": null}