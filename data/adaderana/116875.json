{"Source": "Adaderana", "Timestamp": "August 19, 2019 07:19 am", "Headline": "අරුවක්කාලුවට කුණු ගෙනිච්ච ටිපර් රථවලට ප්‍රහාරයක්-3ක් අත්අඩංගුවට", "News Content": "කොළඹ සිට අරුවක්කාළු දක්වා කසල ප්‍රවාහනය කරමින් තිබූ ටිබර් රථ වලට පහර දුන් බවට සැකපිට තිදෙනෙකුව අත්අඩංගුවට ගෙන ඇත. අද (19) අළුයම 1.00 ට පමණ පුත්තලම - මන්නාරම මාර්ගයේ දී මෙම ප්‍රහාරය එල්ලවී ඇති බව අද දෙරණ වාර්තාකරු පවසයි. ටිපර් රථ 03 ක් ගල් මුල් ප්‍රහාරයට ලක්වී ඇති අතර,එම රථ වල වම් පස දොරටු වලට සුළු හානි සිදුවී ඇති බව වාර්තා වේ. සිද්ධියත් සමගම ක්‍රියාත්මක වී ඇති පොලීසිය සැකකරුවන් තිදෙනෙකුව අත්අඩංගුව ගැනීමට කටයුතු කර ඇත. කොළඹ සිට අරුවක්කාළු දක්වා කසල රැගෙන යන ටිපර් රථ වලට මීට පෙර අවස්ථා කීපයකදීම ජනතා විරෝධය එල්ල වී තිබුණි.", "URL": "https://sinhala.adaderana.lk/news.php?nid=116875", "Category": null, "Parent URL": null}