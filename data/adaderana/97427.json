{"Source": "Adaderana", "Timestamp": "October 9, 2018 05:14 pm", "Headline": "සුළඟින් ගසා ගෙන ගිය පුංචි ජීවිත", "News Content": "සතියකට පෙර දැඩ සුළඟින් හානි වු ආඩිගම නවෝද්‍යා විද්‍යාලයේ ගොඩනැඟිලි ගණනාවක් නැවත සකස් කිරීමට අදාල අංශ ඉදිරිපත් නොවිම නිසා දරුවන්ට අධ්‍යාපනය ලබා දිමට ගැටළු මතුවි ඇති බව විදුහල්පති ගාමිණී අබේසිංහ මහතා පවසයි. පසුගිය 1 දින සවස මහ වැසිත් සමඟ ඇතිවු දැඩි සුළගකින් ආඩිගම නිවෝද්‍යා පාසලේ සංගීත එකකයට සහ තවත් පංති කාමර කිපයක වහලයට සේවිලි කර තිබු ඇස්බැස්ටෝ සෙවිලි තහඩු විශාල ප්‍රමාණයක් ගැලවි තිබුනේ එම ගොඩනැඟිලි තුළ තිබු උපකරණවලටද හානි ගෙන දෙමිනි. එදින හමා ගිය මෙම සුළගින් ආණමඩුව , පල්ලම හා මහ කුඹුක්කඩවල ප්‍රාදේශීය ලේකම් බල ප්‍රදේශවලට අයත් ගම්මාන ගණනාවක නිවාස, ව්‍යාපාරික ස්ථාන හා විහාරස්ථාන ඇතුළු ස්ථාන 638 කට හානි සිදුව තිබුණි. එම දැඩි සුළි සුළඟින් ආඩිගම නවෝද්‍යා විද්‍යාලයේ සංගීත ඒකකයේ සංගීත උපකරණවලට පමණක් ලක්ෂ පහකට වැඩි හානියක් සිදුව තිබු අතර එහි වහලට රුපියල් ලක්ෂයක පමණ හානි සිදුව තිබුණි. එසේම එම සුළඟින් පාසලේ පංති ගණනාවක් කරගෙන යාමට නොහැකි තත්ත්වයක් මතුව ඇත්තේ මේ දිනවල පවතින වැසි තත්ත්වය හමුවේ පංති තුළට වැසි ජලය ගලා ගෙන එම නිසා බව පැවසෙයි.", "URL": "https://sinhala.adaderana.lk/news.php?nid=97427", "Category": null, "Parent URL": null}