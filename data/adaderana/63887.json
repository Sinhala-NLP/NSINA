{"Source": "Adaderana", "Timestamp": "September 7, 2016 11:04 am", "Headline": " ඔබාමා පිලිපීන ජනපති හමුවීම ප්‍රතික්ෂේප කරයි", "News Content": "අමෙරිකානු ජනාධිපති බැරැක් ඔබාමා පිලිපීන ජනාධිපතිවරයා හමුවීම ප්‍රතික්ෂේප කර තිබේ.පසුගියදා පිලිපීන ජනාධිපති රොද්‍රිගෝ ඩුටර්ට් අමෙරිකානු ජනාධිපතිවරයාට දැඩි ලෙස දෝෂාරෝපණය කරමින් පරුෂ වචනයෙන් බැණ වැදී තිබේ.මේ හේතුවෙන් අමෙරිකානු ජනාධිපතිවරයා අදාළ හමුවීම අවලංගු කළ බව විදෙස් මාධ්‍ය වාර්තා කරයි.පිලිපීනයේ මත්ද්‍රව්‍ය ජාවාරම්කරුවන් ඉලක්කක කරගනිමින් සිදුකෙරෙන නීති විරෝධී ඝාතන සම්බන්ධයෙන් අමෙරිකානු ජනාධිපතිවරයා අදාළ හමුවීමේදී අවධානය යොමු කිරීමට නියමිතව තිබූ බව සඳහන්ය.තම රටට අයුතු බලපෑම් එල්ල කරන බවට චෝදනා කරමින් පිලිපීන ජනාධිපතිවරයා අ‍මෙරිකානු ජනාධිපතිවරයාට පසුගියදා දැඩි ලෙස දෝෂාරෝපණය එල්ල කළේය.", "URL": "https://sinhala.adaderana.lk/news.php?nid=63887", "Category": null, "Parent URL": null}