{"Source": "Adaderana", "Timestamp": "January 20, 2018 04:05 pm", "Headline": "ඉහළ කොත්මලේ ජලාශයේ පාවෙන මළ සිරුරක්", "News Content": "ඉහළ කොත්මලේ ජලාශයේ පාවෙමින් තිබු මළ සිරුරක් අද (20) පස්වරුවේ සොයා ගත් බව තලවාකැලේ පොලිසියේ ස්ථානාධිපති පොලිස් පරික්‍ෂක රසික වත්තේගම මහතා පැවසීය. ඉහළ කොත්මලේ ජලාශයේ තානායම අසළ මෙම මළ සිරුර තිබී හමුවු බව ස්ථානාධිපතිවරයා කියා සිටියේ. එම සිරුර තලවාකැලේ පොලිස් වසමට අයත් මවුන්ටිවනර් වතුයායේ පදිංචි අවුරුදු හතලියක් පමණ වයසැති අරුන් කුමාර් නැමැති අයෙකුගේ බව දැනට හදුනාගෙන තිබේ. ඉහළ කොත්මලේ ජලාශයේ ධීවර කටයුතු වල නියලමින් සිටියදි මොහු ජලාශයට වැටෙන්නට ඇති බවට පොලිසිය සැකකරයි. ජලාශය අසල තිබි බිලිපෙත්තක් ඇතුළු ඔහුගේ බවට සැකකරෙන උපකරණ කිහිපයක්ද හමුවී ඇති බව පොලිසිය ප්‍රකාශ කළේය. සිද්ධිය පිළිබදව පොලිසිය වැඩිදුර පරික්‍ෂණ ආරම්භ කර තිබේ.", "URL": "https://sinhala.adaderana.lk/news.php?nid=83271", "Category": null, "Parent URL": null}