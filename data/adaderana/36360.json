{"Source": "Adaderana", "Timestamp": "August 4, 2013 09:40 am", "Headline": "ඉන්දීය ධීවරයින් 20ක් දැලේ", "News Content": "මුහුදු සීමාව උල්ලංඝණය කරමින් මසුන් මරමින් සිටි ඉන්දීය ධීවරයින් 20 දෙනෙකු තලෙයිමාන්නාරම මුහුදු ප්‍රදේශයේදී නාවික හමුදාව විසින් අත්අඩංගුවට ගෙන තිබේ. බෝට්ටු 5ක්ද සමගින් ඊයේ සවස අත්අඩංගුවට ගත් එම පිරිස තලෙයිමාන්නාරම පොලීසියට භාරදීමට පියවරගෙන ඇතැයි නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා කීවේය.", "URL": "https://sinhala.adaderana.lk/news.php?nid=36360", "Category": null, "Parent URL": null}