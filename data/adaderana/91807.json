{"Source": "Adaderana", "Timestamp": "July 1, 2018 10:56 pm", "Headline": "බ්‍රසීල ජාතිකයන් ගෙනාපු කොකේන්වල වටිනාකම ලක්ෂ 230යි", "News Content": "අත්අඩංගුවට පත්ව සිටින බ්‍රසීල ජාතිකයන් දෙදෙනා අද(01) පස්වරු 5.00 පමණ වනවිට ඔවුන් විසින් ගිල දමා තිබූ කොකේන් ගුලි 103 මීගමුව මහ රෝහලේදී , වෛද්‍යවරුන් විසින් එළියට ගෙන තිබේ. එම කොකේන් ගුලි වල මුළු බර ග්‍රෑම් 900ක් වන අතර, ඒවායේ මුළු වටිනාකම රුපියල් දෙකෝටි තිස් ලක්ෂයක් බව මේ පිළිබඳව පරීක්ෂණ පවත්වන පොලිස් මත්ද්‍රව්‍ය නාශක අංශය පවසයි. ඔවුන් දෙදෙනා ඊයේ(30) සහ (01) යන දින තුළ දෝහා සිට පැමිණි එමිරේට්ස් ගුවන් සේවයේ යානාවලින් කටුනායක ගුවන් තොටුපොළ වෙත පැමිණ තිබුණි.", "URL": "https://sinhala.adaderana.lk/news.php?nid=91807", "Category": null, "Parent URL": null}