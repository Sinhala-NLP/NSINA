{"Source": "Adaderana", "Timestamp": "July 10, 2018 01:36 pm", "Headline": "ලී ක්වාන් යූ 2018 ජල සම්මානය අමෙරිකානු ජාතික මහාචාර්යවරියකට‍", "News Content": "ලෝකයේ ජල අභියෝග ජය ගැනීම සඳහා නවෝත්පාදක තාක්ෂණය යොදා ගැනීම ඔස්සේ මානව සංහතියට සිදු කළ සේවාව වෙනුවෙන් පිරිනැමෙන “ලී ක්වාන් යූ 2018“ ජල සම්මානය අමෙරිකානු ජාතික මහාචාර්ය රීටා රොසි කොල්වෙල්ට හිමි විය. සිංගප්පුරුවේ පැවැත්වෙන 6 වන ජගත් පුරවර සමුළුව, ජාත්‍යන්තර ජල සතිය සහ පිරිසිදු පරිසර සමුළුවලට සමගාමීව ඊයේ(09) මෙම සම්මාන උළෙල පැවැති අතර ඊට ශ්‍රී ලංකා අග්‍රාමාත්‍ය රනිල් වික්‍රමසිංහ මහතා ද එක්ව සිටියේය. 6 වන ජගත් පුරවර සමුළුව, ජාත්‍යන්තර ජල සතිය සහ පිරිසිදු පරිසර සමුළුව ඊයේ සිංගප්පුරුවේදී ආරම්භ විය. එහිදී දුර දැක්ම, යහපාලනය හා නවෝත්පාදන ඔස්සේ නගර සංවර්ධනය සඳහා පිරිනැමෙන ලී ක්වාන් යූ 2018 නගර සම්මානය හිමි වුයේ දකුණු කොරියාවේ සියොල් නගරයටයි. මෙම සම්මාන උලෙළ පැවැත්වුණේ සිංගප්පුරු ජනාධිපතිනි හලීමා යේකුබ් මහත්මියගේ ප්‍රධානත්වයෙනි.", "URL": "https://sinhala.adaderana.lk/news.php?nid=92301", "Category": null, "Parent URL": null}