{"Source": "Adaderana", "Timestamp": "November 18, 2017 11:49 am", "Headline": "ඉන්දියාව 172කට සියල්ලන් දැවී යයි", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ ඉන්දීය පළමු ඉනිම ලකුණු 172කට සීමා කිරීමට ශ්‍රී ලංකා කණ්ඩායමේ වේග පන්දු යවන්නන් සමත් වුණි. තරඟයේ කාසියේ වාසිය දිනූ ශ්‍රී ලංකා නායක දිනේෂ් චන්දිමාල් ප්‍රථමයෙන් පන්දුවට පහරදීමේ අවස්ථාව ඉන්දීය කණ්ඩායමට ලබා දුනි. ඉන්දීය මුල් කඩුලු කිහිපය ඉතා අඩු ලකුණු කිහිපයකට දවාලීමට ශ්‍රී ලංකා වේග පන්දු යවන්නන් සමත් වූ අතර ඉන්දීය කණ්ඩායමේ වැඩිම ලකුණූ ලාභියා වූ චෙතීෂ්වර පුජාරා ලකුණු ලකුණූ 52ක් ලබා ගැනීමට සමත් වුණි. පන්දු යැවීමේදී සුරංග ලක්මාල් ලකුණු 26ක කඩුලු 04ක් බිද හෙලූ අතර ළහිරු ගමගේ, දසුන් ශානක සහ දිල්රුවන් පෙරේරා කඩුලු 02 බැඟින් බිද හෙලීය.", "URL": "https://sinhala.adaderana.lk/news.php?nid=80098", "Category": null, "Parent URL": null}