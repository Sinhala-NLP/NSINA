{"Source": "Adaderana", "Timestamp": "September 8, 2012 08:33 am", "Headline": "පොදු රාජ්‍යය මණ්ඩලීය රටවල පාර්ලිමේන්තු සැසිය ඇරඹෙයි", "News Content": "පොදු රාජ්‍යය මණ්ඩලීය රටවල පාර්ලිමේන්තු සැසිවාරය අද (08) කොළඹ දී ආරම්භවීමට නියමිතය. රටවල් 54 ක නියෝජිතයින්ගේ සහභාගීත්වයෙන් මෙය මෙය ආරම්භ වනු ඇත. මීට කතානායකවරුන්, ඇමතිවරුන් ඇතුළු නියෝජිතයින් 800 කට අධික පිරිසක් සහභාගි වීමට නියමිතය. මෙම සමුළුවේ සැසිවාර කීහිපයක් පැවැත්වීමෙන් අනතුරුව සමාරම්භක උත්සවය ලබන 11 වෙනිදා ජනාධිපති මහින්ද රාජපක්ෂ මහතාගේ ප‍්‍රධාන්වයෙන් නෙළුම් පොකුණ රංග ශාලාවේ දී පැවැත්වෙනු ඇත. 58 වැනි වරටත් පැවැත්වෙන පොදු රාජ්‍ය මණ්ඩලීය පාර්ලිමේන්තු සැසිවාරයේ දී එහි සභාපතීධූරය කතානායක චමල් රාජපක්ෂ මහතාට හිමිවේ. සමුළුව ලබන 15 වනදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=27219", "Category": null, "Parent URL": null}