{"Source": "Adaderana", "Timestamp": "January 30, 2010 02:31 pm", "Headline": "තේ දලු නිෂ්‍පාදන ඉහළ නැංවීමට වැඩපිළිවෙලක්", "News Content": "තේ දලු නිෂ්‍පාදනය ඉහළ නැංවීමේ වැඩපිළිවෙලක් ක්‍රියාත්මක කිරීමට වැවිලි කර්මාන්ත අමාත්‍යාංශය පියවර ගෙන තිබේ. මාතලේ , මහනුවර , නුවරඑළිය සහ කුරුණෑගල යන දිස්ත්‍රික්ක වල ‍යෝජිත වැඩපිළිවෙල ක්‍රියාත්මක වන බව සඳහන් වේ. මෙම දිස්‍ත්‍රික්ක වල ග්‍රාම නිලධාරී වසම් 651 ක ක්‍රියාත්මක මෙම වැඩපිළිවෙල යටතේ හෙක්ටයාරයකින් තේ ‍දලු කිලෝග්‍රෑම් දෙදහසක් ලබා ගැනීමට අපෙක්ෂා කරයි. මේ යටතේ පොහොර සහනාධාරයක්ද ලබා දීමට පියවර ගන්නා බව වැවිලි කර්මාන්ත අමාත්‍ය දි.මු ජයරත්න මහතා පවසයි. මේ වන විට අදාළ ප්‍රදේශ වල හෙක්ටයාරයකින් නිෂ්පාදනය වන තේ දලු ප්‍රමාණය ඉතා පහළ අගයක පැවතිම මෙම තීරණය ගැනීමට හේතු වී ඇති බව වාර්තා වේ.", "URL": "https://sinhala.adaderana.lk/news.php?nid=6353", "Category": null, "Parent URL": null}