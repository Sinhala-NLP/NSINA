{"Source": "Adaderana", "Timestamp": "July 26, 2013 02:33 pm", "Headline": "ජනවාරි 1 සිට ධීවරයින්ට ආරක්ෂිත කබා හා රක්ෂණය අනිවාර්යයි", "News Content": "2014 ජනවාරි මස 01 වන දින සිට ධීවර කටයුතු සඳහා මුහුදු යන සියලුම ධීවරයින්ට ආරක්ෂිත කබා පැළඳීම හා රක්ෂණය අනිවාර්ය බව ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. ධීවරයින්ගේ ආරක්ෂාව හා ධීවර පවුල්වල අනාරක්ෂිත භාවයට එක් පිළියමක් ලෙස එය සිදුකරන බව අමාත්‍යවරයා අද (26) පාර්ලිමේන්තුවේදී සඳහන් කළේය. පාර්ලිමේන්තු මන්ත්‍රී බුද්ධික පතිරණ මහතා විසින් අසන ලද ප්‍රශ්නයකට පිළිතුරු දෙමින් හෙතෙම මේ බව කියා සිටි වග අද දෙරණ වාර්තාකරු පවසයි. එහෙත් රාජිත සේනාරත්න අමාත්‍යවරයාම පසු ගිය දිනෙක මෙලෙස ආරක්ෂිත කබා පැළදීම සඳහා ධීවරයින්ට අනිවාර්ය කිරීම ප්‍රායෝගික නොවන බව අවධාරණය කර තිබුණි.", "URL": "https://sinhala.adaderana.lk/news.php?nid=36121", "Category": null, "Parent URL": null}