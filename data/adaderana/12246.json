{"Source": "Adaderana", "Timestamp": "November 18, 2010 09:19 pm", "Headline": "ගාලුමුවදොරට පිවිසෙන මාර්ග හෙට වසා දැමෙයි", "News Content": "ගාලුමුවදොරට හා ජනාධිපති ලේකම් කාර්යාලයට පිවිසෙන මාර්ග කිහිපයක් හෙට (19) දින පෙ.ව 6.00 සිට ප.ව 2.00 දක්වා වසා තබන බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. ජනාධිපති මහින්ද රාජපක්ෂ මහතාගේ දෙවෙනි පදවි ප්‍රාප්තිය නිමිති කොට ගෙන ගෝල් ෆේස් පිටියේ පවත්වනු ලබන විශේෂ උත්සවය හේතුවෙන් ආරක්ෂාව පිළිබඳ කාරණය සැලකිල්ලට ගෙන මෙම පියවර ගෙන ඇති බව සඳහන් වේ. ඒ අනුව කොල්ලුපිටිය මංසන්ධියේ සිට ජනාධිපති ලේකම් කාර්යාලය දක්වා වු ගාලුමුවදොර මාර්ගය , කොටුව දුම්රිය‍පල අසල සී-නෝර් මංසන්ධියේ සිට ලේක්හවුස් මංසන්ධිය දෙසට දිවෙන මාර්ගය සහ ජනාධිපති ලේකම් කාර්යාලය දෙසට දිවෙන ලෝටස් පාර , පිට‍කොටුව ඛාන් ඔ‍රලෝසු කණුව ආසන්න වටරවුමේ සිට කොටුව දෙසට දිවෙන බැස්ටියන් පාර , චැතම් වීදිය , පහළ ලෝටස් පාර , අදිපාද වීදිය , බ්‍රිස්ටල් වීදිය , යෝක් වීදිය හා බැංකු මාවත, කොම්පඤ්ඤවීදිය වටරවුමේ සිට චිත්තම්පලම් \"ඒ\" ගාඩිනර් මාවත , විනිසුරු අක්බාර් මාවත , මාකර් මාකර් මාවත , ශ්‍රීමත් ජේම්ස් පීරිස් මාවත , නවම් මාවත , උත්තරානන්ද මාවත , හෝට්න් වටරවුමේ සිට සේනානායක මාවත , ආර්. පුස්තකාල වටරවුම දක්වා ග්‍රීන්පාත් මාවත යන මාර්ග එෆ් ධර්මපාල මාවත යන මාර්ග හෙට දිනය තුළ අදාළ කාලයේ වසා තැබෙනු ඇත.", "URL": "https://sinhala.adaderana.lk/news.php?nid=12246", "Category": null, "Parent URL": null}