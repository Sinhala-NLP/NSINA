{"Source": "Adaderana", "Timestamp": "April 12, 2015 04:01 pm", "Headline": "මෛත්‍රීගේ තීරණයට කම්පා වී විමලවීර සංවිධායක ධූරය අතහරී!", "News Content": "ශ්‍රී ලංකා නිදහස් පක්ෂයේ අම්පාර දිස්ත්‍රීක් සංවිධායක ධුරයෙන් ඉවත්වන බව නැගෙනහිර පළාත් සභා මන්ත්‍රී විමලවීර දිසානායක මහතා පවසයි.ශ්‍රී ලංකා නිදහස් පක්ෂයේ මන්ත්‍රීවරු පිරිසක් පක්ෂයේ මධ්‍යම කාරක සභාවෙන් ඉවත් කිරීමට විරෝධය පළකරමින් තමන් මෙම තීරණය ගත් බවයි.ඒ අනූව තමන් සිය ඉල්ලා අස්වීමේ ලිපිය පක්ෂ මූලස්ථානයට යොමු කිරීමට පියවර ගෙන ඇති බව ද ඒ මහතා කියයි.මෙවැනි සිද්ධීන් නිසා පක්ෂය සහ පාක්ෂිකයින් පීඩාවට පත් වීම හේතුවෙන් තමන් කම්පාවට පත්වී සිටින බව අම්පාරේදී අද මාධ්‍ය හමුවක් පවත්වමින් හෙතෙම පැවසීය.පක්ෂයේ මධ්‍යම කාරක සභාවේ තීරණවලට පටහැනිව කටයුතු කිරීම හේතුවෙන් බව ශී‍්‍ර ලංකා නිදහස් පක්ෂයේ මධ්‍යම කාරක සභාවේ සාමාජිකත්වයෙන් පාර්ලිමේන්තු මන්ති‍්‍ර බන්දුල ගුණවර්ධන, එස්. එම් චන්ද්‍රසේන, සාලින්ද දිසානායක හා ටී.බී ඒකනායක යන මහත්වරුන් ඉන් ඉවත් කිරීමට ජනාධිපතිවරයා පියවර ගත් බව ඊයේ වාර්තා විය.", "URL": "https://sinhala.adaderana.lk/news.php?nid=50617", "Category": null, "Parent URL": null}