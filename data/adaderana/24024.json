{"Source": "Adaderana", "Timestamp": "May 4, 2012 05:17 pm", "Headline": "ජාතිවාදීන්ට මැයි රැළියෙන් පිළිතුරු දුන්නා", "News Content": "එක්සත් ජාතික පක්ෂය ප්‍රමුඛ ඒකාබද්ධ විපක්ෂය විසින් පැවැත්වු මැයි රැළිය සාර්ථකව පැවති බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. බොහෝ පිරිස් එය අසාර්ථක කිරීමට ප්‍රයත්න දැරූ බවද හෙතෙම සඳහන් කරයි. ඇතැම් අය එම මැයි රැළියට එල්.ටි.ටි.ඊ. හංවඩු ගැසීමට උත්සාහ දැරූ බව රනිල් වික්‍රමසිංහ මහතා පවසයි. එම බාධක ජයගෙන ජාතිවාදී කොටස් වෙත නිසි පිළිතුරු ලබාදීමට මෙවර මැයි රැළියේ දී හැකි වු බව විපක්ෂ නායකවරයා පෙන්වාදෙයි. බිම් මට්ටමේ ජනතාව ඒකරාශි කරගනිමින් ශක්තිමත් විපක්ෂයක් ලෙස ඉදිරියට යාම සඳහා එය පන්නරයක් වු බව රනිල් වික්‍රමසිංහ මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=24024", "Category": null, "Parent URL": null}