{"Source": "Adaderana", "Timestamp": "July 5, 2012 09:53 am", "Headline": " සඳකඩපහණක් විකුණන්න ගිහින් අත්අඩංගුවේ ", "News Content": "පුරාවිද්‍යාත්මක වටිනාකමකින් යුත් සඳකඩ පහණක් අලෙවි කිරීමට සූදානමින් සිටි පුද්ගලයින් දෙදෙනෙකු ලග්ගල පොලිසිය විසින් අත්අඩංගුවට ‍ගෙන තිබේ. ඔවුන් සතුව තිබූ සඳකඩ පහණ චන්ද්‍රකාන්ත පාෂාණවලින් නිමකර ඇති අතර එහි විෂ්කම්භය අඩි තුන හමාරක් සහ ඝනකම අඟල් 6ක් පමණ වන බව පොලිසිය සඳහන් කරයි. අත්අඩංගුවට ගත් සැකකරුවන් මෙම සඳකඩ පහන රුපියල් ලක්ෂ 12 ක මුදලකට අලෙවිකිරීමට සූදානමින් සිට ‍තිබේ. සැකකරුවන් අද දින නාවුල ‍මහේස්ත්‍රාත් අධිකරණයට ඉදිරිපත් කිරීමට නියමිත අතර ලග්ගල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25532", "Category": null, "Parent URL": null}