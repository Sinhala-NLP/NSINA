{"Source": "Adaderana", "Timestamp": "March 14, 2019 11:28 am", "Headline": "අන්තරේ කැඳවුම්කරු රිමාන්ඩ්", "News Content": "‍අන්තර් විශ්වවිද්‍යාලයේ ශිෂ්‍ය බල මණ්ඩලයේ කැඳවුම්කරු මහීල් බණ්ඩාර දෙහිදෙනිය රක්ෂිත බන්ධනාගාර ගත කර තිබේ. කොළඹ අලුත්කඩේ අංක 04 මහේස්ත්‍රාත් අධිකරණයට ඉදිරිපත් කළ ඔහු ලබන 18 තවන දින දක්වා රක්ෂිත බන්ධනාගාර ගත කිරීමට නියෝග කර ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කළේය. අන්තර් විශ්වවිද්‍යාල ශිෂ්‍ය බල මණ්ඩලය විසින් ඊයේ(13) පාර්ලිමේන්තු වටරවුම අසල පැවැත්වූ විරෝධතාවක් අතරතුර කලහාකාරි ලෙස හැසිරිමේ චෝදනා මත මහීල් බණ්ඩාර දෙහිදෙනිය අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=106042", "Category": null, "Parent URL": null}