{"Source": "Adaderana", "Timestamp": "December 18, 2016 11:07 am", "Headline": " ඩෙංගු මඩින්න කම්කරුවන් බඳවා ගනියි", "News Content": "ඩෙංගු මදුරු මර්දන වැඩසටහන සඳහා තාවකාලිකව දෛනික වැටුප් මත කම්කරුවන් බඳවා ගැනීමට සෞඛ්‍ය අමත්‍යාංශය තීරණය කර තිබේ.සෞඛ්‍ය අමාත්‍ය රාජිත සේනාරත්න මහතා විසින් ඒ සඳහා අවශ්‍ය උපදෙස් මේ වන විට ලබාදී ඇති බව සෞඛ්‍ය අමාත්‍යාංශය සඳහන් කළේය.බස්නාහිර පළාත තුළ ඩෙංගු රෝගීන් වැඩි වශයෙන් වාර්තා වී ඇති අතර දුමායන කටයුතු සඳහා ඩෙංගු රෝගීන් වාර්තා නොවන ප්‍රදේශවල සෞඛ්‍ය සේවකයන් කැඳවීමට සෞඛ්‍ය අමාත්‍යාංශය තීරණය කර තිබේ.බස්නාහිර පළාත කේන්ද්‍ර කරගනිමින් 24 පැය පුරා ක්‍රියාත්මක ඩෙංගු පැමිණිලි මධ්‍යස්ථාන තුනක් ස්ථාපිත කිරීමට ද නියමිත අතර එම මධ්‍යස්ථාන සඳහා පොලිස් නිලධාරීන් ද අනුයුක්ත කිරීමට සැලසුම් කර ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=67127", "Category": null, "Parent URL": null}