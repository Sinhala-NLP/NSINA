{"Source": "Adaderana", "Timestamp": "June 3, 2011 10:11 am", "Headline": "අවදානමක් ගැන කිව්වත් විකල්ප ස්ථාන නෑ", "News Content": "නායයෑමේ අවදානමක් ඇති බවට ප්‍රකාශ කර තිබුණ ද විකල්ප ස්ථාන ලබා නොදීම හේතුවෙන් තමන් දැඩි දුෂ්කරතාවට පත්ව සිටින බව දෙනියාය, තැනිපිට, කළුවගහකොරටුව ප්‍රදේශවාසීන් පවසයි. භූ විද්‍යා කාර්යාංශයේ නිලධාරීන් 2003 වසරේ සිට මෙම ගම්මානය නායයෑමේ අවදානමක් පවතින බවට ප්‍රකාශ කර ඇති බව ඔවුන් පෙන්වාදෙයි. එබැවින් තම ගම්මානයේ පදිංචිකරුවන් වෙනත් ස්ථානයකට යොමු කළ යුතු බවට ඔවුන් නිගමනය කර තිබේ. එහෙත් නිවාස 40 ක් පමණ ඇති ගම්මානයේ ඉවත් කර ඇත්තේ නිවාස 04ක් පමණක් බව ප්‍ර‍දේශවාසීන් පෙන්වාදෙයි. වැසි දිනවල දැඩි භීතියකින් කල් ගෙවන එම ජනතාවට රාත්‍රී කාලවලදී වෙනත් ගම්මානයකට යාමට සිදුව තිබේ. එබැවින් මේ සම්බන්ධයෙන් සොයාබලා අවශ්‍ය පියවර ගන්නා ලෙස බලධාරීන්ගෙන් ඉල්ලා සිටින බව එම ජනතාව පවසයි.", "URL": "https://sinhala.adaderana.lk/news.php?nid=16511", "Category": null, "Parent URL": null}