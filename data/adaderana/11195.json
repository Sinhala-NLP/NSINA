{"Source": "Adaderana", "Timestamp": "September 30, 2010 12:19 pm", "Headline": "හෙද ක්‍රියා මාර්ගයෙන් රෝහල් කටයුතු වලට බාධාවක් නෑ", "News Content": "හෙද වෘත්තීය සමිතියක ක්‍රියාමාර්ගය හේතුවෙන් රෝහල්වල කටයුතු වලට බලපෑමක් සිදුවී නොමැති බව රෝහල් බලධාරීන් පවසයි. තම රෝහලේ කටයුතු සාමාන්‍ය පරිදි සිදුවන බව රාගම රෝහලේ අධ්‍යක්ෂ වෛද්‍ය රෝයි පෙරේරා මහතා සඳහන් කළේය. හෙද වෘත්තීය සමිති ක්‍රියාමාර්ගය රෝහලේ කටයුතු වලට කිසිදු බලපෑමක් එල්ල කර නොමැති බව හෙතෙම කියා සිටියි. මේ අතර මහනුවර මහ රෝහලේ කටයුතු සාමාන්‍ය පරිදි සිදුවන බවයි රෝහල් අධ්‍යක්ෂ වෛද්‍ය චන්ද්‍රා ගුණතිලක මහතා ප්‍රකාශ කළේය. කෙ‍සේ වෙතත් ඇතැම් ශල්‍ය කර්ම කටයුතු කල් දැමීමට සිදුවු බව ද හෙතෙම කියා සිටියේය. කුරුණෑගල රෝහලේ ද සැලසුම්ගත ශල්‍ය කර්ම හෙද වර්ජනය හේතුවෙන් අද සිදු නොවන බව රෝහල් අධ්‍යක්ෂ වෛද්‍ය එම්.ඩී.එස්.රාජමන්ත්‍රී මහත්මිය පැවසුවේය.", "URL": "https://sinhala.adaderana.lk/news.php?nid=11195", "Category": null, "Parent URL": null}