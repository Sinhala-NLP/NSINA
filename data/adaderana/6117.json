{"Source": "Adaderana", "Timestamp": "January 19, 2010 08:39 am", "Headline": "පිපිරීමකින් කුඩා දරුවෙකුට තුවාලයි", "News Content": "පුලියන්කුලම ප්‍රදේශයේ සිදු වූ පිපිරීමකින් වයස අවුරුදු 10 ළමයෙකු තුවාල ලබා තිබේ. පුලියන්කුලම පලේවාඩි වැව අසළ දී මෙම පිපිරීම සිදු වී ඇති අතර එමගින් ඔහුගේ පාදයක වළළුකරට ඉහළින් වෙන්ව ගොස් ඇති බව පොලිසිය පවසයි. තුවාල ලැබූ ළමයා මේ වන විට වව්නියාව රෝහලේ ප්‍රතිකාර ලබයි. තම පියා සමග ලී දඩු කැපීමට ගිය අවස්ථාවේ මෙම අනතුරට ගොදුරු වී ඇති බව පොලිසිය කියා සිටියි. පුද්ගලනාශක බෝම්බයකට හසු වීමෙන් මොහු තුවාල ලබන්නට ඇතැයි පොලීසිය විශ්වාසය පළ කරයි..", "URL": "https://sinhala.adaderana.lk/news.php?nid=6117", "Category": null, "Parent URL": null}