{"Source": "Adaderana", "Timestamp": "July 17, 2018 02:10 pm", "Headline": "සංවර්ධන නිලධාරියා ඝාතනය කර ඇත්තේ ග්‍රාම නිලධාරිනියක්", "News Content": "අඟුරුවාතොට, වේරවත්ත ප්‍රදේශයේ දී සංවර්ධන නිලධාරිවරයෙකු ඝාතනය කිරීමේ සිද්ධිය සම්බන්ධයෙන් සැකපිට ග්‍රාම සේවා නිලධාරිනියක අත්අඩංගුවට ගෙන තිබෙනවා. ඊයේ (16) අළුයම අඟුරුවාතොට, යාලහංදිය, වේරවත්ත ප්‍රදේශයේ නවාතැන් පොලකදී අදාල සංවර්ධන නිලධාරිවරයා ඝාතනයට ලක්ව තිබුණා. 35 හැවිරිදි ඔහු දොඩම්ගොඩ ප්‍රදේශීය ලේකම් කාර්යාලයට අනුයුක්තව සේවය කල අයෙකු බ පොලිසිය සඳහන් කළේය. සිද්ධිය සම්බන්ධයෙන් අඟුරුවාතොට පොලිසිය සිදුකළ විමර්ශනවලදී ඝාතනයට සැකපිට දොඩම්ගොඩ ප්‍රදේශයේ පදිංචි මෙම ග්‍රාම නිලධාරිනිය අත්අඩංගුවට ගෙන ඇත්තේ. 31 හැවිරිදි සැකකාරිය අද(17) හොරණ මහේස්ත්‍රාත් අධිකරණයට ඉදිරිපත් කිරිමට නියමිතය. මෙම ඝාතනය අනියම් සබදතාවක් හේතුවෙන් සිදුකර ඇති බවට ද පොලිසිය සිදුකළ මූලික විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=92705", "Category": null, "Parent URL": null}