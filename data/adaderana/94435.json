{"Source": "Adaderana", "Timestamp": "August 15, 2018 10:34 am", "Headline": "ජලාශ කිහිපයක වාන් දොරටු විවෘත කරයි", "News Content": "පවතින වැසි සහිත කාලගුණික තත්ත්වය හේතුවෙන් මධ්‍යම කඳුකරයේ ප්‍රධාන ජලාශ කිහිපයක වාන් දොරටු විවෘත කර තිබේ. ලක්ෂපාන, කැනියොන්, නෝර්ට්න් බ්‍රිජ් සහ ඉහළ කොත්මලේ යන ජලාශවල වාන් දොරටු විවෘත කර ඇති බව ආපදා කලමනාකරණ මධ්‍යස්ථානය සඳහන් කළේය. මේ අතර පවතින වැසි සහ සුළං තත්ත්වයේ වර්ධනයක් අද(15) දිනය තුළ ද අපේක්ෂා කල හැකි බව කාලගුණ විද්‍යා දෙපාර්තමේන්තුව පවසයි. මධ්‍යම, සබරගමුව, බස්නාහිර සහ වයඹ පළාත්වලටත් ගාල්ල හා මාතර දිස්ත්‍රික්කවලටත් වැසි අපේක්ෂා කරන බව එම දෙපාර්තමේන්තුව සඳහන් කැරයි. විශේෂයෙන් වයඹ, උතුරුමැද, උතුරු සහ නැගෙනහිර පළාත්වල මෙන්ම මාතලේ සහ හම්බන්තොට යන දිස්ත්‍රික්කවලට පැයට කිලෝමීටර් 60ක පමණ වේගයෙන් තද සුළං ඇති විය හැකි බව ද කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=94435", "Category": null, "Parent URL": null}