{"Source": "Adaderana", "Timestamp": "January 20, 2010 12:48 pm", "Headline": "විපක්ෂයෙන් අනුකම්පාවට සැලසුම්", "News Content": "අනුකම්පාව ලබාගැනීමේ අරමුණින් විවිධ සිදුවීම් නිර්මාණය කිරීමට එක්සත් ජාතික පෙරමුණ කටයුතු යොදමින් සිටින බවට බුද්ධි අංශ වෙත තොරතුරු ලැබී ඇතැයි ජනාධිපතිවරයාගේ මැතිවරණ මෙහෙයුම් කාර්යාලය නිවේදනයක් නිකුත් කරමින් කියා සිටියි. එක්සත් ජනතා නිදහස් සන්ධානයේ මහලේකම් සුසිල් ප්‍රේමජයන්ත් මහතාගේ අත්සනින් නිකුත් කර ඇති එම නිවේදනයේ දැක්වෙන්නේ විපක්ෂ‍ සන්ධානයේ පිරිස් වෙත කුමන හෝ සිදුවීමක් ඇති කර එය රජය වෙත පැටවීමේ සැලසුමක් පවතින බවයි. ඒ හරහා දේශපාලන වාසි ලබාගැනීමට විපක්ෂ සන්ධානය සැලසුම් කරමින් සිටින බව ද ජනාධිපතිවරණ මෙහෙයුම් කාර්යාලය වැඩිදුරටත් පවසයි.", "URL": "https://sinhala.adaderana.lk/news.php?nid=6146", "Category": null, "Parent URL": null}