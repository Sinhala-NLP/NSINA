{"Source": "Adaderana", "Timestamp": "January 4, 2012 03:56 pm", "Headline": "සබරගමුවේ ප්‍රමුඛයන්ට තිළිණ ප්‍රදානයක් සූදානම්", "News Content": "උසස් පෙළ විභාගයේ දී කලා විෂය ධාරාවෙන් දක්ෂතා දැක්වූ කෑගල්ල, ශාන්ත ජෝශප් බාලිකා විද්‍යාලයේ දැරියන් තිදෙනෙකුට මුදල් තිළිණ පිරිනැමීමට සබරගමුව පළාත් සභාව තීරණය කර තිබේ. කලා විෂය ධාරාවෙන් දිවයිනෙන් ප්‍රථම, පස්වන සහ හත්වන ස්ථාන හිමිකරගත්තේ එම විද්‍යලෙයේ ශිෂ්‍යාවන් විසිනි. \"සබරගමු මහිමය\" වැඩසටහන යටතේ අදාළ මුදල් පිරිනැමීමට නියමිත බව සඳහන්වේ. ඊට අදාළ උත්සවය හෙට දිනයේ කෑගල්ල ශාන්ත ජෝශප් බාලිකා විද්‍යාලයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=21153", "Category": null, "Parent URL": null}