{"Source": "Adaderana", "Timestamp": "May 1, 2011 09:48 am", "Headline": "රාජකාරිය බල්ලට දමා සූර් වූ පොලීසියේ 10 ක් අත්අඩංගුවේ ", "News Content": "පොලිස් කොස්තාපල්වරුන් 9 දෙනෙකු සහ එක් පොලිස් සැරයන්වරයෙකු ඇතුළු පොලිස් නිලධාරීන් 10 දෙනෙකු අත්අඩංගුවට ගෙන තිබේ. අධික බීමත්ව අශෝබන ලෙස හැසිරුණු බවට ලද චෝදනා නිසා ඇල්පිටිය පොලිස් අභ්‍යාස ආයතනයට අනුබද්ධව සේවයේ නියුතුව සිටි මෙම පිරිස අගරපතන පොලීසිය විසින් අත්අඩංගුවට ගත් බව නුවරඑළිය ජ්‍යෙෂ්ඨ පොලිස් අධිකාරී ගාමිණී මතුරට මහතා පවසයි. මෙම පොලිස් නිලධාරීන් පිරිස කඳුරට ජනතා පෙරමුණේ මැයි දින රැස්වීමට හා පෙළපාලියට ආරක්ෂාව සැපයීම වෙනුවෙන් විශේෂ රාජකාරි සේවා යටතේ නුවරඑළියට කැඳවා තිබුණු බවත්,ඊයේ රාත්‍රීයේ මොවුන් අධික ලෙස බීමත්ව අශෝබනව හැසිරී ඇති බවත් ජ්‍යෙෂ්ඨ පොලිස් අධිකාරීවරයා අද දෙරණට කියා සිටියේය. අගරපතන පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=15810", "Category": null, "Parent URL": null}