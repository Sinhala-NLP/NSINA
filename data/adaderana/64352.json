{"Source": "Adaderana", "Timestamp": "September 23, 2016 12:46 pm", "Headline": "  කොස්තාපල්ට උ/පො පරීක්ෂක වෙන්න අවස්ථාවක්", "News Content": "පොලිස් කොස්තාපල් සිට උප පොලිස් පරීක්ෂක දක්වා උසස්වීම් ලබාදීමේ වැඩපිළිවෙළක් ආරම්භ කර ඇති බව ජාතික පොලිස් කොමිසමේ ලේකම් ආරියදාස කුරේ මහතා පවසයි.ඔහු සඳහන් කළේ ඊට අදාළ අයදුම්පත් කැඳවීම ඔක්තෝබර් මස 17 වන දිනෙන් අවසන්වීමට නියමිත බවයි.ලකුණු ලබාදීමේ ක්‍රමවේදයක් යටතේ කුසලතාව සහ ජ්‍යෙෂ්ඨතාව පදනම් කර ගනිමින් මෙම උසස්වීම් ලබාදීමට නියමිත බව ආරියදාස කුරේ මහතා සඳහන් කළේය.මේ අතර රාජ්‍ය සේවකයින්ට වැඩිකළ රුපියල් 2500ක වැටුප මූලික වැටුපට එක් කරන ලෙසට චක්‍රලේඛ නිකුත් කර ඇතත් ඊට අදාළ වැටුප මේ වන තෙක් මූලික වැටුපට එක් කර නැතැයි අධ්‍යාපන අනධ්‍යයන සේවක සංගමය පවසයි.එහි ප්‍රධාන ලේකම් අජිත් කේ. තිලකරත්න මහතා සඳහන් කළේ රාජ්‍ය ක්ෂේත්‍රයේ අනෙකුත් අංශවලට එම වැටුප් වැඩිවීම මූලික වැටුපට එක් කර ඇති බවයි.", "URL": "https://sinhala.adaderana.lk/news.php?nid=64352", "Category": null, "Parent URL": null}