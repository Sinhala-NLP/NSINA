{"Source": "Adaderana", "Timestamp": "August 14, 2018 11:39 am", "Headline": "නයාරු ධීවර වාඩිවලට කිසියම් පිරිසක් ගිනි තබයි-වාඩි 8ක් හා බෝට්ටු 2ක් විනාශයි", "News Content": "මුලතිව්, නයාරු ධීවර වාඩිවලට කිසියම් පිරිසක් ගිනි තබා ඇති බව මුලතිව් නයාරු ධීවර ජනතාව පවසති. ධීවරයින් පැවසූවේ ඊයේ(13) රාත්‍රියේ මෙම ගිනි තැබීමෙන් ධීවර වාඩි 8 ක් සහ බෝට්ටු 2 ක් ගිනිගෙන විනාශ වි ඇති අතර, ධිවර වාඩිවල තිබු දැල් ආම්පන්න තොගයක්ද ගින්නට හුසව විනාශ වි ඇති බවයි. තම වාඩි වෙතට ඇතුළු වු පිරිසක් වාඩිවලට ගිනිතබා පලා ගොස් ඇති අතර, ගිනි තැබීම් කවුරුන් සිදුකළේ ද යන්න සම්බන්ධයෙන් තමන් නොදන්නා බවද ධීවර ජනතාව පොලීසිය වෙත පවසා ඇත. ගින්න හට ගැනීමෙන් අනතුරුව ප්‍රදේශයේ ධීවර ජනතාව එක්ව ගින්න නිවා දමා ඇති බවද පොලීසිය පැවසීය. සංක්‍රමණික ධීවරයින් පළවා හරින ලෙසට මුලතිව් ධීවර ජනතාව පසුගිය සමයේ විරෝධතාවයක නිරතව සිටි අතර, නයාරු ධීවරයින් පැවසූවේ අදාළ කාරණය හේතුවෙන් ධීවර වාඩි‍වලට ගිනි තබා ඇති බවට තමන් සැක පළ කරන බවයි. සිද්ධිය සම්බන්ධයෙන් මුලතිව් කෝකිලායි පොලීසිය හා මුලතිව් පොලිසිය පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94379", "Category": null, "Parent URL": null}