{"Source": "Adaderana", "Timestamp": "October 28, 2016 09:01 am", "Headline": " කුලී කාමරයෙන් පුද්ගල මළ සිරුරක් හමුවෙයි", "News Content": "කොළඹ,කොටුව කෙලින්වීදිය ප්‍රදේශයේ නවාතැන්පොළක කුලී කාමරයක් තුළ තිබී පුද්ගල මළ සිරුරක් සොයාගෙන තිබේ.කොටුව පොලීසියට ලද තොරතුරක් මත අදාළ මළ සිරුර සොයාගත් බව පොලීසිය පැවසුවේ‍ය.මරණකරු දින කිහිපයකට පෙර මියගොස් ඇති බවට පොලීසිය සිදු කළ මූලික විමර්ශන වලදී අනාවරණය වී තිබේ.මියගිය පුද්ගලයා ග්‍රෙගරි පාර කොළඹ 07 ප්‍රදේශයේ පදිංචිව සිටි 72 හැවිරිදි පුද්ගලයෙකු බවට හදුනාගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=65467", "Category": null, "Parent URL": null}