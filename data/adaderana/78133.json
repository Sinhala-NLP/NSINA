{"Source": "Adaderana", "Timestamp": "September 29, 2017 07:38 am", "Headline": "ජනපති සාරානාත් ධර්ම නිකේතනයේ ශ්‍රී මහා බෝධි අංකුරයක් රෝපණය කරයි", "News Content": "දෙහිවල කළුබෝවිල සාරානාත් ධර්ම නිකේතනයේ ජය ශ්‍රී මහා බෝ සමිදුන්ගේ අංකුරයක් රෝපණය කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සිදු කෙරුණි.ඊයේ (28) පස්වරුවේ විහාරස්ථානය වෙත ගිය ජනාධිපතිවරයා ආගමික වතාවත්වල නිරත වී ආශිර්වාද ලබා ගැනිමෙන් පසු එම පුන්‍යෝත්සවයට සහභාගී වූ බව ජනාධිපති මාධ්‍ය අංශය සඳහන් කළේය.සාරානාත් ධර්ම නිකේතන විහාරස්ථානය 2004 වසරේදී ආරම්භ කර ඇති අතර එය කේන්ද්‍රකර ගනිමින් සේවාවන් රැසක් ක්‍රියාත්තමක වෙයි.එම විහාරාධිපති ජ්‍යේෂ්ඨ කථිකාචාර්ය පුජ්‍ය එළමල්දෙණියේ සාරානන්ද නායක ස්වාමින් වහන්සේගේ අනුශාසකත්වයෙන් බෝධි අංකුරය රෝපණය කෙරුණි.", "URL": "https://sinhala.adaderana.lk/news.php?nid=78133", "Category": null, "Parent URL": null}