{"Source": "Adaderana", "Timestamp": "April 27, 2010 04:47 pm", "Headline": "කොන්දොස්තරලා පරීක්ෂකලාගේ කණින් රිංගයි", "News Content": "පෞද්ගලික බස් රථ ප්‍රවේශ පත්‍ර පරීක්ෂකවරුන් සඳහා ප්‍රවේශපත්‍ර යන්ත්‍ර පිළිබඳ සාක්ෂරතාව ලබාදීමේ වැඩපිළිවෙළක් ක්‍රියාත්මක කරන බව බස්නාහිර පළාත් මාර්ගස්ථ මගී ප්‍රවාහන අධිකාරීයේ සභාපති පියසේන දිසානායක මහතා පවසයි. ඔහු පෙන්වා දෙන්නේ ප්‍රවේශපත්‍ර පරීක්ෂකවරුන්ට ඒ සම්බන්ධ‍ අවබෝධයක් නොතිබීම හේතුවෙන් බස් රථ කොන්දොස්තරවරුන් ප්‍රවේශපත් ලබා නොදී සිටිමේ ප්‍රවණතාවක් දක්නට ලැබෙන බවයි. මේ හේතුවෙන් ඒ සම්බන්ධ දැනුවත් කිරීමේ වැඩසටහනක් ප්‍රවේශපත්‍ර යන්ත්‍ර නිකුත් කරන සමාගම් සමග සාකච්ඡා කර ක්‍රියාත්මක කිරීමට සැළසුම් කර ඇති බව දිසානායක මහතා පවසයි. ඔහු වැඩිදුරටත් සඳහන් කළේ යන්ත්‍ර මගින් ප්‍රවේශපත්‍ර ලබා දිය නොහැකි අවස්ථා වල මුද්‍රිත ප්‍රවේශපත්‍ර ලබාදීමට කටයුතු කරන ලෙස බස් හිමියන්ගේ සංගම් දැනුවත් කර ඇති බවයි.", "URL": "https://sinhala.adaderana.lk/news.php?nid=8045", "Category": null, "Parent URL": null}