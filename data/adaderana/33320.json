{"Source": "Adaderana", "Timestamp": "April 16, 2013 07:32 pm", "Headline": "  CDB නුගේගොඩ නව ශාඛාවක් විවෘත කරයි", "News Content": "ඡායා රූ - මව්බිම පදනමේ සභාපති ආරියශීල වික‍්‍රමනායක, මහාචාර්ය ජේ.බී. දිසානායක, CDB සභාපති හර්ෂල් ගුණවර්ධන, කළමනාකාර අධ්‍යක්ෂ හා ප‍්‍රධාන විධායක නිලධාරී මහේෂ් නානායක්කාර නව ශාඛාව විවෘත කිරීමේ අවස්ථාවට එක් වෙමින්. ගනුදෙනුකරුවන්ගේ පහසුව සඳහා සිය සේවාවන් වඩාත් පුළුල් කරමින් සිටිසන්ස් ඩිවලොප්මන්ට් බිස්නස් ෆිනෑන්ස් ආයතනය (Citizens Development Business Finance PLC) සිය නවතම ශාඛාව නුගේගොඩදී විවෘත කරයි. හයිලෙවල් මාර්ගයේ, නුගේගොඩ අංක 143 ක්‍ දරණ ස්ථානයේ විවෘත කළ CDB නව ශාඛාව මගින් ප‍්‍රදේශයේ ගනුදෙනුකරුවන්ට සේවාවන් රැසක් ලබා ගැනීමේ හැකියාව පවතී. නව ශාඛාව විවෘත කිරීමේ අවස්ථාවට එක් වෙමින් එහි කළමණාකරන අධ්‍යක්ෂ හා ප‍්‍රධාන විධායක නිලධාරී මහේෂ් නානායක්කාර මහතා කියා සිටියේ ‘‘සැම විටම ගනුදෙනුකරුවන් වෙත වඩාත් කාර්යක්ෂම හා ඵලදායි සේවයක් ලබා දීම අපගේ ප‍්‍රධානතම අරමුණයි. මෙම නව ශාඛාව විවෘත කිරීම ද අපගේ එම අරමුණ ඉටුකර ගැනීම ඉලක්ක කර ගත් වැඩපිළිවෙළෙහි එක් පියවරක්. අපගේ සේවාවන් තරගකාරීත්වයට ගැලපෙන අයුරින් ගනුදෙනුකරුවන් වෙත වඩාත් වටිනා සුවිශේෂි සේවාවක් ලබා දීම අපගේ අභිප‍්‍රායයි.’’ යනුවෙනි. නව ශාඛාව විවෘත කළ ස්ථානයේ පිහිටීම අනුව අපගේ ආයතනික ගනුදෙනුකරුවන් වෙනුවෙන් වඩාත් කාර්යක්ෂම හා උසස් මට්ටමේ සේවාවක් ලබාදීමේ පහසුකම් සැලසෙන බවද ඒ මහතා වැඩිදුරටත් පෙන්වා දෙන ලදී. මෙම අවස්ථාවට ආරාධිත අමුත්තන් වශයෙන් මව්බිම ලංකා පදනමේ සභාපති ආරියශීල වික‍්‍රමනායක, මහාචාර්ය ජේ.බී. දිසානායක යන මහත්වරුන් සහභාගි වූ අතර CDB සභාපති හර්ෂල් ගුණවර්ධන, කළමණාකාර අධ්‍යක්ෂ හා ප‍්‍රධාන විධායක නිලධාරී මහේෂ් නානායක්කාර යන මහත්වරුන් ඇතුළු පිරිසක් සහභාගි විය.", "URL": "https://sinhala.adaderana.lk/news.php?nid=33320", "Category": null, "Parent URL": null}