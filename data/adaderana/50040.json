{"Source": "Adaderana", "Timestamp": "March 18, 2015 08:54 am", "Headline": "කාසියේ වාසිය ශ්‍රී ලංකාවටයි ", "News Content": "ලෝක කුසලාන ක්‍රිකට් තරඟාවලියේ අර්ධ අවසන් පූර්ව තරඟයේ ශ්‍රී ලංකාව සහ දකුණු අප්‍රිකාව අතර තරඟයේ කාසියේ වාසිය ලබාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කර තිබේ.ඕස්ට්‍රේලියාවේ සිඩ්නි ක්‍රීඩාංගනයේ දිවා රාත්‍රී තරඟයක් ලෙස මෙම තරඟ‍ය පැවැත්වෙයි. එසේම අද පැවැත්වෙන තරඟයට ශ්‍රී ලංකා කණ්ඩායමේ රංගන හේරත් වෙනු‍වට තරිඳු කෞෂාල් ඇතුළත් කර ඇති බව වාර්තා වෙයි.බී කාණ්ඩය යටතේ තරඟ වැදුනු දකුණු අප්‍රිකානු කණ්ඩායම ඔවුන් මුහුණ දුන් තරඟ 6 න් 4 ක් ජයග්‍රහණය කර, ප්‍රසාද ලකුණු 8 ක් ලබාගෙන සිටියි.ශ්‍රී ලංකා කණ්ඩායමද ඒ කාණ්ඩායමෙන් තරඟ 6 කට සහභාගි වී ඉන් තරඟ 4 ක් ජයග්‍රහනය කොට ප්‍රසාද ලකුණු 8 ක් ලබා ගන්නා ලදී.", "URL": "https://sinhala.adaderana.lk/news.php?nid=50040", "Category": null, "Parent URL": null}