{"Source": "Adaderana", "Timestamp": "October 5, 2011 10:36 am", "Headline": "ළමුන් 500 ට වැඩිනම් සබරගමුවේ පාසල්වලට සමූපකාර සමිති", "News Content": "රත්නපුර සහ කෑගල්ල දිස්ත්‍රික්ක වල ළමුන් 500ට වඩා ඉගෙනුම ලබන සෑම පාසලකම සමූපකාර සමිති පිහිටුවීමට කටයුතු යොදා තිබේ. පළාත් අධ්‍යාපන අමාත්‍යාංශය හා පළාත් සමූපකාර අමාත්‍යාංශය එක්ව මෙම වැඩපිළිවෙල ක්‍රියාත්මක කිරීමට නියමිතය. මේ අනුව අදාළ දිස්ත්‍රික්ක වල ළමුන් 500ට වඩා ඉගෙනුම ලබන පාසල් 153ක් පවතින බවට හඳුනාගෙන තිබේ. මෙම සමූපකාර ව්‍යාපෘතිය හරහා ලැබෙන ආර්ථික ප්‍රතිලාභය ජනතාවටත් ඔවුන්ගේ දූ දරුවන්ටත් බෙදී යනු ඇති බව සමූපකාර කොමසාරිස් පාලිත නානායක්කාර මහතා පවසයි.", "URL": "https://sinhala.adaderana.lk/news.php?nid=19152", "Category": null, "Parent URL": null}