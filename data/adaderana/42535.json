{"Source": "Adaderana", "Timestamp": "April 14, 2014 03:28 pm", "Headline": "ගෝපිගේ මව නිදහස්", "News Content": "වව්නියාව, නැදුන්කර්නි කැලයේ හමුදාව සමග ගැටුමේදී මියගිය ත්‍රස්තවාදී සැකකරුවෙකු වන ගෝපි නැමැත්තාගේ මව උසාවියට ඉදිරිපත් කිරීමෙන් පසු ඇප මත නිදහස් කර තිබේ. කිලිනොච්චියේදී අදාළ කාන්තාව ත්‍රස්ත විමර්ශන අංශය විසින් පසුගියදා අත්අඩංගුවට ගෙන තිබූණි. එම කාන්තාව ඇතුළු තවත් සැකකරුවන් කිහිප දෙනෙකුම ඊයේ අධිකරණයට ඉදිරිපත් කළ බවත් එහිදී ඔවුන් සියලු දෙනා නිදහස් කළ බවත් ත්‍රස්ත විමර්ශන අංශය පැවසීය. ඉකුත්දා හමුදාව සමග නැදුන්කර්නී කැලයේදී ඇති වූ ගැටුමකදී ගෝපි ඇතුළු ත්‍රස්තවාදී සැකකරුවන් තිදෙනෙකු මියැදුණි.‍", "URL": "https://sinhala.adaderana.lk/news.php?nid=42535", "Category": null, "Parent URL": null}