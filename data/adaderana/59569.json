{"Source": "Adaderana", "Timestamp": "April 27, 2016 02:20 pm", "Headline": "හික්කඩුවෙන් මුහුදු ගිය 6ක් අතුරුදන්", "News Content": "හික්කඩුව ධීවර වරායෙන් ධීවර කටයුතු සඳහා පිටත්ව ගිය ධීවරයින් හය දෙනෙකු ගැඹුරු මුහුදේදී අතුරුදන්ව ඇති බව හික්කඩුව පොලීසියට පැමිණිල්ලක් ලැබී තිබේ. පසුගිය 19 වැනිදා බහුදින ධීවර යාත්‍රාවකින් අදාළ පිරිස ධීවර කටයුතු සඳහා පිටත්ව ගොස් ඇති බව සඳහන්ය. එම ධීවරයින් හික්කඩුව, බතලවත්ත, එගොඩගොඩ යන ප්‍රදේශවල පදිංචිකරුවන් බවයි වාර්තා වෙයි. අතුරුදන් වු ධීවරයින් සම්බන්ධයෙන් නාවික හමුදාව දැනුම් දී ඇති බව පොලීසිය සඳහන් කරයි.හික්කඩුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59569", "Category": null, "Parent URL": null}