{"Source": "Adaderana", "Timestamp": "March 4, 2016 04:48 pm", "Headline": "ඇය අපේ සොහොයුරියයි", "News Content": "දරුවෙකුට කරදරයක්, දුකක් ඇති වුණාම පිහිට වෙන්න ඉන්න එකම එක්කෙනා කවුද? එක පාරටම අපිට මතක් වෙන්නේ ගෙදර අම්මා කියන කාන්තාව තමයි. හැබැයි අම්මට ලෙඩක් දුකක් හැදුණොත් එයා ඒ කිසිවක් නොතකා කිසිවක් නොඅඟවා තමන්ගේ නිවසේ වැඩ කටයුතු කරන අවස්ථා ඕනෑ තරම් තියෙනවානේ. ඒ ගෙදර ඉන්න අම්මගේ හැටි . ඉතින් මේ ලෝකයේ ඉන්න හැම දැරිවියක්ම අනාගතයේදී මවක් කාන්තාවක් වෙනවා නියතයි.කොයි තරම් නම් දුකක් මහන්සියක් වේදනාවක් දරාගෙන මේ ගෙදර ඉන්න කාන්තාව සිය වැඩකටයුතු කරනා ඇද්ද? ඒවා ඉතින් අපිට මෙහෙමයි කියලා මැනලා කියන්න බෑ. උදේ පාන්දර අවදි වු විගස පටන් රාත‍්‍රී නින්දට යන තුරුම නිවසේ සිටින මව කොයි තරමි නම් වැඩ කන්දරාවක් කරනවා ඇද්ද. ඒවාට කවුද අගයකිරීමක් කරන්නේ. එහෙම අගය කිරීමක් කරනවානම් කීයෙන් කී දෙනාද එහෙම අගය කිරීමක් කරන්නේග සාමාන්‍ය යෙන් දියණියක් තමාගේ නිසි කාලය පැමිණි පසු ඇය රස්සාවක් කිරීම ඕනෑම ගෙදරක සිදු වෙන සාමාන්‍ය සිද්ධියක්නේ. ඉතින් සාමාන්‍යයෙන් ඇය රාජකාරී කටයුතු වල නියැලෙන්නේ පැය 8ක් වගේ කාලයක් තමයි. ඒ පැය අටට ඇය විසින් සපයන සේවාව සඳහා වැටුපක් අනිවාර්යයෙන් ලැබෙනවා. ඒ වැටුප සමහරක් සේවා ස්ථාන වල සිත සතුටු වන අයුරින් ලැබෙනවා අතැම් සේවා ස්ථාන වල ඒකේ අනිත් පැත්තත් වෙනවා කොහොම හරි කරන සේවාවන් ස`දහා මුදලක් ලැබෙන එක නියතයි.හැබැයි ඔන්න බලන්න නිවසේ ගෘහණියක වන මව ගැන අපි ටිකක් සිතලා බැලූවොත්, එයාලා පාන්දර නැගිටලා රාත‍්‍රියේ නින්දට යන තුරුම සිදු කරන මෙහෙවර. මේ මෙහෙවරට කවුරුත් මුදලක් දෙනවාද? එහෙම මුදලක්, වැටුපක් දෙනවානම් කීයක් කියලා ඇයට දෙන්නද? එහෙම මුදලක් දීලා ඇයව සනසවන්න පුළුවන්ද? ඇය කිසිදා සිය මෙහෙවර ඉටුකරනු ලබන්නේ කිසිදු මුදලක් බලාපොරොත්තුවෙන් නෙවෙයි. ඉතින් ඇයි අපිට බැරි මේ මව කාන්තාව ගැන මීට වඩා සිතන්න. මවගේ සිට දියණිය ලේලිය දක්වාම මේ කාරණය පොදුයි. මොකද මේ සියලූ දෙනා කෙදිනක හෝ සිය මෙහෙවර ඉටු කිරීමට බලාපොරොත්තුවෙන් සිටිනවා. සාමාන්‍යෙයන් ඕනෑම රස්සාවක වෘත්තීය අයිතීන් වෙනුවෙන් සටන් කරන්න පවා පුළුවන්, හැබැයි කෙදිනකවත් ගෘහණියක සිය අයිතීන් වෙනුවෙන් සටන් කරලා තියෙනවා කියලා හරි සටන් කිරීමට බලාපොරොත්තුවෙන් සිටිනවා හරි කියලා අපි අහලා තියෙනවාද? ඔවුන් එහෙම සිය මෙහෙවර කරන්නේ සිය අයිතීන් දිනාගැනීමට නම් නෙවෙයි. මේ ලෝකේ තියන අමාරුම රස්සාව මවක් හා ගෘහණියක ලෙස කරන සේවාව කියලා ඔවුන් දැනගත්තත් එම සේවාවට ඔවුන් කිසිවක් කිසි දිනක වැටුපක් බලාපොරොත්තු වෙන්නේ නෑ. නිකමට අපි හිතමු අපේ රටේ සිටින සෑම ගෘහණියක්ම ස්ට‍්‍රයික් කරන්න ගත්තා කියලා. එහෙම වුණොත් කොහොම වෙයිද?නිවසක සිටින මවගේ සිට එතනින් පිටවෙලා සමාජය සංස්ථාවන් දෙස බැලූවත් මේ කාන්තාව විශාල සේවාවක් විශාල මෙහෙවරයක්ල විශාල රාජකාරියක් ඉටු කරන බව අපට ඕනෑතරම් නිදසුන් ලබාදෙමින් කතා කළ හැකියි. ඉතින් ඇයි අපි මෙයාලා ගැන අවදානය යොමු කරන්නේ නැත්තේ? ඇයි මීට වඩා මේ ගැන අපි සමාජයට සමාජගත කරන්නේ නැත්තේ. කොච්චර නම් සමාජය තුළ මේ කාන්තාව තැලීම් පෙලීම් වලට හසුවෙනවාද? ඒ දේවල් ගැන කීයෙන් කීයද කතා කරන්නේ. ඇතැම් අවස්ථා වලදී ඒ දේවල් නොදැක්කා සේ පුද්ගලයින් සිටිනවා.හැබැයි අපි මේ සියලූම කාන්තාවන්ගේ මෙහෙවර ගැන කතා කළ යුතුමයි. දවස් 365න් එක් දිනක හෝ ඔවුන් අගය කළ යුතුමයි. තව නොබෝ දිනකින් වැඩි දෙනා කතා බහ කරන කාන්තා දිනය ඔවුන් වෙනුවෙන් වෙන් කළ දිනයක්. ඒ දවසෙහි හරි, ඒ දවස ළඟාවෙද්දි හරි ඔවුන්ව අගය කළ යුතුමයි. 1910 යේදී ඇමරිකාවේ කෝපන්හේගන් නගරයේදී ප‍්‍රථම වශයෙන් කාන්තා දිනය සැමරීම කෙරිණි. ඒ කුමක් සඳහා ද? ඇත්තෙන්ම එහි අරමුණ වූයේ කාන්තාවන්ගේ අයිතීන්වලට ගරු කිරීම, කාන්තාවන්ගේ ඡුන්ද අයිතිය ලබා ගැනීම ආදී ඉල්ලීම් ඉටු කර ගැනීමටය. ඒ සඳහා ජාත්‍යන්තර සහාය ලැබී ඇත. එතැන් පටන් විවිධ රටවල ජාත්‍යන්තර කාන්තා දිනය සැමරීමට පටන් ගත්තා.කෙහොම හරි මේ ලෝකය වෙනුවෙන් කරන මෙහෙවර අගය කිරීම කාන්තා දිනයට පමණක් සීමා නොවී කටයුතු කිරීම සෑම කාන්තාවගේ අභිවෘද්ධියට පිටුවහලක් වනු ඇත.", "URL": "https://sinhala.adaderana.lk/news.php?nid=57876", "Category": null, "Parent URL": null}