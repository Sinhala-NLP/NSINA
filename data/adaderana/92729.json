{"Source": "Adaderana", "Timestamp": "July 17, 2018 10:50 pm", "Headline": "පස් ප්‍රවාහනයෙ දි ඇති වන ගැටළුවලට විසඳුම් සොයයි", "News Content": "සිය පෞද්ගලික ඉඩම් හිමියන්ට ද තම ඉඩමේ පස් ප්‍රවාහනය කිරීමේදී බලපත්‍ර සම්බන්ධයෙන් ගැටළුවකට මුහුණ පෑමට සිදුව තිබු එම ක්‍රමවේදය සරළ කර දීම සඳහා ගත යුතු පියවර සම්බන්ධයෙන් අද (17) පරිසර අමාත්‍යංශයේදී විශේෂ සාකච්ඡාවක් පවත් විය. මෙම සාකච්ඡාව පරිසර නියෝජ්‍ය අමාත්‍ය අජිත් මාන්නප්පෙරුම මහතාගේ ප්‍රධානත්වයෙන් පැවති අතර බිම් මට්ටමේ සිට ග්‍රාම සේවා නිලධාරීන්ගේ නිර්දේශය මත පමණක් එම අවශ්‍යතාවය ඉටු කර දීමට ගත යුතු පියවර සම්බන්ධයෙන්ද මෙහිදි සාකච්ඡා කර ඇත. මිට අමතරව ,එවැනි අවස්ථාවකදි පොලිසිය ක්‍රියා කළ යුතු අකාරය සහ නීතිමය තත්වය සම්බන්ධවත් සාකච්ඡාවට ලක් ව ඇත. මෙම අවස්ථාවට කොළඹ දිසාපතිතුමා,ගම්පහ දිසාපතිතුමා,ගම්පහ ප්‍රාදේශීය ලේකම්වරු,අමාත්‍යංශ අතිරේක ලේකම්වරු,නිලධාරීන් මෙන්ම නියෝජ්‍ය පොලිස්පති අජිත් රෝහණ මහතා ඇතුළු පොලිසියේ උසස් නිලධාරීන් එක්ව සිටියේය.", "URL": "https://sinhala.adaderana.lk/news.php?nid=92729", "Category": null, "Parent URL": null}