{"Source": "Adaderana", "Timestamp": "August 26, 2015 05:49 pm", "Headline": "දුම්රිය ප්‍රමාදයි!", "News Content": "කොටුව දුම්රිය ස්ථානයේ සිදුවූ දුම්රිය පීලිපැනීමක් හේතුවෙන් ප්‍රධාන මාර්ගය, හලාවත-මීගමුව, කැලණිවැලි මාර්ගය ආදියෙහි දුම්රිය ගමනාගමනය ප්‍රමාදවීමක් සිදුව ඇති බව දුම්රිය පාලක මැදිරිය පවසයි.කොටුව දුම්රිය ස්ථානයේ බලවේග කට්ටල දුම්රියක් මෙලෙස පීලිපැනීමට ලක්ව ඇති බවත්, අංක 1-2-3 යන වේදිකා ආශ්‍රිතව දුම්රිය ධාවනයට එමගින් බාධා එල්ලවී ඇති බවත් පාලක මැදිරිය කියා සිටියි.කෙසේ වෙතත් එම දුම්රිය යළි පීලි ගත කළ වහාම දුම්රිය නිසි පරිදි ධාවනය කරන බව පාලක මැදිරිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=53481", "Category": null, "Parent URL": null}