{"Source": "Adaderana", "Timestamp": "September 27, 2013 09:08 am", "Headline": "ගිනි අවියක් සමඟ අයෙක් පොලිස් දැලේ ", "News Content": "බලපත්‍රයක් නොමැතිව ගිනි අවියක් සන්තකයේ තබා ගෙන සිටි සැකකරුවෙකු අත්අඩංගුවට ගෙන තිබේ. හික්කඩුව නගරයේ ඊයේ(26) රාත්‍රී සිදුකළ වැටලීමකදී සැකකරු අත්අඩංගුවට ගත් බව පොලීසිය පවසයි. අදාළ ගිනි අවිය විදේශිය රටක නිෂ්පාදිත මිලිමීටර් 9 වර්ගයේ ස්වංක්‍රිය පිස්තෝලයක් වන අතර ජීව උණ්ඩ 5 ක් ද පොලිස් භාරයට ගෙන තිබේ. හික්කඩුව පොලීසිය සඳහන් කළේ සැකකරු අද(27) ගාල්ල මහේස්ත්‍රාත් අධිකරණයට ඉදිරිපත් කරන බවයි.", "URL": "https://sinhala.adaderana.lk/news.php?nid=37727", "Category": null, "Parent URL": null}