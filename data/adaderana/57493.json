{"Source": "Adaderana", "Timestamp": "February 22, 2016 03:28 pm", "Headline": "ජල සම්පාදන සේවක ගැටුමට කඩිනම් විසඳුම් ඕනෑ", "News Content": "ජාතික ජල සම්පාදන හා ජලාපවාහන මණ්ඩලයේ පවතින සේවක ගැටුම සඳහා කඩිනම් විසදුම් ලබාදිය යුතු බව ජල සම්පාදන වෘත්ති සමිති ඒකාබද්ධ සන්ධානය පවසයි.එහි කැඳවුම්කරු උපාලි රත්නායක මහතා පැවසුවේ මේ සම්බන්ධයෙන් අවස්ථා කිහිපයකදීම කළමනාකාරීත්වය දැනුවත් කර ඇති බවයි.දින 180 සම්පුර්ණ වූ කොන්ත්‍රාත්කරුවන් සහ මෑන් පවර් සේවකයින් ස්ථීර නොකිරීම, ව්‍යාපෘති සඳහා සේවකයින් නියමිත ක්‍රමවේදයට පටහැනිව තෝරා ගැනිම ඇතුළු ගැටළු කිහිපයක් හේතුවෙන් සේවකයින් රැසක් අපපහසුතාවයට පත්ව සිටින බව උපාලි රත්නායක මහතා පවසයි.අදාළ ගැටළු සඳහා කඩිනම් විසදුම් නොලැබුණහොත් ඉදිරි සතිය තුළ වෘත්තීය ක්‍රියාමාර්ගවලට අවතීරණවීමට කටයුතුකරන බව උපාලි රත්නායක මහතා අවධාරණය කරයි.", "URL": "https://sinhala.adaderana.lk/news.php?nid=57493", "Category": null, "Parent URL": null}