{"Source": "Adaderana", "Timestamp": "August 14, 2018 09:12 pm", "Headline": "සාක්ෂි දෙන්න රන්ජන් CID ට යයි", "News Content": "සමාජ සවිබලගැන්වීම් නියෝජ්‍ය අමාත්‍ය රංජන් රාමනායක මහතා අද දහවල් අපරාධ පරීක්ෂණ දෙපාර්තමේන්තුව වෙත පැමිණියේය. ඒ ගාලු මුවදොර ඉදිරිපිට තිබූ ආරක්ෂක හමුදා මූලස්ථාන ඉඩම ෂැන්ග්‍රිලා ආයතනයට ලබාදීම සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතාට එරෙහිව නියෝජ්‍ය අමාත්‍යවරයා ගොනු කළ පැමිණිල්ල සම්බන්ධයෙන් සාක්ෂි ලබාදීම සඳහා. හිටපු ජනාධිපතිවරයා රට බේරා ගැනීම සම්බන්ධයෙන් ගෞරවයක් තිබෙන බවත් එම නිසා රටේ දේපල විකිණීමේ අවස්ථාවක් නොමැති බවද ඒ මහතා පැවසීය. ෂැන්ග්‍රිලා ආයතනය දෙවරක් විවෘත කළ බවත් එක් අවස්ථාවකදී වත්මන් ජනාධිපතිවරයා සහ අග්‍රාමාත්‍යවරයා විසින් විවෘත කළ බවත් දෙවන අවස්ථාවේදී හිටපු ජනාධිපතිවරයා අතින් විවෘත කළ බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94416", "Category": null, "Parent URL": null}