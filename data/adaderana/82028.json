{"Source": "Adaderana", "Timestamp": "December 24, 2017 06:11 pm", "Headline": "නුවරඑළිය ලංකා කම්කරු කොංග‍්‍රස් කාර්යාලයට ප්‍රහාරයක්", "News Content": "නුවරඑළිය නගරයේ පිහිටි ලංකා කම්කරු කොංග‍්‍රස් කාර්යාලයට පහරදි අලාභ හානි සිදුකිරිම සම්බන්ධයෙන් නුවරඑළිය මුලස්ථාන පොලිසිය මගින් විර්ෂණයක් ආරම්භ කර ඇති බව නුවරඑළිය පොලිස් අධිකාරි මහින්ද දසනායක මහතා පැවසීය. අද (24) අළුයම 2.00 ට පමණ සිවිදෙනෙකුගෙන් සමන්විත කණ්ඩායමක් පැමිණ තමන කාර්යාලයට පහරදි එයට අලාභ හානි සිදුකර ඇති බව ලංකා කම්කරු කොංග‍්‍රසයේ උප සභාපති හා මධ්‍යම පළාත් හින්දු අධ්‍යාපන සහ හින්දු සංස්කෘතික අමාත්‍ය එමි.රාමේෂ්වරන් මහතා කියා සිටියේය. පහර දෙන අවස්ථාවේ එහි මුරකරු පමණක් සිටි බවත් පහර දුන් පුද්ගලයන් හදුනන්නේ නැති බව මුරකරු විසින් තමන්ට දැනුම් දුන් බවඅමාත්‍යවරයා පුකාශ කළේය. මේ සම්බන්ධයෙන් විදිමත් පරික්‍ෂණයක් පවත්වා තම පක්ෂ කාර්යාලයට අවශ්‍ය ආරක්‍ෂාව ලබා දෙන ලෙස නුවරඑළිය පොලිස් අධිකාරිවරයාගෙන් ඉල්ලා සිටි බව එමි.රාමේෂ්වරන් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=82028", "Category": null, "Parent URL": null}