{"Source": "Adaderana", "Timestamp": "March 21, 2012 11:35 am", "Headline": "12 ට පෙර සේවයට නාවොත් සේවය හැරගිය බවට සලකනවා", "News Content": "වර්ජනයේ නිරතව සිටින ‍සෞඛ්‍ය ආදේශක කාර්යය‍ මණ්ඩලයේ සේවකයින් සේවය හැරගියා සේ සලකන බව සෞඛ්‍ය අමාත්‍යාංශය පවසයි. රෝහල් කණිෂ්ඨ කාර්යය මණ්ඩලය ගෙන යන වෘත්තීය සමිති ක්‍රියාමාර්ගයට ආදේශක කාර්යය මණ්ඩලය ද සහභාගී වී සිටින බව එම අමාත්‍යාංශය පැවසීය. ඔවුන්ට අද(21) මධ්‍යහ්නයට පෙර සේවයට වාර්තා කරන ලෙස දැනුම් දුන් බව සෞඛ්‍ය අමාත්‍යාංශය කියා සිටියි. එසේ සේවයට වාර්තා ‍නොකළ සියලුම ආදේශක සේවකයින් සේවය අතහැර ගියා ලෙස සලකන බව එම අමාත්‍යාංශය සඳහන් කරයි. ඒ අනුව හෙට(22) සිට නව ආදේශක සේවකයින් බඳවාගැනීමේ කටයුතු කරන බව ද සෞඛ්‍ය අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=22947", "Category": null, "Parent URL": null}