{"Source": "Adaderana", "Timestamp": "March 31, 2017 10:32 am", "Headline": "  නව මුද්දර කට්ටලයක් නිකුත් කිරීමට යයි", "News Content": "ශ්‍රී ලංකාවේ ප්‍රථම මුද්දරය නිකුත් කර වසර 160ක් සපිරීම නිමිත්තෙන් නව මුද්දර කට්ටලයක් නිකුත් කිරීමට තැපැල් දෙපාර්තමේන්තුව කටයුතු යොදා තිබේ. නව මුද්දර කට්ටලයට අමතරව සිහිවටන පත්‍රිකාවක් සහ මුල් දින කවරයක් ද නිකුත් කිරීමට තැපැල් දෙපාර්තමේන්තුවේ මුද්දර කාර්යාංශය කටයුතු යොදා ඇති බව තැපැල් දෙපාර්තමේන්තුව සඳහන් කළේය. ඒ අනුව මෙම මුද්දර නිකුත් කිරිම අප්‍රේල් මස 01 වන සෙනසුරාදා තැපැල් සේවා හා මුස්ලිම් ආගමික කටයුතු අමාත්‍ය මොහොමඩ් හලීම් මහතාගේ ප්‍රධානත්වයෙන් තැපැල් මුලස්ථානයේදී පැවැත්වෙන මාසික මුද්දර පොලේදී සිදු කිරීමට නියමිතය.", "URL": "https://sinhala.adaderana.lk/news.php?nid=71564", "Category": null, "Parent URL": null}