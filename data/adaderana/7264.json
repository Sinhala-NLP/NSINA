{"Source": "Adaderana", "Timestamp": "March 14, 2010 03:22 pm", "Headline": "තුනෙන් දෙක අමාරු නෑ", "News Content": "ඉදිරි මහ මැතිවරණයෙන් එක්සත් ජනතා නිදහස් සන්ධානයට තුනෙන් දෙකක බලයක් ලබාගැනීම එතරම් අසීරු නොවන බව ජනමාධ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. ජනතාවට බියෙන් සැකෙන් තොරව ජීවත්වීමේ අවස්ථාව සලසා ඇති බැවින් එම ජනතාව කළගුණ සලකනු ඇති බව ඔහු සඳහන් කරයි. වැලිගම ප්‍රදේශයේ පැවති ජනහමුවක් අමතමින් වැඩිදුරටත් අදහස් දැක්වූ අමාත්‍යවරයා සඳහන් කළේ වැඩි ඡන්ද ලක්ෂ 18 ජනාධිපතිවරණයේ දී ලබාගත් ජයග්‍රහණය තවදුරටත් රැකගත යුතු බවයි. ජනාධිපති මහින්ද රාජපක්ෂ මහතාට මේ වන විට දේශපාලන පක්ෂ රැසක සහයෝගය ලැබෙන බව ද ලක්ෂ්මන් යාපා අබේවර්ධන මහතා සඳහන් කරන ලදී.", "URL": "https://sinhala.adaderana.lk/news.php?nid=7264", "Category": null, "Parent URL": null}