{"Source": "Adaderana", "Timestamp": "November 27, 2011 08:24 am", "Headline": "  නීති විරෝධී ගබ්සා මධ්‍යස්ථානයක් වටලයි", "News Content": "ජා - ඇල වැලිගම්පිටිය ක්‍රිස්තු රජමාවත ප්‍රදේශයේ පවත්වාගෙන ගිය නීති‍ විරෝධී ගබ්සා මධ්‍යස්ථානයක් වටලා තිබේ. මීගමුව මහේස්ත්‍රාත් අධිකරණයෙන් ලබාගත් සෝදිසි වරෙන්තුවක් මත ජා - ඇල පොලිසිය විසින් ඊයේ පස්වරුවේ වැටලීම සිදුකළ බව වාර්තා වේ. වැටලීමේ දී ගබ්සා මධ්‍යස්ථානය පවත්වාගෙන ගිය පුද්ගලයා සහ එහි සේවය කළ දෙදෙනෙකු අත් අඩංගුවට ගෙන තිබේ. ගබ්සා කර ගැනීම සඳහා එම ස්ථානයට පැමිණ සිටි කාන්තාවන් දෙදෙනෙකු ද අත් අඩංගුවට ගෙන ප්‍රතිකාර සඳහා රාගම රෝහලට ඇතුළත් කළ බව පොලිසිය සඳහන් කරයි.", "URL": "https://sinhala.adaderana.lk/news.php?nid=20289", "Category": null, "Parent URL": null}