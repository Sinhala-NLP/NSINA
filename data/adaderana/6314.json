{"Source": "Adaderana", "Timestamp": "January 28, 2010 06:34 pm", "Headline": "රාජ්‍ය මාධ්‍ය, ඇමතිවරුන්ගේ දෑවැද්දක්", "News Content": "ඇමතිවරුන් කිහිප දෙනෙකුගේ දෑවැද්දක් ලෙස රාජ්‍ය මාධ්‍ය පාවිච්චි වෙමින් පවතින බව කම්කරු අමාත්‍ය මර්වින් සිල්වා මහතා පවසයි. රාජ්‍ය මාධ්‍ය තුළින් ඔළුව දමන්නේ ඇමතිවරුන් කිහිපදෙනෙකුගේ මුහුණු පමණක් බවත්,රජයේ ජන මාධ්‍ය පාලනය ඇමතිවරයෙකුට නොහැකිනම් එය වහාම ජනාධිපතිවරයා විසින් පවරාගත යුතු බවත් ඔහු කියා සිටියි. ජනාධිපතිවරයාගේ ජයග්‍රහණය තහවුරු කිරීම සඳහා රාජ්‍ය මාධ්‍ය සේවයක් කරනු ලැබුවද ඇතැම් අවස්ථාවල ඒවා හැසිරුණු අන්දම පිළිබඳ කිසිසේත්ම ජනතාව තෘප්තිමත් නොවුණු බවද ඇමතිවරයා කීය. අද ජනාධිපතිවරයාගේ ජයග්‍රහණය සැමරීම සඳහා කිරිබත්ගොඩ නගරයේ පැවති රැස්වීමක් අමතමින් හෙතෙම මේ බව කියා සිටියේය.", "URL": "https://sinhala.adaderana.lk/news.php?nid=6314", "Category": null, "Parent URL": null}