{"Source": "Adaderana", "Timestamp": "September 29, 2018 01:28 pm", "Headline": "නීති විරෝධීව පතල් කැණීම් කළ 7 ක් අත්අඩංගුවට", "News Content": "නීති විරෝධී අයුරින් පතල් කැණීම් කටයුතුවල නිරත වී සිටි පුද්ගලයින් හත් දෙනෙකු රත්නපුර ප්‍රදේශයේ ස්ථාන දෙකකදී අත්අඩංගුවට ගෙන තිබේ. රත්නපුර, මල්වල සහ වටවල යන ප්‍රදේශවල දී ඔවුන් අත්අඩංගුවට ගත් බව පොලිස් විශේෂ කාර්යය බලකාය සදහන් කළේය. සැකකරුවන් සතුව තිබී පතල් කැණීම් කටයුතු සඳහා යොදාගත් උපකරණ තොගයක් ද විශේෂ කාර්යය බලකා නිලධාරීන් භාරයට ගෙන තිබේ. අත්අඩංගුවට ගත් පුද්ගලයින් වැඩිදුර පරීක්ෂණ සඳහා රත්නපුර මැණික් හා ස්වර්ණාභරණ අධිකාරිය වෙත භාරදීමෙන් අනතුරුව රුපියල් 5000 බැගින් වූ දඩ නියම කර මුදාහැර ඇති බව සඳහන්ය.", "URL": "https://sinhala.adaderana.lk/news.php?nid=96900", "Category": null, "Parent URL": null}