{"Source": "Adaderana", "Timestamp": "April 24, 2018 07:00 am", "Headline": "එජාපයේ ප්‍රතිසංවිධාන කටයුතු සම්බන්ධ දේශපාල මණ්ඩලය අද රැස්වෙයි-තනතුරු ගැන අවසන් තීන්දුවත් අද", "News Content": "පක්ෂ ප්‍රතිසංවිධාන කටයුතු සම්බන්ධයෙන් පත් කළ එක්සත් ජාතික පක්ෂයේ දේශපාලන මණ්ඩලය අද(24) යළි රැස්වීමට නියමිතව තිබේ. පාර්ලිමේන්තු මන්ත්‍රී නලීන් බණ්ඩාර මහතා සඳහන් කළේ අද පස්වරු 3.00ට අරලියගහ මන්දිරයේ දී අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් දේශපාලන මණ්ඩලය රැස්වන බවයි. මෙහිදි පුරප්පාඩු වී ඇති සහ පක්ෂයට නව තනතුරු කිහිපයක් සම්බන්ධයෙන් අවසන් එකඟතාවයකට පැමිණීමට නියමිතව තිබේ. ලබන 26 වන දින පැවැත්වෙන එක්සත් ජාතික පක්ෂ කෘත්‍යාධිකාරී මණ්ඩලයට නව නිලධාරි මණ්ඩලය ඉදිරිපත් කළ යුතු බැවින් අද දිනයේ ඒ පිළිබඳ අවසන් එකඟතාවකට පැමිණීමට බලාපොරොත්තු වන බව පාර්ලිමේන්තු මන්ත්‍රී නලීන් බණ්ඩාර මහතා සඳහන් කරයි.", "URL": "https://sinhala.adaderana.lk/news.php?nid=87912", "Category": null, "Parent URL": null}