{"Source": "Adaderana", "Timestamp": "July 19, 2018 04:08 pm", "Headline": "මාකෝ කුමරිය නිල සංචාරයක", "News Content": "ජපානයේ අකිහිතෝ අධිරාජ්‍යයාගේ වැඩිමල් මිණිපිරිය වන මාකෝ කුමරිය බ්‍රසීලයේ නිල සංචාරයක නිරත වෙයි. එය ඇගේ සිව්වන විදෙස් නිල සංචාරය බව විදෙස් වාර්තා සඳහන් කළේය. ජපානයෙන් බ්‍රසීලයට පළමු සංක්‍රමණිකයින් පිරිස පැමිණ මේ වන විට වසර 110ක් ගතවී ඇති අතර එම සංවත්සරය වෙනුවෙන් මාකෝ කුමරිය බ්‍රසීලයට පැමිණ සිටියි. එහි රැඳී සිටින දෙසතියක කාලය තුළ කුමරිය ප්‍රාන්ත පහකට අයත් නගර 14ක සංචාරය කිරීමට නියමිතයි. මාකෝ කුමරිය දැඩි අවධානයකට පාත්‍ර වුණේ සිය රාජකීයත්වයද අතහරිමින් සාමාන්‍ය පුරවැසියෙකු හා විවාහ වීමට ගත් ආන්දෝලනාත්මක තීරණය හේතුවෙන්. කෙසේ නමුත් අකිහිතෝ අධිරාජ්‍යයා ඉදිරි වසරේදී විශ්‍රාම ගැනීමට තීරණය කිරීමත් සමග ඇය සිය විවාහය කල්දැමීමට පියවර ගත්තේය.", "URL": "https://sinhala.adaderana.lk/news.php?nid=92855", "Category": null, "Parent URL": null}