{"Source": "Adaderana", "Timestamp": "October 9, 2013 08:23 am", "Headline": "පැහැරගැනීමට ලක් වූ ව්‍යාපාරිකයා මාලඹෙන් හමුවෙයි", "News Content": "පැහැරගැනීමට ලක් වු බව පැවසෙන ව්‍යාපාරිකයා හා අනෙක් පුද්ගලයා මාලඹේ ප්‍රදේශයෙන් හමුවී තිබේ. පොලිස් මාධ්‍ය ප්‍රකාශක කාර්යාලය පැවසුවේ ඔවුන් අද(09) අළුයම 1.30ට පමණ මාලඹේ පිහිටි අදාළ ව්‍යාපාරිකයාගේ නිවසට පැමිණ ඇති බවයි. ඔවුන් පැහැරගත්තේ ද යන්න පිළිබඳව හෝ වෙනත් කිසිදු තොරතුරක් අනාවරණය නොවන බව ද පොලීසිය පවසයි. පසුගියදා රාත්‍රී සමාජ ශාලවක රැඳී සිටියදී කොළඹ ඩි.ආර්.විජේවර්ධන මාවතේ දී අදාළ ව්‍යාපාරිකයා සහ තවත් පුද්ගලයෙකු පැහැර ගැනීමට ලක් වු බව වාර්තා වුණි. එම ව්‍යාපාරිකයා අමාත්‍යවරයෙකුගේ සම්බන්ධීකරණ ලේකම්වරයෙකු බවට ද වාර්තා පළ විය.", "URL": "https://sinhala.adaderana.lk/news.php?nid=38012", "Category": null, "Parent URL": null}