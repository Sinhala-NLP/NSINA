{"Source": "Adaderana", "Timestamp": "February 9, 2017 11:03 am", "Headline": "පාර්ලිමේන්තුව විනාඩි 10ට කල්තැබෙයි", "News Content": "මුදල් පනත් කෙටුම්පතක් සම්බන්ධයෙන් ඇති වු විවාදාත්මක තත්ත්වයක් හේතුවෙන් පාර්ලිමේන්තුව මිනිත්තු 10ට කල් තබා ඇති බව අද දෙරණ පාර්ලිමේන්තු වාර්තාකරු පවසයි. ඊයේ දිනයේ (08) දී මුදල් අමාත්‍යාංශය යටතේ නියෝග 4 ක් පිළිබඳ පාර්ලිමේන්තුවේ සම්මත කර ගැනීමට නියමිතව තිබු අතර ඉන් එකක් පමණක් ඊයේ දිනයේ දී පාර්ලිමේන්තුවට ඉදිරිපත් කර ඇත. මෙනිසා ඉතිරි නියෝග 3 අද දිනයේ දී පාර්ලිමේන්තු න්‍යාය පත‍්‍රයට එක් කිරීමට යෑමේ දී එයට විපක්‍ෂයේ එක්සත් ජනතා සන්ධානයේ මන්ත‍්‍රීවරුන් විරෝධය පළ කර තිබේ. කථානායකවරයා මෙමඟින් අද දිනයේ වැඩ කටයුතු සඳහා බාධාවක් ඇති නොවන බව කියා සිටිය ද මන්ත‍්‍රීවරුන්ගෙන් ඇති වු දැඩි විරෝධය හමුවේ පාර්ලිමේන්තුව විනාඩි 10 කට කල් තබා පක්‍ෂ නායක රැස්වීමක් කැඳවා ඇති බව වාර්තා වෙයි. පාර්ලිමේන්තුව අද පෙරවරුවේ කථානායක කරූ ජයසූරිය මහතාගේ ප්‍රධානත්වයෙන් රැස්වුණි.ඊයේ මුදල් අමාත්‍ය රවි කරුණානායක මහතා විසින් පාර්ලිමේන්තුවට ඉදිරිපත් කරන ලද යෝජනා කිහිපයක් සම්බන්ධයෙන්ද පාර්ලිමේන්තුව ආරම්භයේදී උණුසුම් තත්ත්වයක් හට ගත්තේය.", "URL": "https://sinhala.adaderana.lk/news.php?nid=69368", "Category": null, "Parent URL": null}