{"Source": "Adaderana", "Timestamp": "July 25, 2015 04:11 pm", "Headline": "සාධාරණ මැතිවරණයක් වෙනුවෙන් නීතිඥ සංගමය පෙනී සිටියි", "News Content": "නිදහස් සහ සාධාරණ මැතිවරණයක් පැවැත්වීම වෙනුවෙන් ක්‍රියාකරන නිලධාරින්ට එල්ලවන අභියෝග සහ ගැටළු සම්බන්ධයෙන් නීතිඥ සහය නොමිලේ ලබා දෙන බව ශ්‍රී ලංකා නීතිඥ සංගමය පවසයි.එම සංගමයේ නියෝජ්‍ය සභාපති නීතිඥ සාලිය පිරිස් මහතා පැවසුවේ මැතිවරණ ප්‍රචන්ඩක්ක්‍රියා සහ මැතිවරණ තීති උල්ලඝණය කිරිම සම්බන්ධයෙන් වන පැමිණිලි ද සිය සංගමය වෙත ලබාදිය හැකි බවයි.ශ්‍රී ලංකා නීතිඥ සංගම් මුලස්ථානයේ අද පෙරවරුවේ පැවැති මාධ්‍ය හමුවකට එක්වෙමින් නීතිඥ සාලිය පිරිස් මහතා මේ බව ප්‍රකාශ කළේය.එමෙන්ම ශ්‍රී ලංකාවේ කීර්තිනාමයට හානියක් නොවන පරිදි මැතිවරණය පැවැත්විමට අවශ්‍ය සහයෝගය ලබා දෙන ලෙස ද සාලිය පිරිස් මහතා එහිදි ජනතාවගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=52844", "Category": null, "Parent URL": null}