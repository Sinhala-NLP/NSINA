{"Source": "Adaderana", "Timestamp": "June 9, 2012 09:08 am", "Headline": "ජනපති යළි දිවයිනට පැමිණෙයි", "News Content": "ජනාධිපති මහින්ද රාජපක්ෂ මහතා දිවයිනට පැමිණ තිබේ. අද(09) අලුයම ජනාධිපතිවරයා දිවයිනට පැමිණි බව රජයේ ප්‍රවෘත්ති දෙපාර්තමේන්තුව පවසයි. බ්‍රිතාන්‍ය මහ රැජිණගේ 60 වන පදවි ප්‍රාප්ති උළෙලට සහභාගී වීමේ අරමුණින් ජනාධිපතිවරයා පසුගිය 04 වැනිදා බ්‍රිතාන්‍ය බලා පිටත්ව ගියේය. එම උළෙලට සහභාගීවීමෙන් අනතුරුව ජනාධිපති මහින්ද රාජපක්ෂ මහතා රෝමය බලා පිටත්ව ගිය අතර එහිදී ජනාධිපතිවරයා ශුද්ධෝත්තම 16 වන බෙනඩික් පාප්වහන්සේ ද බැහැදුටුවේය.", "URL": "https://sinhala.adaderana.lk/news.php?nid=24875", "Category": null, "Parent URL": null}