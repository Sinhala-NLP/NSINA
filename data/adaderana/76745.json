{"Source": "Adaderana", "Timestamp": "August 27, 2017 10:12 am", "Headline": " කතරගම  ගින්නක්", "News Content": "කතරගම, කදසුරිදුගම, ගලපිටයාය ප්‍රදේශයේ කසළ බැහැර කරන ස්ථානයක ගින්නක් හටගෙන ඇති බව වාර්තා වේ. ගින්න ලුණූගම්වෙහෙර රක්ෂිතයට අයත් කැළෑබද ප්‍රදේශයකට ද පැතර ගොස් ඇති අතර ඒ හේතුවෙන් අක්කර 02ක පමණ භූමි ප්‍රදේශයක් විනාශ වී ඇති බව පොලීසිය ස﻿ඳහන් කළේය. මේ වන විට කතරගම පොලීසිය සහ කතරගම ප්‍රාදේශීය සභාවේ නිලධාරීන් විසින් ගින්න මැඩපැවැත්වීමට පියවර ගෙන ඇති බව සඳහන්ය. ගින්නට හේතුව මෙතෙක් අනාවරණය වී නොමැති අතර කතරගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76745", "Category": null, "Parent URL": null}