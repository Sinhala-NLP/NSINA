{"Source": "Adaderana", "Timestamp": "June 17, 2010 02:50 pm", "Headline": "මුහුදු සීමා උල්ලංඝණය කළ ධීවරයින් 32ක් අත්අඩංගුවට", "News Content": "ඉන්දීය මුහුදු සීමාව උල්ලංඝණය කිරීම හේතුවෙන් ශ්‍රී ලාංකික ධීවරයින් 32 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබේ. අදාළ ධීවරයින් සමග බෝට්ටු 6ක් ද වෙරළාරක්ෂක නිලධාරීන් භාරයට ගෙන ඇති බව ධීවර දෙපාර්ත‍මේන්තුවේ සහකාර අධ්‍යක්ෂ ලාල් ද සිල්වා මහතා සඳහන් කළේය. අත්අඩංගුවට පත් ධීවරයින් දෙවුන්දර, ත්‍රිකුණාමලය සහ තංගල්ල යන ප්‍රදේශවලින් ධීවර කටයුතු සඳහා පිටත්ව ගිය පුද්ගලයින් බව ද ඔහු පැවසුවේය. එම ධීවරයින් කඩිනමින් නිදහස් කරගැනීම සම්බන්ධයෙන් මේ වන විට ඉන්දීය බලධාරීන් සමග සාකච්ඡා පවත්වන බව ලාල් ද සිල්වා මහතා අවධාරණය කළේය. අත්අඩංගුවට පත් ධීවරයින් 32 දෙනා ද ඇතුළුව මේ වන විට ඉන්දීය අත්අඩංගුවේ සිටින මෙරට ධීවරයින් සංඛ්‍යාව 155 කි.", "URL": "https://sinhala.adaderana.lk/news.php?nid=9059", "Category": null, "Parent URL": null}