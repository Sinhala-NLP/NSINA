{"Source": "Adaderana", "Timestamp": "November 23, 2013 11:04 am", "Headline": "විදුලිසැර වැදී අලි 4ක් එතැනමයි", "News Content": "හම්බන්තොට, ගොන්නොරුව, හැදැල්ල ප්‍රදේශයේ දී විදුලි සැර වැදීමෙන් වන අලි සිව්දෙනෙකු මියගොස් තිබේ. වගා ආරක්ෂාව සඳහා යොදා තිබු විදුලි රැහැනක ගැටීමෙන් වන අලින් සිව්දෙනා අද උදෑසන මියගොස් ඇති බව හම්බන්තොට අඩවි වන නිලධාරී කාර්යාලය පවසයි. ගෘහස්ථ විදුලි පරිපථයකින් විදුලිය සපයා තිබු රැහැනක් මගින් විදුලි සැර වැදීමෙන් අනතුර සිදුවන්නට ඇති බව අනාවරණය වේ. සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර හම්බන්තොට පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39056", "Category": null, "Parent URL": null}