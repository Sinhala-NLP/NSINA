{"Source": "Adaderana", "Timestamp": "December 13, 2016 11:03 am", "Headline": "හෙරොයින් සමඟ 2ක් මාට්ටු", "News Content": "වෑන් රථයකින් හෙරොයින් ප්‍රවාහනය කරමින් සිටි පුද්ගලයින් දෙදෙනෙකු මාදම්පේ, නාරුක්කුව ප්‍රදේශයේදී අත්අඩංගුවට ගෙන තිබේ.මාදම්පේ පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වේ.එහිදී සැකකරුවන් සතුව තිබී හෙරොයින් ග්‍රෑම් 5යි මිලිග්‍රෑම් 900ක් පොලීසිය භාරයට ගෙන තිබේ.අත්අඩංගුවට ගත් සැකකරුවන් කුලියාපිටිය ප්‍රදේශයේ පදිංචිකරුවන් වන අතර සිද්ධිය සම්බන්ධයෙන් මාදම්පේ පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=66988", "Category": null, "Parent URL": null}