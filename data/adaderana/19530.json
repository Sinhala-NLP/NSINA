{"Source": "Adaderana", "Timestamp": "October 23, 2011 08:15 am", "Headline": "බස් රථය පෙරළීමෙන් කාන්තාවක මරුට-52 ට තුවාලයි", "News Content": "නවකුරුඳුවත්ත පොලිස් බල ප්‍රදේශයට අයත් ගම්පොල නවකුරුඳුවත්ත ප‍්‍රධාන මාර්ගයේ වැලිකන්ද ප‍්‍රදේශයේදී සිදුවූ රිය අනතුරකින් එක් අයෙකු මරුමුවට පත්වී තවත් 52 ක් තුවාල ලබා තිබේ. ඊයේ පස්වරුවේ නාවලපිටිය ඩිපෝවට අයත් ලංගම බස් රථයක් ගම්පොල නගරයේ සිට නවකුරුඳුවත්ත පොලිස් වසමේ වැටකේදෙණිය ප‍්‍රදේශයට ධාවනය වෙමින් තිබියදී මාර්ගයෙන් ඉවතට පැන ප‍්‍රපාතයකට පෙරළීමෙන් මෙම රිය අනතුර සිදුව ඇති බව පොලීසිය පවසයි. රිය අනතුරින් රියදුරු ඇතුළු තුවාල ලැබූ පිරිමි 21 ක් සහ කාන්තාවන් 32 ක් ද කුරුඳුවත්ත,ගම්පොල සහ මහනුවර රෝහල්වල ප‍්‍රතිකාර ලබන අතර එහිදී එක් තුවාලකාරියක මියගොස් ඇත. මෙම අනතුරෙන් මරණයට පත්ව ඇත්තේ වයස අවුරුදු 53 ක් වූ ඇතුගලගේ සීලවතී නැමැති ගල්පාය, කුරුඳුවත්ත,කඩවීදිය., ලිපිනයේ පදිංචිකාරියක බව සඳහන් වේ. නවකුරුඳුවත්ත පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19530", "Category": null, "Parent URL": null}