{"Source": "Adaderana", "Timestamp": "August 7, 2014 02:43 pm", "Headline": "ගුරුවරියගේ බැණුමෙන් හිත පෑරී සිසුවිය එල්ලී මැරිලා", "News Content": "නාත්තන්ඩිය, මැදමාවිල ප්‍රදේශයේදී පාසල් ශිෂ්‍යාවක් ගෙල වැලලාගෙන සියදිවි හානි කර ගෙන තිබේ. ඇය සිය නිවසේ බාල්කයක ගැට ගැසු නයිලෝන් ලණුවක ආධාරයෙන් ගෙල වැලලාගෙන ඇති බව පොලීසිය පැවසුවේය. මියගොස් ඇත්තේ 15 හැවිරිදි මැදමාවිල ප්‍රදේශයේ පදිංචිව සිටි පාසල් සිසුවියකි. පාසලේ ගුරුවරියක බැණ වැදීම හේතුවෙන් ඇතිවු සිත් තැවුලකින් ඇය සියදිවි හානිකර ගෙන ඇති බව පොලීසිය සිදු කළ පරික්ෂණ වලදී අනාවරණය වී ඇත. සිද්ධිය සම්බන්ධයෙන් මාරවිල පොලීසිය වැඩිදුර විමර්ශන සිදුකරයි. මේ හා සමාන සිද්ධීන් රැසක්ම පසුගිය කාලයේදී දිවයිනේ විවිධ ප්‍රදේශවලින් වාර්තා විය.", "URL": "https://sinhala.adaderana.lk/news.php?nid=45192", "Category": null, "Parent URL": null}