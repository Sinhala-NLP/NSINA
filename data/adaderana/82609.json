{"Source": "Adaderana", "Timestamp": "January 6, 2018 10:25 pm", "Headline": "ශ්‍රීපාදය කරුණා කරන්න ආපු 13 කට සමන් දෙවි කරුණාව නැතිවෙයි", "News Content": "කේරල ගංජා,තිරුබදු සහිත දුම්වැටි සහ මත්වෙන ඖෂධ වර්ග රැගෙන ශ්‍රී පාද වන්දනාවේ පැමිණි තරුණයන් දහතුන් දෙනෙකු අද (06) පස්වරුවේ සැකපිට අත්අඩංගුවට ගත් බව හැටන් පොලිසිය පවසයි. සතිඅන්ත නිවාඩුවට ශ්‍රී පාද වන්දනාවේ මත්ද්‍රව්‍ය රැගෙන එන තරුණයන් අත්අඩංගුවට ගැනිම සඳහා හැටන් පොලිස් කොටිඨාශ දුෂණ මර්දන ඒකකයේ නිළධාරින් හැටන් පොලිස් නිළ සුනඛ කොටිඨාශයේ කෝරා සුණඛයාගේ සහයෝගය මත වටවල දියගල ප‍්‍රදේශයේදි සිදුකරන ලද සොදිසි කිරිමකදි වාහන වලින් ශ්‍රී පාද වන්දනාවේ පැමිණි තරුණයන් දහතුන් දෙනෙකු ලග තිබි කේරල ගංජා,මදන මෝදක ගුලි. තිරුබදු නොගෙවා මෙරටට ආනයනය කරන ලද දුම්වැටි සහ මත්වන ඖෂධ පෙති ලගා තබා ගත් තරුණයින් මෙසේ සැකපිට අත්අඩංගුවට ගෙන ඇත. සැකපිට අත්අඩංගුවට ගත් තරුණයන් අවුරුදු 20-25 වයස් කණ්ඩවල පසුවන තරුණයන් බවත් ඔහුන් හෝකන්දර, මඩකලපුව, කුරූණෑගල සහ මහනුවර පදිංචිකරුවන් බවයි පොලිසිය පවසයි. සැකපිට අත්අඩංගුවට ගත් තරුණයන් දහතුන් දෙදෙනා හෙට (07) හැටන් මහේස්ත‍්‍රාත් අධිකරණය වෙත ඉදිරිපත් කිරිමට නියමිතය. ශ්‍රී පාද වන්දනාවේ පැමිණිමේදි මත්ද්‍රව්‍ය රැගෙන නොයන ලෙස පොලිසිය මගින් වන්දනාකරුවන්ව දැනුවත් කර ඇති අතර එයට පටහැනිව ක්‍රියා කරන අය අත්අඩංගුවට ගැනිම සඳහා හැටන් දුම්රිය ස්ථානය, වටවල දියගල පොලිස් මාර්ග බාධකය, ගිනිගත්හේන මාවුස්සාකැලේ පොලිස් මුරපොළ, නෝටන්බ්‍රිජ් පොලිසිය, නොර්වුඩි පොලිසිය සහ නල්ලතන්නිය යන පොලිස් බල ප‍්‍රදේශවල මත්ද්‍රව්‍ය වැටලිම් සඳහා විශේෂයෙන් පුහුණූ කරන ලද පොලිස් නිළධාරින් නිළ ඇදුමින් සහ සිවිල් ඇදුමින් දිවා රාත්‍රී දෙකෙහිම රාජකාරියේ යොදවා ඇති බව හැටන් පොලිස් අධිකාරි රවින්ද්‍ර අඹේපිටිය මහතා පැවසීය.", "URL": "https://sinhala.adaderana.lk/news.php?nid=82609", "Category": null, "Parent URL": null}