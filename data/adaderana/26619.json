{"Source": "Adaderana", "Timestamp": "August 16, 2012 09:31 am", "Headline": "මුදලට රස්සා ලබා කියූ වංචනිකයෙකුගේ වැඩ වරදියි", "News Content": "රජයේ ආයතනවල රැකියා ලබාදෙන බව පවසමින් මුදල් වංචා කිරීමේ ජාවාරමක නිරත වූ පුද්ගලයෙකු ගල්ගමුව පොලිසිය විසින් අත්අඩංගුවට ගෙන තිබේ. ඔහු සමග ඔහුගේ රියදුරු ද අත්අඩංගුවට ගෙන ඇති බව පොලිසිය පවසයි. සැකකරු අනුරාධපුර, අම්පාර, මොණරාගල, වව්නියාව සහ ගම්පහ යන ප්‍රදේශවල පුද්ගලයින්ගෙන් මෙලෙස රැකියා ලබාදෙන බව පවසමින් මුදල් වංචා කර ඇති බව පොලිසිය සිදුකළ පරීක්ෂණවල දී අනාවරණය වී ඇත. අත්අඩංගුවට ගත් සැකකරු සතුව තිබී විදේශ ගමන් බලපත්‍ර අයදුම්පත්, රැකියා අයදුම්පත් සහ තවත් ලියකියවිලි රැසක් සොයාගත් බව ‍ගල්ගමුව පොලිසිය පවසයි. සැකකරුවන් අද (16) ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=26619", "Category": null, "Parent URL": null}