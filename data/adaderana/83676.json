{"Source": "Adaderana", "Timestamp": "January 28, 2018 03:34 pm", "Headline": "නිධන් හාරන්න ගිය දොස්තර එක්ක 8ක් පොලිස් දැලේ", "News Content": "උඩදුම්බර පොලිස් වසමේ - හුන්නස්ගිරිය බෝමුරේ නිධානයක් හැරීමට ගිය පිරිසක් ඊයේ(27) රාත්‍රීයේ උඩදුම්බර පොලීසිය මඟින් අත්අඩංගුවට ගෙන තිබේ. උඩදුම්බර පොලීසියට ලැබුණු තොරතුරක් මත මෙම වැටලීම සිදුකර ඇත. එහිදී පුද්ගලින් 8 දෙනෙක් අත්අඩංගුවට පත්වූ අතර එම අය අතරින් වෛද්‍යවරයෙක් , හිටපු මහවැලි අධිකාරියේ නේවාසික කළමනාකරුවෙක් , බස් කොන්දොස්තරවරයෙක් , ව්‍යාපාරිකයින් දෙදෙනෙක් ඇතුළු දිවයිනේ ප්‍රදේශ කීපයක පුද්ගලයින් මෙම නිධන් හැරීමට සම්බන්ධවී තිබේ. පොලොව අභ්‍යතරේ නිරීක්ෂණය කරන නිරීක්ෂණ මැෂිමක් , විදුලි බලයෙන් ක්‍රියා කරන බම්බු කටාර් එකක් , මහේන්ද්‍රා වර්ගයේ කැබ් රථයක් ඇතුළු නිධන් හැරීමේදී භාවිතාකරන පුජා භාණ්ඩ කීපයක් පොලීසිය මඟින් අත්අඩංගුවට ගෙන ඇත. එම පුද්ගලින් ඇතුළු භාණ්ඩ අද තෙල්දෙණිය මහේස්ත්‍රාත් අධිකරණය වෙත ඉදිරිපත් කිරීමට නියමිත බව උඩදුම්බර පොලීසිය පවසයි.", "URL": "https://sinhala.adaderana.lk/news.php?nid=83676", "Category": null, "Parent URL": null}