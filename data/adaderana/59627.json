{"Source": "Adaderana", "Timestamp": "April 29, 2016 01:06 pm", "Headline": "සා.පෙළට මැයි 31ට කලින් අයදුම් කරන්න", "News Content": "2016 අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටිමට අපේක්ෂා කරන අයදුම්කරුවන් මැයි 31 වනදාට පෙර සිය අයදුම්පත්‍ර යොමු කළ යුතු බව විභාග දෙපාර්තමේන්තුව පවසයි.එම දෙපාර්තමේන්තුව සදහන් කළේ පාසල් අයදුම්කරුවන්ගේ අයදුම්පත්‍ර මේ වනවිට විදුහල්පතිවරුන් වෙත යවා ඇති බවයි.පෞද්ගලික අයදුම්කරුවන් සඳහා වන ආදර්ශ අයදුම්පත අප්‍රේල් මස 28 වන දින පුවත්පත්වල පළ කළ බව ද විභාග දෙපාර්තමේන්තුව කියයි.මීට අමතරව www.doenets.lk යන වෙබ් අඩවියෙන් ද මේ සම්බන්ධයෙන් තොරතුරු ලබා ගැනීමේ හැකියාව පවතින බව එම දෙපාර්තමෙන්තුව සඳහන් කළේය.මෙවර අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් 06 වෙනිදා සිට 17 වන දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=59627", "Category": null, "Parent URL": null}