{"Source": "Adaderana", "Timestamp": "February 21, 2016 08:55 am", "Headline": "අනතුරින් 1ක් මරුට-1ක් රෝහලට", "News Content": "පා පැදියක් තල්ලු කරමින් මාර්ගයේ ගමන් කරමින් සිටි කාන්තාවක සහ ළමයෙකු කැබ් රථයක ගැටීමෙන් කාන්තාව මියගොස් තිබේ.පොලීසිය පැවසුවේ යටියන - කැකුනදොර මාර්ගයේ කඩවැද්දූව, හිගුරුපත්වල පුරාණ වලව්ව ඉදිරිපිට දී ඊයේ රාත්‍රී 08.20ට පමණ අනතුර සිදුව ඇති බවයි.එම කාන්තාව සමඟ ගමන් කළ 14 හැවිරිදි ළමයෙකු ද තුවාල ලබා මාතර මහ රෝහලේ හදිසි අනතුරු අංශයට ඇතුලත් කර තිබේ.මියගොස් ඇත්තේ 59 හැවිරිදි කාන්තාවක බව පොලීසිය පවසයි.කැබ් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57434", "Category": null, "Parent URL": null}