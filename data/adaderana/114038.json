{"Source": "Adaderana", "Timestamp": "July 13, 2019 11:03 am", "Headline": "සිම්බාබ්වේ පරදා අයර්ලන්තයට ජය", "News Content": "සිම්බාබ්වේ කණ්ඩායම සමඟ පැවති දෙවන 20යි 20 ක්‍රිකට් තරගයෙන් කඩුලු 09ක ජයක් හිමිකර ගැනීමට අයර්ලන්ත කණ්ඩායම සමත්ව ඇත. නෙදර්ලන්තයේ පැවති තරගයේ කාසියේ වාසිය දිනු අයර්ලන්ත කණ්ඩායම ප්‍රථමයෙන් පන්දුවට පහරදීමේ වාරය සිම්බාබ්වේ කණ්ඩායමට ලබා දුන්නේය. පන්දුවාර 13ක් අවසානයේ කඩුලු 08ක් දැවී සිම්බාබ්වේ කණ්ඩායම ලකුණු 132ක් ලබා සිටියදී වර්ෂාව හේතුවෙන් තරගයට බාධා එල්ල වුණි. ඩක්වත් ලුවිස් න්‍යායට අනුව පන්දුවාර 13කදී ලකුණු 134ක ජයග්‍රාහී ඉලක්කයක් හඹාගිය අයර්ලන්ත කණ්ඩායම පන්දුවාර 10ක් අවසානයේ එක් කඩුල්ලක් දැවී ලකුණු 134 ක් ලබා ගනිමින් තරගය ජයග්‍රහණය කළේය.", "URL": "https://sinhala.adaderana.lk/news.php?nid=114038", "Category": null, "Parent URL": null}