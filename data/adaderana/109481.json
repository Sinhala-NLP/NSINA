{"Source": "Adaderana", "Timestamp": "May 7, 2019 07:29 pm", "Headline": "සංචාරක ක්ෂේත්‍රය යළි නගා සිටුවන සහන පැකේජය", "News Content": "බෝම්බ ප්‍රහාර හේතුවෙන් අඩපණ වූ සංචාරක ක්ෂේත්‍රය යළි නඟා සිටුවීම සඳහා නව සහන පැකේජයක් හඳුන්වාදීම සඳහා අද(07) කැබිනට් අනුමැතිය හිමිවිය. මුදල් රාජ්‍ය අමාත්‍ය ඉරාන් වික්‍රමරත්න මහතා සඳහන් කළේ සංචාරක ක්ෂේත්‍රයට අදාල සියයට පහලොවක වැට් බද්ද වසරක කාලයක් සඳහා සියයට පහ දක්වා අඩු කරන බවයි. සංචාරක කර්මාන්තයේ නියුතු ව්‍යාපාරිකයින් පිරිසක් පාස්කු ඉරිදා ප්‍රහාරයෙන් පසු තම කර්මාන්තකරුවන් මේවන විට මුහුණ දී ඇති අර්බුදය සම්බන්ධයෙන් ඊයේ(06) පස්වරුවේ විපක්ෂ නායක මහින්ද රාජපක්ෂ මහතාව දැනුවත් කරනු ලැබීය. ඒ අතර ජනාධිපති මෛත්‍රීපාල සිරිසේන මහතා සහ වාණිජ මණ්ඩල සාමාජිකයින් අතර හමුවක් ඊයේ පස්වරුවේ ජනාධිපති කාර්යාලයේදී පැවැත්විය. ත්‍රස්ත ප්‍රහාරය හේතුවෙන් පසුබෑමට ලක්වූ මෙරට සංචාරක ව්‍යාපාරය යළි නගාසිටුවීමට අදාළ සහන යෝජනා කිහිපයක් ජනාධිපති මෛත්‍රීපාල සිරිසේන මහතාගේ උපදෙස් පරිදි අද කැබිනට් මණ්ඩලයට ඉදිරිපත් කරන බව එහිදි ප්‍රකාශ කෙරුණි. ඒ අනූව සංචාරක ක්ෂේත්‍රය නඟා සිටුවීම සඳහා වන සහන පැකේජයක් සඳහා වන යෝජනාව අද කැබිනට් මණ්ඩලයට ඉදිරිපත් කිරීමෙන් පසු අඊට අනුමැතිය පළ වී තිබේ.", "URL": "https://sinhala.adaderana.lk/news.php?nid=109481", "Category": null, "Parent URL": null}