{"Source": "Adaderana", "Timestamp": "August 31, 2018 11:38 am", "Headline": "ශ්‍රී ලංකා කණ්ඩායම සහභාගී වන රග්බි මූලික වටයේ තරඟය අද", "News Content": "ඉන්දුනීසියාවේ පැවැත්වෙන ආසියානු ක්‍රීඩා උළෙලේ සත් සාමාජික රග්බි ඉසව්වේ ශ්‍රී ලංකා කණ්ඩායම සහභාගී වන මූලික වටයේ තවත් තරඟයක් අද (31) පැවැත්වේ. ඒ ඇෆ්ගනීස්ථාන කණ්ඩායම සමඟයි. තරඟාවලියේ මූලික වටයේ තරඟ දෙකකට ශ්‍රී ලංකා කණ්ඩායම ඊයේ (30) සහභාගී වූ අතර ඉන් එක් තරඟයක් ජයග්‍රහණය කිරිමට ඔවුන් සමත් විය. එක්සත් අරාබි එමීර් කණ්ඩායම සමඟ පැවැති තරඟය 68 ට බිංදුවක් ලෙස ජයගත් ශ්‍රී ලංකා රග්බි කණ්ඩායම දකුණු කොරියානු කණ්ඩායම හමුවේ 31ට 26ක් ලෙස පරාජයට පත් විය. මේ අතර ඊයේ පැවැති පිරිමි මීටර 400 සහය දිවීමේ ඉසව්වේ අවසන් මහා තරඟයේදී ශ්‍රී ලංකාවට හිමිවුයේ සිව් වන ස්ථානයයි. එම ඉසව්වේ රන් පදක්කම කටාර් රාජ්යටයට හිමි වූ අතර රිදී පදක්කම ඉන්දියාවටත්, ලෝකඩ පදක්කම ජපානයටත් හිමි විය.", "URL": "https://sinhala.adaderana.lk/news.php?nid=95292", "Category": null, "Parent URL": null}