{"Source": "Adaderana", "Timestamp": "January 1, 2011 08:33 am", "Headline": "මත්පැන් ගෙන ලෙඩ වුනොත් මුදල් අයකිරීම මේ මස සිට ඇරඹෙයි", "News Content": "මධ්‍යසාර හා දුම්වැටි භාවිතා කිරීම නිසා රෝගී තත්ත්වයෙන් රෝහල් ගත වන අයගේ ඖෂධ සඳහා වැය වන මුදල් රෝගියා‍ගෙන්ම අයකර ගැනීමේ ක්‍රමය මේ මස සිට ආරම්භ කෙරෙන බව සෞඛ්‍ය අමාත්‍යාංශය පවසයි. රෝගයට ප්‍රතිකාර කරන වෛද්‍යවරයා රෝගයට හේතුව මධ්‍යසාර භාවිතය බව නිගමනය කළහොත් මෙම ක්‍රමය ක්‍රියාත්මක කෙරෙන බව එම අමාත්‍යාංශය පෙන්වාදෙයි. බෝ නොවන රෝගවලින් 90% ක්ම වැළඳීමට ප්‍රධාන හේතුව මධ්‍යසාර බවට හඳුනාගෙන තිබේ. බෝ නොවන රෝග නිසා දිනකට පුද්ගලයින් 350 දෙනෙකු පමණ මිය යන බව සෞඛ්‍ය අංශ පවසයි. මෙවැනි බෝ නොවන රෝගවලට ගොදුරු වන පුද්ගලයින්ගෙන් 80% ක් පමණ වයස අවුරුදු 40 ත් 55 ත් අතර පුද්ගලයින් වීම බරපතල ගැටලුවක් බව සෞඛ්‍ය අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=13189", "Category": null, "Parent URL": null}