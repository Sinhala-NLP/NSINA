{"Source": "Adaderana", "Timestamp": "May 14, 2016 02:37 pm", "Headline": "නාවික හමුදාව ලොකු වැඩකට අතගසයි", "News Content": "මැඩගස්කර සහ කොමොරොස් රාජ්‍යන්හි නාවික හා වෙරළාරක්ෂක නිලධාරින්ට විශේෂ පුහුණුවක් ලබාදෙන බව නාවික හමුදාව පවසයි.එක්සත් ජාතින්ගේ මත්ද්‍රව්‍ය සහ අපරාධ පිළිබඳ ආයතනයේ නිර්දේශ මත එම පුහුණුව ලබාදෙන බව නාවික හමුදාව පැවසුවේය.ත්‍රිකුණාමලය සහ මිරිස්ස මුහුදු ප්‍රදේශ මූලික කර ගනිමින් මෙම පුහුණුව ලබාදෙන බව සදහන්ය.නැගෙනහිර අප්‍රිකානු රාජ්‍යයන් අවට මුහුදු තීරය පාදක කර ගනිමින් සිදු වන මත්ද්‍රව්‍ය ජාවාරම හා මුහුදු කොල්ලකෑම් මැඩපැවැත්වීමේ අරමුණින් එම පුහුණුව ලබා දෙන බව නාවික හමුදාව පැවසුවේය.", "URL": "https://sinhala.adaderana.lk/news.php?nid=60141", "Category": null, "Parent URL": null}