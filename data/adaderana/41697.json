{"Source": "Adaderana", "Timestamp": "March 11, 2014 09:27 am", "Headline": "තරුණයින් 4ක් කුඩු සමග මාට්ටු", "News Content": "හෙරොයින් ග්‍රෑම් 2යි, මිලි ග්‍රෑම් 75ක් සමග තරුණයින් සිව්දෙනෙකු පොළොන්නරුව, කදුරුවෙල ප්‍රදේශයේදී අත්අඩංගුවට ගෙන තිබේ. පොලීසිය විසින් ඊයේ රාත්‍රී එම තරුණයින් අත්අඩංගුවට ගෙන ඇති බව අප වාර්තාකරු පැවසීය. අත්අඩංගුවට ගත් තරුණයින් අතර කොළඹ, කුරුඳුවත්ත හෝටලයක සේවය කරන තරුණයෙකු ද වන බව හෙතෙම කීවේය. එම තරුණයා කොළඹ සිට හෙරොයින් ගෙනැවිත් ඇති බව පොලිස් ප්‍රශ්න කිරීම්වලදී හෙළිවී ඇත. සැකකාර තරුණයින් අද පොළොන්නරුව මහේස්ත්‍රාත්වරයා හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41697", "Category": null, "Parent URL": null}