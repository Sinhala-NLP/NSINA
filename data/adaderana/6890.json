{"Source": "Adaderana", "Timestamp": "February 23, 2010 07:48 am", "Headline": "ස්වාධීන කණ්ඩායම් 109 ක් මැතිවරණයට", "News Content": "පාර්ලිමේන්තු මැතිවරණය සඳහා මේ වන විට ස්වාධීන කණ්ඩායම් 109 ක් ඇප මුදල් තැන්පත් කර ඇති බව මැතිවරණ මහ ලේකම් කාර්යාලය පවසයි. ඊයේ දිනය තුළ දේශපාලන පක්ෂ 05 ක් සහ ස්වාධීන කණ්ඩායම් 08 ක් නාම යෝජනා භාර දී ඇති බව ඔවුන් සඳහන් කරයි. එක්සත් ජනතා නිදහස් සන්ධානය, හම්බන්තොට සහ ගම්පහ දිස්ත්‍රික්ක වලට ද ජනසෙත් පෙරමුණ කළුතර, පොළොන්නරුව සහ මඩකලපුව දිස්ත්‍රික්ක වලට ද ඔක්කොම වැසියෝ ඔක්කොම රජවරු සංවිධානය වන්නි සහ මාතලේ දිස්ත්‍රික්ක වලට ද නාම යෝජනා භාර දී තිබේ. ජාතික සංවර්ධන පෙරමුණ, පොළොන්නරුව දිස්ත්‍රික්කයටත් ශ්‍රී ලංකා කම්කරු පෙරමුණ ගම්පහ දිස්ත්‍රික්කයටත් නාම යෝජනා භාර දී ඇති අතර කොළඹ, ගම්පහ, රත්නපුර, කෑගල්ල, මඩකලපුව සහ වන්නි යන දිස්ත්‍රික්ක සඳහා ස්වාධීන කණ්ඩායම් 08 ක් නාම‍යෝජනා භාර දී ඇති බව වාර්තා වේ.", "URL": "https://sinhala.adaderana.lk/news.php?nid=6890", "Category": null, "Parent URL": null}