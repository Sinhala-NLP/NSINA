{"Source": "Adaderana", "Timestamp": "April 23, 2011 10:35 am", "Headline": "කිලිනොච්චියේ පළමු ස්ථිර නිවාස 50 යළි පදිංචි කළ ජනතාවට පැවරෙයි", "News Content": "කිලිනොච්චියේ යළි පදිංචි කළ වැසියන් වෙනුවෙන් ඉදිකළ ප්‍රථම ස්ථිර නිවාස පනහ ජනතා අයිතියට පත්කර තිබේ. ඉදිකිරීම් ඉංජිනේරු සේවා, නිවාස හා පොදුපහසුකම් අමාත්‍ය විමල් වීරවංශ මහතාගේ ප්‍රධානත්වයෙන් මෙම නිවාස ජනතා අයිතියට පත්කර ඇති බව සඳහන්ය. කිලිනොච්චියේ සහ මුලතිව් දිස්ත්‍රික්කයේ යළි පදිංචි කළ සියලු වැසියන් වෙනුවෙන් රාජ්‍ය ආධාර මත ස්ථිර නිවාස ඉදිකිරීමේ කටයුතු ලබන මැයි මාසයේ දී පුළුල් ව්‍යාපෘතියක් ලෙස ආරම්භ කිරීමට නියමිත බව පැවසෙයි.", "URL": "https://sinhala.adaderana.lk/news.php?nid=15649", "Category": null, "Parent URL": null}