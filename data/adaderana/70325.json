{"Source": "Adaderana", "Timestamp": "March 2, 2017 03:21 pm", "Headline": "තුන්රෝද රියෙන් ඇද වැටී සිව් හැවිරිදි දරුවා අවසන් ගමන් යයි ", "News Content": "කලවාන, රද්දැල්ල ප්‍රදේශයේදී ත්‍රිරෝද රථයකින් ඇද වැටීමෙන් සිව් හැවිරිදි ළමයෙකු මියගොස් තිබේ.අද (02) උදෑසන ත්‍රීරෝද රථයකින් ඇද වැටී එම ත්‍රිරෝද රථයටම යටවීමෙන් බරපතළ තුවාල ලැබූ එම ළමයා කලවාන රෝහලට ඇතුළත් කිරීමෙන් පසු මියගොස් ඇති බව පොලීසිය සඳහන් කළේය.අදාළ ත්‍රිරෝද රථය කලවාන නගරයේ සිට ප්‍රදේශයේ පෙර පාසලකට ළමුන් ප්‍රවාහනය කරමින් සිටියදී මෙම අනතුරට ලක්ව ඇති බව සඳහන්ය.අනතුර සම්බන්ධයෙන් ත්‍රිරෝද රථයේ රියදුරු කලවාන පොලීසිය විසින් අත්අඩගුවට ගෙන තිබේ.මෙවැනි අනතුරු වලක්වා ගැනීමට නම් කුඩා දරුවන් ප්‍රවාහනය කිරීමේදී ඔවුන්ගේ ආරක්ෂාව පිළිබද මවුපියන් හා රියදුරන් සැළකිලිමත් විය යුතු බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පෙන්වා දෙයි.", "URL": "https://sinhala.adaderana.lk/news.php?nid=70325", "Category": null, "Parent URL": null}