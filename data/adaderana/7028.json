{"Source": "Adaderana", "Timestamp": "March 2, 2010 03:04 pm", "Headline": "මහල්ලාගෙන්  මිණිබිරියට ලිංගික පාඩමක්  ", "News Content": "අසූපස් වියැති මහලු පුද්ගලයෙකු විසින් තම දහතුන් හැවිරිදි මිණිබිරිය දූෂණය කිරීමේ පුවතක් ඇඹිලිපිටිය බුරුතකන්ද ප්‍රදේශයෙන් වාර්තා වේ. මෙම සැකකරු දැරියගේ පියාගේ පියා බව සඳහන්ය. දැරිය පදිංචිව සිටි නිවසේදීම කිසිවකු නිවසෙහි නොසිටි අවස්ථාවක සැකකරු විසින් මෙම අපරාධය සිදුකර ඇති බව පොලිස් විමර්ශන වලදී හෙළිදරව් වී තිබේ. සැකකරු අත්අඩංගුවට ගෙන ඇති අතර ඇඹිලිපිටිය පොලීසිය සිද්ධිය පිළිබඳ වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=7028", "Category": null, "Parent URL": null}