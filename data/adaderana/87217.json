{"Source": "Adaderana", "Timestamp": "April 10, 2018 09:37 am", "Headline": "9 හැවිරිදි දියණිය ලිංගික අපයෝජනයට ලක් කළ මාමාට වැඩ වරදී", "News Content": "හදපානාගල, රණ්දෙනිගොඩයාය ප්‍රදේශයේ පදිංචි වයස අවුරුදු නවයක පාසල් දැරියකට බරපතළ ලිංගික අපයෝජන සිදු කළ ඇයගේ මාමා වන පුද්ගලයකු වැල්ලවාය පොලීසිය විසින් අත්අඩංගුවට ගෙන ඇති බව අද දෙරණ වාර්තාකරු පැවසීය. මෙසේ අත්අඩංගුවට ගෙන ඇත්තේ එම ප්‍රදේශයේම පදිංචි වය්ස අවුරුදු තිස් එකක් වන විවාහක පුද්ගලයකු බව වැල්ලවාය පොලීසිය පවසයි. සැකකරුගේ බිරිද වසර ගනනාවක් තිස්සේ සැකකරු අතහැර දමා ගොස් ඇති අතර එම නිසා අදාළ පුද්ගලයා හුදකලාව සිට තිබේ. අපයෝජනයට ලක් වූ දැරිය සිය පියා අහිමි වීම නිසා මිත්තනිය භාරයේ සිට තිබේ. මසකට ආසන්න කාලයක් තිස්සේ මෙලෙස ලිංගික අතවර සිදු කළ බවට දැරිය පොලීසියට පවසා ඇති අතර දැරිය වෛද්‍ය පරීක්ෂණයක් සඳහා වැල්ලවාය මූලික රෝහලට ඇතුළත් කර ඇත. සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර වැල්ලවාය පොලිසිය විසින් විමර්ශන සිදු කරයි.", "URL": "https://sinhala.adaderana.lk/news.php?nid=87217", "Category": null, "Parent URL": null}