{"Source": "Adaderana", "Timestamp": "March 18, 2014 05:20 pm", "Headline": "  වටිනාකම ලක්ෂ 18යි - කෑමට නුසුදුසුයි ", "News Content": "වැලිවේරිය, නදුන්ගහහේන ප්‍රදේශයේ පවත්වාගෙන ගිය අයිස් ක්‍රීම් නිෂ්පාදනාගාරයක තිබී මිනිස් පරිභෝජනයට නුසුදුසු අයිස් ක්‍රීම් ලීටර් 15,000ක් පාරිභෝගික අධිකාරිය භාරයට ගෙන තිබේ. පාරිභෝගික අධිකාරියේ වැටලීම් ඒකකයට ලැබුණු තොතුරක් මත සිදු කළ වැටලීමක දී කල් ඉකුත්වු වර්ණක සහ රසකාරක යෙදූ අයිස් ක්‍රීම් තොගය සොයාගෙන ඇති බව වාර්තා වේ. එම අයිස් ක්‍රීම් තොගයේ වටිනාකම රුපියල් ලක්ෂ 18ක් පමණ වන බව පාරිභෝගික අධිකාරිය කියා සිටියි. වැටලීම සිදුකරන අවස්ථාව වන විටත් අදාළ අයිස් ක්‍රීම් තොගයෙන් කොටසක් වෙළඳපලට නිකුත් කර ඇති බව ද අනාවරණය වී තිබේ.", "URL": "https://sinhala.adaderana.lk/news.php?nid=41891", "Category": null, "Parent URL": null}