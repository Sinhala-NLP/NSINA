{"Source": "Adaderana", "Timestamp": "November 18, 2016 08:19 am", "Headline": " හෙරොයින් සහිත ගුලි ගිල්ල අයෙක් අල්ලයි", "News Content": "හෙරොයින් සහිත ගුලි තොගයක් ගිළ චෙන්නායිහි සිට මෙරටට පැමිණි පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන තිබේ.ගුවන් තොටුපොළ පොලිස් මත්ද්‍රව්‍ය නාශක කාර්යාංශය මගින් ඊයේ(17) දහවල් සැකකරු අත්අඩංගුවට ගෙන තිබුණි.එම පුද්ගලයා මීගමුව මහ රෝහලට ඇතුළත් කර විරේක ගන්වා මත්ද්‍රව්‍ය සහිත ගුලි පහක් පිටතට ගෙන ඇති බව වාර්තා වෙයි.ආමාශයේ පවතින මත්ද්‍රව්‍ය ගුලි පිටතට ගැනීමට තවදුරටත් සැකකරු රෝහලේ රදවා සිටියි.අදාළ පුද්ගලයා ආදුරුප්පුවිදියේ පදිංචි 55 හැවිරිදි අයෙකු බව අද දෙරණ ගුවන් තොටුපොළ වාර්තාකරු සඳහන් කරයි.සැකකරු මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු දින 07 රැදවුම් නියෝග මත වැඩිදුර විමර්ශන සිදු කිරීමට අවසර ලබාදී තිබේ.", "URL": "https://sinhala.adaderana.lk/news.php?nid=66129", "Category": null, "Parent URL": null}