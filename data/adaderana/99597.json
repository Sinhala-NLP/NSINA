{"Source": "Adaderana", "Timestamp": "November 22, 2018 01:20 pm", "Headline": "ආර්ජන්ටිනාවට ජය ", "News Content": "ආර්ජන්ටිනාව සහ මෙක්සිකෝව අතර පැවැති පාපන්දු තරඟයකින් ගෝල 2ට 0ක් ලෙස ජය වාර්තා කිරීමට ආර්ජන්ටිනාව සමත් විය. ඊයේ(21) ඉතා උණුසුම් ආකාරයෙන් ආරම්භ වූ එම තරඟයේ 2වන මිනිත්තුවේදී පළමු ගෝලය වාර්තා කිරීමට ආර්ජන්ටිනාව සමත් වූ අතර අනතුරුව ප්‍රතිවාදී මෙක්සිකෝ කණ්ඩායම විසින් ගෝල වාර්තා කිරීමට උත්සහ කළත් ඒවා අසාර්ථක වූයේ ප්‍රතිවාදී ගෝල රකින්නාගේ දක්ෂතා හේතුවෙනි. ඒ අනුව පළමු අර්ධය අවසන් වූයේ ගෝල 1ට 0ක් ලෙස ආර්ජන්ටිනා කණ්ඩායම ඉදිරියෙන් තබමිනි. අනතුරුව ආරම්භ වූ තරඟයේ දෙවන අර්ධයේ දී වැඩි වේලාවක් යන තෙක් ගෝල වාර්තා කිරීමට දෙපිලටම අවස්ථාව උදා වූයේ නැති අතර තරඟයේ 87 වන මිනිත්තුවේදී තවත් ගෝලයක් වාර්තා කිරීමට ආර්ජන්ටිනා කණ්ඩායම සමත් විය. එම අර්ධයේදී ද ප්‍රතිවාදී මෙක්සිකෝ කණ්ඩායමට ගෝල වාර්තා කිරීමට නොහැකි වූ අතර තරඟය අවසන් වූයේ ගෝල 2 ට 0ක් ලෙස ආර්ජන්ටිනාවට ජය හිමි කර දෙමිනි.", "URL": "https://sinhala.adaderana.lk/news.php?nid=99597", "Category": null, "Parent URL": null}