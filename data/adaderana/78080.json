{"Source": "Adaderana", "Timestamp": "September 27, 2017 05:19 pm", "Headline": " දිස්ත්‍රික්ක 4ට නාය යාමේ අනතුරු ඇඟවීම් තවදුරටත් වලංගුයි!", "News Content": "පවත්නා අයහපත් කාලගුණ තත්ත්වයත් සමඟ ආපදා කළමනාකරණ මධ්‍යස්ථානය දිස්ත්‍රික්ක තුනකට නායයාමේ අනතුරු ඇඟවීම් නිකුත් කර තිබූ අතර එය දිස්ත්‍රික්ක 4ක් දක්වා මේ වන විට ඉහළ ගොස් තිබේ.එම දිස්ත්‍රික්ක නම් කළුතර, රත්නපුරය සහ නුවරඑළිය සහ කෑගල්ලයි.පවත්නා අධික වැසි තත්ත්වය ඉදිරියටත් ඒ ආකාරයෙන්ම පැවැතියහොත් ආරක්ෂාකාරී පියවර අනුගමනය කරන ලෙස ආපදා කළමනාකරණ මධ්‍යස්ථානය අදාළ ප්‍රදේශවල ජනතාවගෙන් ඉල්ලා සිටී. එමෙන්ම අද දිනයේ මිලිමීටර් 103 -175 දක්වා වර්ෂාපතනයක් දිවයිනේ සමහර ප්‍රදේශවලට ලැබී ඇති අතර ඒ හේතුවෙන් පරිසර ඉතාම තෙත සහිතය බවත්, ඒ හේතුවෙන් නායයෑම් ලක්ෂණ දුටු සැනින් ඉවත් වන ලෙස ජනතාවට දැනුම් දෙයි.කුකුළේ ගඟ ජලාශයේ වාන්දොරටුවක් විවෘත කිරීම හේතුවෙන් කළු ගඟේ ජල මට්ටම සුළු වශයෙන් ඉහළ ගොස් ඇති බවත්, ඒ හේතුවෙන් පහත් බිම් ජනතාව අවධානයෙන් සිටින ලෙසත් දන්වා සිටී.තව දුරටත් වැසි තත්ත්වය පවතින බවත්, ගංගා දෙපස ජනතාව කල්පනාකාරී විය යුතු බවත් කාලගුණ විද්‍යා දෙපාර්තමේන්තුව පවසයි.හදිසි ආපදා තත්ත්වයක් ඇති වුවහොත් පොලීසිය හා ආරක්ෂ අංශ සීරුවෙන් තබන බවද ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=78080", "Category": null, "Parent URL": null}