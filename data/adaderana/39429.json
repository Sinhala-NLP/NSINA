{"Source": "Adaderana", "Timestamp": "December 8, 2013 09:43 pm", "Headline": "රනිල්ටත් සජිත්ටත් රත්තරන් අවසන් දිනයක් දෙයි", "News Content": "චූලෝදර මහෝදර මෙන් ගැටෙන විපක්ෂනායක රනිල් වික්‍රමසිංහ මහතාත් සජිත් ප්‍රේමදාස මන්ත්‍රීවරයාත් ලබන 21 වැනිදා පැවැත්වෙන එක්සත් ජාතික පක්ෂ සම්මේලනයේදී සමඟි නොවන්නේ නම් තමන් දැඩි තීන්දුවක් ගන්නා බව දකුණු පළාත් සභා මන්ත්‍රී ක්‍රිෂාන්ත පුෂ්පකුමාර මහතා පවසයි. මොවුන් දෙදෙනා අතර ඇත්තේ පෞද්ගලික න්‍යාය පත්‍රයක් බවත්, රණ්ඩු වේවී මරාගෙන යන්නේ මළගමකට බවත්, එහෙම ගියොත් 2022වත් ආණ්ඩුවක් ගැනීමට නොහැකි බවත් තමට විනය පරීක්ෂණ පැවැත්වුවත් කමක් නැති බවත් තිස්පන් ලක්ෂයක් වන එජාප පාක්ෂිකයින් වෙනුවෙන් මෙම කතාව කියන බවත් හෙතෙම අවධාරණය කරයි. ගාල්ල - බටදුවේ මන්ත‍්‍රීවරයාගේ නිවසේ අද (08) සවස පැවැති මාධ්‍ය හමුවකට එක්වෙමින් මන්ත‍්‍රීවරයා සඳහන් කළේ සිය ඉල්ලීම ඉටු නොවන්නේ නම් ඉදිරියේ දී එක්සත් ජාතික පක්ෂයෙන් තමන් තරග නොකරන බවයි. පක්ෂ සම්මේලනයේදී දෙදෙනා අත්වැල් බැඳගෙන අපි අතර ඇති රණ්ඩු සරුවල් ඉවරයි කියා සමඟි නොවන්නේ තමන් තමන් කුඹුරක් කොටාගෙන හේනක් වවාගෙන ඉන්නේ යැයිද හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=39429", "Category": null, "Parent URL": null}