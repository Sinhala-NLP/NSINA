{"Source": "Adaderana", "Timestamp": "January 5, 2011 03:13 pm", "Headline": "දිනක් වයසැති බිළිඳියක් පොලිතින් උරයකින් හමුවෙයි", "News Content": "පොලිතින් උරයක ඔතා මාර්ගය අයිනේ දමා තිබු දිනයක් වයසැති ළදරු මළ සිරුරක් පොලීසිය විසින් අද(05)පෙරවරුවේ සොයාගෙන තිබේ. වැලිකන්ද පොලිස් වසමේ පොළොන්නරුව- මඩකළපුව මාර්ගයේ ත‍්‍රිකෝණ මඩුව හන්දියේ පොලිතින් උරයක ඔතා මාර්ගය අයිනේ දමා තිබියදී මෙම ගැහැණු ළදරු මළ සිරුර හමු වී ඇත. මෙම මළසිරුර දැනට වැලිකන්ද රෝහලේ මෘත ශරිරාගාරයේ තබා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. වැලිකන්ද පොලිස් ස්ථානය මගින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=13291", "Category": null, "Parent URL": null}