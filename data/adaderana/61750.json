{"Source": "Adaderana", "Timestamp": "July 4, 2016 11:47 am", "Headline": " ගවයෙකුගේ සිරුරක් මැණික් ගඟේ පාවෙයි", "News Content": "සෙල්ලකතරගම පාලම අසළ මැණික් ගඟේ වැටී මියගිය ගවයෙකුගේ සිරුරක් දින කිහිපයක් තිස්සේ නරක් වෙමින් පවතින බව වාර්තා වෙයි.අද දෙරණ වාර්තාකරු සඳහන් කළේ දින දෙකක පමණ කාලයක සිට මී ගවයෙකුගේ සිරුරක් මැණික් ගඟේ පවතින බවට බලධාරීන් දැනුම්වත් කළ ද මෙතෙක් එය ඉවත් කිරීමට පියවර ගෙන නොමැති බවයි.කතරගම ජලසම්පාදන කටයුතු සඳහා මැණික් ගඟේ ජලය භාවිත කරන අතර වන්දනාවේ පැමිණෙන සැදැහැවතුන්ගේ ජල අවශ්‍යතා සපුරා ගැනීමට ද මැණික් ගඟ භාවිත කරයි.එම ගව සිරුර සම්බන්ධයෙන් අද දෙරණ කළ විමසීමකදී කතරගම ප්‍රාදේශිය ලේකම් කේ.එල්.ඒ.එල්. ජයතිලක මහතා ප්‍රකාශ කළේ කම්කරුවන් අදාළ ප්‍රදේශයට පිටත්කර හැරිය බවයි.", "URL": "https://sinhala.adaderana.lk/news.php?nid=61750", "Category": null, "Parent URL": null}