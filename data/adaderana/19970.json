{"Source": "Adaderana", "Timestamp": "November 13, 2011 08:18 am", "Headline": " ඉන්දීය ඔයිල් සමාගමෙන් නව පෙට්‍රල් ප්‍රභේදයක්", "News Content": "ඔක්ටේන් 91 නමින් නව පෙට්‍රල් ‍ප්‍රභේදයක් ඉදිරි දින කිහිපය තුළ හඳුන්වාදීමට ලංකා ඉන්දීය ඔයිල් සමාගම තීරණය කර තිබේ. ශ්‍රී ලංකාවට ඉතා ගැලපෙන පරිසර හිතකාමී පෙට්‍රල් ප‍්‍රභේදයක් ලෙස මෙය හඳුන්වාදීමට අපේක්ෂිත බව සඳහන් කෙරෙයි. දිනකට එම පෙට්‍රල් ලීටර් මිලියන 5ත් 6ත් අතර ප්‍රමාණයක් බෙදා හැරීමට අපේක්ෂා කරන බව ද ලංකා ඉන්දියන් ඔයිල් සමාගම සඳහන් කර තිබේ. මීට අමතරව ඉදිරි මාස කිහිපය ඇතුළත\"යුරෝ - ත්‍රී\" නමින් තවත් පෙට්‍රල් ‍ප්‍රභේදයක් හඳුන්වා දෙන බව ද එම සමාගම සඳහන් කරයි. ලංකා ඉන්දියන් ඔයිල් සමාගම මෙරට තෙල් බෙදා හැරීමේ නිරතව සිටින එකම පෞද්ගලික ආයතනය යි.", "URL": "https://sinhala.adaderana.lk/news.php?nid=19970", "Category": null, "Parent URL": null}