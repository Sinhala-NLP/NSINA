{"Source": "Adaderana", "Timestamp": "July 29, 2019 11:34 am", "Headline": "ආර්ථිකය මෙහෙය වන්න පුළුවන් එජාපයට පමණයි-කිරිඇල්ල", "News Content": "මෙරට ආර්ථිකය මෙහෙයවිය හැක්කේ එක්සත් ජාතික පක්ෂයට පමණක් බව අමාත්‍ය ලක්ෂ්මන් කිරිඇල්ල මහතා පවසයි. දෙල්තොට ප්‍රදේශයේ පැවති වැඩසටහනකට එක් වෙමින් ඔහු මේ බව සඳහන් කළේය. විවිධ පාර්ශව විසින් ජාතිවාදය ඇවිස්සීමට උත්සාහ ගනිමින් සිටින බවත් ඒ ඔස්සේ එම පිරිස් මැතිවරණ ජයග්‍රහණය අපේක්ෂා කරන බවත් ඔහු වැඩිදුරටත් කියා සිටියේය. එක්සත් ජාතික පක්ෂය සියලු ජාතීන්ගේ අයිතීන් වෙනුවෙන් පෙනී සිටින පක්ෂයක් බව ඔහු පවසයි. රටේ ආර්ථිකය මෙහෙවයවමින් සියලු ජාතීන් හා එක්ව ගමනක් යා හැක්කේ එක්සත් ජාතික පක්ෂයට බවත් ලක්ෂ්මන් කිරිඇල්ල මහතා පවසා සිටියේය.", "URL": "https://sinhala.adaderana.lk/news.php?nid=115258", "Category": null, "Parent URL": null}