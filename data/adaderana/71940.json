{"Source": "Adaderana", "Timestamp": "April 10, 2017 03:29 pm", "Headline": " නීති විරෝධීව ගව මස් ඇද්ද 3ට වැඩ වරදී", "News Content": "නීති විරෝධීව ත්‍රීරෝද රථයකින් ගව මස් ප්‍රවාහනය කරමින් සිටි පුද්ගලයින් තිදෙනෙකු රඹෑව ප්‍රදේශයේදී පොලිස් විශේෂ කාර්යය බලකාය විසින් අත්අඩංගුවට ගෙන තිබේ.පොලිස් විශේෂ කාර්යය බලකා කුරුසහන්දිය බලකා කඳවුරේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි.අදාළ ත්‍රී රෝද රථයේ තිබී ගව මස් කිලෝග්‍රෑම් 152ක තොගයක් පොලිස් විශේෂ කාර්යය බලකාය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා මිහින්තලය පොලීසිය වෙත බාරදුන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=71940", "Category": null, "Parent URL": null}