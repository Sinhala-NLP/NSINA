{"Source": "Adaderana", "Timestamp": "November 19, 2012 08:20 am", "Headline": "නීතීඥ සංගමය කතානායකවරයා හමුවෙයි", "News Content": "ලබන බදාදා දිනයේ දී කථානායක චමල් රාජපක්ෂ මහතා සමග සාකච්ඡාවක් පැවැත්වීමට නියමිත බව ශ්‍රී ලංකා නීතීඥ සංගමය පවසයි. ඒ අනුව එහිදී අගවිනිසුරු ආචාර්ය ශිරාණි බණ්ඩාරනායක මහත්මියට එල්ල වී ඇති දෝශාභියෝගය පිළිබඳව සාකච්ඡා කිරීමට නියමිත බව එම සංගමය සඳහන් කළේය. එම සාකච්ඡාවේ දී දෝශාභියෝග චෝදනාව පිළිබඳව පමණක් සාකච්ඡා කිරීමට බලාපොරොත්තු වන බව ද එම සංගමය සඳහන් කරයි. මෙම සාකච්ඡාව සඳහා නීතීඥ සංගමයේ විධායක සභාවේ නිලධාරීන් සහභාගීවීමට නියමිත බව සඳහන්ය. අදාළ සාකච්ඡා පාර්ලිමේන්තු සංකීර්ණයේ පැවැත්වීමට නියමිත බව ද වාර්තා වේ.", "URL": "https://sinhala.adaderana.lk/news.php?nid=29303", "Category": null, "Parent URL": null}