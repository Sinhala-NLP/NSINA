{"Source": "Adaderana", "Timestamp": "August 24, 2018 07:29 pm", "Headline": "හිතුමතේට ඇප ", "News Content": "ඇප මුදල ගෙවීමට කිසිවෙකු ඉදිරිපත් නොවීම හේතුවෙන් රක්ෂිත බන්ධනාගාර ගත කෙරුණු බටුගහගේ දොන් සුමතිපාල නොහොත් හිතුමතේ ජීවිතේ නමින් ප්‍රකට පුද්ගලයාට ඇප ලබා දීමට ඔහුගේ භාරකරු අද කටයුතු කළේය. 2006 වසරේදී පොල්ගස්ඕවිට ප්‍රෙද්ශයේ පිහිටි වෛද්‍යවරයෙකුගේ නිවසකින් රුපියල් ලක්ෂ 3ක් වටිනා රත්‍රං ආභරණ සොරකම් කිරීමේ සිද්ධියක් සම්බන්ධයෙන් බටුගහගේ දොන් සුමතිපාල නොහොත් හිතුමතේ ජීවිතේ නමින් ප්‍රකට පුද්ගලයා පිළියන්දල පොලීසිය විසින් පසුගියදා අත්අඩංගුවට ගෙන තිබුණි. ඔහුව කැස්බෑව මහේස්ත්‍රාත් අධිකරණයට ඊයේ ඉදිරිපත් කිරීමෙන් අනතුරුව ඇප නියම වුණත් ඇප ලබා දීමට කිසිවක් ඉදිරිපත් නොවීම හේතුවෙන් ඔහු යළි රක්ෂිත බන්ධනාගාර ගත කිරීමට කැස්බෑව මහේස්ත්‍රාත් අධිකරණය නියම කළේය. කෙසේ නමුත් කලක් ඔහුගේ භාරකරු ලෙස කටයුතු කළ විශ්‍රාමික ගෘප් කපිතාන් ක්‍රිශාන්ත මනම්පේරි මහතා ඉදිරිපත්ව එම ඇප මුදල ගෙවා ඔහු නිදහස් කරගනු ලැබුවේය.", "URL": "https://sinhala.adaderana.lk/news.php?nid=94972", "Category": null, "Parent URL": null}