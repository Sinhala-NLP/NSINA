{"Source": "Adaderana", "Timestamp": "June 30, 2011 07:07 am", "Headline": "ගලබොඩ රක්ෂිතයේ අක්කර 50 ක් ඉවරයි-ගින්න තවත් වැඩිවෙයි", "News Content": "වලපනේ ප්‍රාදේශීය ලේකම් කොට්ඨාසයට අයත් ගලබොඩ රක්ෂිතයේ ඇති වූ ගින්න තවදුරටත් ව්‍යාප්ත වෙමින් පවතින බව නුවරඑළිය දිස්ත්‍රීක් ආපදා කළමනාකරණ මධ්‍යස්ථානය පවසයි. වියළි සහ සුළං සහිත කාලගුණික තත්ත්වය නිසා ගින්නේ ව්‍යාප්තිය තීව්‍ර වී ඇතැයිද මේවන විට රක්ෂිතයේ අක්කර 50 ක පමණ භූමි භාගයක් ගින්නෙන් විනාශ වී ඇතැයිද ආපදා කළමනාකරණ මධ්‍යස්ථානයේ නුවරඑළිය දිස්ත්‍රීක් සම්බන්ධීකාරක එරන්දන හේමවර්ධන මහතා අද දෙරණට කියා සිටියේය. ඊයේ පස්වරුවේ ඇති වූ මෙම ගින්න මැඩපැවැත්වීමට සියලු කටයුතු යොදා ඇතත් බෑවුම් සහිත භූගෝලීය තත්ත්වය,වියළි සහ සුළං සහිත කාලගුණික තත්ත්වය නිසා ගින්න මැඩ පැවැත්වීම අසීරුවී ඇතැයි හෙතෙම සඳහන් කළේය. මෙම ගින්න ඇති වීමට හේතුව නිසි ලෙස මෙතෙක් අනාවරණය වී නැතත් කිසියම් පුද්ගලයෙකු විසින් කරන ලද ගිනි තැබීමක් යයි සැක කළ හැකි බව නුවරඑළිය දිස්ත්‍රීක් සම්බන්ධීකාරක එරන්දන හේමවර්ධන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17086", "Category": null, "Parent URL": null}