{"Source": "Adaderana", "Timestamp": "July 26, 2018 10:20 am", "Headline": "පකිස්ථාන මහ මැතිවරණයේ නිකුත් කළ ප්‍රතිඵල අනුව ඉම්රාන් ඛාන් ඉදිරියෙන්", "News Content": "පකිස්තාන මහමැතිවරණයේ ප්‍රතිපල නිකුත් කිරීම ප්‍රමාද වෙමින් ඇති බව විදෙස් මාධ්‍ය වාර්තා කරයි. කෙසේ නමුත් දැනට නිකුත්වී ඇති ප්‍රතිපල වලට අනුව හිටපු ක්‍රිකට් ක්‍රීඩක ඉම්රාන් ඛාන්ගේ පක්ෂය ඉදිරියෙන් සිටින බවද එම වාර්තා වැඩිදුරටත් සඳහන් කළේය. ඊයේ(25) පැවති පාකිස්තාන මහමැතිවරණයේ ඡන්ද ගණන් කිරීමේ කටයුතු මේ වන විට සිදුවෙමින් තිබේ. ලියාපදිංචි ඡන්ද දායකයින්ගෙන් සියයට 50ත් 55ත් අතර පිරිසක් ඡන්දය ප්‍රකාශ කර ඇති බවයි වාර්තා වෙයි. ප්‍රකාශිත ඡන්දවලින් සියයට 35ක පමණ ප්‍රමාණයක් මේ වන විට ගණනය කර ඇති අතර ඒ අනුව ඉම්රාන් ඛාන්ගේ තරීක් - ඉ - ඉන්සාෆ් පක්ෂය ආසන 113ක බලය හිමිකර ගෙන ඇති බව නිල නොවන වාර්තාවල දැක්වෙයි. කෙසේ නමුත් ඡන්දය ගණන් කිරීමේ කටයුතු ප්‍රමාද වෙමින් තිබී ඇති අතර මේ හේතුවෙන් ප්‍රතිපල නිකුත් කිරීමද ප්‍රමාදවී ඇති බව එම වාර්තා සඳහන් කළේය. මෙහි කිසියම් කුමන්ත්‍රණයක් සිදු නොවන බවත් තාක්ෂණික දෝෂයක් හේතුවෙන් ඡන්ද ගණනය කිරීමේ කටයුතු ප්‍රමාදවූබවත් එරට මැතිවරණ කොමිසමේ ලේකම්වරයා පවසා තිබේ.", "URL": "https://sinhala.adaderana.lk/news.php?nid=93225", "Category": null, "Parent URL": null}