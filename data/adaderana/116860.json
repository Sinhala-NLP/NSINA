{"Source": "Adaderana", "Timestamp": "August 18, 2019 07:45 pm", "Headline": "මං හිතුවට වඩා ගෝඨාභය කපටියි-විමල්", "News Content": "ශ්‍රී ලංකාවේ අභ්‍යන්තර ආපදා තත්ත්වයක් නිර්මාණය කර, අතපෙවීම් සිදුකිරීමට අමෙරිකාව සැලසුම් කර තිබූ බව පසුගිය කාලයේවූ සිද්ධිවලින් පෙනීයන්නේ යැයි ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි. ගම්පහ, රද්දොළුගමදී පැවති සම්මන්ත්‍රණයකදී මන්ත්‍රීවරයා මේ බව සඳහන් කළේය. එහිදි අදහස් දැක්වු මන්ත්‍රීවරයා පැවසුවේ රටකට විදේශික බලවේගයන්ට කඩාවදින්න අවශ්‍ය නම් එම රට තුල ආපදාවක් හැදිය යුතු බවයි. ඉන් පසුව ඔවුන්ම එම රටේ පිහිට එන බවද මන්ත්‍රීවරයා පැහැදිලි කළේය. 2010 වසරේ සිට තවුහිද් ජමාත් සංවිධානය පිහිටවු බවත් ඒ සඳහා විදේශ ආධාර ගෙන එමට අවශ්‍ය බැවින් ඒ සඳහා පැවති විදේශීය විනිමය පනතද වෙනස් කළ බවද මන්ත්‍රීවරයා පෙන්වා දෙයි. ISIS සංවිධානයේ රට තුල සිටින ත්‍රස්තයන් සම්බන්දයෙන් සිදු කරණ විමර්ශන කටයුතු නවතා දැමීම සඳහා බුද්ධි අංශයේ නිලධාරින්ට නීතිමය පියවර ගත් බවද ඒ මහතා බැවසීය. ඇතැම් ගිවිසුම් පසුගිය ආණ්ඩු සමයේ අත්සන් කළද එවැනි දෙ සිදු කළ යම් යම් නිතී රෙගුලාසි ඇතිව බවත් මන්ත්‍රීවරයා පෙන්වා දෙයි. ගෝඨාභය රාජපක්ෂ මහතා අත්සන් කළ ගිවිසුම් අස්සන් කළේ අවුරුදු 10කට බවත් එය බලාත්මක වන්න තව ගිවිසුමක් අත්සන් කළොත් පමනක් බවත් ඒ අනුව එම අවසන් ගිවිසුම අත්සන් නොකළහොත් කිසිදු ගිවිසුමක් බලාත්මක නොවන බවත් මන්ත්‍රීවරයා එහාදි පෙන්වා දුන්නේය. ඒ බව පැවසු විමල් වීරවංශ මන්ත්‍රීවරයා පැවසුවේ තමන් හිතුවාටත් වඩා ගෝඨාභය රාජපක්ෂ මහතා කපටි බවයි.", "URL": "https://sinhala.adaderana.lk/news.php?nid=116860", "Category": null, "Parent URL": null}