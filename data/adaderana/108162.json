{"Source": "Adaderana", "Timestamp": "April 18, 2019 01:41 pm", "Headline": "හෝමඇළ පාලම නිසා මිනිස් ජීවිත දහස් ගණනක් අවදානමේ", "News Content": "උඩුගම-කොන්ඩගල ප්‍රදේශයේ පිහිටි හෝමඇළ හරහා වැටී ඇති පාලම වර්ෂාවත් සමඟ ජල පහරට ගසාගෙන පැමිණි ගසක් ගැටීමෙන් පාලමට දැඩි හානි සිදුව ඇති බව අද දෙරණ වාර්තාකරු පවසයි. ඊයේ(17) සවසවරුවේ ප්‍රදේශයට ඇදහැළුනු දැඩි වර්ෂාවත් සමඟ පාලම විනාශවී ඇති බව වාර්තා වෙයි. පාලම පාලමේ ස්ථාන කිහිපයක් පුපුරා ගොස් ඇති අතර එහි ගමන් කරන ජනතාව අවධානම් සහිත ගමනක යෙදෙමින් එගොඩ මෙගොඩ වන බව වාරතාවෙයි. ප්‍රදේශවාසීන් පවසන්නේ කොයි මොහොතේ හෝ පාලම කඩා වැටී ව්‍යසනයක් සිදුවන ඉඩකඩක් පවතින බවය. මේ හේතුවෙන් තමන් දැඩි බියකින් පාලමේ ගමන් කරන බව ප්‍රදේශවාසීන් පවසයි. මේ හේතුවෙන් පාලමේ ගමනා ගමන කටයුතු එක් වරකට එක් පුද්ගලයෙකු ලෙස එගොඩ මෙගොඩ වීමට කටයුතු කරන ලෙස උඩුගම පොලීසියේ පොලිස් ස්ථානාධිපතිවරයාද උපදෙස් ලබා දුන් බව ගම්වාසීන් සඳහන් කළේය. එමෙන්ම අද(18) උදෑසන සිට ගම්වාසීන් විසින් අවධානම අඩු කිරීම සඳහා අබලන් පාලම හරහා පුවක් කොට කිහිපයක් දමා පාලම තාවකාලික සකස් කිරීමට කටයුතු කර තිබූ බව අද අප වාර්තාකරු සඳහන් කළේය. හොමදොල, බටකැටිය, නොම්මර 3 කොටස ආදී ප්‍රදේශවල ජනතාව ගමනා ගමන අවශ්‍යතා සඳහා පවුල් 350 පමණ පිරිසක් මෙම පාලම භාවිතා කරයි. මීට වසර පහකට පමණ කාලයක සිට මෙම ස්ථානයෙන් පාලමක් ඉදිකිරීමට කටයුතු කලද මේ දක්වා එම පාලමේ කොටසක් හෝ නිම කිරීමට කොන්ත්‍රාත් සමඟම අපොහොසත්වී ඇති බව ප්‍රදේශවාසීන් සඳහන් කරති. එමෙන්ම නව පාලම ඉඳි කිරීම සඳහා කපන ලද විශාල වලක් මෙම පැරණි පාලම අබලන්වීමට ප්‍රධාන හේතුවක් ලෙස ගම්වාසීන් පෙන්වා දෙයි. වසර පහක පමණ කාලයක සිට නව පාලම අවස්ථා කිහිපයකදී ඉදි කිරීමට කටයුතු කලද කොන්ත්‍රාත්කාර සමාගම මන්දගාමී අයුරින් පාලමේ ඉදි කිරීමට කටයුතු කරන්නේ ඇයි දැයි ප්‍රදේශවාසීන් විමසයි. කඩිනමින් මෙම පාලමේ අවධානම් තත්වය හඳුනාගෙන ඊට විකල්පයක් සලසා දෙන මෙන් ගම්වාසීන් ඉල්ලාසිටී.", "URL": "https://sinhala.adaderana.lk/news.php?nid=108162", "Category": null, "Parent URL": null}