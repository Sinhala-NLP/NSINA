{"Source": "Adaderana", "Timestamp": "March 13, 2016 10:49 am", "Headline": "පියා ඝාතනය කළ පුතා මාට්ටු", "News Content": "පියා ඝාතනය කිරීම සම්බන්ධයෙන් සැකපිට පුත්‍රයෙකු හපුතලේ පොලීසිය විසින් අත්අඩංගුවට ගෙන තිබේ.හපුතලේ, දඹේතැන්න, මාවුස්සාගොල්ල ප්‍රදේශයේ දී මුගුරකින් පහර දී පුද්ගලයෙකු ඝාතනය කිරීම සම්බන්ධයෙන් හපුතලේ පොලීසියට තොරතුරු ලැබී තිබුණි.ඝාතනයට ලක්ව ඇත්තේ 62 හැවිරිදි පුද්ගලයෙකු බව සඳහන්ය.අදාළ ඝාතනය පවුල් ආරවුලක් හේතුවෙන් සිදුව ඇති බවට පොලීසිය සිදුකළ මූලික පරීක්ෂණවල දී අනාවරණය වී තිබේ.ඒ අනුව සිද්ධිය සම්බන්ධයෙන් ඝාතනයට ලක්වු පුද්ගලයාගේ පුත්‍රයා අත්අඩංගුවට ගත් බව හපුතලේ පොලීසිය සඳහන් කළේය.සැකකරු 35 හැවිරිදි අයෙකු වන අතර ඔහු බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58162", "Category": null, "Parent URL": null}