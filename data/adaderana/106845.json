{"Source": "Adaderana", "Timestamp": "March 27, 2019 04:36 pm", "Headline": "නාත්තණ්ඩියේ දවස් කීපයක් වතුර නෑ-ජල සම්පාදන කාර්යාලය වටලයි", "News Content": "නාත්තණ්ඩියේ ප්‍රදේශ කීපයක ජනතාව තම් ප්‍රදේශවලට ජලය බෙදා හැරීම ජල සම්පාදන මණ්ඩලය මඟින් දින කීපයක සිට නතර කර ඇති බව පවසමින් අද (27) පෙරවරුවේ ජල සම්පාදන මණ්ඩලයේ නාත්තන්ඩිය කාර්යාලය වටකර සිය විරෝධතාවයක් පවත්වා තිබේ. අද පෙරවරු නවයට පමණ ජනතාව කාර්යාලයට පැමිණියත් වගකිව යුතු කිසිදු නිලධාරියෙකු කාර්යාලයේ නොසිටි හෙයින් ජනතාව කෝපයට පත්වූ අතර පසුව ප්‍රදේශයේ දේශපාලන නියෝජිතයන් කැඳවීමට ජනතාව පියවර ගෙන ඇත. ජනතා ඉල්ලීම පරිදි පුත්තලම දිස්ත්‍රික් එකසත් ජාතික පක්ෂ පරෙලිමේන්තු මන්ත්‍රී අශෝක ප්‍රියන්ත , නාත්තන්ඩිය ප්‍රාදේශීය සභාවේ සභාපති නිලන්ත ප්‍රනාන්දු යන මහත්වරු ඇතුළු ප්‍රාදේශීය සභාවේ සභිකයන් කීප දෙනෙකු පැමිණියත් පැයකට වැඩි කාලයක් යන තෙක් කිසිදු නිලධාරියෙකු නොපැමිණි අතර මේ හේතුවෙන් ඉහළට පැමිණිලි කිරීමට දේශපාලකයන් පියවර ගෙන ඇත. එහි ප්‍රතිඵලයක් ලෙස මේ කාර්යාලයේ ප්‍රධාන නිලධාරියා පැමිණි අතර එහිදී ඔහුට ජනතා විරෝධය එල්ල කර තිබේ. මේ නිලධාරියා මෙන්ම කුරුණෑගල කාර්යාලයේ කළමනාකරු යැයි කියා ගත් නිලධාරිනිය ජනතාව හෝ දේශපාලකයන් කි කරුණු පිළිනොගත් අතර පාර්ලිමේන්තු මන්ත්‍රී අශෝක ප්‍රියන්ත මහතාවද පිළිනොගෙන කථා කර තිබේ. \" මට පුළුවන් දිනයක් දෙන්නම් එතකොට කුරුණෑගලට එන්න \" මේ අයුරින් පුත්තලම දිස්ත්‍රික් පාර්ලිමේන්තු මන්ත්‍රීවරයා දුරකතනයෙන් ඇමතු නිලධාරිනිය දුරකථනය විසන්ධි කර තිබේ. මෙහිදී අසරණ භාවයට පත්වූ අශෝක ප්‍රියන්ත පුත්තලම දිස්ත්‍රික් පාර්ලිමේන්තු මන්ත්‍රීවරයා නිලධාරීන් දේශපාලකයන් පිළිනොගන්නා තැනට පත් වුයේ මහජනතාව නිසා බව පැවසිය. ඉතා ඉක්මනින් ජල ගැටළුවට විසදුම් ලබා දෙන බවට වූ පොරොන්දුවක් හේතුවෙන් පසුව ජනතාව විසිර ගොස් තිබේ.", "URL": "https://sinhala.adaderana.lk/news.php?nid=106845", "Category": null, "Parent URL": null}