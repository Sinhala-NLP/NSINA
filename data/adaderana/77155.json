{"Source": "Adaderana", "Timestamp": "September 5, 2017 03:26 pm", "Headline": "  ලුනම අනතුරින් 5ට තුවාලයි", "News Content": "හුංගම - ලුනම ප්‍රදේශයේදී අද (05) දහවල් වෑන් රථයක් විදුලි කණුවක ගැටී සිදුවූ අනතුරකින් වෑන් රථයේ ගමන්ගත් පස්දෙනෙකු තුවාල ලබා අම්බලන්තොට රෝහලට ඇතුළත් කර තිබේ .මෙසේ අනතුරට ලක්ව ඇත්තේ බද්දේගම ප්‍රදේශයේ සිට ඇඹිලිපිටිය දක්වා කුඩා ළමුන් ඇතුළු 13 දෙනෙකු ගමන්ගත් වෑන් රථයක් වන අතර අනතුරට හේතුව මෙතෙක් අනාවරණ වී නොමැති බව හුංගම පොලීසියේ රථවාහන අංශය කියා සිටියේය.අනතුරින් පසු වෑන් රථය පෙරළී ගොස් තිබු අතර එහිදී කුඩා ළමුන් දෙදෙනෙකු හා වැඩිහිටි පිරිමි පුද්ගලයින් දෙදෙනෙකු සහ එක කාන්තාවක තුවාල ලබා අම්බලන්තොට රෝහලට ඇතුළත් කර තිබේ.අනතුර සම්බන්ධයෙන් හුංගම පොලීසියේ රථවාහන අංශය පරීක්ෂණ පවත්වයි.", "URL": "https://sinhala.adaderana.lk/news.php?nid=77155", "Category": null, "Parent URL": null}