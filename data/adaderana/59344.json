{"Source": "Adaderana", "Timestamp": "April 20, 2016 11:17 am", "Headline": "ගංජා සමඟ ලාංකිකයා ඉන්දියාවේදී කොටු", "News Content": "ඉන්දියාව සහ ශ්‍රී ලංකාව අතර සිදු කෙරුණු ගංජා ජාවාරමකට සම්බන්ධ ශ්‍රී ලාංකිකයෙකු ඉන්දියාවේ පම්බන් පොලීසිය විසින් අත්අඩංගුවට ගෙන තිබේ.මුහුදු මාර්ගයෙන් ප්‍රවාහනය කිරීමට සුදානම් කර තිබූ ගංජා කිලෝග්‍රෑම් 10ක් සමඟ අදාළ පුද්ගලයා අත්අඩංගුවට ගෙන ඇති බව ඉන්දීය මාධ්‍ය වාර්තාකර ඇත.පම්බන් ප්‍රදේශයේ සිට තලෙයිමන්නාරම දක්වා බෝට්ටු මාර්ගයෙන් අදාළ ගංජා තොගය සැකකරු විසින් ප්‍රවාහනය කිරීමට සූදානමින් සිට ඇති බව සඳහන්ය.අත්අඩංගුවට ගත් සැකකරු මන්නාරම ප්‍රදේශයේ පදිංචි 24 හැවිරිදි අයෙකු වන අතර ඔහු පසුගිය 17 වනදා ඉන්දියාවට ගොස් ඇති බව වාර්තා වෙයි.ශ්‍රී ලංකාවේ සිට මෙම ගංජා ජාවාරම මෙහෙයවන පුද්ගලයෙකු විසින් ලබාදෙන උපදෙස්වලට අනුව අදාළ සැකකරු මෙලෙස ඉන්දියාවේ සිට ගංජා ප්‍රවාහනය කිරීමට සැළසුම් කර තිබූ බව ඉන්දීය පොලීසිය සිදු කරන ලද විමර්ශනවලදී අනාවරණය වී තිබේ.", "URL": "https://sinhala.adaderana.lk/news.php?nid=59344", "Category": null, "Parent URL": null}