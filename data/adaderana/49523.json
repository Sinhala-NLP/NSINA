{"Source": "Adaderana", "Timestamp": "February 23, 2015 10:36 am", "Headline": "විමල්ගෙන් ප්‍රශ්න කෙරේ - පැමිණිල්ල බුද්ධදාසගෙන්", "News Content": "පාර්ලිමේන්තු මන්ත්‍රී විමල් වීරවංශ මහතාගෙන් මේවන විට අපරාධ පරීක්ෂණ දෙපාර්තමේන්තුවේ නිලධාරීන් ප්‍රශ්න කරමින් සිටින බව වාර්තා වේ.එම පක්ෂයේ මාධ්‍ය ප්‍රකාශක හිටපු පාර්ලිමේන්තු මොහොමඩ් මුසම්මිල් මහතා කියා සිටියේ නීතිඥයින්ගේ ද සහය ඇතිව ඔහු අද රහස් පොලීසියට ගිය බවයි.රහස් පොලීසිය විසින් කරන ලද දැනුම්දීමක් අනූව මන්ත්‍රීවරයා අද පෙරවරුවේ එහි ගොස් ඇති අතර මේවන විට ඔහුගෙන් ප්‍රශ්න කරන බව දැනගන්නට ඇති බවත්, එහෙත් එසේ ප්‍රශ්න කරන්නේ ශෂී වීරවංශ මහත්මියගේ විදේශ ගමන්බලපත්‍ර සම්බන්ධ ගැටලුවදැයි නොදන්නා බවත්. ඒ මහතා පැවසීය.මේ ගැන පොලිස් මාධ්‍ය ප්‍රකාශකවරයාගෙන් විමසීමක් කිරීමට උත්සාහ කළත් ඔහු සම්බන්ධ කර ගැනීමට නොහැකි විය.කඩුවෙල නගර සභාවේ නගරාධිපති ජී.එච් බුද්ධදාස මහතා විසින් කරන ලද පැමිණිල්ලකට අනූව මෙලෙස ප්‍රශ්න කිරීම සිදුකර ඇත.එනම් 2011 වසරේදී සංවිධානය කර තිබූ පෙළපාලියකට අදාළව මෙම ප්‍රශ්න කිරීම් පොලිස් මූලස්ථානයේ විශේෂ විමර්ශන ඒකකය විසින් සිදුකළ බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=49523", "Category": null, "Parent URL": null}