{"Source": "Adaderana", "Timestamp": "January 21, 2019 07:25 pm", "Headline": "දේශපාලන වශයෙන් අවතැන්වූවන් ගැන එජාපය කියයි", "News Content": "නව ව්‍යවස්ථාවකට එරෙහිව අසත්‍ය ප්‍රචාර සිදු කරන්නේ දේශපාලන වශයෙන් අවතැන්වූවන් බවට එක්සත් ජාතික පක්ෂය චෝදනා කරයි. එහි නියෝජිතයන් මේ අදහස් පළ කළේ අද(21) විශේෂ මාධ්‍ය හමුවක් පවත්වමින්ය. මේ අතර එක්සත් ජාතික පක්ෂයට අවශ්‍ය පරිදි ආණ්ඩුක්‍රම ව්‍යවස්ථාවක් ගෙන ඒමට පියවර නොගන්නා බව නියෝජ්‍ය අමාත්‍ය නලීන් බණ්ඩාර මහතා පවසයි. ඔහු පෙන්වා දෙන්නේ එසේ වුවහොත් ව්‍යවස්ථාව සම්මත කර ගැනිමට සියලු පාර්ශවල සහය ලබාගැනිමට නොහැකි බවයි. මේ අතර කැබිනට් නොවන අමාත්‍ය අජිත් පී. පෙරේරා මහතා අද පැවති මාධ්‍ය හමුවකදී සඳහන් කළේ පළාත් සභා මැතිවරණය කඩිනමින් පැවැත්වීම සඳහා සහය දක්වන බවයි.", "URL": "https://sinhala.adaderana.lk/news.php?nid=102787", "Category": null, "Parent URL": null}