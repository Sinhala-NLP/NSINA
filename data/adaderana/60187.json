{"Source": "Adaderana", "Timestamp": "May 16, 2016 11:58 am", "Headline": " ඉරාකයේ ප්‍රහාරයකින් 14ක් මරුට-20කට තුවාල", "News Content": "ඉරාකයේ ගෑස් කර්මාන්ත ශාලාවකට අයි.එස් සටන්කාමීන් විසින් මරාගෙන මැරෙන ප්‍රහාරයක් එල්ල කර තිබේ.අදාල ප්‍රහාරයෙන් පුද්ගලයින් 14 දෙනෙකු ජීවිතක්ෂයට පත්ව තවත් 20 දෙනෙකු තුවාල ලබා ඇති බව ඉරාක බලධාරීන් සඳහන් කළේය.අදාළ කර්මාන්ත ශාලාවේ ප්‍රධාන ගේට්ටුව අසළදී සටන්කාමීන් විසින් බෝම්බය පුපුරවා ඇති බව විදෙස් මාධ්‍ය වාර්තා කරයි.මරාගෙන මැරෙන සාමාජිකයින් 06 දෙනෙකු අදාළ කර්මාන්ත ශාලාව තුළට ඇතුළු වී ඇති අතර එහිදී ආරක්ෂක අංශ සමග ගැටුමක් ද හටගෙන තිබේ.අදාළ ප්‍රහාරයෙන් ගෑස් ටැංකි 03කට හානි සිදුව ඇති බව විදෙස් මාධ්‍ය වාර්තා සඳහන් කළේය.", "URL": "https://sinhala.adaderana.lk/news.php?nid=60187", "Category": null, "Parent URL": null}