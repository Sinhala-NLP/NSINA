{"Source": "Adaderana", "Timestamp": "October 9, 2016 09:58 am", "Headline": " ජය එංගලන්තයටයි ", "News Content": "බංග්ලාදේශය සමග පැවැති පළමු එක්දින තරගය ලකණු 21කින් ජය ගැනීමට එංගලන්ත කණ්ඩායම සමත් වුණි.බංග්ලාදේශයේ මීර්පූර්හිදී පැවැති තරගයේ ප්‍රථමයෙන් පන්දුවට පහරදුන් එංගලන්තය නියමිත පන්දුවාර 50 දී කඩුලු 08ක් දැවී ලකුණු 309ක් රැස්කර ගත්තේය.එහිදී බෙන් ස්ටොක්ස් ලකුණු 101ක් ලබා ගැනීමට සමත් වුණි.පිළිතුරු වශයෙන් බංග්ලාදේශ කණ්ඩායම සියලු දෙනා දැවී ලබා ගත්තා ලකුණු 288ක් පමණි.එහිදී ඉම්රුල් කේස් ලකුණු 112ක් ලබා ගත්තේය.බංග්ලාදේශ කණ්ඩායමට තරගය ජයග්‍රහණය සඳහා අවස්ථාව තිබුණද අවසන් කඩුලු 05 ලකුණු 17ක් තුළ බිද වැටීම පරාජය වීමට හේතු වුණි.", "URL": "https://sinhala.adaderana.lk/news.php?nid=64846", "Category": null, "Parent URL": null}