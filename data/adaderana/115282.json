{"Source": "Adaderana", "Timestamp": "July 29, 2019 02:34 pm", "Headline": "පරිසරය වෙනුවෙන් ආයෝජනයක්", "News Content": "අන්තර් ජාතික කඩොලාන පරිසර පද්ධති සංරක්ෂණ දිනයට සමගාමීව පුත්තලම කලපුවට අයත් නරිකුඩාව කලපුව ඇතුළු ස්ථාන තුනකදී කඩොලාන පැළ සිටුවීමට අද (29) දින වන සංරක්ෂණ දෙපාර්තුමේන්තුව ඇතුළු රාජ්‍ය ආයතන රැසක් එක්වී තිබුණි. දැනට ලංකාව පුරා පිහිටි කඩොලාන පද්ධතියට තවත් හෙක්ටයාර් දස දහසක් එක් කීරීමේ අරමුණින් ලංකාව පුරා කඩොලාන සිටුවීමට මේ වන විට වන සංරක්ෂණ දෙපාර්තුමේන්තුව හා රාජ්‍ය ආයතන රැසක් එක්වී තිබේ. එයට සමගාමීව නොරෝච්චෝල ලක්විජය බලාගාරය මඟින් පුත්තලම කලපුවේ හෙක්ටයාර් 14ක පමණ නැවත කඩොලාන සිටුවීම අරඹා ඇති අතර ඒ සඳහා වන සංරක්ෂණ දෙපාර්තුමේන්තුව, මහවැලි හා පරිසර අමාත්‍යංශය, සමුද්‍රීය පරිසර ආරක්ෂණ අධිකාරිය යන රාජ්‍ය ආයතනවල සහාය ලබා දී තිබේ. මේ අනුව එහි එක් පියවරක් ලෙස අද දින පුත්තලම කලපුවට අයත් කල්පිටිය නරිකුඩා, අම්මාතොට්ටන්, ආඩන්කන්නී, යන කලපු තීරයේ කඩොලාන පැල 2000 ක් සිටුවීම අද දින සිදුවිය.", "URL": "https://sinhala.adaderana.lk/news.php?nid=115282", "Category": null, "Parent URL": null}