{"Source": "Adaderana", "Timestamp": "December 18, 2018 12:24 pm", "Headline": "මෝටර් රථය මහ මඟ දැවෙද්දි බිරිඳ රක්ෂණ වන්දි ඉල්ලා අරගලයක-දර්ශන සහිතයි", "News Content": "කැලණිය පරණ නුවර පාරේ අද(18) උදෑසන 9.30 ට පමණ මෝටර් රථයක් ගිනි ගෙන දැවී තිබේ. පෑලියගොඩ පොලීසිය සඳහන් කර සිටියේ, විදුලි කාන්දු වීමක් හේතුවෙන් මෙම ගින්න ඇති වන්නට ඇතැයි සැක කරන බවයි. කෙසේ වෙතත් මෝටර් රථය ගිනි ගැනීමෙන් කිසිදු ජීවිත හානියක් වාර්තා නොවු අතර, මෝටර් රථය සම්පූර්ණයෙන්ම අළුවී ගොස් තිබේ. මෙම සිදුවු පසුව මෝටර් රථයේ හිමිකරුගේ භාර්යාව යැයි පැවසෙන කාන්තාවක් මාර්ගයට පිවිස ඉතා කලබලකාරී ලෙස හැසිරෙන ආකාරය අද දෙරණ කැමරාවේ සනිටුහන් විය. ඇය පවසා සිටියේ, තමා බොහෝ වෙහෙස මහන්සි වී තැඹිලි විකුණා උපයා ගත් මුදල්වලින් මෙම මෝටර් රථය මිලදී ගත් බවත්, එනිසා එහි රක්ෂණ මුදල් තමාට හිමි විය යුතු බවත්ය. තම ස්වාමීයා තමා හැර දමා වෙනත් කාන්තාවක් සමඟ ගොස් ඇති බවට ද ඇය කෑ ගසමින් චෝදනා කරන්නට විය. කෙසේ වෙතත් මෝටර් රථය සම්පූර්ණයෙන් දැවී ගොස් ඇති බැවින් එයට හිමි වන්දි මුදලට තමාට අවශ්‍ය බව ඇය පුන පුනා පවසන්ට විය. මෝටර් රථයේ හිමිකරු ඒ මොහොතේ එම අවස්ථාවේ නොසිටි බව ද අප වාර්තාකරු පැවසීය.", "URL": "https://sinhala.adaderana.lk/news.php?nid=100924", "Category": null, "Parent URL": null}