{"Source": "Adaderana", "Timestamp": "November 25, 2012 03:21 pm", "Headline": "  මාරවිල නිවසක මත්පැන් ස්කාගාරයක්", "News Content": "මාරවිල කුරුස පල්ලිය ඉදිරිපිට නවීන පන්නයේ නිවසක කාමරයක හා මුළුතැන්ගෙයි මත්පැන් පෙරීමේ ජාවාරමක නිරත වු එම නිවසේ හිමිකරු අද (25) පස්වරුවේ අත්අඩංගුවට ගෙන තිබේ. එහි තිබී ගෑස් ලිප් 6ක්, ගෑස් සිලින්ඩර් 6ක්, තඹ ඳඟර 6ක්, විශාල ප්‍රමාණයේ ඇළුමිනියම් මුට්ටි 5ක්, ප්ලාස්ටික් බැරල් 61ක්, මත්පැන් පෙරීම සඳහා යොදා ගන්නා උපකරණ ඇතුළු තවත් ආම්පන්න කිහිපයක් පොලීසිය විසින් භාරයට ගෙන ඇත. පුත්තලම නියෝජ්‍ය පොලිස්පති කාර්යාලයේ නිලධාරීන් පිරිසක් විසින් අද පස්වරු 2.00ට පමණ මෙම වැටලීම සිදුකර ඇතැයි අප වාර්තාකරු පවසයි.", "URL": "https://sinhala.adaderana.lk/news.php?nid=29471", "Category": null, "Parent URL": null}