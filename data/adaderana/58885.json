{"Source": "Adaderana", "Timestamp": "April 3, 2016 11:43 am", "Headline": "බ්‍රසල්ස් ගුවන්තොටුපොළ යළි විවෘතයි", "News Content": "දින 12කට පසුව බෙල්ජියමේ බ්‍රසල්ස් ගුවන්තොටුපොළ අද(03) දිනයේ යළි විවෘත කිරීමට තීරණය කර තිබේ.නව ආරක්ෂක විධිවිධාන යටතේ මූලික ගමන්වාර කිහිපයක් අද දිනයේ ආරම්භ කිරීමට සැළසුම් කර ඇති බව බ්‍රසල්ස් ගුවන් සමාගමේ බලධාරින් සඳහන් කළේය.ගුවන් යානා තුනක් යුරෝපා රටවල් සඳහා ගමන් ආරම්භ කිරීමට සැළසුම් කර තිබේ.පසුගිය මස 24 වන දින බ්‍රසල්ස් ගුවන්තොටුපොළට සහ උමං දුම්රිය මාර්ගයකට බෝම්බ ප්‍රහාර එල්ල වු අතර එහිදී පුද්ගලයින් තිස් දෙනෙකු ජීවිතක්ෂයට පත් වුණි.අදාළ ප්‍රහාරයේ වගකීම අයි.එස්.සටන්කාමීන් විසින් භාරගත් අතර ඊට සම්බන්ධ බවට සැකපිට පුද්ගලයින් කිහිපදෙනෙකු ද අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=58885", "Category": null, "Parent URL": null}