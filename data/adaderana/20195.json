{"Source": "Adaderana", "Timestamp": "November 23, 2011 10:24 am", "Headline": " ජාතික ගැටලුවට විසඳුම් හොයන්න විශේෂ කාරක සභා යෝජනාව මැති සබයට", "News Content": "ජාතික ගැටලුවට විසඳුම් ලබා දෙන පාර්ලිමේන්තු විශේෂ කාරක සභාව පත් කිරීමේ යෝජනාව අද පාර්ලිමේන්තුවට ඉදිරිපත් කිරීමට නියමිතව තිබේ. ජාතික ගැටලුව විසඳීමට අදාළ දේශපාලන හා ආණ්ඩුක්‍රම ව්‍යවස්ථාමය පියවර නිර්දේශ කොට මාස 6ක් ඇතුළත පාර්ලිමේන්තුවට ඉදිරිපත් කිරීම සදහා මෙම විශේෂ කාරක සභාව පත් කිරීමට නියමිතය. මෙම කාරක සභාව සාමාජිකයින් 31 දෙනෙකුගෙන් සමන්විත වන අතර එය ආණ්ඩු පක්ෂයේ සාමාජිකයින් 19 දෙනෙකුගෙන් හා විරුද්ධ පක්ෂයේ සාමාජිකයින් 12 දෙනෙකුගෙන් සමන්විත වේ. සියලුම ජනතාවගේ ස්වකීය අන්‍යනතාවයන් ආරක්ෂා කරමින් සහ ප්‍රවර්ධනය කරමින් එක් ජාතියක් ලෙස ජීවත් වීම තහවුරු කිරීම මෙහි මූලික අරමුණ බව සඳහන් වේ.", "URL": "https://sinhala.adaderana.lk/news.php?nid=20195", "Category": null, "Parent URL": null}