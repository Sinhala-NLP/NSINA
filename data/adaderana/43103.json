{"Source": "Adaderana", "Timestamp": "May 9, 2014 09:42 pm", "Headline": "අමෙරිකානු තානාපතිනිය රජගලතැන්නේ සිරිනරඹයි", "News Content": "අමෙරිකානු තානාපති මිචෙල් ජේ සිසන් මහත්මිය අද අම්පාර ඓතිහාසික රජගලතැන්න පුජා භූමියට පැමිණියාය. අමෙරිකානු රජය විසින් රජගලතැන්න පුජා භූමිය සංවර්ධනය කිරීම සඳහා අමෙරිකානු ඩොලර් ලක්ෂයක් ලබා දෙන අතර දැනට රජගලතැන්න පුදබිමේ කෙරෙන කටයුතු සොයා බැලීම මෙම සංචාරයේ අරමුණය. රජගලතැන්නට පැමිණි අමෙරිකානු තානාපති මිචෙල් ජේ සිසන් මහත්මිය ජයවර්ධනපුර විශ්ව විද්‍යාලයේ උප කුලපති ආචාර්ය එන්.එල්.ඒ.කරුණාරත්න මහතා විසින් පිළිගන්නා ලදී. පසුව රජගලතැන්න කැණීම් කාර්යාලයේදි විශේෂ රුස්වීමක් පවත්වනු ලැබිය. ඉන් අනතුරුව රජගලතැන්න කන්ද නැගීමට පිටත්විය රජගලතැන්න කන්දේ ඓතිහාසික ස්ථාන නැරඹු මිචෙල් මහත්මිය පැය 05 ක කාලයක් රජගලකන්දේ ඓතිහාසික සිරිය නැරඹීය. ඡායා රූ - වසන්ත චන්ද්‍රපාල", "URL": "https://sinhala.adaderana.lk/news.php?nid=43103", "Category": null, "Parent URL": null}