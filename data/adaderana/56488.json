{"Source": "Adaderana", "Timestamp": "January 20, 2016 11:10 am", "Headline": "පියා දැරිය සපා කාලා", "News Content": "වයස අවුරුදු 02යි මාස 06ක් වන ගැහැණු දරුවෙකුට කෲර ලෙස පහර දී ඇයව සපා කෑ බව පැවසෙන සැකකරුවෙකු අත්අඩංගුවට ගෙන තිබේ.මෙසේ අත්අඩංගුවට ගෙන ඇත්තේ 22 හැවිරිදි පරණ එළුවන්කුලම ප්‍රදේශයේ පදිංචි පුද්ගලයෙකි.සැකකාර සැමියාට දාව තමන්ට ලැබී ඇති දැරියට ඔහු වේවැලකින් පහර දෙමින් සපා කන බවට කාන්තාවක විසින් පොලිසියට කර ඇති පැමිණිල්ලකට අනුව අදාළ සැකකරු පොලීසිය විසින් අත්අඩංගුවට ගෙන ඇති බව අද දෙරණ වාර්තාකරු පැවසුවේය.දැරියගේ ශරීරයේ ස්ථාන කීපයකම පහර දීමේ සහ සපා කෑමේ තුවාල දක්නට ඇති බව පොලීසිය කීවේය.තම දියණියට සැකකරු මේ ආකාරයට පහර දෙමින් ඇයව සපා කා ඇත්තේ කුමන හේතුවක් නිසාද යන්න අනාවරණය කර ගැනීම සදහා පොලීසිය පරීක්ෂණ ආරම්භ කර ඇත.දැරිය වෛද්‍ය ප්‍රතිකාර සහ පරීක්ෂණ කටයුතු සදහා පුත්තලම මූලික රෝහලට ඇතුළත් කර තිබේ.සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත. වනාතවිල්ලුව පොලීසිය මේ පිළිබඳ වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=56488", "Category": null, "Parent URL": null}