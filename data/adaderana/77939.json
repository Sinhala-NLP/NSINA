{"Source": "Adaderana", "Timestamp": "September 24, 2017 08:56 am", "Headline": "අමෙරිකාව සහ උතුරු කොරියාව සීතල යුද්ධයක", "News Content": "අමෙරිකාවට අයත් ප්‍රහාරක යානා, උතුරු කොරියාවේ නැගෙනහිර වෙරලබඩ ප්‍රදේශයෙන් ගමන් කළ බව පෙන්ටගනය පවසයි. සිය යුධ ශක්තිය ප්‍රදර්ශනය කිරීම සඳහා මෙලෙස අමෙරිකානු ප්‍රහාරක යානා උතුරු කොරියාව ආසන්නයෙන් ගමන්ගත් බව පෙන්ටගනය සඳහන් කළේය. ඕනෑම තර්ජනයක් පරාජය කිරීම සඳහා ජනපති ඩොනල්ඩ් ට්ර්ම්ප් සතුව විවිධ හමුදා ක්‍රියාමාර්ග පවතින බව ප්‍රදර්ශනය කිරීම සඳහා මෙලෙස ප්‍රහාරක යානා පිටත් කර හැරි බව පෙන්ටගනය වැඩිදුරටත් පෙන්වාදෙයි. අමෙරිකාව සහ උතුරු කොරියාව අතර මේ වන විට සීතල යුද්ධයක් හටගෙන ඇති අතර රටවල් දෙකම දිගින් දිගටම සිය යුධ ශක්තිය පෙන්නුම්කරමින් සිටී.", "URL": "https://sinhala.adaderana.lk/news.php?nid=77939", "Category": null, "Parent URL": null}