{"Source": "Adaderana", "Timestamp": "July 8, 2013 06:48 am", "Headline": "අත්හිටුවූ තරඟය අද පැවැත්වෙයි", "News Content": "වර්ෂාවෙන් බාධා සිදුවීම නිසා තාවකාලිකව අත්හිටුවනු ලැබූ තුන්‍ කොන් ක්‍රිකට් තරඟාවලියේ ශ්‍රී ලංකා - කොදෙව් තරඟයේ ඉතිරි කොටස අද පැවැත්වේ. කොදෙව් නායකයාගේ ආරාධනයෙන් පිටියට පිවිසි ශ්‍රී ලංකා කණ්ඩායමේ ආරම්භක පිතිකරුවන් වූ මහේල හා උපුල් තරංග ලකුණු 7 බැගින් ලබා සිටියදී පිටියෙන් ඉවත් වූ අතර දිනේෂ් චන්දිමාල් තෙවැනි කඩුල්ල ලෙස ලකුණු 2ට දැවී ගියේය. ඒ අනුව එක්වූ සංගක්කාර හා තිරිමාන්න සිව්වැනි කඩුල්ල සඳහා ඔවුන් එක්ව ගොඩනඟා ඇති සබඳතාව ලකුණු 31කි. තරඟය අත්හිටුවන විට කුමාර් සංගක්කාර් නොදැවී ලකුණු 13ක් හා තිරිමාන්ත ලකුණු 11 ලබා සිටියහ. ඔවුන් දෙදෙනා පන්දුවාර 19ක් අවසානයේ කඩුලු 3ක් දැවී ලකුණු 60ක් ලබා සිටියදී වර්ෂාව ඇද වැටුණු අතර මේ හේතුවෙන් පැය 2ට ආසන්න කාලයක් තරගය ආරම්භ කිරීමට නොහැකි විය.", "URL": "https://sinhala.adaderana.lk/news.php?nid=35579", "Category": null, "Parent URL": null}