{"Source": "Adaderana", "Timestamp": "October 5, 2012 05:37 pm", "Headline": "විසඳුමක් දෙන්න - වරාවැව ආණ්ඩුවට අනතුරු අඟවයි", "News Content": "සරසවි ආචාර්යවරුන්ට හිරිහැර කළහොත් ඔවුන් රට හැර යනු ඇතැයි විශ්‍රාමික මහාධිකරණ විනිසුරු ඩබ්ලිව්.පී.එම්.පී.බී වරාවැව මහතා අනතුරු අඟවයි. අය වැයට පෙර සරසවි ඇදුරන් කැඳවා සාකච්ඡා කර පිළිතුරක් ලබාදිය යුතු බවත් එසේ නොකළහොත් රජයට විශාල අනතුරක් ඇති බවත් ඔහු පෙන්වාදෙයි. අද වන විට සරසවිවල සිසු කණ්ඩායම් 4ක් උපාධි නිම කර කිරීමට නොහැකිවී සිටින බවත් නිදහස් අධ්‍යාපනය තිබුණහොත් ගොවියගේ, කම්කරු‍වාගේ දරුවන්ට උගතෙක් වෙන්න පුළුවන් බවත් එසේ නොවන්නේ නම් සමාජ අර්බුද ඇති වන්නේ යැයි වරාවැව මහතා පැවසුවේය. රජය මේ ප්‍රශ්නවලට පිළිතුරු ‍ෙනාදුනහොත් විරෝධතා කිරීමට සිදුවන්නේ යැයි ද සියයට 6ක් අධ්‍යාපනයට වෙන්කරනවා යනු විශ්ව විද්‍යාල ආචාර්යවරුන්ට පඩි වැඩි කිරීම පමණක් නොවේ යැයි ද ඔහු වැඩිදුරටත් පෙන්වාදුන්නේය. නිදහස් අධ්‍යාපනයේ උද්ගත වී ඇති අර්බුදකාරී තත්ත්වය සම්බන්ධයෙන් තවදුරටත් සාකච්ඡා කරමින් ඉදිරි ක්‍රියාමාර්ග ගැනීම සඳහා සරසවි ආචාර්යවරුන් ඇතුළු පාර්ශවයන් ගණනාවක් සමඟ පාර්ලිමේන්තු සංකීර්ණයේ අද (05) පැවැත් වු සාකච්ඡාවකදී ඔහු මේ බව කියා සිටියේය.", "URL": "https://sinhala.adaderana.lk/news.php?nid=28048", "Category": null, "Parent URL": null}