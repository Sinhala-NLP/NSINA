{"Source": "Adaderana", "Timestamp": "July 11, 2012 04:38 pm", "Headline": "තේ දළු වෙන්දේසියේ මිල (SMS) මගින් දැන ගැනීමේ ක්‍රමවේදයක්", "News Content": "තේ දළු වෙන්දේසියේදී එම තේ දළු අලෙවි මිල ගණන් ජංගම දුරකතනවලට කෙටි පණිවිඞයක් (SMS) මගින් තේ දළු නිෂ්පාදකයාට දැනුම්දීමේ ක්‍රමවේදයක් ආරම්භ කර තිබේ. දැනට පවතින ක්‍රමය අනුව තේ දළු නිෂ්පාදකයාට සිය තේ දළුවල වෙන්දේසි මිල ගණන් දැන ගැනීමට දින කිහිපයක් ගතවේ. මෙම කෙටි පණිවිඞ ක්‍රමවේදයත් සමගම සිය නිෂ්පාදන වෙන්දේසි වු සැනින් එම මිල ගණන් දැන ගැනීමේ හැකියාව දළු නිෂ්පාදකයාට ලැබෙන බව ශ්‍රි ලංකා තොරතුරු හා සන්නිවේදන තාක්‍ෂණ නියෝජිතායතනය (ICTA) පවසයි. ශ්‍රී ලංකා තේ මණ්ඩලයේ සහාය ද මේ සදහා ලැබී ඇති අතර මෙමගින් තේ දළු නිෂ්පාදකයින් ලක්‍ෂ හතරකට ප්‍රයෝජනවත් තොරතුරු ක්‍ෂණයකින් දැන ගැනීමට හැකියාව ලැබේ.", "URL": "https://sinhala.adaderana.lk/news.php?nid=25698", "Category": null, "Parent URL": null}