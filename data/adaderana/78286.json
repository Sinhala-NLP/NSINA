{"Source": "Adaderana", "Timestamp": "October 3, 2017 08:53 am", "Headline": "සිරියාවේ මරාගෙන මැරෙන බෝම්බ ප්‍රහාරයෙන් 11 ක් මරුට", "News Content": "සිරියාවේ ඩමස්කස් නුවරට එල්ල වූ මරාගෙන මැරෙන බෝම්බ ප්‍රහාර දෙකකින් පුද්ගලයින් 11 දෙනෙකු ජීවිතක්ෂයට පත්ව තිබේ. ඩමස්කස් හි මිඩාන් ප්‍රදේශයේ දී පොලිස් ස්ථානයක් ඉලක්ක කොට මෙම ප්‍රහාර එල්ල වී ඇති බව විදෙස් මාධ්‍ය පවසයි. මියගිය අය අතර පොලිස් නිළධාරීන් 06 දෙනෙකු වන බව සඳහන් වෙයි. ප්‍රහාරකයින් අදාළ පොලිස් ස්ථානයට ඇතුළුවීමට උත්සාහ කර ඇති අතර එහි පළමු මහල තුළදී බෝම්බ පිපිරීම සිදුව ඇති බව වාර්තා වෙයි. 2016 වර්ෂයේදී ද සිරියාවේ පොලිස් ස්ථානයක් ඉලක්ක කරගනිමින් හත් හැවිරිදි දැරියක් විසින් එල්ල කල මරාගෙන මැරෙන බෝම්බ ප්‍රහාරයකින් පොලිස් නිළධාරීන් තිදෙනෙකු තුවාල ලැබීය. සිරියානු රජය සමඟ පවතින මෙම ගැටුම් හේතුවෙන් මේ වන විට පුද්ගලයින් තුන් ලක්ෂ 30,000ක පිරිසක් මියගොස් ඇති බවද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=78286", "Category": null, "Parent URL": null}