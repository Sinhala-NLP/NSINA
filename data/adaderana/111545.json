{"Source": "Adaderana", "Timestamp": "June 7, 2019 10:08 pm", "Headline": "කැබ් රථයක ගැටුණු යතුරුපැදිකරු මරු දකියි", "News Content": "මතුගම අළුත්ගම මාර්ගයේ ඕවිටිගල සණස බැංකුව ඉදිරිපිටදී මතුගම දෙසට ධාවනය වු කැබ් රථයක් හා යතුරුපැදියක් එකිනෙක ගැටී යතුරුපැදිකරු මියගොස් ඇත. මරණයට පත්ව ඇත්තේ වයස අවුරුදු 28ක් වු හල්ල කන්ද, කුඩුගල්ල, තවලම ලිපිනයේ පදිංචි අයෙකි. කැබ් රථයේ රියදුරු අත්අඩංගුවට ගෙන ඇත. යතුරුපැදියේ ගමන්ගත් අනෙක් පුද්ගලයා වැඩිදුර ප්‍රතිකාර සඳහා නාගොඩ රෝහලට මාරුකර යවා ඇත. මතුගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=111545", "Category": null, "Parent URL": null}