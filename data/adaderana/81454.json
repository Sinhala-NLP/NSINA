{"Source": "Adaderana", "Timestamp": "December 13, 2017 12:09 pm", "Headline": "අනවසරයෙන් වැලි ප්‍රවාහනය කළ රියදුරාට වැඩ වරදියි", "News Content": "මුලතිව් නගරය හරහා අනවසරයෙන් වැලි ප්‍රවාහනය කල ට්‍රැක්ටර් රියදුරෙකු පොලීසිය මගින් අත්අඩංගුවට ගෙන අද (13) දින මුලතිව් අධිකරණයට ඉදිරිපත් කල අවස්ථාවේදී ඔහුට රුපියල් 50000 ක දඩයක් මුලතිව් දිසා විනිසුරුවරයා විසින් නියම කොට තිබේ. වැලි ප්‍රවාහනය කිරීම සදහා අවශ්‍ය බලපත්‍රයක් නොතිබූ බැවින් සැකකරුව රුපියල් 50000 ක දඩයක් මත හා පුද්ගල ශරීර ඇපමත නිදහස් කොට ඇතත් වැලි තොගය හා ට්‍රැක්ටරය පොලීසිය බාරයේ තබන මෙන් නියෝග කොට ඇති දිසා විනිසුරුවරයා ලබන 28 වෙනිදා යළි මෙම නඩුව විභාගයට ගැනීමට නියමිතය.", "URL": "https://sinhala.adaderana.lk/news.php?nid=81454", "Category": null, "Parent URL": null}