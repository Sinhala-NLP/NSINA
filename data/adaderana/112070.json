{"Source": "Adaderana", "Timestamp": "June 16, 2019 11:14 am", "Headline": "පොලිස් නිලධාරියෙකු තල්ලු කර පලා ගිය තරුණයාට වැඩ වරදී", "News Content": "රාජකාරියේ නිරතව සිටි පොලිස් නිලධාරියෙකු තල්ලු කර මොටර් රථයකින් පලා ගිය සැකකරුවෙකු පොලිස් ස්ථාන දෙකක නිලධාරින් එක් වි අල්ලා ගනි. වටවල පොලිස් බල ප්‍රදේශයේදි රාජකාරියේ නිරතව සිටි පොලිස් නිලධාරියෙකු තල්ලු කර රාජකාරියට බාධා කරමින් මොටර් රථයකින් පලා ගිය සැකකරුවෙකු වටවල පොලිසියේ නිලධාරින් සහ හැටන් පොලිසියේ නිලධාරින් එක් ව ඊයේ (15) පස්වරුවේ සොයා ගෙන ඇත. කොළඹ සිට බගවන්තලාව දක්වා ධාවනය වු මොටර් රථයක් වටවල ප්‍රදේශයේදි පොලිස් නිලධාරින් පරික්ෂා කිරිමේදි එම මොටර් රථය පැද වු තරුණයෙකු සන්තකයේ හෙරොයින් කුඩා පැකට්ටුවක් තිබි ඇති අතර පොලිස් නිලධාරියා විසින් එම තරුණයා අත්අඩංගුවට ගැනිමට උත්සහ කිරිමේදි පොලිස් නිලධාරියාව තල්ලු කර එම තරුණයා මොටර් රථයෙන් පලා ගොස් තිබේ. වහා ක්‍රියාත්මක වටවල පොලිසියේ නිලධාරින් එ පිලිබදව හැටන් පොලිසියේ නිලධාරින්ව දැනුවත් කර මොටර් රථය අල්ලාගැනිමට උත්සහ කිරිමේදි සැකකාර තරුණයා මොටර් රථය හැටන් ගාමිණිපුර ප්‍රදේශයේ අතුරු මාර්ගයක් ඔස්සේ ධාවනය කර ඇති බව අද දෙරණ වාර්තාකරු පවසයි. එම මොටර් රථය පසුපස වටවල පොලිසියේ නිලධාරින් සහ හැටන් පොලිසියේ නිලධාරින් ලුහුබැද ගොස් මොටර් රථය පැද වු තරුණයා සහ මොටර් රථය පොලිස් භාරයට ගෙන තිබේ. කුරියර් සමාගමකට අයත් මොටර් රථය වත්තල ප්‍රදේශයේ සිට බගවන්තලාව ප්‍රදේශය දක්වා භාණ්ඩ තොගයක් අයිතිකරුට භාර දිම සදහා ධාවනය කර ඇති බවත්, සැකකාර තරුණයා සන්තකයේ හෙරොයින් මත්ද්‍රව්‍යය කුඩා පැකට්ටුවක් තිබු නිසා සැකකාර තරුණයා එයට බිය වි නොනවත්වා මොටර් රථය ධාවනය කර ඇති බව අනාවරණය වී ඇත. සපරාධි බලහත්කාරය, පොලිස් අන නොතකා ධාවනය කිරිම සහ හොරොයින් මත්ද්‍රව්‍යය ලග තබා ගැනිමේ යන චෝදනා යටතේ සැකකාර තරුණයාට එරෙහිව හැටන් මහෙස්ත්‍රාත් අධිකරණයේ නෛතික පියවර ගන්නා බවයි වටවල පොලිසියේ ස්ථානාධිපතිවරයා කියා සිටියේ. අත්අඩංගුවට ගත් සැකකාර තරුණයා අවුරුදු 28 වයසේ පසුවන අය බවත්, සැකකරු කොළඹ ප්‍රදේශයේ පදිංචිකරුවෙක් බවත් වටවල පොලිසිය පවසයි.", "URL": "https://sinhala.adaderana.lk/news.php?nid=112070", "Category": null, "Parent URL": null}