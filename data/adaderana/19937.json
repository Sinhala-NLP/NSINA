{"Source": "Adaderana", "Timestamp": "November 11, 2011 03:11 pm", "Headline": "දුමින්ද ප්‍රශ්න කිරීම සඳහා සුදුසු සෞඛ්‍ය තත්ත්වයක සිටියේ නෑ", "News Content": "දුමින්ද සිල්වා මන්ත්‍රීවරයාගෙන් ප්‍රශ්න කිරීම සඳහා ඔහු සුදුසු සෞඛ්‍ය තත්ත්වයේ නොසිටි බවට ඔහුගේ වෛද්‍යවරුන් විසින් තහවුරු කර තිබූ බව නිමල් සිරිපාල ද සිල්වා අමාත්‍යවරයා පවසයි. දුමින්ද සිල්වා මන්ත්‍රීවරයාට විදේශගත වීමට සැලැස්වීම සම්බන්ධයෙන් එක්සත් ජාතික පක්ෂ පාර්ලිමේන්තු මන්ත්‍රී ජෝන් අමරතුංග මහතා අද(11) පාර්ලිමේන්තුවේ දී නැඟු ප්‍රශ්නයකට පිළිතුරු දෙමින් අමාත්‍යවරයා මේ බව කියා සිටියේය. එමෙන්ම බස්නාහිර පළාත් සභා මන්ත්‍රී නිමල් ලන්සා මහතාගේ නිවස පරීක්ෂා කිරීම සම්බන්ධයෙන් කිසිදු ආරක්ෂක අංශ සාමාජිකයෙකුගේ වැඩ තහනම් කර නොමැති බව ද ජෝන් අමරතුංග මන්ත්‍රිවරයාගේ පැනයකට පිළිතුරු දෙමින් නිමල් සිරිපාල ද සිල්වා අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=19937", "Category": null, "Parent URL": null}