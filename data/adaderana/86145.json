{"Source": "Adaderana", "Timestamp": "March 22, 2018 04:02 pm", "Headline": "නිකවැරටිය ප්‍රදේශීය ලේකම්ට කම්කරුවෙක් පහරදීලා", "News Content": "නිකවැරටිය ප්‍රාදේශීය සභාවේ ලේකම්වරයාට මාර්ග කම්කරුවෙකු පහරදී තිබේ. පහරදුන් පුද්ගලයා නිකවැරටිය පොලිසිය මගින් අත්අඩංගුවට ගෙන ඇත. පසුගිය 21 දින නිකවැරටිය යොවුන් පුරය වැඩසටහනේ සංවිධාන කටයුතු සඳහා සාකච්ඡාවකට සහභාගී වෙමින් සිටින අතර එතනට පැමිණි සැකකරු ලේකම්වරයාට පහර ඇත. නොදන්වා සේවයට නොපැමිණි කම්කරුවෙකු සේවයෙන් පහකිරීමට කටයුතු කිරීම නිසා ඊට උරණ වූ කම්කරුවා මෙම පහරදීම සිදුකර ඇති බව මේ වනවිට හෙලිවී තිබේ. අත්අඩංගුවට ගත් සැකකරු 22 දින අධිකරණයට ඉදිරිපත් කිරීමට නියමිතව තිබිණි.", "URL": "https://sinhala.adaderana.lk/news.php?nid=86145", "Category": null, "Parent URL": null}