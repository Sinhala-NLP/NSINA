{"Source": "Adaderana", "Timestamp": "May 22, 2010 08:08 am", "Headline": "වෙසක් පොහොයට සුරාව, සූදුව තහනම්", "News Content": "වෙසක් උත්සවය පැවැත්වෙන කාලසීමාව තුළ සුරාසැල්, මස් මාංශ අලෙවිසැල්, සතුන් මරන ස්ථාන වසාදැමීමට රජය තීරණය කර තිබේ. ඒ අනුව ලබන 27 සහ 28 යන දිනවල මෙම ස්ථාන වසා තැ‍බිය යුතු බව රජය පවසයි. මීට අමතරව රේස් බුකි, කැසිනෝ ශාලා, සමාජ ශාලා වසා තබන ලෙසත් සංචාරක හෝටල්වල මත්පැන් අලෙවිය හා සුපිරි වෙළඳසැල්වල මස් මාංශ අලෙවිය සපුරා තහනම් කරන බවත් රජය නිකුත් කළ නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=8548", "Category": null, "Parent URL": null}