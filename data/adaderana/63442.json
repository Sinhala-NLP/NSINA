{"Source": "Adaderana", "Timestamp": "August 25, 2016 04:42 pm", "Headline": "පේරාදෙණි සිසුන් 10ට පංති තහනමක්", "News Content": "පේරාදෙණිය විශ්වවිද්‍යාලයේ සම සෞඛ්‍ය පීඨ සිසුන් 10දෙනෙකු තාවකාලික පංති තහනමකට ලක් කර තිබේ.සිසුන් පිරිසකට පහරදීමේ සිද්ධියකට අදාළව සති දෙකක කලයක් එම සිසුන් පන්ති තහනමට ලක් කිරීමට විශ්වවිද්‍යාල පාලනාධිකාරිය පියවර ගෙන ඇති බව වාර්තා වේ.පසුගිය 22 වනදා රාත්‍රියේ පේරාදෙණිය විශ්වවිද්‍යාලයේ සම සෞඛ්‍ය පීඨ සිසුන් දෙපිරිසක් අතර ගැටුමක් හටගත් අතර දෙවන වසරේ සිසුන් සංවිධානය කළ රැස්වීමකට පළමු වසරේ සිසුන් සහභාගී නොවීම මෙම ගැටුමට හේතු වී තිබුණි.ගැටුමෙන් තුවාල ලැබූ සිසුන් පස් දෙනෙකු ප්‍රතිකාර සඳහා පේරාදෙණිය රෝහලට ඇතුළත් කෙරුණු බවද සඳහන්ය.", "URL": "https://sinhala.adaderana.lk/news.php?nid=63442", "Category": null, "Parent URL": null}