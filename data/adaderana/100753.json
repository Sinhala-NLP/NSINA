{"Source": "Adaderana", "Timestamp": "December 14, 2018 03:05 pm", "Headline": "ජනපති අනුමැතියෙන් එක්දින පිලේ නායකත්වය මාලිංගට", "News Content": "නවසීලන්ත තරග සංචාරයේ එක්දින හා විස්සයි විස්ස තරගාවලිය සඳහා ක්‍රීඩකයින් 17 දෙනෙකුගෙන් යුත් සංචිතය ජනාධිපති මෛත්‍රීපාල සිරිසේන මහතාගේ අනුමැතියෙන් පත් කර තිබේ. ඒ අනුව කණ්ඩායම් නායකයා වශයෙන් ලසිත් මාලිංග පත් කර ඇති බව ශ්‍රී ලංකා ක්‍රිකට් ආයතනය නිවේදනයක් නිකුත් කරමින් පවසයි. ශ්‍රී ලංකා පිලේ උප නායකත්වය නිරෝෂන් දික්වැල්ලට හිමිව තිබේ. ඇන්ජලෝ මැතිව්ස්, ධනුෂ්ක ගුණතිලක, කුසල් ජනිත් පෙරේරා, දිනේෂ් චන්දිමල්, අසේල ගුණරත්න, කුසල් මෙන්ඩිස්, ධනංජය ද සිල්වා, තිසර පෙරේරා, දසුන් චානක, ලක්ෂාන් සඳකැන්, සීක්කුගේ ප්‍රසන්න, දුෂ්මන්ත චමීර, කසුන් රාජිත, නුවන් ප්‍රදීප් සහ ලහිරු කුමාර සංචිතයට ඇතුළත් සෙසු ක්‍රිඩකයින්ය. ක්‍රිකට් ආයතනය විසින් නිකුත් කළ සම්පූර්ණ නිවේදනය පහතින් දැක්වෙයි.", "URL": "https://sinhala.adaderana.lk/news.php?nid=100753", "Category": null, "Parent URL": null}