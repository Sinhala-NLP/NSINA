{"Source": "Adaderana", "Timestamp": "August 7, 2016 10:54 am", "Headline": " උ/පෙ ඇගයීම් 29දා ඇරඹෙයි", "News Content": "අධ්‍යයන පොදු සහතික පත්‍ර උසස් පෙළ විභාගයේ ඇගයීම් කටයුතු මෙම මස 29 වනදා ආරම්භ කෙරෙන බව විභාග දෙපාර්තමේන්තුව පවසයි.මෙවර උසස් පෙළ ඇගයීම් කටයුතු අදියර 03ක් යටතේ සිදු කිරීමට සැළසුම් කර ඇති බව එම දෙපාර්තමේන්තුව සඳහන් කළේය.ඒ අනුව පළමු අදියර අගෝස්තු 29 වනදා සිට සැප්තැම්බර් 11 වන දින දක්වා පැවැත්වෙයි.මෙම කටයුතු දිවයින පුරා පිහිටි ඇගයීම් මධ්‍යස්ථාන 31 දී සිදු කරන අතර ඊට ගුරුවරුන් 6876 දෙනෙකු සහභාගී වනු ඇත.මෙම කාලය තුළ පාසල් 06ක් සම්පූර්ණයෙන්ම වසා තැබෙන අතර පාසල් පැවැත්වෙන අතරතුර පාසල් 21ක කොටසක් පමණක් ද වසා තැබෙන බව විභාග දෙපාර්තමේන්තුව සඳහන් කළේය.ඉන් අනතුරුව දෙවන අදියර සැප්තැම්බර් 05 වන දින ආරම්භවීමට නියමිත අතර එය සැප්තැම්බර් 18 වන දින දක්වා සිදු කෙරෙයි.මීට අමතරව 03 වන අදියරේ ඇගයීම් කටයුතු සැප්තැම්බර් මස 19 වන දින සිට ඔක්තෝබර් මස 09 වන දින දක්වා සිදු කිරීමට නියමිතය.මේ අතර 05 ශ්‍රේණියේ ශිෂ්‍යත්ව විභාගයේ උත්‍තර පත්‍ර ඇගයීම් කටයුතු මෙම මස 29 වනදා සිට සැප්තැම්බර් මස 03 වන දින දක්වා පැවැත්වෙයි.මෙහි ඇගයීම් කටයුතු මධ්‍යස්ථාන 40කදී සිදු කෙරෙන අතර ඊට ගුරුවරුන් 5700ක් පමණ සහභාගීවීමට නියමිතය.", "URL": "https://sinhala.adaderana.lk/news.php?nid=62833", "Category": null, "Parent URL": null}