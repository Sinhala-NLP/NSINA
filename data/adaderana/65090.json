{"Source": "Adaderana", "Timestamp": "October 16, 2016 09:55 am", "Headline": " සමුද්‍රීය සංචාරක ව්‍යාපාරයට දිලීප් අතගහයි", "News Content": "ධීවර කර්මාන්තය ආශ්‍රිත සමුද්‍රීය සංචාරක කර්මාන්තය සඳහා සහය වීමට ලෝක ප්‍රකට සමාගම් දෙකක් ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතාට එකඟත්වය පළ කර තිබේ.ධීවර හා ජලජ සම්පත් සංවර්ධන රාජ්‍ය අමාත්‍යවරයාගේ නිළ කාර්යාලයෙදී එම ලෝක ප්‍රකට සමාගම් දෙකේ හිමිකරුවන් රාජ්‍ය අමාත්‍යවරයා හමුවී මේ ගැන සාකච්ජා කර ඇත.ඉතාලියේ BENETTI නමැති විශාල ප්‍රමාණයේ යෝට් සහ මරිනා ඉදිකරන ලෝක ප්‍රකට මරිනා ඉදිකිරීම් සමාගමේ කළමනාකාර අධ්‍යක්‍ෂ NIZAR TAGI මහතා හා OCEAN BLUE නමැති ඉන්දීය සමාගමේ SUJAY CHOHAN නමැති මෙම ලෝක ප්‍රකට ආයෝජකයින් දෙදෙනා ලංකාවට පැමිණියේ ප්‍රථම වතාවටය .රාජ්‍ය අමාත්‍යවරයාගේ සංකල්පයක් මත යෝජිත නිල් ආර්ථික වැඩපිළිවෙළ මෙහිදී මෙම ලෝප්‍රකට ආයෝජකයින් වෙත සවිස්තරාත්මකව පැහැදිලි කර දෙනු ලැබිය .හදුන්වා දුන් නිල් ආර්ථිකය පිළිබඳ විශාල ලෙස පැහැදුණු මෙම ආයෝජකයින් අවධාරණය කර ඇත්තේ මෙවැනි ආර්ථික වැඩ පිළිවෙළක් ක්‍රියාත්මක කරණ ප්‍රථම අවස්ථාව මෙය බැවින් ඊට තම පුර්ණ සහය ලබා දෙන බවය.මෙම වැඩපිළිවෙළ ක්‍රියාත්මක කිරීමට අදහස් කර ඇති දකුණු පළාතේ තංගල්ල ප්‍රදේශ නිරීක්ෂණය සඳහා එක්වන ලෙසට රාජ්‍ය අමාත්‍යවරයා කළ ආරධනය ඉතා මිත්‍රශීලීව භාර ගන්නා බවට ඔවුන් පවසා තිබේ.", "URL": "https://sinhala.adaderana.lk/news.php?nid=65090", "Category": null, "Parent URL": null}