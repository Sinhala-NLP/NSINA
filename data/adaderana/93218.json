{"Source": "Adaderana", "Timestamp": "July 26, 2018 08:18 am", "Headline": "ගවයින් 20ක් ප්‍රවාහනය කළ 2ක් අත්අඩංගුවට", "News Content": "බලපත්‍ර නොමැතිව අනවසරයෙන් ගවයින් ප්‍රවාහනය කළ ලොරි රථයක් ගවයින් 20 ක් සමඟ අත්අඩංගුවට ගෙන ඇත. විශේෂ කාර්ය බළකා නිළධාරීන් විසින් ඊයේ (25) සවස වවුනියාව ඊච්චන්කුලම ප්‍රදේශයේ කළ වැටලිමකදි මෙම ගවයින් 20 දෙනා මස් පිණිස ප්‍රවාහනය කරමින් සිටි පුද්ගලයින් දෙදෙනා සහ ලොරි රථය අත්අඩංගුවට ගෙන ඇති බව ඊච්චන්කුලම පොලිසිය පැවසීය. අත්අඩංගුවට ගත් ලොරි රථය තුළ ගැබිනි එළදෙනුන් ඇතුළු එළ ගවයින් හා මී ගවයින් සිට ඇත. පොලිසිය පැවසූවේ අත්අඩංගුවට ගැනීම සිදුකළ ලොරි රථය තුළ පැවති අධික තෙරපීම හේතුවෙන් ලොරි රථය තුළදීම ගවයෙකු ජිවිතක්ෂයට පත්ව සිටි බවයි. අත්අඩංගුවට ගත් ලොරි රථය හා සැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය පැවසීය. සිද්ධිය සම්බන්ධයෙන් වවුනියාව පොලිස් විශේෂ කාර්ය බළකා නිළධාරීන් හා වවුනියාව ඊච්චන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93218", "Category": null, "Parent URL": null}