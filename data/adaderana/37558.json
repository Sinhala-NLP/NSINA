{"Source": "Adaderana", "Timestamp": "September 20, 2013 11:39 pm", "Headline": "දකුණු පළාත් සභා ධීවර ඇමති ගමන් ගත් වාහනය අනතුරකට ලක්වෙයි", "News Content": "හලාවත නගරයේදී සිදුවු රිය අනතුරකින් දකුණු පළාත් සභාවේ ධීවර අමාත්‍ය ඩී.ඒ.උපුල් මහතාගේ වාහනයට බරපතළ ලෙස හානි සිදුවී තිබේ. අද පස්වරුවේ හලාවත - කොළඹ මාර්ගයේ ආනන්ද ජාතික පාසල ඉදිරිපිටදී මෙම අනතුර සිදුව ඇත. පළාත් අමාත්‍යවරයා ගමන් කළ ජීප් රථය තවත් වෑන් රථයක මුහුණට මුහුණ ගැටීමෙන් මෙම අනතුර සිදුවී තිබේ. අනතුරින් වාහන දෙකෙහිම අයට කිසිදු තුවාලයක් සිදුවී නැතත් වාහන දෙකටම බරපතළ හානි සිදුවී ඇති බව පොලීසිය පවසයි. හලාවත පොලීසියේ රථවාහන අංශය වැඩිදුර පරීක්ෂණ සිදුකරයි", "URL": "https://sinhala.adaderana.lk/news.php?nid=37558", "Category": null, "Parent URL": null}