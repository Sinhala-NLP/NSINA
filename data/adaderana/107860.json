{"Source": "Adaderana", "Timestamp": "April 12, 2019 08:21 am", "Headline": "ඇදිරි නීතියටත් අවනත නොවන විරෝධය", "News Content": "සුඩානයේ පාලක නව හමුදා කවුන්සිලය ඇඳිරි නීතිය පැන වුවද එරට අගනුවර රැස්ව සිටින දහස් සංඛ්‍යාත විරෝධතාකරුවන් ඉන් ඉවත් වීම ප්‍රතික්ෂේප කර තිබේ. ජනාධිපති ඕමාර් අල් බෂීර් ධුරයෙන් ඉවත් වීමෙන් පසු, අත්අඩංගුවට ගැනුණේ මාසයක පමණ කාලයක් පැවති ජනතා විරෝධතාවල ප්‍රතිඵලයක් ලෙසයි. එහෙත් මේ වනවිට පාලනය සිදුකරන හමුදා කවුන්සිලයටද ජනතා විරෝධය එල්ල වී ඇති අතර ඔවුන්ද පාලක රෙජිමයේ කොටසක් බව විරෝධතාකරුවන් පවසයි. මේ අතර සාමකාමීව කටයුතු කරන ලෙස එක්සත් ජාතීන්ගේ සංවිධානය සහ අප්‍රිකානු සංගමය සුඩානයෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=107860", "Category": null, "Parent URL": null}