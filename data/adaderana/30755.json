{"Source": "Adaderana", "Timestamp": "January 14, 2013 01:10 pm", "Headline": "නව අගවිනිසුරු හෙට කියනවා", "News Content": "නව අගවිනිසුරු පදවිය සඳහා සුදුස්සෙකු‍ තෝරා ගැනීමට පාර්ලිමේන්තු කවුන්සිලයට ලැබී ඇති විනිසුරුවන්ගේ නම් සම්බන්ධයෙන් සාකච්ඡා කර එක් නමක් සඳහා අනුමැතිය දී ජනාධිපතිවරයාට හෙට (15) දැනුම්දෙන බව පාර්ලිමේන්තු මන්ත්‍රී ඒ.එච්.එම්. අස්වර් මහතා පවසයි. මේ පිළිබඳව සාකච්ඡා කිරීම සඳහා ව්‍යවස්ථානුකූලව 18 වන සංශෝධනය යටතේ හෙට (15) පාර්ලිමේන්තු සභාව රැස්වන බව ඔහු කියයි. පාර්ලිමේන්තු කවුන්සිලයේ සභාපතිවරයා ලෙස කටයුතු කරනු ලබන කථානායක චමල් රාජපක්‍ෂ මහතා, අගමැති දි.මු. ජයරත්න, මෙන්ම තමා ද ඒ සඳහා මීට පෙර සහභාගි වූ නමුත් විපක්‍ෂ නායක රනිල් වික්‍රමසිංහ සහ එජාප මන්ත්‍රී ස්‌වාමිනාදන් ඊට නොපැමිණි බව මන්ත්‍රීවරයා වැඩිදුරටත් පවසයි.", "URL": "https://sinhala.adaderana.lk/news.php?nid=30755", "Category": null, "Parent URL": null}