{"Source": "Adaderana", "Timestamp": "April 17, 2017 01:04 pm", "Headline": " තාවකාලිකව හෝ කසල බැහැර කිරීමට මීතොටමුල්ල  සුදුසු නෑ", "News Content": "මීතොටමුල්ල ප්‍රදේශය තාවකාලිකව හෝ කසල බැහැර කිරීමට සුදුසු ප්‍රදේශයක් නොවන බවට තොරතුරු අනාවරණය වී ඇති බව පේරාදෙණිය විශ්විවිද්‍යාලයේ කෘෂි ඉංජිනේරු දෙපාර්තමේන්තුවේ ඉංජිනේරු ආචාර්ය අනුරුද්ධ කරුණාරත්න මහතා පවසයි. ඔහු පවසන්නේ ඉදිරියේදී මෙවැනි තත්වයක් ඇතිවීම වළක්වාගැනීම සඳහා අවශ්‍ය පියවර ගැනීමට අදාළ කණ්ඩායම් සමඟ එක්ව ක්‍රියා කරන බවය. මීතොටමුල්ල කුණු කන්ද නාය යෑම පිළිබඳව මාධ්‍යවේදීන් නැගූ ප්‍රශ්න වලට පිළිතුරු දෙමින් පේරාදෙණිය විශ්විවිද්‍යාලයේ කෘෂි ඉංජිනේරු දෙපාර්තමේන්තුවේ ඉංජිනේරු ආචාර්ය අනුරුද්ධ කරුණාරත්න මහතා මෙම අදහස් පළ කර තිබේ.", "URL": "https://sinhala.adaderana.lk/news.php?nid=72146", "Category": null, "Parent URL": null}