{"Source": "Adaderana", "Timestamp": "January 20, 2016 10:15 am", "Headline": "කාසල්රි ජලාශය අසළ රක්ෂිතයේ ගින්නක්", "News Content": "ජාතික විදුලි බල පද්ධතියට ජල විදුලි උත්පාදනය සඳහා ප්‍රධාන වශයෙන් ජලය සපයන කාසල්රි ජලාශ රක්‍ෂතයේ ඊයේ (19) රාත්‍රී හටගත් ගින්නකින් අක්කර 15ක පමණ ප්‍රදේශයක් සම්පුර්ණයෙන්ම ගිනි ගෙන විනාශ වීතිබේ.නෝර්වුඩ් පොලීසිය හා ප්‍රදේශවාසීන් එක්ව ගින්න මැඩ පවත්වා ඇති බව සඳහන්ය. ගින්නෙන් ජීවිත හානි හා දේපළ හානි කිසිවක් සිදුව නොමැති බව පොලීසිය පවසයි.එම ගින්නෙන් රක්‍ෂිතයේ වගා කර තිබු යුකිලිප්ටිස් වගාවටද දැඩි හානි සිදුවී තිබුණි.රක්‍ෂිතය අක්කර විසිපහක් පමණ වන අතර එම රක්‍ෂිතය තුළ වැලි මුවන්, හාවන්,වල් ඌරන් වැනි සිව්පාවුන් විශාල වශයෙන් වාසය කරන අතර ගින්නෙන් විශාල පරිසර හානියක්ද සිදුවී තිබේ. ගින්නට හේතුව මෙතෙක් අනාවරණය වී නොමැති අතර නෝර්වුඩ් පොලීසිය විසින් මේ පිළිබඳ වැඩිදුර විමර්ශන සිදුකරනු ලැබේ.මෙම ජලාශයේ නීති විරෝධී ලෙස ධීවර කටයුතු වල නිරත වන පිරිස් විසින් රක්‍ෂිතයට ගිනි තබන්නට ඇති බවට පොලිසිය සැක කරයි.එම සැකකරුවන් සොයා නොර්වුඩි පොලීසිය හා කාසල්රි ජලාශයේ ආරක්‍ෂක අංශ මෙහෙයුමක්ද ආරමිභ කර තිබේ. කාසල්රි ජලාශයේ දුපත් හා රක්‍ෂිත කිහිපයකටම මේ වන විට කිසියම් පිරිසක් විසින් ගිණි තබා විනාශකර ඇති බවට වාර්තාවෙයි.", "URL": "https://sinhala.adaderana.lk/news.php?nid=56485", "Category": null, "Parent URL": null}