{"Source": "Adaderana", "Timestamp": "December 26, 2011 09:00 pm", "Headline": " උසස් පෙළ දිස්ත්‍රීක් හා දීප ව්‍යාප්ත ශ්‍රේණිගත කිරීම් ඉවරයි", "News Content": "2011 අ.පො.ස(උ/පෙ) ප්‍රතිඵලවල දිස්ත්‍රීක් කුසලතාවය හා දිවයින් කුසලාතාවය ශ්‍රේණිගත කිරීමේ සංශෝධිත දත්තයන් ප්‍රකාශයට පත් කළ බව විභාග කොමසාරිස් ජනරාල් අනුර එදිරිසිංහ මහතා පවසයි. එම කුසලතාවයක් ගණනය කිරීමේදී සිදුවූ තාක්ෂණික දෝෂයන් හේතුවෙන් ඊයේ ප්‍රකාශයට පත් කළ අ.පො.ස (උ/පෙ)ප්‍රතිඵලවල දිස්ත්‍රීක් කුසලතාවය හා දිවයින් කුසලාතාවය ශ්‍රේණිගත කළ අගයන් අද දහවල් තාවකාලිකව අත්හිටුවනු ලැබිණි. කෙසේ වෙතත් පවත්නා ගැටලු නිරාකරණය එම දත්ත යළි ප්‍රකාශයට පත්කිරීමට කටයුතු කළ බව විභාග කොමසාරිස්වරයා අද දෙරණට කියා සිටියේය. ඒ අනුව මේවන විට www.doenets.lk යන වෙබ් අඩවියට පිවිසීමෙන් සම්පූර්ණ ප්‍රතිඵල ලබාගත හැකිය.", "URL": "https://sinhala.adaderana.lk/news.php?nid=20959", "Category": null, "Parent URL": null}