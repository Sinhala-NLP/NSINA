{"Source": "Adaderana", "Timestamp": "August 15, 2011 09:38 am", "Headline": "මාතලේ කිරිවලට නියමිත මිල ලැබේදැයි සෙවීමට කමිටුවක් ", "News Content": "මාතලේ දිස්ත්‍රික්කයේ කිරි ගොවීන්ගේ දියර කිරි නිෂ්පාදනය සඳහා නියමිත මිල ලැබෙන්නේදැයි සොයා බැලීමට විශේෂිත කමිටුවක් පත් කිරීමට තීරණය කර තිබේ. දිවි නැඟුම වැඩසටහන යටතේ දියර කිරි නිෂ්පාදනයට යොමු වී ඇති ගොවීන් සම්බන්ධයෙන් සොයා බැලීමට එම කමිටුව පත් කරන බව මාතලේ දිස්ත්‍රික් ලේකම් හෙලන් ඒ මීගස්මුල්ල මහත්මිය සඳහන් කළාය. දියර කිරි ලීටරයක් සඳහා රජයේ අනුමත අවම මිල රුපියල් 50 ක් වුවද බොහෝ ගොවීන්ට එම මිල නොලැබෙන බව වාර්තා වේ. දිවි නැඟුම වැඩසටහන යටතේ මාතලේ දිස්ත්‍රික්‍කයේ ගලේවෙල කලාපය තුළ පමණක් මාසිකව කිරි ලීටර් හැත්තෑ දහසක් පමණ නිෂ්පාදනය කෙරෙයි.", "URL": "https://sinhala.adaderana.lk/news.php?nid=18077", "Category": null, "Parent URL": null}