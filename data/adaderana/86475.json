{"Source": "Adaderana", "Timestamp": "March 28, 2018 07:26 am", "Headline": "වෙරළ කලාප සහ වෙරළ සම්පත් කළමනාකරණ සැලැස්මක් ජනාධිපතිට", "News Content": "‍‍ 2018 ශ්‍රී ලංකා වෙරළ කලාප සහ වෙරළ සම්පත් කළමනාකරණ සැලැස්ම ජනාධිපති මෛත්‍රිපාල සිරිසේන මහතා වෙත පිළිගන්වා තිබේ. වෙරළ සම්පත් සංරක්ෂණ දෙපාර්තමේන්තුවේ අධ්‍යක්ෂ ජනරාල් ප්‍රභාත් චන්ද්‍රකීර්ති මහතා විසින් ජනාධිපති කාර්යාලයේදී එය ජනාධිපතිවරයා වෙත පිළිගැන්වූ බව ජනාධිපති මාධ්‍ය අංශය සඳහන් කර ඇත. වෙරළ සංරක්ෂණ සහ වෙරළ සම්පත් කළමනාකරණ දෙපාර්තමේන්තුවේ කළමනාකරණ අරමුණු හා සම්පත් භාවිතය පිළිබඳ තරඟකාරිත්වය හමුවේ ඵලදායි කළමනාකරණයක් සඳහා අවශ්‍ය ප්‍රතිපත්ති, ක්‍රමෝපායන්, ක්‍රියාකාරකම්, නිර්ණායකයන්, ප්‍රමිතීන්, සම්මතයන්, යොමු රීති සහ මාර්ගෝපදේශන එහි ඇතුළත් වන බව එම මාධ්‍ය අංශය පවසයි. අදාළ සැලැස්ම වසර 05ක කාලයක් සඳහා ක්‍රියාකාරී සැලැස්මක් ලෙස සකස් කර ඇති බව සඳහන්ය.", "URL": "https://sinhala.adaderana.lk/news.php?nid=86475", "Category": null, "Parent URL": null}