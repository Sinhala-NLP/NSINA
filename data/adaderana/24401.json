{"Source": "Adaderana", "Timestamp": "May 21, 2012 08:47 am", "Headline": "ඩෙකෑන් චාර්ජස් කණ්ඩායමට ලකුණු 9 ක ජයක්", "News Content": "ඉන්දීය ප්‍රීමියර් ලීග් කුසලාන තරගාවලියේ තවත් තරගයක් ඊයේ (20) හයිද්‍රබාද්හි රජිව් ගාන්ධි ක්‍රීඩාංගණයේ පැවැත්විණි. රෝයල් චැලෙන්ජර්ස් බැංග්ලෝර් කණ්ඩායම සමඟ පැවති එම තරගයෙන් ලකුණු 9ක ජයක් හිමි කර ගැනීමට ජයග්‍රහණය හිමිකර ගැනීමට ඩෙකෑන් චාර්ජස් කණ්ඩායම සමත් විය. කාසියේ වාසිය දිනා ගත් රෝයල් චැලෙන්ජර්ස් කණ්ඩායම විසින් ප්‍රථමයෙන් පන්දුවට පහර දීම සඳහා ඩෙකෑන් චාර්ජස් කණ්ඩායමට ආරාධනා කරන ලදි. ඒ අනුව එම කණ්ඩායම සිය පන්දුවාර 20 අවසානයේ දී කඩුලු 7 ක් දැවී ලකුණු 132 ක් ලබා ගැනීම‍ට සමත් විය. ජීන් පෝල් ඩුමිනි ලකුණු 74 ක් ද පතීව් පටෙල් ලකුණු 16 ක් ද රැස්කර ගත්තේය. පිළිතුරු ඉනිම සඳහා රෝයල් චැලෙන්ජර්ස් බැංගලෝර් කණ්ඩායමට පන්දුවාර 20 අවසානයේ දී කඩුලු 9ක් දැවී ලබා ගත හැකි වූයේ ලකුණූ 123 ක් පමණි.", "URL": "https://sinhala.adaderana.lk/news.php?nid=24401", "Category": null, "Parent URL": null}