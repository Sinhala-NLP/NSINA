{"Source": "Adaderana", "Timestamp": "June 9, 2017 09:20 am", "Headline": "බලපත්‍ර නොමැතිව මැණික් ගැරූ 2 ක් අත්අඩංගුවට", "News Content": "බගවන්තලාව, චැපල්ටන්වත්ත පහළ කොටසේ බලපත්‍ර නොමැතිව මැණික් ගරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. බගවන්තලාව පොලීසියේ නිළධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගත් බව පොලීසිය පවසයි. සැකකරුවන් බගවන්තලාව ප්‍රදේශයේම පදිංචිකරුවන් බව වාර්තා වෙයි. ඔවුන් හැටන් මහේස්ත්‍රාත් අධිකරණයට ඉදිරිපත් කිරිමෙන් පසු ඇප මත මුදාහැර ඇති අතර ලබන 13 යන දින යළි හැටන් මහේස්ත්‍රාත් අධිකරණයේ පෙනි සිටින ලෙස නියෝග කළ බව බගවන්තලාව පොලීසිය සඳහන් කළේය.", "URL": "https://sinhala.adaderana.lk/news.php?nid=74059", "Category": null, "Parent URL": null}