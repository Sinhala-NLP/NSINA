{"Source": "Adaderana", "Timestamp": "April 26, 2018 11:06 am", "Headline": "බැද්දට කෝන - දඹානේ ආදි වාසීන්ගේ අවුරුදු සිරි (ඡායාරූප සහිතයි)", "News Content": "දඹාන ආදිවාසී ගම්මානයේ ආදිවාසීන් එක්ව අවුරුදු උත්සවයක් පවත්වා තිබේ. විදුලිබල හා පුනර්ජනනීය බලශක්ති අමාත්‍ය සහ ආපදා කළමනාකරණ අමාත්‍ය රංජිත් සියඹලාපිටිය මහතාගේ සහ ආදිවාසී නායක ඌරුවලිගේ වන්නිල ඇත්තන්ගේ ප්‍රධානත්වයෙන් මෙම අවුරුදු උත්සවය පවත්වා තිබේ. බැද්දට කෝන අවුරුදු උත්සවය ලෙස මෙම අවුරුදු උත්සවය නම් කර තිබිණි. ගැමි කමට මුල් තැන ලබා දෙමින් පැවති මෙම අවුරුදු උත්සවය සඳහා ඉපැරණි ජන ක්‍රීඩා රැසක්ද ඇතුලත්වී තිබේ. තරඟෙට දුනු විදීම, උගුල් ඇටවීම, මාලෙට ඇට පැලදීම, තරඟෙට පොල් ගෑම ආදී විවිධ තරඟ රාශියක්ද පවත්වා ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=88053", "Category": null, "Parent URL": null}