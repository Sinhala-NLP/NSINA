{"Source": "Adaderana", "Timestamp": "June 3, 2018 04:28 pm", "Headline": "ප්‍රබල ජනතාවාදී ව්‍යාපාරයක් ලෙස ශ්‍රීලනිපය ගොඩනැගීමට කැප වෙනවා", "News Content": "ජනාධිපතිවරයාගේ අපේක්ෂාව ඉටුකරමින් ප්‍රබල ජනතාවාදී ව්‍යාපාරයක් ලෙස ශ්‍රී ලංකා නිදහස් පක්ෂය ගොඩනැගීමට කැපවන බව නිදහස් පක්ෂ නව මහලේකම් මහාචාර්ය රෝහණ ලක්ෂ්මන් පියදාස මහතා පවසයි. ස්වදේශවාදී සහ ජනතාවාදී දැක්මක් සහිත වඩා හොඳ සංවර්ධනයක් රට තුළ ඇති කිරීම ජනාධිපතිවරයාගේ අපේක්ෂාව වී ඇති බව ඔහු පවසයි. ඊට ශක්තිමත් දායකත්වයක් සැපයිය හැකි නිෂ්පාදන ආර්ථිකයක් දේශීය චින්තනයක් සහ ජනතාවාදී දැක්මක් සහිත ප්‍රබල ව්‍යාපාරයක් ලෙස ශ්‍රී ලංකා නිදහස් පක්ෂය ගොඩනැගීමට තමා කැපවන බව රෝහණ ලක්ෂ්මන් පියදාස මහතා සඳහන් කළේය. ශ්‍රී ලංකා නිදහස් පක්ෂයේ විධායක සභාව සහ සමස්ත ලංකා කාරක සභාව අද රැස්වූ අවස්ථාවේ පක්ෂයේ ඉදිරි කටයුතු සඳහා නව නිලධාරී මණ්ඩලය තෝරා පත් කර ගැණුනු අතර පක්ෂයේ නව මහලේකම්වරයා ලෙස රෝහණ ලක්ෂ්මන් පියදාස මහතා එහිදී තෝරා ගැණුනි.", "URL": "https://sinhala.adaderana.lk/news.php?nid=90275", "Category": null, "Parent URL": null}