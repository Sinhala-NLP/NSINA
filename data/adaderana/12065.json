{"Source": "Adaderana", "Timestamp": "November 11, 2010 08:36 am", "Headline": "ජනයාට සහයට නාවික හමුදා කැඳවයි", "News Content": "අධික වර්ෂාපතනය හේතුවෙන් ජලයෙන් පීඩාවට පත් කොළඹ ජනයාට උපකාර කිරීම සඳහා නාවික හමුදා භට පිරිස් යොදවා ඇති බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පවසයි. ජලයෙන් යටවු ප්‍රදේශවල ජනතාවට අවශ්‍ය ප්‍රවාහන පහසුකම් බෝට්ටු මගින් සැලසීමට මේ වන විටත් අවශ්‍ය බෝට්ටු සුදානම් කර ඇති බවද ඔහු ප්‍රකාශ කරයි. බොරැල්ල ප්‍රදේශයේ මේ වන විටත් ඇති වී ඇති ජල ගැලීම් හේතුවෙන් වාහන ගමනාගමනය අපහසුවී ඇති බැවින් අවශ්‍ය වුවහොත් එම ප්‍රදේශයට බෝට්ටු ලබාදීමට සූදානම් බව ද කපිතාන් අතුල සෙනරත් මහතා ප්‍රකාශ කියා සිටියේය. එවන් අවශ්‍යතාවක් ඇති ප්‍රදේශ‍ වෙතොත් නාවික හමුදාවට දැනුම් දෙන ලෙස ද අතුල සෙනරත් මහතා ජනතාවගෙන් ඉල්ලීමක් කළේය.", "URL": "https://sinhala.adaderana.lk/news.php?nid=12065", "Category": null, "Parent URL": null}