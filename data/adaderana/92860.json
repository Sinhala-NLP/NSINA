{"Source": "Adaderana", "Timestamp": "July 19, 2018 04:55 pm", "Headline": "රාමාඤ්ඤ මහා නිකායේ උපසම්පදා රාජ්‍ය උත්සවය ", "News Content": "රාමාඤ්ඤ මහා නිකායේ 71 වෙනි උපසම්පදා රාජ්‍ය උත්සවය රාමාඤ්ඤ මහා නිකායේ මහා නායක අග්‍රමහා පණ්ඩිත නාපාන ප්‍රේමසිරි නායක හිමිපාහිමියන්ගේ ප්‍රධානත්වයෙන් අම්පාර එච්.එම්. විරසිංහ ක්‍රීඩාංගණයේදි පවත්වනු ලැබිය. මෙම උත්සවයේ රජය නියෝජනය කරමින් ප්‍රධාන ආරාධිතයා ලෙස ශ්‍රී ලංකා පාර්ලිමේන්තුවේ කථානායක කරැ ජයසුරිය මහතා සහභාගි විය. උසස් අධ්‍යාපන සහ බුද්ධ ශාසන අමාත්‍ය විජේදාස රාජපක්ෂ, ප්‍රාථමික කටයුතු අමාත්‍ය දයා ගමගේ,නැගෙනහිර පළාත් සභාවේ ආණ්ඩුකාර රෝහිත බෝගොල්ලාගම නියෝජ්‍ය අමාත්‍ය අනෝමා ගමගේ යන මහත්ම මහත්මින්ද මෙම අවස්ථාවට එක්ව සිටියේය. මෙම රාජ්‍ය උත්සවයෙන් අනතුරුව ගල්ඔය නදි උදකුක්ඛේප සිමා මාලකයේදි අද රාත්‍රී 7.29 උපසම්පදා විනය කර්මය ආරම්භ කිරිමට නියමිතව ඇත. අද (19) ඇරඹෙන මෙම උපසම්පදා විනය කර්මය මෙම මස 24 වෙනි දින දක්වා ගල්ඔය නදි උදකුක්ඛේප සිමා මාලකයේදි පැවැත්විමට කටයුතු සංවිධානය කර ඇත. මෙම කාලය තුළදි සාමනේර භික්ෂුන් වහන්සේලා 400 ක් උපසම්පදා විමට නියමිතව ඇත.", "URL": "https://sinhala.adaderana.lk/news.php?nid=92860", "Category": null, "Parent URL": null}