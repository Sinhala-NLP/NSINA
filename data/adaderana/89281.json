{"Source": "Adaderana", "Timestamp": "May 17, 2018 01:01 pm", "Headline": "සරසවි විරෝධතාවයකට ආරක්ෂක අංශ මැදිහත් වීමෙන් කලබලයක්", "News Content": "චිලී රාජ්‍යයේ විශ්වවිද්‍යාල සිසුන්ගේ විරෝධතාවක් අතරතුර ගැටුමක් හටගෙන තිබේ. විරෝධතාව සඳහා ආරක්ෂක අංශ මැදිහත්වීමත් සමඟ ගැටුම හටගෙන ඇති බව වාර්තා වෙයි. විශ්වවිද්‍යාල තුළදී සිසුන්ට සිදුවන ලිංගික හිරිහැර වැළැක්වීමට කටයුතු කරන මෙන් ඉල්ලමින් විරෝධතාව පවත්වා තිබේ. චිලී රාජ්‍යයේ පාසැල් හා විශ්වවිද්‍යා‍වලදී සිසුන්ට සිදුවන ලිංගික හිරිහැර පිටුදැකීම සඳහා වන දැවැන්ත ව්‍යාපාරයක එක් පියවරක් ලෙස විරෝධතාව පැවැත් විය. ලිංගිකත්වය මත පදනම් නොවූ අධ්‍යාපන ක්‍රමයක් සහ ස්ත්‍රී පුරුෂ සමානාත්මතාව තහවුරු කරන ලෙස විරෝධතාකරුවන් එහිදී බලධාරීන්ගෙන් ඉල්ලා සිටියේය. සාමකාමී ලෙස පැවති විරෝධතාවට ආරක්ෂක අංශ මැදිහත් වීමත් සමඟ ගැටුම් ආරම්භවී තිබේ. එහිදී විරෝධතාකරුවන් කිහිප දෙනෙකු පොලිස් අත්අඩංගුවට පත්වී ඇති බවද සඳහන් වෙයි.", "URL": "https://sinhala.adaderana.lk/news.php?nid=89281", "Category": null, "Parent URL": null}