{"Source": "Adaderana", "Timestamp": "March 24, 2010 10:09 am", "Headline": "ඒකෝන් කනගාටුවෙයි", "News Content": "පවත්වන්නට නියමිතව තිබූ ප්‍රසංගයකට කැඳවන්නට නියමිතව සිටි සුපුරි හිපොප් ගායන ශිල්පි ඒකෝන් ‍ශ්‍රීලංකාවේ ඇති වූ සිදුවීම් පිළිබඳ සිය කනගාටුව ප්‍රකාශකරයි. තමන්ගේ ගීතයකට අදාළ රූප රාමුතුළ බෞද්ධ ප්‍රතිමාවක් ඇති බව මේ වනතුරුත් තමන් නොදන්නා බවත්,කිසියම් ආගමකට නිග්‍රහයක් ඇති වන අන්දමින් කටයුතු කරන්නට කිසිසේත්ම තමන් බලාපොරොත්තු නොවූ බවත් ප්‍රකාශයක් කරමින් ඒකෝන් සඳහන් කර තිබේ. තමන්ද ආගමකට ලැදි පුද්ගලයෙකු බවද ඒකෝන් වැඩිදුරටත් පවසා ඇත. එසේ වුවද සුපිරි හිප් හොප් ගායන ශිල්පි ඒකෝන් ට ශ්‍රීලංකාවට ඒම සඳහා රජය විසින් වීසා නිකුත් නොකරන බව රජයේ ප්‍රවෘත්ති දෙපාර්තමේන්තුව මේ වන විට සඳහන් කර ඇත. ඔහු සම්බන්ධයෙන් එල්ල වී ඇති චෝදනා සැලකිල්ලට ගෙන මෙම තීරණය ගෙන ඇති බව කියැවේ. හිප් හොප් ගායන ශිල්පි ඒකෝන් ශ්‍රීලංකාවට ගෙන්වා පැවැත්වීමට නියමිත ප්‍රසංගය නොපැවැත්විය යුතු බව ජාතික සංඝ සම්මේලනය ඊයේ මාධ්‍ය හමුවක් කැඳවමින් ප්‍රකාශ කර තිබිණි. මෙම ගායන ශිල්පියාගේ ගීත ඇල්බම් වල අතිශය කාමුක දර්ශන නිරූපනය වන බවත්,ඔහුට ළමා අපයෝජන සිදු කළ බවට චෝදනා එල්ල වී ඇති බවත්,ඔහුගේ ඇතැම් ගීතයක බුදු දහමට නිගා දෙන අයුරින් බුදු පිළිමයක් අබියස ආලිංගනයේ යෙදෙන දර්ශන පවා ඇතුළත් බවත් ජාතික සංඝ සම්මේලනයේ උපදේශක පූජ්‍ය අතුරලියේ රතන හිමියන් අද දෙරණ කළ විමසීමකදී කියා සිටියේය.", "URL": "https://sinhala.adaderana.lk/news.php?nid=7477", "Category": null, "Parent URL": null}