{"Source": "Adaderana", "Timestamp": "February 1, 2012 02:06 pm", "Headline": "තොරතුරු තාක්ෂණයෙන් අනාගතය සුරක්ෂිතයි", "News Content": "තොරතුරු තාක්ෂණයෙන් රටේ අනාගතය සුරක්ෂිත කිරීම සඳහා නිශ්චිත වැඩපිළිවෙළක් මේ වන විට දියත් කර ඇතැයි විදුලි සංදේශ හා තොරතුරු තාක්ෂණ අමාත්‍ය රංජිත් සියඹලාපිටිය මහතා පවසයි. 2016 වසර වන විට තොරතුරු තාක්ෂණය විෂය ක්ෂේත්‍රය යටතේ සපුරා ගත යුතු ඉලක්ක කිහිපයක් ජනාධිපතිවරයා විසින් සිය අමාත්‍යාංශයට ලබාදී ඇති බව අමාත්‍යවරයා කියා සිටියි. මෙරට ජනතාවගෙන් 75% ක් තොරතුරු තාක්ෂණ සාක්ෂරතාවයෙන් සන්නද්ධ කිරීම , තොරතුරු තාක්ෂණ විෂය ‍ක්ෂේත්‍රයට අදාළ රැකියා ලක්ෂ දෙකක් උත්පාදනය කිරීම සහ එම ක්‍ෂේත්‍රයෙන් විදේශ විනිමය ඩොලර් දස ලක්ෂ දහසක් ඉපයීම එම ඉලක්ක අතර වන බව ඔහු පෙන්වාදෙයි. හම්බන්තොට දිස්ත්‍රික් ලේකම් කාර්යාලයේ අද පැවති උත්සවයකට එක්වෙමින් රංජිත් සියඹලාපිටිය අමාත්‍යවරයා මේ අදහස් පළක‍ළේය.", "URL": "https://sinhala.adaderana.lk/news.php?nid=21799", "Category": null, "Parent URL": null}