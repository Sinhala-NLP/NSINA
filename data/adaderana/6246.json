{"Source": "Adaderana", "Timestamp": "January 26, 2010 09:44 am", "Headline": "අත්අඩංගුවට ගත් පුද්ගලයින් සම්බන්ධව වැඩිදුර පරීක්ෂණ", "News Content": "ගොකරැල්ල ප්‍රදේශයේ දී අත්අඩංගුවට ගත් හිටපු හමුදා නිලධාරීන් ඇතුළු පුද්ගලයින් 20 දෙන‍ා සම්බන්ධයෙන් වැඩිදුර පරීක්ෂණ කිරීම සඳහා අපරාධ පරීක්ෂණ දෙපාර්තමේන්තුවට භාර දී තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා සඳහන් කළේ ඊයේ පස්වරුවේ මෙම පිරිස අත්අඩංගුවට ගත් බවය. ගොකරැල්ල ප්‍රදේශයේ දී අත්අඩංගුවට ගත් හිටපු හමුදා නිලධාරීන් ඇතුළු පුද්ගලයින් 20 දෙන‍ා සම්බන්ධයෙන් වැඩිදුර පරීක්ෂණ කිරීම සඳහා අපරාධ පරීක්ෂණ දෙපාර්තමේන්තුවට භාර දී තිබේ. අත්අඩංගුවට ගත් පිරිස අතර යුද හමුදා සේවය විශ්‍රාම ගිය හමුදා කමාන්ඩෝ භටයින් සහ සෙබළුන් බවට අනාවරණය වී ඇති බව පොලීසිය පැවසීය. මෙම පිරිස ජනාධිපතිවරණ කටයුතු කඩාකප්පල් කිරීමට සහ ජනතාව බිය වැද්දීමට උත්සහ කර ඇති බව ද වාර්තා වන අතර මොවුන් පුද්ගලික බස්රථයකින් ගමන් කරමින් සිටිය දී ගොකරැල්ල තෝරයාය ප්‍රදේශයේ දී මෙසේ අත්අඩංගුවට ගෙන තිබේ. අත්අඩංගුවට ගත් මෙම පිරිස ජනාධිපතිධුර අපේක්ෂක සරත් ෆොන්සේකා මහතාගේ ආධාරකරුවන් පිරිසක් බවද වාර්තා වේ. අත්අඩංගුවට ගත් සැකකරුවන් සම්බන්ධයෙන් ගොකරැල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6246", "Category": null, "Parent URL": null}