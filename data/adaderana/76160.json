{"Source": "Adaderana", "Timestamp": "August 10, 2017 01:20 pm", "Headline": "රජයේ ඉඩම් භාවිතා කරන අයට ළඟදීම සින්නක්කර ඔප්පු", "News Content": "රජයේ ඉඩම් භාවිත කරන පුද්ගලයින් හට සින්නක්කර ඔප්පු ලබාදීමට අදාළ නව පනතක් නුදුරේදී පාර්ලිමේන්තුවට ඉදිරිපත් කරන බව පාර්ලිමේන්තු ප්‍රතිසංස්කරණ හා ඉඩම් අමාත්‍ය ගයන්ත කරුණාතිලක මහතා පවසයි. ඔහු පවසන්නේ එමඟින් ලක්ෂයකට අධික පිරිසකට සෙත සැලසෙනු ඇති බවයි. ඇල්පිටිය, මිරිස්වත්ත ප්‍රදේශයේ පැවති උත්සවයකට සහභාගීවෙමින් ගයන්ත කරුණාතිලක අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=76160", "Category": null, "Parent URL": null}