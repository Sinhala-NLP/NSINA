{"Source": "Adaderana", "Timestamp": "May 6, 2014 01:15 pm", "Headline": "ඇල්ල - වැල්ලවාය මාර්ගයේ බර වාහන ගමන් කිරීම අත්හිටුවයි ", "News Content": "ඇල්ල - වැල්ලවාය මාර්ගයේ බර වාහන ගමනාගමනය තාවකාලිකව අත්හිටුවා ඇති බව ඇල්ල පොලීසිය පවසයි. රාවණා ඇල්ලට ආසන්න චන්දන ඇල්ල ඉදිරියේ බෝක්කුව අසළ මාර්ගයේ කොටසක් නායයාම හේතුවෙන් මෙම පියවර ගත් බව පොලීසිය සඳහන් කළේය. නායයාම හේතුවෙන් අදාළ මාර්ගයේ එක් මංතීරුවක පමණක් වාහන ධාවනය කෙරෙන අතර කන්ටේනර් සහ ලොරි රථ කොස්ලන්ද , බෙරකල, වැල්ලවාය මාර්ගය හෝ බඩල්කුඹුර , පස්සර හරහා බදුල්ල මාර්ගය භාවිත කරන ලෙසට පොලීසිය දැනුම් දෙයි. කෙසේ වෙතත් මගී ප්‍රවාහන බස් රථ හා කුඩා වාහන වලට අදාළ මාර්ගයේ ධාවනය සඳහා අවස්ථාව ලබාදී ඇති බව ඇල්ල පොලීසිය පැවසුවේය.", "URL": "https://sinhala.adaderana.lk/news.php?nid=43011", "Category": null, "Parent URL": null}