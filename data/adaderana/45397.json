{"Source": "Adaderana", "Timestamp": "August 16, 2014 01:26 pm", "Headline": "අසභ්‍ය වීඩියෝ තැටි අලෙවි කළ අයෙක් අතේ මාට්ටු ", "News Content": "පාසල් සිසුන්, උපකාරක පන්ති සිසුන් සහ සංචාරකයින් ඉලක්ක කරගනිමින් අසභ්‍ය වීඩියෝ තැටි අලෙවි කළ පුද්ගලයෙකු සීගිරිය ප්‍රදේශයේ දි අත්අඩංගුවට ගෙන තිබේ. සීගිරිය පොලිස් ස්ථානාධිපතිවරයාට ලැබුණු තොරතුරකට අනුව සිදුකළ වැටලිමකදි සැකකරු අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දි සැකකරු සතුව තිබි අසභ්‍ය වීඩියෝ තැටි 30ක් ද පොලිස් බාරයට ගෙන තිබේ. සැකකරු අද දඹුල්ල මහේස්ත්‍රාත් අධිකරණයට ඉදිරිපත් කිරිමට නියමිත අතර සිද්ධිය සම්බන්ධයෙන් සිගිරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45397", "Category": null, "Parent URL": null}