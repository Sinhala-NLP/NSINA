{"Source": "Adaderana", "Timestamp": "August 10, 2019 12:08 pm", "Headline": "සමෘද්ධිය දෙනකොට නඩු දාපු විපක්ෂයක් මේ රටේ ඉන්නේ", "News Content": "ඇතැම් බැංකු නිලධාරීන්ද වත්මන් ආණ්ඩුවේ ව්‍යාපෘති කඩාකප්පල් කිරීමට කටයුතු කරන බවට ඉඩම් හා පාර්ලිමේන්තු ප්‍රතිසංස්කරණ කටයුතු නියෝජ්‍ය අමාත්‍ය එඩ්වඩ් ගුණසේකර මහතා චෝදනා කරයි. ගම්පහ ප්‍රදේශයේ පැවති වැඩසටහනකට එක්වෙමින් ඔහු මේ බව කියා සිටියේය. ඉඩම් විධිවිධාන පනතට විරුද්ධව විපක්ෂය චෝදනා එල්ල කළ ද එම පනත මඟින් ජනතාවට ඉඩම් සින්නක්කර අයිතිය ලබාගත හැකිවන බව ඔහු ප්‍රකාශ කරයි. විපක්ෂය සමෘද්ධිය ලබා දීමට හා ණය ලබා දීමේදී ඊට එරෙහිව නඩු පැවරූ බවටත් ඔහු චෝදනා එල්ල කරයි. කෙසේ වෙතත් 2020 වර්ශය වන විට රටේ ජනතාව බලාපොරොත්තු වන ආකාරයේ නායකයෙකු ලබා දීමට හැකි වන බව ද එඩ්වඩ් ගුණසේකර මහතා ප්‍රකාශ කළේය.", "URL": "https://sinhala.adaderana.lk/news.php?nid=116220", "Category": null, "Parent URL": null}