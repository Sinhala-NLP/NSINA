{"Source": "Adaderana", "Timestamp": "October 30, 2015 12:43 pm", "Headline": "ලීයක් ඇනී දැඩිසත්කාරයේ සිටි ළමයා අවසන් සුසුම්හෙළයි", "News Content": "උල් ලීයක් ගෙල ප්‍රදේශයේ ඇනී කොළඹ ජාතික රෝහලේදී එය සැත්කමකින් ඉවත් කිරීමෙන් පසුව එහි දැඩි සත්කාර ඒකකයේ ප්‍රතිකාර ලබමින් සිටි 16 හැවිරිදි ළමයා මියගොස් තිබේ.බුලත්සිංහල, ගලහේන ප්‍රදේශයේදී පසුගිය 27දා මෙම අනතුර සිදුවී තිබුණි.එදින පෙරවරුවේ එම ළමයා අඹ ගසකින් වැටී ඇති අතර එහිදි ලීයක් ගෙල සමීපයෙන් ඇනී තිබිණ.ඇනුණු ලීය සහිතව එම ළමයා හොරණ මූලික රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා ඔහු කොළඹ ජාතික රෝහලට මාරුකර යැවිණ.අනතුරුව පැය කිහිපයක සැත්කමකින් පසු එම ලීය ඉවත් කර ඔහුව දැඩි සත්කාර ඒකකයට යොමු කෙරුණු අතර එහි ප්‍රතිකාර ගනිමින් සිටියදී එම ළමයා අද මියගොස් ඇතැයි වාර්තා වේ.", "URL": "https://sinhala.adaderana.lk/news.php?nid=54770", "Category": null, "Parent URL": null}