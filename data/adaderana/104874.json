{"Source": "Adaderana", "Timestamp": "February 23, 2019 10:48 am", "Headline": "සප්ත කන්‍යා තරණයට සංචාරකයින්ට ළඟදීම අවසර", "News Content": "මෙතෙක් ශ්‍රි ලංකාව තුළ සිදු වු බිහිසුණුතම ගුවන් අනතුර සිදු වුණු ලක්ෂපාන කඳුවැටිය සංචාරය කිරිමටත් තරණය කිරිමටත් දෙස් විදෙස් සංචාරකයන්ට ළඟදිම අවස්තාව ලබාදෙන බව අඹගමුව ප්‍රාදේශිය සභාවේ සභාපති ජයසංඛ පෙරේරා මහතා පැවසිය. මධ්‍යම පළාත් ආණ්ඩුකාර මෛත්‍රි ගුණරත්න මහතාගේ සංකල්පයක් මත අඹගමුව ප්‍රාදේශිය සභා බල ප්‍රදේශය සංචාරක කලාපයක් බවට ප්‍රවර්ධනය කිරිමේ වැඩසටහනට සමගාමිව සප්ත කන්‍යා කඳුවැටිය තරණය කිරිමට සහ සංචාරය කිරිමට අවස්තාව උදාකරන බව සභාපතිවරයා කියා සිටියේය. සප්ත කන්‍යා කඳුවැටි හතෙන් කදු හයක් තරණය කිරිමටත් හයවෙනි කදුවැටිය තුළ නැරඹුම් මැදිරියක් ස්ථාපනය කරන බව සභාපතිවරයා පවසයි. සප්ත කන්‍යා කඳුවැටිය තරණය කිරිම සහ සංචාරය කිරිමට වනජිවි දෙපාර්තුමේන්තුවෙන් නිසි අවසර ලබාගෙන ඒ සඳහා තවත් රාජ්‍ය ආයතන කිහිපයක සහයෝගය ලබා ගන්නා බව සභාපතිවරයා කියා සිටියේය. සප්ත කන්‍යා කඳු තරණය සහ සංචාරය කිරිමෙන් ශ්‍රි පාද රක්ෂිතයේ වෙසෙන අලි රංචුව දැකබලා ගැනිමට අවස්ථාව උදාවෙන බවත්,සප්ත කන්‍යා කදුවැටියේ සිට ලක්ෂපාන දියඇල්ල, ඇබඩින් දියඇල්ල,කඳුකරයේ විදුලි බලාගාර සහ ශ්‍රි පාද රක්ෂිතයේ සුන්දර පරිසරයද විද ගැනිමේ අවස්ථාව උදාවෙන බවත්, පරිසර හිතකාමි ලෙස මෙම ව්‍යපෘතිය දියත් කිරිමට සැලසුම් කර ඇත. එම රක්ෂිතය තුළ විශාල වශයෙන් කිතුල් ගස් ඇති බවත්, එ තුලින් කිතුල් කර්මාන්තය සංවර්ධනය කිරිමටද සැලසුම් කරන බව වාර්තා වේ. ඡායාරූප - රංජිත් රාජපක්ෂ", "URL": "https://sinhala.adaderana.lk/news.php?nid=104874", "Category": null, "Parent URL": null}