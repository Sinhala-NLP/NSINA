{"Source": "Adaderana", "Timestamp": "November 24, 2013 08:21 am", "Headline": "සරසවි වරම් ලැබූවන්ට නායකත්ව පුහුණුව අද ඇරඹේ", "News Content": "2013, 2014 අධ්‍යයන වර්ෂය සඳහා විශ්ව විද්‍යාල සුදුසුකම් ලැබූ සිසුන් වෙනුවෙන් පැවැත්වෙන නායකත්ව පුහුණු පාඨමාලාව අද ආරම්භ වේ. අදියර තුනක් යටතේ පැවැත්වෙන අදාළ පුහුණු වැඩසටහනේ එක් අදියරක් සති තුනක කාලයක් පැවැත්වෙයි. උසස් අධ්‍යාපන අමාත්‍යාංශය සඳහන් කළේ එක් එක් අදියර සඳහා සහභාගී විය යුතු සිසුන්ට ඒ පිළිබඳ දැනුම් දී ඇති බවයි. නායකත්ව පුහුණුවෙන් අනතුරුව ලබන ජනවාරි මාසයේ සිට විශ්ව විද්‍යාල සඳහා නවක සිසුන් බඳවා ගැනීමට නියමිතය.", "URL": "https://sinhala.adaderana.lk/news.php?nid=39070", "Category": null, "Parent URL": null}