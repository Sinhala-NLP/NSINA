{"Source": "Adaderana", "Timestamp": "December 19, 2018 12:42 pm", "Headline": "තංගල්ල නගර සභාවේ අයවැය යළිත් පරාදයි", "News Content": "තංගල්ල නගරසභාවේ සභාපති රවිඳු දිල්ෂාන් වෙදආරච්චි මහතා දෙවැනි වරටත් ඉදිරිපත් කළ 2019 වර්ෂය සඳහා වන අයවැය වාර්තාව වැඩි ඡන්ද තුනකින් අද(19) යළි පරාජයට පත්විය. අයවැයට පක්ෂව සභාපතිවරයා ඇතුළු එක්සත් ජාතික පක්ෂයේ මන්ත්‍රීවරු ඡන්දය ප්‍රකාශ කළ අතර පොදුජන පෙරමුණෙහි මන්ත්‍රීවරුන් හත් දෙනා සහ එක්සත් ජනතා නිදහස් සන්ධානයේ මන්ත්‍රීවරුන් දෙදෙනාත්, ජනතා විමුක්ති පෙරමුණෙහි එක් මන්ත්‍රීවරයෙක්ද මෙවර අයවැයට විපක්ෂව ඡන්දය භාවිතා කළහ. ජනතා විමුක්ති පෙරමුණෙහි එක් මන්ත්‍රීවරයෙක් මෙවර සභාවට සහභාගී වී නොසිටියේය. 2019 වර්ෂය සඳහා වන අයවැය මෙම මස 05 දින පළමු වරට සභාපති රවිඳු දිල්ෂාන් මහතා විසින් ඉදිරිපත් කළ අතර එහිදීද අයවැය ඡන්ද තුනකින් පරාජයට පත්විය. එම අයවැය සංශෝදනය කිරීමෙන් අනතුරුව යළි අද ඉදිරිපත් කර තිබිණි.", "URL": "https://sinhala.adaderana.lk/news.php?nid=100982", "Category": null, "Parent URL": null}