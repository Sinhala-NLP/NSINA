{"Source": "Adaderana", "Timestamp": "June 2, 2017 09:37 am", "Headline": "අනුරාධපුරය කේන්ද්‍ර කරගනිමින් විශේෂ දුම්රිය සේවා", "News Content": "පොසොන් සතිය නිමිත්තෙන් අනුරාධපුරය කේන්ද්‍ර කර ගනිමින් විශේෂ දුම්රිය සේවාවක් ක්‍රියාත්මක කිරීමට සැලසුම් කර තිබේ.ලබන 06 වනදා සිට 10 වනදා දක්වා එය ක්‍රියාත්මකයි.දුම්රිය ගමනා ගමන අධිකාරි විජය සමරසිංහ මහතා කියා සිටියේ ලබන 08 සහ 09 යන දිනවල අනුරාධපුරය - මැදවච්චිය සහ අනුරාධපුරය - මහව අතර දුම්රිය ගමන්වාර ක්‍රියාත්මක වන බවයි.ඊට අමතරව අනුරාධපුරය සහ මිහින්තලය අතර එම දිනවලදී දුම්රිය ගමන්වාර 72ක් ක්‍රියාත්මක කිරීමට සැලසුම් කර තිබේ.සාමාන්‍ය දුම්රිය සඳහා අමතර දුම්රිය මැදිරි එක් කිරිමට ද පියවර ගෙන ඇති බව දුම්රිය ගමනා ගමන අධිකාර විජයසමරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=73827", "Category": null, "Parent URL": null}