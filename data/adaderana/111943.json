{"Source": "Adaderana", "Timestamp": "June 14, 2019 09:47 am", "Headline": "වෙඩි පහරින් අහිමි කළ තවත් ජීවිතයක්", "News Content": "වෙඩි වැදී මියගිය වන අලියෙකුගේ සිරුරක් වැල්ලවාය මහආරගම ප්‍රදේශයේ තිබී සොයාගෙන ඇත. අලියාගේ හිසට සහ අතකට වෙඩි වැදී ඇති බව වනජීවී නිලධාරීන් සඳහන් කළේය. වැල්ලවාය මහආරගම,දෙමලිය වැව් ඉස්මත්තේ වෙඩි වැදී මියගිය වනඅලියෙකුගේ සිරුරක් ඇති බවට ප්‍රදේශවාසීන් විසින් කිතුල්කොටේ වනජීවී කාර්යයාලය වෙත දැනුම්දීමක් සිදු කර තිබුණි. ඒ අනුව එහි පැමිණි වනජීවී නිලධාරීන් මියගිය වනඅලියාගේ සිරුර පරීක්ෂා කළ අතර එම නිලධාරීන් සඳහන් කළේ අලියාගේ හිසට සහ අතකට වෙඩි වැදී ඇති බවයි. වයස අවුරුදු 20පමණ වන අලියෙක් මෙලෙස මියගොස් ඇති අතර වනජීවී නිලධාරීන් මේ පිලිබඳ වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=111943", "Category": null, "Parent URL": null}