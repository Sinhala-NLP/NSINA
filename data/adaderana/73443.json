{"Source": "Adaderana", "Timestamp": "May 23, 2017 08:51 am", "Headline": "ඉල්ලීම්වලට යහපත් ප්‍රතිචාරයක් නැතිනම් වර්ජනයකට සූදානම්", "News Content": "සිය ඉල්ලීම්වලට බලධාරීන් යහපත් ප්‍රතිචාර නොදක් වන්නේ නම් නුදුරු දිනකදී වැඩ වර්ජනයක නිරත වන බව ඛනිජ තෙල් වෘත්තීය සමිති එකමුතුව පවසයි. එහි කැදවුම්කරු ඩි.ජේ.රාජකරුණා මහතා සඳහන් කළේ තමන් වෘත්තීය සමිති ක්‍රියාමාර්ගයක නිරත වීම සම්බන්ධයෙන් රජය දැනුම් දී ඇති බවය. ඊයේ(22) දිනෙන් පසු ඕනෑම දිනකදි වෘත්තීය සමිති ක්‍රියාමාර්ගයක නිරත වීමට ඛනිජ තෙල් වෘත්තීය සමිති එකමුතුව තිරණය කර තිබේ.ඒ අනුව ඉදිරි දින කිහිපය තුළ කෙටි දැනුම්දීමක්න් වැඩ වර්ජනයක් ආරම්භ කරන බව ඩි.ජේ.රාජකරුණා මහතා සඳහන් කළේය. මේ අතර අද(23) මධ්‍යම රාත්‍රී සිට ක්‍රියාත්මක කිරීමට සැලසුම් කර තිබු දුම්රිය රියදුරු වැඩ වර්ජනය තාවකාලිකව නතර කිරීමට තීරණය කර තිබේ. සිය ඉල්ලීම්වලට යහපත් ප්‍රතිචාර දැක්වීම හේතුවෙන් මෙලෙස වැඩ වර්ජනය නතර කිරීමට තීරණය කළ බව ලොකොමොටිව් ඔපරේටින් ඉංජිනියර්ස් සංගමය සඳහන් කළේය.", "URL": "https://sinhala.adaderana.lk/news.php?nid=73443", "Category": null, "Parent URL": null}