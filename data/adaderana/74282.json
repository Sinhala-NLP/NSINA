{"Source": "Adaderana", "Timestamp": "June 16, 2017 03:02 pm", "Headline": "ඛනිජ තෙල් වෘත්තීය සමිති වෙතින් රතු එළියක්", "News Content": "ත්‍රීකුණාමලය තෙල් ගබඩා සංකීර්ණය විදේශ සමාගම්වලට පැවරීමට සිදු කර ඇති සැලසුම්වලට එරෙහිව ඉදිරියේදී වෘත්තිය ක්‍රියාමාර්ගයකට යොමුවීමට බලාපොරොත්තු වන බව ඛනිජ තෙල් වෘත්තිය සමිති එකමුතුව පවසයි.එහි කැඳවුම්කර ඩී.ජේ රාජකරුණා මහතා කියා සිටියේ එම සංගමයේ විධායක සභාව ලබන සතියේ රැස්වී මේ පිළිබඳව සාකච්ඡා කරන බවයි.අදළ ගැටළුවලට විසදුම් ලබාදීමට පියවර ගන්නා ලෙස බලකරමින් විෂය බාර අමාත්‍යවරයා වෙත වාර්තාවක් ද ලබාදි ඇති බව ඔහු සඳහන් කළේය.අදාළ වාර්තාව ලබාදි සතියක් ගතවී ඇතැත් රජයේ පාර්ශවයෙන් මෙතෙක් කිසිදු යහපත් ප්‍රතිචාරයක් ලැබී නොමැති බව ඩි.ජේ රාජකරුණා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=74282", "Category": null, "Parent URL": null}