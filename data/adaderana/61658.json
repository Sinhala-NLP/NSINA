{"Source": "Adaderana", "Timestamp": "July 1, 2016 12:27 pm", "Headline": "මදුරුවන් බෝ කළ 139ට නඩු - තවත් 853ට නොතීසි", "News Content": "සෞඛ්‍ය අමාත්‍යංශය විසින් ක්‍රියාත්මක කර ඇති තෙදින ඩෙංගු මදුරු මර්දන වැඩසටහනේ පළමු දිනයේ දී පරිශ්‍ර 18,055ක් පරීක්ෂාවට ලක් කර තිබේ.ඊයේ දිනයෙන් ආරම්භ වූ මෙම මදුරු මර්දන වැඩසටහන හෙට දිනය දක්වා ක්‍රියාත්මකය.ඒ අනුව ඩෙංගු මදුරුවන් ව්‍යාප්ත වීම පිළිබඳ දැඩි අවදානමක් පවතින කොළඹ, ගම්පහ, කළුතර, මාතලේ සහ මහනුවර යන දිස්ත්‍රික්කවල ඊයේ දිනයේ ක්‍රියාත්මක කළ මදුරු මර්දන වැඩසහටහනේ දී ඩෙංගු මදුරුවන් බෝවන පරිදි පරිශ්‍ර පවත්වාගෙන ගිය පුද්ගලයින් 139 දෙනෙකුට නඩු පැවරීමට පියවර ගෙන තිබේ.තවත් 853 දෙනෙකුට නොතීසි නිකුත් කළ බව සෞඛ්‍ය අමාත්‍යංශය සඳහන් කළේය.මේ වන විට දිස්ත්‍රික් 10ක ඩෙංගු වසංගත තත්ත්වයක් පැතිර යන බවට ඩෙංගු මර්දන ඒකකය විසින් අනාවරණය කර තිබේ.", "URL": "https://sinhala.adaderana.lk/news.php?nid=61658", "Category": null, "Parent URL": null}