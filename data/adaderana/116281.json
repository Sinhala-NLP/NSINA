{"Source": "Adaderana", "Timestamp": "August 11, 2019 11:36 am", "Headline": "මත් ගුලි සමඟ තරුණයින් සිව්දෙනෙක් පොලීසියට", "News Content": "ගංජා හා අබිං මිශ්‍ර මත්ගුලි විශේෂයක් සමඟ තරුණයින් සිව්දෙනකු බිබිල මහියංගණ මාර්ගයේ ගුරුමඩ ප්‍රදේශයේ දී අත්අඩංගුවට ගෙන ඇත. එම මාර්ගයේ ගමන්ගත් ත්‍රී රෝද රථයක් පරීක්ෂා කර බැලීමේදී මෙම මත් ගුලි සොයාගෙන ඇති අතර පසුව සැකකරුවන් සිව්දෙනා රිදීමාලියද්ද පොලීසිය විසින් අත්අඩංගුවට ගෙන ඇත. අත්අඩංගුවට පත්ව ඇත්තේ මොනරාගල ප්‍රදේශයේ පදිංචි අවුරුදු 22-28 වයස්වල පසුවන තරුණයින් සිව් දෙනෙකි. මොනරාගල සිට මහියංගණය බලා ගමන් ගනිමින් සිටියදී මොවුන් අත් අඩංගුවට ගෙන ඇත. තරුණයින් සිව් දෙනා අද (11) මහියංගන මහේස්ත්‍රාත්වරයා හමුවට ඉදිරිපත් කිරීමට නියමිතය. රිදීමාලියද්ද පොලිස් ස්ථානාධිපති රොෂාන් එස් බන්දුලසේන මහතාගේ උපදෙස් මත මුර සංචාරයේ නිරත පොලිස් නිලධාරීන් පිරිසක් සැකකරුවන් අත්අඩංගුවට ගෙන උසාවියට ඉදිරිපත් කිරීමට කටයුතු කර ඇත. රිදිමාලියද්ද පොලීසිය සිද්ධිය සම්බන්ධව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=116281", "Category": null, "Parent URL": null}