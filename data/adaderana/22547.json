{"Source": "Adaderana", "Timestamp": "March 3, 2012 10:27 am", "Headline": "චාමර කපුගෙදර ඕස්ට්‍රේලියාවට යයි", "News Content": "ශ්‍රී ලංකා ක්‍රිකට් ක්‍රීඩක චාමර කපුගෙදර ඕස්ට්‍රේලියාව බලා පිටත්ව ගොස් තිබේ. සී.බී. කුසලාන ක්‍රිකට් තරගාවලියේ අවසන් තරග සඳහා සහභාගී වීමට ඔහු ඕස්ට්‍රේලියාව සඳහා පිටත්ව ගොස් ඇති බව ශ්‍රි ලංකා ක්‍රිකට් ආයතනය පවසයි. ආබාධවලට ලක්ව සිටින ඇන්ජලෝ මැතිව්ස් සහ තිසර පෙරේරාට ආදේශ වශයෙන් චාමර කපුගෙදර කණ්ඩායමට එක්වනු ඇති බව වාර්තා වේ. සී.බී කුසලාන තරගාවලියේ ශ්‍රි ලංකාව සහ ඕස්ට්‍රේලියාව අතර පැවැත්වෙන අවසන් තරග අතුරින් ප්‍රථම තරගය හෙට(04) පැවැත්වෙයි.", "URL": "https://sinhala.adaderana.lk/news.php?nid=22547", "Category": null, "Parent URL": null}