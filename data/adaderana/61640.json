{"Source": "Adaderana", "Timestamp": "June 30, 2016 04:23 pm", "Headline": " අංජන වර්ජනයකට සුදානම්  ", "News Content": "වාර්ෂිකව සිදුකරනු ලබන බස් ගාස්තු සංශෝධනය හෙට නොකළහොත් ලබන මස 3 වැනිදා සිට වර්ජනයකට යන බව සමස්ත ලංකා පෞද්ගලික බස් හිමියන්ගේ සමිති සම්මේලනය පවසයි.එහි ලේකම් අංජන ප්‍රියන්ජිත් මහතා අද කොළඹ පැවති මාධ්‍ය හමුවකට එක්වෙමින් මේ බව කියා සිටියේය.කෙසේ වුවද ලංකා පෞද්ගලික බස් රථ හිමියන්ගේ සංගමය කියා සිටියේතම සංගමයට අයත් කිසිවෙකු මෙම වර්ජනයට එක් නොවන බවයි.වාර්ෂිකව සිදුකරන බස් ගාස්තු සංශෝධනයට අනූව ජූලි මස 1 වැනිදා සිට බස් ගාස්තුවේ වැඩිවීමක් බස් සංගම් අපේක්ෂා කරයි.කෙසේ වුවද මෙවර බස් ගාස්තු වැඩි කිරීම සම්බන්ධයෙන් පසුගියදිනවල පැවැති සාකච්ඡාවලින් අවසන් නිගමනයකට ඒමට බස් සංගම්වලට මෙන්ම ප්‍රවාහන අමාත්‍යංශයට නොහැකි විය.ඊට හේතු‍වූයේ බස් ගාස්තු පිළිබඳ ජාතික ප්‍රතිපත්තියට අනූව මෙවර සියයට 3.2ට වැඩි ගාස්තු වැඩිවීමක් ලබාදිය නොහැකි බවට ප්‍රවාහන අමාත්‍යංශයේ බලධාරීන් ප්‍රකාශ කිරීමත් සමගය.බස් සංගම් ඊට වඩා ප්‍රතිශතයකින් ගාස්තු සංශෝධනයක් අපේක්ෂා කිරීම නිසා ඔවුන් අතර මෙන්ම ප්‍රවාහන අමාත්‍යංශයේ නිලධාරීන් අතර ද මෙවර ගාස්තු සංශෝධනය ගැන අවසන් නිගමනයකට ඒමට නොහැකිව තිබේ.", "URL": "https://sinhala.adaderana.lk/news.php?nid=61640", "Category": null, "Parent URL": null}