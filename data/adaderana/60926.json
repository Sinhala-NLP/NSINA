{"Source": "Adaderana", "Timestamp": "June 9, 2016 10:10 am", "Headline": "මත්ද්‍රව්‍ය ජාවාරම්කරුවෙක් දෙහිවලදී මාට්ටු", "News Content": "මත්ද්‍රව්‍ය ජාවාරමක නිරත වූ පුද්ගලයෙකු දෙහිවල ප්‍රදේශයේදී අත්අඩංගුවට ගෙන තිබේ.පොලිස් මත්ද්‍රව්‍ය නාශක කාර්යංශයට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය.අත්අඩංගුවට ගත් සැකකරු සතුව තිබී හෙරොයින් ග්‍රෑම් 300ක් සහ විදේශ රටක නිෂ්පාදිත ගිනි අවියක්ද සොයාගෙන ඇත.දෙහිවල ප්‍රදේශයේ නිවාස සංකීර්ණයක කුලී පදනම මත රැඳී සිටිමින් මෙම සැකකරු මත්ද්‍රව්‍ය ජාවාරමේ නිරත වී ඇති බවයි පොලීසිය සිදුකළ පරීක්ෂණ වලදී අනාවරණය වී තිබේ.පොලිස් මත්ද්‍රව්‍ය නාශක කාර්යංශය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=60926", "Category": null, "Parent URL": null}