{"Source": "Adaderana", "Timestamp": "December 7, 2015 09:32 am", "Headline": " කැලණි ගඟේ මැණික් ගැරූ 3ක් මාට්ටු ", "News Content": "‍කිරිදිවැල, මීතිරිගල ප්‍රදේශයේ කැළණි ගං ඉවුරේ අනවසරෙන් මැණික් ගරමින් සිටි පුද්ගලයින් තිදෙනෙකු අත්අඩංගුවට ගෙන තිබේ.පූගොඩ පොලිස් විශේෂ බලකා කඳවුරේ නිළධාරින් සහ කිරිදිවැල පොලිස් ස්ථානයේ නිළධාරින් කණ්ඩායමක් විසින් සිදු කළ වැටලීමකදී සැකකරුවන් අත්අඩංගුවට ගත් බවයි පොලිසිය පැවසුවේය.සැකකරුවන් 33 හැවිරිදි, 25 හැවිරිදි සහ 27 හැවිරිදි පූගොඩ ප්‍රදේශයේ පදිංචිකරුවන් බව සඳහන්ය.අත්අඩංගුවට ගත් සැකකරුවන් අද පූගොඩ මහේස්ත්‍රාත් අධිකරණයට ඉදිරිපත් කිරිමට නියමිත අතර කිරිදිවැල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=55556", "Category": null, "Parent URL": null}