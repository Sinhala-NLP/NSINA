{"Source": "Adaderana", "Timestamp": "April 23, 2018 09:22 am", "Headline": " පුත්තලම - කොළඹ සහ ගාල්ල හරහා මඩකලපුව දක්වා මුහුදු ප්‍රදේශය රළු විය හැකියි", "News Content": "අප්‍රේල් මස 24 වන දින දක්වා පුත්තලම සිට කොළඹ සහ ගාල්ල හරහා මඩකලපුව දක්වා වන මුහුදු ප්‍රදේශ වල මුහුදු රළ ඉහළ යාමේ හැකියාවක් පවතින බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව පෙන්වා දෙන්නේ මේ හේතුවෙන් මුහුදු රළ සුළු වශයෙන් ගොඩබිමට පැමිණීමේ හැකියාවක්ද පවතින බවයි. මේ අතර පුත්තලම සිට කොළඹ සහ ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල තැනින් තැන වැසි හෝ ගිගුරුම් සහිත වැසිද ඇති විය හැකි බව එම දෙපාර්තමේන්තුව සඳහන් කරයි. කන්කසන්තුරය සිට ත්‍රිකුණාමලය සහ මඩකලපුව හරහා හම්බන්තොට දක්වා වන මුහුදු ප්‍රදේශවල සුළං දකුණු දිශාවේ සිට ගිනිකොණ දක්වා වන දිශාවලින් හමන අතර සෙසු මුහුදු ප්‍රදේශවල සුළං බස්නාහිර සිට නිරිත දිශාවලින් හමන අතර සුළගේ වේගය පැයට කිලෝ මීටර 20 - 30ත් අතර පමණ වනු ඇත.", "URL": "https://sinhala.adaderana.lk/news.php?nid=87856", "Category": null, "Parent URL": null}