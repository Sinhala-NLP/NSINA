{"Source": "Adaderana", "Timestamp": "June 1, 2012 09:02 am", "Headline": "ඉන්දියාව එල්.ටී.ටී.ඊයට පැනවූ තහනම දීර්ඝ කරයි", "News Content": "ඉන්දියාව විසින් එල්.ටී.ටී.ඊ සංවිධානය වෙත පනවා තිබූ තහනම තවත් වසර 02 න් දීර්ඝ කිරීමට තීරණය කර ඇති බව එරට අභ්‍යන්තර කටයුතු පිළිබඳ අමාත්‍ය පී. චිදම්බරම් මහතා පවසයි. නීති විරෝධී ක්‍රියාකාරකම්(වැළැක්වීම) පිළිබඳ පනතේ විධි විධාන යටතේ මෙම තහනම තවදුරත් දීර්ඝ කළ බව නිවේදනයක් නිකුත් කරමින් අමාත්‍යවරයා සඳහන් කර තිබේ. ඒ අනුව අදාළ පනත යටතේ 2012.05.14 වන දින සිට එල්.ටී.ටී.ඊ සංවිධානය තවත් වසර 02 කාලයක් සඳහා නීති විරෝධී සංවිධානයක් ලෙස ප්‍රකාශයට පත්කෙරෙන බව ද චිදම්බරම් මහතා සිය නිවේදනයෙන් වැඩිදුරටත් දක්වා ඇත.", "URL": "https://sinhala.adaderana.lk/news.php?nid=24670", "Category": null, "Parent URL": null}