{"Source": "Adaderana", "Timestamp": "May 5, 2012 04:10 pm", "Headline": "සීගිරියේ බඹර ප්‍රහාරයක් - 10 දෙනෙකුට තුවාලයි", "News Content": "සීගිරියේ සිදුවු බඹර ප්‍රහාරයකින් පුද්ගලයින් 10 දෙනෙකු තුවාල ලබා තිබේ. සීගිරි‍ය සිංහ පාදය ප්‍රදේශයේ දී මෙම බඹර ප්‍රහාරය සිදුව ඇති බව පොලිසිය පැවසීය. බඹර ප්‍රහාරයට ලක් වු තුවාලකරුවන් නවදෙනෙකු මේ වන විට ප්‍රතිකාර සඳහා සීගිරිය රෝහලට ඇතුළත් කර ඇති බව වාර්තා වේ. අද(05) පස්වරුවේ මෙම බඹර ප්‍රහාරය එල්ල වී ඇති බව පොලිසිය සඳහන් කරයි. දැඩි සුළං තත්ත්වයක් හේතුවෙන් බඹරකූඩ ඇවිස්සීම සිදුව ඇති බව වාර්තා වේ. මේ අතර ඊයේ(04) දිනයේ සීගිරිය සිංහ පාදය ප්‍රදේශයේ දී විදේශිකයෙකු ඇතුළු පුද්ගලයින් අටදෙනෙකු බඹර ප්‍රහාරයකට ලක්විය.", "URL": "https://sinhala.adaderana.lk/news.php?nid=24039", "Category": null, "Parent URL": null}