{"Source": "Adaderana", "Timestamp": "March 28, 2018 11:28 pm", "Headline": "2017 සා.පෙළ ප්‍රතිඵල අන්තර්ජාලයට නිකුත් කරයි", "News Content": "2017 අ.පො.ස සා.පෙළ විභාගයේ ප්‍රතිඵල මේ වන විට අන්තර්ජාලයට නිකුත් කර තිබේ. ඒ අනුව විභාග දෙපාර්තමේන්තුවේ www.doenets.lk යන වෙබ් අඩවියට පිවිසීමෙන් මෙම ප්‍රතිඵල ලබාගත හැකි බව විභාග දෙපාර්තමේන්තුව නිවේදනය කරයි. මීට අමතරව ඩයලොග් දුරකථන සබඳතාවක් සහිත ජංගම දුරකථන හිමියන්ට EXAMS යනුවෙන් ටයිප් කර Space තබා විභාග අංකය ඇතුළත් කොට 7777 ට කෙටි පණිවිඩයක් යොමු කිරීමෙන් විභාග ප්‍රතිඵල ලබාගත හැකිය.‍ තවද ඔබේ ඇන්රොයිඩ් ජංගම දුරකථන ඔස්සේ doenets.lk සහ ඇපල් ජංගම දුරකථන සඳහා doenets යන ඇප් හරහාද ප්‍රතිඵල ලබා ගැනීමේ හැකියාව පවතියි. මෙවර අධ්‍යන පොදු සහතික පත්‍ර සාමාන්‍ය පෙළ විභාගය පසුගිය වසරේ (2017) දෙසැම්බර් 12 දා සිට 21 වනදා දක්වා දිවයින පුරා පිහිටි මධ්‍යස්ථාන 5116 කදී පැවැත්විය. මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයඳුම්කරුවන් හය ලක්ෂ 88,573 ක් පෙනී සිටියේය.", "URL": "https://sinhala.adaderana.lk/news.php?nid=86544", "Category": null, "Parent URL": null}