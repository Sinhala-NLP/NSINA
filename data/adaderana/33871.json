{"Source": "Adaderana", "Timestamp": "May 7, 2013 09:55 am", "Headline": "බිරිඳට ඇසිඩ්  ගසා සැමියා ඇසිඩ් බොයි", "News Content": "සිය බිරිඳට ඇසිඩ් ප්‍රහාරයක් එල්ල කර අනතුරුව සැමියා ද ඇසිඩ් පානය කර සියදිවි හානිකර ගැනීමේ සිදුවීමක් රුවන්වැල්ල, දෙහිඕවිට ප්‍රදේශයෙන් වාර්තා වේ. පවුල් ආරවුලක් දුරදිය යාම මීට හේතු වී ඇති බව පොලීසිය පැවසුවේය. ඇසිඩ් ප්‍රහාරයෙන් පිළිස්සුණු කාන්තාව ප්‍රතිකාර සඳහා කරවනැල්ල රෝහලට ඇතුළත් කර ඇති අතර වැඩිදුර ප්‍රතිකාර සඳහා ඇය කොළඹ ජාතික රෝහල වෙත මාරුකර යවා තිබේ. සිද්ධියෙන් ජීවිතක්ෂයට පත්ව ඇත්තේ 46 හැවිරිදි පුද්ගලයෙකු බව සඳහන්ය. සිද්ධිය සම්බන්ධයෙන් රුවන්වැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33871", "Category": null, "Parent URL": null}