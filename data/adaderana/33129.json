{"Source": "Adaderana", "Timestamp": "April 9, 2013 09:46 am", "Headline": "කොල්කටා නයිට් රයිඩර්ස් පරදා රාජස්ථාන් රෝයල්ස් ජයගනියි", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ ඊයේ (08) පැවති තවත් තරඟයකින් කොල්කටා නයිට් රයිඩර්ස් කණ්ඩායම පරදවා රාජස්ථාන් රෝයල්ස් කණ්ඩායම ජය හිමිකරගැනීමට සමත්විය. තරඟයේ කාසියේ වාසිය දිනූ කොල්කටා කණ්ඩායම පළමුව පන්දුවට පහරදීමේ අවස්ථාව රාජස්ථාන් කණ්ඩායමට ලබාදුන්නේය. ඒ අනුව රාජස්ථාන් කණ්ඩායම නියමිත පන්දුවාර 20 අවසානයේ කඩුලු හයක් දැවී ලකුණු 144 ක් ලබාගත්තේය. රාජස්ථාන් ඉනිම වෙනුවෙන් බ්‍රැඩ් හොජ් ලකුණු 46 ක් ලබාගැනීමට සමත් විණි. පිළිතුරු ඉනිම සඳහා පිටියට පිවිසි කොල්කටා කණ්ඩායමට පන්දුවාර 19 දී සියලු ක්‍රීඩකයින් දැවී ලබාගත හැකි වුයේ ලකුණු 125 ක් පමණි.", "URL": "https://sinhala.adaderana.lk/news.php?nid=33129", "Category": null, "Parent URL": null}