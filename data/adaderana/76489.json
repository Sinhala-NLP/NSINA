{"Source": "Adaderana", "Timestamp": "August 20, 2017 07:18 pm", "Headline": "ඉන්දියාවට ලකුණු 217ක ඉලක්කයක්", "News Content": "ඉන්දීය කණ්ඩායම සමඟ පැවැත්වෙන පළමු එක්දින තරගයේ පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 43යි පන්දු 02දී සියලු ක්‍රීඩකයන් දැවී ලකුණු රැස් කිරීමට සමත් වුණි. ආරම්භක පිතිකරු නිරෝෂන් දික්වැල්ල සිය එක්දින දිවියේ 05 වැනි අර්ධ ශතකය වාර්තා කරමින් පන්දු 74කදී හතරේ පහර 08ක් සමඟින් ලකුණු 64ක් රැස් කළේය. ධනුෂ්ක ගුණතිලක ලකුණු 35ක් රැස් කළ අතර කුසල් මෙන්ඩිස් අක්ෂා පටෙල්ගේ පන්න්දුවකට දැවී යන විට ලබා සිටි ලකුණු සංඛ්‍යාව 36කි. හුදකලා සටනක නිරත වෙමින් ශ්‍රී ලංකා ලකුණු පුවරුව ඉහළට ඔසවා තැබීමට උත්සහ ගත් ඇන්ජලෝ මැතිව්ස් නොදැවී රැස් කළ ලකුණු සංඛ්‍යාව 36කි. පන්දු යැවීමේදී අක්ෂා පටෙල් කඩුලු 03ක් බිද දැමූ අතර කේදර් ජාදෙව් සහ යුශ්වින්ද්‍රා චාහාල් අතර කඩුලු 02ක බැඟින් බෙදී ගියේය. ඒ අනුව ජයග්‍රහණය සඳහා ඉන්දීය කණ්ඩායමට හිමිවී ඇති ඉලක්කය ලකුණු 217කි.", "URL": "https://sinhala.adaderana.lk/news.php?nid=76489", "Category": null, "Parent URL": null}