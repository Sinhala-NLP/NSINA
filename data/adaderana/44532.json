{"Source": "Adaderana", "Timestamp": "July 9, 2014 09:57 am", "Headline": "තරුණයෙක් මරාදාලා", "News Content": "ඌරගහ, හඹුරුගල ප්‍රදේශයේ දී තියුණු ආයුධයකින් පහර දී තරුණයෙකු ඝාතනය කර තිබේ. මියගොස් ඇත්තේ 18 හැවිරිදි මහවිල හඹුරුගල ප්‍රදේශයේ පදිංචිව සිට තරුණයෙකි. ඝාතනය සම්බන්ධයෙන් 17 හැවිරිදි තරුණයෙකු අත්අඩංගුවට ගෙන ඇති අතර ඔහු හඹුරුගල ප්‍රදේශයේම පදිංචි කරුවෙකු බව පොලිසිය පැවසුවේය. මියගිය තරුණයා සහ සැකකාර තරුණයා අතර කලක සිට පැවති ආරවුලක් හේතුවෙන් මෙම ඝාතනය සිදුව ඇති බවට පොලිසිය සිදුකළ මූලික පරීක්ෂණ වල දී අනාවරණය වී ඇත. සැකකරු අද ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44532", "Category": null, "Parent URL": null}