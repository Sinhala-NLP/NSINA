{"Source": "Adaderana", "Timestamp": "June 26, 2018 09:49 am", "Headline": "බස් රථයක් හා වෑන් රථයක් ගැටී කුඩා දරුවෙකු ඇතුළු 2ක් මරුට-4කට තුවාල", "News Content": "මඩකලපුව - වාලච්චේන ප්‍රධාන මාර්ගයේ 26 වන කිලෝමීටර් කණුව අසල දී සිදුවු රිය අනතුරකින් කුඩා දරුවෙකු ඇතුළු දෙදෙනෙකු මියගොස් තිබේ. පුද්ගලික බස් රථයක් ඊට ප්‍රතිවිරුද්ධ දෙසින් පැමිණි වෑන් රථයක ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් වෑන් රථයේ රියදුරු එම ස්ථානයේදීම මියගොස් ඇති අතර එම රථයේ ගමන් ගත් තවත්‍ සිව් දෙනෙකු තුවාල ලබා රෝහල් ගත කිරීමෙන් අනතුරුව ඉන් එක් අයෙකු මියගොස් තිබේ. මියගොස් ඇත්තේ 25 හැවිරිදි අයෙකු සහ 11 හැවිරිදි ළමයෙකු බව පොලීසිය පැවසුවේය. අනතුරට සම්බන්ධ බස් රථයේ රියදුරු පළාගොස් ඇති අතර ඔහු අත්අඩංගුවට ගැනීම සඳහා එරාවූර් පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=91512", "Category": null, "Parent URL": null}