{"Source": "Adaderana", "Timestamp": "June 29, 2018 07:03 pm", "Headline": "අමාත්‍ය ධූර මාරු කිරීම ජනතා සුබසාධනයට බාධාවක්", "News Content": "අමාත්‍ය ධුර විටින් විට එකිනෙකා අතර මාරු කිරීම ජනතා සුබසාධනයට බාධාවක් වී ඇති බව මල්වතු පාර්ශ්වයේ මහානායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් පෙන්වා දෙයි. උන්වහන්සේ මේ බව අවධාරණය කළේ අමාත්‍ය විජිත් විජයමුණි ද සොයිසා මහතා අද උන්වහන්සේ බැහැදුටු අවස්ථාවේදීයී. මල්වතු මහා විහාරය වෙත අද (29) පෙරවරුවේ පැමිණි ධීවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබඳ අමාත්‍ය විජිත් විජයමුණි ද සොයිසා මහතා මල්වතු පාර්ශ්වයේ මහානායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් බැහැදුටුවේය. එහිදී වැඩිදුරටත් අදහස් දැක්වූ මල්වතු පාර්ශ්වයේ මහානායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් ප්‍රකාශ කළේ අමාත්‍ය ධූර විටින් විට මාරු නොකරන්නේ නම් රට විශාල වශයෙන් දියුණු කරීමේ හැකියාව තිබූ බවත් මෙසේ අමාත්‍ය ධූර මාරු කරන විට කරගෙන ආ වැඩපිළිවෙල නතර වෙන බවයි.", "URL": "https://sinhala.adaderana.lk/news.php?nid=91711", "Category": null, "Parent URL": null}