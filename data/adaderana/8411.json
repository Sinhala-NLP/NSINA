{"Source": "Adaderana", "Timestamp": "May 15, 2010 08:13 am", "Headline": "අදත් තද වැසි", "News Content": "අද දිනයේ ද උදය කාලයේ බස්නාහිර දකුණු සහ වයඹ පළාත්වල අකුණු සහිත තද වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. ඊයේ දිනයේ මෙන්ම අද දිනයේ ද කොළඹ ප්‍රදේශයට තදවැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුවේ කාර්යභාර කාලගුණ විද්‍යාඥ ප්‍රීතිකා ජයකොඩි මහත්මිය පැවසුවේය. ඊයේ උදෑසන 8.30 සිට රාත්‍රී 8.30 දක්වා කාලය තුළ වැඩිම වර්ෂාපතනයක් වාර්තා වී ඇත්තේ කොළඹ ප්‍රදේශයෙනි. එය මිලිමීටර් 193 කි. රත්මලානට මිලිමීටර් 90.3 ක වර්ෂාපතනයක් ද ගාල්ලට මිලිමීටර් 66.9ක වර්ෂාපතනයක් ද වාර්තා විය.", "URL": "https://sinhala.adaderana.lk/news.php?nid=8411", "Category": null, "Parent URL": null}