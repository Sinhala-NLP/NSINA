{"Source": "Adaderana", "Timestamp": "August 7, 2016 09:39 am", "Headline": " අගමැතිගෙන් නේපාල අගමැති‍ට සුබ පැතුම්", "News Content": "අග්‍රාමාත්‍ය රනිල් වික්‍රමසිංහ මහතා නේපාලයේ නව අගමැති ලෙස තේරී පත් වූ පුෂ්ප කමාල් දයාල් මහතා වෙත සුබ පැතුම් එක්කර තිබේ.දුරකථන ඇමතුමක් ලබා දෙමින් අග්‍රාමාත්‍යවරයා සිය සුබ පැතුම් එක් කර ඇති බව වාර්තා වෙයි.මෙහිදී නේපාල අග්‍රාමාත්‍යවරයා අග්‍රාමාත්‍ය රනිල් වික්‍රමසිංහ මහතා වෙත සිය ස්තූතිය පළ කර තිබේ.එමෙන්ම අග්‍රාමාත්‍යවරුන් දෙපල අතර දෙරටේ සංවර්ධන කටයුතුවලට වැදගත් වන කරුණු සම්බන්ධයෙන් ද සාකච්ඡා කර ඇති බව වාර්තා වෙයි.කෙසේ වෙතත් දැනට නේපාලය සහ ශ්‍රී ලංකාව අතර පවතින ද්වීපාර්ශික සබඳතා ශක්තිමත් කිරීමට කටයුතු කළ යුතු බව නේපාල අග්‍රාමාත්‍යවරයා පවසා තිබේ.එම සබඳතා ශක්තිමත් කරන දිනය වැඩි ඈතක නොවන බව ද නේපාල අග්‍රාමාත්‍ය පුෂ්පා කමාල් දයාන් මහතා සඳහන් කළ බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=62829", "Category": null, "Parent URL": null}