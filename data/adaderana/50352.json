{"Source": "Adaderana", "Timestamp": "March 31, 2015 08:31 pm", "Headline": "කොල්ලුපිටියේ නොසන්සුන්තාවයෙන් පොලිස් නිලධාරීන් 7ක් රෝහලේ ", "News Content": "අන්තර් විශ්වවිද්‍යාල ශිෂ්‍යබල මණ්ඩලය විසින් දියත් කරන ලද විරෝධතාවය අතරතුරදී ඇතුවූ නොසන්සුන්තාවය හේතුවෙන් එම ස්ථානයේ සිටි පොලිස් නිලධාරීන් 7දෙනෙකු තුවාල ලබා රෝහල්ගත කර තිබේ.එම අවස්ථාවේදී විශ්වවිද්‍යාල සිසුන් විසින් එල්ල කරන ලද ප්‍රහාර හේතුවෙන් මෙලෙස පොලිස් නිලධාරීන්ට තුවාල සිදුවී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සරසවි සිසුන් විසින් අද දහවල් මෙම විරෝධතා පා ගමන ජයවර්ධනපුර සරසවිය අසළින් ආරම්භ කරන ලදී.එතැන් සිට ඔවුන් පා ගමනින් හයිලෙවල් මාර්ගය ඔස්සේ කොළඹ දෙසට පැමිණීම නිසා එම මාර්ගයේ තිඹිරිගස්යාය, තුම්මුල්ල ප්‍රදේශවල දැඩි රථවාහන තදබදයක් ඇති වු බව වාර්තා වුණි.අනතුරුව ඔවුන් ජනතාවට පීඩාවන අයුරින් කොල්ලුපිටියේ සිට අරලියගහ මන්දිරය දෙසට යාමට උත්සාහ කිරීම නිසා කඳුළු ගෑස් හා ජල ප්‍රහාරයක් එල්ල කර අතර එහිදී අදාළ නොසන්සුන්තාවය ඇතිවිය.", "URL": "https://sinhala.adaderana.lk/news.php?nid=50352", "Category": null, "Parent URL": null}