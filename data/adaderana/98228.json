{"Source": "Adaderana", "Timestamp": "October 25, 2018 08:08 pm", "Headline": "හතරවන කාර්මික විප්ලවයට සුදානම් වන බව අගමැති කියයි", "News Content": "ආසියානු ආර්ථිකය හතරවන කාර්මික විප්ලවයට සුදානම් වෙමින් පවතින බව අග්‍රාමාත්‍ය රනිල් වික්‍රමසිංහ මහතා පවසයි. කොළඹ පැවති සම්මන්ත්‍රණයකට එක් වෙමින් ඒ මහතා මේ බව සඳහන් කළේය. එහිදී වැඩිදඅරටත් අදහස් දැක්වමින් අග්‍රාමාත්‍යවරයා මෙසේ පැවසීය. “ආසියානු ආර්ථිකය හතරවන කාර්මික විප්ලවයට සූදානම් වෙමින් තිබෙනවා. සහ එම විප්ලවයෙන් උපරිම ඵල නෙලාගන්න සූදානම්වනවා. දිගු කාලයකට පෙර දුරකථනයක් තිබීම සුඛෝපභෝගී ලක්ෂණයක්. අද වනවිට ඔබට ජංගම දුරකථනයක් නැත්තම් අනිත් අය හිතනවා ඔබට මොකක්හරි ගැටලුවක් කියලා. මම ජංගම දුරකථනයක් නැති අය අතරින් කෙනෙක්. මුළු ලෝකයම ඔබේ දෑතට ඇවිල්ලා එතන වාසි වගේම අවාසි තියෙනවා. අපි පොඩිකාලේ අප ගෙදර ඉදන් හැමෝටම කතාකළා. අද වනවිට හැමෝම ජංගම දුරකථන දිහා බලන් ඉන්නවා. පවුලේ සාමාජිකයින්ට කතාකරන්න වේලාවක් නැහැ ඔබට අවශ්‍ය නම් ඔබ සහෝදරයාට කෙටි පණිවුඩයක් යවනවා. එහෙම .මයි ජීවිතය වෙනස් වුණේ. මම දකිනවා 4වන කාර්මික විප්ලවය විශාල දියුණුවක් විදිහට.“", "URL": "https://sinhala.adaderana.lk/news.php?nid=98228", "Category": null, "Parent URL": null}