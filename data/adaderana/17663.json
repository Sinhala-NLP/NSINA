{"Source": "Adaderana", "Timestamp": "July 27, 2011 10:14 am", "Headline": "රිය අනතුරු දෙකක්-මරණ තුනක්..!", "News Content": "කුරුණෑගල , අඹේපුස්ස මාර්ගයේ තුල්හිරිය ප්‍රදේශයේ දී‍ සිදු වූ රිය අනතුරකින් මවක සහ දියණියක ‍මිය ගොස් තිබේ. කන්ටේනර් රථයක් සහ ත්‍රී රෝද රථයක් එකිනෙක ගැටීමෙන් ඊයේ පස්වරුවේ අනතුර සිදුව ඇති බව වරකාපොල පොලිසිය කියා සිටියි. සිද්ධියෙන් මිය ගොස් ඇත්තේ ත්‍රී රෝද රථයේ ගමන් කළ තුල්හිරිය , නාගොල්ල ප්‍රදේශයේ පදිංචිව සිටි 33 හැවිරිදි මවක් සහ අවුරුදු 3ක් වයසැති ඇයගේ දියණියයි. කන්ටේනර් රථයේ රියදුරු අත්අඩංගුවට ගෙන ඇති අතර ඔහු අද තුල්හිරිය මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කුරූණෑගල - දඹුල්ල මාර්ගයේ මැල්සිරිපුර ප්‍රදේශයේ දී ඊයේ පස්වරුවේ සිදු වූ රිය අනතුරකින් යතුරු පැදියකින් ගමන් ගත් 27 හැවිරිදි පුද්ගලයෙකු මිය ගොස් තිබේ.", "URL": "https://sinhala.adaderana.lk/news.php?nid=17663", "Category": null, "Parent URL": null}