{"Source": "Adaderana", "Timestamp": "November 3, 2018 12:40 pm", "Headline": "ප්‍රංශයෙන් ස්වාධීන වෙන්න සූදානම්", "News Content": "ප්‍රංශයට අයත් දූපතක් ලෙස පවතින “නව කැලිඩෝනියාව” ප්‍රංශ පාලනයෙන් නිදහස්ව ස්වාධීන රාජ්‍යයක් බවට පත්වීමට අදාළ ඡන්ද විමසීම හෙට(04) දින පැවැත්වීමට නියමිතව තිබේ. විදෙස් මාධ්‍ය වාර්තා කලේ අදාළ මත විමසුමෙන් පසු වසර 30කට පසුව ප්‍රංශ පාලනයෙන් නව කැලිඩෝනියාව නිදහස් වනු ඇති බවයි. නව කැලිඩෝනියාව ප්‍රංශයේ පාලනයෙන් ඉවත් කරගැනීමට අදාළ ගිවිසුමක් 1988දී සකස් කෙරුණු අතර ප්‍රංශයේ සෘජු නීති රීති වලින් නිදහස් වීමට අදාළ ඡන්දය 1998දී පැවැත්වීමට සැළසුම් කර තිබුණි. කෙසේවෙතත් එම ඡන්දය පැවැත්වීම 2018 වර්ෂය දක්වා පසුව කල්තැබුණු අතර ඒ අනුව හෙට දිනයේදී අදාළ ඡන්ද විමසීම පැවැත්වීමට නියමිත බව සඳහන්ය. විදෙස් මාධ්‍ය වාර්තා කලේ වර්ග කිලෝ මීටර් 18,576ක භූමියකින් යුත් නව කැලිඩෝනියාවේ ජනගහනය දෙලක්ෂ 69,000ක් පමණ වන බවයි.", "URL": "https://sinhala.adaderana.lk/news.php?nid=98631", "Category": null, "Parent URL": null}