{"Source": "Adaderana", "Timestamp": "August 3, 2019 10:47 am", "Headline": "බැංකොක් නුවර සිටින සංචාරකයින්ට දැනුම්දීමක්", "News Content": "තායිලන්තයේ බැංකොක් නුවර සිදුවු බෝම්බ පිපිරීම් මාලාවත් සමඟ විදෙස් සංචාරකයින්ගේ ආරක්ෂාව තහවුරු කිරීමට අවශ්‍ය සියලු පියවර ගෙන ඇති බව එරට රජය පවසයි. ප්‍රහාර මාලාව හේතුවෙන් සංචාරක ක්ෂේත්‍රයට බලපෑමක් හටගෙන නොමැති බවයි තායිලන්ත විදේශ කටයුතු අමාත්‍යංශය සඳහන් කර ඇත. කෙසේවෙතත් බැංකොක් හි සංචාරයේ නිරතවන විදෙස් සංචාරකයින්ට තමන් නවතැන්ගෙන සිටින ස්ථාන වලට වී කාලය ගත කරන ලෙස දැනුම් දී ඇත. සියලු ව්‍යාපාරික සහ සංචාරක ස්ථාන වල ආරක්ෂාව තර කිරීමට අවශ්‍ය සියලු පියවර ගෙන ඇතිබව තායිලන්ත විදේශ කටයුතු අමාත්‍යාංශය සඳහන් කළේය. ඊයේ ගිනිකොණ දිග ආසියානු රටවල විදේශ අමාත්‍යවරුන්ගේ කලාපීය සමුළුව පැවැත්වෙන අතරතුර දී තායිලන්තයේ බැංකොක් නුවර ස්ථාන 06ක බෝම්බ පිපිරීම් මාලාවක් සිදුවුණි.", "URL": "https://sinhala.adaderana.lk/news.php?nid=115626", "Category": null, "Parent URL": null}