{"Source": "Adaderana", "Timestamp": "July 17, 2019 06:45 am", "Headline": "රුහුණු සරසවියේ වැසුණු පීඨ 3ක් අද සිට යළි විවෘතයි", "News Content": "තාවකාලිකව වසා දැමුණු රුහුණු විශ්වවිද්‍යාලයේ වැල්ලමඩම පරිශ්‍රයේ පීඨ තුනක් අද(17) යළි විවෘත කිරීමට විශ්වවිද්‍යාල පාලනාධිකාරිය තීරණය කර තිබේ. විද්‍යා පීඨය, පශ්චාත් උපාධි පීඨය සහ සාගර විද්‍යා තාක්ෂණ පීඨය අද දිනයේ විවෘත කරන බව උපකුලපති ජ්‍යෙෂ්ඨ මහාචාර්ය සූජීව අමරසේන මහතා සඳහන් කළේය. විශ්වවිද්‍යාල සිසුන් පිරිසක් සහ අනධ්‍යයන සේවකයින් අතර ඇති වූ ගැටුම් හේතුවෙන් රුහුණු විශ්වවිද්‍යාලයේ වැල්ලමඩම පරිශ්‍රය පසුගිය 10 වනදා සිට තාවකාලිකව වසා දැමීමට විශ්ව විද්‍යාල පාලනාධිකාරිය පියවර ගෙන තිබුණි. විශ්වවිද්‍යාලය යළි විවෘත කිරීම සම්බන්ධයෙන් අද දෙරණට අදහස් දැක්වමින් උපකුලපති ජ්‍යෙෂ්ඨ මහාචාර්ය සූජීව අමරසේන මහතා මේ බව සඳහන් කළේය.", "URL": "https://sinhala.adaderana.lk/news.php?nid=114303", "Category": null, "Parent URL": null}