{"Source": "Adaderana", "Timestamp": "May 20, 2014 10:22 am", "Headline": "කත ඝාතනයට සම්බන්ධ  සැකකරු අල්ලයි ", "News Content": "කලවංචිකුඩි‍, පලුගාමම් වීරච්චේන ප්‍රදේශයේදී කාන්තාවක ඝාතනය කිරීම සම්බන්ධයෙන් සැකකරුවෙකු අත්අඩංගුවට ගෙන තිබේ. සැකකරු විසින් මුගුරකින් පහර දී අදාළ කාන්තාව ඝාතනය කර ඇති බව පොලීසිය සඳහන් කළේය. ඝාතනයට ලක්ව ඇත්තේ හතලිස් හතර හැවිරිදි කාන්තාවක වන අතර අත්අඩංගුවට ගත් සැකකරු අද(20) මඩකලපුව මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මුරුන්කන් ප්‍රදේශයේදී ද කාන්තාවක තියුණු ආයුධයකින් පහරදී ඝාතනය කර තිබේ. ඊයේ(19) පස්වරුවේ අදාළ කාන්තාව සිය නිවසේදී මෙලෙස ඝාතනය කර ඇති බව පොලීසිය සඳහන් කළේය. සිද්ධිය සම්බන්ධයෙන් මේ වන විට කිසිවකුත් අත්අඩංගුවට ගෙන නොමැති බව පොලිසිය පැවසුවේය.", "URL": "https://sinhala.adaderana.lk/news.php?nid=43322", "Category": null, "Parent URL": null}