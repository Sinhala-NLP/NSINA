{"Source": "Adaderana", "Timestamp": "September 12, 2017 01:02 pm", "Headline": " මවගෙන්-දරුවාට HIV තුරන් කිරීමේ රටක් ලෙස ලංකාව පිළිගත හැකියි", "News Content": "මවගෙන් දරුවාට එච්.අයි.වී. ඒඩ්ස් වෛරසය ආසාදනය වීම තුරන් කිරීමේ රටක් ලෙස මේ වන විට ශ්‍රී ලංකාව පිළිගත හැකි බව ජාතික ලිංගාශ්‍රිත හා ඒඩ්ස් රෝග මර්දන ඒකකය පවසයි.එම ඒකකයේ අධ්‍යක්ෂ වෛද්‍ය සිසිර ලියනගේ මහතා පවසන්නේ පසුගිය වසරේදී එච්.අයි.වී.වෛරසය ආසාදිත මව්වරුන් 16 දෙනෙකු හඳුනාගෙන ඔවුන්ට සිදුකළ ප්‍රතිකාරවලින් නිරෝගී දරුවන් බිහි කිරීමට හැකියාව ලැබුණු බවයි.ඒ අනුව මේ සම්බන්ධයෙන් ලෝක සෞඛ්‍ය සංවිධානය දැනුවත් කිරීමට නියමිත බව ද අද දෙරණ කළ විමසීමකදී වෛද්‍ය සිසිර ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=77444", "Category": null, "Parent URL": null}