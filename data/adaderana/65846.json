{"Source": "Adaderana", "Timestamp": "November 8, 2016 03:47 pm", "Headline": " එක්නැලිගොඩ නඩුවේ තවත් දෙන්නෙකුට ඇප!", "News Content": "මාධ්‍යවේදී ප්‍රගිත් එක්නැලිගොඩ අතුරුදන්වීමේ සිද්ධියට අදාළව අත්අඩංගුවට ගෙන රිමාන්ඩ් කර සිටි තවත් යුද හමුදා බුද්ධි අංශ නිලධාරීන් දෙදෙනෙකු ඇප මත මුදාහැරීමට අධිකරණය නියෝග කර තිබේ.අවිස්සාවේල්ල මහාධිකරණ විනිසුරු අමල් තිලකරත්න මහතා අද අදාළ නියෝගය ලබාදුන් බව අද දෙරණ වාර්තාකරු සඳහන් කළේය.එක් අයෙකුට රුපියල් ලක්ෂ 10 බැගින් වූ මුදල් ඇපයක් සහ රුපියල් ලක්ෂ 30 බැගින් ශරීර ඇප දෙකක් මත සැකකරුවන් මුදාහැරීමට අවිස්සාවේල්ල මහාධිකරණය නියම කර තිබේ.එක්නැලිගොඩ සිද්ධියට අදාළව ඉකුත් සැප්තැම්බර් මස 19 වැනිදා බුද්ධි අංශ සෙබළුන් සිව්දෙනෙකුට ඉකුත් ඔක්තෝබර් 24දා තවත් බුද්ධි අංශ සෙබළුන් දෙදෙනෙකුට ද ඇප ලබාදී තිබුණි.ඒ අනූව මේ දක්වා යුද හමුදා අංශ සෙබළුන් 8 දෙනෙකුට අධිකරණය විසින් ඇප ලබාදී තිබේ.", "URL": "https://sinhala.adaderana.lk/news.php?nid=65846", "Category": null, "Parent URL": null}