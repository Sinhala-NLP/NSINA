{"Source": "Adaderana", "Timestamp": "November 18, 2012 04:14 pm", "Headline": " කොටහේ‍නේ කසල තේ ගබඩාවක් වටලයි", "News Content": "කොටහේන පෙරේරා මාවත ප්‍රදේශයේ ගබඩාවක තිබී අපනයනය සඳහා සූදානම් කර තිබූ කසල‍ තේ තොගයක් සමග පුද්ගලයින් සිව්දෙනෙකු අත්අඩංගුවට ගෙන තිබේ. පොලිස් විශේෂ කාර්ය බලකායේ මූලස්ථාන කඳවුරේ නිලධාරීන් විසින් මෙම වැටලීම සිදුකර ඇතැයි සඳහන්ය. කොටහේන පෙරේරා මාවත ප්‍රදේශයේ ගබඩාවක තිබී මෙම කසල තේ තොගය සොයාගෙන ඇති අතර කිලෝග්‍රෑම් 16000 ක ප්‍රමාණයක් එහිදී සොයා ගත් බව පොලිස් විශේෂ කාර්යය බලකාය පැවසුවේය. සැකකරුවන් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවටත් කසල තේ තොගය සහ ශ්‍රී ලංකා තේ මණ්ඩලයටත් භාරදී තිබේ.", "URL": "https://sinhala.adaderana.lk/news.php?nid=29292", "Category": null, "Parent URL": null}