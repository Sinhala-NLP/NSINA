{"Source": "Adaderana", "Timestamp": "February 7, 2013 01:05 pm", "Headline": "ඩමස්කස් අගනුවර සටන් දරුණු අතට", "News Content": "සිරියාවේ ඩමස්කස් අගනුවර කැරලිකරුවන් සහ රජයේ හමුදාවන් අතර දරුණු ගැටුම් හටගෙන ඇති බව වාර්තා වේ. ගැටුම් හේතුවෙන් මේ වන විට පුද්ගලයින් 19 දෙනෙකුට අධික පිරිසක් ජීවිතක්ෂයට පත්ව ඇති බව විදෙස් මාධ්‍ය වාර්තා කළේය. සිරියාවේ ගැටුම් හටගෙන ගතවූ මාස කිහිපය අතුරින් දරුණුතම ගැටුම් හටගත් කාලය ලෙස මෙම දින කිහිපය සැලකිය හැකි බව සඳහන්ය. මාස 22 ක පමණ කාලයක සිට කැරලිකරුවන් සහ රජයේ හමුදා අතර පවතින ගැටුම් හේතුවෙන් මේ වන විට පුද්ගලයින් 60,000 ක පමණ පිරිසක් ජීවිතක්ෂයට පත්ව තිබේ. ගැටුම් හේතුවෙන් සිරියානු වැසියන් ලක්ෂ 6 ක පමණ සංඛ්‍යාවක් අසල්වැසි රටවල් කරා සංක්‍රමණය වී ඇති බව ද සඳහන්ය.", "URL": "https://sinhala.adaderana.lk/news.php?nid=31425", "Category": null, "Parent URL": null}