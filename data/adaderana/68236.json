{"Source": "Adaderana", "Timestamp": "January 18, 2017 11:28 am", "Headline": " ජාත්‍යන්තර කොකේන් ජාවාරම-නඩුව අද කැඳවයි ", "News Content": "ජාත්‍යන්තර කොකේන් මත්ද්‍රව්‍ය ජාවාරමට සම්බන්ධ ශ්‍රී ලංකා සැකකරුවන් සිටීනම් ඔවුන් අත්අඩංගුවට ගෙන අධිකරණයට ඉදිරිපත් කරන ලෙස පොලිස් මත්ද්‍රව්‍ය නාශක කාර්යාංශය වෙත කොළඹ මහේස්ත්‍රාත් අධිකරණය නියෝග කර තිබේ.කොළඹ වරායේ නවතා තිබූ නෞකාවක තිබී සොයාගත් කොකේන් මත්ද්‍රව්‍ය තොගය පිළිබඳ නඩුව අද(18) කැඳවූ අවස්ථාවේ කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය.කොළඹ වරායේ නවතා තිබූ නෞකාවක තිබී පසුගියදා කොකේන් මත්ද්‍රව්‍ය කිලෝග්‍රෑම් 928ක් පොලිස් මත්ද්‍රව්‍ය නාශක කාර්යාංශය මගින් සොයා ගනු ලැබීය.ඒ පිළිබඳ විමර්ශන තවමත් අවසන් වී නොමැති බව පොලිස් මත්ද්‍රව්‍ය නාශක කාර්යාංශය අද අධිකරණයට දැනුම් දුන් බව අද දෙරණ වාර්තාකරු සඳහන් කළේය.කරුණු සලකා බැලූ කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා කඩිනමින් එම විමර්ශන අවසන් කර පැමිණිල්ලක් ගොණු කිරීමට පියවර ගන්නා ලෙස පොලිස් මත්ද්‍රව්‍ය නාශක කාර්යංශය වෙත නියෝග කර තිබේ.", "URL": "https://sinhala.adaderana.lk/news.php?nid=68236", "Category": null, "Parent URL": null}