{"Source": "Adaderana", "Timestamp": "November 8, 2012 07:57 am", "Headline": "නායකත්ව පුහුණුව දෙසැම්බර් 2 සිට", "News Content": "මෙවර විශ්ව විද්‍යාල සඳහා සුදුසුකම් ලැබූ සිසුන් වෙනුවෙන් පවත්වනු ලබන නායකත්ව පුහුණුව දෙසැම්බර් මස දෙවන දින සිට ආරම්භ කිරීමට බලාපොරොත්තු වන බව උසස් අධ්‍යාපන අමාත්‍යංශය පවසයි. පසුගිය වසරවල නායකත්ව පුහුණුව පැවැත්වූ ආකාරයට මෙවර ද එය පැවැත්වීමට නියමිත බව උසස් අධ්‍යාපන අමාත්‍යංශ ලේකම් ආචාර්ය සුනිල් ජයන්ත නවරත්න මහතා සඳහන් කළේය. වැඩි සිසුන් සංඛ්‍යාවක් මෙවර විශ්ව විද්‍යාලවලට ඇතුළත්වීමට නියමිත බැවින් කාණ්ඩ තුනක් යටතේ එම පුහුණුව ලබාදීමට සැලසුම් කර තිබේ. ඒ පිළිබඳව ඉදිරි දින කිහිපය ඇතුළත සිසුන් දැනුවත් කිරීමට බලාපොරොත්තු වන බව සුනිල් ජයන්ත නවරත්න මහතා සඳහන් කළේය.", "URL": "https://sinhala.adaderana.lk/news.php?nid=29003", "Category": null, "Parent URL": null}