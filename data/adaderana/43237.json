{"Source": "Adaderana", "Timestamp": "May 16, 2014 11:45 am", "Headline": "අසැබි දර්ශන පෙන්නා බාලවයස්කාර දරුවාට අතවරකරලා", "News Content": "වයස අවුරුදු 09ක් වන බාල වයස්කාර දරුවෙකුට අසැබි දර්ශන සහිත වීඩියෝ චිත්‍රපටයක් පෙන්වා පසුව එම දරුවාට බරපතළ ලිංගික ආපරාධයක් සිදු කළ බව කියන සැකකරුවෙකු අත්අඩංගුවට ගෙන ඇති බව දංකොටුව පොලීසිය කියයි. අත්අඩංගුවට ගෙන ඇත්තේදංකොටුව - ගොඩැල්ල පදිංචිකරුවෙකු වන 17 හැවිරිදි තරුණයෙකි. අපරාධයට ගොදුරු වී ඇති දරුවා සහ සැකකරු අසල්වැසියන් බව පොලීසිය කියයි. පසුගිය 15 වැනිදා දරුවාව තම නිවසට කැඳවාගෙන ඇති සැකකරු ඔහුට අසභ්‍ය දර්ශන ඇතුළත් වීඩියෝ පටයක් පෙන්වා ඇත. අනතුරුව සැකකරු විසින් තමන්ට මෙම අපරාධය සිදු කළ බව අතවරයට පත්ව ඇති දරුවා පොලීසිය හමුවේ පවසා තිබේ. අතවරයට පත් දරුවා වෛද්‍ය ප්‍රතිකාර සඳහා මාරවිල මූලික රෝහලට ඇතුළත් කිරීමෙන් පසුව හලාවත මහා රෝහලට මාරු කර යවා ඇත. සැකකරු මාරවිල දිසා අධිකරණයට ඉදිරිපත් කිරීමට නියමිතය. දංකොටුව පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=43237", "Category": null, "Parent URL": null}