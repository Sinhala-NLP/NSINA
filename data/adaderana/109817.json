{"Source": "Adaderana", "Timestamp": "May 12, 2019 07:23 pm", "Headline": "ඇමති රිෂාඩ්ට එරෙහිව රතන හිමිගෙන් විශ්වාසභංගයක්?", "News Content": "අමාත්‍ය රිෂාඩ් බදියුදීන් මහතාට එරෙහිව ඉදිරියේදී විශ්වාසභංග යෝජනාවක් ගෙන එන බව පාර්ලිමේන්තු මන්ත්‍රි පූජ්‍ය අතුරලියේ රතන හිමියන් පවසා සිටියි. ශ්‍රී ලංකා ජාතික මහා සභාව අද පෙවරුවේ සදහම් සෙවණ ආයතනයේදී පැවැත්වූ මාධ්‍ය හමුවකට එක්වෙමින් උන්වහන්සේ මේබව ප්‍රකාශ කලේය. \"රිෂාඩ් ඇමතිතුමා වගකීම් විරහිතව කටයුතු කරලා තියෙනවා අත්අඩංගුවට පත්වූ අය නිදහස් කරන්න බලපෑම් එල්ලවූ බවට වාර්තා වෙලා. ඔහුට එරෙහිව විශ්වාසභංගයක් ගේන්න මම නිර්භයව නායකත්වය ගන්නවා.\" යනුවෙන් උන්වහන්සේ ප්‍රකාශ කළේය.", "URL": "https://sinhala.adaderana.lk/news.php?nid=109817", "Category": null, "Parent URL": null}