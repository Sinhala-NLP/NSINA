{"Source": "Adaderana", "Timestamp": "November 30, 2018 03:07 pm", "Headline": "මහ මැතිවරණයක් ඉල්ලා ආණමඩුවේ අත්සන් එකතු කරයි", "News Content": "මහ මැතිවරණයක් පවත්වන්නැයි බල කරමින් ජනාධිපති සහ අගමැතිවරයාටත් මැතිවරණ කොමිසමටත් භාර දීමට අත්සන් තැබිමේ ලියවිල්ලක් සැකසීම අද(30) ආණමඩුව නගරයේදී සුදානම් කර තිබුණි. ශ්‍රී ලංකා පොදු ජන පෙරමුනේ පුත්තලම දිස්ත්‍රික් පාර්ලිමේන්තු මන්ත්‍රී ප්‍රියංකර ජයරත්න මහතා සහ සනත් නිශාන්ත පෙරේරා යන මහත්වරුන් සහ දේශපාලඥයින් රැසක් එක්ව මෙම අත්සන් සහිත ලියවිල්ල සඳහා අත්සන් තැබීම අද දහවල් සිදුවිය. ආණමඩුව ප්‍රාදේශීය සභාව ඉදිරිපිටදී ආරම්භ කර තිබු මෙම අත්සන් සහිත ලේඛණයට ජනතාව දැඩි උවමනාවෙන් අත්සන් තබන ආකාරය ද දැක ගත හැකි වූ බව අද දෙරණ වාර්තාකරු පැවසීය. ආණමඩුව ප්‍රාදේශීය සභා සභාපති ප්‍රියන්ත රාජකරුණා මහතා විසින් මෙය සංවිධානය කර තිබූ අතර ප්‍රියංකර ජයරත්න මහතා සමඟ සනත් නිශාන්ත මන්ත්‍රීවරුන් නගරයේ ජනතාව වෙත පවතින තත්ත්වය පිළිබදව සටහන් වු පත්‍රිකාවක්ද බෙදා දීම සිදුවිය. ඒ සමඟම දැවැන්ත ලොරි රථයක වූ පුවරුවකටද දේශපාලඥයින් අත්සන් තැබීම සිදුවිය.", "URL": "https://sinhala.adaderana.lk/news.php?nid=100065", "Category": null, "Parent URL": null}