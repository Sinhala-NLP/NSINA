{"Source": "Adaderana", "Timestamp": "July 8, 2019 11:09 am", "Headline": "රු 5000ක් අරන් ගියත් අද ෂොපින් බෑග් එකක් පිරෙන්න බඩු ගන්න බෑ-රණවීර", "News Content": "ශ්‍රී ලංකා නිදහස් පක්ෂයේ අවශ්‍යතාවයට අනුව ශ්‍රී ලංකා පොදුජන පෙරමුණේ ජනාධිපති අපේක්ෂකයන් පත් නොකරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණවීර මහතා පවසයි. කැලණියේ පැවති ජන හමුවකට එක්වෙමින් මන්ත්‍රීවරයා ඒ බව සඳහන් කළේය. වෙනසක් වෙනුවෙන් ඡන්දය ලබා දුන් ජනතාවගේ ජීවන වියදම ඉහළ යාම හේතුවෙන් දැඩි අසීරුතාවයකට පත්ව ඇති බවත් රටේ ආර්ථික කළමණාකාරීත්වය අර්බුදයකට ලක්ව ඇති බවත් ඔහු වැඩි දුරටත් ප්‍රකාශ කර සිටියි. නිසි වේලාවට මහින්ද රාජපක්ෂ මහතාගේ නායකත්වයෙන් යුතුව පක්ෂයේ අපේක්ෂකයා නම් කිරීමට සූදානමින් සිටින බවත් වෙනත් කිසිවෙකුගේ අවශ්‍යතාවයන්ට අනුව අපේක්ෂකයා ඉදිරිපත් නොකරන බවත් ඒ මහතා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=113630", "Category": null, "Parent URL": null}