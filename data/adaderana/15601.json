{"Source": "Adaderana", "Timestamp": "April 21, 2011 08:23 am", "Headline": "මහ වැසි නිසා නාය යෑම් සක්‍රීය වීමේ අවදානමක්", "News Content": "පවත්නා අධික වර්ෂාපතනයත් සමඟ දිවයිනේ ප්‍රදේශ කිහිපයක නාය යෑම් සක්‍රීය වීමේ අවදානමක් පවතින බව ජාතික ගොඩනැගිලි පර්යේෂණ සංවිධානය පවසයි. විශේෂයෙන් පස්කණ්ඩි සහ ඉවුරු ආශ්‍රිතව සිටින ජනතාව ඒ සම්බන්ධයෙන් අවධානයෙන් සිටිය යුතු බව එහි නාය යෑම් අධ්‍යයන අංශයේ ප්‍රධානී ආර්.එම්.එස්.බණ්ඩාර මහතා ප්‍රකාශ කළේය. කෙසේවෙතත් නාය යෑමේ අවදානම පවතින ප්‍රදේශ පිළිබඳව නිශ්චිතව සඳහන් කළ නොහැකි බව හෙතෙම පෙන්වාදුන්නේය. මේ අතර අද(21) දිනයේත් සවස් කාලයේ හා රාත්‍රී කාලයේ දී දිවයිනේ ප්‍රදේශ රැසකට ගිගුරුම් සහිත වැසි ඇතිවිය හැකි යැයි කාලගුණ විද්‍යා දෙපාර්තමේන්තුව සඳහන් කරනු ලැබීය.", "URL": "https://sinhala.adaderana.lk/news.php?nid=15601", "Category": null, "Parent URL": null}