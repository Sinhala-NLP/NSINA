{"Source": "Adaderana", "Timestamp": "November 27, 2018 03:21 pm", "Headline": "ජනපතිගේ ප්‍රධානත්වයෙන් කැබ්නට් මණ්ඩලය රැස් වෙයි", "News Content": "අමාත්‍ය මණ්ඩල රැස්වීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. ජනාධිපති ලේකම් කාර්යාලයේදී අමාත්‍ය මණ්ඩල රැස්වීම පැවති බව වාර්තා වේ. අද (27) 10.00 ට පමණ ආරම්භ වූ කැබිනට් රැස්වීම පැයකට ආසන්න කාලයක් පැවති බව සඳහන්. මෙම රැස්වීම සඳහා අග්‍රාමාත්‍ය මහින්ද රාජපක්ෂ මහතා ඇතුළු අමාත්‍යවරුන් එක්ව සිටි බව වාර්තා වේ. මේ අතර පාර්ලිමේන්තුව අද පස්වරු 01.00 ට කතානායක කරූ ජයසූරිය මහතාගේ ප්‍රධානත්වයෙන් රැස් විය. පාර්ලිමේන්තු රැස්වීමට පෙර එක්සත් ජනතා නිදහස් සන්ධාන සහ එක්සත් ජාතික පෙරමුණු මන්ත්‍රී කණ්ඩායම් අතර රැස්වීම් පැවැත් විය. කෙසේවෙතත් අද දිනයේ පාර්ලිමේන්තු න්‍යාපත්‍රයක් සකස් කර නොමැති අතර පක්ෂ නායක රැස්වීමක් ද කැඳවා තිබුණේ නැත.", "URL": "https://sinhala.adaderana.lk/news.php?nid=99882", "Category": null, "Parent URL": null}