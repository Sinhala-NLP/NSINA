{"Source": "Adaderana", "Timestamp": "June 22, 2016 11:13 am", "Headline": " පිල්ලෙයාන් තවදුරටත් බන්ධානාගාරය‍ට", "News Content": "නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් යළි රක්ෂිත බන්ධානාගාර ගත කිරීමට මඩකළපුව මහේස්ත්‍රාත් අධිකරණය නියෝග කර තිබේ. 2005 වසරේ දී පාර්ලිමේන්තු මන්ත්‍රී ජෝසප් පරරාජසිංහම් මහතාගේ ඝාතනය සම්බන්ධයෙන් පිල්ලෙයාන් පසුගිය වසරේ ඔක්තෝබර් මස 09 වන දින අත්අඩංගුවට ගනු ලැබීය. කොළඹ අපරාධ විමර්ශන අංශය විසින් අත්අඩංගුවට ගත් සැකකරු අවස්ථා කිහිපයකදී අධිකරණය හමුවට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි.අද(22) දිනයේ ද මඩකළපුව මහේස්ත්‍රාත් අධිකරණයට ඉදිරිපත් කළ ශිවනේෂතුරෙයි චන්ද්‍රකාන්තන් හෙවත් පිල්ලෙයාන් ලබන මස 07 වන දින දක්වා රක්ෂිත බන්ධනාගාර ගත කිරීමට මහේස්ත්‍රාත් එම්.ගනේෂරාජා මහතා නියෝග කර ඇත.", "URL": "https://sinhala.adaderana.lk/news.php?nid=61344", "Category": null, "Parent URL": null}