{"Source": "Adaderana", "Timestamp": "February 25, 2019 04:59 pm", "Headline": "ජනපතිගේ තවත් නිරීක්ෂණයක්", "News Content": "ජනාධිපති මෛත්‍රීපාල සිරිසේන මහතා අද (25) පෙරවරුවේ අනුරාධපුර, සාලියපුර ගජබා රෙජිමේන්තු මූලස්ථානයේ නිරීක්ෂණ චාරිකාවක නිරත විය. රෙජිමේන්තු මූලස්ථානය වෙත පැමිණි සේනාධිනායක ජනාධිපති මෛත්‍රීපාල සිරිසේන මහතා යුද හමුදා මාණ්ඩලික ප්‍රධානී හා ගජබා රෙජිමේන්තු ප්‍රධානී මේජර් ජනරාල් ශවේන්ද්‍ර සිල්වා මහතා විසින් පිළිගනු ලැබීය. අනතුරුව නේවාසික ආබාධිත රණවිරුවන්ගේ සුවදුක් විමසීමට එක් වූ ජනාධිපතිවරයා ඔවුන් සමඟ සුහද කථා බහක නිරත විය. ආබාධිත රණවිරුවන් වෙනුවෙන් කඳවුරු පරිශ්‍රයේ ඉදිකර තිඛෙන ජල චිකිත්සක නව පිහිනුම් තටාකය ද මෙහි දී ජනාධිපතිවරයාගේ නිරික්ෂණයට ලක් විය. ජනාධිපතිවරයාගේ සම්ප්‍රාප්තිය සනිටුහන් කරමින් කඳවුරු පරිශ්‍රයේ නා පැළයක් රෝපණය කෙරිණි. ප්‍රදේශවාසී ජනතාව විශාල පිරිසක් ද ජනාධිපතිවරයා දැක බලා ගැනීමට කඳවුරු පරිශ්‍රය වෙත පැමිණ සිටි අතර ඔවුන්ගේ ගැටලූ කිහිපයක් ද ජනාධිපතිවරයා වෙත ඉදිරිපත් කෙරිණි. සාලියපුර ග්‍රාමීය රෝහලේ අඩුපාඩු සම්පුර්ණ කර ගැනීම ඇතුථ එම ගැටළු පිළිබඳ සොයා බලා කඩිනමින් ඒවා ඉටුකරදීම සදහා උතුරු මැද පළාත් ආණ්ඩුකාරවරයා ඉදිරි දිනවල දී ප්‍රදේශයට එවන බවට ජනාධිපතිවරයා එහි දී ජනතාවට පොරොන්දු විය.", "URL": "https://sinhala.adaderana.lk/news.php?nid=105017", "Category": null, "Parent URL": null}