{"Source": "Adaderana", "Timestamp": "August 6, 2019 10:30 pm", "Headline": "සැඟවුණු අනතුරකින් 13 හැවිරිදි දරුවෙක් මෙ‍ලොව හැරයයි", "News Content": "සාලයේ සෙල්ලම් කරමින් සිටි දරුවෙකු හදිසියේ මියයාමේ පුවතක් ඉංගිරිය ප්‍රදේශයෙන් වාර්තා වෙයි. සිද්ධියෙන් මියගියේ වයස අවුරුදු 13ක් වූ පිරිමි දරුවෙක්. අද දෙරණ අපි නැගණිය ගෙන් ප්‍රශ්න කර සිටියේය. ප්‍රශ්නය - අයියත් එක්ක සෙල්ලම් කළාද? දුව- ඔව් නිකම්ම වැටුණා. ප්‍රශ්නය- කොහෙද වැටුණේ අයියව? දුව- \"මාළු ටැංකිය ළඟ. මම අයියට අඩගැහුවා. නැගිටින්නෙ නැහැ.මම අම්මට කතා කළා. ඊට පස්සෙ අම්මා දුවගෙන ආවා. \" මේ 5 හැවිරිදි දරුවා ප්‍රකාශ කරන්නේ තම අයියාට සිදුවූ දේ. 13 හැවිරිදි ජනිදු අවිශ්ක සුපුරුදු පරිදි සිය නැගණිය සමග සාලයේ සෙල්ලම් කරමින් සිට තිබේ. මව කියා සිටියේ \"දූ ඇවිල්ලා කිව්වා මම කිව්වා ජනිදු නංගි එවන්න හෝදන්න කියලා. එයා හෝදලා ගෙට ආවා. එතකොට තමයි කිවුවේ අයියා නිදි කියලා. නිදි කිවුවහම මම හිතුවෙ ඇදේ නිදි කියලා. පන්ති යන්න පරක්කුවෙනවා අයියට එන්න කියන්න කිවුවා. කිවුවා අයියගේ කෙළ කටේ තියෙනවා කියලා. ඊට පස්සෙ මම දුවලා ආවා ටක්ගාලා.\" යනුවෙනි. ඉක්මනින් සාලයට පැමිණි මවට දැකගත හැකිවූයේ ජනිදු මාලු ටැංකිය අසළ බිම ඇද වැටී සිටින ආකරයයි. \"නහය බිමට. අතකැරකිලා. නිකන් වාඩිවෙලා හිටියේ බිමට. කන්නාඩිය පහත්වෙලා නහය තදවෙලා. වතුර ටිකක් අරන් එන්න කිව්වා පොඩි එක්කෙනාට. මම ඉස්සා මූණට. මුකුත් නැහැ. ඊට පස්සෙ කොට්ටයක් ගේන කිව්වා. උස්සගෙන ඉන්න බෑ කඩන් වැටෙනවා.\" යනුවෙන් ද මව පවසා සිටියා. ජනිදු ඉක්මනින්ම ඉංගිරිය ප්‍රාදේශිය රෝහලට ඇතුළත් කෙරුණි. නමුත් මේ දරුවා ඒ වන විටත් මෙලොව හැරගිහින්. සිද්ධිය වූ නිවසට ඊයේ පැමිණි ඉංගිරිය පොලිසිය පරීක්ෂණ ආරම්භ කළේය. ඒ මව ඇතුළු නිවසේ සිටි පුද්ගලයින් ප්‍රශ්න කරමින්. මියගිය දරුවාගේ මව කියා සිටියේ \"මොනවත් ලෙඩක් තිබුණෙ නැහැ. උණක් හෙම්බිරිස්සාවක්වත් තිබුණේ නැහැ.\" යනුවෙනි. පොලිස් නිලධාරියා \"කකුල්දෙක මෙහෙට දාලද වාඩිවෙලා හිටියේ\" යනුවෙන් ප්‍රශ්න කර සිටියේය. මියගිය දරුවාගේ මව \" ඔහොම වාඩිවෙලා. ඇලවෙලා තිබුණේ. අතත් මෙහේ.\" යනුවෙන් ද පැවසීය. ජනිදු අවිශ්කගේ දේහය පිළිබද පශ්චාත් මරණ පරීක්ෂණය අද හොරණ මුලික රෝහලේදී විශේෂඥ අධිකරණ වෛද්‍ය බී සි එස් පෙරේරා මහතා විසින් සිදුකරනු ලැබීය. එහිදී අනාවරණ වූයේ සාලයේ තිබූ මාලු ටැංකියෙන් විදුලිය කාන්දුවී මෙම මරණය සිදුව ඇති බවයි.", "URL": "https://sinhala.adaderana.lk/news.php?nid=115919", "Category": null, "Parent URL": null}