{"Source": "Adaderana", "Timestamp": "June 7, 2019 01:08 pm", "Headline": "ශ්‍රී ලංකාව අද පාකිස්ථානය සමඟ තරග බිමට", "News Content": "ලෝක කුසලාන ක්‍රිකට් තරගාවලියේ ශ්‍රි ලංකාව හා පාකිස්ථානය අතර අද(07) පැවැත්වෙයි. ශ්‍රි ලංකා වේලාවෙන් පස්වරු 3.00ට පමණ බ්‍රිස්ටල් හීදි තරගය ආරම්භ වීමට නියමිතයි. මෙම තරගයේ දී ශ්‍රි ලංකා කණ්ඩායමේ සුරංග ලක්මාල් වෙනුවට මිලින්ද සිරිවර්ධන කැඳවනු ඇති බව වාර්තා වෙයි. ලෝක කුසලාන ක්‍රිකට් තරගවල දී ශ්‍රි ලංකාව සහ පකිස්ථානය තරග 07කට මුහුණ දී ඇති අතර ඉන් කිසිඳු තරගයක් ශ්‍රි ලංකාව ජයගෙන නොමැත. මේ අතර ඊයේ පැවති තරඟයෙන් බටහිර ඉන්දීය කොදෙව් කණ්ඩායම පරදවා ඔස්ට්‍රේලියානු කණ්ඩායම ලකුණු 15කින් ජයගත්තේය. ඔස්ට්‍රේලියානු කණ්ඩායම සියලු දෙනා දැවී ලකුණු 288ක් ලබා ගත් අතර කොදෙව් කණ්ඩායමට ලබා ගත හැකි වුයේ කඩුලු 09ක් දැවී ලකුණු 273ක් පමණයි. පන්දු යැවිමේදී මිචෙල් ස්ටාක් කඩුලු 05ක් දවා ගත්තා. මෙම තරඟයේ විනිසුරුවරයෙකු වශයෙන් රුචිර පල්ලියගුරුගේ මහතාද සහභාගී වු අතර විනිසුරු තීරණ සම්බන්ධයෙන් තරඟයේ අවස්ථා කිහිපයකදී ගැටළු මතු වුණි.", "URL": "https://sinhala.adaderana.lk/news.php?nid=111510", "Category": null, "Parent URL": null}