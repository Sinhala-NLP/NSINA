{"Source": "Adaderana", "Timestamp": "May 19, 2010 03:55 pm", "Headline": "ගුරු මාරුවීම් එපා", "News Content": "ජාතික පාසල් ගුරු ස්ථාන මාරුවීම් අත්හිටුවීමට ගත් තීරණයට විරෝධය පළ කරන බව ලංකා ගුරු සේවා සංගමය පවසයි. එම සංගමයේ ප්‍රධාන ලේකම් මහින්ද ජයසිංහ මහතා අධ්‍යාපන අමාත්‍ය බන්දුල ගුණවර්ධන මහතා වෙත ලිපියක් යොමු කරමින් මේ බව සඳහන් කර තිබේ. අදාළ තීරණය හේතුවෙන් ගුරු මාරුවීම් අපේක්ෂාවෙන් සිටි 300 දෙනෙකු පමණ දුෂ්කරතාවට පත්ව ඇති බව මහින්ද ජයසිංහ මහතා පෙන්වා දෙයි. ජාතික ගුරු මාරු ප්‍රතිපත්තියට අනුව ස්ථාපිත කර ක්‍රියාත්මක කරන අදාළ ගුරු මාරුවීම් වහා ලබාදෙන ලෙසත් එයින් පරිබාහිර ස්ථාන මාරුවීම් අවලංගු කරන ලෙසත් අධ්‍යාපන ඇමතිවරයාගෙන් ඔහු වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=8502", "Category": null, "Parent URL": null}