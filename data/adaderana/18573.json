{"Source": "Adaderana", "Timestamp": "September 7, 2011 12:49 pm", "Headline": "වරායේ රැඳවූ සිමෙන්ති කන්ටේනර් නිදහස් කරයි", "News Content": "වරායේ රඳවා ඇති සිමෙන්ති කන්ටේනර් ‍තුන නිදහස් කරගැනීම සඳහා ශ්‍රි ලංකා ප්‍රමිති ආයතනයේ අනුමැතිය ලැබුණු බව ජාතික සමූපකාර මණ්ඩලය පවසයි. අද(07) පස්වරු 3 පමණ වන විට එම සිමෙන්ති අඩංගු කන්ටේනර් වරායෙන් නිදහස් කරගෙන සිය ගබඩාවලට ගෙනයාමට කටයුතු කරන බව එහි සභාපති බන්දු රණවක මහතා සඳහන් කළේය. කෙසේවුවත් එම කන්ටේනර් තුළ අඩංගු සිමෙන්ති ප්‍රමිති සහතිකය ලැබෙන තෙක් වෙළඳපොළට නිකුත් නොකරන ලෙසට ශ්‍රී ලංකා ප්‍රමිති ආයතනය දන්වා තිබේ. හෙට(08) දිනයේ එම සිමෙන්ති සඳහා ප්‍රමිති සහතික ලැබෙනු ඇති බවට තමන් විශ්වාසය පළ කරන බව බන්දු රණවක මහතා සඳහන් කළේය. ඒ අනුව ඉදිරි දින කිහිපය තුළ අදාළ සිමෙන්ති වෙළඳපොළට නිකුත් කිරීමට බලාපොරොත්තු වන බව ද අද දෙරණ වෙත අදහස් දක්වමින් ඔහු ප්‍රකාශ කළේය.", "URL": "https://sinhala.adaderana.lk/news.php?nid=18573", "Category": null, "Parent URL": null}