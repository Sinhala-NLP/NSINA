{"Source": "Adaderana", "Timestamp": "September 21, 2017 09:08 pm", "Headline": "මහින්දගේ නිල නිවසට යන්න හැදු පුද්ගලයෙක් අත්අඩංගුවට ", "News Content": "හිටපු ජනාධිපති මහින්ද රාජපක්ෂ මහතාගේ විජේරාම මාවතේ පිහිටි නිවසට බලහත්කාරයෙන් ඇතුළුවිමට උත්සහ කළ පුද්ගලයෙකු පොලිසිය විසින් අත්අඩංගුවට ගෙන ඇත. අද(21) පසුවරුවේ හිටපු ජනාධිපතිවරයාගේ නිවස ඉදිරිපිටට පැමිණි අදාල පුද්ගලයා මහින්ද රාජපක්ෂ මහතා හමුවිමට අවශ්‍ය බව පවසමින් කලහාකාරි ලෙස හැසිරි ඇත. එහිදී එම පුද්ගලයා තියුණු ආයුධයක් ගෙන සිය ජිවිතයට හානි කර ගන්නා බව පවසමින් හිටපු ජනාධිපතිවරයාගේ ආරක්ෂක නිලධාරින්ට තර්ජනය කර ඇත. එම අවස්ථාවේ මහින්ද රාජපක්ෂ මහතාගේ ආරක්ෂක නිලධාරින් විසින් සැකකරු අත්අඩංගුවට ගෙන කුරුදුවත්ත පොලිසියට භාරදී ඇති ඇත. සැකකරු ඉඹුල්පේ, බලංගොඩ ප්‍රදේශයේ පදිංචිකරුවෙකු බව පොලිසිය සිදු කළ මූලික විමර්ශන වලින් අනාවරණය වී ඇත. කුරුදුවත්ත පොලිසිය අත්අඩංගුවට ගත් සැකකරු සම්බන්ධයෙන් වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=77861", "Category": null, "Parent URL": null}