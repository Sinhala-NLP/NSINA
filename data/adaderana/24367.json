{"Source": "Adaderana", "Timestamp": "May 19, 2012 12:13 pm", "Headline": "දුම්රියකට ගෙල තබා තරුණයෙකු සියදිවි නසාගනියි", "News Content": "දෙමටගොඩ දුම්රිය ස්ථානයේ නවතා තිබූ දුම්රියක් නැවත ගමන් ආරම්භ කිරීමේදී එම දුම්රියේ අවසන් මැදිරියේ අවසන් රෝදයට ගෙල තබාගෙන පුද්ගලයකු සියදිවි හානි කර ගෙන තිබේ. අද(19) පෙරවරුවේ කොළඹ කොටුව දෙස සිට කැලණිය දෙසට ධාවනය වූ දුම්රියකට ගෙල තබා මෙසේ අදාළ පුද්ගලයා සියදිවි හානිකරගෙන ඇති බව පොලිසිය පවසයි. මෙසේ මරණයට පත්ව ඇත්තේ 20 හැවිරිදි දෙමටගොඩ, ආරාමය පෙදෙස ප්‍රදේශයේ පදිංචිකරුවෙකි. මෘත ශරීරය කොළඹ ජාතික රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය මෙතෙක් අවසන් නොමැති බව ද සඳහන්ය. දෙමටගොඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24367", "Category": null, "Parent URL": null}