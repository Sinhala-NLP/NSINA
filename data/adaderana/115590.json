{"Source": "Adaderana", "Timestamp": "August 2, 2019 04:36 pm", "Headline": "ලංකාවේ ඖෂධ හිඟයක් නෑ-වෛද්‍ය අනිල් ජාසිංහ", "News Content": "මේ වන විට දිවයිනේ කිසිදු රෝහලක ඖෂධ හිඟයක් නොමැති බව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ මහතා පවසයි. ඔහු අද කොළඹ පැවති උත්සවයකින් අනතුරුව මාධ්‍යවේදීන් නැඟු ප්‍රශ්න වලට පිළිතුරු ලබා දෙමින් මේ අදහස් පළ කළේය. මේ වන විට ඇති MSMIS නැමැති මෘදුකාංගය මූලික රෝහල් දක්වා ව්‍යාප්ත වී ඇති අතර ඒ මඟින් ඖෂධ පිළිබඳ වෙනදාට වඩා පාරදෘශ්‍යභාවයක් පිළිඹිබු වන බව ඒ මහතා පෙන්වා දෙයි. එසේම එක් ඖෂධයක් නොමැතිනම් වෙනත් ඖෂධයකින් එය පිරිමසා ගැනීමේ හැකියාව පවතින බවත් අත්‍යාවශ්‍ය ඖෂධ සැපයීම හොඳින් නොකඩවා සිදුවන බවත් අනිල් ජාසිංහ මහතා කියා සිටියි. අත්‍යාවශ්‍ය ඖෂධවල අඩුවක් තිබේනම් එම රෝහල්වලට දේශීය වෙළඳපොලෙන් ඖෂධ ලබා ගැනීමේ හැකියාවක් පවතින බවත් ඔහු පවසයි.", "URL": "https://sinhala.adaderana.lk/news.php?nid=115590", "Category": null, "Parent URL": null}