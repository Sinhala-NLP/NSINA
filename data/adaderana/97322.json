{"Source": "Adaderana", "Timestamp": "October 7, 2018 08:43 pm", "Headline": "මම ජනාධිපති සමඟ සාකච්ඡා කළේ නෑ", "News Content": "වත්මන් ජනාධිපතිවරයා සමඟ පසුගිය ඉරිදා කිසිදු සාකච්ඡාවක් නොපැවැත්වූ බව හිටපු ජනාධිපති මහින්ද රාජපක්ෂ මහතා පවසයි. අද (07) කෑගල්ල රිමාන්ඩ් බන්ධනාගාරය ඉදිරිපිටදී මාධ්‍යවේදීන් යොමුකළ ප්‍රශ්න කිහිපයකට පිළිතුරු ලබා දෙමින් හිටපු ජනාධිපතිවරයා මේ අදහස් ප්‍රකාශ කළේය. කෑගල්ල රිමාන්ඩ් බන්ධනාගාරගත කර සිටින හිටපු අමාත්‍ය ජොන්ස්ටන් ප්‍රනාන්දු මහතාගේ සුවදුක් විමසීම සඳහා අද හිටපු ජනාධිපති මහින්ද රාජපක්ෂ මහතා එහි පැමිණියා. අනතුරුව හිටපු ජනාධිපතිවරයා මාධ්‍යයට අදහස් ප්‍රකාශ කළේය.", "URL": "https://sinhala.adaderana.lk/news.php?nid=97322", "Category": null, "Parent URL": null}