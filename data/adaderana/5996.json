{"Source": "Adaderana", "Timestamp": "January 9, 2010 10:55 am", "Headline": "උපවාස කළ රැඳවුම්කරුවන් දෙදෙනෙකු රෝහලේ", "News Content": "උපවාසයක නිරත වී සිටින යාපනය බන්ධනාගාර‍ෙය් රැඳවුම්කරුවන්ගෙන් දෙදෙනෙකු රෝහල් ගතකර තිබේ. බන්ධනාගාර දෙපාර්තමේන්තු මාධ්‍ය ප්‍රකාශක කෙනත් ප්‍රනාන්දු මහතා පැවසුවේ අදාළ රැඳවුම්කරුවන් දෙදෙනා යාපනය මහරෝහලට‍ ඇතුළත් කර ඇති බවයි. උපවාසය සඳහා රැඳවුම්කරුවන් 12 දෙනෙකු සහභාගී වී සිටින බව ද කෙනත් ප්‍රනාන්දු මහතා පැවසුවේය. තමන්ට එරෙහි නඩු කඩිනම් කරන ලෙස හෝ තමන් නිදහස් කරන ලෙස ඉල්ලා මෙම පිරිස උපවාසය ආරම්භ කළේ පසුගිය 7 වැනිදායි.", "URL": "https://sinhala.adaderana.lk/news.php?nid=5996", "Category": null, "Parent URL": null}