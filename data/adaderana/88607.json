{"Source": "Adaderana", "Timestamp": "May 6, 2018 10:41 am", "Headline": "වර්තමානයේ නීතියේ ක්‍රියාත්මක වන ආකාරය ගැන සතුටු වෙනවා", "News Content": "වත්මන් ආණ්ඩුවේ යම් අයෙක් වංචාවකට හෝ දූෂණයකට සම්බන්ධ වූයේ නම් ඔහුට එරෙහිව නීතිය ක්‍රියාත්මක කිරිමේදි කිසිදු නායකයෙක් ඊට බලපෑම් එල්ල නොකරන බව එක්සත් ජාතික පක්ෂ පාර්ලිමේන්තු මන්ත්‍රි බන්දුලාල් බණ්ඩාරිගොඩ මහතා පවසයි. ගාල්ලේ පැවැති මාධ්‍ය හමුවකට එක්වෙමින් මන්ත්‍රිවරයා මේ බව ප්‍රකාශ කළේය. ඒකාබද්ධ විපක්ෂය ජෛන ආගමේ හ සමානව කොටස් දෙකකට කැඩී ගොස් ඇති බව එතුමා ප්‍රකාශ කළේය. වත්මන් ආණ්ඩුවේ කවුරුන් හෝ වැරදි කරනවා නම් එම පුද්ගලයින්ට දඬුවම් ලබාදීමට කිසිඳු පුද්ගලයෙකුගේ බලපෑමක් එල්ල නොවන බවත් වර්තමානයේ නීතිය ක්‍රියාත්මක වන ආකාරය සම්බන්ධයෙන් සතුටට පත්වන බවද එතුමන් ප්‍රකාශ කළේය.", "URL": "https://sinhala.adaderana.lk/news.php?nid=88607", "Category": null, "Parent URL": null}