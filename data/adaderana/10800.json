{"Source": "Adaderana", "Timestamp": "September 12, 2010 08:28 am", "Headline": "18 ට අමෙරිකාවේ විරෝධය ", "News Content": "අමෙරිකා එක්සත් ජනපදය 18 වන ව්‍යවස්ථා සංශෝධනයට සිය විරෝධය පළ කර තිබේ. මෙම ව්‍යවස්ථා සංශෝධනය තුළින් ශ්‍රි ලංකාවේ ප්‍රජාතන්ත්‍රවාදයට බලපෑම් එල්ල වන බව අමෙරිකානු රාජ්‍ය දෙපාර්තමේන්තුවේ සහකාර ලේකම්වරයෙකු වන පිල්ප් ක්‍රෝලී පවසයි. පිල්ප් ක්‍රෝලී ඊයේ දිනයේ නිවේදනයක් නිකුත් කරමින් මේ බව පවසා තිබේ. මෙම ව්‍යවස්ථා සංශෝධනය තුළින් ජනාධිපතිවරයාගේ බලතල වැඩි වන බවත් එමගින් පොලිසියට සහ අධිකරණයට සෘජු බලපෑම් එල්ල විය හැකි බව ඔහු පෙන්වා දෙයි. ස්වාධීන කොමිෂන් සභාවලට ද ජනාධිපතිවරයාට බලපෑම් කළ හැකි ප්‍රමාණය 18 වැනි ව්‍යවස්ථා සංශෝධනය සම්මත කර ගැනීම මගින් වැඩි වී ඇති බව ක්‍රෝලී සඳහන් කරයි. කෙසේ වෙතත් ජනතාවගේ ප්‍රජාතන්ත්‍රවාදය ආරක්ෂා කිරීමට ශ්‍රි ලංකා රජය බැඳී සිටින අතර ස්වාධීන රාජ්‍ය ආයතන පවත්වාගෙන යමින් වැඩි විනිවිදභාවයකින් යුතුව රාජ්‍ය කටයුතු පවත්වාගෙන යා යුතු බව පිල්ප් ක්‍රෝලී වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=10800", "Category": null, "Parent URL": null}