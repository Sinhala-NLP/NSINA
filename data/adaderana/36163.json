{"Source": "Adaderana", "Timestamp": "July 28, 2013 12:13 pm", "Headline": "ශ්‍රී ලංකාවේ දෙමළ ජනතාව වෙනුවෙන් ඉන්දීය රජය සැමවිටම පෙනී සිටිනවා", "News Content": "ශ්‍රී ලංකාවේ දෙමළ ජනතාව වෙනුවෙන් ඉන්දීය රජය සැමවිටම පෙනී සිටින බව එරට නාවික කටයුතු අමාත්‍ය ජී.කේ. වසන් මහතා පවසයි. තමිල්නාඩු දේශපාලනඥයින් ඉන්දීය රජයට එල්ල කරන චෝදනා ප්‍රතික්ෂේප කරන බව ඔහු කියයි. ඉන්දීය අග්‍රාමාත්‍ය මන්මෝහන් සිං වෙත තමිල්නාඩු ප්‍රධාන අමාත්‍යවරිය සහ ඩී.එම්.කේ.පක්ෂයේ නායක එම්.කරුණානිධි විසින් ලිඛිතව සිදුකළ දැනුම්දීම්වලට ප්‍රතිචාර වශයෙන් වසන් අමාත්‍යවරයා මෙම අදහස් පළ කර ඇත. ශ්‍රී ලංකාවේ 13 වන ව්‍යවස්ථා සම්බන්ධයෙන් ඉන්දීය අග්‍රාමාත්‍යවරයා සිය ස්ථාවරය පැහැදිලිව දැනුම් දී ඇති බව ඔහු පෙන්වාදී තිබේ. 13 ව්‍යවස්ථා සංශෝධනය ශ්‍රී ලංකාවේ දෙමළ ජනතාවගේ ගැටලුව සම්බන්ධයෙන් තාවකාලික විසඳුමක් පමණක් වන අතර ඔවුන්ට ස්ථීර විසඳුමක් ලබාදීම සඳහා ඉන්දීය රජය කැප වී කටයුතු කරන බව ඉන්දීය නාවික කටයුතු අමාත්‍ය ජී.කේ.වසන් මහතා පවසා ඇත.", "URL": "https://sinhala.adaderana.lk/news.php?nid=36163", "Category": null, "Parent URL": null}