{"Source": "Adaderana", "Timestamp": "July 24, 2015 10:04 am", "Headline": "මටත් අතහරින්න හිතුණා", "News Content": "තමන් සිය අමාත්‍ය ධූරයෙන් ඉල්ලා අස්වන බව පළාත් සභා හා ප්‍රාදේශීය සංවර්ධන අමාත්‍ය ජනක බණ්ඩාර තෙන්නකෝන් මහතා පවසයි.වත්මන් නායකත්වය යටතේ කටයුතු කිරීමට නොහැකි බැවින් මෙම තීරණය ගත් බව ජනක බණ්ඩාර තෙන්නකෝන් මහතා කියයි.ඉල්ලා අස්වීමට අදාළ ලිපිය ජනාධිපතිවරයා වෙත යොමු කර ඇති අතර මේ පිළිබඳ දැනුවත් කිරීමේ මාධ්‍ය හමුවක් මීට සුළු වේලාවකට පෙර දඹුල්ලේදී පැවැත්වුණි.කෙසේ වුවද මහමැතිවරණයට නාමයෝජනා බාර ගැනීමෙන් අනතුරුව ජනාධිපති මෛත්‍රිපාල සිරිසේන මහතා විසින් මහින්ද රාජපක්ෂ මහතා නැවත වතාවක් පරාජයට පත්වන බවට කළ ප්‍රකාශයක් ඔහුගේ මෙම ඉල්ලා අස්වීමට ආසන්නතම හේතුව බව සඳහන්ය.එම ප්‍රකාශයෙන් පක්ෂයට මෙන්ම පාක්ෂිකයින්ට විශාල හානියක් වූ බවට ශ්‍රීලනිප හිටපු මන්ත්‍රීන් පිරිසක් මත පළ කර තිබිණ.එහි ප්‍රතිඵලයක් ලෙස පසුගියදා සුදර්ශනි ප්‍රනාන්දුපුල්ලේ, එරික් වීරවර්ධන හා ලසන්ත අලගියවන්න යන අයද ඔවුන් දැරූ තනතුරුවලින් ඉවත් විය.", "URL": "https://sinhala.adaderana.lk/news.php?nid=52817", "Category": null, "Parent URL": null}