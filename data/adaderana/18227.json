{"Source": "Adaderana", "Timestamp": "August 22, 2011 10:04 am", "Headline": "කොළඹ මහ නගර සභා සන්ධාන නායකත්වය මොරගොඩට", "News Content": "මිලින්ද මොරගොඩ මහතා කොළඹ මහ නගර සභාව සඳහා එක්සත් ජනතා නිදහස් සන්ධානයේ කණ්ඩායම් නායකයා ලෙස නම් කර තිබේ. ඒ අනුව ඔහු නගරාධිපති ධූරය සඳහා තරග වදින බව අද දෙරණ වෙත අදහස් දක්වමින් සන්ධානයේ මහලේකම් අමාත්‍ය සුසිල් ප්‍රේමජයන්ත් මහතා සඳහන් කළේය. මේ වන විට එක්සත් ජනතා නිදහස් සන්ධානයේ නාම යෝජනා අඩකට වැඩි ප්‍රමාණයක් අත්සන් කර ඇති අතර අද(22) දිනයේ අත්සන් කිරීමේ කටයුතු අවසන් කරන බව මහලේකම්වරයා ප්‍රකාශ කළේය. ඒ අනුව හෙට(23) දිනයේ නාම යෝජනා බාරදීමට හැකි වනු ඇති බව ද ඔහු පැවසුවේය.", "URL": "https://sinhala.adaderana.lk/news.php?nid=18227", "Category": null, "Parent URL": null}