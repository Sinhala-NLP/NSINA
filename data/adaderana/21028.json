{"Source": "Adaderana", "Timestamp": "December 29, 2011 01:21 pm", "Headline": "වන අලි කඩා වැදී ගම් 6 ක ජනයා අමාරුවේ", "News Content": "මාතලේ ප්‍රදේශයේ ගම්මාන 6 ට වන අලි කඩා වැදීම හේතුවෙන් ගම්වාසීන් දැඩි දුෂ්කරතාවට පත්ව සිටියි. මාත‍ලේ, මඩවල උල්පත, දිඹුල්ගමුව, උපාලිවත්ත, අරුණාලෝක ගොවිපල, තලගස්යාය ආදී ප්‍රදේශ කිහිපයක් වන අලි තර්ජනයට ලක්ව ඇති බව සඳහන්ය. මේ හේතුවෙන් එම ප්‍රදේශවල පවුල් 500 ක පමණ පිරිසක් අසීරුතාවට පත්ව ඇති බව අද දෙරණ වාර්තාකරු පවසයි. මීට මාස 4 ට පමණ පෙර මඩවල ප්‍රදේශයේ දී වන අලි පහරදීමෙන් පුද්ගලයින් දෙදෙනෙකු ජීවිතක්ෂයට පත්ව තිබේ. වන අලි තර්ජනයට වහාම පිළියම් යොදන ලෙස ගම්වාසීන් අදාළ බලධාරින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=21028", "Category": null, "Parent URL": null}