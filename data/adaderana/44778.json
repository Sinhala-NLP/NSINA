{"Source": "Adaderana", "Timestamp": "July 19, 2014 12:21 pm", "Headline": "2015 දී විදුලි  නිෂ්පා‍දනය ගැන නව බලාපොරොත්තුවක් ", "News Content": "2015 වනවිට මෙගා වොට් 4000 ඉක්මවන විදුලි බලශක්තියක් මෙරට තුළ නිෂ්පාදනය කිරීම රජයේ අපේක්ෂාව බව මහා භාණ්ඩාගාර ලේකම් ආචාර්ය පී.බී.ජයසුන්දර මහතා පවසයි. බලශක්තිය පුළුල් මාර්ගකරා පැතිරයාම නිසා මේ වනවිට මෙරට තුළ කිසිදු බලශක්ති අර්බුදයක් නොමැති බව ලේකම්වරයා සඳහන් කළේය. 2015 අයවැය සම්බන්ධයෙන් ජනාධිපති ලේකම් කාර්යාලයේ පැවති දැනුවත් කිරීමේ අවස්ථාවකට එක්වෙමින් මහාභාණ්ඩාගාර ලේකම් ආචාර්ය පී.බී.ජයසුන්දර මහතා මෙම අදහස් පළ කරන ලදී.", "URL": "https://sinhala.adaderana.lk/news.php?nid=44778", "Category": null, "Parent URL": null}