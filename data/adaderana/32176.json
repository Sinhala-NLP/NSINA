{"Source": "Adaderana", "Timestamp": "March 7, 2013 07:55 am", "Headline": " චාවේස් වෙනුවෙන් විමල් සහ නියෝමාල් ", "News Content": "අභාවප්‍රාප්ත වෙනිසියුලානු ජනාධිපති හියුගෝ චාවේස් මහතාගේ අවමංගල්‍යය උත්සව අවස්ථාවට මෙරට රජය නියෝජනය කරමින් නියෝජිතයන් දෙදෙනෙකු සහභාගී කරවීමට තීරණය කර තිබේ. ඒ අනුව විදේශ කටයුතු නියෝජ්‍ය අමාත්‍ය නියොමාල් පෙරේරා සහ අමාත්‍ය විමල් වීරවංශ යන මහත්වරුන් අද දිනයේ වෙනිසියුලාව වෙත පිටත්ව යාමට නියමිතය. වාමාංශික නැඹුරුවකින් යුතු වෙනිසියුලානු හිටපු ජනාධිපති හියුගෝ චාවේස් සහ ජනාධිපති මහින්ද රාජපක්ෂ මහතා 2009 වසරේ ලිබියාවේදී හමුවී සාකච්ඡා පවත්වා ඇති බව සඳහන්ය. කාලයක් පිළිකා රෝගයෙන් පීඩා විඳි වෙනිසියුලානු නායකයා පෙරේදා දිනයේ එරට රෝහලකදී අවසන් හුස්ම හෙළන විට 58 වැනි වියේ පසුවිය.", "URL": "https://sinhala.adaderana.lk/news.php?nid=32176", "Category": null, "Parent URL": null}