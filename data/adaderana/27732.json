{"Source": "Adaderana", "Timestamp": "September 25, 2012 12:05 pm", "Headline": "මත්ද්‍රව්‍ය ජාවාරම්කරුවන්ට සම්බන්ධ පොලිස් නිලධාරීන් 35 ක් මාට්ටු", "News Content": "මෙක්සිකෝවේ ප්‍රදේශ කිහිපයක සිදුකළ විශේෂ මෙහෙයුමක දී මත්ද්‍රව්‍ය ජාවාරම්කරුවන්ට සම්බන්ධ පොලිස් නිලධාරීන් 35 දෙනෙකු අත්අඩංගුවට ගෙන තිබේ. එරට හමුදාව විසින් නැගෙනහිර මෙක්සිකෝවේ ගම්මාන කිහිපයක මෙම මෙහෙයුම ක්‍රියාත්මක කර ඇති බව වාර්තා වේ. පසුගිය කාලය තුළ මෙක්සිකෝවේ ප්‍රධාන පෙළේ මත්ද්‍රව්‍ය ජාවාරම්කරුවන් ක්‍රියාත්මක වු ප්‍රදේශවල මෙම මෙහෙයුම ක්‍රියාත්මක කර ඇත. මෙක්සිකෝවේ මත්ද්‍රව්‍ය ජාවාරම් කරන සංවිධානවලට එරට පොලීසියේ සහය ලැබෙන බවට එල්ල වන චෝදනා හේතුවෙන් එරට හමුදාව මෙම මෙහෙයුම සිදුකර ඇති බව විදෙස් මාධ්‍ය වාර්තා පවසයි.", "URL": "https://sinhala.adaderana.lk/news.php?nid=27732", "Category": null, "Parent URL": null}