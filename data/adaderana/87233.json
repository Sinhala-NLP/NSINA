{"Source": "Adaderana", "Timestamp": "April 10, 2018 01:18 pm", "Headline": "රජයේ තීරු බදු සහනය නිසා 2018 වාහන ලියාපදිංචිය ඉහළ ගිහින් ", "News Content": "රජය ලබා දි තිබෙන තීරු බදු සහනත් සමඟ පසුගිය වසරට සාපෙක්ෂව මෙම වසරේ මුල් කාර්තුව තුළ වාහන ලියාපදිංචිය ඉහළ ගොස් ඇතැයි මෝටර් රථ ප්‍රවාහන දෙපාර්තමේන්තුවේ කොමසාරිස් ජෙනරාල් ජගත් චන්ද්‍රසිරි මහතා පවසයි. කොළඹ පැවැති මාධ්‍ය හමුවකට එක්වෙමින් ඒ මහතා මෙම අදහස් පල කළේය. 2018 ගත වු මාස 3 යි සතියක් තුළ වාහන එක්ලක්ෂ 31,334 ක් ලියාපිදිංචි වී ඇති බවත්, එයින් 20,335ක් මෝටර් රථ වන අතර, 94,402 ක් යතුරු පැදි වන බවත් කොමසාරිස් ජෙනරාල්වරයා පැවසීය. අප්‍රේල් මාසයේ පළමු සතිය තුළ පමණක් වාහන 10,945ක් ලියාපදිංචි වී තිබේ. පසුගිය අයවැයෙන් ධාරිතාවය 1000 ට අඩු වාහන සඳහා රජය විසින් තීරු බදු අඩු කිරීම මෙයට මුලික හේතුව බව ද ජගත් චන්ද්‍රසිරි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87233", "Category": null, "Parent URL": null}