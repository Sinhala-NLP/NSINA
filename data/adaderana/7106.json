{"Source": "Adaderana", "Timestamp": "March 6, 2010 10:12 am", "Headline": "නැවත යුද්ධයකට ඉඩනොදිය යුතුයි", "News Content": "නැවත උතුරේ යුද්ධයක් ඇති නොවීමට පියවර ගත යුතු බව එස්.බී. දිසානායක මහතා පවසයි. ඒ සඳහා උතුරේ ගැටලු විසඳන දිසාවට රට‍ මෙහෙයවන සංවර්ධන ක්‍රියාවලියක් ක්‍රියාවට නැංවිය යුතු බව ඔහු සඳහන් කරයි. රටේ තරුණ පරපුර විරැ‍කියාවෙන් මුදවාගෙන ඔවුන්ට බලාපොරොත්තු සහගතව ජීවත්විය හැකි වටපිටාවක් නිර්මාණය කිරීම සියලුදෙනාගේ වගකීම බව හෙතෙම පෙන්වාදෙයි. දැනටමත් ජනාධිපති මහින්ද රාජපක්ෂ මහතා ප්‍රමුඛ රජය ඊට මූලික අඩිතාලම සකස් කර ඇති බව එස්.බී. දිසානායක මහතා ප්‍රකාශ කරයි. එළඹෙන මහ මැතිවරණයේ දී බහුතර බලයකින් යුත් පාර්ලිමේන්තුවක් ලබාදීමේ වගකීම ජනතාව සතු වන බව ද හෙතෙම ‍කියා සිටියි.", "URL": "https://sinhala.adaderana.lk/news.php?nid=7106", "Category": null, "Parent URL": null}