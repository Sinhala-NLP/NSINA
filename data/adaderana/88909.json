{"Source": "Adaderana", "Timestamp": "May 11, 2018 11:17 am", "Headline": "ධාරාණිපාත වැස්ස නිසා ගංවතුරෙන් 70,000 කට බලපෑම්", "News Content": "දකුණු දිග චීනයේ ගුඅන්ෂි ප්‍රාන්තයට බලපෑ ධාරාණිපාත වැසි හේතුවෙන් ගංවතුර තත්ත්වයක් හටගෙන තිබේ. විදෙස් මාධ්‍ය වාර්තා කළේ වැසි සහිත අයහපත් කාලගුණයෙන් ගුඅන්ෂි ප්‍රාන්තයේ 70,000 ක පමණ පිරිසකට බලපෑම් එල්ල වී ඇති බවයි. වර්ෂාව නිසා අක්කර 3900කට වැඩි භෝග අස්වැන්නකට හානි සිදුව තිබේ. අපදා තත්ත්වයෙන් චීන ආර්ථිකයට අමෙරිකානු ඩොලර් මිලියන 14.3ක පමණ පාඩුවක් සිදුව ඇති බව සඳහන් වෙයි. මේ හේතුවෙන් ජන ජීවිතයද අඩාල වී ඇති බව වාර්තා වෙයි. ආපදාවට ලක්වූවන්ට සහන සැලසීම සඳහා සහන සේවකයින් යොදවා සිටියි. අවතැන් වූ පිරිස් ආරක්‍ෂිත ස්ථාන වෙත යොමු කිරීම ද සහන සේවකයින්ගේ මැදිහත් වීමෙන් සිදු කෙරෙයි.", "URL": "https://sinhala.adaderana.lk/news.php?nid=88909", "Category": null, "Parent URL": null}