{"Source": "Adaderana", "Timestamp": "August 31, 2019 08:06 pm", "Headline": "පසුගිය රජය නොකළ සංවර්ධනයක් අපි වසර හතරකින් කළා-ලකී ජයවර්ධන", "News Content": "පසුගිය රජයේ පාලන කාලය තුළ සිදුකළ සංවර්ධනයට වඩා වැඩි සංවර්ධනයක් වත්මන් රජය විසින් සිව් වසරක කාලය තුළ සිදුකළ බව නාගරික සංවර්ධන ජල සම්පාදන සහ උසස් අධ්‍යාපන රාජ්‍ය අමාත්‍ය ලකී ජයවර්ධන මහතා පවසයි. ‘සුවපැන් අටුව’ වැඩසටහන යටතේ මහනුවර දිස්ත්‍රික්කයේ ප්‍රාදේශිය ලේකම් කොට්ඨාස කිහිපයක විහාරස්ථාන ඇතුළු ආගමික සිද්ධස්ථාන, සුබසාධක සමිති සහ ස්වේච්ඡා සංවිධාන වෙත ජල ටැංකි බෙදා දීම වෙනුවෙන් කටුගස්තොට පිහිටි මහනුවර උතුර ජල ව්‍යාපෘති කාර්යාලයේ අද(31) පැවැති උත්සවයක් අමතමින් රාජ්‍ය අමාත්‍යවරයා මේ බව සහන් කළේය. මෙහිදී තව දුරටත් අදහස් දැක්වූ රාජ්‍ය අමාත්‍ය ලකී ජයවර්ධන මහතා මේ බව පැවසීය. “එක්සත් ජාතික පක්ෂය ප්‍රධාන පක්ෂය වශයෙන් ඉඳලා 2015 දී ජනාධිපතිවරයෙකු පත් කළා. ඒ ජනාධිපතිතුමා මේ කාලය තුල ඉතා සාර්ථක පාලනයක් ගෙන ගිය බව අපි පිළිගන්නවා. එතුමා කියන විදිහටම මේ රටේ සුදු වෑන් සංස්කෘතිය නැති කළා. රජයේ තුවක්කුවකින් කිසිවෙකුත් ඝාතනය වු‍ණේ නෑ. අගෝස්තු මාසයේ තමයි මේ රජය පිහිට වූයේ. මේ වසර හතර තුල රටට අහිතකර දේවල් සිදු වුණේ නෑ. බොරු මත ඇතැම් මාධ්‍ය මගින් ගෙනගියත් කිසිම කෙනෙකුට කරදරයක් නොවන විදිහට මේ කාලය තුල අපි රට පාලනය කර ගෙන ගියා. පසුගිය රජය වසර විස්සක පාලන කාලය තුල සිදු කළ සංවර්ධනයට වඩා වැඩි සංවර්ධනයක් මේ වසර හතරක කාලය තුළ අපි සිදු කර තිබෙනවා. වයඹ විශ්ව විද්‍යාලයට වෛද්‍ය පීඨයට රුපියල් මිලියන 3600ක ගොඩනැඟිල්ලක් හදල විවෘත කළා. විශ්වවිද්‍යාල පද්ධතියේ දියුණ්වට මේ වසර හතරක කාලය තුල රුපියල් බිලිනය 99 ක් රුපියල් කෝටි 9900 ක් විශ්ව විද්‍යාල පද්ධතිය සඳහානේවාසිකාර 100 ක්හදල තියෙනවා එක් නේවාසිකාගාරයක සිසුන් 400කට නවාතැන් ගන්න පුළුවන්. මේ වන විට සියලු විශ්ව විද්‍යාල සිසුන්ට නේවාසිකාගාර දෙන්න පුළුවන් වෙලා තියෙනවා. 40,000 කට නේවාසික පහසුකම් ලබා ගන්න පුළුවන්. යැයිද අමාතයවරයා මෙහිදී සඳහන් කළේය. මේ රජය පත් වන විට පානීය ජලය සපයා තිබුණේ සියයට 42 යිි එය අපි සියයට 55 දක්වා වැඩි කළා. තවත් විශාල ජල ව්‍යපෘති කිහිපයක් සඳහා රුපියල් බිලියන 450 ක් වෙන් කර තිබෙනවා (කෝටි 45,000) යැයිද අමාත්‍යවරයා මෙහිදී කීය.“", "URL": "https://sinhala.adaderana.lk/news.php?nid=117959", "Category": null, "Parent URL": null}