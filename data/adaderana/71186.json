{"Source": "Adaderana", "Timestamp": "March 21, 2017 04:45 pm", "Headline": "යාපනයේ ආවා කල්ලියේ 2ක් කොළඹදී මාට්ටු", "News Content": "පසුගිය කාලයේ යාපනය අර්ධද්වීපය තුළ කඩු සහ මන්නා පිහි භාවිතා කරමින් විවිධ අපරාධයන් හී යෙදුණු සන්නද්ධ අපරාධ කල්ලියක ප්‍රධාන සාමාජිකයන් දෙදෙනෙකු අත්අඩංගුවට ගෙන තිබේ. ඊයේ (20) දින යාපනය කොට්ඨාසයේ විශේෂ පොලිස් කණ්ඩායමක් විසින් කොළඹ කොටහේන ප්‍රදේශයේදී මෙම සැකකරුවන් දෙදෙනා අත්අඩංගුවට ගෙන ඇති බව වාර්තාවේ. මොවුන් අත්අඩංගුවට ගැනීමේදී ඔවුන් සතුව තිබී ජීව අත් බෝම්බයක් ,කඩු 3ක් සහ කෙටේරියක් ද පොලිස් බාරයට ගෙන ඇති බවද වාර්තාවේ.", "URL": "https://sinhala.adaderana.lk/news.php?nid=71186", "Category": null, "Parent URL": null}