{"Source": "Adaderana", "Timestamp": "April 11, 2015 09:44 am", "Headline": "මහ පරිමාණ හොරෙක් අල්ලයි", "News Content": "මහපරිමාණයෙන් මුදල් සහ දේපළ සොරකම් කිරීමේ සිද්ධියක් සම්බන්ධයෙන් සැකකරුවෙකු බම්බලපිටිය පොලීසිය විසින් අත්අඩංගුවට ගෙන තිබේ.අදාළ පුද්ගලයා බම්බලපිටිය - නිමල්පාර ප්‍රදේශයේ නිවසකින් රුපියල් මිලියන 13 ක් වට්නා මුදල් සහ දේපළ සොරකම් කිරීමේ සිද්ධියක් සම්බන්ධයෙන් අවශ්‍යව සිටි සැකකරුවෙකු බව පොලීසිය පැවසුවේය.ඔහු විසින් සොරාගන්නා ලද භාණ්ඩ බියගම ප්‍රදේශයේ පුද්ගලයෙකුට අළෙවිකර ඇති බව පොලීසිය සිදුකළ මූලික විමර්ශන වලදී අනාවරණය වී ඇත.අත්අඩංගුවට ගත් පුද්ගලයා එම නිවසේ සේවකයෙකු ලෙස සේවය කර ඇති බවද සඳහන්ය.සැකකරු වත්තල - හැඳල ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=50585", "Category": null, "Parent URL": null}