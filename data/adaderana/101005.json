{"Source": "Adaderana", "Timestamp": "December 19, 2018 04:42 pm", "Headline": "පළමු තරගයේ ජය ‍කොදෙව් පිලට", "News Content": "සංචාරක බංග්ලාදේශ කණ්ඩායම සහ බටහිර ඉන්දීය කොදෙව් කණ්ඩායම අතර පැවැත්වෙන විස්සයි විස්ස ක්‍රිකට් තරගාවලියේ පළමු තරගය ජය ගැනීමට බටහිර ඉන්දීය කොදෙව් කණ්ඩායම පසුගිය දා සමත් විය. තරග 3කින් සමන්විත විස්සයි විස්ස තරගාවලියේ පළමු තරගයේ කාසිය වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පිටියට පිවිසි බංග්ලාදේශ කණ්ඩායම පන්දුවාර 19ක් අවසානයේදී සියල්ලන් දැවී රැස් කල ලකුණු සංඛ්‍යාව 129ක්. එහිදී ශකිබ් අල් හසන් ලකුණු 61ක් රැස් කිරීමට සමත් වුණා. පන්දු යැවීමේදී ෂෙල්ඩන් ක්‍රෙට්ට්‍රල් ලකුණු 28කට කඩුලු 4ක් දවා ගත්තා. ලකුණූ 130ක ඉලක්කය හඹායාමට පිටියට පිවිසි බටහිර ඉන්දීය කොදෙව් කණ්ඩායම පන්දුවාර 10යි පන්දු 5කදී කඩුලු 2ක් පමණක් දැවී එම ඉලක්කය පසු කර ගියේය. එහිදී ශයි හොප් ලකුණු 55ක් රැස් කිරීමට සමත් විය.", "URL": "https://sinhala.adaderana.lk/news.php?nid=101005", "Category": null, "Parent URL": null}