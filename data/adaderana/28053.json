{"Source": "Adaderana", "Timestamp": "October 5, 2012 10:24 pm", "Headline": "කොදව්වන් හා ලංකාව අවසානයට ", "News Content": "20/20 ලෝක කුසලාන අවසන් තරඟය සඳහා බටහිර ඉන්දීය කොදෙව් කණ්ඩායම සමත්විය. ඒ ඔස්ට්‍රේලියානු කණ්ඩායම ලකුණු 74 කින් පරාජය කරමින්. කාසියේ වාසිය දිනූ බටහිර ඉන්දීය කොදෙව් කණ්ඩායම පළමුවෙන් පන්දුවට පහරදීමට තීරණය කළේය. ඒ අනුව පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම කඩුලු 4 ක් දැවී ලකුණු 205 ක් රැස් කළේය. ඊට ක්‍රිස් ගේල් රැස් කළ ලකුණු 75 ද ඇතුළත්ය. පිළිතුරු ඉණිම ක්‍රීඩා කළ ඔස්ට්‍රේලියානු කණ්ඩායමට සියලු දෙනා දැවී ලබා ගත හැකිවූයේ ලකුණු 131 ක් පමණයි. ඒ අනුව ලබන 7 වනදා පැවැත්වීමට නියමිත 20/20 ලෝක කුසලාන අවසන් මහා තරඟයට ශ්‍රී ලංකා කණ්ඩායම සමඟ බටහිර ඉන්දීය කොදෙව් කණ්ඩායම තරඟ වදිනු ඇත.", "URL": "https://sinhala.adaderana.lk/news.php?nid=28053", "Category": null, "Parent URL": null}