{"Source": "Adaderana", "Timestamp": "August 29, 2013 08:26 am", "Headline": "ඔස්ට්‍රේලියාවට පනින්න ගිය 27ක් මාට්ටු", "News Content": "නීති විරෝධී ලෙස මුහුදු මාර්ගයෙන් ඔස්ට්‍රේලියාව බලා යාමට සූදානමින් සිටි පුද්ගලයින් 27 දෙනෙකු අම්බලන්ගොඩ පොලීසිය විසින් අත්අඩංගුවට ගෙන තිබේ. අම්බලන්ගොඩ පොලීසියට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. ප්‍රදේශ තුනක සැඟව සිටියදී මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. අම්බලන්ගොඩ - මිනුවන්ගොඩ සහ බේරුවල යන ප්‍රදේශ වලින් මෙම පිරිස අත්අඩංගුවට ගෙන තිබේ. අත්අඩංගුවට ගත් පුද්ගලයින් අතර කාන්තාවන් 6 දෙනෙකු සහ කුඩා ළමුන් සිව් දෙනෙකු ද වන බව පොලීසිය සඳහන් කරයි.", "URL": "https://sinhala.adaderana.lk/news.php?nid=36973", "Category": null, "Parent URL": null}