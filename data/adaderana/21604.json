{"Source": "Adaderana", "Timestamp": "January 24, 2012 11:55 am", "Headline": "සිසු මර්දනයට එරෙහිව පේරාදෙණිය සරසවියේ උද්ඝෝෂණයක්", "News Content": "දිගින් දිගටම සිදුවන ශිෂ්‍ය මර්දනය හෙළා දකිමින් දැවැන්ත උද්ඝෝෂණ ක්‍රියාමාර්ගවලට අවතීර්ණ වීමට කටයුතු කරන බව පේරාදෙණිය විශ්ව විද්‍යාලයේ ශාස්ත්‍ර පීඨ ශිෂ්‍ය සංගමය පවසයි. විශ්ව විද්‍යාලය තුළ නවක වදය සිදුවන බවට චෝදනා කරමින් සිසුන් මර්දනය කිරීමට බලධාරීන් කටයුතු කරන බව එම ශිෂ්‍ය සංගමයේ සභාපති එම්.පී නුවන් සමීර සඳහන් කළේය. ඒ අනුව අද(24) දින දහවල් ‍12 ට විශ්ව විද්‍යාලය ඉදිරිපිට දී දැවැන්ත උද්ඝෝෂණ ව්‍යාපාරයක් පැවැත්වීමට කටයුතු කරන බව ඔහු පෙන්වා දෙයි. ශිෂ්‍ය මර්දනය නතර කරන තෙක් සිය උද්ඝෝෂණ අඛණ්ඩව සිදුකරන බව නුවන් සමීර අවධාරණය කර සිටියේය.", "URL": "https://sinhala.adaderana.lk/news.php?nid=21604", "Category": null, "Parent URL": null}