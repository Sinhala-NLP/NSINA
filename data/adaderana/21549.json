{"Source": "Adaderana", "Timestamp": "January 22, 2012 08:28 am", "Headline": "හික්කඩුව මුහුදේ දිය නෑමට ගිය විදේශිකයෙක් දියේ ගිලෙයි", "News Content": "හික්කඩුව මුහුදු තීරයේ දියනාමින් සිටි විදේශීය ජාතිකයෙකු දියේ ගිලී මියගොස් තිබේ. ඊයේ(21) පස්වරු පහට පමණ දියේ ගිලිණු අදාළ විදේශීය ජාතිකයා කරාපිටිය රෝහලට ඇතුළත් කිරීමෙන් පසු මියගොස් ඇති බව හික්කඩුව පොලිසිය සඳහන් කරයි. මියගිය පුද්ගලයා ජර්මන් ජාතිකයෙක් වන අතර ඔහු 72 හැවිරිදි වියේ පසු වූ අයෙකි. හික්කඩුව වෑවල ප්‍රදේශයේ සංචාරක හෝටලයක ඔහු නවාතැන්ගෙන සිට තිබේ. සිද්ධිය සම්බන්ධයෙන් වැඩිදුර පරීක්ෂණ පවත්වන බව හික්කඩුව පොලිසිය සඳහන් කරයි.", "URL": "https://sinhala.adaderana.lk/news.php?nid=21549", "Category": null, "Parent URL": null}