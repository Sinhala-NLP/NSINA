{"Source": "Adaderana", "Timestamp": "March 21, 2011 09:34 am", "Headline": "ලිබියාවට එරෙහි ප්‍රහාර නිසා ශ්‍රී ලාංකිකයන්ට හානි සිදුවූ බව වාර්තා වී නෑ", "News Content": "අමෙරිකාව ප්‍රමුඛ බටහිර රටවල් ලිබියාවට එල්ල කරන ප්‍රහාර හේතුවෙන් එරට සිටින ශ්‍රී ලාංකිකයන්ට හානි සිදුව ඇති බවට මෙතෙක් වාර්තා වී නොමැති බව විදේශ කටයුතු අමාත්‍යාංශය පවසයි. ලිබියාවේ අභ්‍යන්තර ගැටුම් ඇතිවීමත් සමඟ ශ්‍රී ලාංකිකයන් 800 දෙනෙකු පමණ මෙරටට ගෙන්වා ඇති බව අමාත්‍යාංශය සඳහන් කරනු ලැබීය. තවත් ශ්‍රී ලාංකිකයන් 400 දෙනෙකු පමණ ලිබියාවේ රැඳී සිටින බව තොරතුරු ලැබී තිබේ. ලිබියාවේ පිහිටි ශ්‍රී ලංකා තානාපති කාර්යාලය හරහා ඔවුන් පිළිබඳ සොයා බලන බව විදේශ කටයුතු අමාත්‍යාංශය සඳහන් කරනු ලැබීය. මේ අතර බහරේන්හි සිදුකෙරෙන උද්ඝෝෂණ හේතුවෙන් ශ්‍රී ලාංකිකයන්ට හානී සිදුවී ඇත්ද යන්න සොයා බැලීම සඳහා කුවේටයේ ශ්‍රී ලංකා තානාපති කාර්යාලයේ නියෝජිත පිරිසක් බහරේනයට පිටත්කර හැර ඇත. මේ වන විට බහරේනයේ ලාංකිකයන් 12,000 ක් පමණ සේවයේ නිරතව සිටින බව වාර්තා වේ.", "URL": "https://sinhala.adaderana.lk/news.php?nid=14979", "Category": null, "Parent URL": null}