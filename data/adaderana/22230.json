{"Source": "Adaderana", "Timestamp": "February 19, 2012 02:15 pm", "Headline": " ඉන්ධන මිල ඉහළගියේ වැරදි තීන්දු නිසයි", "News Content": "ඉන්ධන මිල ඉහළ දැමීමේ වගකීම ආණ්ඩුව භාර ගත යුතු බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. ආණ්ඩුව ගනු ලැබූ වැරදි තීන්දු හේතුවෙන් ඉන්ධන මිල ඉහළ දැමීමට සිදුව ඇති බව මන්ත්‍රීවරයා පෙන්වා දෙයි. මාතලේ ප්‍රදේශයේ පැවති උත්සවයකට එක් වෙමින් දයාසිරි ජයසේකර මන්ත්‍රීවරයා මෙම අදහස් පළ කළේය. එක්සත් ජාතික පක්ෂ ආණ්ඩු සමයේ දී ලිබියාවෙන් ඉන්ධන මිල දී ගැනීමට නොහැකි අවස්ථාවේ දී සෞදි අරාබියෙන් ඉන්ධන මිල දී ගැනීමට හැකි වූ බවත් වත්මන් ආණ්ඩුව ඉරානයත් සමඟ ගිවිසුම් අත්සන් කර තිබීම නිසා වෙනත් රටකින් ඉන්ධන මිල දී ගැනීමට නොහැකි වී ඇති බවත් දයාසිරි ජයසේකර මන්ත්‍රීවරයා එහිදී වැඩිදුරටත් ප්‍රකාශ ‍කළේය.", "URL": "https://sinhala.adaderana.lk/news.php?nid=22230", "Category": null, "Parent URL": null}