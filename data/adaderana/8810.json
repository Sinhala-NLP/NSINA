{"Source": "Adaderana", "Timestamp": "June 4, 2010 04:56 pm", "Headline": "නැවත එල්.ටී.ටී.ඊයට ඉඩක් නැතැයි බ්‍රිතාන්‍යය පවසයි", "News Content": "තම රට තුළ එල්.ටී.ටී.ඊ සංවිධානයේ ක්‍රියාකාරකම් සඳහා ඉඩ නොතබන බව බ්‍රිතාන්‍යය අවධාරණය කරයි. ශ්‍රී ලංකාවේ බ්‍රිතාන්‍ය මහකොමසාරිස් පීටර් හේස් මහතා අග්‍රාමාත්‍ය දි.මු.ජයරත්න මහතා සමග පැවති සාකච්ඡාවකදී මේ බව සඳහන් කර ඇතැයි අග්‍රාමාත්‍ය කාර්යාලය පවසයි. ත්‍රස්තවාදයට සහය දක්වන බවට සැකකරන සියලු ආයතන සහ පුද්ගලයින්ට එරෙහිව නීතිය දැඩිව ක්‍රියාත්මක කරන බව මෙහිදී අදහස් දක්වමින් පීටර් හේස් මහතා ප්‍රකාශ කර ඇත. කෙසේවෙතත් ත්‍රස්තවාදයට එරෙහි මෙහෙයුම් බ්‍රිතාන්‍යයේ තවදුරටත් ක්‍රියාත්මක බව පීටර් හේස් මහතා පෙන්වා දී තිබේ. මෙරට සංවර්ධන කටයුතු‍ වෙනුවෙන් බ්‍රිතාන්‍ය රජය දක්වන සහය මෙහිදී අග්‍රාමාත්‍යවරයාගේ ඇගයීමට ලක්වූ බව අග්‍රාමාත්‍ය කාර්යාලය සඳහන් කළේය.", "URL": "https://sinhala.adaderana.lk/news.php?nid=8810", "Category": null, "Parent URL": null}