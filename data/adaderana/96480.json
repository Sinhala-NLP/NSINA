{"Source": "Adaderana", "Timestamp": "September 21, 2018 03:08 pm", "Headline": "ලුතිනන් කර්නල් එරන්ත පීරිස් රිමාන්ඩ්", "News Content": "අපරාධ පරීක්ෂණ දෙපාර්තමේන්තුව මඟින් අත්අඩංගුවට ගත් යුද හමුදා බුද්ධි අංශ නිලධාරී ලුතිනන් කර්නල් එරන්ත පීරිස් මහතා රක්ෂිත බන්ධනාගාර ගත කර තිබේ. හෝමාගම මහේස්ත්‍රාත් අධිකරණයට ඉදිරිපත් කළ ඔහු ලබන 28 වනදා දක්වා රක්ෂිත බන්ධනාගාර ගත කළ බවයි අද දෙරණ වාර්තාකරු සඳහන් කළේය. මාධ්‍යවේදී ප්‍රගීත් එක්නැළිගොඩ මහතා පැහැරගෙන ගොස් අතුරුදහන් කිරීමේ සිද්ධිය සම්බන්ධයෙන් සිදු කරන පරික්ෂණවලට අදාළව ප්‍රකාශයක් ලබා දෙන ලෙස ලුතිතන් කර්නල් එරන්ත පීරිස් මහතාට අපරාධ පරික්ෂණ දෙපාර්තමේන්තුව දැනුම්දී තිබුණි. ඊයේ(20) පස්වරුවේ අදාළ ප්‍රකාශය ලබාදීම සඳහා අපරාධ පරික්ෂණ දෙපාර්තමේන්තුවට පැමිණි ඔහු එම ප්‍රකාශය ලබා ගැනීමෙන් අනතුරුව අත්අඩංගුවට ගෙන තිබූ බව සඳහන්ය.", "URL": "https://sinhala.adaderana.lk/news.php?nid=96480", "Category": null, "Parent URL": null}