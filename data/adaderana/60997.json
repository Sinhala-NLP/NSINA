{"Source": "Adaderana", "Timestamp": "June 11, 2016 08:29 pm", "Headline": "  ශ්‍රී ලංකා ඉනිම 288 සීමාවෙයි", "News Content": "ශ්‍රී ලංකා - එංගලන්ත තෙවැනි ටෙස්ට් තරඟයේ එංගලන්තය පළමු ඉනිමට ලබාගත් ලකුණු 416ට පිළිතුරු ලෙස ශ්‍රී ලංකාව සියලුදෙනා දැවී ලකුණු 288ක් ලබා ගැනීමට සමත් විය.ශ්‍රී ලංකා පිල වෙනුවෙන් කෞෂාල් සිල්වා ලකුණු 79ක්, දිමුත් කරුණාරත්න ලකුණු 50ක් හා කුසල් ජනිත් පෙරේරා ලකුණු 42ක් ලබාගත් අතර එංගලන්ත කණ්ඩායමේ වෝකස් ලකුණු 31ට කඩුලු 3ක් දවා ගත්තේය.ශ්‍රී ලංකා ආරම්භක පිතිකරුවන් ශතක සම්බන්ධතාවයක් වාර්තා කරමින් ඊයේ දිනය නිමාවන විට එක් කඩුල්ලක් දැවී ලකුණු 100 සීමාවද ඉක්මවා ගොස් තිබුණද අද දිනයේ ඉතිරි කඩුලු 9ම අඩු ලකුණු සංඛ්‍යාවකදී දවා ගැනීමට එංගලන්ත පන්දු යවන්නෝ සමත් වූහ.ලෝඩ්ස් පිටියේදී මෙම තරගය පැවැත්වෙන අතර තරගාවලියේ පළමු තරග 2ක එංගලන්තය ජය ගැනීමට සමත් විය.", "URL": "https://sinhala.adaderana.lk/news.php?nid=60997", "Category": null, "Parent URL": null}