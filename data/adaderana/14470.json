{"Source": "Adaderana", "Timestamp": "February 25, 2011 03:24 pm", "Headline": "සෑම භාණ්ඩයක්ම පිටරටින් ගෙනවිත් ආර්ථිකය විනාශ කරන්න බෑ ", "News Content": "මෙරටට අවශ්‍ය සෑම භාණ්ඩයක්ම පිටරටින් ගෙනවිත් මෙරට ආර්ථිකය විනාශ කළ නොහැකි බව ජනාධිපති මහින්ද රාජපක්ෂ මහතා පවසයි. අතීතයේ පැවති ඇතැම් රජයන් ආර්ථික ප්‍රතිපත්තිය වෙනස් කිරීම හේතුවෙන් මෙරට ආර්ථිකයට විශාල බලපෑමක් ඉන් සිදුවු බව ජනාධිපතිවරයා පෙන්වා දෙයි. අද(25) පෙරවරුවේ අරලියගහ මන්දිරයේ පැවති උත්සවයකට එක්වෙමින් ජනාධිපතිවරයා මෙම අදහස් පළ කළේය. දේශීය නිෂ්පාදකයා ‍පිළිබඳ දැඩි විශ්වාසයක් තබා කටයුතු කිරීම තුළින් ආර්ථික ජයග්‍රහණය ලබාගත හැකි බව ජනාධිපතිවරයා කියා සිටියි. මෙරට නිෂ්පාදකයා දේශීය වෙළෙඳපළට පමණක් නොව ජාත්‍යන්තර වෙළෙඳපළ ජයගත හැකි ආකාරයේ පුද්ගලයෙකු බවට පත් කළ යුතු බව මෙහිදි වැඩිදුරටත් අදහස් දැක්වු ජනාධිපතිවරයා පැවසුවේය.", "URL": "https://sinhala.adaderana.lk/news.php?nid=14470", "Category": null, "Parent URL": null}