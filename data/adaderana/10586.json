{"Source": "Adaderana", "Timestamp": "September 2, 2010 11:08 am", "Headline": "හොර රත්තරන් පෙන්වා මුදල් වංචා කර අසුවෙයි", "News Content": "ගිරිබාව ප්‍රදේශයේදී සිදුකළ මුදල් වංචාවක් සම්බන්ධයෙන් සැකකරුවන් දෙදෙනෙකු අත් අඩංගුවට ගෙන තිබේ. ව්‍යාජ ලෙස සකසන ලද රන් කැබිලි 1107 ක් පෙන්වා රුපියල් 595, 000 ක මුදලක් අදාළ පුද්ගලයින් වංචා කොට ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. ඔවුන් අත් අඩංගුවට ගන්නා අවස්ථාවේදී ව්‍යාජ ලෙස සකසන ලද රන් කැබිලි සහ අදාළ මුදල ද පොලිස් භාරයට ගෙන තිබේ. මීට අමතරව සැකකරුවන් මෙම මුදල් වංචා කිරීම සඳහා යොදා ගන්නා ලද මොටර් රථයක් ද පොලිස් භාරයට ගෙන ඇති බව පොලිස් මාධ්‍ය ප්‍රකාශකවරයා ප්‍රකාශ කළේය.", "URL": "https://sinhala.adaderana.lk/news.php?nid=10586", "Category": null, "Parent URL": null}