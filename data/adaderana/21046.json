{"Source": "Adaderana", "Timestamp": "December 30, 2011 01:24 pm", "Headline": "චෙන්නායි බලා ගිය දුම්රියක ශ්‍රී ලාංකිකයෙකුගේ මළ සිරුරක්", "News Content": "චෙන්නායි බලා ධාවනය වෙමින් පැවති දුම්රියක් තුළ තිබී ශ්‍රී ලාංකිකයෙකුගේ මළ සිරුරක් හමුවී ඇති බව ඉන්දීය මාධ්‍ය වාර්තා පවසයි. භූපාල් දුම්රිය ස්ථානයේ දී හමුවී ඇති මෙම මළ සිරුර වර්ණකුල ප්‍රනාන්දු නැමති පුද්ගලයෙකුගේ බවට හඳුනාගෙන ඇති බව ද බලධාරීන් පවසයි. මළ සිරුරෙහි කිසිදු පහරදීමක හෝ තුවාල සලකුණු නොතිබූ බව භූපාල් දුම්රිය ස්ථානයෙහි රජයේ දුම්රිය පොලිස් ප්‍රධානියා සඳහන් කර ඇති බව ද ඉන්දීය මාධ්‍ය වාර්තා කරයි. මරණයට පත් පුද්ගලයා සතුව පැවති විදෙස් ගමන් බලපත්‍රයෙන් ඔහුගේ අනන්‍යතාවය පිළිබඳව හඳුනාගෙන ඇති අතර ඔහු දුම්රියේ නිදන මැදිරියක ගමන් කරමින් සිට ඇත.", "URL": "https://sinhala.adaderana.lk/news.php?nid=21046", "Category": null, "Parent URL": null}