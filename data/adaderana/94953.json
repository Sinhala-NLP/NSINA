{"Source": "Adaderana", "Timestamp": "August 24, 2018 02:26 pm", "Headline": "ඔස්ට්‍රේලියාවේ නව අගමැති දිවුරුම් දෙයි", "News Content": "ඔස්ට්‍රේලියාවේ නව අග්‍රාමාත්‍යවරයා ලෙස ස්කොට් මොරිසන් දිවුරුම්දී තිබේ. කම්කරු පක්ෂය තුළ පැවැති නායකත්ව අර්බුදයක් හේතුවෙන් හිටපු අග්‍රාමාත්‍ය මැල්කම් ටර්න්බුල් හට අග්‍රාමාත්‍ය ධුරයෙන් ඉවත්විමට සිදුවිමත් සමඟ නව අග්‍රාමාත්‍යවරයා ලෙස ස්කොට් මොරිසන් දිවුරුම්දී ඇති බව විදෙස් මාධ්‍ය වාර්තා කළේය. නායකත්වය සම්බන්ධයෙන් කම්කරු පක්ෂයේ පැවැති අභ්‍යන්තර ඡන්ද විමසීමෙන් ජයග්‍රහණය කළ ස්කොට් මොරිසන් කම්කරු පක්ෂ නායකත්වයට පත් විය. ඒ අනුව අග්‍රාමාත්‍ය ධුරයේ දිවුරුම්දුන් 50 හැවිරිදි මොරිසන් ඔස්ට්‍රේලියාවේ 30වන අග්‍රාමාත්‍යවරයායි. 2007 වසරේ එරට පාර්ලිමේන්තුවට තේරී පත් වූ ස්කොට් මොරිසන් එරට ප්‍රධාන අමාත්‍ය ධුර කිහිපයකම කටයුතු කර තිබේ.", "URL": "https://sinhala.adaderana.lk/news.php?nid=94953", "Category": null, "Parent URL": null}