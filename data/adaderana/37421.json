{"Source": "Adaderana", "Timestamp": "September 15, 2013 03:03 pm", "Headline": "හංවැල්ලේ කොස්තාපල්ගේ හා සැරයන්ගේ වැඩ තහනම්!", "News Content": "වහාම ක්‍රියාත්මක වන පරිදි හංවැල්ල පොලිස්ථානයේ නිලධාරීන් දෙදෙනෙකුගේ වැඩ තහනම් කර තිබේ. පොලිස් මාධ්‍ය ප්‍රකාශක කාර්යාලය සඳහන් කළේ මෙලෙස වැඩ තහනම් කර ඇත්තේ හංවැල්ල පොලිස්ථානයට අනුයුක්තව සේවය කළ කොස්තාපල්වරයෙකුගේ සහ සැරයන්වරයෙකුගේ බවය. සිය සේවා කාලය තුළ දී පොලිස් අත්අඩංගුවේ සිටි සැකකරුවෙකු පලායාම සම්බන්ධයෙන් මොවුන්ට එරෙහිව චෝදනා එල්ලවී ඇත. ප්‍රශ්න කිරීම සඳහා රැදවුම් නියෝග මත රඳවාගෙන සිටි සැකකරුවෙකු සිරමැදිරිය බිඳ මෙලෙස පලාගොස් ඇති බව ‍වාර්තා වේ. හංවැල්ල පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=37421", "Category": null, "Parent URL": null}