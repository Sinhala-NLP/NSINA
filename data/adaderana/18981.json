{"Source": "Adaderana", "Timestamp": "September 26, 2011 04:23 pm", "Headline": " වීරවිල යුද හමුදා කඳවුරේ පිපුරුමක්", "News Content": "වීරවිල යුද හමුදා කඳවුර තුළ මීට ස්වල්ප මොහොතකට පෙර යම් පිපුරුමක් සිදුව ඇති බව තිස්සමහාරාම පොලීසිය පවසයි. අද ප.ව 3.45 ට පමණ සිදුවූ මෙම පිපුරුමෙන් එක් යුද හමුදා සෙබලෙකු තුවාල ලබා රෝහල් ගත කර ඇති බව කියැවෙයි. කඳවුරේ අවි ගබඩාව තුළ මෙම පිපුරුම සිදුව ඇති බවත්,තාමත් එහි පිපුරුම් සිදුවෙමින් පවත්නා බවත් යුද හමුදා මාධ්‍ය ප්‍රකාශක බ්‍රිගේඩයර් නිහාල් හපුආරච්චි මහතා සඳහන් කරයි.", "URL": "https://sinhala.adaderana.lk/news.php?nid=18981", "Category": null, "Parent URL": null}