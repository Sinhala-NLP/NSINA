{"Source": "Adaderana", "Timestamp": "December 24, 2013 03:37 pm", "Headline": "පරිභෝජනයට නුසුදුසු ආහාර තොගයක් වටලයි ", "News Content": "පිටකොටුව ප්‍රදේශයේ සිදුකරන ලද වැටලීමකදී රුපියල් ලක්ෂ 44ක පමණ වටිනාකමින් යුතු පරිභෝජනයට නුසුදුසු ආහාර ද්‍රව්‍ය තොගයක් පාරිභෝගික අධිකාරිය විසින් අද(24) සොයාගෙන තිබේ. පිටකොටුව හතරවන හරස් වීදියේ ගබඩාවක තිබී මෙම ආහාර ද්‍රව්‍ය සොයාගත් බව පාරිභෝගික අධිකාරිය සඳහන් කළේය. අදාළ ගබඩාවේ තිබී පරිභෝජනයට නුසුදුසු කරවල කිලෝග්‍රෑම් 4000ක්, ගොරකා කිලෝග්‍රෑම් 2000ක්, ලොකු ලූනු කිලෝග්‍රෑම් 4000ක් සොයාගෙන තිබේ. මේ අතර පාරිභෝගික අධිකාරියේ වැටලීම් නිලධාරීන්ගේ පරික්ෂාවට ලක් වු පිටකොටුව ප්‍රදේශයේ ආපනශාලාවක තිබී පරිභෝජනයට නුසුදුසු රසකාරක සහ වට්ටක්කා සෝස් ද සොයාගෙන ඇති බව වාර්තා වෙයි", "URL": "https://sinhala.adaderana.lk/news.php?nid=39831", "Category": null, "Parent URL": null}