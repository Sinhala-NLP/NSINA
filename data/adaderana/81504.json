{"Source": "Adaderana", "Timestamp": "December 14, 2017 10:18 am", "Headline": "දුව බේරාගන්න ගිය මාමාට බෑනා පිහියෙන් අනියි", "News Content": "දංකොටුව - දුම්මලකොටුව ප්‍රදේශයේදී තම මාමාට පිහියෙන් ඇණ ඝාතන කළ බව කියන බෑනා කෙනෙකුව අත්අඩංගුවට ගෙන ඇති බව දංකොටුව පොලීසිය පවසයි. ඝාතනයට ලක්ව ඇත්තේ රාජගිරිය - කලපළුවාව පදිංචිව සිටි රුවන් කුමාර අමරසිංහ (අවු:43) නම් අයෙකි. පොලීසිය විසින් අත්අඩංගුවට ගෙන ඇත්තේ ඝාතනයට ලක්වූ අයගේ බෑනා වන 24 හැවිරිදි අයෙකුවය.(තරිදු ලක්මාල්) නැමති තරුණයකි. පසුගිය 13 වැනිදා සවස 4.45 ට පමණ මෙම ඝාතනය සිදුවී ඇති බව දංකොටුව පොලීසිය කියයි. ඝාතනයට ලක්ව ඇති අයගේ දියණියක් හා සැකකරු විවාහ වී සිටී සැකකරු තම බිරිද සමඟ දංකොටුව - දුම්මලකොටුව, විජයරත්න වත්ත ප්‍රදේශයේ තාවකාලිකව කුලී පදනම මත ලබා ගත් නිවසක පදිංචිව සිට ඇත. සැකකරු දංකොටුව කර්මාන්ත පුරයේ ඇති කර්මාන්ත ශාලාවක සේවය කරමින් සිට ඇති බව පොලීසිය කියයි. සැකකරු සහ බිරිඳ අතර නිතර අඩ දබර සිදුවී ඇති බව පොලීසිය විසින් කරන ලද විමර්ශනවලදී හෙලිවී ඇත. සැමියාගෙන් තමන්ට කරදර සිදුවන බව දියණිය විසින් ඝාතනයට ලක්ව ඇති පියාට දන්වා ඇත. ඒ අනුව 13 වැනිදා දහවල් ඝාතනයට ලක්ව ඇති පියා දියණියගේ නිවසට පැමිණ ඇත. ඝාතනයට පක්ව ඇති අය තම දියණියව කැදවාගෙන යාමට උත්සාහ කර ඇත. එම අවස්ථාවේදී මාමා සහ බෑනා අතර ඇති වූ බහින් බස්වීමකින් අනතුරුව පිහි ඇණුම සිදුවී ඇති බව පොලීසිය කියයි. පිහි ඇණුමෙන් බරපතළ ලෙස තුවාල ලබා සිටි අයව දංකොටුව දිසා රෝහලට ඇතුළත් කිරීමෙන් අනතුර මිය ගොස් ඇත. ඝාතනය සිදුවන විට එම ස්ථානයේ සිටි බව සැකකරුගේ පියාවද පොලීසිය විසින් අත්අඩංගුවට ගෙන ඇත.ඔහු 53 හැවිරිදි අයෙකි. දංකොටුව පොලිස් ස්ථානාධිපති පොලිස් පරීක්ෂක තිළිණ හෙට්ටිආරච්චි මහතා ඇතුළු නිලධාරීන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=81504", "Category": null, "Parent URL": null}