{"Source": "Adaderana", "Timestamp": "April 18, 2019 06:18 am", "Headline": "තවදුරටත් තද වැසී", "News Content": "දිවයින ආසන්නයේ පහල වායුගෝලයේ පවතින කැළඹිලි ස්වභාවය හේතුවෙන් පවතින තද අකුණු සමඟ වැසි තත්ත්වය තවදුරටත් පවතින බව කාලගුණ විද්‍යා දෙපාර්තමේන්තුව පවසයි. ගිඟුරුම් සහිත වැසි ඇති වන විට අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවට දන්වා ඇත. දිවයිනේ බොහෝ ප්‍රදේශවල සවස 2.00 න් පමණ ගිඟුරුම් සහිත වැසි ඇතිවේ. සබරගමුව, මධ්‍යම,දකුණු, ඌව,බස්නාහිර සහ වයඹ පළාත්වලත් මන්නාරම සහ අනුරාධපුර දිස්ත්‍රික්කවලත් ඇතැම් ස්ථාන වලට මි.මී. 100 ට වැඩි තද වර්ෂාපතනයක්ද සෙසු ප්‍රදේශවල ඇතැම් ස්ථානවලට මි.මී. 50 ට වැඩි තරමක තද වර්ෂාපතනයක්ද ඇති විය හැකි බව සඳහන් වේ.", "URL": "https://sinhala.adaderana.lk/news.php?nid=108130", "Category": null, "Parent URL": null}