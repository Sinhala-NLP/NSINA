{"Source": "Adaderana", "Timestamp": "January 29, 2013 03:39 pm", "Headline": "හෙරොයින් ජාවාරම්කරුවෙක් මාට්ටු", "News Content": "හෙරොයින් ජාවාරමේ නිරතව සිටි පුද්ගලයෙකු කඩවත ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ මූලස්ථාන කඳවුරේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී හෙරොයින් ග්‍රෑම් 3 මිලි ග්‍රෑම් 800 ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරු සහ හෙරොයින් වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යංශයට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=31188", "Category": null, "Parent URL": null}