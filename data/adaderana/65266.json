{"Source": "Adaderana", "Timestamp": "October 22, 2016 07:59 am", "Headline": "වන ඝණත්වය ඉහළ නැංවීම රජයේ අරමුණයි", "News Content": "මෙරට සියයට 29ක් වු වන ඝණත්වය ඉදිරි වසර තුන තුළ සියයට 32ක් දක්වා ඉහළ නැංවීම රජයේ අරමුණ බව ජනාධිපති මෛත්‍රීපාල සිරිසේන මහතා පවසයි.වනාන්තර හෙළි කිරීම, පස් කඳු කැපීම, අනවසර වැලි ගොඩ දැමීම ඇතුළු මෙරට සිදුවන පරිසර විනාශය ඉදිරියටත් සිදුවුණහොත් රටේ සමස්ත ජනතාවටම බරපතළ අභියෝගයකට මුහුණදීමට සිදුවන බව ජනාධිපතිවරයා පවසයි.ඊයේ(21) ත්‍රීකුණාමලයේ පැවති දිස්ත්‍රික් පරිසර සමුළුව සහ වනරෝපා ජාතික රුක්රෝපණ වැඩසටහනට සහභාගී වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. ජාතික රුක්රෝපණ දිනය නිමිත්තෙන් දිවයින පුරා ගිනිසීරියා පැළ බිලියනයක් සිටුවීමේ ජාතික වැඩසටහන ද ජනාධිපතිවරයාගේ ප්‍රධානත්වයෙන් ත්‍රීකුණාමලයේ දී ආරම්භ වූ බව ජනාධිපති මාධ්‍ය අංශය සදහන් කළේය.සිංහළ, දෙමළ, මුස්ලිම් සියලු ජාතීන්ට අයත් ජනතාව ජීවත් වන සංහිඳියාවේ කේන්ද්‍රස්ථානය වු ත්‍රිකුණාමලය දිස්ත්‍රික්කයේ සංවර්ධනය වෙනුවෙන් විශේෂ කාර්යය සාධන බලකායක් පත් කර අවශ්‍ය සංවර්ධන ව්‍යාපෘති ක්‍රියාවට නංවන බවයි ජනාධිපතිවරයා එහිදි වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=65266", "Category": null, "Parent URL": null}