{"Source": "Adaderana", "Timestamp": "September 20, 2013 10:25 am", "Headline": "නයිජීරියාට හරාම් සටන්කාමීන්ගෙන් ප්‍රහාරයක් - 87 මරුට ", "News Content": "නයිජීරියාවේ බෝනෝ පළාතේදී බොකෝ හරාම් සටන්කාමී සංවිධානය එල්ල කළ ප්‍රහාරවලින් පුද්ගලයන් 87 දෙනෙකු මියගොස් තිබේ. යුධ හමුදාවට සමාන නිල ඇඳුමකින් සැරසුනු සටන්කාමීන් ප්‍රහාර එල්ල කර ඇති බව වාර්තා වෙයි. ප්‍රහාරය සඳහා සටන්කාමීන් ට්‍රක් රථ 20 කින් පමණ පැමිණ ඇති බවට වාර්තා වෙයි. නයිජිරියාව තුළ වෙනම ඉස්ලාමීය රාජ්‍යයක් පිහිටුවීම සඳහා බොකෝ හරාම් සටන්කාමීන් එරට රජයට එරෙහිව සන්නද්ධ අරගලයක නිරතව සිටියි.", "URL": "https://sinhala.adaderana.lk/news.php?nid=37544", "Category": null, "Parent URL": null}