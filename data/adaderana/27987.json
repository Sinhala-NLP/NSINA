{"Source": "Adaderana", "Timestamp": "October 4, 2012 07:04 am", "Headline": " නිවසක හදිසි ගින්නක්-සිව් දෙනකුට තුවාලයි", "News Content": "රාගම,තේ වත්ත පාර නිවසක ඇතිවූ හදිසි ගින්නකින් එහි විසූ සිව්දෙනකු තුවාල ලබා රෝහල්ගත කර ඇති බව පොලීසිය පවසයි. අද(04) අලුයම 1.00 ට පමණ ඇතිවූ මෙම ගින්නෙන් තුවාල ලබා ඇත්තේ නිවසේ සිටි එකම පවුලේ මව,පියා,දියණිය හා පුතා බව පොලීසිය සඳහන් කරයි. ගින්නට හේතුව මෙතෙක් අනාවරණය වී නැති අතර රාගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=27987", "Category": null, "Parent URL": null}