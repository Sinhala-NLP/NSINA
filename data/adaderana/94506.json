{"Source": "Adaderana", "Timestamp": "August 16, 2018 03:18 pm", "Headline": "කියුබාවට පළමුවරට අන්තර්ජාලය පහසුකම", "News Content": "ඉතිහාසයේ පළමුවරට කියුබානු වැසියන් සඳහා අන්තර්ජාල පහසුකම ලබාදීමට එරට රජය කටයුතු කර තිබේ. මෙතෙක් ස්ථාන කිහිපයක පිහිටුවා තිබූ වයි ෆයි සබඳතාවලට පමණක් සීමා වූ එරට අන්තර්ජාල පහසුකම, නිදහසේ භාවිත කිරීමට අවස්ථාව හිමිවීමෙන්, කියුබානු වැසියන් මහත් සතුටට පත්ව ඇති බව වාර්තා වෙයි. ඒ අනුව ලොව ප්‍රකට සමාජවාදී රාජ්‍යක් ලෙසින් සැලකෙන කියුබාවේ වැසියන් සඳහා නොමිලේ අන්තර්ජාල පහසුකම් ලබා දී තිබේ. ඒ අනුව එරට මිලියන පහක් ඉක්මවූ ජංගම දුරකතන භාවිත කරන්නන් සඳහා පැය අටක කාලයක් පුරාවට මෙම පහසුකම හිමිවිය. රජයේ නියෝග මත මෙම පහසුකම ලබාදීමට කටයුතු කර තිබු‍ණේ කියුබානු තොරතුරු සන්නිවේදන රාජ්‍ය ආයතනය මඟිනුයි.", "URL": "https://sinhala.adaderana.lk/news.php?nid=94506", "Category": null, "Parent URL": null}