{"Source": "Adaderana", "Timestamp": "February 21, 2018 12:15 pm", "Headline": "නිදහස් කුසලාන තුන්කොන් විස්සයි විස්ස තරඟයට සහභාගී වන ලෙස මොටාසාට ආරාධනයක්", "News Content": "ශ්‍රී ලංකාවේ පැවැත්වීමට නියමිත නිදහස් කුසලාන තුන්කොන් විස්සයි විස්ස තරගාවලිය වෙනුවෙන් නැවතත් සංචිතයට එක් වන ලෙසයි බංග්ලාදේශ ක්‍රිකට් ආයතනය මොටාසාගෙන් ඉල්ලීමක් කර තිබේ. මොටාසා ගියවරේ දි ශ්‍රී ලංකාව සමග පැවති විස්සයි විස්ස තරගාවලියෙන් අනතුරුව විස්සයි විස්ස ක්‍රිකට් පිටියෙන් සමුගෙන තිබිණි. ගියවසර පුරාවට බංග්ලාදේශ කණ්ඩායම විස්සයි විස්ස තරග 13 කට සහභාගි වු අතර ඉන් ජය ගෙන ඇත්තේ එක් තරගයක් පමණයි. 34 හැවිරිදි මොටාසා විස්සයි විස්ස තරග 54කට ක්‍රීඩා කර දවාගෙන ඇති කඩුළු සංඛ්‍යාව 42 කි.", "URL": "https://sinhala.adaderana.lk/news.php?nid=84620", "Category": null, "Parent URL": null}