{"Source": "Adaderana", "Timestamp": "February 10, 2019 11:41 am", "Headline": "මාකඳුරේ මධූෂ්ගේ තවත් ගෝලයෙක් අත්අඩංගුවට", "News Content": "අපරාධ කල්ලි සාමාජිකයෙකු ලෙස සැලකෙන අන්දරවත්තේ චාමර නැමැත්තා පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අද (10) පෙරවරුවේ මට්ටක්කුලිය ප්‍රදේශයේ දී හෙරොයින් සමඟ මෙම සැකකරු අත්අඩංගුවට ගත් බව පොලිස් විශේෂ කාර්යය බලකාය පැවසුවේය. සැකකරු ප්‍රධාන පෙලේ අපරාධ කල්ලි නායකයින් වන මාකදුරේ මදුෂ් සහ දෙමටගොඩ චමින්ද යන අයගේ සමීපතමයෙකු බව පොලීසිය පවසයි.", "URL": "https://sinhala.adaderana.lk/news.php?nid=104012", "Category": null, "Parent URL": null}