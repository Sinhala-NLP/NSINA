{"Source": "Adaderana", "Timestamp": "December 3, 2016 08:31 am", "Headline": "  පිදෙල් අසහාය නායකයෙක් ", "News Content": "මුළුමහත් ලෝක ප්‍රජාවගේ ගෞරවයට පාත්‍ර වූ පිදෙල් කැස්ත්‍රෝගේ දේශපාලන ජීවිතය කියුබානු විප්ලවයේ සිට මේ දක්වා ලෝකයට විශිෂ්ට පාඩමක් කියා දී ඇති බව ජනාධිපති මෛත්‍රීපාල සිරිසේන මහතා පවසයි.කැස්ත්‍රෝගේ චරිතයෙන් ලොව සෑම දේශපාලනඥයෙකුටම උගත හැකි පාඩම් බොහෝ ඇති බව ජනාධිපතිවරයා පෙන්වා දී ඇත.අභාවප්‍රාප්ත කියුබානු අසහාය නායක පිදෙල් කැස්ත්‍රෝ මහතා වෙනුවෙන් ඊයේ(02) ජනාධිපති මන්දිරයේ පැවැති විශේෂ සැමරුම් උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.වර්තමානයේ ලෝකයේ පිදෙල් කැස්ත්‍රෝ, ලෙනින් සහ කාල්මාක්ස් වැනි අය නොමැති බව පැවසූ ජනාධිපතිවරයා අද සිටින්නේ සාර්, බැටිස්ටා වැන්නවුන් බවයි වැඩිදුරටත් සඳහන් කර තිබේ.මෙම සැමරුම් උත්සය සඳහා හිටපු ජනාධිපතිනි චන්ද්‍රිකා බණ්ඩාරණායක කුමාරතුංග මහත්මිය, කථානායක කරූ ජයසූරිය, දිනේෂ් ගූණවර්ධන,වාසුදේව නානායක්කාර, තිස්ස විතාරණ ඇතුළු පාර්ලිමේන්තු මන්ත්‍රීවරුන් පිරිසක් ද සහභාගී වී තිබේ.", "URL": "https://sinhala.adaderana.lk/news.php?nid=66665", "Category": null, "Parent URL": null}