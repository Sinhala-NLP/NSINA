{"Source": "Adaderana", "Timestamp": "March 14, 2010 12:41 pm", "Headline": "රාජ්‍ය ලේකම්වරිය රාජපක්ෂ පවුලට අභූත චෝදනා නඟනවා", "News Content": "අමෙරිකානු එක්සත් ජනපද රාජ්‍ය ලේකම්වරිය නිකුත් කළ මානව හිමිකම් පිළිබඳ වාර්තාවක් මගින් ජනාධිපතිවරයා ප්‍රමුඛ රාජපක්ෂ පවුලේ සාමාජිකයින්ට අභූත චෝදනා රැසක් එල්ල කර ඇතැයි ජාතික නිදහස් පෙරමුණ පවසයි. රටේ ප්‍රජාතන්ත්‍රවාදය බිඳවැටී මානව හිමිකම් කඩවීම දිගින් දිගටම සිදුවන්නේ රාජපක්ෂ පාලන තන්ත්‍රය නිසා බවට ඇමරිකානු රාජ්‍ය ලේකම්වරිය චෝදනා කරන බවද හෙතෙම කියා සිටියේය. ඇමරිකාව ප්‍රමුඛ බටහිර රටවලට ශ්‍රී ලංකාවට එරෙහිව නැඟෙන චෝදනා වලට නිසි පිළිතුරු දීමට නම් එළඹෙන මහ මැතිවරණයේදී 2/3 ක බලයක් ලබා දිය යුතු බවට වීරවංශ මහතා ජනතාවගෙන් ඉල්ලා සිටියි. එම පක්ෂයේ නායක විමල් වීරවංශ මහතා අද කොළඹ පැවති මාධ්‍ය හමුවකදී මේ බව අනාවරණය කළේය. බටහිර රටවලට පිළිතුරු දීම සඳහා මෙරට ජනතාව පෙළ ගැසිය යුතු බව විමල් වීරවංශ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7260", "Category": null, "Parent URL": null}