{"Source": "Adaderana", "Timestamp": "February 27, 2012 10:07 am", "Headline": "ආහාර විෂවීමකින් 26 දෙනෙකු රෝහලේ", "News Content": "ආහාර විෂවීමක් හේතුවෙන් බදුල්ල, පස්සර ප්‍රදේශයේ පුද්ගලයින් 26 දෙනෙකු රෝහල්ගත කර තිබේ. පස්සර, ඩයිනාවත්තේ ප්‍රදේශයේ පිහිටි හින්දු කෝවිලක ඊයේ(26) රාත්‍රීයේ පැවති පූජාවක් අවසානයේ ලබාදුන් ආහාර මෙලෙස විෂ වී ඇති බව අද දෙරණ වාර්තාකරු පැවසුවේය. රෝහල්ගත කළ පිරිස අතර කුඩා දරුවන් ද සිටින බව වාර්තා වේ. ඔවුන්ගේ තත්ත්වය බරපතල නොවන බව බදුල්ල පස්සර රෝහලේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=22422", "Category": null, "Parent URL": null}