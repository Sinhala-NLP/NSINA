{"Source": "Adaderana", "Timestamp": "September 1, 2013 01:04 pm", "Headline": "අනාරක්ෂිත දුම්රිය හරස් මාර්ග සඳහා යෝජනා 93ක් - 20ක් ගැන අවධානය", "News Content": "අනාරක්ෂිත දුම්රිය හරස් මාර්ග සඳහා නව යෝජනා 93ක් ඉදිරිපත් වී ඇති බව උසස් අධ්‍යාපන අමාත්‍යාංශය පවසයි. අනාරක්ෂිත දුම්රිය හරස් මාර්ග සඳහා විසඳුම් ලබාදීමේ අරමුණින් ඊට නව යෝජනා ලබාගැනීමේ වැඩපිළිවෙලක් උසස් අධ්‍යාපන අමාත්‍යාංශය ක්‍රියාත්මක කළේය. එහිදී නව විසඳුම් ඇතුළත් යෝජනා 93ක් ඉදිරිපත් වී ඇති බව උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා පැවසීය. විශ්ව විද්‍යාල කථිකාචාර්යවරුන්, ශිෂ්‍යයින් සහ විවිධ ආයතන විසින් අදාළ යෝජනා ඉදිරිපත් කර ඇත. මේ දිනවල අදාළ යෝජනා පරීක්ෂා කිරීමේ කටයුතු ආරම්භ කර ඇති අතර ඉන් යෝජනා 20ක් තෝරා ගැනීමට නියමිතය. ප්‍රවාහන අමාත්‍යාංශය සහ දුම්රිය දෙපාර්තමේන්තුව එක්ව කඩිනමින් මෙම නව යෝජනා ක්‍රියාත්මක කිරීමට බලාපොරොත්තු වන බව උසස් අධ්‍යාපන අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=37067", "Category": null, "Parent URL": null}