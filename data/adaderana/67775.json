{"Source": "Adaderana", "Timestamp": "January 6, 2017 10:03 am", "Headline": "ගුවන්ගමන් තාවකාලිකව අත්හිටුවෙයි", "News Content": "කටුනායක බණ්ඩාරනායක ජාත්‍යන්තර ගුවන් තොටුපලේ නවීකරණ කටයුතු සදහා දහවල් කාලයේ ගුවන් ගමන් කටයුතු තාවකාලිකව අත්හිටුවා තිබේ.ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා විසින් ගුවන් තොටුපල පරිශ්‍රයේදී ‍සංකේතාත්මකව ගුවන් ගමන් අත්හිටුවීම සිදුකළ බව සඳහන්ය.ඒ අනුව අවසන් වරට ක්වාවාලාම්පුර් නුවර සිට ශ්‍රී ලන්කන් ගුවන් සමාගමට අයත් යූ.එල් 1319 දරණ යානය අද පෙරවරු 08.13ට කටුනායක ගුවන් තොටුපල වෙත පැමිණ තිබේ.පෙරවරු 08.30ට යූ.එල් 181 දරණ යානය කටුනායක ගුවන් තොටුපලෙන් බංග්ලාදේශයේ ඩකා නුවර බලා පිටත්ව ගොස් තිබේ.නැවතත් ගුවන් යානයක් දිවයිනට පැමිණීමට නියමිතව ඇත්තේ පස්වරු 04.30ට පමණ බව ගුවන් තොටුපල පාලක මැදිරිය පවසයි.", "URL": "https://sinhala.adaderana.lk/news.php?nid=67775", "Category": null, "Parent URL": null}