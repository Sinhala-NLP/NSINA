{"Source": "Adaderana", "Timestamp": "May 26, 2017 05:55 pm", "Headline": "  වැසි හා සුළං තවදුරටත්", "News Content": "දිවයින හරහා නිරිතදිග මෝසම් කාලගුණය ස්ථාපිත වී ඇති හෙයින් දිවයිනේ නිරිතදිග කොටසේ වැසි හා සුළං තවදුරටත් පවතින බව කාලගුණ විද්‍යා දෙපාර්තමේන්තුව කියා සිටියි. අද (26) පස්වරු 4.00ට නිකුත් කළ විශේෂ කාලගුණ නිවේදනයට අනුව කාලගුණ විද්‍යා දෙපාර්තමේන්තුව පෙන්වා දෙන්නේ බස්නාහිර, සබරගමුව, දකුණ, මධ්‍යම, වයඹ වැසි හූ ගිගිරුම් සහිත වැසි අපේක්ෂා කළ හැකි බවයි. ඇතැම් ස්ථානවල මිලි මීටර 150 ඉක්මවූ ඉතා තද වැසි බලාපොරොත්තු විය හැකි බවද එම නිවේදනයේ සඳහන්ය. අනෙක් පළාත්වලට (විශේෂයෙන් ඌව හා නැගෙනහිර) තැනින් තැන වැසි හෝ ගිගිරුම් සහිත වැසි ඇතිවිය හැකිය. දිවයින වටා විටින් විට හමන පැයට කිලෝ මීටර් 50-60 දක්වා තරමක් තද සුළං ද ඇතිවිය හැකි බව කාලගුණ විද්‍යා දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=73595", "Category": null, "Parent URL": null}