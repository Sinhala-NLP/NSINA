{"Source": "Adaderana", "Timestamp": "October 25, 2015 09:28 am", "Headline": "බත්තරමුල්ල දක්වා නව දුම්රිය මාර්ගයක් ඉදිවන ලකුණු! ", "News Content": "බත්තරමුල්ල දක්වා නව දුම්රිය මාර්ගයක් ඉදිකිරීමට දුම්රිය දෙපාර්තමේන්තුවේ අවධායය යොමු වී තිබේ.මරදානේ සිට දෙමටගොඩ හරහා මෙම දුම්රිය මාර්ගය ඉදිරිකිරීමට සැළසුම් කර ඇති බව දුම්රිය ගමනාගමන අධිකාරී විජේ සමරසිංහ මහතා සඳහන් කළේය.අදාළ දුම්රිය මාර්ගයේ ඉදිකිරීම් සඳහා සිදුකළ මූලික විමර්ශන කටයුතු වලදී දෙමටගොඩ සිට බත්තමුල්ල දක්වා දුම්රිය මාර්ගය ඉදිකිරීමට සුදුසු මාර්ග 06ක් හඳුනාගෙන තිබේ.අදාළ දුම්රිය මාර්ග හයෙන් වඩාත් යෝජිත එක් දුම්රිය මාර්ගයක් තෝරාගෙන ශක්‍යතා අධ්‍යයනයකින් අනතුරුව එහි ඉදිකිරීම් කටයුතු ආරම්භ කිරීමට බලාපොරොත්තු වන බව විජේ සමරසිංහ මහතා සඳහන් කළේය.ඒ අනුව දෙමටගොඩ සිට බත්තරමුල්ල දක්වා කිලෝමීටර් 10ක පමණ ප්‍රදේශයක මෙම දුම්රිය මාර්ගය ඉදිකිරීමට නියමිතය.", "URL": "https://sinhala.adaderana.lk/news.php?nid=54656", "Category": null, "Parent URL": null}