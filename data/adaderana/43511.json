{"Source": "Adaderana", "Timestamp": "May 27, 2014 03:13 pm", "Headline": "පියාගෙන්, සහෝදරයාගෙන් හා පෙම්වතාගෙන් බාලවයස්කාරියට අතවර", "News Content": "වයස අවුරුදු 13 ක් වන බාල වයස්කාර දැරිවියක වරින්වර දුෂණය කළ බව කියන තිදෙනෙකු අත්අඩංගුවට ගෙන ඇති බව වනාතවිල්ලුව පොලීසිය කියයි. අත්අඩංගුවට ගෙන ඇති අය අතර අතවරයට පත් දැරිවියගේ පියා,සහෝදරයා සහ පෙම්වතා ද වේ. අතවරයට පත්ව ඇති දැරිවිය පදිංචිව සිට ඇත්තේ වනාතවිල්ලුව - කාටුපුලියන්කුලම ප්‍රදේශයේය. ඇය පාසල් සිසුවියක් වන අතර මව රැකියාවක් සදහා විදේශ ගත වී සිටී. 2010 වසරේ දී ඇය පළමු වරට දුෂණය වී ඇත්තේ තම සහෝදරයා අතිනි. ඉන් පසුව පියා විසින්ද වරින්වර ඇයට අතරවර කර ඇති බව පොලීසිය කියයි. මේ අතර තමන් මාස 01ට පමණ පෙර ප්‍රදේශයේ තරුණයෙකු සමග තමන් ප්‍රේම සම්බන්ධාවයක් ආරම්භ කළ බවත්, එම පෙම්වතාද වරින් වර තමන්ව දුෂණය කළ බව දැරිවිය පොලීසිය හමුවේ පවසා ඇත. අත්අඩංගුවට ගෙන ඇති සැකකරුවන් අතර සිටින දැරිවියගේ පියාට වයස අවුරුදු 52 කි.සහෝදරයාට වයස අවුරුදු 29 ක් වන අතර පෙම්වතාගේ වයස අවුරුදු 22 කි. මෙම දැරිවියට සිදුවන ලිංගික අතවර සම්බන්ධයෙන් දැනගෙන ඇති අයෙකු ඒ බව වනාතවිල්ලුව පොලීසියට දැන්වීමෙන් පසුව සිදු කරන ලද විමර්ශනයකින් පසුව සැකකරුවන්ව අත්අඩංගුවට ගෙන ඇත. දැරිවිය වෛද්‍ය පරීක්ෂණයක් සඳහා පුත්තලම මූලික රෝහලට ඇතුළත් කර තිබේ. සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය. වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=43511", "Category": null, "Parent URL": null}