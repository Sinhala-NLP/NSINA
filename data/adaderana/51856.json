{"Source": "Adaderana", "Timestamp": "June 8, 2015 04:28 pm", "Headline": "මර්ස් දකුණු කොරියාව කළඹයි", "News Content": "දකුණු කොරියාවේ සීඝ්‍රයෙන් පැතිර යන “මර්ස්” නැමැති ශ්වසන රෝගයෙන් මේ වනවිට පුද්ගලයන් හය දෙනෙකු මරණයට පත්ව තිබේ. ඉරිදා (07) වන විට පුද්ගලයන් 23 දෙනෙකුට අධික සංඛ්‍යාවකට මෙම රෝගය වැළඳී ඇති බවට තහවුරු වී ඇති අතර මෙම රෝගය වැළඳී ඇතැයි සැක කරමින් පුද්ගලයන් 87 දෙනෙකු රෝහලට රැගෙනවිත් ඇති බව එහි සෞඛ්‍ය බලධාරීන් පවසා ඇත. මෙය මැද පෙරදිග රටවලින් පිටත මර්ස් රෝගීන් විශාල සංඛ්‍යාවක් වාර්තා වූ ප්‍රථම අවස්ථාවයි. 2,300ක පිරිසක් මේව විටත් නිරෝධායනය කර ඇති අතර, දකුණු කොරියාවේ පාසල් 1,900කට ආසන්න සංඛ්‍යාවක් වසා දමා ඇතැයි ද වාර්තා වේ. සඳුදා අද (08) සියෝල් නගරයට කිලෝ මීටර 140ක් (සැතපුම් 87) දකුණින් පිහිටි Daejeon හි, 80 හැවිරිදි අයෙක් මර්ස් රෝගයෙන් මිය ගොස් ඇතැයි නවතම තොරතුරු ලෙසට වාර්තා වී තිබේ. සෙනසුරාදා (06) 75 හැවිරිදි පුද්ගලයෙකු වෛරසය වැළඳීමෙන් මිය ගියේය. ඔහු මෙම රෝගයට ගොදුරු වන විට සියෝල් රෝහලේ අනෙකුත් රෝගීන් සමඟ ප්‍රතිකාර ලබමින් සිට ඇත.", "URL": "https://sinhala.adaderana.lk/news.php?nid=51856", "Category": null, "Parent URL": null}