{"Source": "Adaderana", "Timestamp": "January 19, 2018 11:38 am", "Headline": "තේ ඉඩම් ලියාපදිංචි කිරිමේ වැඩසටහනේ අවසන් වාර්තාව ලබන මාසයේ ", "News Content": "දිවයින පුරා තේ ඉඩම් ලියාපදිංචි කිරිමේ වැඩසටහනේ අවසන් වාර්තාව ලබන මාසයේදී නිකුත් කිරිමට කටයුතු යොදා ඇති බව ශ්‍රී ලංකා තේ මණ්ඩලය පවසයි. ඒ සදහා අයදුම් පත්‍ර හාරලක්ෂ 15,000ක් පමණ ලැබී ඇති බව තේ කොමසාරිස් ජයන්ත එදිරිසිංහ මහතා සදහන් කළේය. මේ වන විට ලද අයදුම්පත්‍ර වල තොරතුරු පරිඝණක ගත කිරිමේ කටයුතු සිදු කරමින් පවතියි. ඉන් අනතුරුව දිස්ත්‍රික්ක මට්ටමින් අදාළ තොරතුරු ඇතුළත් කර දත්ත පද්ධතියක් සකස් කරන බව ජයන්ත එදිරිසිංහ මහතා සඳහන් කළේය. සුළු, මධ්‍ය හා මහා පරිමාන තේ වතු හා ඉඩම් හිමියන් වෙත උසස් ප්‍රතිලාභ ලබාදීමේ අරමුණින් තේ ඉඩම් ලියාපදිංචි කිරිමේ වැඩසටහන ආරම්භ කරනු ලැබීය. ජාත්‍යන්තර වෙළදපල අවශ්‍යතා මත තේ ඉඩම් හඳුනාගැනිම, තේ වගාකරුවන්ට ඔවුන්ගේ තොරතුරු ඇතුලත් හැඳුනුම්පත් ලබාදීම සහ රාජ්‍ය ණය හා සහනාධාර ලබාගැනිමේදී පහසුකම් සැපයීම තේ ඉඩම් ලියාපදිංචිය මගින් ව්‍යාපාරිකයින්ට හිමි වන ප්‍රතිලාභ වන බව ජයන්ත එදිරිසිංහ මහතා සඳහන් කළේය.", "URL": "https://sinhala.adaderana.lk/news.php?nid=83217", "Category": null, "Parent URL": null}