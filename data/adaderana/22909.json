{"Source": "Adaderana", "Timestamp": "March 20, 2012 08:30 am", "Headline": "ශ්‍රී ලංකාව සහභාගී වන අවසන් තරගය අදයි", "News Content": "ආසියානු කුසලාන එක්දින ක්‍රිකට් තරගාවලියේ ශ්‍රී ලංකාව සහභාගී වන අවසන් තරගය බංග්ලාදේශ කණ්ඩායම සමග අද(20) පැවැත්වෙයි. මෙම තරගය බංග්ලාදේශ කණ්ඩායමට ඉතා වැදගත්ය. අවසන් මහා තරගය සඳහා මේ වනවිටත් පකිස්ථානු කණ්ඩායම සුදුසුකම් ලබා ඇති අතර අද තරගය බංග්ලාදේශ කණ්ඩායම පරාජය වුවහොත් ඉන්දීය කණ්ඩායම අවසන් මහා තරගය සඳහා සුදුසුකම් ලබයි. බංග්ලාදේශ කණ්ඩායම අද තරගය ජයගතහොත් ලකුණු ලබාගැනීමේ වේගය අනුව අවසන් මහා තරගය සඳහා සුදුසුකම් ලබන කණ්ඩායම තෝරාගනු ඇත. ඉන්දියාව සමග පැවති තරගය ජයගැනීමත් සමග බංග්ලාදේශ කණ්ඩායම අද තරගය සඳහා ඉතා හොඳ මානසිකත්වයකින් සිටින බව නායක මුෂ්ෆිකර් රහීම් පවසයි. ආසියානු කුසලාන අවසන් මහා තරගය සඳහා සුදුසුකම් ලබාගැනීමට නොහැකි වුව ද අද තරගය ජයගැනීම ඉතා වැදගත් බව ශ්‍රී ලංකා කණ්ඩායමේ නායක මහේල ජයවර්ධන පවසයි.", "URL": "https://sinhala.adaderana.lk/news.php?nid=22909", "Category": null, "Parent URL": null}