{"Source": "Adaderana", "Timestamp": "November 3, 2012 09:09 am", "Headline": "නීති විරෝධී ස්කාගාරයක් වටලයි", "News Content": "වෙන්නප්පුව, බණ්ඩිරුප්පුව ප‍්‍රදේශයේ පවත්වාගෙන ගිය නීති විරෝධී මත් පැන් ස්කාගාරයක් පොලීසිය විසින් වටලා තිබේ. වැටලීම සිදුකරන අවස්ථාවේ එහි නීති විරෝධී මත්පැන් බෝතල් 350 ක්, ගෝඩා බැරල් 14 ක්, තඹ දඟර 7 ක් සොයා ගත් බව පොලීසිය පවසයි. එහිදී එක් සැකකරුවෙකු ද අත් අඩංගුවට ගෙන ඇත. සැකකරු මාරවිල මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ඔහුට රුපියල් දෙලක්ෂ තිස්පන්දහසක දඩ මුදලක් නියම කර ඇති බව සදහන්ය.", "URL": "https://sinhala.adaderana.lk/news.php?nid=28848", "Category": null, "Parent URL": null}