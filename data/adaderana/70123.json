{"Source": "Adaderana", "Timestamp": "February 26, 2017 11:06 am", "Headline": "විධායක සභාව-කාරක සභාව මාර්තු 02 රැස්වෙයි", "News Content": "ශ්‍රී ලංකා නිදහස් පක්ෂයේ විධායක සභාව සහ සමස්ත ලංකා කාරක සභාව මාර්තු 2 වැනිදා රැස් වේ. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ පදනම් ආයතනයේ දී එම කමිටුව රැස්වීමට නියමිතය.ඒ සඳහා සහභාගී වන ලෙස ඒකාබද්ධ විපක්ෂය නියෝජනය කරන සියලු මන්ත්‍රීවරුන්හට ද ආරාධනා කර ඇති බව වාර්තාවේ.කෙසේවුවද එම කමිටු සඳහා සහභාගී වන්නේ ද නැද්ද යන්න පිළිබඳ ඒකාබද්ධ විපක්ෂයේ තීරණය ලබන අඟහරුවාදා පැවැත්වෙන සාකච්ඡාවකින් අනතුරුව ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=70123", "Category": null, "Parent URL": null}