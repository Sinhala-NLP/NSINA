{"Source": "Adaderana", "Timestamp": "October 19, 2011 09:55 am", "Headline": "ඩිෆෙන්ඩරය පැහැරගත් 6 ක් අද අධිකරණයට ", "News Content": "නාරහේන්පිට ප්‍රදේශයේ දී නවීන පන්නයේ ඩිෆෙන්ඩර් රථයක් පැහැර ගෙන යාම සම්බන්ධයෙන් පුද්ගලයින් හය දෙනෙකු අත්අඩංගුවට ගෙන තිබේ. පසුගිය ජූනි මස 8 වැනිදා නාරහේන්පි‍ට දී මෙම ඩිෆෙන්ඩර් රථය පැහැර ගෙන ගොස් ඇති බව පොලිසිය පවසයි. පැහැර ගෙන ගොස් තිබී ඩිෆෙන්ඩර් රථය සහ එය පැහැර ගැනීම සඳහා පැමිණි ප්‍රාඩෝ වර්ගයේ ජීප් රථය ද පොලිස් භාරයට ගෙන තිබේ. සිද්ධිය සම්බන්ධයෙන් අත්අඩංගුවට ගත් සැකකරුවන් 6 දෙනා අද අධිකරණයට ඉදිරිපත් කිරීමට නියමිතය. කොළඹ අපරාධ පරීක්ෂණ කොට්ඨාශය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19448", "Category": null, "Parent URL": null}