{"Source": "Adaderana", "Timestamp": "July 15, 2017 09:29 am", "Headline": "ජනපති ගැන බංගලාදේශ කථානායිකාව සතුටු වෙයි", "News Content": "ජනාධිපති මෛත්‍රීපාල සිරිසේන මහතා විසින් ශ්‍රී ලංකාව තුළ විප්ලවීය පරිවර්තනයක් සිදුකර ඇති බව බංගලාදේශ කථානායිකා ශිරින් ශාමින් චවුඩර් මහත්මිය පවසා තිබේ.ජනාධිපති මෛත්‍රීපාල සිරිසේන මහතා අත්දැකීම් බහුල අයෙකු වන අතර, ඔහු පොදු රාජ්‍ය මණ්ඩලීය කලාපයට ආදර්ශයක් බව ඇය පවසා ඇත.බංගලාදේශයේ තෙදින නිල සංචාරයක නිරතවන ජනාධිපති මෛත්‍රීපාල සිරිසේන මහතා ඊයේ පස්වරුවේ ඩකා අගනුවරදී බංගලාදේශ කථානායිකවරිය හමුවූ අවස්ථාවේදී මේ බව ප්‍රකාශ කර ඇති බව ජනාධිපති මාධ්‍ය අංශය පැවසුවේය.එහිදී ජනාධිපතිවරයා පවසා ඇත්තේ තමා සිය අසීමිත බලය පාර්ලිමේන්තුව වෙත පවරා දුන් අතර, එම බලය තවදුරටත් පවරාදීමට අවශ්‍ය වුවද ශ්‍රේෂ්ඨාධිකරණයෙන් ඊට ඉඩක් නොලැබුණු බවයි.19 වන ආණ්ඩුක්‍රම ව්‍යවස්ථාව සම්මත කරගැනීම මඟින් පාලකයෙකුට අහිතකර බලතල බොහෝමයක් ඉවත් කරමින්, ස්වාධීන කොමිෂන් සභා ඇති කිරීම මගින් ශ්‍රී ලංකාව තුළ ප්‍රජාතනත්‍රවාදයේ නව පිටුවක් පෙරලීමට හැකිවූ බවද ජනාධිපති මෛත්‍රීපාල සිරිසේන මහතා එහිදී වැඩිදුරටත් පවසා තිබේ.", "URL": "https://sinhala.adaderana.lk/news.php?nid=75265", "Category": null, "Parent URL": null}