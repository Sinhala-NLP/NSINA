{"Source": "Adaderana", "Timestamp": "June 7, 2011 05:42 pm", "Headline": " නීතිඥවරියගේ විදෙස් සංචාරය නිසා ෆොන්සේකාගේ මන්ත්‍රී පුටුවේ තීරණය කල්යයි", "News Content": "සිය පාර්ලි‍මේන්තු මන්ත්‍රී ධුරය අහිමි කිරීමට එරෙහිව සරත් ෆොන්සේකා මහතා ගොනුකළ පෙත්සමේ විභාගය අභියාචනාධිකරණය විසින් කල් දමා තිබේ. අදාළ පෙත්සම අද කැඳවු අවස්ථාවේ දී රජයේ නීතීඥවරිය දැනුම් දී සිටියේ තමා කෙටි විදේශ සංචාරයකට සහභාගී වීමට නියමිත නිසා පෞද්ගලික හේතුන් මත මෙම නඩු විභාගය කල් දමන ලෙසයි. එම ඉල්ලීමට පෙත්සම්කාර සරත් ෆොන්සේකා මහතාගේ පාර්ශවයේ නීතීඥවරුන්ද එකඟතාව පළ කර තිබේ. ඒ අනුව පෙත්සම් විභාගය යළි මේ මස 29 , 30 සහ ජුලි මස 4 වැනිදා පැවැත්වීමට නියමිත බව අද දෙරණ අධිකරණ වාර්තාකරු පවසයි. පාර්ලිමේන්තු මහලේකම්වරයා විසින් සිය මන්ත්‍රීධුරය අත්තනෝමතික ලෙස අහිමි කිරීම නීති විරෝධී බවට ප්‍රකාශ කරන ලෙස ඉල්ලා සරත් ෆොන්සේකා මහතා විසින් මෙම පෙත්සම ගොනු කර තිබේ.", "URL": "https://sinhala.adaderana.lk/news.php?nid=16613", "Category": null, "Parent URL": null}