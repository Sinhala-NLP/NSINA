{"Source": "Adaderana", "Timestamp": "February 27, 2010 02:07 pm", "Headline": "සාමකාමී මැතිවරණයකට ප්‍රතිඥා", "News Content": "සාමකාමී මැතිවරණයක් පවත්වන බවට එක්සත් ජනතා නිදහස් සන්ධාන අපේක්ෂකයින් ජනාධිපතිවරයා ඉදිරියේ ප්‍රතිඥා දී තිබේ. අද අනුරාධපුර ජනාධිපති මන්දිරයේ ‍ෙමම ප්‍රතිඥා ලබා දුන් බව රජයේ නිල පුවත් ‍වෙබ් අඩිවිය සඳහන් කළේය. ජනාධිපති මහින්ද රාජපක්ෂ මහතා ඇතුළු පිරිස මෙම ප්‍රතිඥාව ලබා දීමට පෙර අනුරාධපුර දී බෞද්ධ, කතෝලික, හින්දු සහ ඉස්ලාමීය ආගමික වතාවත් වල නිරත විය. අනුරාධපුර ජය ශ්‍රී මහා බෝධිය අසළ දී බෞද්ධ ආගමික වතාවත් සිදු කෙරුණු බව ද සඳහන්ය. ශාන්ත ජෝන් ආසන දෙව් මැඳුරේ දී කතෝලික ආගමික වතාවත් සිදු වුණු අතර කදි‍රේශ්වරම් කෝවිලේ දී හින්දු ආගමික වතාවත් සිදුවිය. අනුරාධපුර මොහිදීන් ජුම්මා පල්ලියේ දී ඉස්ලාමීය ආගමික වතාවත් සිදු වුණු බවද වාර්තා වේ.", "URL": "https://sinhala.adaderana.lk/news.php?nid=6974", "Category": null, "Parent URL": null}