{"Source": "Adaderana", "Timestamp": "July 14, 2016 12:09 pm", "Headline": "ඉදිරියේදී අරගල වැඩිකරනවා - අන්තරේ වැඩබලන කැඳවුම්කරු", "News Content": "අධ්‍යාපනය පෞද්ගලීකරණයට සහ ශිෂ්‍ය මර්දනයට එරෙහිව ඉදිරියේදී වෘත්තීය සමිති හා සිවිල් සංවිධාන සමිති සමඟ එක්ව දැවැන්ත විරෝධතා ක්‍රියාමාර්ග වලට අවතීර්ණ වන බව අන්තර් විශ්වවිද්‍යාල ශිෂ්‍ය බලමණ්ඩලය පවසයි.එහි වැඩබලන කැඳවුම්කරු සනත් බණ්ඩාර මේ බව සඳහන් කළේ කොළඹ කොටුවේ පැවති විශ්වවිද්‍යාල සිසුන්ගේ උද්ඝෝෂණයකට එක්වෙමිනි.අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු ලහිරු වීරසේකර ඇතුළු සරසවි සිසුන් නිදහස් කරන ලෙස සහ මාලබේ පෞද්ගලික වෛද්‍ය විද්‍යාලය වසා දමන ලෙස ඉල්ලමින් ඔවුන් ඊයේ දිනයේ කොළඹ කොටුවේදී දැවැන්ත උද්ඝෝෂණයක නිරත වීමෙන් අනතුරුව සත්‍යග්‍රහ ක්‍රියාමාර්ගයක නිරත වුණි.එම සත්‍යග්‍රහ ක්‍රියාමාර්ගය අද පෙරවරුවේ අවසන්කරමින් මාධ්‍ය වෙත අදහස් දක්වමින් අන්තර් විශ්වවිද්‍යාල ශිෂ්‍ය බලමණ්ඩලයේ වැඩබලන කැඳවුම්කරු සනත් බණ්ඩාර මේ බව පැවසීය.", "URL": "https://sinhala.adaderana.lk/news.php?nid=62049", "Category": null, "Parent URL": null}