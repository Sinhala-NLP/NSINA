{"Source": "Adaderana", "Timestamp": "January 3, 2017 09:02 am", "Headline": " මවයි - පුතයි ළිඳට පැන්නාද? ", "News Content": "වව්නියාව - ඕමන්ත, පන්රිකෙයිදකුලම ප්‍රදේශයේ ළිඳක තිබී මවකගේ සහ කුඩා දරුවෙකුගේ මළ සිරුරු සොයාගෙන තිබේ.ඕමන්ත පොලීසියට ලැබුණු තොරතුරකට අනුව මෙම සිරුරු සොයාගෙන ඇති බව පොලීසිය සඳහන් කළේය.තිස් හැවිරිදි කාන්තාවකගේ සහ ඇගේ හත් හැවිරිදි පිරිමි දරුවාගේ මළ සිරුර ළිඳක් තුළ තිබී මෙලෙස සොයාගෙන ඇති බව සඳහන්ය.එම කාන්තාවගේ ස්වාමි පුරුෂයා කිළිනොච්චිය ප්‍රදේශයේ රැකියාවක නිරත වන අතර ඇයගේ නැන්දනිය සහ මාමා සමග නිවසේ රැඳී සිට ඇති බව පොලීසිය සඳහන් කළේය.මරණයට හේතුව මෙතෙක් අනාවරණය වී නොමැති අතර ඕමන්ත පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67649", "Category": null, "Parent URL": null}