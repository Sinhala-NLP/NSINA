{"Source": "Adaderana", "Timestamp": "June 10, 2019 03:02 pm", "Headline": "ආණ්ඩුව රටට ගෙනාවේ සිව් බියක්", "News Content": "වත්මන් ආණ්ඩුවේ අදූරදර්ශී ක්‍රියා පිළිවෙත හේතුවෙන් මෙරට ආර්ථික සංවර්ධන වේගය සියයට 3යි දශම 1 ට සීමා වී ඇති බවට ආචාර්ය නාලක ගොඩහේවා මහතා චෝදනා කරයි. වියත් මග සම්මන්ත්‍රණ මාලාව යටතේ බිංගිරිය ප්‍රදේශයේ පැවති සම්මන්ත්‍රණයට එක්වෙමින් ඔහු මේ බව සඳහන් කළේය. මුල්‍ය අපරාධ පරීක්ෂ කොමිසම සහ අල්ලස් කොමිෂන් සභාව අවභාවිතා කරමින් දෙශපාල ප්‍රතිවාදීන් මර්ධනය කිරිම සිදු කළ බවද ඔහු පැවසීය. රාජ්‍ය සේවකයින් 1000කට වැඩි පිරිසක් රැගෙන ගොස් ප්‍රශ්න කළ බවත් ඔවුන් මේ වන විට රාජකාරි සිදු කිරිමට බිය වි සිටින බවත් ඒ මහතා ප්‍රකාශ කළේය. අවසානයේ වත්මන් පාලනයෙන් රටට ගෙන ආවේ සොරකම,බැරිකම,ගැතිකම සහ මැරකම යන සිව් බිය බවද ඒ මහතා පැවසීය.", "URL": "https://sinhala.adaderana.lk/news.php?nid=111683", "Category": null, "Parent URL": null}