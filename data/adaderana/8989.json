{"Source": "Adaderana", "Timestamp": "June 14, 2010 08:36 am", "Headline": "විභාගයට පෙනීසිටියත් ප්‍රතිඵල නෑ", "News Content": "2009 උසස් පෙළ විභාගයට පෙනී සිට සිය අනන්‍යතාව තහවුරු කිරීමට නොහැකි වු සිසුන්ගේ ප්‍රතිඵල මෙතෙක් නිකුත් කර නැතැයි වාර්තා වේ. ඔවුන් සම්බන්ධයෙන් පරීක්ෂණ අවසන් වන තෙක් ප්‍රතිඵල නිකුත් කිරීම අත්හිටුවා ඇති බව විභාග දෙපාර්තමේන්තුව පවසයි. සිය අනන්‍යතාව තහවුරු කර නොමැති සිසුන් සියයකගේ පමණ ප්‍රතිඵල අත්හිටුවීමට විභාග දෙපාර්තමේන්තුව පියවර ගෙන තිබුණි. ඇතැම් සිසුන් මේ වන විට වෙනත් හැඳුනුම්පත් ඉදිරිපත් කළ ද විභාගයට පෙනී සිටීමේදී හැඳුනුම්පත ඉදිරිපත් නොකිරීම සම්බන්ධයෙන් ගැටලු මතුවී ඇති බව ද විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=8989", "Category": null, "Parent URL": null}