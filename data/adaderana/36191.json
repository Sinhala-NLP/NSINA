{"Source": "Adaderana", "Timestamp": "July 29, 2013 12:37 pm", "Headline": "සන්ධාන මන්ත්‍රී යළි රිමාන්ඩ්", "News Content": "රැකියා දෙන බව පවසා රුපියල් ලක්ෂ 7ක් වංචා කළැයි ඉකුත් 15 වැනිදින අත්අඩංගුවට ගනු ලැබූ ගලිගමුව ප්‍රාදේශීය සභාවේ සන්ධාන මන්ත්‍රී නිශාන්ත හේරත් මහතා ලබන මස 05 දක්වා යළි රිමාන්ඩ් කිරීමට කෑගල්ල මහේස්ත්‍රාත් විරාජ් රණතුංග මහතා අද (29) නියෝග කර තිබේ. මුල්‍ය වංචා සම්බන්ධයෙන් මීට පෙර මොහුට චෝදනා 6ක් එල්ල වී ඇති අතර ඒ අනුව එක් චෝදනාවකට රුපියල් 20,000 බැගින් රුපියල් 120,000ක් ඇප නියම කර ඇත. අදත් මොහුට එරෙහිව චෝදනා 2ක් එල්ල වී ඇති බවත් බන්ධනාගාරයේදී ඒ ගැන ප්‍රශ්න කර ප්‍රකාශ ලබා ගැනීමට අධිකරණය අවසර දුන් බවත් අප වාර්තාකරු පැවසීය.", "URL": "https://sinhala.adaderana.lk/news.php?nid=36191", "Category": null, "Parent URL": null}