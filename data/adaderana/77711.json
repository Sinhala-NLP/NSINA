{"Source": "Adaderana", "Timestamp": "September 18, 2017 04:54 pm", "Headline": " වීසා නැතුව සිටි 4ක් මාට්ටු ", "News Content": "වලංගු වීසා බලපත්‍ර සහ විදෙස් ගමන් බලපත්‍ර නොමැතිව මෙරට රැඳී සිටි විදෙස් ජාතිකයින් සිව් දෙනෙකු බණ්ඩාරවෙල ප්‍රදේශයේදී අත්අඩංගුවට ගෙන තිබේ.ඔවුන් ඉන්දීය ජාතික පුද්ගලයින් බව පොලීසිය සඳහන් කළේය.අත්අඩංගුවට ගත් විදෙස් ජාතිකයින් සිව් දෙනා බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතය.බණ්ඩාරවෙල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77711", "Category": null, "Parent URL": null}