{"Source": "Adaderana", "Timestamp": "December 21, 2012 08:03 am", "Headline": "ලේලිගේ පහරින් මාමණ්ඩි මරුට", "News Content": "හඟුරන්කෙත, ලබුහේන්වල ප්‍රදේශයේ කාන්තාවක් විසින් සිදුකළ පහරදීමකින් පුද්ගලයෙකු මියගොස් තිබේ. පහරකෑමෙන් තුවාල ලැබූ පුද්ගලයා රිකිල්ලගස්කඩ රෝහලට ඇතුළත් කිරීමෙන් පසු මියගොස් ඇති බව හඟුරන්කෙත පොලීසිය පැවසුවේය. ඊයේ (20) රාත්‍රී සිදුවූ පහරකෑමට ලක්ව මියගොස් ඇත්තේ 53 හැවිරිදි අයෙකි. මියගිය පුද්ගලයාගේ පුතාගේ බිරිඳ විසින් ඝාතනය සිදු කර ඇති අතර ඇය අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=30114", "Category": null, "Parent URL": null}