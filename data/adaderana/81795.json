{"Source": "Adaderana", "Timestamp": "December 19, 2017 04:55 pm", "Headline": " අම්මත් එක්ක කෝවිල් යද්දී මරුවා ඇවිත්", "News Content": "යාපනයේ - වඩුක්කෝඩෙයි ප්‍රදේශයේ කාන්තාවක සිය දරුවා සමඟ 18 දා සවස කෝවිලට යමින් සිටියදී ඔවුන් ගමන් ගත් යතුරු පැදිය අනතුරකට ලක්වීම නිසා කාන්තාව මරුමුවට පත්ව තිබේ. අනතුරෙන් බරපතළ ලෙස තුවාල ලැබූ කාන්තාව යාපනය ශීක්ෂණ රෝහලට ඇතුළත් කිරීමෙන් පසුව මිය ගොස් ඇති බව සඳහන්ය. මෙසේ මියගොස් ඇත්තේ යාපනය වඩුක්කෝඩෙයි ප්‍රදේශයේ පදිංචි සුබ්‍රමනියම් තර්මනී නැමති 42 හැවිරිදි තුන් දරු මවකි. ඇය සිය බාල පිරිමි දරුවා සමඟ කෝවිලට යමින් සිටියදී මෙම අනතුර සිදුව ඇති අතර තුවාල ලත් හත් හැවිරිදි එම දරුවාද යාපනය ශීක්ෂණ රෝහලේ ප්‍රතිකාර ලබමින් සිටියි. යාපනය වඩුක්කෝඩෙයි පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81795", "Category": null, "Parent URL": null}