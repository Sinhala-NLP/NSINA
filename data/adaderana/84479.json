{"Source": "Adaderana", "Timestamp": "February 18, 2018 10:10 am", "Headline": "රන් භාණ්ඩ කොල්ල කෑ 1ක් තොට ළඟදී මාට්ටු ", "News Content": "මුදල්, රන් භාණ්ඩ ඇතුළු දේපල සොරා ගැනීම් රැසකට සම්බන්ධ පුද්ගලයෙකු තොටළඟ ප්‍රදේශයේ දී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. සැකකරු විසින් සුපිරි වෙළෙඳසැල් අසල නවතා ඇති සුඛෝපභෝගී රථ වාහනවල වීදුරු බිඳ මුදල්, රන් භාණ්ඩ සහ ජංගම දුරකථන ඇතුළු දේපල සොරාගැනීම් සිදුකර ඇති බවට අනාවරණය වී තිබේ. මෙලෙස අත්අඩංගුවට ගෙන ඇත්තේ 38 හැවිරිදි මෝදර ප්‍රදේශයේ පදිංචිකරුවෙකු වන අතර ඔහු මීට පෙර ද මෙවැනි අපරාධ සම්බන්ධයෙන් බන්ධනාගාර ගතව සිටි අයෙකු බව සඳහන්ය. සැකකරු නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මිරිහාන විශේෂ අපරාධ මෙහෙයුම් ඒකකය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=84479", "Category": null, "Parent URL": null}