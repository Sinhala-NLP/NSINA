{"Source": "Adaderana", "Timestamp": "October 15, 2011 03:38 pm", "Headline": "රග්බි අවසන් පූර්ව තරගය ජය ලබමින් ප්‍රංශය අවසන් තරගයට", "News Content": "2011 ලෝක කුසලාන රග්බි තරගාවලියේ පළමු අවසන් පූර්ව තරගය ජයග්‍රහණය කරමින් අවසන් තරගයට සුදුසුකම් ලැබීමට ප්‍රංශය සමත්විය. ප්‍රංශ සහ වේල්ස් කණ්ඩායම් අතර තරගය නවසීලන්තයේ ඕක්ලන්ඩ් ඊඩ්න්පාක් ක්‍රීඩාංගණයේ අද(15) මෙම තරගය පැවැත්විණි. ‍9 -8 ක් ලෙස ගෝල වාර්තා කරමින් ප්‍රංශය මෙම ජයග්‍රහණය හිමිකරගැනීමට සමත්විය. අර්ධ අවසන් පූර්ව වටයේ දී අයර්ලන්තය පරාජයට පත්කරමින් වේල්සයත් එංගලන්තය පරාජයට පත්කරමින් ප්‍රංශයත් අවසන් පූර්ව වටය සඳහා සුදුසුකම් ලැබීය.", "URL": "https://sinhala.adaderana.lk/news.php?nid=19377", "Category": null, "Parent URL": null}