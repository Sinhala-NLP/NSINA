{"Source": "Adaderana", "Timestamp": "September 16, 2019 01:32 pm", "Headline": "අකුරට ගිය සිසුවාට වන අලි ප්‍රහාරයක්", "News Content": "වන අලි පහර දීමකින් පුද්ගලයෙකු මියගොස් තිබේ. වන අලි ප්‍රහාරයට ලක්ව ඇත්තේ අරලගංවිල, වරාපිටිය ප්‍රදේශයේ පුද්ගලයෙකු බව පොලිසිය පැවසුවේය. මියගිය පුද්ගලයා 53 හැවිරිදි රුහුණූගම, වරාපිටිය ප්‍රදේශයේ පදිංචිකරුවෙකු බව සඳහන්. මේ අතර, වන අලි ප්‍රහාරයකට ලක්ව බරපතළ තුවාල ලැබූ පාසල් සිසුවෙකු අද (16) උදෑසන 7.00ට පමණ මහියංගන මූලික රෝහල වෙත ඇතුළත් කිරීමෙන් අනතුරුව වැඩිදුර ප්‍රතිකාර සඳහා මහනුවර මහ රෝහල වෙත මාරු කර යවා ඇත. වන අලි ප්‍රහාරයෙන් තුවාල ලබා රෝහල් ගතකර ඇත්තේ මහියංගන මාපාකඩවැව අලකොළයාය ප්‍රදේශයේ පදිංචි වයස අවුරුදු 14 ක පාසැල් සිසුවෙක්. මෙම සිසුවා පාසල වෙත යමින් සිටියදී ඔහු යන මාර්ගයට කඩා වැදී ඇති අලියා දරුවා හොඩවැලෙන් අල්ලා විසිකර ඇති බව මූලික පරීක්ෂණවලදී අනාවරණය වී ඇත.", "URL": "https://sinhala.adaderana.lk/news.php?nid=119229", "Category": null, "Parent URL": null}