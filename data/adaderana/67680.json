{"Source": "Adaderana", "Timestamp": "January 4, 2017 07:31 am", "Headline": " කොමිස් මුදල ඉහළ දැමීමත් නියෝජිතයින් එකඟ නෑ ", "News Content": "ලොතරැයි නියෝජිතයින් සඳහා ලබාදෙන කොමිස් මුදල ඉහළ දැමීමට තීරණය කර තිබුණද නියෝජිතයින් ඊට එකඟ නොවීම කණගාටුවට කරුණක් බව ජාතික ලොතරැයි මණ්ඩලය පවසයි.එම මණ්ඩලයේ සභාපති ෂ්‍යාමිලා පෙරේරා මහත්මිය පවසන්නේ ලොතරැයි නියෝජිතයින් ඉල්ලා සිටින කොමිස් මුදල ලබාදීමට තරම් හැකියාවක් ලොතරැයි මණ්ඩලයට නොමැති බවයි.ඉහළ දැමීමට එකඟ වූ කොමිස් මුදල පිළිබඳව සෑහීමකට පත්විය නොහැකි බව සමස්ත ලංකා ලොතරැයි අලෙවි නියෝජිතයින්ගේ සංගමයේ භාණ්ඩාගාරික අමිල දියුණුගේ මහතා පවසයි.ලොතරැයි මිල ඉහළ නැංවීමට ආණ්ඩුව පියවර ගත්තද ඇතැම් ලොතරැයි දිණුම් ඉහළ නැංවීමක් සිදුකර නොමැති බව අමිල දියුණුගේ මහතා පෙන්වා දෙයි.අලෙවි නියෝජිතයින් ගෙනයන ක්‍රියාමාර්ගයට විකල්ප වශයෙන් නව ක්‍රමවේදයක් හඳුන්වාදීමට පියවර ගන්නා බව ජාතික ලොතරැයි මණ්ඩලයේ සභාපති ෂ්‍යාමිලා පෙර්රා මහත්මිය පවසයි.", "URL": "https://sinhala.adaderana.lk/news.php?nid=67680", "Category": null, "Parent URL": null}