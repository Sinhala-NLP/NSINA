{"Source": "Adaderana", "Timestamp": "August 13, 2016 05:13 pm", "Headline": "හැටන් අධ්‍යාපන අධ්‍යක්ෂ ගැන වාර්තාවක් කැඳවයි", "News Content": "අධ්‍යයන පොදු සහතික පත්‍ර උසස්පෙළ විභාග මධ්‍යස්ථානයක් ලෙස යොදා ගන්නා පාසලකට අනවසරයෙන් ඇතුළු වූ හැටන් අධ්‍යාපන අධ්‍යක්ෂවරයා සම්බන්ධයෙන් විභාග කොමසාරිස්වරයා වහාම වාර්තාවක් කැඳවා තිබේ.මධ්‍යම පළාත් අධ්‍යාපන අධ්‍යක්ෂවරයාගෙන් අදාල වාර්තාව කැඳවා ඇති බව වාර්තා වේ.හැටන් කලාප අධ්‍යාපන අධ්‍යක්ෂවරයා පසුගියදා උසස්පෙළ විභාග මධ්‍යස්ථානයක් ලෙස යොදා ගන්නා හැටන් අයිලඩ් විද්‍යාලයට අනවසරයෙන් ඇතුල් වී තිබේ.මෙය නීතිවිරෝධි ක්‍රියාවක් වන අතර මේ සම්බන්ධයෙන් විභාග විමර්ශන ඒකකයට පැමිණිල්ලක් ද ලැබී ඇති බව සඳහන්ය.මෙම පැමිණිල්ලට අනුව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා විසින් පරීක්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=63032", "Category": null, "Parent URL": null}