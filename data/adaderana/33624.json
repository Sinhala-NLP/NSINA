{"Source": "Adaderana", "Timestamp": "April 27, 2013 01:02 pm", "Headline": "රුසියාවේ රෝහලක ගින්නකින් 38ක් මරුට", "News Content": "රුසියාවේ රෝහලක හටගත් ගින්නකින් පුද්ගලයින් තිස් අට දෙනෙකු ජීවිතක්ෂයට පත්ව තිබේ. රුසියාවේ මොස්කව් නගරය ආසන්නයේ ග්‍රාමීය ප්‍රදේශයක පිහිටි රෝහලක ගින්න හටගෙන ඇති බව විදෙස් මාධ්‍ය වාර්තා කරන්නේය. ගින්න හටගෙන ඇත්තේ එරට වේලාවෙන් රාත්‍රී 10ට පමණ බව සඳහන්ය. ගින්න හටගන්නා විට රෝහලේ බොහෝ පිරිසක් නින්දේ පසු වු බව වාර්තා වන්නේය. ඒ වන විට අවදියෙන් සිටි හෙදියක් විසින් රෝගීන් දෙදෙනෙකු රෝහලෙන් පිටතට ගෙන ගොස් ඇත.", "URL": "https://sinhala.adaderana.lk/news.php?nid=33624", "Category": null, "Parent URL": null}