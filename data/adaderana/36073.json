{"Source": "Adaderana", "Timestamp": "July 24, 2013 05:54 pm", "Headline": "පාසල් සිසුන්ටත්  මත්ද්‍රව්‍ය අලෙවි කරලා ", "News Content": "අනුරාධපුර නගරයේ ප්‍රධාන පාසලක් ඉදිරිපිට පාසල් සිසුන්ට මත් කුඩු සහ මත් පෙති අලෙවි කළ කාන්තාවක් පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරකට අනුව සිදුකළ හදිසි වැටලීමක දී කාන්තාව අත්අඩංගුවට ගැනීමට හැකිවූ බව අනුරාධපුර පොලීසිය සඳහන් කරයි. අත්අඩංගුවට ගන්නා අවස්ථාවේ දී කාන්තාව සතුව තිබී මත් කුඩු පැකට් 06ක් සහ මත් පෙති අඩංගු කාඩ් කිහිපයක් ද පොලීසිය භාරයට ගෙන තිබේ. සැකකාරිය 30 හැවිරිදි අනුරාධපුර, සංඝමිත්තා මාවතේ පදිංචි විවාහක කාන්තාවක් බව සඳහන් වෙයි සැකකාර කාන්තාව අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36073", "Category": null, "Parent URL": null}