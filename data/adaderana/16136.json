{"Source": "Adaderana", "Timestamp": "May 16, 2011 02:39 pm", "Headline": "මැයි 19 සිට ජූනි 19 දක්වා රණවිරු සැමරුම් මාසයක් ", "News Content": "මාතෘභූමියේ නිදහස වෙනුවෙන් කැප වූ ත්‍රිවිධ හමුදාවට අයත් රණවිරුවන්ට ජාතියේ උත්තමාචාරය පුද කෙරෙන ජාතික රණවිරු සැමරුම මේ මස 27 වැනිදාට යෙදී තිබේ. මේ මස 19 වැනිදා රණවිරු සැමරුම් ප්‍රථම කොඩිය ජනාධිපතිවරයාට පැළඳවීම සිදු කෙරෙන බව මේ සම්බන්ධයෙන් දැනුවත් කිරීම සඳහා ජාතික ආරක්ෂාව පිළිබඳ මාධ්‍ය මධ්‍යස්ථානයේ පැවති මාධ්‍ය හමුවකට එක් වෙමින් අදහස් දැක් වූ එම මධ්‍යස්ථානයේ අධ්‍යක්ෂ ලක්ෂ්මන් හුළුගල්ලේ මහතා පැවසුවේය. එහි දී මේ මස 19 වැනිදා සිට ජූනි මස 19 වැනිදා දක්වා රණවිරු සැමරුම් මාසය ලෙස ප්‍රකාශයට පත් කිරීමට නියමිත බව ද ඔහු එහි දී කියා සිටියේය.", "URL": "https://sinhala.adaderana.lk/news.php?nid=16136", "Category": null, "Parent URL": null}