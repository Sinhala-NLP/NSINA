{"Source": "Adaderana", "Timestamp": "August 13, 2014 09:30 pm", "Headline": "බොදුබලේ වැඩ ගැන කියන්න ඇමතිවරු මහනායක හිමියන් බැහැදකිති", "News Content": "බොදුබල සේනා සංවිධානයේ කි‍්‍රයාකලාපය සම්බන්ධයෙන් දැනුවත් කිරීම සඳහා මැති ඇමතිවරු පිරිසක් අද අස්ගිරි පාර්ශ්වයේ මහනායක අතිපූජ්‍ය උඩුගම ශ‍්‍රී බුද්ධ රක්ඛිත නාහිමියන් හමුවිය. ඊට අමාත්‍ය රාජිත සේනාරත්න, මර්වින් සිල්වා, ජනක බණ්ඩාර තෙන්නකෝන්, සාලින්ද දිසානායක, දුමින්ද දිසානායක යන මහත්වරුන් ද, පාර්ලිමේන්තු මන්ත‍්‍රී තිලංග සුමතිපාල සහ මධ්‍යම පළාත් සභාවේ මන්ත‍්‍රීවරුන් පිරිසක් ද එක්ව සිටි බව අප වාර්තාකරු පැවසීය. බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් විසින් තමන්ට එරෙහිව එල්ල කර ඇති චෝදනා ගැන අස්ගිරි මහනාහිමියන් දැනුවත් කළ බව එහිදී මාධ්‍යවේදීන් අමතමින් අමාත්‍ය රාජිත සේනාරත්න මහතා කීවේය.", "URL": "https://sinhala.adaderana.lk/news.php?nid=45335", "Category": null, "Parent URL": null}