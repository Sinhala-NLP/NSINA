{"Source": "Adaderana", "Timestamp": "October 4, 2012 03:21 pm", "Headline": "පගාවට යටවූ පොලිස් නිලධාරීන් 19 ක් කොටුවෙයි", "News Content": "මෙම වසරේ ගතවූ කාලය තුළ අල්ලස් හෝ දූෂණ විමර්ශන කොමිසන් සභාව විසින් පොලිස් නිලධාරීන් 19 දෙනෙකු අත්අඩංගුවට ගෙන තිබේ. පසුගිය වසරට සාපේක්ෂව මෙම වසර තුළ අල්ලස් චෝදනා සම්බන්ධයෙන් වැඩි පොලිස් නිලධාරීන් පිරිසක් අත්අඩංගුවට ගෙන ඇති බව පොලීසිය පවසයි. පසුගිය වසරේ දී පොලිස් නිලධාරීන් 14 දෙනෙකු අල්ලස් චෝදනා එල්ලවීම හේතුවෙන් අත්අඩංගුවට ගත් බව සඳහන්ය. 2009 වස‍රේ දී අල්ලස් හෝ දූෂණ විමර්ශන කොමිසන් සභාව මගින් පොලිස් නිලධාරීන් 26 දෙනෙකු අත්අඩංගුවට ගෙන ඇති බව පොලීසිය පවසයි. ගතවූ වසර 4 ක කාලය තුළ ලිංගික අල්ලස් ලබාගැනීම සම්බන්ධ නිලධාරීන් දෙදෙනෙකු අත්අඩංගුවට ගෙන ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=28009", "Category": null, "Parent URL": null}