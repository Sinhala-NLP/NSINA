{"Source": "Adaderana", "Timestamp": "October 22, 2017 01:16 pm", "Headline": " දේපල කොල්ලකෑ 3ක් රිමාන්ඩ්", "News Content": "වත්තල ප්‍රදේශයේ විදුලි උපකරණ අලෙවිසැලක් තුළ දේපල කොල්ලකෑම් සම්බන්ධයෙන් අත්අඩංගුවට ගත් කාන්තාවක ඇතුළු පුද්ගලයින් තිදෙනෙකු රක්ෂිත බන්ධනාගාර ගත කර තිබේ. ඊයේ දිනයේ මෙම සැකකාරිය සහ සැකකරුවන් දෙදෙනා වත්තල පොලීසිය විසින් අත්අඩංගුවට ගෙන තිබුණි. ඔවුන් සතුව තිබී අදාළ අලෙවිසැලෙන් සොරකම් කරන ලද ලැප්ටොප් යන්ත්‍ර 7ක්, රූපවාහිනී යන්ත්‍ර 4ක්, ජංගම දුරකථන, ඇතුළු උපකරණ තොගයක් සොයාගත් බව පොලීසිය සඳහන් කළේය. අත්අඩංගුවටගත් පිරිස කෝට්ටේ, සීදුව, සහ මූනමල්දෙණිය යන ප්‍රදේශවල පදිංචිකරුවන් වන අතර ඔවුන් වත්තල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 24 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=79001", "Category": null, "Parent URL": null}