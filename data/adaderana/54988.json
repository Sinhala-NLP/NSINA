{"Source": "Adaderana", "Timestamp": "November 9, 2015 04:43 pm", "Headline": "රාජ්‍ය ආයතනවල හා නිවාසවල කහ ධජයක් ඔසවන්න ", "News Content": "අපවත් වී වදාළ කෝට්ටේ ශ්‍රී නාගවිහාරාධිපති පූජ්‍ය මාදුළුවාවේ සෝභිත හිමියන්ට ගෞරව කිරීමක් ලෙස සෑම රාජ්‍ය ආයතනයකම සහ නිවසකම කහ පැහැති ධජයක් ඔසවන ලෙස ස්‍වදේශ කටයුතු අමාත්‍ය වජි‍ර අබේවර්ධන මහතා ජනතාවගෙන් ඉල්ලීමක් කරයි.ආදාහන පූජෝත්සවය සඳහා ජාති, ආගම් භේදයකින් තොරව සහභාගී වන ලෙසත් අමාත්‍යවරයා‍ ජනතාවගෙන් ඉල්ලා සිටියි.සෝභිත ස්වාමින්වහන්සේගේ අවසන් කටයුතු පූර්ණ රාජ්‍ය අනුග්‍රහය සහිතව පැවැත්වීම සම්බන්ධයෙන් අද පෙරවරුවේ පැවැති විශේෂ කැබිනට් රැස්වීමේදී සාකච්ඡා කෙරුණු බව අමාත්‍යවරයා පැවසුවේය.අපවත්වී වදාළ අතිපූජ්‍ය මාදුළුවාවේ සෝභිත හිමිගේ අදාහන පූජෝත්සවය ලබන 12 වන දින පාර්ලිමේන්තු ක්‍රීඩාංගණයේදී සිදු කිරීමට නියමිත අතර එදින ජාතික ශෝක දිනයක් බවට ද ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=54988", "Category": null, "Parent URL": null}