{"Source": "Adaderana", "Timestamp": "May 29, 2016 11:17 am", "Headline": " කතරගම ගිහින් අතරමග නවතියි", "News Content": "බිබිල - මොණරාගල ප්‍රධාන මාර්ගයේ 17 කණුව ප්‍රදේශයේදී සිදු වූ රිය අනතුරකින් පුද්ගලයින් 07 දෙනෙකු තුවාල ලබා තිබේ.රියදුරුට නින්දයාම හේතුවෙන් වෑන් රථයක් මාර්ගයෙන් ඉවතට පෙරළීයාමෙන් මෙම අනතුර සිදුව ඇති බව පොලීසිය පැවසුවේය.අනතුරින් වෑන් රථයේ ගමන් ගත් කාන්තාවන් තිදෙනෙකු සහ පිරිමි පුද්ගලයින් සිව් දෙනෙකු තුවාල ලබා තිබේ.ඔවුන් මැදගම දිසා රෝහලට ඇතුලත් කිරීමෙන් පසු බරපතළ තත්ත්වයේ පසු වූ තිදෙනෙකු මොණරාගල මූලික රෝහල වෙත මාරකර යවා ඇති බව සඳහන්ය.මෙලෙස අනතුරට ලක්ව ඇත්තේ වව්නියාව සිට කතරගම වන්දනාවේ යමින් සිටි පිරිසක් බව පොලීසිය පැවසුවේය.", "URL": "https://sinhala.adaderana.lk/news.php?nid=60574", "Category": null, "Parent URL": null}