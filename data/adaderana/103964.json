{"Source": "Adaderana", "Timestamp": "February 9, 2019 10:55 am", "Headline": "මත්ද්‍රව්‍ය තොගයක් සමඟ 4ක් අත්අඩංගුවට", "News Content": "නීති විරෝධි මත්ද්‍රව්‍ය තොගයක් සමඟ පුද්ගලයන් සිව්දෙනෙකු නිට්ටඹුව ප්‍රදේශයේදී අත්අඩංගුවට ගෙන ඇත. සැකකරුවන් සතුව තිබී කේරළ ගංජා කිලෝ 13යි ග්‍රෑම් 671ක් සොයාගත් බව සඳහන්. අත්අඩංගුවට ගත් සැකකරුවන්ගෙන් සිදුකළ වැඩිදුර ප්‍රශ්න කිරීම් වලදී නීති විරෝධි අයිස් ග්‍රෑම් 42ක් සමඟ තවත් පුද්ගලයින් දෙදෙනකු අත්අඩංගුවට ගැනීමට හැකි වු බව පොලිස් මධ්‍ය ප්‍රකාශක කාර්යාලය සඳහන් කළේය. සැකරුවන් කොළඹ, රත්නපුර, වත්තල යන ප්‍රදේශවල පදිංචිකරුවන් බව සඳහන්. ඔවුන් අද (09) අත්තනගල්ල මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103964", "Category": null, "Parent URL": null}