{"Source": "Adaderana", "Timestamp": "October 28, 2011 09:11 am", "Headline": "සෞදියේ මීළඟ උරුමය නායෙෆ් බින්ට", "News Content": "සෞදි අරාබියේ රජ පෙළපතේ මීළඟ උරුමකරු ලෙස නායෙෆ් බින් අබ්දුලාසිස් අල් සවුද් නම් කර තිබේ. සුල්තාන් බින් අබ්දුල් අසිස් පසුගිය සතියේ මියයාමෙන් පසු මෙම නම් කිරීම සිදුකර ඇති බව වාර්තා වේ. නායෙෆ් බින් අබ්දුල්ලාසිස් 78 වැනි වියේ පසුවන අතර ඔහු මේ වන විට සෞදි රජයේ නියෝජ්‍ය අග්‍රාමාත්‍ය ධුරය දරයි. 1975 ව‍සරේ සිට එරට අභ්‍යන්තර කටයුතු අමාත්‍යවරයා ලෙස ද ඔහු කටයුතු කළේය. සෞදි අරාබියේ අබ්දුල්ලා රජු මේ වන 87 වැනි වියේ පසුවන අතර පසුගිය කාලය තුළ ඔහු ශල්‍යකර්ම 3 ට ලක් කර තිබුණි.", "URL": "https://sinhala.adaderana.lk/news.php?nid=19630", "Category": null, "Parent URL": null}