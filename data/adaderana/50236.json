{"Source": "Adaderana", "Timestamp": "March 26, 2015 10:47 am", "Headline": "අනියම් සැමියාගේ ප්‍රහාරයෙන් කාන්තාවක් මරුට", "News Content": "පානදුර උතුර, කෙසෙල්වත්ත ප්‍රදේශයේදී තියුණු ආයුධයකින් පහරදී කාන්තාවක ඝාතනය කර තිබේ.ආරවුලක් දුරදිග යාම හේතුවෙන් ඇති වු ගැටුමක් මත අදාළ කාන්තාවගේ අනියම් පුරුෂයා විසින් පහරදීම සිදුකර ඇති බව පොලිසිය පැවසුවේය.පහරදීමෙන් බරපතළ තුවාළ ලැබු කාන්තාව පානදුර මුලික රෝහලට ඇතුළත් කිරීමෙන් පසුව මියගොස් ඇත.මියගොස් ඇත්තේ 38 හැවිරිදි කෙසෙල්වත්ත, දිග්ගලපාර ප්‍රදේශයේ පදිංචිව සිටි කාන්තාවකි.", "URL": "https://sinhala.adaderana.lk/news.php?nid=50236", "Category": null, "Parent URL": null}