{"Source": "Adaderana", "Timestamp": "July 31, 2019 01:38 pm", "Headline": "කාසල්රි සහ මවුස්සාකැලේ ජලාශවලට මත්ස්‍යය පැටවුන් ලක්ෂයක්", "News Content": "ජනාධිපති මෛත්‍රිපාල සිරිසේන මහතාගේ සංකල්පයක් යටතේ ක්‍රියාත්මක කරන ආහාර නිෂ්පාදන ජාතික වැඩසටහනට සමගාමිව කාසල්රි සහ මවුස්සාකැලේ ජලාශවලට රොහු මත්ස්‍යය පැටවුන් ලක්ෂයක් අද (31) මුදා හරිනු ලැබුවේය. මවුස්සාකැලේ ජලාශයට රොහු මත්ස්‍යය පැටවුන් පනස් දහසක් සහ කාසල්රි ජලාශයට මත්ස්‍යය පැටවුන් පනස් දහසක් ලෙස මතස්‍ය පැටවුන් මුදා හැර තිබේ. ජාතික ජල ජීවි වගා සංවර්ධන අධිකාරියේ නුවරඑලිය කාර්යයාලයේ නිලධරින් විසින් ජනාධිපති ලේකම් කාර්යයාලය වෙත ඉදිරිපත් කරන ලද ව්‍යපෘති වාර්තාවක් මත ජනාධිපති ලේකම් කාර්යයාලය මගින් අදිර කිහිපයක් යටතේ කාසල්රි සහ මවුස්සාකැලේ ජලාශවලට සහ වතු ආශ්‍රිත පොකුණු ජලාශවට අදිර කිහිපයක් යටතේ මත්ස්‍යය පැටවුන් මුදා හැරිමට රු මිලියන 16 ක ප්‍රතිපාදන එම කාර්යයාලය වෙත ලබා දි ඇත. නුවරඑලිය දිස්ත්‍රික්කය තුල මන්දපෝෂණ තත්ත්වය අවම කිරිම , මිරිදිය අස්වැන්න සුලභ කිරිම සහ පරිභෝජනය ඉහල දැමිම , වතුකරයේ ජනාතාවට අඩුමිලට මිරිදිය මත්ස්‍යය අස්වැන්න ලබාදිම සහ කාසල්රි සහ මවුස්සාකැලේ ජලාශවල ධිවර කාර්මාන්තයේ නියැලෙන ධිවරයන්ගේ ආර්ථික තත්ත්වය ඉහළ දැමිමේ අරමුණින් මෙසේ ජලාශවලට මත්ස්‍යය පැටවුන් මුදා හරිනු ලබයි. ජනාධිපති ලේකම් කාර්යයාලයේ ප්‍රතිපාදන මත මේ වන විට එම ජලාශයට පලමු අදිරය යටතේ මත්ස්‍යය පැටවුන් හැත්තැ පන්දහසක් මුදා හැර තිබේ. එම ජලාශවලට මේ වන විට ඉස්සන් මත්ස්‍යය පැටවුන් විශාල ප්‍රමාණයක් මුදා හැර ඇති අතර එසේ මුදා හැරි ඉස්සන්ගේ අසවැන්න මේ වන විට එම ජලාශයේ ධිවරයන් විසින් නෙලා ගනු ලබයි. කාසල්රි සහ මවුස්සාකැලේ ජලාශවලට මුදා හැරි රොහු මත්ස්‍යය පැටවුන් ජාතික ජල ජිවි වගා සංවර්ධන අධිකාරි කාර්යයාලය යටතේ පාලනය වන මුරුතවෙල අභිජනන මධ්‍යස්ථානයේ අභිජනනය කරන ලද මත්ස්‍යය පැටවුන් බව ජාතික ජල ජිවි වගා සංවර්ධන අධිකාරි නුවරඑලිය කාර්යයාලයේ ව්‍යපෘති නිලධාරින් බුද්ධික කුෂාන් මහතා කියා සිටියේය.", "URL": "https://sinhala.adaderana.lk/news.php?nid=115430", "Category": null, "Parent URL": null}