{"Source": "Adaderana", "Timestamp": "May 16, 2016 07:15 am", "Headline": " මාස 8ට පොලීසියට එරෙහි පැමිණිලි 1000යි", "News Content": "ගතවූ මාස 08ක පමණ කාලය තුළ පොලිසියට එරෙහිව පැමිණිලි දහසක් පමණ ලැබී ඇති බව පොලිස් කොමිසම පවසයි.පසුගිය ඔක්තෝබර් මාසයේ සිට මෙම පැමිණිලි ලැබී ඇති බව එම කොමිසම සඳහන් කරයි.කෙසේ වෙතත් ලැබුණු පැමිණිලිවලින් 200ක් පමණ විභාග කොට අවසන් කර ඇති බව පොලිස් කොමිසමේ ලේකම් ආරියදාස කූරේ මහතා කියා සිටියේය.බී.බී.සී ලෝක සේවය සමග පැවැති සාකච්ඡාවකදී ඔහු මෙම අදහස් පළ කර තිබේ.පොලිසිය සම්බන්ධයෙන් ලැබෙන පැමිණිලි කාණ්ඩ 03ක් යටතේ වර්ග කළ හැකි බව ඒ මහතා ප්‍රකාශ කරයි.පැමිණිලික් සම්බන්ධයෙන් පොලිසිය ක්‍රියාත්මක නොවීම මින් පළමු වැන්නයි.පොලිසිය සිය බලය අභිබවා ක්‍රියාත්මක විම දෙවන කාරණය වන අතර පක්ෂග්‍රාහිව කටයුතු කිරිම තෙවන කරුණ වන බව සඳහන්ය.කෙසේ වෙතත් පොලිසියට එරෙහිව ලැබී ඇති පැමිණිලි විමර්ශනය කිරිම පොලිස් කොමිසම සතු මූලික කාර්යය භාරය නොවන බව ආරියදාස කුරේ මහතා කියා සිටියි.පොලිස් නිළධාරින් පත් කිරිම, උසස්විම් ලබාදිම, ස්ථාන මාරු කිරිම සහ විනය පාලන කටයුතු පොලිස් කොමිසම වෙත පැවරී ඇති ප්‍රධාන කාර්යයභාරයන් බව ද ඔහු වැඩිදුරටත් සදහන් කරයි.", "URL": "https://sinhala.adaderana.lk/news.php?nid=60174", "Category": null, "Parent URL": null}