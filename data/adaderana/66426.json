{"Source": "Adaderana", "Timestamp": "November 25, 2016 10:31 pm", "Headline": " තලවාකැලේ පාසල් සිසුවාට කිසියම් පිරිසක් පහරදීලා-පරීක්ෂණ අරඹයි ", "News Content": "තලවාකැලේ ප්‍රදේශයේ පාසලක 10වන ශ්‍රේණියේ ඉගෙනුම ලබන සිසුවෙකුට කිසියම් පිරිසක් විසින් පහරදී තුවාල සිදුකළා යැයි කියන සිද්ධියක් සම්බන්ධයෙන් තලවාකැලේ පොලීසිය විමර්ශන ආරම්භ කර තිබේ.පෙරේදා(23) පස්වරු දෙකයි තිහට පමණ මෙම පහරදීම සිදුව ඇති බව විමර්ශනවලදී අනාවරණ වී ඇත.පහරකෑමට ලක් වූ සිසුවා මේ වන විට තලවාකැලේ රෝහලේ ප‍්‍රතිකාර ලබන බව අද දෙරණ වාර්තාකරු පවසයි.පහරකෑමට ලක් වූ අදාළ සිසුවාගේ දකුණු අතට දැඩි තුවාල සිදුව ඇති අතර හිසටද තුවාල සිදුව ඇති බව වාර්තා වෙයි.අදාළ සිසුවා පාසල නිම වී තම නිවසට යන අතර තුර දුම්රිය මාර්ගයේදී නාදුනන පිරිසක් විසින් මෙම පහරදීම සිදු කළ බව සඳහන්ය. සිද්ධිය සම්බන්ධයෙන් තලවාකැලේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66426", "Category": null, "Parent URL": null}