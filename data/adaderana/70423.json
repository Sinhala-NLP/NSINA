{"Source": "Adaderana", "Timestamp": "March 4, 2017 03:42 pm", "Headline": " ජල විදුලි නිෂ්පාදනය අභියෝගයක් වෙලා", "News Content": "වියළි කාලගුණයත් සමඟ ජලාශවල ජල ධාරිතාව සියයට 32ක ප්‍රමාණයක් පමණක් පවතින බැවින් මේ වන විට ජල විදුලි නිෂ්පාදනය අභියෝගයක් වී ඇති බව විදුලි බල මණ්ඩලය පවසයි. එම නිසා මේ වන විට සියයට 08ක පමණ ප්‍රමාණයක ජල විදුලිය නිෂ්පාදනය කෙරෙන අතර ඉතිරි විදුලි අවශ්‍යතාව තාප බලාගාරවලින් සපයා ගැනීමට සිදුව ඇති බව එම මණ්ඩලයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේය. පානීය ජල අවශ්‍යතාවයට සහ කෘෂිකාර්මික කටයුතුවලට ජලය ලබාදීමට සිදුවන බැවින් ජලාශවල ජල ධාරිතාවය අරපිරිමැස්මෙන් භාවිතා කිරීමට සිදුවන බව සුලක්ෂණ ජයවර්ධන මහතා සඳහන් කළේය. එමෙන්ම මේ දිනවල දෛනික විදුලි අවශ්‍යතාවයේ ද ඉහළ යාමක් පවතින බැවින් විදුලිය අරපිරිමැස්මෙන් භාවිතා කරන ලෙස විදුලිබල මණ්ඩලය ජනතාවට දැනුම් දෙන බව සුලක්ෂණ ජයවර්ධන මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=70423", "Category": null, "Parent URL": null}