{"Source": "Adaderana", "Timestamp": "January 15, 2018 08:24 am", "Headline": "ආණමඩුව කාර්මික විද්‍යාලයේ ඉදිකිරීම් ඇමති රංගේ බණ්ඩාරගේ නිරීක්ෂණයට ", "News Content": "යෝජිත ආණමඩුව කාර්මික විද්‍යාලයේ ඉදිකිරීම් මේ වන විට සිදු වෙමින් පවතී. මෙම විද්‍යාලය වෙනුවෙන් රජය වෙන් කර ඇති මුදල රුපියල් ලක්‍ෂ 3882 ක් වන අතර නව ලොවට ගැලපෙන පාඨමාලා හැදෑරීම මෙරට තරුණ තරුණියන් වෙත අවස්ථාව උදා කිරීම මෙහි අරමුණයි. පොතේ දැනුමට පමණක් සීමා නොවන ප‍්‍රායෝගිකව කුසලතාවන් වර්ධනය කර ගත හැකි පරිදි පාඨමාලා සකස් කිරීමට මෙම ව්‍යාපෘතිය යටතේ පියවර ගන්නා බව වාරිමාර්ග රාජ්‍ය අමාත්‍ය පාලිත රංගේ බණ්ඩාර මහතා පැවසීය. ආණමඩුව නගරයට නුදුරින් ඉදි කෙරෙන මෙම කාර්මික විද්‍යාල භූමිය අක්කර ගණනාවකින් සමන්විත වන අතර, ලෝකයේ වැඩි ඉල්ලූමක් සහිත ක්ෂේත්‍ර මත පදනම් වෙමින් පාඨමාලා සකස් කිරීමටද නියමිත බව අමාත්‍යවරයා ප්‍රකාශ කළේය. ඔහු මේ බව කියා සිටියේ අදාළ ඉදිකිරීම් පිළිබඳ විමසා බැලීමේ නිරීක්‍ෂණයකට ඊයේ (14) දිනයේ එක්වෙමින්.", "URL": "https://sinhala.adaderana.lk/news.php?nid=82981", "Category": null, "Parent URL": null}