{"Source": "Adaderana", "Timestamp": "September 6, 2017 12:42 pm", "Headline": "ජනපති ප්‍රධානත්වයෙන් විශේෂ අමාත්‍ය මණ්ඩල රැස්වීමක්", "News Content": "විශේෂ අමාත්‍ය මණ්ඩල රැස්වීමක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මේ වන විට පැවැත් වෙයි. අද(06) දහවල් 12.00 වන විට අමාත්‍ය මණ්ඩල රැස්වීම සඳහා සහභාගී වන ලෙස සියලු අමාත්‍යවරුන්ට දැනුම් දී තිබූ බව වාර්තා වෙයි. අමාත්යඅ මණ්ඩල රැස්වීම ඊයේ(05) දිනයේ පැවැත්වීමට නියමිතව තිබුණ ද රජයේ නිවාඩු දිනයක් බැවින් එය පැවැත්වුණේ නැහැ. කෙසේවෙතත් විශේෂ කරුණු කිහිපයක් පිළිබඳ සාකච්ඡා කිරීම සඳහා අද දිනයේ අමාත්‍ය මණ්ඩල රැස්වීම කැඳවා ඇති බව සඳහන් වෙයි. 20 වන ආණ්ඩුක්‍රම ව්‍යවස්ථා සංශෝධනපනත් කෙටුම්පත පළාත් සභා කිහිපයකදි පරාජයට පත් විම සහ ඒ සම්බන්ධයෙන් ඇති වු ගැටලුකාරි තත්ත්වයන් පිළිබඳව මෙම අමාත්‍ය මණ්ඩල රැස්වීමේ දී විශේෂයෙන් සාකච්ඡාවට ලක් වනු ඇති බව දේශපාලන ආරංචි මාර්ග සඳහන් කළේය. මීට අමතරව පසුගිය සදුදා ඉදිරිපත් කෙරුණු රජයේ ආර්ථික වැඩපිළිවෙල පිළිබදව ද මෙම රැස්වීමේ දී සාකච්ඡා කිරීමට නියමිත බව සඳහන් වෙයි. මේ අතර ජනාධිපති මෛත්‍රීපාල සිරිසේන මහතා සහ ශ්‍රී ලංකා නිදහස් පක්ෂයේ පසුපෙළ මන්ත්‍රී කණ්ඩායම අතර සාකච්ඡාවක් අද පැවැත්විමට නියමිත බව වාර්තා වෙයි. අද රාත්‍රී 8.00ට ජනාධිපති නිල නිවසේ දී මෙම සාකච්ඡාව පැවැත්වෙන බව සඳහන් වෙයි. පසුපෙල මන්ත්‍රීරුන් සිදුකළ ඉල්ලීමකට අනුව ජනාධිපතිවරයා විසින් අදාළ සාකච්ඡාව ලබා දී තිබේ.", "URL": "https://sinhala.adaderana.lk/news.php?nid=77194", "Category": null, "Parent URL": null}