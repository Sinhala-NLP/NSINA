{"Source": "Adaderana", "Timestamp": "February 19, 2013 02:45 pm", "Headline": "කිසිදු සිසුවෙකුට අසාධාරණයක් කරන්නේ නෑ", "News Content": "නීති ප්‍රවේශ විභාගයේ විෂය මාලාව සංශෝධනය කිරීමට ගත් තීරණයට අනූව කිසිදු ශිෂ්‍යයෙකුට අසාධාරණයක් නොවන පරිදි කටයුතු කරන බව අධිකරණ අමාත්‍ය රවුෆ් හකීම් මහතා පවසයි. මේ පිළිබඳ අගවිනිසුරුවරයාගෙන් පවා තමා උපදෙස් ලබාගත් බවද ඔහු සඳහන් කරයි. එසේම ඒ පිළිබඳව අගවිනිසුරුවරයා මුණ ගැසී සාකච්ඡා කළ බවද රවුෆ් හකීම් මහතා අද (19) පාර්ලිමේන්තුවේදී පැවසීය. පාර්ලිමේන්තු අනුර කුමාර දිසානායක මහතා විසින් නැගූ ප්‍රශ්නයකට පිළිතුරු වශයෙන් අධිකරණ අමාත්‍යවරයා මේ බව සඳහන් කළේය. නීති ප්‍රවේශ විභාගය සංශෝධනය කිරීමට ගත් තීරණයෙන් සිසුන්ට අසාධාරණයක් සිදුව ඇති බවට අනුර කුමාර දිසානායක මහතා පාර්ලිමේන්තුවේදී කරන ලද ප්‍රකාශයකට පිළිතුරු වශයෙන් ඔහු රවුෆ් හකීම් මහතා මේ බව පැවසීය.", "URL": "https://sinhala.adaderana.lk/news.php?nid=31768", "Category": null, "Parent URL": null}