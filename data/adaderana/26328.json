{"Source": "Adaderana", "Timestamp": "August 5, 2012 09:11 am", "Headline": "මාල හොරෙක් මාට්ටු", "News Content": "රන් මාල කොල්ලකෑම්වලට සම්බන්ධ සැකකරුවෙකු තංගල්ල කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් සැකපිට අත්අඩංගුවට ගෙන තිබේ. ඊයේ (04) පස්වරුවේ යතුරු පැදියකින් ගමන් කරමින් සිටිය දී අත්අඩංගුවට ගත් මෙම සැකකරුගෙන් සිදුකළ ප්‍රශ්න කිරීම්වලදී අපරාධ රැසක් සම්බන්ධයෙන් තොරතුරු අනාවරණය වු බව පොලිසිය පැවසුවේය. වළස්මුල්ල සහ ඇඹිලිපිටිය ප්‍රදේශවලදී සැකකරු විසින් සොරාගත් රන් භාණ්ඩවලින් කොටසක් ද පොලිස් භාරයට ගෙන තිබේ. සැකකරු අද (05) තංගල්ල මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26328", "Category": null, "Parent URL": null}