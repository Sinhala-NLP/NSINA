{"Source": "Adaderana", "Timestamp": "August 16, 2019 03:55 pm", "Headline": "ආර්ථිකයට වඩා ගෝඨාගෙන් බලාපොරොත්තු වෙන්නේ රටේ ආරක්ෂාව-එස්.එම්", "News Content": "ගෝඨාභය රාජපක්ෂ මහතා විසින් කඩා වැටුණු ආර්ථීකය ගොඩනැඟීමට වඩා රටේ ජාතික ආරක්ෂාව ස්ථාපිත කරනු ඇති බවට ජනතාව බලාපොරොත්තුව වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම් චන්ද්‍රසේන මහතා පවසයි. අද පැවති මාධ්‍ය හමුවකදී සිය අදහස් දක්වමින් ඒ මහතා මේ බව ප්‍රකාශ කළේය. එහිදී වැඩිදුරටත් අදහස් දැක්වු ඒ මහතා මෙසේ ප්‍රකාශ කළේය. \"පසුගිය 11 වැනිදා ශ්‍රී ලංකා පොදුජන පෙරමුණේ ජනාධිපති අපේක්ෂකය නම් කළ පසුව ගෝඨාභය රාජපක්ෂ මහතා පළමුවෙන්ම කැලණිය රජ මහා විහාරයට ගොස් ආගමික වතාවත්වල නිරත වුණා. පසුව අනුරාධපුර රුවන්වැලි මහා සෑය අබියස ස්වාමීන් වහන්සේලා 1500 ක් වැඩම කර ජය පිරිත සජ්ඣායනා කරලා ගෝඨාභය රාජපක්ෂ මැතිතුමාට ආගමික ආශිර්වාදය ලබා දුන්නා. ඒ සෑම මොහොතකම අපි දැකපු දෙයක් තමයි කැලණියේ සිට රුවන්වැලි මහා සෑය සිට කතරගමට යන තෙක් ආගමික සිද්ධස්ථානවල ආගමික කටයුතු කරන අවස්ථාවන් වලදී ආගමික නායකයෝ සියලූ දෙනාම කියා සිටියේ රටේ ආරක්ෂාව සඳහා ගෝඨාභය රාජපක්ෂ මැතිතුමා වැනි කෙනෙක් ඉදිරිපත් කිරීමෙන් අපේ රට ආරක්ෂා කරන්න පුලූවන් කියන එක. අද සෑම කෙනෙක්ම බලාපොරොත්තුවෙන් ඉන්නේ කඩා වැටිච්ච ආර්ථීකයටත් වඩා රටේ ජාතික ආරක්ෂාව ස්ථාපිත කරන එක. දැන් සජිත් ප්‍රේමදාස මහත්මයා ගෙවල් හදලා දෙනවා, පාසල් නැති ළමයින්ට පාසල් යාමට පහසුකම් සලස්වලා දෙන්න මම මේ වගේ විශාල දීමනා ලබා දෙනවා වගේ කතා කියාගෙන යනවා. මේ වගේ ප්‍රකාශන බොරු පොරොන්දු අවශ්‍ය නෑ. පළමුව අවශ්‍ය වෙන්නේ රටේ ජාතික ආරක්ෂාව. ඒ සඳහා සුදුසු පුද්ගලයකු ඉදිරිපත් කරලා තියෙනවා. තවමත් රනිල් වික්‍රමසිංහ අගමැති තුමා යන යන තැන කියන්නේ අපි ඔක්කොම සාකච්ඡා මාර්ගයෙන් විසඳනවා කියලා. පැහැදිලි ඛෙදීමක් එක්සත් ජාතික පක්ෂය තුළ දැකිය හැකියි. සජිත් ප්‍රේමදාස පැහැදිලිව කියනවා, ජනාධිපති අපේක්ෂක කම දුන්නේ නැත්තම් ඉන් ඉවත් වෙලා වෙනම ලකුණකින් ජනාධිපතිවරණයට තරග කරනවා කියලා. තව පිරිසක් කියනවා රවී කරුණානායක ඇතුළු තව පිරිසක් පක්ශයේ නායකත්වය සජිත් ප්‍රේමදාසට දුන්නොත් අපි හතර දෙනෙක් පක්ෂයෙන් ඉවත් වෙනවා කියනවා. මේ කතා දැන් ප්‍රසිද්ධියේ ප්‍රකාශ කියනවා. මෙහෙම ගියොත් එක්සත් ජාතික පක්ෂය දෙක තුනකට කැඩිලා විනාශ වෙනවමයි. එක්සත් ජාතික පක්ෂයේ විනාශයට හේතුව තමයි බලයට ඒම සඳහා කෙටි මාර්ග සොයා යෑම. ගිය වතාවේ තමන්ගේ පක්ෂයේ අපේක්ෂකයින් දැම්මෙ නැති නිසා තමයි එජාපයේ හිටපු මහලේකම්වරයා තිස්ස අත්තනායක මහත්මයා අයින් වෙලා ගියේ. එක්සත් ජාතික පක්ෂයට කිසිම අවස්ථාවක පක්ෂයක් හැටියට තමන්ගේ ජනාධිපතිවරණ අපේක්ෂකයෙක් මැතිවරණයකට තෝරගන්න බැරි තත්වයකට තමයි පත්වෙලා පත් වෙලාතියෙන්නේ. ඒ නිසා මේ වතාවේ පක්ෂ නායකත්වය පිළිබඳව ඔවුන් අතර බලූ පොරයක් ඇතිවෙලා තියෙනවා. අපි පැහැදිලිව කියනවා සියයට 60 කට වැඩිය ඉතිහාසගත වැඩිම ඡන්ද සංඛ්‍යාවක් ගෝඨාභය රාජපක්ෂ මැතිතුමාට ලැඛෙනවා. එයට ප්‍රධාන හේතු වෙන්නේ රටේ ආර්ථීකය බින්දුවටම කඩා කඩා වැටී තිබිම, රටේ සංස්කෘතිය සම්පූර්ණයෙන්ම විනාශ කිරීම, ආගමික වශයෙන් ඛෙදීම, ජාතීන් වශයෙන් අද එකමුතු කමක් නැති වීම හා රටේ ආරක්ෂාව සම්පූර්ණයෙන්ම විනාශ කිරීම යන කරුණු, මේ විදියට සෑම අංශය ම කඩා වැටීම රටේ ජනතාවට බරපතල ලෙස දැනිලා තියෙනවා. ජාති භේදයකින් තොරව ආගම් භේදයකින් තොරව පක්ෂ භේදයකින් තොරව අපි ජාතික අපේක්ෂකයා ලෙස ගෝඨාභය රාජපක්ෂ මැතිතුමා නම් කළා. ඒ නිසා අපේ ජයග්‍රහණය ස්ථීරයි. කවුරු මොනවා කිව්වත් රටට සාමය අවශ්‍ය වෙලා තියෙනවා. රටේ ආර්ථීකය ගොඩ නගන්න රටේ ජනතාවට අවශ්‍ය වෙලා තියෙනවා. ඒ නිසයි මහින්ද රාජපක්ෂ මැතිතුමා පොදුජන පෙරමුණ ඇතුළු ඒකාබද්ධ විපක්ෂය සමග සාකච්ඡා කරලා ජනතාවට අවශ්‍ය නායකයා ලබා දුන්නේ.\"", "URL": "https://sinhala.adaderana.lk/news.php?nid=116708", "Category": null, "Parent URL": null}