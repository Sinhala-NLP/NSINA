{"Source": "Adaderana", "Timestamp": "September 2, 2013 01:23 pm", "Headline": "සමනල රක්ෂීතයේ හූනන් සහ හිකනලුන් ඇල්ලු අයෙක් දැලේ ", "News Content": "රත්නපුර - සමනල රක්ෂිතයට අනවසරයෙන් ඇතුළු වී එහි සිටින වන සතුන් කිහිප දෙනෙකු අල්ලාගත් පුද්ගලයෙකු අත්අඩංගුවට ගෙන තිබේ. අදාළ පුද්ගලයා විසින් රක්ෂිතයේ සිටි කැලෑ හූනන් සහ හිකනලුන් පන පිටින් අල්ලාගෙන සිටි බව වන ජීවී නිලධාරීන් පවසයි. සැකකරු සතුව තිබී ඩී.එන්.ඒ කොටස් අඩංගු සාම්පල් බහළුම් 7 ක් , දත්ත සටහන් පොතක්, පරීක්ෂණ නල 37 ක් සහ රසායනික ද්‍රව්‍ය අඩංගු බඳුනක් ද වනජීවී නිලධාරීන් භාරයට ගෙන තිබේ. සැකකරු රත්නපුර මහේස්ත්‍රාත් වරයා වෙත ඉදිරිපත් කිරීමෙන් පසු ලබන 13 වැනි දින දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=37094", "Category": null, "Parent URL": null}