{"Source": "Adaderana", "Timestamp": "September 6, 2010 04:15 pm", "Headline": "කාන්තාවන් රැවටූ අනංග සක්විත්තා හිරගෙට", "News Content": "ධනවත් කාන්තාවන් පස්දෙනෙකු විවාහ කරගනිමින් මුදල් සහ රන් ආභරණ වංචා කළ බවට සැලකෙන\"අනංග සක්විත්තා\"ලෙස හැඳින්වෙන පුද්ගලයා ලබන 17 වන දින දක්වා රක්ෂිත බන්ධනාගාර ගත කිරීමට මාතලේ දිසා විනිසුරු සරත් දිසානායක මහතා නියෝග කර තිබේ. සැකකරු නාවුල, අරංගලදී පසුගිය 02 වනදා රත්තොට පොලිසිය විසින් අත් අඩංගුවට ගෙන අධිකරණය හමුවට පැමිණ වූ අවස්ථාවේ මෙම නියෝගය සිදුකර ඇත. පෞද්ගලික ආයතනයක සාමාන්‍ය සේවකයකු වන මෙම සැකකරු ඉංජිනේරුවරයෙකු බව පවසා කාන්තාවන් මුලා කොට විවාහ කරගෙන ඇති බව මූලික පොලිස් පරීක්ෂණ වලදී අනාවරණය වී තිබේ. විදේශගතව සිට මෙරටට පැමිණි කාන්තාවන්, වැන්දඹු ධනවත් කාන්තාවන් විවාහ කර ගනිමින් කාලයක් තිස්සේ මෙම වංචාව සිදුකර ඇති බවට ද තොරතුරු හෙළි වී ඇති බව වාර්තා වේ. රත්තොට ප්‍රදේශයේ කාන්තාවක කළ පැමිණිල්ලක් අනුව පරීක්ෂණ පැවැත්වීමේදී සැකකරු පිළිබඳ තොරතුරු අනාවරණය කර ගැනීමට හැකිවූ බව රත්තොට පොලිසිය විසින් අධිකරණයට වාර්තා කර ඇත.", "URL": "https://sinhala.adaderana.lk/news.php?nid=10679", "Category": null, "Parent URL": null}