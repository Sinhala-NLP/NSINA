{"Source": "Adaderana", "Timestamp": "June 15, 2019 05:11 pm", "Headline": "ජනමත විචාරනයකට යන්න සූදානම් කියලා ආරංචියි - රෝහිත", "News Content": "ජනාධිපතිවරයා දිවයිනට පැමිණීමෙන් පසු පාර්ලිමේන්තු මැතිවරණයක් අවශ්‍යද, නැද්ද යන්න පිළිබඳව ජනමත විචාරණයක් පැවැත්වීමට සූදානම් බවට තොරතුරු ලැබී ඇතැයි පාර්ලිම්න්තු මන්ත්‍රී රෝහිත අබේගුණවර්ධන මහතා පවසයි. මන්ත්‍රීවරයා මේ බව සදහන් කළේ, අද (15) කොළඹ පැවති ප්‍රවෘත්ති සාකච්ඡාවකට එක්වෙමින්. \"ජනපති සහ අගමැති චුලෝදර, මහෝදර වගේ ද්වන්ද සටනකට ලෑස්ති වෙලා. 18 කැබිනට් එක රැස්වෙනවා කියනවා. එදාටම පාර්ලිමේන්තුවත් රැස්වෙනවා පාර්ලිමේන්තුව ඉතාම උණුසුම් තත්ත්වයකට පත් වෙන්න පුළුවන්. අපිට ලැබෙන අලුත්ම ආරංචිය ජනාධිපවරයාට ඇති බල පාවිච්චි කරමින් ජනමත විචාරණයකට යන්න සූදානම් වෙනවා. ජනමත විචාරනයකින් අහයි දැන් තියෙන තත්ත්වයත් එක්ක පාර්ලිමේන්තු මැතිවරණයක් ඕනෙද? නැද්ද? එසේනම් අගමැතිවරයා දැන් කරන්න තියෙන්නේ 18වනදාට පාර්ලිමේන්තුවට යෝජනාවක් ගේන්න විසුරුවන්න අපි ඒකාබද්ධ විපක්ෂය හැටියට ඡන්දය දෙනවා තුනෙන් දෙක ගන්න එතකොට ජනමත විචාරණයකට යන්න අවශ්‍ය නැහැ එයට මුවාවී ජනාධිපතිවරණය කල්දාන්න බැහැ\" යනුවෙන් ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=112038", "Category": null, "Parent URL": null}