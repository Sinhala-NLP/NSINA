{"Source": "Adaderana", "Timestamp": "September 23, 2018 09:27 am", "Headline": "මාලදිවයින් ජනාධිපතිවරණය ඇරඹේ", "News Content": "ආන්දෝලනයකට තුඩුදී ඇති මාලදිවයින් ජනාධිපතිවරණය ආරම්භ වී තිබේ. වත්මන් ජනාධිපති අබ්දුල්ලා යමීන් ජනාධිපතිවරණය සඳහා නැවත තරඟ කරන අතර විරුද්ධ පාක්ෂයේ අපේක්ෂයා ලෙස ඊබ්රහීම් මොහොඩ් සෝලී තරඟවදියි. වත්මන් ජනාධිපති අබ්දුල්ලා යමීන් චීන හිතවාදියෙකු වන අතර විරුද්ද පක්ෂයේ අපේක්ෂකයා ඉන්දියානු හිතවාදියෙකු ලෙස හැඳින්වේ. බොහෝ දෙනෙකු ප්‍රකාශ කරන්නේ මෙම ජනාධිපතිවරණය විනිවිද භාවයකින් හා සාධාරණ බවකින් තොර මැතිවරණයක් බවයි. කෙසේ නමුත් ජනාධිතිවරණය පැවැත්වීමට පෙර දිනයේ විරුද්ධ පක්ෂයෙන් තරඟ කරන ඊබ්රහීම් මොහොඩ් සෝලීගේ කාර්යාලය එරට පොලීසිය විසින් පරික්ෂාවට ලක් කර තිබේ. ජාත්‍යන්තර විශ්ලේෂකයන් මෙම ජනාධිපතිවරණ නිරීක්ෂණ කටයුතු සිදු කිරීම සඳහා පැමිණීම ප්‍රතික්ෂේප කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=96569", "Category": null, "Parent URL": null}