{"Source": "Adaderana", "Timestamp": "December 4, 2017 02:22 pm", "Headline": "දොඩම්දෙණියේ පවුල් 102ක් මාරයාට අභියෝග කරයි- 4ක් පසුබසියි- දිසාපති බලා සිටී", "News Content": "මාතලේ දොඩම්දෙණිය ප්‍රදේශය නායයෑමේ අවධානමක් පවතින බැවින් එම ප්‍රදේශයේ පවුල් 106ක් වෙත එම ස්ථානයෙන් ඉවත්විමට කැමැත්ත පලකර ලිපි ලබාදෙන ලෙස කරන ලද ඉල්ලීමට 04 දෙනෙකු පමණක් එකගතාව පලකර ඇතැයි මාතලේ ප්‍රාදේශීය ලේකම් කේ. පී. මධුවන්ති මහත්මිය පැවසීය.ජාතික ගොඩනැගිලි පර්යේෂණ ආයතනය හා ආපදා කළමනාකරණ මධ්‍යස්ථානය විසින් සිදු කරණ ලද පරික්ෂණයන්ට අනුව එම ප්‍රදේශය නායයෑමේ දැඩි අවධානම් සහිත ප්‍රදේශයක් ලෙස නම් කර තිබේ.ඒ අනුව එම ප්‍රදේශයේ නිවාස 106ක පවුල් සදහා මාතලේ නගරය අවටින් විකල්ප ඉඩම් ලබා දීම සදහා ඉඩම් අත්පත් කරගැනිමට පෙර එම ස්ථානයේ පදිංචියට යාමට කැමැත්ත ප්‍රකාශ කර ලිපි ලබා දෙන ලෙස නායයෑම් අවධානම් පවුල්වෙත ප්‍රාදේශීය ලේකම් කාර්යාලය මගින් ඉලලීමක් කර තිබේ.එම ඉල්ලීමට මේ වන විට 04 දෙනෙකු පමණක් එකගතාව පලකර ලිපි ලබා දී ඇති නමුත් එම ප්‍රමාණය වෙනත් විකල්ප ඉඩමක් අත්පත්කරගෙන ඔවුන්වෙත ලබා දිමට ප්‍රමාණවත් නෙවෙන බැවින් එම විකල්ප ඉඩම් ලබාදීමේ වැඩසටහන අවධානම් තත්වයක් පවතින බව ප්‍රාදේශීය ලේකම් වරිය වැඩි දුරටත් සදහන් කළේය.", "URL": "https://sinhala.adaderana.lk/news.php?nid=81019", "Category": null, "Parent URL": null}