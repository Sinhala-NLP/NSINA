{"Source": "Adaderana", "Timestamp": "August 13, 2018 03:09 pm", "Headline": "පවුල් සෞඛ්‍ය සේවා නිලධාරින් 1300 ක් බඳවා ගැනීමට කටයුතු කරනවා", "News Content": "පවුල් සෞඛ්‍ය සේවා නිලධාරින් 1300 දෙනෙකු කඩිනමින් බඳවා ගැනීමට කටයුතු කරන බව සෞඛ්‍ය අමාත්‍යංශය පවසයි. පවුල් සෞඛ්‍ය සේවා නිලධාරිගේ හිඟයට විසදුමක් ලෙස මෙම බඳවා ගැනිම් සිදු කරන බව එම අමාත්‍යංශය සඳහන් කළේය. පවුල් සෞඛ්‍ය සේවා නිලධාරින් මුහුණදෙන ගැටළු සම්බන්ධයෙන් සෞඛ්‍ය අමාත්‍ය රාජිත සේනාරත්න මහතා සමඟ පැවැති සාකච්ඡාවකදි අදාළ තීරණය ගෙන තිබේ. මේ වන විටත් හෙද පාසල්වල පවුල් සෞඛ්‍ය සේවා නිලධාරින් 473 දෙනෙකු පුහුණුව ලබන අතර ඔවුන්ගේ පුහුණුව නිමා වූ පසු කඩිනමින් පත්වීම් ලබාදීමට කටයුතු කරන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=94338", "Category": null, "Parent URL": null}