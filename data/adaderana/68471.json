{"Source": "Adaderana", "Timestamp": "January 23, 2017 05:25 pm", "Headline": " අල්ලස්ගත් නියෝජ්‍ය විදුහල්පතිනියට වැඩ වරදී", "News Content": "සිසුවියක් පාසලට ඇතුළත් කරගැනීම වෙනුවෙන් අල්ලස් ලබා ගත් අකුරණ ප්‍රදේශයේ පාසලක නියෝජ්‍ය විදුහල්පතිනිය අත්අඩංගුවට ගෙන තිබේ.පාසලේ හයවන ශ්‍රේණිය සඳහා ශිෂ්‍යාවක් ඇතුළත් කර ගැනීම වෙනුවෙන් අදාළ නියෝජ්‍ය විදුහල්පතිනිය විසින් රුපියල් 7500 ක මුදලක් අල්ලස් වශයෙන් ඉල්ලා ඇති අතර රුපියල් 5000 ක මුදලක් ලබා ගන්නා අවස්ථාවේ දී ඇය අත්අඩංගුවට ගෙන ඇති බව වාර්තා වේ.අදාළ අල්ලස් මුදල ලබා ගන්නා අවස්ථාවේ දී අල්ලස් හා දූෂණ විමර්ශන කොමිසන් සභාවේ නිලධාරීන් පිරිසක් විසින් ඇය අත්අඩංගුවට ගෙන තිබේ.අනතුරුව සැකකාර නියෝජ්‍ය විදුහල්පතිවරිය මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68471", "Category": null, "Parent URL": null}