{"Source": "Adaderana", "Timestamp": "June 10, 2010 08:15 am", "Headline": "බැලැස්ටි ජලය මුදාහැරීම සාගර දූෂණයට හේතුවක් ", "News Content": "නැවක සමතුලිතතාව පාලනය කිරීම සඳහා යොදා ගනු ලබන බැලැස්ටි ජලය සාගරයට ‍මුදා හැරීම හේතුවෙන් සාගරය දූෂණය වීමක් සිදුවන බව සමුද්‍රීය පරිසර ආරක්ෂණ අධිකාරිය පවසයි. මෙමගින් සිදුවන පරිසර සමතුලිතතාව බිඳ වැටීම හේතුවෙන් සමාජීය හා ආර්ථික හානි මෙන්ම සෞඛ්‍ය ගැටලු මතුවීමේ අවධානමක් පවතින බව ද එම අධිකාරිය පෙන්වා දෙයි. මෙමගින් සිදුවන හානිය වැළැක්වීම සඳහා ලොව බොහෝ රටවල් නියමු ව්‍යාපෘති ආරම්භ කර තිබේ. ඒ යටතේ දකුණු ආසියාතික සැලැස්ම සඳහා ඉන්දියාව විසින් රටවල් 6ක් තෝරාගෙන ඇති අතර එයට ශ්‍රි ලංකාව ද ඇතුළත් කර ඇති බව ‍සමුද්‍රීය පරිසර ආරක්ෂණ අධිකාරිය පවසයි.", "URL": "https://sinhala.adaderana.lk/news.php?nid=8921", "Category": null, "Parent URL": null}