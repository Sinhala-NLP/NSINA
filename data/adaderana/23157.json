{"Source": "Adaderana", "Timestamp": "March 29, 2012 01:51 pm", "Headline": "රිය අනතුරු 02 න් මරණ 02 ක් ", "News Content": "මන්නාරම, තාල්පාඩු මාර්ගයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. මැදවච්චිය - තලෙයිමන්නාරම දුම්රිය මාර්ගයේ ඉදිකිරීම් කටයුතු සඳහා උපයෝගී කරගත් ට්‍රැක්ටර් බවුසර් රථයක් සහ ටිපර් රථයක් එකිනෙක ගැටීමෙන් අනතුර සිදුව ඇති බව සඳහන්ය. අනතුරින් තුවාල ලැබූ ට්‍රැක්ටර් බවුසරයේ රියදුරු මන්නාරම රෝහලට ඇතුළත් කිරීමේ දී මියගොස් ඇති බව පොලිසිය පැවසීය. මියගොස් ඇත්තේ මන්නාරම ප්‍රදේශයේ පදිංචිව සිටි 45 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇත. මේ අතර ඇහැලියගොඩ, ඉහලකන්ද ප්‍රදේශයේ දී යතුරුපැදියක් ලොරි රථයක ගැටීමෙන් සිදුවූ අනතුරකින් යතුරුපැදිකරු ජීවිතක්ෂයට පත්ව තිබේ. අනතුරින් ජීවිතක්ෂයට පත්ව ඇත්තේ කිරිඇල්ල ප්‍රදේශයේ පදිංචිව සිටි 33 හැවිරිදි පුද්ග‍ලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(29) අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23157", "Category": null, "Parent URL": null}