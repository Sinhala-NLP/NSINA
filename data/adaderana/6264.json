{"Source": "Adaderana", "Timestamp": "January 26, 2010 03:57 pm", "Headline": "ෆොන්සේකා ජන්ද ලැයිස්තුවෙ නෑ", "News Content": "ජන්ද හිමි නාම ලේඛනයේ තම නම සඳහන් නොවන බවත්, එමනිසා ජන්දය ප්‍රකාශ කිරීමට තමන්ට අවස්ථාව නොමැති බවත් ජනාධිපති අපේක්ෂක ජෙනරාල් සරත් ෆොන්සේකා මහතා පවසයි. අද පැවති මාධ්‍ය හමුවක් අමතමින් ඒ මහතා මේ බව පැවසීය. නමුත් ආණ්ඩුක්‍රම ව්‍යවස්ථාවේ 31-1 වගන්තියට අනුව ශ්‍රී ලාංකික පුරවැසියකු ලෙස ජනාධිපතිවරණ අපේක්ෂකයකු ලෙස ඉදිරිපත්වීමේ හැකියාව තමන් සතු බවද එහිදී ඒ මහතා වැඩිදුරටත් සඳහන් කළේය නමුත් අද උදෑසන \"අද දෙරණ\" කළ විමසීමකදී සරත් ෆොන්සේකා මහතාට ජන්දය හිමිබවත්, නමුත් ආරක්ෂක හේතූන් මත ඔහු ජන්දය භාවිත කරන අවස්ථාව පටිගත කර පසුව ෆොන්සේකා මහතාගේ මාධ්‍ය අංශය විසින් එම පටිගත කළ දර්ශන, ජනමාධ්‍ය වෙත ලබාදෙන බවත් ජනතා විමුක්ති පෙරමුණේ පාර්ලිමේන්තු මන්ත්‍රී අනුර කුමාර දිසානායක මහතා පැවසුවේය.", "URL": "https://sinhala.adaderana.lk/news.php?nid=6264", "Category": null, "Parent URL": null}