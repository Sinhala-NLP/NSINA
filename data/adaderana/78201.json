{"Source": "Adaderana", "Timestamp": "October 1, 2017 09:27 am", "Headline": "අපේ පොල් නිෂ්පාදනය අපට ප්‍රමාණවත්", "News Content": "මෙරට පොල් නිෂ්පාදනය දේශීය පරිභෝජනය සඳහා ප්‍රමාණවත් බව පොල් පර්යේෂණ ආයතනයේ හිටපු අධ්‍යක්ෂ ජයන්ත ගුණතිලක මහතා පවසයි. එහෙත් අපනයන හේතුවෙන් මෙරට පරිභෝජනය සඳහා පොල් ප්‍රමාණවත් නොවන බව ඔහු පෙන්වාදේ. පොල් වගාකරුවන් දිරිමත් කිරීම සඳහා ක්‍රියාත්මක වැඩපිළිවෙලෙහි වෙනසක් ඇති විය යුතු බව ද ජයන්ත ගුණතිලක මහතා වැඩිදුරටත් ප්‍රකාශ කළේය. මේ අතර අඩුමිලට පොල් ලබාදීමේ වැඩපිළිවෙළ හෙට සිට ක්‍රියාත්මක කරන බව පොල් වගා කිරීමේ මණ්ඩලය පවසයි.එහි සභාපති කපිල යකන්දාවල මහතා සඳහන් කළේ රුපියල් 65ක උපරිම මිලකට ප්‍රධාන නගර ආශ්‍රිතව මෙම වැඩපිළිවෙළ ක්‍රියාත්මක කිරීමට නියමිත බවයි.", "URL": "https://sinhala.adaderana.lk/news.php?nid=78201", "Category": null, "Parent URL": null}