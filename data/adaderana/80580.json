{"Source": "Adaderana", "Timestamp": "November 26, 2017 04:47 pm", "Headline": "ප්‍රභාගේ උපන්දිනය ශිවාජිලිංගම් ජයටම සමරයි (ඡායාරූප සහිතයි)", "News Content": "එල්. ටි. ටි.ඊ. නායක වේළුපිල්ලේ ප‍්‍රභාකරන්ගේ උපන්දිනය යෙදෙන අද (26) දිනයේ ප‍්‍රභාකරන්ගේ උපන්දින සැමරුම් වැඩසටහනක් උතුරු පළාත් සභා මන්ත‍්‍රී එම්.කේ.ශිවාජිලිංගම් මහතාගේ ප‍්‍රධානත්වයෙන් යාපනය වැල්වැටිතුරෙයි පිහිටි ප‍්‍රභාකරන්ගේ ඉඩෙමේදී පැවැත්විණ. ප‍්‍රභාකරන්ගේ 63 වන උපන්දිනය සංකේතවත් කරමින් අංක 63 සඳහන් කරමින් වන කේක් සාදා ප‍්‍රභාකරන්ගේ උපන්දින සැමරුම ශිවාජිලිංගම් මහතා විසින් පවත්වා ඇති බව අද දෙරණ වාර්තා කරු පැවසිය. පැවසූවේ පහන් දල්වා මල් පුදා, කේක් කපා අදාළ උපන්දින සැමරුම පවත්වා ඇති බවද වාර්තා වේ. පසුගිය වසරේදී ද ශිවාජිලිංගම් මහතා ඇතුළු කණ්ඩායමක් යාපනය වැල්වැටිතුරෙයි ප‍්‍රදේශයේදී ප‍්‍රභාකරන්ගේ උපන්දිනය සමරනු ලැබීය.", "URL": "https://sinhala.adaderana.lk/news.php?nid=80580", "Category": null, "Parent URL": null}