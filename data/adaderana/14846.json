{"Source": "Adaderana", "Timestamp": "March 15, 2011 09:09 am", "Headline": "බස්නාහිර පළාතේ සියලු පාසල් වෑන් මේ මාසයේදී ලියාපදිංචි කළ යුතුයි", "News Content": "බස්නාහිර පළාත තුළ ඇති සියලුම පාසල් වෑන් රථ මේ මස අවසන් වීමට පෙර ලියාපදිංචි කළ යුතු බව ජාතික ළමා රක්ෂණ අධිකාරිය පවසයි. බස්නාහිර පළාතෙන් පසු වයඹ පළාතේ පාසල් වෑන් රථ ලියාපදිංචි කිරීම ආරම්භ කරන බව එම අධිකාරියේ සභාපති නීතීඥ අනෝමා දිසානායක මහත්මිය සඳහන් කළාය. එම නිසා මෙම මස 31 වැනි දිනට පෙර බස්නාහිර පළාත තුළ ඇති සියලුම පාසල් වෑන් රථ ලියාපදිංචි කිරීම සිදුකරන ලෙස අනෝමා දිසානායක මහත්මිය ඉල්ලීමක් කළාය. 31 වනදායින් පසු ලියාපදිංචි කරන වෑන් රථ සඳහා රුපියල් 500 ක වැඩිපුර මුදලක් අයකිරීමට සිදුවන බව ද එම මහත්මිය සඳහන් කළාය. ඒ සම්බන්ධව වෙනම කාර්යය මණ්ඩලයක් පත්කිරීමට සිදුවීම නිසා මෙසේ අතිරේක ගාස්තුවක් අයකිරීමට සිදුවන බව ඇය පෙන්වා දුන්නාය.", "URL": "https://sinhala.adaderana.lk/news.php?nid=14846", "Category": null, "Parent URL": null}