{"Source": "Adaderana", "Timestamp": "January 23, 2018 03:09 pm", "Headline": "රවීව බේරගන්න මහින්ද අපිට උපදෙස් දුන්නේ නෑ", "News Content": "රවී කරුණානායක මහතාට විරුද්ධව ඔහුගේ වංචා හා අක්‍රමිකතාවට එරෙහිව කිසිදු සමාවක් දෙන ලෙස ඒකාබද්ධයේ විපක්ෂයේ මන්ත්‍රී කණ්ඩායමට මහින්ද රාජපක්ෂ මහතා උපදෙස් නොදුන් බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(23) පැවති ඒකාබද්ධ විපක්ෂයේ ආර්ථික පර්යේෂණ ඒකකයේ මාධ්‍ය හමුවට එක්වෙමින් මන්ත්‍රීවරයා මේ බව පැවසීය. සෑම අවස්ථාවක රවී කරුණානායක මහතා සිදුකළ ක්‍රියාවන් පිළිබඳ හෙළිදරව් කිරීමට හැකි සෑම අවස්ථාවක ඉදිරිපත් වන ලෙස ද මහින්ද රාජපක්ෂ මහතා උපදෙස් ලබා දුන් බව තමා වගකීමෙන් යුතුව පවසන බවද මන්ත්‍රීවරයා මෙහිදී සඳහන් කළේය. වත්මන් ජනාධිපති මෛත්‍රීපාල සිරිසේන මහතාව ජනතාව ඉදිරියේ අප්‍රසාදයට පත් කිරීමේ අරමුණින් ඔහු ළඟ සිටින පුද්ගලයින් විසින්ම මෙවැනි බොරු වැටහීමක් ඇති කර තිබෙන බවත් එනිසා ජනාධිපතිවරයා හිටපු ජනාධිපති මහින්ද රාජපක්ෂ මහතාට චෝදනා එල්ල කළ බවත් පැවසූ බන්දුල ගුණවර්ධන මහතා මහින්ද රාජපක්ෂ මහතාගේ මුලිකත්වයෙන් සෑම තීරණයක් ඒකාබද්ධය තුළ ගනු ලබන බව ද පැවසීය. එනිසා රවී කරුණානායක මහතා අධ්‍යාපන අමාත්‍යවරයා වශයෙන් සිටින කාලයේ දී පාර්ලිමේන්තුව නොමඟ යැවීමට විරුද්ධව ගෙන එන ලද විශ්වාසභංග යෝජනාව මේ වන තෙක් න්‍යාය පුස්තකයේ ඇති බවත් එය විවාදයට ගෙන නොමැති බවත් පැවසු මන්ත්‍රීවරයා කිසි විටෙකත් වැරදිකරුවන් රැකීමට ඒකාබද්ධය උත්සහ නොකරන බව ද සඳහන් කළේය.", "URL": "https://sinhala.adaderana.lk/news.php?nid=83403", "Category": null, "Parent URL": null}