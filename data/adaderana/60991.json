{"Source": "Adaderana", "Timestamp": "June 11, 2016 03:25 pm", "Headline": "අධිවේගයේ වැටට හානිකර පළාගියේ රජයේ ආයතනයක වාහනයක්?", "News Content": "දක්ෂිණ අධිවේගී මාර්ගයේ පානදුර - ගැලනිගම හුවමාරුව අතර ප්‍රදේශයේදී සිදු වූ රිය අනතුරකට සම්බන්ධ කැබ් රථයක් පළාගොස් ඇති බව වාර්තා වේ.වේගය පාලනය කර ගත නොහැකිව අදාළ කැබ් රථය දක්ෂිණ අධිවේගී මාර්ගයේ ආරක්ෂිත වැටෙහි ගැටී ඇති බව සදහන්ය. එහිදී ආරක්ෂිත වැටට හානි සිදුව ඇති අතර අනතුරට සම්බන්ධ කැබ් රථය පළාගොස් තිබේ.කෙසේ වෙතත් අදාළ කැබ් රථය රජයට අයත් කැබ් රථයක් බවට තහවුරු වී ඇති බව වාර්තා වේ.අප මේ පිළිබඳව දක්ෂිණ අධිවේගී මාර්ගයේ නඩත්තු හා කළමනාකරණ අධ්‍යක්ෂ සමන් ඕපානයක මහතාගෙන් කළ විමසීමකදී ඔහු සඳහන් කළේ මෙතෙක් එවැනි සිදුවීමක් තමන් වෙත වාර්තා වී නොමැති බවයි.කෙසේ වෙතත් දක්ෂිණ අධිවේගී මාර්ගයට හානි සිදු කර පලායන ඕනෑම පුද්ගලයෙකු සී.සී.ටී කැමරා දර්ශන ඔස්සේ පරික්ෂා කර බලා මෝටර් රථ ප්‍රවාහන දෙපාර්තමේන්තුවේ සහයෝගය මත අත්අඩංගුවට ගැනීමේ ක්‍රමවේදයක් පවතින බව ඕපනායක මහතා සඳහන් කළේය.ඒ අනුව අදාළ පුද්ගලයන්ට එරෙහිව අධිකරණය හමුවේ නඩු පවරා දක්ෂිණ අධිවේගී මාර්ගයට සිදු වූ අලාභය අයකර ගැනීමට පියවර ගන්නා බව ද සමන් ඕපනායක මහතා පැවසුවේය.", "URL": "https://sinhala.adaderana.lk/news.php?nid=60991", "Category": null, "Parent URL": null}