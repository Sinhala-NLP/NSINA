{"Source": "Adaderana", "Timestamp": "May 21, 2019 12:39 pm", "Headline": "කඩු-පොල්පිති නිසා ඉමදුව ප්‍රාදේශිය සභාව උණුසුම්", "News Content": "අක්මීමන ප්‍රාදේශීය සභාව රැස්වීම අද(21) පැවති අවස්ථාවේ දී සභා රැස්වීමට මන්ත්‍රීවරු කීහිප දෙනකු පොල් පිති සහ කඩු රැගෙන ඒම නිසා ඉමදුව ප්‍රාදේශීය සභා රැස්වීම උණුසුම් විය. සභාව ආරම්භ කිරීමට පෙර මන්ත්‍රීවරු බැනර් කඩු සහ පොල් පිති රැගෙන සභා ගර්භයට ඇතුළු වූ බව අද දෙරණ වාර්තාකරු පවසයි. ගෙන එන ලද ජනාධිපති සහ අගමැති නම් සඳහන් පොල් පිති සභාපතිවරයාගේ මේසය අසල රඳවා තිබූ දක්නට හැකිවූ බව අප වාර්තාකරු සඳහන් කළේය. කඩුවක් රැගෙන පැමිණි ශ්‍රී ලංකා පොදුජන පෙරමුණේ මන්ත්‍රී දර්ශන නීල්කුමාර මහතා සිය කඩුව පෙන්වමින් කියා සිටියේ තණ කොළ කපන්න කඩු අවශ්‍ය බව ඇමතිවරයකුට කියා ඇති බවය. මේ අතර ශ්‍රී ලංකා පොදුජන පෙරමුණේ මන්ත්‍රීවරු කිහිපදෙනෙකු කළු පැහැති කමිසවලින් සැරසී සභාවට පැමිණ සිටි බව වාර්තා වෙයි.", "URL": "https://sinhala.adaderana.lk/news.php?nid=110357", "Category": null, "Parent URL": null}