{"Source": "Adaderana", "Timestamp": "September 17, 2017 10:22 am", "Headline": " අනතුරින් චීන ජාතිකයා මරුට", "News Content": "දඹුල්ල, හබරණ ප්‍රදේශයේදී සිදුවූ රිය අනතුරකින් චීන ජාතිකයෙකු මියගොස් තිබේ.දඹුල්ල - හබරණ මාර්ගයේ ගමන්ගත් විදේශිකයන් දෙදෙනෙකු පුද්ගලික බස් රථයක ගැටී, පසුව තවත් ලොරි රථයක ද ගැටීමෙන් අනතුර සිදුව ඇති බව පොලීසිය පැවසුවේය.එහිදී බරපතළ තුවාල ලැබූ අදාළ විදේශිකයින් දෙදෙනා හබරණ රෝහලට ඇතුළත් කිරීමේදී එක් අයෙකු මියගොස් තිබේ.මියගොස් ඇත්තේ 46 හැවිරිදි චීන ජාතිකයෙකු බව පොලීසිය සඳහන් කළේය.අනතුර සම්බන්ධයෙන් බස් රථයේ සහ ලොරි රථයේ රියදුරු අත්අඩංගුවට ගෙන ඇති අතර හබරණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77635", "Category": null, "Parent URL": null}