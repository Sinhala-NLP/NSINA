{"Source": "Adaderana", "Timestamp": "March 31, 2013 08:45 pm", "Headline": "බංග්ලාදේශයට 199ක ඉලක්කයක් - කුසල් ජනිත් 64යි", "News Content": "කුසල් ජනිත් පෙරේරා ලබාදුන් වේගවත් ආරම්භයට ජීව ගුණයක් එක් කළ ජීවන් මෙන්ඩිස් හා තිසර පෙරේරා බංග්ලාදේශයට එරෙහිව දැන් පැවැත්වෙන තරගයේදී ශ්‍රී ලංකා ලකුණු පුවරුව ලකුණු 198 දක්වා ඉහළ දැමීමට සමත් විය. කුසල් ජනිත් පන්දු 44කදී 6 පහර 4ක් හා 4 පහර 5ක් සමගින් ලකුණු 64ක් ලබාගත් අතර එය 20/20 තරගයකදී ඔහුගේ පළමු අර්ධ ශතකය ද විය. ජීවන් මෙන්ඩිස් පන්දු 17කදී 4 පහර 2ක් හා 6 පහර 3ක් සමගින් ලකුණු 37ක් ලැබීය. තිසර පෙරේරා පන්දු 7කදී 4 පහර 2ක් හා 6 පහර 2කින් නොදැවී ලකුණු 22ක් ලබා ගැනීමට සමත් වූ අතර ඇන්ජලෝ මැතිව්ස් නොදැවී ලබාගත් ලකුණු සංඛ්‍යාව 30කි. තරගය මහනුවර පල්ලේකැලේ ක්‍රීඩාංගණයේදී පැවැත්වෙන අතර එම ක්‍රීඩාංගණයේදී ශ්‍රී ලංකා කණ්ඩායම 20/20 තරගයකදී ලබාගත් වැඩිම ලකුණු සංඛ්‍යාව ද මෙය වේ.", "URL": "https://sinhala.adaderana.lk/news.php?nid=32893", "Category": null, "Parent URL": null}