{"Source": "Adaderana", "Timestamp": "February 13, 2017 10:10 am", "Headline": " ගසක් කඩා වැටී නිවසකට හානි - කතකට බරපතල තුවාල", "News Content": "අම්බලන්තොට රිදියගම මාර්ගයේ වලවේ ගඟ රක්ෂිතය ආසන්නයේ නිවසක් අසල තිබු කුබුක් ගසක තිබු දිරාගිය විශාල අත්තක් කඩා වැටීමෙන් නිවසකට සම්පුර්ණයෙන්ම හානි සිදුවී එම නිවසේ සිටි තිදෙරු මවක් බරපතල තුවාල ලබා හම්බන්තොට මහ රෝහලට ඇතුළත් කළ බව අම්බලන්තොට පොලීසිය පවසයි . ඊයේ (12) සවස මෙම අනතුර සිදුවී ඇති අතර ගස කඩා වැටීම නිසා අම්බලන්තොට රිදියගම මාර්ගය අවහිර වීමෙන් මාර්ගයේ රථවාහන ධාවනයට පැයක පමණ කාලයක් බාධා ඇති වී තිබේ.ගස කඩා වැටීම හේතුවෙන් ප්‍රදේශයේ විදුලි රැහැන් පද්දතියට හා දුරකථන රැහැන් පද්ධතියට ද හානි සිදුවීම නිසා ප්‍රදේශය තුළ විදුලිය විසන්ඳි වී තිබී ඇති අතර අම්බලන්තොට පොලීසියේ නිලධාරීන්ගේ හා ප්‍රදේශවාසීන්ගේ මැදිහත් වීමෙන් ගස ඉවත් කර තිබේ .", "URL": "https://sinhala.adaderana.lk/news.php?nid=69542", "Category": null, "Parent URL": null}