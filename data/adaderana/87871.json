{"Source": "Adaderana", "Timestamp": "April 23, 2018 12:32 pm", "Headline": "කාර් එකක් මාර්ගයෙන් ඉවතට පැන ගසක ගැටෙයි-පුද්ගලයින් 5කට තුවාලයි", "News Content": "මෝටර් රථයක් මාර්ගයෙන් ඉවතට පැන ගසක ගැටීමෙන් සිදුවූ අනතරකින් පුද්ගලයින් පස් දෙනෙකු තුවාල ලබා තිබේ. හබරණ - අනුරාධපුරය මාර්ගයේ 14 කන්ද ප්‍රදේශයේදී ඊයේ (22) රාත්‍රී අනතුර සිදුව ඇති අතර තුවාලකරුවන් වැඩිදුර ප්‍රතිකාර සඳහා මේ වන විට හබරණ රෝහලෙන් දඹුල්ල රෝහල වෙත මාරු කර යවා ඇති බව පොලීසිය පැවසුවේය. අනතුරට ලක්ව ඇත්තේ පළුගස්වැව ප්‍රදේශයේ පැවති සංගීත සන්දර්ශනයක් නැරඹීමට ගමන් කරමින් සිටි පළුගස්වැව ප්‍රදේශයේ පදිංචිකරුවන් පිරිසක් බව අනාවරණය වී තිබේ. මේ අතර කොළඹ - පුත්තලම මාර්ගයේ සෙම්බැක්ට ප්‍රදේශයේදි ත්‍රීරෝද රථයක් ලොරි රථයක ගැටීමෙන් ත්‍රීරෝද රථ රියදුරු මියගොස් තිබේ. අතුරු මාර්ගයක සිට ත්‍රීරෝද රථය එක්වරම ප්‍රධාන මාර්ගයට ඇතුල් වීම හේතුවෙන් අනතුර සිදුව ඇති බවයි මුන්දලම පොලීසිය සඳහන් කරයි.", "URL": "https://sinhala.adaderana.lk/news.php?nid=87871", "Category": null, "Parent URL": null}