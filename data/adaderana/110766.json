{"Source": "Adaderana", "Timestamp": "May 27, 2019 12:59 pm", "Headline": "ශ්‍රී ලංකා-ඉන්දියා ඒ කණ්ඩායම් නිල නොලත් තවත් තරගයක්", "News Content": "සංචාරක ශ්‍රී ලංකා ඒ කණ්ඩායම සහ ඉන්දීය ඒ කණ්ඩායම අතර පැවත්වෙන නිල නොළත් පළමු සිව්දින ටෙස්ට් ක්‍රිකට් තරගයේ තුන්වන දිනය අදයි. ඊයේ දිනයට තරගය නතර කරන විට සිය පළමු ඉනිම ක්‍රීඩා කරන ශ්‍රී ලංකා ඒ කණ්ඩායම කඩුළු 4 ක් දැවි ලකුණු 83ක් රැස් කරගෙන සිටියේය. තරගයේ ප්‍රතමයෙන් පන්දුවට පහර දුන් ඉන්දියා ඒ කණ්ඩායම කඩුළු 5ක් දැවි ලකුණු 622ක් රැස් කරගෙන සිටියදී සිය ඉනිම අත්හිටුවා පන්දුවට පහර දීමේ අවස්ථාව ශ්‍රී ලංකා ඒ පිලට ලබා දුන්නේය. අභිමන්යු එස්වරම් ලකුණු 233ක් රැස් කළ අතර අන්මොල්ප්‍රීත් සින් නොදැවි රැස් කළ ලකුණු සංඛයාව 116ක්. නායක ප්‍රියාන්ක් පංචාල් ලකුණු 160යි. විශ්ව ප්‍රනාන්දු කඩුළු 2ක් දවාගත්තේය. සිය පළමු ඉනිම ක්‍රීඩා කරන ශ්‍රී ලංකා ඒ පිල ඊයේ දනියට තරගය නතර කරන විට කඩුළු 4 ක් දැවි රැස් කරගෙන සිටි ලකුණු සංඛයාව 83ක්. සදීර සමරවික්‍රම ලකුණු 31ක් රැස් කළේය.", "URL": "https://sinhala.adaderana.lk/news.php?nid=110766", "Category": null, "Parent URL": null}