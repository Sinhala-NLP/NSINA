{"Source": "Adaderana", "Timestamp": "January 20, 2019 11:03 pm", "Headline": "කැස්බෑවෙකුට කළ සැත්කම", "News Content": "මාදැලක පැටලීමෙන් තුවාල ලබා සිටි කැස්බෑවෙකු මඩකලපුව කිරාන් ප්‍රදේශයේ මුහුදු වෙරළේ සිටියදී යුද හමුදා නිලධාරීන් විසින් බේරාගනු ලැබූ අතර කැස්බෑවා අම්පාර වනජීවී සෞඛ්‍ය ඒකකය වෙත යොමු කිරීමේන පසු ඌගේ ඉදිරි පාද යුගලය ශල්‍යකර්මයකට ලක්කෙරුණේය. දැනට මෙම කැස්බෑව අම්පාර වනජීවි සෞඛ්‍ය ඒකකයේ සිටින අතර මෙම සතාගේ ඉදිරි අත් දෙකම දැලට හසුවි කැඩි ගොස් තිබේ. අම්පාර වනජීවි එකට ඇති අවම පහසුකම් යටතේ අම්පාර වනජිවි පශු වෛද්‍ය නිහාල් පුෂ්පකුමාර මහතා විසින් මෙම කැස්බෑවා අත්දෙකට ප්‍රථිකාර ලබාදෙනු ලැබිය. මෙම ස්ථානයේ සත්වයෙකුට ශළ්‍ය කර්මයක් කිරිම සුදුසුදැයි මාධ්‍යෙව්දින් විසින් වනජීවි පශු වෛද්‍යය නිහාල් පුෂ්පකුමාර මහතාගෙන් විමසිය. එහිද ඔහු පැවසුවේ මෙම ශල්‍ය කර්මය නිසි ලෙස සිදු කිරීමට නම් නිසි ශල්‍යාගාරයක් අවශය බවයි. නමුත් මේ සතාගේ ජීවිතය ආරක්ෂා කර ගැනීමට අවශය බැවින් අවම පහසුකම් යටතේ මෙම ශල්‍යකර්මය සිදු කල බව වෛද්‍යවරයා පැවසීය ශල්‍ය ගාරයක් නොමැතිව මෙලෙස ශල්‍ය කර්ම සිදු කිරිමෙන් විෂ බීජයක් ඇතුල් වී සතා මිය යන්න පුලුවන් නමුත් මේ කැස්බෑවා ගේ ඉදිරි අස්ථි දෙකම බිඳි ගොස් තිබීම නිසා එම සතාගේ අත් නොකපා සතා බේරා ගැනීමට අවශය බැවින් ඉතා ඉක්මනින් ශල්‍යගාරයක් ලැබෙනවා නම් එය වඩාත් යහපත් බවද වෛද්‍යවරයා පැවසීය. අම්පාර පශු වෛද්‍යය නිහාල් පුෂ්පකුමාර මහතා විසින් ශල්‍ය කර්මය සිදුකල අතර අඩවි ආරක්ෂක කිත්සිරි මෙවන් ,වන සත්ව නියාමක රොහාන් ජිනදාස,කමල් රත්නසිරි, චතුරංග බංඩාර යන අය විසින් එයට සහය දෙනු ලැබිය.", "URL": "https://sinhala.adaderana.lk/news.php?nid=102732", "Category": null, "Parent URL": null}