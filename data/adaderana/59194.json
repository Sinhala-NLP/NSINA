{"Source": "Adaderana", "Timestamp": "April 16, 2016 09:19 am", "Headline": "ඉන්දීය මුහුදු තීරයේදී ලාංකිකයින් 2ක් ‍දැලේ", "News Content": "ඉන්දීය මුහුදු තීරයේදී ශ්‍රී ලංකාවට අයත් බෝට්ටුවක් සිය භාරයට ගත් බව එරට බලධාරීන් පවසයි.මන්නාරමට ආසන්න ඉන්දීය මුහුදු තීරයේදී මෙම බෝට්ටුව සිය භාරයට ගෙන ඇති බව ඉන්දීය බලධාරීන් පවසයි.ඉන්දීය රේගු නිලධාරීන් පිරිසක් සිදුකළ වැටලීමකදී මෙම බෝට්ටු හමුවී ඇති අතර එම අවස්ථාවේ එම බෝට්ටුවේ ශ්‍රී ලාංකිකයින් දෙදෙනෙකු සිට ඇති බව සඳහන්ය.ප්‍රශ්නකිරීම් වලදී ඔවුන් ධීවර කටයුතු වල නිරත වී සිට ඇති බවට ප්‍රකාශ කර තිබේ.අනතුරුව ඔවුන් දෙදෙනා යාත්‍රාවෙන් මුහුදට පැන පළාගොස් ඇති බව ඉන්දීය බළධාරීන් ප්‍රකාශ කර ඇත.වෙනත් යාත්‍රාවකින් ඔවුන් මුදාගෙන ඇති බවටද තොරතුරු ලැබී ඇති බව ඔවුන් ප්‍රකාශ කර තිබේ.අදාළ බෝට්ටුවේ තිබී ශ්‍රී ලංකා රුපියල් 49,500ක මුදලක්ද සොයාගෙන ඇති බව සඳහන්ය.", "URL": "https://sinhala.adaderana.lk/news.php?nid=59194", "Category": null, "Parent URL": null}