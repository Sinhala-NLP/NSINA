{"Source": "Adaderana", "Timestamp": "December 17, 2017 11:25 am", "Headline": " එක්සත් ජාතීන්ගේ සංවිධානය රණවිරුවන්ගේ අයිතිවාසිකම් සොයා බැලීම ප්‍රතික්ෂේප කරලා", "News Content": "එක්සත් ජාතීන්ගේ සංවිධාන නියෝජිතයන් එල්.ටී.ටී.ඊ. සංවිධානයේ හිටපු සාමාජිකයින්ගේ අයිතිවාසිකම් සොයා බැලීමට පැමිණිය ද මෙරට රණවිරුවන්ගේ අයිතිවාසිකම් පිළිබඳ සොයා බැලීම ප්‍රතික්ෂේප කර ඇති බව පාර්ලිමේන්තු මන්ත්‍රී විමල් වීරවංශ මහතා පවසයි. කොට්ටාව ප්‍රදේශයේ පැවති ජනහමුවකදී මන්ත්‍රීවරයා ප්‍රකාශ කළේ ආණ්ඩුව ලෝකය දිනාගත් බව ප්‍රකාශ කළ ද එල්.ටී.ටී.ඊ. සංවිධානය තවදුරටත් ජාත්‍යන්තරය තුළ ප්‍රබලව ක්‍රියාත්මක වන බවයි. මේ අතර අමාත්‍ය නිමල් සිරිපාල ද සිල්වා මහතා ප්‍රකාශ කළේ ජාතිකවාදී ප්‍රතිපත්ති මත කටයුතු කරන ඇතැම් රටවල් ශ්‍රී ලංකාවට සංහිදියාව පිළිබඳ පාඩම් ඉගැන්වීමට කටයුතු කරන බවයි.", "URL": "https://sinhala.adaderana.lk/news.php?nid=81625", "Category": null, "Parent URL": null}