{"Source": "Adaderana", "Timestamp": "February 21, 2015 12:56 pm", "Headline": "ලංකාවේ ප්‍රතිරූපය හදන්න අමෙරිකාවට යවපු සල්ලි අත්හිටුවයි  ", "News Content": "ශ්‍රී ලංකාවේ ප්‍රතිරූපය වර්ධනය කිරිම සඳහා පසුගිය ආණ්ඩුව විසින් අමෙරිකානු දේශපාලඥයන්ට ලබා දී තිබු මුදල් නතර කිරිමට වත්මන් ආණ්ඩුව තීරණය කර තිබේ.අමෙරිකාවේ ශ්‍රී ලංකා තනාපති ප්‍රසාද් කාරියවසම් මහතා විදෙස් මාධ්‍ය වෙත අදහස් දක්වමින් මෙම අදහස් පළකර ඇති බව වාර්තා වෙයි.පසුගිය රජය විසින් ශ්‍රී ලංකාවේ ප්‍රතිරූපය වර්ධනය කිරිම සඳහා ඩොලර් දහස් ගණනක මුදල් වියදම් කර ඇති බවද සඳහන්ය.විශේෂයෙන්ම පසුගිය ආණ්ඩු කාලයේ අවසාන මාස කිහිපය තුළ මෙම මුදල් වැඩි වශයෙන් වියදම් කර ඇති බව වාර්තා වෙයි.දේශපාලන හා ආර්ථික වාසි ලබා ගැනිමේ අරමුණෙන් මෙම මුදල් වියදම් කර ඇති බව සඳහන්ය.2014 වසරේ කොන්ත්‍රාත්තු 8ක් සඳහා ඩොලර් 5000 සේ සිට ඩොලර් 75000 අතර මුදලක් පසුගිය ආණ්ඩුව විසින් විදෙස් රටවල දේශපාලඥයන් වෙත ලබා දී ඇති බව වාර්තා වෙයි.කෙසේ වෙතත් මේවායෙන් ඉතා අඩු ප්‍රතිපලයක් ලැබුණු බවද ප්‍රසාද් කාරියවසම් මහතා පවසා තිබේ.ඒ අනුව නව රජය මෙවැනි මුදල් යෙදවීමේ අවශ්‍යතාවයක් නොදකින බව අමෙරිකාවේ ශ්‍රී ලංකා තනාපති ප්‍රසාද් කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=49496", "Category": null, "Parent URL": null}