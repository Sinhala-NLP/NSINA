{"Source": "Adaderana", "Timestamp": "July 7, 2016 12:51 pm", "Headline": "  නව මහ බැංකු අධිපති කෝප් කමිටුවට කැඳවයි", "News Content": "නව මහබැංකු අධිපති ආචාර්ය ඉන්ද්‍රජිත් කුමාරස්වාමි මහතා සහ මුදල් මණ්ඩලය කෝප් කමිටුව වෙත කැඳවා තිබේ.මහබැංකු බැඳුම්කර නිකුතු පිළිබඳ කෝප් කමිටුව විසින් සිදුකරන විමර්ශනයට අදාළව මෙම කැඳවීම සිදුකර ඇති බව සඳහන්ය.ඒ අනුව නව මහබැංකු අධිපතිවරයා සහ මුදල් මණ්ඩලයට අද පස්වරු 2.30ට කෝප් කමිටුව වෙත පැමිණෙන ලෙස දැනුම් දී ඇති බව කෝප් කමිටු සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කළේය.මහබැංකුවේ බැඳුම්කර ගනුදෙනු සම්බන්ධයෙන් කෝප් කමිටුව විමර්ශනයක් ආරම්භ කළ අතර ඊට අදාළව විගණකාධිපති වාර්තාවක් ලබාගැනීමට ද එම කමිටුව පියවර ගත්තේය.අර්ජුන මහේන්ද්‍රන් මහතා මහබැංකු අධිපතිවරයාව 2015 වසරේ පෙබරවාරි සහ 2016 වසරේ මැයි මාසය දක්වා ශ්‍රී ලංකා මහබැංකුවේ බැඳුම්කර නිකුත් කිරීම පිලිබඳ නිරීක්ෂණ සහ නිගමන සහිත වාර්තාවක් විගණකාධිපතිවරයා විසින් පසුගිය 29 වනදා කෝප් කමිටුවට සහ කථානායකවරයාට භාර දී තිබුණි.", "URL": "https://sinhala.adaderana.lk/news.php?nid=61867", "Category": null, "Parent URL": null}