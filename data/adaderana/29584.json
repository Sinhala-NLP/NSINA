{"Source": "Adaderana", "Timestamp": "November 29, 2012 03:42 pm", "Headline": "2 වන ටෙස්ට් තරඟයේ ජය නවසීලන්තයට", "News Content": "සංචාරක නවසීලන්ත කණ්ඩායම හා ශ්‍රී ලංකා කණ්ඩායම අතර පී.සරා ඕවල් පිටියේ දී පැවති දෙවන ටෙස්ට් තරඟය ලකුණු 167 න් ජයග්‍රහණය කිරීමට නවසීලන්ත කණ්ඩායම සමත්විය. නවසීලන්ත කණ්ඩායම සිය පළමු ඉනිම සඳහා සියලු ක්‍රීඩකයින් දැවී ලකුණු 412 ක් රැස් කළ අතර ඊට පිළිතුරු වශයෙන් ශ්‍රී ලංකා කණ්ඩායමට ලබා ගත හැකි වූයේ සියලු ක්‍රීඩකයින් දැවී ලකුණු 244 ක් පමණයි. දෙවන ඉනිම සඳහා පිටියට පිවිසි නවසීලන්ත ක්‍රීඩකයින් කඩුලු 9 ක් දැවී ලකුණු 194 ක් ලබා සිටිය දී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා දුන්නේය. එහිදී පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට සියලු දෙනා දැවී රැස් කර ගත හැකි වූයේ ලකුණු 195 ක් පමණයි. ඒ අනුව දෙවන ටෙස්ට් තරඟයේ ජයග්‍රහණය නවසීලන්ත කණ්ඩායමට හිමිවූ අතර තරඟාවලියේ ජය 1 ට 1 ක් ලෙස පවතියි.", "URL": "https://sinhala.adaderana.lk/news.php?nid=29584", "Category": null, "Parent URL": null}