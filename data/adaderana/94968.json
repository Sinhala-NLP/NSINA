{"Source": "Adaderana", "Timestamp": "August 24, 2018 06:49 pm", "Headline": "පොහොට්ටුවේ මන්ත්‍රීවරුන්ගෙන් මැකෝට බලපෑමක්", "News Content": "පළාත් සභා මැතිවරණය කල්දැමීමට විරෝධය පළ කරමින් ශ්‍රී ලංකා පොදුජන පෙරමු‍ණේ පළාත් සභා මන්ත්‍රී සංසදයේ නියෝජිතයින් අද(24) විරෝධතාවයක නිරත වුණි. අද පෙරවරු 9ට පමණ රාජගිරියේ පිහිටි මැතිවරණ කොමිසම ඉදිරිපිටට පැමිණ මෙලෙස සිය විරෝධතාවය ආරම්භ කළේය. අනතුරුව මැතිවරණ කොමිෂන් සභාවේ සභාපති මහින්ද දේශප්‍රිය මහතා එම ස්ථානයට පැමිණ ඔවුන්ට සාකච්ඡාවක් සඳහා අවස්ථාව ලබා දුන්නේය. සාකච්ඡාවෙන් අනතුරුව ශ්‍රී ලංකා පොදුජන පෙරමුණේ පළාත් සභා මන්ත්‍රී සංසදයේ නියෝජිතයින් සඳහන් කරනු ලැබුවේ ස්වාධින මැතිවරණ කොමිෂන් සභාව ලෙස වර්ථමානයේ හැදින් වෙන නම වෙනස් කොට මැතිවරණ කොමිසම යන නම පමණක් තබන ලෙසයි.", "URL": "https://sinhala.adaderana.lk/news.php?nid=94968", "Category": null, "Parent URL": null}