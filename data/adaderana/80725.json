{"Source": "Adaderana", "Timestamp": "November 29, 2017 09:14 am", "Headline": "ඔරුව පෙරළිලා තරුණයින් 2ක් ඇළේ ගිළිලා", "News Content": "බණ්ඩාරගම, අටලුගම, ගල්හේන ප්‍රදේශයේ ඇළක ඔරු පැදීමට ගිය තරුණයින් දෙදෙනෙකු දියේ ගිළී මියගොස් තිබේ. ඔරු පදිමින් සිටියදී ඔරුව පෙරළීයාම හේතුවෙන් දෙදෙනා දියේ ගිළී ඇති අතර පසුව ප්‍රදේශවාසීන් විසින් ඔවුන් දෙදෙනා බේරාගෙන හොරණ රෝහලට ඇතුළත් කිරීමට කටයුතු කර ඇති පොලීසිය පැවසුවේය. රෝහල් ගත කිරීමේදී දෙදෙනාම මියගොස් ඇති අතර මියගොස් ඇත්තේ බණ්ඩාරගම, අටලුගම ප්‍රදේශයේ පදිංචිව සිටි 17 හා 21 හැවිරිදි තරුණයින් දෙදෙනෙකි. මළ සිරුරු සම්බන්ධයෙන් මහේස්ත්‍රාත් හා පශ්චාත් මරණ පරීක්ෂණ අද(29) දින සිදුකිරීමට නියමිතය.", "URL": "https://sinhala.adaderana.lk/news.php?nid=80725", "Category": null, "Parent URL": null}