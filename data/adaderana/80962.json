{"Source": "Adaderana", "Timestamp": "December 3, 2017 01:13 pm", "Headline": "සුරේෂ් ප්‍රේමචන්ද්‍රන් සූර්යයා ලකුණෙන් මැතිවරණයට ", "News Content": "සුරේෂ් ප්‍රේමචන්ද්‍රන් ද්‍රවිඩ එක්සත් විමුක්ති පෙරමුණේ නායක ආනන්ද සංගරී සමඟ එක්ව ''සූර්යයා''(ඉර )ලකුණ යටතේ ඉදිරි පලාත් පාලන මැතිවරණයට තරඟ කිරීමට අද (03) තීරණය කොට තිබේ. දෙමළ ජාතික සන්ධානයෙන් ඉවත් වූ ඊ.පී.ආර්.එල්.එෆ්.නායක සුරේෂ් ප්‍රේමචන්ද්‍රන් දෙමළ ජාතික ජනතා පෙරමුණේ නායක ගජේන්ද්‍රකුමාර් පොන්නම්බලම් සමග එකතුවී නව දෙමළ දේශපාලන සන්ධානයක් සෑදීමට ගිය අවස්ථාවෙදී ගජේන්ද්‍රකුමාර් පොන්නම්බලම් පක්ෂයේ පොදු නාමය හා ලාංඡනය සම්බන්ධයෙන් එකගතාවයකට නොපැමිණි නිසා සුරේෂ් ප්‍රේමචන්ද්‍රන් මහතා මෙම තීරණය ගෙන තිබේ. ආනන්ද සංගරීගේ නායකත්වයෙන් යුතුව පලාත් පාලන මැතිවරණයට තරඟ කිරීමට සුරේෂ් ප්‍රේමචන්ද්‍රන් මහතා කැමැත්ත පලකිරීමත් සමඟම ගජේන්ද්‍රකුමාර් පොන්නම්බලම් යාපනයේ විශේෂ සාකච්ඡාවක් කැදවා ඊට සී.වී.විග්නේස්වරන් ප්‍රධාන අමාත්‍යවරයා නායකත්වය දරණ දෙමළ ජනතා සභාවේ නියෝජිතයින්ටද,සුරේෂ් ප්‍රේමචන්ද්‍රන් මහතාටද ආරාධනය කොට තිබේ.", "URL": "https://sinhala.adaderana.lk/news.php?nid=80962", "Category": null, "Parent URL": null}