{"Source": "Adaderana", "Timestamp": "December 26, 2018 10:57 am", "Headline": "දෙවන ත්‍රිපුද්ගල විශේෂ අධිකරණයට විනිසුරුවරු නම් කර අවසන්", "News Content": "විශේෂ ත්‍රිපුද්ගල අධිකරණ ස්ථාපිත කිරිමේ වැඩසටහන යටතේ දෙවන විශේෂ ත්‍රිපුද්ගල අධිකරණය සඳහා විනිසුරුවරුන් නම් කර ඇති බව අධිකරණ අමාත්‍ය තලතා අතුකෝරාල මහත්මිය පවසයි. ඉඩ පහසුකම් පිළිබඳ පවතින ගැටළුවක් හේතුවෙන් එම අධිකරණය ස්ථාපිත කිරිම ප්‍රමාදවී ඇති බව ඇය පවසයි. අස්ගිරි සහ මල්වතු නාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් තලතා අතුකෝරාල මහත්මිය මේ බව කියා සිටියේය. නව අධිකරණ පත් කිරීමේ දී ඉඩ පහසුකම් සම්බන්ධයෙන් සුළු ගැටළුකාරී තත්ත්වයක් ඇතිව තිබෙන බව ද අමාත්‍යවරිය මෙහිදී අදහස් දක්වමින් පැවසීය. මේ රටේ පවතින දේශපාලන සංස්කෘතිය හේතුවෙන් රටට සේවයක් කිරීමට අනිවාර්යයෙන්ම ඇමතිධූරයක් අවශ්‍ය බව ද අමාත්‍යරිය මෙහිදී කියා සිටියේය. එසේ නොමැති වු විට ගැටළු රැසක් ඇතිවන බවත්, අමාත්‍යධුරයක් හිමි වු විට අවශ්‍ය පියවර ගැනීමට හැකියාව ඇති බව ද තලතා අතුකෝරාළ මහත්මිය පැවසීය.", "URL": "https://sinhala.adaderana.lk/news.php?nid=101301", "Category": null, "Parent URL": null}