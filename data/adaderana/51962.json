{"Source": "Adaderana", "Timestamp": "June 12, 2015 05:53 pm", "Headline": "රනිල් වික්‍රමසිංහ කියන්නේ මිනී මරුවෙක්", "News Content": "රනිල් වික්‍රමසිංහ කියන මිනී මරුවා බටලන්දේ වධකාගාර හදලා තරුණයින් ලක්ෂ ගණනක් මැරූ බව පවිත්‍රා වන්නිආරච්චි මහත්මිය මාතරදී දැන් පැවැත්වෙන ජන රැලියේදී පැවසුවාය.පවතින මර්දනය පිටුදැකීමට පවිත්‍රාවන්නිආරච්චිලා ජීවිතය පරදුවට තබා කටයුතු කරන බවත්, මහින්ද රාජපක්ෂ අගමැති කිරීමේ සටන අතනොහරින බවත් ඇය එහිදී කියා සිටියාය.මහබැංකු වංචාව ත්‍රිපුද්ගල කමිටුවකට දමා යට ගසා ඇති බවත්, මැතිවරණ කල්දැමීමේ සුපුරුදු වැඩපිළිවෙළක ඔවුන් දැන් නිරත වන බවත් ඇය පැවසුවාය.පවිත්‍රාදේවී වන්නිආරච්චි මහත්මිය වත්මන් රජ‍ය යටතේ පරිසර රාජ්‍ය අමාත්‍යධූරයේ දිවුරුම් දී නැවත එම තනතුර අත්හැරීය.ඇය එම තනතුර දරණ විට මහින්ද රාජපක්ෂ මහතාට අගමැති අපෙක්ෂකත්වය ලබා ගැනීම සඳහා රත්නපුරයේ පැවති රැලියට සහභාගි නොවූ නමුත් අද පැවැත්වෙන රැලියට සහභාගි වී සිටියි.“දිනූ නිදහස අනතුරේ – මහින්ද සමග නැගිටිමු” යන තේමාව යටතේ මාතරදී දැන් පැවැත්වෙන මෙම මහජන රැලිය සඳහා ශ්‍රීලනිපය ප්‍රමුඛ එක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරු, පළාත් සභා මන්ත්‍රීන්, ප්‍රාදේ්ශීය සභා මන්ත්‍රීන් ඇතුළු පිරිසක් එක්ව සිටිති.", "URL": "https://sinhala.adaderana.lk/news.php?nid=51962", "Category": null, "Parent URL": null}