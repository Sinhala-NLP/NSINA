{"Source": "Adaderana", "Timestamp": "January 27, 2013 03:57 pm", "Headline": "04දා නිදහස සමරන්න -  සුරාසැල් වහන්න", "News Content": "65 වන නිදහස් සමරු උළෙල නිමිත්තෙන් සියලු රාජ්‍ය ආයතනවල ජාතික කොඩිය ඔසවා තැබීමටත් විදුලි ආලෝකයෙන් අලංකරණය කිරීමටත් රජය තීරණය කර තිබේ. පෙබරවාරි 03 සහ 04 යන දිනයන්හිදී මෙම වැඩපිළිවෙළ ක්‍රියාත්මක බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කරයි. ඊට අදාළ චක්‍රලේඛය සියලුම අමාත්‍යාංශ ලේකම්වරු, දෙපාර්තමේන්තු ප්‍රධානීන්, සංස්ථා, මණ්ඩල හා ව්‍යවස්ථාපිත මණ්ඩල ප්‍රධානීන් සහ දිස්ත්‍රික් ලේකම්වරුන් වෙත නිකුත් කර තිබේ. මේ අතර පෙබරවාරි මස 04 වන දින දිවයින පුරා සියලුම සුරා සැල් වසා තබන බව සුරාබදු කොමසාරිස් ජනරාල් ඩි.ජි.එම්.වි. හපුආරච්චි මහතා පවසයි.", "URL": "https://sinhala.adaderana.lk/news.php?nid=31125", "Category": null, "Parent URL": null}