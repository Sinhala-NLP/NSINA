{"Source": "Adaderana", "Timestamp": "January 20, 2012 03:41 pm", "Headline": "නීති විරෝධීව ප්‍රවාහනය කළ තේ කොළ තොගයක් අල්ලයි", "News Content": "බලපත්‍ර රහිතව නීති විරෝධී ලෙස ප්‍රවාහනය කරමින් සිටි තේ කොළ තොගයක් සමඟ පුද්ගලයින් දෙදෙනෙකු මහනුවර පල්ලෙකැලේ ප්‍රදේශයේ දී පොලිසිය විසින් අත්අඩංගුවට ගෙන තිබේ. අද(20) උදෑසන අදාළ ලොරි රථය පරික්ෂා කිරීමේ දී මෙම තේ කොළ තොගය සොයා ගත් බව බලගොල්ල පොලිසිය පැවසීය. රුපියල් ලක්ෂ 5ක් පමණ වටිනා අදාළ තේ කොළ තොගය සමඟ ලොරි රථයද පොලිස් භාරයට ගෙන ඇති බව සඳහන්ය. හපුතලේ සිට පල්ලෙකැලේ බලා ප්‍රවාහනය කරමින් තිබූ එම තේ කොළ තොගය අපනයනය සඳහා රැගෙනවිත් ඇත් ද නො එසේ නම් එම තේ තොගය කසළ තේ ද යන්න පිළිබඳ පරීක්ෂණ පවත්වන බව පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=21526", "Category": null, "Parent URL": null}