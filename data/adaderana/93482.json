{"Source": "Adaderana", "Timestamp": "July 30, 2018 04:42 pm", "Headline": "තව මාස දෙකකින් පළාත් සභා 9න් 6ක් අහෝසියි", "News Content": "තවත් මාස දෙකක් ගත වු පසු පළාත් සභා 09න් 06ක් ආහෝසී වන බව ශ්‍රි ලංකා පොදු ජන පෙරමුණේ සභාපති මහාචාර්ය ජී. එල් පිරීස් මහතා පවසයි. මේ සම්බන්දයෙන් මැතිවරණ කොමිෂන් සභාවේ සභාපතිවරයා ද තම වගකිම් මග හරිමින් සිටින බව ඒ මහතා පැවසීය. කොළඹ අද (30) පැවති මාධ්‍ය හමුවක් අමතමින් මහාචාර්ය ජී. එල් පිරීස් මහතා මේ බව පැවසීය. මේ සම්බන්ධයෙන් විමසු විට ඔහුට කිරිමට කිසිදු දෙයක් නොමැති බවත් එයට විසදුමක් ලබා දිය හැක්කේ පාර්ලිමේන්තුවට බවත් යනුවෙන් මැතිවරණ කොමිෂන් සභාවේ සභාපතිවරයා කළ ප්‍රකාශය නීති විරෝධි බවද මහාචාර්යවරයා ප්‍රකාශ කළේය. මේ සම්බන්ධයෙන් ඉදිරියෙදි මහාධිකරණයේ මැතිවරණ කොමිෂන් සභාවේ සභාපතිවරයාට එරේහිව ණඩු පවරණ බවද මහාචාර්යවරයා පැවසීය. තවද මෙලෙස ඡන්ද පැවැත්විම කල් දමින් එම ක්‍රියාවලිය කඩාකප්පල් කරමින් වත්මන් ආණ්ඩුව කූඨ ක්‍රියාවලියක යෙදිමින් සිටින බවද මහාචාර්යවරයා වැඩිදුරටත් අදහස් දක්වමින් ප්‍රකාශ කළේය.", "URL": "https://sinhala.adaderana.lk/news.php?nid=93482", "Category": null, "Parent URL": null}