{"Source": "Adaderana", "Timestamp": "August 7, 2019 05:14 pm", "Headline": "සටන් පාඨවලින් පමණක් රටක් දියුණු කළ නොහැකියි", "News Content": "සටන් පාඨවලින් පමණක් රටක් දියුණු කළ නොහැකි බව අග්‍රාමාත්‍ය රනිල් වික්‍රමසිංහ මහතා පවසයි. දේශපාලනය සම්බන්ධයෙන් වර්තමානය් ජනතාව තුළ කිසිඳු විශ්වාසයක් නොමැති බව අග්‍රාමාත්‍යවරයා සඳහන් කළේය. සපුගස්කන්ද තෙල් පිරිපහදුවට වසර 50ක් සපිරීම නිමිත්තෙන් එම පරිශ්‍රයේ පැවති උත්සවයකට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේය. නවීන තාක්ෂණය යොදා ගන්නා අපනයන ආර්ථිකයක් මඟින් අනාගත ලෝකය ජය ගැනීමට උත්සහයෙන් වැඩකලයුතු බවට අග්‍රාමාත්‍යවරයා මෙහිදී වැඩිදුරටත් සඳහන් කළේය. හිටපු ඉන්දීය විදේශ කටයුතු අමාත්‍යවරියක වන සුෂ්මා ස්වරාජ් මහත්මියගේ අභාවය වෙනුවෙන් අග්‍රාමාත්‍ය රනිල් වික්‍රමසිංහ මහතා ඉන්දීය අග්‍රාමාත්‍ය මහතා නරේන්ද්‍ර මෝදි මහතා වෙත සිය ශෝකය පළ කර තිබේ. මෙහිදී අග්‍රාමාත්‍යවරයා පවසා ඇත්තේ ශ්‍රි ලංකාව සහ ඉන්දියාව අතර පවතින ශක්තිමත් ද්විපාර්ශවික සබඳතා සහ කලාපීය අභිමතාර්ථයන් ඉටුකර ගැනීම කෙරෙහි සුෂ්මා ස්වරාජ් මහත්මිය දැක්වු උනන්දුව සහ කැපවීම මෙරට ජනහදවත් තුළ සදා අනුස්මරණීය බවයි. එමෙන්ම ඉන්දීය විදේශ කටයුතු අමාත්‍යවරිය ලෙස ඇයගේ ධුර කාලය තුළ දෙරට අතර පැවති සබඳතා විශිෂ්ට ලෙස ඉහළ නැංවුණු බවද අග්‍රාමාත්‍යවරයා මෙහිදී සඳහන් කර තිබේ.", "URL": "https://sinhala.adaderana.lk/news.php?nid=116000", "Category": null, "Parent URL": null}