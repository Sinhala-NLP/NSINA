{"Source": "Adaderana", "Timestamp": "December 21, 2010 08:30 am", "Headline": "සුනාමියට ගොදුරු වූ ප්‍රදේශ වල සුනාමි පෙරහුරු අභ්‍යාස මාලාවක්", "News Content": "ජාතික සුනාමි පෙරහුරු අභ්‍යාස මාලාවක් හෙට(22) සිට පැවැත්වීමට නියමිත බව ආපදා කළමනාකරණ මධ්‍යස්ථානය පවසයි. 2004 වසරේ දී සුනාමි ව්‍යසනයට ලක් වූ සියලුම දිස්ත්‍රික්ක වල මෙම අභ්‍යාසය සිදු කිරීමට නියමිතය. ඒ අනුව හෙට පස්වරු 3ට දිවයිනේ දිස්ත්‍රික්ක 14ක දී මෙය ක්‍රියාත්මක කරනු ඇත. මේ අතර ජාතික ආරක්ෂක දිනය ලබන 26 වැනිදා සැමරීමට සියලු කටයුතු සූදානම් කර ඇති බව ආපදා කළමනාකරණ මධ්‍යස්ථානය පවසයි. සුරක්ෂිත ‍ශ්‍රී ලංකාවක් යන තේමාව යටතේ යාපනයේ දී එම උත්සවය පැවැත්වේ.", "URL": "https://sinhala.adaderana.lk/news.php?nid=12992", "Category": null, "Parent URL": null}