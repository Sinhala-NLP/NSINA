{"Source": "Adaderana", "Timestamp": "June 6, 2018 09:40 am", "Headline": "ශ්‍රී ලංකා ක්‍රිකට් අර්බුදය ගැන දැනුවත් කරන්න මෙරට නියෝජිත පිරිසක් අද ICC සභාපති හමුවෙයි", "News Content": "ශ්‍රී ලංකා ක්‍රිකට් ආයතනයේ මේවන විට ඇති වී ඇති අර්බුදය පිලිබද කරුණු පැහැදිලි කිරීම සඳහා නියෝජිත පිරිසක් ජාත්‍යන්තර ක්‍රිකට් කවුන්සිලයේ සභාපතිවරයා අද හමුවීමට නියමිතය. එම නියෝජිත පිරිසට ක්‍රීඩා අමාත්‍ය ෆයිසර් මුස්තාපා, ශ්‍රී ලංකා ක්‍රිකට් ආයතනයේ බලය ලත් නිලධාරීයා වන ක්‍රිඩා අමාත්‍යාංශ ලේකම් කමල් පත්මසිරි සහ එහි ප්‍රධාන විධායක නිලධාරී ඈෂ්ලි ද සිල්වා යන මහත්වරුන් ඇතුළත්ය. ක්‍රිකට් ආයතනයේ ඉදිරි සැළසුම් සම්බන්ධයෙන් ජාත්‍යන්තර ක්‍රිකට් කවුන්සිලයේ සභාපති ශෂන්ක් මනෝහර් මහතා දැනුම්වත් කිරීමට ක්‍රීඩා අමාත්‍යවරයා ඇතුළු පිරිස සූදානමින් සිටියි. මෙම හමුව ඩුබායිහි ජාත්‍යන්තර ක්‍රිකට් කවුන්සිල මූලස්ථානයේදී පැවැත්වීමට නියමිතය.", "URL": "https://sinhala.adaderana.lk/news.php?nid=90427", "Category": null, "Parent URL": null}