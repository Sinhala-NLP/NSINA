{"Source": "Adaderana", "Timestamp": "August 25, 2010 09:53 pm", "Headline": "හකීම් මහනුවරදී ජනපති හමුවෙයි..?", "News Content": "ශ්‍රී ලංකා මුස්ලිම් කොංග්‍රසයේ නායක රාවුෆ් හකීම් මහතා මහනුවර පිහිටි ජනාධිපති මන්දිරයේදී ජනාධිපති මහින්ද රාජපක්ෂ මහතා හමුවී ඇතැයි විශ්වාසදායි ආරංචි මාර්ග සඳහන් කරයි. එහිදී හෝරාවකට වැඩි කාලයක් දෙදෙනා අතර සාකච්ඡා පැවතී ඇතත්, සාකච්චාවට බඳුන්වූයේ කුමන කරුණුද යන්න අනාවරණය නොවේ. මෑතකදී ජනාධිපතිවරයා සමග අරලියගහ මන්දිරයේ දී විපක්ෂ නායක රනිල් වික්‍රමසිංහ මහතා ප්‍රමුඛ විපක්ෂයේ නියෝජිතයින් අතර පැවති සාකච්ඡාවටද හකීම් මහතා සහභාගී වී තිබේ.", "URL": "https://sinhala.adaderana.lk/news.php?nid=10440", "Category": null, "Parent URL": null}