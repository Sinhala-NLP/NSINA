{"Source": "Adaderana", "Timestamp": "October 26, 2012 08:15 am", "Headline": "මන්නාරම උසාවියට ගල් ගැසූ තවත් 19ට ඇප", "News Content": "මන්නාරම මහේස්ත්‍රාත් අධිකරණයට ගල් මුල් ප්‍රහාර එල්ල කර අලාභහානි සිදු කිරීම සම්බන්ධයෙන් රක්ෂිත බන්ධනාගාර ගතව සිටි තවත් සැකකරුවන් 19 දෙනෙකුට ඇප නියම කර තිබේ. මහේස්ත්‍රාත් රංග දසනායක මහතා ඊයේ නියෝග කළේ සැකකරුවන් පස් දෙනෙකු හැර සෙසු පිරිස ඇප මත මුදා හරින ලෙසයි. තවදුරටත් රක්ෂිත බන්ධනාගාරගත කළ සැකකරුවන් පහරදීම සැලසුම් කර ඇති බවට සාක්ෂි ඉදිරිපත්ව තිබීම හේතුවෙන් ඇප ලබාදීම ප්‍රතික්ෂේප කෙරුණි. ඒ අනුව පසුගිය ජූලි 18 ‍වැනිදා අධිකරණයට අලාභහානි සිදු කිරීමට අදාළව අත්අඩංගුවට ගත් සැකකරුවන් 43 දෙනාගෙන් 37 දෙනෙකු මේ වන විට ඇපමත මුදා හැර තිබේ.", "URL": "https://sinhala.adaderana.lk/news.php?nid=28624", "Category": null, "Parent URL": null}