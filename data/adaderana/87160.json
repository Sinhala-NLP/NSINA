{"Source": "Adaderana", "Timestamp": "April 9, 2018 09:57 am", "Headline": "පූනකරි රෝහල් අධ්‍යක්ෂකවරයාගේ වාහනය අනතුරට පත්වෙයි", "News Content": "කිලිනොච්චිය, පූනකරි රෝහල් අධ්‍යක්ෂක ගමන්ගත් වාහනයක් අනතුරට ලක්වීමෙන් ඊයේ (08) සවස කාන්තාවක් බරපතළ තුවාල ලබා ඇති බව කිලිනොච්චිය පූනකරි පොලීසිය පවසයි. පොලීසිය පැවසූවේ කැබ් රථයක් යාපනය සිට පූනකරී දක්වා ගමන් කිරීමේදී වේගය පාලනය කර ගැනීමට නොහැකිවී මාර්ගයෙන් ඉවත පැන පෙරලී ගොස් ඇති බවයි. අනතුරින් වෛද්‍යවරයාගේ මව තුවාල ලබා ඇති අතර, ඇය ප්‍රතිකාර සඳහා යාපනය රෝහලට ඇතුළත් කොට ඇති බවද පොලිසිය පැවසීය. සිද්ධිය සම්බන්ධයෙන් පුනරීන් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=87160", "Category": null, "Parent URL": null}