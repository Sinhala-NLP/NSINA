{"Source": "Adaderana", "Timestamp": "November 28, 2016 09:10 am", "Headline": "අංකුඹුරේ වෙඩිතැබීම-හෝමාගමදී සැකකරුවෙක් මාට්ටු", "News Content": "අංකුඹුර ප්‍රදේශයේදී වෙඩි තබා පුද්ගලයෙකු ඝාතනය කර තවත් පුද්ගලයෙකුට තුවාල සිදු කිරීමේ සිද්ධියට සම්බන්ධ තවත් සැකකරුවෙකු අත්අඩංගුවට ගෙන තිබේ.පොලිසිය සිදු කළ විමර්ශනයකදි අදාළ සැකකරු හෝමාගම ප්‍රදේශයේදී අත්අඩංගුවට ගත් බව පොලිස් මූලස්ථානය සඳහන් කරයි.සැකකරු වැලිඔය, කිරිඉබ්බන්වැව ප්‍රදේශයේ පදිංචි 24 හැවිරිදි පුද්ගලයෙකි.සිද්ධිය සම්බන්ධයෙන් කොළඹ අපරාධ කොට්ඨාසය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66477", "Category": null, "Parent URL": null}