{"Source": "Adaderana", "Timestamp": "August 25, 2012 09:07 am", "Headline": "කඳුරට වොරියර්ස් වයඹ යුනයිටඩ් පරදයි", "News Content": "එස්.එල්.පී.එල් ක්‍රිකට් තරගාවලියේ වයඹ යුනයිටඩ් කණ්ඩායමට එරෙහිව පැවැති තරගයකින් තියුණු ජයක් ලැබීමට කඳුරට වොරියර්ස් කණ්ඩායම සමත්විය. ආර් ප්‍රේමදාස ක්‍රීඩාංගණයේ ඊයේ (24) රාත්‍රී පැවැති මෙම තරගයේ පළමුවෙන් පන්දුවට පහරදුන් කඳුරට වොරියර්ස් කණ්ඩායම කඩුලු 8ක් දැවී ලකුණු 149ක් ලබා ගන්නා ලදී. එහිදී එම කණ්ඩායමේ ක්‍රිස් ලින් ලකුණු 80 ක් ලබා ගත්තේය. පිළිතුරු ඉනිම ක්‍රීඩා කළ වයඹ යුනයිටඩ් කණ්ඩායමට නියමිත පන්දුවාර 20 අවසානයේ කඩුලු 6ක් දැවී ලබා ගත හැකි වුයේ ලකුණු 147ක් පමණි. එම කණ්ඩායම වෙනුවෙන් අබ්දුල් රසාක් ලකුණු 36 ක් ලබා ගත්ත ද එය ජයග්‍රහණය සඳහා ප්‍රමාණවත් වුයේ නැහැ. එස්.එල්.පී.එල් තරගාවලියේ ඊයේ පැවැති 16 වැනි තරගය එයයි.", "URL": "https://sinhala.adaderana.lk/news.php?nid=26866", "Category": null, "Parent URL": null}