{"Source": "Adaderana", "Timestamp": "August 3, 2014 05:32 pm", "Headline": "රුවන් කල්පගේ  බංග්ලාදේශ ක්‍රිකට් කණ්ඩායමේ පුහුණුකරුවෙයි ", "News Content": "බංග්ලාදේශ ක්‍රිකට් කණ්ඩායමේ පන්දු රැකීමේ පුහුණුකරු ලෙස රුවන් කල්පගේ ගිවිසුම් අත්සන් කර තිබේ . බංග්ලාදේශ ක්‍රිකට් ආයතනය සමඟ අදාළ ගිවිසුම් අත්සන් කර ඇති බව වාර්තා වෙයි. ශ්‍රී ලංකා කණ්ඩායමේ වැඩබලන සහකාර පුහුණුකරු ලෙස කටයුතු කරන රුවන් කල්පගේ එළඹෙන පාකිස්ථාන සංචාරයෙන් අනතුරුව බංග්ලාදේශ කණ්ඩායමේ පන්දු රැකීමේ පුහුණුකරු ලෙස කටයුතු කිරීමට නියමිතය. තුන් ඉරියව් ක්‍රීඩකයෙකු ලෙස ශ්‍රී ලංකා ක්‍රිකට් කණ්ඩායමේ ක්‍රීඩා කළ රුවන් කල්පගේ ටෙස්ට් තරඟ 11කට සහ එක්දින ක්‍රිකට් තරග 86කට ක්‍රීඩා කර තිබේ. ඔහු 2008 වසරේ සිට 2010 වසර දක්වා බංග්ලාදේශ ජාතික ක්‍රිකට් ඇකඩමියේ ප්‍රධාන පුහුණුකරු ලෙස ද කටයුතු කර ඇති බව සඳහන් වෙයි.", "URL": "https://sinhala.adaderana.lk/news.php?nid=45099", "Category": null, "Parent URL": null}