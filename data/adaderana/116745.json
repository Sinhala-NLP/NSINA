{"Source": "Adaderana", "Timestamp": "August 17, 2019 09:13 am", "Headline": "තාරුණ්‍ය කේන්ද්‍ර කරගත් රට ගොඩනගන වැඩසටහනක්-සජිත්", "News Content": "තාරුණ්‍ය කේන්ද්‍ර කරගත් රට ගොඩනගන වැඩසටහනක් දියත් කරන බව නිවාස ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. තිස්සමහාරාමයේ රන්දුනුවත්ත ප්‍රදේශයේ ඉදිකළ සරුතුරුලියගම, සොබානිල්ලගම සහ සාරහරිතගම උදාගම්මාන ජනතා අයිතියට පත් කිරීම අමාත්‍ය සජිත් ප්‍රේමදාස මහතා අතින් පසුගිය දා සිදු කෙරුණි. මේ රටේ තරුණ පරපුර නිර්මාණය කරන තරුණ ප්‍රඥප්තිය පාර්ලිමේන්තු වෙත ගෙන එන බවත් තරුණ පරපුරත් සමඟ අත්සන් කිරීමට නියමිත සමාජ ගිවිසුමට නව යතාර්තයක් එක් කරන බව අමාත්‍යවරයා පැවසීය. මේ අතර දශක ගණනාවත් පුරා තරුණට පපුරට කළ බොරුව සහ වංචාව හකුළා දමන බව අමාත්‍ය සජිත් ප්‍රේමදාස මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116745", "Category": null, "Parent URL": null}