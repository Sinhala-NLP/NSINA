{"Source": "Adaderana", "Timestamp": "July 11, 2013 12:14 pm", "Headline": "මුහුදු ගිය ධීවර යාත්‍රාවක් අතුරුදහන්", "News Content": "අම්බලන්ගොඩ ධීවර වරායෙන් මුහුදු ගිය ධීවර යාත්‍රාවක් අතුරුදන්ව ඇති බව වාර්තා වෙයි. ධීවරයින් 9 දෙනෙකු රැගත් මෙම එක්දින ධීවර යාත්‍රාව ඊයේ(10) උදෑසන ධීවර කටයුතු සඳහා පිටත්වගොස් ඇත. අදාළ යාත්‍රාව ඊයේ පස්වරුවේ ගොඩබිමට පැමිණිමට නියමිතව තිබුණ ද මේ වන තෙක් යාත්‍රාව පැමිණ නොමැති බව වාර්තා වෙයි. අදාළ යාත්‍රාව සෙවීම සඳහා නාවික හමුදාව මේ වන විට මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=35688", "Category": null, "Parent URL": null}