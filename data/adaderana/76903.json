{"Source": "Adaderana", "Timestamp": "August 30, 2017 04:11 pm", "Headline": "  විලියම් ජේ ෆැලන්-නාවික හමුදාපති අතර හමුවක්", "News Content": "අමෙරිකානු නාවික හමුදාවේ විශ්‍රාමික අද්මිරාල් විලියම් ජේ ෆැලන් මහතා නාවික හමුදාපති වයිස් අද්මිරාල් ට්‍රැවිස් සින්නයියා මහතා හමු වී තිබේ.නාවික හමුදා මූලස්ථානයේදී මෙම හමුව පැවති බව නාවික හමුදා මාධ්‍ය අංශය සඳහන් කළේය.අන්‍යෝන්‍ය වශයෙන් දෙරටට වැදගත් කරුණු රැසක් පිළිබඳව විලියම් ජේ ෆැලන් මහතා සහ මෙරට නාවික හමුදාපතිවරයා අතර පැවති හමුවේදී සාකච්ඡා කර තිබේ.ශ්‍රී ලංකා යුද හමුදාව මඟින් සංවිධානය කරන ලද කොළඹ ආරක්ෂක සමුළුවට සහභාගී වීම සඳහා දිවයිනට පැමිණි අතරතුර අමෙරිකානු නාවික හමුදාවේ විශ්‍රාමික අද්මිරාල් විලියම් ජේ ෆැලන් මහතා නාවික හමුදාපති ට්‍රැවිස් සින්නයියා හමු වී ඇති බව වාර්තා වෙයි.", "URL": "https://sinhala.adaderana.lk/news.php?nid=76903", "Category": null, "Parent URL": null}