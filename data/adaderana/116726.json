{"Source": "Adaderana", "Timestamp": "August 16, 2019 07:08 pm", "Headline": "රට සංවර්ධනය කළ හැකි ප‍්‍රායෝගික සැළැස්මක් අප සතුයි", "News Content": "ගෝඨාභය රාජපක්ෂ මැතිතුමා අද (16) උදෑසන තිස්සමහාරාම සදගිරි උභය රාජමහා විහාරාධිපති, මාතර කඳබොඩපත්තුව ඇතුලූ හම්බන්තොට ප‍්‍රධාන සංඝනායක ආචාර්ය දේවාලේගම ධම්මසේන නා හිමි බැහැදැක ආශිර්වාද ලබා ගැනීමෙන් අනතුරුව ජනතා පිළිගැනීම් රැුසකට සහභාගි වූවේය. ජනතා හරසර හා ආශිර්වාද මධ්‍යයේ පිළිගැනීම් රැසකට එක්වූ ගෝඨාභය රාජපක්ෂ මහතා අම්බලන්තොට හන්දියේදී ජනතාව අමතමින් ශී‍්‍ර ලංකා පොදුජන පෙරමුනේ ජාතික මහා සම්මේලනයේදී අනාගත ජනාධිපතිධූර අපේක්ෂකයා වශයෙන් තමන්ගේ නම යෝජනා කළ අවස්ථාවේදී සදහන් කළ ආකාරයටම රටේ ආර්ථිකය නගා සිටුවිය හැකි, ආරක්ෂාව තහවුරු කළ හැකි, සංවර්ධනය ඉක්මන් කළහැකි ප‍්‍රායෝගික ක‍්‍රමවේදයක් ඉදිරිපත් කරන බව සඳහන් කළේය. සියලූ ජාතීන්ට සමානාත්මයෙන් ජිවත් විය හැකි පරිසරයක් නිර්මාණය කිරීමද තමන්ගේ වගකීමක් කොට සලකන බව ද හෙතෙම සදහන් කළේය. විශේෂයෙන් කෘෂිකර්මාන්තයෙන් සහ ධීවර වෘත්තීයෙන් යැපෙන ජනතාවගේ ආර්ථිකය යහපත් කළ හැකි ක‍්‍රමවේදයක් සැකසීම කෙරෙහි අවධානය යොමු කරන බවද එහිදී ඒ මහතා පැවසීය. එසේම රන්මිනිතැන්න, මුරපොල කඬේ හන්දිය, තිස්ස මහාරාම නගරය, දෙබරවැව ඔරලෝසු හන්දිය, වීරවිල නගරය, පල්ලෙමලල හන්දිය, ගබඩා හන්දිය, එම්. ආර්. සී. සී. හන්දිය, අම්බලන්තොට නගරය, අගුණකොලපැලැස්ස හන්දිය ආදී ස්ථානවලදී ජනතාව විසින් ගෝඨාභය රාජපක්ෂ මහතා පිළිගැනීම සඳහා උත්සව රැසක් සංවිධානය කර තිබිණි. මෙම අවස්ථාවට ඒකාබද්ධ විපක්ෂය නියෝජනය කරන පාර්ලිමේන්තු මන්තී‍්‍රවරු ද එක්ව සිටියහ. ගෝඨාභය රාජපක්ෂ මහතා ශී‍්‍ර ලංකා පොදුජන පෙරමුනේ ජනාධිපතිපතිධූර අපේක්ෂකයා ලෙස නම් කිරීමෙන් පසුව ති‍්‍රවිධ රත්නයේ ආශිර්වාදය ලබා ගැනීමට මුල් තැන දෙමින් අනුරාධපුරයේ ආගමික වතාවත්වල නියැලීමෙන් අනතුරුව මහනුවරට පැමිණ ආගමික වතාවත්වල නියැලිනි. ඊයේ (15) කතරගම පූජාභූමියේ පැවැති ආගමික වතාවත්වලින් අනතුරුව අද තිස්සමහාරාමයට පැමිණියේය.", "URL": "https://sinhala.adaderana.lk/news.php?nid=116726", "Category": null, "Parent URL": null}