{"Source": "Adaderana", "Timestamp": "November 4, 2015 05:13 pm", "Headline": "තවත් 3ක් රිමාන්ඩ් - ඔක්කොම 34යි", "News Content": "කරාටේ ශූර වසන්ත සොයිසා ඝාතනය සම්බන්ධයෙන් අත්අඩංගුවට ගත් තවත් සැකකරුවන් තිදෙනෙකු රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් අධිකරණය නියෝග කර තිබේ.ඔවුන් ලබන 9 වන දින දක්වා රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් ශානක කලංසුරිය මහතා නියෝග කර ඇත.මෙලෙස රක්ෂිත බන්ධනාගාර ගතකර ඇත්තේ කැබිතිගොල්ලෑව ප්‍රදේශයේ පදිංචිකරුවන් දෙදෙනෙකු සහ අනුරාධපුර දේවානම්පියතිස්සපුර ප්‍රදේශයේ පදිංචිකරුවෙකි. සිද්ධිය සම්බන්ධයෙන් වැඩිදුර වාර්තාවක් ඉදිරිපත් කරමින් අනුරාධපුර පොලිසිය අධිකරණයට දැනුම් දී ඇත්තේ සිද්ධියට සම්බන්ධ බවට සැකකෙරෙන තවත් පුද්ගලයින් තිදෙනෙකු අත්අඩංගුවට ගැනීමට විමර්ශන සිදුකරන බවයි.අද දින රක්ෂිත බන්ධනාගාර ගත කෙරුණු තිදෙනා ද සමග ඝාතන සිද්ධිය සම්බන්ධයෙන් මේ වන විට රක්ෂිත බන්ධනාගාර ගතව සිටින සැකකරුවන් ගණන 34කි.", "URL": "https://sinhala.adaderana.lk/news.php?nid=54875", "Category": null, "Parent URL": null}