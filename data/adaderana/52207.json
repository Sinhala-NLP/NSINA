{"Source": "Adaderana", "Timestamp": "June 24, 2015 09:13 am", "Headline": "සංවර්ධනය කළ යුත්තේ පරිසරයත් වන සතුනුත් ආරක්ෂා කරමින්", "News Content": "රට සංවර්ධනය කළ යුත්තේ පරිසරයත් වන සතුනුත් ආරක්ෂා කරගනිමින් බව ජනාධිපති මෛත්‍රීපාල සිරිසේන මහතා පවසයි.රටේ සංවර්ධන ක්‍රියාවලියේදී වාරිමාර්ග හා කෘෂිකාර්මික නිෂ්පාදන ඉහළ නැංවීම, මහාමාර්ග සංවර්ධනය හා යටිතල පහසුකම් සංවර්ධනය කරගැනීම කෙරෙහි වැඩි අවධානයක් යොමු කළ යුතු බව ඔහු කියයි.පොළොන්නරුව දිස්ත්‍රික් සංවර්ධන කමිටු ප්‍රගති විශ්ලේෂණ රැස්වීමේදී ජනාධිපති මෛත්‍රීපාල සිරිසේන මහතා මේ බව කියා සිටියේය.එහිදී අදහස් දැක්වූ ජනාධිපතිවරයා පැවසුවේ ඉදිරි වසර 05ක කාලය තුළ පොළොන්නරුව දිස්ත්‍රික්කයේ ක්‍රියාත්මක කිරීමට නියමිත සංවර්ධන ව්‍යාපෘති සහ විශේෂ වැඩසටහන් සම්බන්ධයෙන් මෙම රැස්වීමේදී දීර්ඝ වශයෙන් සාකච්ඡා වූ බවයි .එහිදී දිස්ත්‍රික්කයේ ගුරු හිඟය පියවීම සඳහා වසරක කාලයක් තුළ පියවර ගන්නා ලෙස අදාළ නිලධාරීන්ට ජනාධිපතිවරයා උපදෙස් ලබාදී ඇත.", "URL": "https://sinhala.adaderana.lk/news.php?nid=52207", "Category": null, "Parent URL": null}