{"Source": "Adaderana", "Timestamp": "July 6, 2019 09:47 pm", "Headline": "හමුදා ජීප් රථයක් මහ මඟ පෙරළෙයි-10ක් රෝහලේ", "News Content": "අම්පාර අක්කරපත්තුව සිට කල්මුනේ ප්‍රදේශයට ධාවනය වෙමින් තිබු යුද හමුදා ජීප් රථයක් නින්දවුර් අල්ලිමුල්ල පදේශයේදී මාර්ගයෙන් ඉවතට පැන පෙරළීම නිසා සිදු අනතුරකින් ජීප් රථයේ ගමන් ගත් සෙබළුන් 10 දෙනෙකු තුවාල ලබා තිබේ. තුවාල ලැබු සෙබළුන් නින්දවුර් රෝහලටද කල්මුනේ අශ්රප් අනුස්මරණ රෝහලටද, අම්පාර මහා රෝහලට සහ මඩකලපුව ශික්ෂණ රෝහලට යවා ඇති බව අද දෙරණ වාර්තාකරු පවසයි. ජීප් රථය ප්‍රධාන මාර්ගයේ ගමන් කිරීමේදි මාර්ගය හරහා ගිය ගවයින් බේරිම සඳහා තිරිංග පෑගිමේදී ජීප් රථය පාරෙන් ඉවතට පැන මෙම අනතුර සිදුව ඇති බව වාර්තා වෙයි. මෙම අනතුර පිළිබඳව සමන්තුරේ පොලීසිය වැඩිදුර පරීක්ෂන පවත්වයි.", "URL": "https://sinhala.adaderana.lk/news.php?nid=113533", "Category": null, "Parent URL": null}