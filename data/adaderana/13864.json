{"Source": "Adaderana", "Timestamp": "January 31, 2011 08:21 am", "Headline": "ඊ නිව්ස් ගින්න ගැන කඩිනමින් විමර්ශනය කරන්නැයි ජනපතිගෙන් නියෝගයක්", "News Content": "මාලඹේ පිහිටි \"ලංකා ඊ නිව්ස්\"වෙබ් අඩවි කාර්යාලයෙහි අද(31) පෙරවරුවෙහි ඇතිවූ ගින්න සම්බන්ධව කඩිනමින් විමර්ශන කටයුතු ආරම්භ කරන ලෙස ජනාධිපති මහින්ද රාජපක්ෂ මහතා විසින් පොලිස්පතිවරයා වෙත උපදෙස් ලබා දී තිබේ. එමෙන්ම එම හදිසි ගින්න සම්බන්ධව වාර්තාවක් ඉදිරිපත් කරන ලෙසත් ජනාධිපතිවරයා විසින් උපදෙස් ලබා දී ඇති බව ජනාධිපති මාධ්‍ය අධ්‍යක්ෂ ජනරාල් බන්දුල ජයසේකර මහතා අද දෙරණ වෙත සඳහන් කළේය.", "URL": "https://sinhala.adaderana.lk/news.php?nid=13864", "Category": null, "Parent URL": null}