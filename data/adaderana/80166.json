{"Source": "Adaderana", "Timestamp": "November 19, 2017 10:20 am", "Headline": "K.G කිලෝ දෙකක් එක්ක කතක් පොලිස් දැලේ ", "News Content": "මුලතිව් සිට පුත්තලම දක්වා ධාවනය වු බස් රථයකින් රුපියල් ලක්ෂ හතරක් පමණ වටිනා කේරළ ගංජා කිලෝග්‍රෑම් දෙකයි ග්‍රෑම් 82 ක් රැගෙනයමින් සිටි කාන්තාවක් වවුනියාව බස් නැවතුම්පොළේදී ඊයේ (18) අත්අඩංගුවට ගත් බව වවුනියාව, පොලිසිය පවසයි. ලද තොරතුරක් මත සිදුකළ වැටලීමේදී සැකකාරිය විසින් ගමන් මල්ලේ සඟවා තිබූ කේරළ ගංජා අත්අඩංගුවට ගත් බව පොලීසිය පැවසීය. මුලතිව් ප‍්‍රදේශයේ පදිංචි සැකකාරිය ජාවාරම්කරුවකුගෙන් කේරළ ගංජා මිළදී ගෙන පුත්තලමට රැගෙන යන බවට තොරතුරු අනාවරණය වූ බව පොලිසිය පැවසීය. අත්අඩංගුවට ගත් මුලතිව් ප‍්‍රදේශයේ පදිංචි 42 හැවිරිදි සැකකාරිය හා කේරළ ගංජා තොගය වවුනියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80166", "Category": null, "Parent URL": null}