{"Source": "Adaderana", "Timestamp": "March 24, 2012 09:02 am", "Headline": "පුද්ගලික අමනාපය ඝාතනයකින් කෙලවර වෙයි", "News Content": "පන්නල, ලිහිනියාගම ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. අදාළ පුද්ගලයාගේ නැගණියගේ ස්වාමිපුරුෂයා විසින් ඝාතනය සිදුකර ඇති බවට මූලික පරීක්ෂණවල දී අනාවරණය වී ඇති බව පොලිසිය පැවසීය. පුද්ගලික අමනාපයක් දුරදිගයාමෙන් ඝාතනය සිදුව ඇති අතර අදාළ අවස්ථාවේ දෙදෙනාම බීමත්ව සිට ඇති බව සඳහන්ය. සිද්ධියට සම්බන්ධ සැකකරු අත්අඩංගුවට ගෙන ඇති අතර ඔහු අද(24) කුලියාපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23016", "Category": null, "Parent URL": null}