{"Source": "Adaderana", "Timestamp": "February 24, 2011 11:15 am", "Headline": "යාපනය ප්‍රාද්ශීය සභා 18 ක ඡන්ද විමසීම වළකමින් තහනම් නියෝගයක්", "News Content": "යාපනය දිස්ත්‍රික්කයේ ප්‍රාද්ශීය සභා 18 ක් සඳහා පළාත් පාලන ඡන්ද විමසීම පැවැත්වීම අත්හිටුවමින් අභියාචනාධිකරණය තහනම් නියෝගයක් නිකුත් කර තිබේ. එක්සත් ජනතා නිදහස් සන්ධානයේ මහ ලේකම් සුසිල් ප්‍රේම්ජයන්ත් මහතා විසින් ඉදිරිපත් කර තිබූ පෙත්සම් 18 ක් සලකා බැලීමෙන් අනතුරුව අභියාචනාධිකරණය මෙම තහනම් නියෝගය නිකුත් කර ඇත. අදාළ ප්‍රාදේශීය සභා 18 සඳහා පළාත් පාලන ඡන්ද විමසීමට අදාළව ඉදිරිපත් කළ නාම යෝජනා පත්‍ර ප්‍රතික්ෂේප කළ බව එම පෙත්සම් වලින් සඳහන් කර තිබුණි. නාම යෝජනා පත්‍රයේ එක්සත් ජනතා නිදහස් සන්ධානය යන නාමය දෙමළ භාෂාවට පරිවර්තනය කිරීමේදී දෝෂ සිදුවූ බව පවසමින් අදාළ තේරීම්භාර නිලධාරීන් විසින් එම නාම යෝජනා ප්‍රතික්ෂේප කර තිබිණි.", "URL": "https://sinhala.adaderana.lk/news.php?nid=14442", "Category": null, "Parent URL": null}