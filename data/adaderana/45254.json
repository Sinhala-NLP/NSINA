{"Source": "Adaderana", "Timestamp": "August 10, 2014 02:21 pm", "Headline": "මේ වන විට පැමිණිලි  තුනයි", "News Content": "ඌව පළාත් සභා ඡන්ද විමසීමට අදාළව මේ වන විට මැතිවරණ පැමිණිලි තුනක් ලැබී ඇති බව පොලීසිය පවසයි. ඉන් පැමිණිලි දෙකක් බදුල්ල දිස්ත්‍රික්කයෙන් සහ අනෙක් පැමිණිල්ල මොණරාගල දිස්ත්‍රික්කයෙන් ලැබී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඌව පළාත් සභා ඡන්ද විමසීමට අදාළ නාමයෝජනා බාරදීමෙන් අනතුරුව ගත වු කාලය තුළ මෙම පැමිණිලි ලැබී තිබේ. අදාළ පැමිණිලිවලට අනුව පුද්ගලයින් තිදෙනෙකු අත්අඩංගුවට ගෙන ඇති අතර ඉන් දෙදෙනෙකු ඇප මත මුදාහැර ඇති බව පොලීසිය සඳහන් කළේය. මේ අතර ඌව පළාත් සභා ඡන්ද විමසීමට අදාළව අපේක්ෂකයින්ගේ මනාප අංක නිකුත් කිරීම හෙට දිනයේ ආරම්භ කිරීමට බලාපොරොත්තු වන බව මැතිවරණ මහලේකම් කාර්යාලය පැවසුවේය. මේ වන විට අදාළ මනාප අංක සකස් කිරීමේ කටයුතු සිදුවෙමින් පවතින බව එම කාර්යාලය සඳහන් කළේය.", "URL": "https://sinhala.adaderana.lk/news.php?nid=45254", "Category": null, "Parent URL": null}