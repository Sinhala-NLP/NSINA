{"Source": "Adaderana", "Timestamp": "February 3, 2019 03:21 pm", "Headline": "යට ඇඳුමේ සැඟවු මත් කුඩු", "News Content": "සිය යට ඇදුම්තුල සගවාගෙන කල්මුනේ සිට බදුල්ල නගරය වෙත යතුරුපැදියකින් හෙරොයින් මත්කුඩු ප්‍රවාහණය කළ පුද්ගලයින් දෙදෙනෙකු බදුල්ල මහියංගණ ප්‍රධාන මාර්ගයේ සොරණාතොට රිදීපාන ප්‍රදේශයේ දී හෙරොයින් මිලි ග්‍රෑම් 10110 ක් සමඟ සැකපිට අත් අඩංගුවට ගත් බව බදුල්ල පොලීසිය පවසයි. මෙලෙස අත් අඩංගුවට ගෙන ඇත්තේ කල්මුනේ නින්දවූර්හි පදිංචි වයස අවුරුදු 35 ක පුද්ලයෙකු හා පණ්ඩිරිප්පු ප්‍රදේශයේ පදිංචි වයස අවුරුදු 34 ක පුද්ගලයෙකි. කුඩා පොලිතීන් බෑග්වල අසුරන ලද මත්කුඩු පාර්සල් සැකකරුවන්ගේ යට ඇදුම්වල සඟවාගෙන සිටි බවද පොලීසිය පැවැසීය. ඌව පළාත් දිසා විෂ මත්ද්‍රව්‍ය ඒකකය වෙත ලද තොරතුරක් මත සිදු කළ වැටලීමකදි මෙම සැකරුවන් අත්අඩංගුවගෛන ඇත. සැකකරුවන් හා හෙරොයින් තොගය බදුල්ල මූලස්ථාන පොලීසිය වෙත බාරදීමට කටයුතු කර තිබේ. සැකකරුවන් අද (03) බදුල්ල අධිකරණය වෙත ඉදිරිපත්කිරීමට නියමිතව තිබේ. ඌව පළාත් දිසා විෂ මත්ද්‍රව්‍ය ඒකකය හා බදුල්ල පොලීසිය වැඩිදුර පරීක්ෂන පවත්වයි.", "URL": "https://sinhala.adaderana.lk/news.php?nid=103627", "Category": null, "Parent URL": null}