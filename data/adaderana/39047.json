{"Source": "Adaderana", "Timestamp": "November 23, 2013 08:18 am", "Headline": "මීට කලින් මෙච්චර ගාණක් විභාග ලියලා නෑ", "News Content": "මෑත ඉතිහාසයේ විභාගයක් සඳහා පෙනී සිටින විශාලතම අපේක්ෂකයින් සංඛ්‍යාව එළඹෙන සාමාන්‍ය පෙළ විභාගය සඳහා පෙනී සිටින බව විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පවසයි. ඔහු පවසන්නේ මෙවර සාමාන්‍ය පෙළ විභාගය සඳහා අපේක්ෂයින් 578,140 (පන්ලක්ෂ හැත්තෑඅටදහස් එකසිය හතලිස්දෙනෙකු) පෙනී සිටින බවයි. මෙවැනි අපේක්ෂයින් පිරිසක් එකම විභාගයක් සඳහා පෙනිසිටින ලොව ප්‍රථම අවස්ථාව විය හැකි බව විභාග කොමසාරිස්වරයා පෙන්වාදෙයි. පසුගිය වසරේ දී අපොස සාමාන්‍ය පෙළ විභාගය සඳහා පන්ලක්ෂ හැත්තෑදහසකට අධික සංඛ්‍යාවක් පෙනී සිට ඇති බව ද විභාග කොමසාරිස්වරයා කියයි. මේ වනවිට අදාළ විභාගයේ ප්‍රවේශ පත්‍ර සියල්ල තැපැල්කර අවසන් බව හෙතෙම පවසයි. මෙවර සාමාන්‍ය පෙළ විභාගය දෙසැම්බර් මස 10 වෙනිදා සිට 20 වැනිදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=39047", "Category": null, "Parent URL": null}