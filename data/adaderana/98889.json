{"Source": "Adaderana", "Timestamp": "November 8, 2018 12:39 pm", "Headline": "රජරට රැජිණ ජීවිතයක් බිලි ගනියි", "News Content": "උතුර දුම්රිය මාර්ගයේ අඹන්පොල සහ ගල්ගමුව අතර ගැටදිවුල ප්‍රදේශයේදී දුම්රියක ගැටී බරපතළ තුවාල ලබා සිටි වන අලියෙකු ජිවිතක්ෂයට පත්ව තිබේ. අද(09) උදෑසන 6.10ට පමණ ව්වනියාව සිට මාතර බලා ධාවනය වෙමින් තිබු රජරට රැජින සීඝ්‍රගාමී දුම්රියේ ගැටදිවුල ප්‍රදේශයේදී මෙම වන අලියා ගැටී ඇත. මෙලෙස මිය ගොස් ඇත්තේ ආහාර සොයා ගොස් පාලුකඩවල සිට තේක්කවත්ත රක්ෂිතය දෙසට ගමන් කළ වයස අවුරුදු 35ක් පමණ වූ වන අලියෙකි. මෙම අනතුරෙන් දුම්රිය මාර්ගයට හෝ දුම්රියට කිසිදු හානියක් සිදුවී නොමැති අතර අනතුරට පත් වන අලියා බරපතළ තත්ත්වයෙන් සිට ජිවිතක්ෂයට පත්වු බව අප වාර්තාකරු සඳහන් කළේය. අනතුරට පත් වන අලියාට ප්‍රථිකාර කිරීම සඳහා ගල්ලමුව වනජීවි කාර්යාලයේ පශු වෛද්‍ය ඒකකයේ පිරිසක් පැමණි ප්‍රථිකාර කිරීමේ කටයුතු ආරම්භ කළද වන අලියාගේ ජීවිතය බේරා ගැනීමට නොහැකි විය. මෙම අනතුරත් සමඟ පසුගිය මාසයක කාලය තුළ මෙම දුම්රිය මාර්ගයේ දුම්රියේ ගැටී මිය ගිය වන අලීන්ගේ සංඛ්‍යාව 03ක් වා ඉහළ ගොස් ඇති බවට අණාවරණය වෙයි.", "URL": "https://sinhala.adaderana.lk/news.php?nid=98889", "Category": null, "Parent URL": null}