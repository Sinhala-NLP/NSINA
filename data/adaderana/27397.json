{"Source": "Adaderana", "Timestamp": "September 14, 2012 09:51 am", "Headline": "කාබන් ප්‍රතිශතය අඩුකර මුදල් උපයනවා", "News Content": "හරිතාගාර වායු විමෝචනය වැළැක්වීමේ තත්ත්ව සහතිකය ලබාගැනීම පමණක් නොව එය ක්‍රියාත්මක කිරීම පරිසර අමාත්‍යාංශයේ බලාපොරොත්තුව බව එම අමාත්‍යංශ ලේකම් සහ අරමුදලේ සභාපති බී.එම්.යු.ඩි.බස්නායක මහතා පවසයි. මෙරට තුළ කාබන් ප්‍රතිශතය විශාල වශයෙන් අඩුකර එමඟින් මුදල් ඉපයීමට බලාපොරොත්තු වන බව ඔහු පෙන්වාදෙයි. ශ්‍රී ලංකා කාබන් අරමුදල සහ කොරියානු පරිසර සමාගම අතර මීට අදාළ අවබෝධතා ගිවිසුමක් ඊයේ (13) අත්සන් කෙරිණි.", "URL": "https://sinhala.adaderana.lk/news.php?nid=27397", "Category": null, "Parent URL": null}