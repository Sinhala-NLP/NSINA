{"Source": "Adaderana", "Timestamp": "September 2, 2016 09:32 am", "Headline": " දකුණූ අප්‍රිකානු ජනපති චීනෙ යන ගමන් කටුනායකට ගොඩබසියි", "News Content": "දකුණූ අප්‍රිකානු ජනාධිපති ජාකොබ් සූමා චීනයට යන අතරවාරයේදී කටුනායක බණ්ඩාරනායක ජාත්‍යන්තර ගුවන් තොටුපොළ වෙත පැමිණ තිබේ.ඔහු ඇතුළු නියෝජිත පිරිස අද(02) අළුයම 01.35ට පමණ ගුවන් තොටුපොළ වෙත පැමිණ ඇති බව වාර්තා වෙයි.චීනය බලා යන අතරතුර ඉන්ධන ලබා ගැනීම සඳහා දකුණු අප්‍රිකානු ජනාධිපතිවරයා රැගත් ගුවන් යානය මෙලෙස කටුනායකට පැමිණ ඇති බව සඳහන්. දකුණු අප්‍රිකානු ගුවන් සේවයට අයත් විශේෂ ගුවන් යානයකින් ඔහු චීනය බලා යන්නේ 18 කින් යුත් දූත පිරිසක් ද සමගයි. දකුණු අප්‍රිකානු ජනාධිපතිවරයා ගුවන් තොටුපොළේ අති විශේෂ අමුත්තන්ගේ මැදිරියට පැමිණ පැය 02කට අධික කාලයක් විවේකයෙන් පසු වූ බව අද දෙරණ වාර්තාකරු සඳහන් කළේය.ශ්‍රී ලංකා විදේශ අමාත්‍යාංශයේ නිලධාරීන් පිරිසක් දකුණූ අප්‍රිකානු ජනාධිපති ජාකොබ් සූමා මහතා හමුවී තිබේ.", "URL": "https://sinhala.adaderana.lk/news.php?nid=63690", "Category": null, "Parent URL": null}