{"Source": "Adaderana", "Timestamp": "October 2, 2011 10:02 am", "Headline": "ප්‍රදේශ 4 ක රිය අනතුරුවලින් සිව්දෙනෙකු මරුට", "News Content": "හික්කඩුව, කටුනායක, මහනුවර සහ මාතර යන ප්‍රදේශවල සිදුවූ රිය අනතුරුවලින් පුද්ගලයන් සිව්දෙනෙකු මියගොස් තිබේ. කුමාරකන්ද, ඇල්පිටිය ප්‍රධාන මාර්ගයේ සුදුමැටිය ප්‍රදේශයේ දී වෑන් රථයක පදිකයෙකු ගැටීමෙන් අනතුරක් සිදුව ඇත. එහිදී 27 හැවිරිදි තරුණයෙකු මියගොස් ඇති බව හික්කඩුව පොලිසිය පැවසුවේය. මහනුවර, ‍ගුඩ්ෂෙඩ් බස් නැවතුම්පළ ඉදිරිපිට දී බස් රථයක ගැටීමෙන් පිළිමතලාව, වරකාගොඩ ප්‍රදේශයේ පදිංචිව සිටි 76 හැවිරිදි පුද්ගලයෙකු මියගොස් තිබේ. කොළඹ -මීගමුව ප්‍රධාන මාර්ගයේ ගුවන්තොටුපළ පිවිසුම් මාර්ගය අසලදී යතුරු පැදියක් සහ ලංගම බස් රථයක් ගැටීමෙන් යතුරුපැදිකරු මියගොස් ඇති බව කටුනායක පොලිසිය පැවසීය. මියගිය පුද්ගලයා මත්තක පිටිගල ප්‍රදේශයේ පදිංචිකරුවෙකු වූ 38 හැවිරිදි අයෙකි. මාතර, ඉසදීන් නගරය ප්‍රදේශයේ දී ටිපර් රථයක ගැටීමෙන් යතුරුපැදිකරුවෙකු මියගොස් තිබේ.", "URL": "https://sinhala.adaderana.lk/news.php?nid=19088", "Category": null, "Parent URL": null}