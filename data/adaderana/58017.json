{"Source": "Adaderana", "Timestamp": "March 9, 2016 10:57 am", "Headline": " සීදුවේ සාදය මළ ගෙයක් වෙයි", "News Content": "සීදුව, ලියනගේමුල්ල ප්‍රදේශයේ සාදයකින් පසු දෙපිරිසක් අතර ඇති වූ ගැටුමකින් 22 හැවිරිදි තරුණයෙකු මියගොස් තිබේ.ඊයේ රාත්‍රී සාදය නිමවී මෙම ගැටුම හටගෙන ඇති අතර එහිදී තුවාල සහිතව බිම වැටී සිටි තරුණයෙකු සීදුව රෝහලට ඇතුළු කර අනතුරුව රාගම රෝහලට මාරු කිරීමෙන් පසු මියගොස් ඇත.සැකකරුවන් කිසිවෙකුත් අත්අඩංගුවට ගෙන නැති අතර වැඩිදුර පරීක්ෂණ පැවැත්වෙන බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසීය.", "URL": "https://sinhala.adaderana.lk/news.php?nid=58017", "Category": null, "Parent URL": null}