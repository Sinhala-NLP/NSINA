{"Source": "Adaderana", "Timestamp": "September 8, 2017 12:54 pm", "Headline": "එජාප 71 වන සංවත්සරය කල් යයි", "News Content": "අනිද්දා දිනයේ පැවැත්විමට සැලසුම් කර තිබූ එක්සත් ජාතික පක්ෂයේ 71 වන සංවත්සර උත්සවය තාවකාලිකව කල්දැමිමට තීරණය කර තිබේ. පවතින අයහපත් කාලගුණ තත්ත්වය හේතුවෙන් මෙම තීරණය ගෙන ඇති බව නියෝජ්‍ය අමාත්‍ය අජිත් පී පෙරේරා මහතා සදහන් කළේය. එක්සත් ජාතික පත්ෂයේ 71 වන සංවත්සර උත්සය ලබන 10 වන දින රත්නපුර සීවලී ක්‍රීඩාංගණයේ දී පැවැත්විමට සැළසුම් කර තිබිණි. කෙසේවෙතත් රත්නපුර දිස්ත්‍රීක්කය ඇතුලු දිස්ත්‍රික්ක කිහිපයකට බලපා ඇති අයහපත් කාලගුණ තත්ත්වය හේතුවෙන් පක්ෂ සංවත්සර උත්සවය කල්දැමිමට එක්සත් ජාතික පක්ෂය අද(8) දිනයේ තීරණය කළ බව අජිත් පී. පෙරේරා නියෝජ්‍ය අමාත්‍යවරයාඳහන් කළේය. පක්ෂ සංවත්සර උත්සවය පවත්වන දිනය සම්බන්ධයෙන් ඉදිරියේ දී තීරණය කිරිමට නියමිතව තිබේ.", "URL": "https://sinhala.adaderana.lk/news.php?nid=77289", "Category": null, "Parent URL": null}