{"Source": "Adaderana", "Timestamp": "January 4, 2014 04:45 pm", "Headline": "කොස්වත්ත පරණ යකඩ බඩු කඩේක ගින්නක්", "News Content": "කොස්වත්ත ඩෙන්සිල් කොබ්බෑකඩුව මාවතේ පිහිටි පරණ යකඩ බඩු එකතු කරන කඩයක ගින්නක් හටගෙන තිබේ. ගින්න හටගත් ස්ථානය ආසන්නයේ ගෑස් පිරවීමේ මධ්‍යස්ථානයක් ද ඇති බව පවසන පොලීසිය මේවන විට සියයට 75ක් පමණ ගින්න මැඩපවත්වා ඇතැයි ද කියයි. කෝට්ටේ ගිනි නිවීමේ ඒකකය, පොලීසිය හා ප්‍රදේශවාසීන් එක්ව ගින්න මැඩපැවැත්වීමට පියවර ගෙන තිබේ.", "URL": "https://sinhala.adaderana.lk/news.php?nid=40091", "Category": null, "Parent URL": null}