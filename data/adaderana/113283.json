{"Source": "Adaderana", "Timestamp": "July 3, 2019 02:38 pm", "Headline": " දෙමව්පියන් සමඟ ඇති විරසකයට දරුවන් වන්දිගෙවයි", "News Content": "ඇඹිලිපිටිය කලාපයට අයත් ගොඩකවෙල රාහුල ජාතික පාසලේ සංවර්ධන සමිති රැස්වීමේදී ගුරුවරුන්ගේ ක්‍රියා කලාපය පිළිබඳව දෙමාපියන් විසින් සිදුකළ බව කියන දෝෂාරෝපණයකට විරෝධය දක්විමින් පාසලේ සියලුම ගුරුවරු නිවාඩු දමා ඉගැන් විම් කටයුතුවලින් ඉවත් වී තිබේ. මේ හේතුවෙන් අද(03) පාසලේ අධ්‍යාපන කටයුතු සම්පුර්ණයෙන්ම අඩාල වි තිබූ බව අද දෙරණ වාර්තාකරු පවසයි. පාසල් දරුදැරියන් 2400ක් පමණ අධ්‍යාපනය ලබන රාහුල ජාතික පාසල තුළ ගුරුවරුන් 108 දෙනෙකු ඉගන්විම් කටයුතු වල නිරවෙයි. පාසල තුළ ස්ථිර විදුහල්පත්වරයෙක්ද, නොමැති අතර අනුයුක්තව පැමිණි විදුහල්පතිවරයෙකු විසින් පාසලේ වැඩ කටයුතු සිදුකරන බව අප වාර්තාකරු සඳහන් කළේය. ගුරුවරුන්ද පාසලට අවශ්‍ය පරිදි නොමැති අතර පරිපාලනමය වශයෙන් පාසල තුළ අර්බුධකාරි තත්ත්වයන් මතුව ඇති බව දෙමාපියන් සඳහන් කළේය. මේ සම්බන්ධයෙන් හා පාසලේ ඉදිරි වැඩසටන් පිළිබඳව සාකච්ඡා කිරීම සඳහා පාසල් සංවර්ධන සමිතිය ඊයේ(02) රුස්වු අතර මේ සඳහා පාර්ලිමේන්තු මන්ති හේෂා විතානගේ මහතාද සහභාගි වු බව දෙමාපියන් පැවසීය. සාකච්ඡාව පවතින අතර තුර සමහර දෙමාපියන්ගෙන් ගුරුවරුන්ට දැඩි විරෝධයක් ඵල්ල වූ බව වාර්තා වෙයි. මේ සම්බන්ධයෙන් පාසල් කටයුතු පිළිබඳව ගුරුවරුන් දක්වන දායකත්වය ගැන ගැටළුවක් මතුවි ඇත මේ අවස්ථාවට සහභාගි වු ගුරුවරු රුස්විමෙන් ඉවත් වී ගොස් තිබුණි. ගුරුවරුන්ට දක්වන ලද විරෝධයට ඵරෙහිව තම රාජකාරි කටයුතුවලට වාර්තා නොකර අද සියලු ගුරුවරු නිවාඩු දමා වර්ජන ක්‍රියාදමයකට ඵක් විය. මෙලෙස ගුරුවරුන් විසින් ගත් ක්‍රියාමාර්ගය හේතුවෙන් පාසලේ සාමන්‍ය දෛනික කටයුතු සියල්ල අද අඩපන වි තිබුණි.", "URL": "https://sinhala.adaderana.lk/news.php?nid=113283", "Category": null, "Parent URL": null}