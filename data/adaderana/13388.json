{"Source": "Adaderana", "Timestamp": "January 10, 2011 09:46 am", "Headline": "ශ්‍රී ලාංකික ගෘහසේවිකාවක් ලෙබනන්හිදී ඝාතනය කරලා", "News Content": "ශ්‍රී ලාංකික ගෘහසේවිකාවක් ලෙබනන් හිදී ඝාතනයට ලක්ව තිබේ. වසර 12 ක පමණ කාලයක් ඇය ලෙබනන් හි සේවය කර ඇති බව විදේශ සේවා නියුක්ති කාර්යාංශය ප්‍රකාශ කළේය. සිරියානු ජාතිකයෙකු විසින් මෙම ඝාතනය සිදුකර ඇති බව වාර්තා වේ. පුද්ගලික ආරවුලක් හේතුවෙන් මෙම ඝාතනය සිදුව ඇති බව ලෙබනන්හි පිහිටි ශ්‍රී ලංකා තානාපති කාර්යාලීය ආරංචි මාර්ග පවසයි. ඝාතනය සම්බන්ධයෙන් ලෙබනන්හි ශ්‍රී ලංකා තානාපති කාර්යාලය හරහා මේ වන විටත් තොරතුරු ලබාගනිමින් සිටින බව විදේශ සේවා නියුක්ති කාර්යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=13388", "Category": null, "Parent URL": null}