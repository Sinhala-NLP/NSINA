{"Source": "Adaderana", "Timestamp": "April 13, 2019 11:03 am", "Headline": "ලාංකිකයින් සිව් දෙනෙක් ලන්ඩනයේ ගුවන්තොටුපළකදී අත්අඩංගුවට", "News Content": "ලන්ඩනයේ ලූටන් ගුවන් තොටුපලේදී එරට තහනම් සංවිධානයක සාමාජිකයින් බව පැවසෙන ශ්‍රී ලාංකිකයින් සිව් දෙනෙකු මෙට්‍රොපොලිටන් පොලීසිය විසින් අත්අඩංගුවට ගෙන තිබේ. එරට ත්‍රස්ත පනතේ 11 වන වගන්තියට අනුව මෙම ශ්‍රී ලාංකිකයින් සිව් දෙනා අත්අඩංගුවට ගෙන ඇති බවයි විදෙස් වාර්තා සදහන් කළේය. ඔවුන් සිව් දෙනා පසුගිය 10 වන දින පස්වරුවේ ලූටන් ගුවන් තොටුපල වෙත පැමිණ ඇති බව සඳහන්ය. පොලීසියට ලද තොරතුරු මත 11 වනදා ගුවන්තොටුපලේ රැදී සිටියදී මෙම ශ්‍රී ලාංකිකයින් සිව් දෙනා අත්අඩංගුවට ගෙන තිබේ. අත්අඩංගුවට ගත් මෙම ශ්‍රි ලාංකිකයින් සිව් දෙනා බේට්පෙෂර් පොලිසියේ රඳවාගෙන වැඩිදුර විමර්ශන සිදු කරන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=107913", "Category": null, "Parent URL": null}