{"Source": "Adaderana", "Timestamp": "December 20, 2011 11:01 am", "Headline": "දහ අට වංගුවේ මීදුම තදයි", "News Content": "නුවර - මහියංගණය මාර්ගයේ ඒ 26 දහ අට වංගුව ප්‍රදේශයේ දැඩි මීදුම් තත්ත්වයක් පවතින බව වාර්තා වේ. මේ හේතුවෙන් එම මාර්ගයේ රථවාහන ධාවනය කරන්නන් දැඩි අවධානයකින් රිය පැදවිය යුතු බව පොලිසිය සඳහන් කරයි. විශේෂයෙන් උදෑසන සහ දහවල් කාලයේ මෙම මීදුම් සහිත තත්ත්වය වැඩි වශයෙන් දක්නට ලැබෙන බව පොලිසිය පැවසීය.", "URL": "https://sinhala.adaderana.lk/news.php?nid=20818", "Category": null, "Parent URL": null}