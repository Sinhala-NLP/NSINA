{"Source": "Adaderana", "Timestamp": "April 5, 2019 10:17 am", "Headline": "අද සිට 15 දක්වා ලංකාවට ඉර මුදුන් වෙයි", "News Content": "දෘශ්‍ය ලෙස සූර්යයා උතුරට ගමන් කිරීමේ දී සූර්යයා, අප්‍රේල් මස අද(05) සිට 15 වන දා දක්වා ශ්‍රී ලංකාව ආශ්‍රිත අක්ෂාංශවලට සෘජුවම ඉහළින් පවතින බව කාලගුණ විද්‍යා දෙපාර්තමේන්තුව සඳහන් කරයි. අද 12.12ට දික්වැල්ල,කැකනදුර,කොටවිල සහ මිදිගම යන ප්‍රදේශවලට හිරු මුදුන්ව පවතීයි. මේ අතර වයඹ පළාත, ගම්පහ, මන්නාරම, වව්නියාව, මුලතිව්, හම්බන්තොට හා මොනරාගල දිස්ත්‍රික්කය සඳහා හෙට දිනයේ උණුසුම වැඩි වීම සම්බන්ධයෙන් වැඩි අවධානයක් යොමු කළ යුතු බව කාලගුණ විද්‍යා දෙපාර්තමේන්තුව සඳහන් කරයි. මෙවැනි තද උණුසුම් කාලගුණික තත්ත්වයක් මත ක්‍රියාකළ යුතු ආකාරය මෙසේය. වැඩබිම් තුළ ප්‍රමාණවත් ලෙස ජලය පානය කිරීම හා සෙවන ස්ථානවල හැකි පමණ විවේක ගැනීම. එමෙන්ම නිවෙස් තුළ වැඩිහිටි හා රෝගී පුද්ගලයින් පිළිබඳ වැඩි සැලකිල්ලක් දැක්විය යුතුයි. වාහන තුළ දී නම් කුඩා ළමයි වාහන තුළම රඳවා ගත යුතුයි. එළිමහනේ සිටින පුද්ගලයින් අධික වෙහෙසකාරී කටයුතු සීමා කිරීම හා සෙවන ඇති ස්ථානවල රැදීම හා ජලය පාලනය කිරීම අනිවාර්ය වෙයි. මේ අතර උණුසුම අවම කිරීම සඳහා සුදු හෝ ලා පැහැති සැහැල්ලු ඇඳුම් භාවිතා කිරීම ද මුලික වෙයි.", "URL": "https://sinhala.adaderana.lk/news.php?nid=107427", "Category": null, "Parent URL": null}