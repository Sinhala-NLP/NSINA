{"Source": "Adaderana", "Timestamp": "September 17, 2015 09:31 am", "Headline": "ගල්කිස්සේ වෙඩි තැබීමකට සැක 3ක් මාට්ටු", "News Content": "ගල්කිස්ස ප්‍රදේශයේ රාත්‍රී සමාජ ශාලාවක සිදුවූ වෙඩි තැබීමේ සිද්ධියක් සම්බන්ධයෙන් සැකපිට පුද්ගලයන් තිදෙනෙකු බෝමිරිය ප්‍රදේශයේදී අත්අඩංගුවට ගෙන තිබේ. ගල්කිස්ස පොලීසියට ලැබුණු තොරතුරකට අනුව විදේශ රටක නිෂ්පාදිත රිවෝල්වරයක් සමග මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පසුගිය 12 වන දින රාත්‍රී ගල්කිස්ස ප්‍රදේශයේ සමාජ ශාලාවක සිදුවූ වෙඩි තැබීමකින් පුද්ගලයෙකු බරපතළ තුවාල ලැබීය. එම වෙඩිතැබීමේ සිද්ධියට මෙම සැකකරුවන් සම්බන්ධ බවට සිදුකළ විමර්ශන වලදී අනාවරණය වී ඇත.ඔවුන් කඩුවෙල හා අවිස්සාවෙල්ල යන ප්‍රදේශ වල පදිංචිකරුවන් බව පොලීසිය පැවසුවේය.සැකකරුවන් අද ගල්කිස්ස මහේස්‍ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53907", "Category": null, "Parent URL": null}