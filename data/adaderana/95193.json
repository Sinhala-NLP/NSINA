{"Source": "Adaderana", "Timestamp": "August 29, 2018 01:27 pm", "Headline": "නව කැබිනට් මණ්ඩලය දිවුරුම් දෙයි", "News Content": "අගමැතිවරයා ඇතුළුව ධුර 23කින් යුත් ඔස්ට්‍රේලියාවේ නව කැබිනට් මණ්ඩලය දිවුරුම් දී ඇත. විදෙස් මාධ්‍ය සඳහන් කළේ ඊයේ දිනයේ මෙම පිරිස දිවුරුම් දුන් බවයි. නායකත්ව අභියෝගයක් ගෙන එමින් ඔස්ට්‍රේලියාවේ හිටපු අගමැති මැල්කම් ටර්න්බුල් බලයෙන් පහ කිරීමෙන් අනතුරුව එරට නව අග්‍රාමාත්‍යවරයා ලෙස තේරී පත්වූ ස්කොට් මොරිසන්ගේ කැබිනට් මණ්ඩලය දිවුරුම් දී තිබේ. ඒ එරට දේශපාලනය තුල උද්ගතවූ අර්බුදකාරී වාතාවරණයෙන් සතියකට පසුවයි. 23දෙනෙකුගෙන් සමන්විත නව කැබිනට් මණ්ඩලය කැන්බරා අගනුවර පිහිටි එරට පාර්ලිමේන්තුවේදී දිවුරුම්දී දුන් බව විදෙස් වාර්තාවල සඳහන් වේ. එහිදී ටර්න්බුල් හිතවාදියෙකුවූ ක්‍රිස්ටෝපර් පෙයින් නව ආරක්ෂක අමාත්‍යවරයා ලෙස දිවුරුම්දී ඇති අතර ජූලි බිෂොප් ඉල්ලා අස්වීමෙන් හිස්වූ විදේශ ඇමති ධුරයට මාරිස් පෙයින් පත්ව තිබේ. මාරිස් පෙයින් ඔස්ට්‍රේලියාවේ හිටපු ආරක්ෂක ඇමතිවරියද වේ. කෙසේ නමුත් ඇතැම් අමාත්‍ය ධුර වල වෙනසක් සිදුව නොමැති බව විදෙස් වාර්තා වැඩිදුරටත් සහඳන් කළේය.", "URL": "https://sinhala.adaderana.lk/news.php?nid=95193", "Category": null, "Parent URL": null}