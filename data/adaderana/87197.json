{"Source": "Adaderana", "Timestamp": "April 9, 2018 10:07 pm", "Headline": "යතුරු පැදියෙන් ජීවිත ගමන නිමාකළ සුමිත් ජීවිත 6 ක් ජීවත් කරපු හැටි", "News Content": "අනතුරකින් මරණයට පත්වු ආණමඩුව සංඝට්ටිකුලම ප්‍රදේශයේ තරුණයකුගේ සිරුරේ හෘද වස්තුව හැර අනිකුත් සියලුම කොටස් තවත් ජීවිත හයක් වෙනුවෙන් දන් දීමට ඥාතීන් කටයුතු කර ඇති බව අද දෙරණ වාර්තාකරු පැවසීය. පසුගිය අප්‍රේල් 02 වන දින ආණමඩුව සංගට්ටිකුලම ප්‍රදේශයේදි තවත් තරුණයකු සමඟ යතුරු පැදියකින් ගමන් කරමින් සිටි විසි හය හැවිරිදි එම්.පි. සුමිත් ක්‍රිශාන්ත මහතා හදිසියේ අනතුරට ලක්ව තිබුනේ ගවයකු මාර්ගය හරහා ගමන් කිරීමත් සමඟ ගවයාගේ ගැටීමෙන් විසිවී යාමේන් බව ඥාතින් පවසයි. එහිදි මෙම තරුණයා ආණමඩවුව දිසා රෝහලට ඇතුළත් කර ඇති නමුත් ඔහුගේ කැමැත්ත මත තමන්ට අසාධ්‍ය නොවන බව පවසමින් ප්‍රථිකාර ලබා ගෙන නිවසට පැමිණ ඇති බව ඥාතීන් වැඩිදුරටත් සඳහන් කර ඇත. නමුත් පසුදින 03 උදැසන නිවසේ සිටි මෙම තරුණයා අවදි නොවිම හේතුවෙන් පවුලේ පිරිස් දොරවල් විවර කර බලන විට අසාධ්‍ය සිට ඇති බවත් ඒ සමඟ පුත්තලම මූලික රෝහලට රැගෙන ගොස් ඇති බවත් එහිදී අසාධ්‍යව සිටි තරුණයා කොළඹ ජාතික රෝහට ඇතුළත් කිරීමටත් කටයුතු කළ අතර දින තුනකට ආසන්න කාලයක් කොළඹ ජාතික රෝහලේ ස්නායු දැඩි සත්කාර එකකයේ ප්‍රථිකාර ලබමින් සිටි මෙම තරුණයා අප්‍රේල් 06 දින ජිවිතයෙන් සමුගෙන තිබිණි. මෙම තරුණයා මරණයට පත්වන්නට පෙර ඔහුගේ අවදානම් තත්ත්වය දෙමාපියන්ට ඥාතින්ට වෛද්‍යවරුන් පවසා ඇති අතර මොහු මරණයට පත්වීමේන් පසුව සිරුරේ දැස් යුගල , අක්මාව ,වකුගඩු, දනිස් , පාදවල පේශී ,කොටස් ඇතුළු තවත් කොටස් ගණනාවක් වෙනත් රෝගීන්ට පරිත්‍යාග කිරීමටද දෙමාපියන් ඥාතීන් කැමැත්ත මත ලබා දී ඇත. මේ වන විට මෙම තරුණයාගේ සිරුරේන් ලබාගත් කොටස් රෝගින් හය දෙනෙකුගේ ජීවිත වෙනුවෙන් ලබා දි ඇති බව ඥාතින් පවසයි. පෙදරේරුවකු ලෙස රුකියාව කළ මියගිය සුමිත් අවිවාහකයකු වන අතර ඔහු නිවස වෙනුවෙන් දැවැන්ත කාර්යක් සිදු කර තිබුනේ අසනිපව සිටින තම මවද පියාද රැක ගනිමින්ය. එසේම පවුලේ බාල සොහොයුරියගේ අධ්‍යාපන කටයුතු ද බාරව තිබි ඇත්තේ මියගිය සුමිත්ටය සහෝදර සහෝදරියන් සිව් දෙනෙකුගේ පවුලේ තුන් වැනියා වු සුමිත් තම පවුලේ සියලු දෙනා වෙනුවෙන් දැවැන්ත කාර්යක නිරත වි සිටියදි අකාලයේ මෙම අනතුර සිදුව තිබේ. මේ වන විට ස්ථිර රැකියාවක් නැති පියා මව සහ තවමත් අධ්‍යාපනය හදාරන නැගණිය අසරණවී ඇත්තේ වාසය කරන්නට පවා ස්ථිර නිවසක් නොමැති බව වාර්තාවේ.", "URL": "https://sinhala.adaderana.lk/news.php?nid=87197", "Category": null, "Parent URL": null}