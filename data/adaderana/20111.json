{"Source": "Adaderana", "Timestamp": "November 20, 2011 08:15 am", "Headline": "සුමති සම්මාන උළෙලින් ටී.වී දෙරණට ඇගයීම්", "News Content": "16 වැනි සුමති ටෙලි සම්මාන උළෙලේ දී සම්මාන රැසකින් පිදුම් ලැබීමට ටි.වි.දෙරණ සමත්විය. එම උළෙලේ දී ටි.වි.දෙරණ හොඳම රූපවාහිනි කාලීන ප්‍රවෘත්ති වාර්තාකරණය සඳහා වන සුමති සම්මානය හිමිකරගන්නා ලදී. ජනාධිපති ආර්යා ශිරන්ති රාජපක්ෂ මැතිනියගේ ප්‍රධානත්වයෙන් සම්මාන උළෙල කොළඹ සුගතදාස ගෘහස්ථ ක්‍රීඩාංගණයේ දී ඊයේ රාත්‍රී විචිත්‍රවත්ව පැවැත්විණි. මෙම අවස්ථාවට දේශපාලනඥයින් , කලාකරුවන් ඇතුළු විශාල පිරිසක් එක්ව සිටියහ. ක්ෂේත්‍ර රැසක් ආවරණය වන පරිදි සම්මාන පිරිනැමුණු අතර එහිදි ටි.වි.දෙරණ වාද පිටිය වැඩසටහන කුසලතා සම්මානයක් හිමිකර ගන්නා ලදී. එ‍සේම ඩිල්කා සමන්මලී හොඳම රූපවාහිනි ප්‍රවෘත්ති නිවේදකයන් තිදෙනා අතරට එක්වීම ද විශේෂත්වයකි. හොඳම රූපවාහිනි වැඩසටහන සහ හොඳම අධ්‍යාපනික වැඩසටහන සඳහා සම්මාන හිමිවුයේද ටිවි දෙරණ නාලිකාවටයි. හොඳම රූපවාහිනි සඟරාමය වැඩසටහනට හිමි සම්මානය රංජීවනි බැද්දෙවිතාන විසින් අධ්‍යක්ෂණය කළ ප්‍රතිරූ වැඩසටහනට හිමිවිය. ඇය විසින්ම අධ්‍යක්ෂණය කළ පුලස්ථිපුර වැඩසටහන වසරේ හොඳම අධ්‍යාපනික වැඩසටහන ලෙසට ද සම්මාන ලැබීය. මීට අමතරව තවත් වැඩසටහන් රැසක් නිර්දේශිත නාමයන් අතරට එක්ව තිබුණි.", "URL": "https://sinhala.adaderana.lk/news.php?nid=20111", "Category": null, "Parent URL": null}