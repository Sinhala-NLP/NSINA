{"Source": "Adaderana", "Timestamp": "November 2, 2012 10:36 am", "Headline": "වී ගොවිතැනට පරාක්‍රම සමුද්‍රයෙන් ජලය නිකුත් කිරීම අත්හිටුවෙයි", "News Content": "පොළොන්නරුවේ පරාක්‍රම සමුද්‍රය පිරී පැවතුන ද වී ගොවිතැන සඳහා ජලය නිකුත් කිරීම වාරිමාර්ග දෙපාර්තමේන්තුව විසින් අත්හිටුවා තිබේ. මහ කන්නයේ දී අක්කර 30,000 ක පමණ වී ගොවිතැන් කිරීමට අපේක්ෂිතය. කන්න රැස්වීම්වල දී සහ දිස්ත්‍රික් කෘෂිකර්ම කමිටුවේ දී නොවැම්බර් පළමු වැනිදා සිට ජලය නිකුත් කිරීමට තීරණය කර තිබු බව ගොවීහු පවසති. එහෙත් වැවේ සිදුකරන ප්‍රතිසංස්කරණ කටයුතු ‍හේතුවෙන් ජලය නිකුත් කිරීම තවත් සති දෙකක් පමණ ප්‍රමාද වනු ඇති බව අද දෙරණ කළ විමසීමක දී පරාක්‍රම සමුද්‍රයේ ඉදිකිරීම් භාර කාර්මික නිලධාරියා සඳහන් කළේය.", "URL": "https://sinhala.adaderana.lk/news.php?nid=28822", "Category": null, "Parent URL": null}