{"Source": "Adaderana", "Timestamp": "February 22, 2014 08:59 am", "Headline": "6ක් ගිය ජීප‍් රිය අධිවේගයේදී ගිනි ගනී", "News Content": "දක්ෂිණ අධිවේගී මාර්ගයේ ඇල්පිටිය, පොලිස් බලප්‍රදේශයේ 68 වැනි කිලෝමීටර් කණුව අසළ දී ජීප් රථයක් හදිසියේ ඇතිවු ගින්නකින් විනාශවී තිබේ. කොට්ටාව දෙස සිට පින්නදුව දෙසට ධානය වු ජීප් රථයක් අද අළුයම මෙලෙස ගිනි ගැනීමට ලක්ව ඇති බව පොලිසිය සඳහන් කළේය. ගිනි ගැනීම සිදුවන අවස්ථාවේ ජීප් රථයේ පුද්ගලයින් 06 දෙනෙකු සහ කුඩා ළමුන් දෙදෙනෙකු සිට ඇති අතර අනතුරෙන් ඔවුන්ට කිසිදු අනතුරක් සිදුව නොමැති බව පොලිසිය පවසයි. රථයේ ඇතිවු කාර්මික දෝෂයක් ගිනි ගැනීමට ‍හේතුවී ඇති බව පොලිසිය සැක කරයි. ජීප් රථයේ ගමන් ගත් පිරිස බණ්ඩාරගම ප්‍රදේශයේ පදිංචිකරුවන් පිරිසක් වන අතර සිද්ධිය සම්බන්ධයෙන් ඇල්පිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41291", "Category": null, "Parent URL": null}