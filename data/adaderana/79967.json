{"Source": "Adaderana", "Timestamp": "November 15, 2017 05:39 pm", "Headline": "අලි වැටෙන් බේරුනු අලියා අනවසර විදුලි රැයැනෙන් මරු දකී", "News Content": "වැල්ලවාය ආනපල්ලම තුනේ කනුව ගම්මානයට ඊයේ රාත්‍රි පැමිණි වන අලියෙකු විදුලි සැර වැදී ජීවිතක්ෂයට පත් වී තිබේ. මෙසේ ජීවිතක්ෂයට පත් වී ඇත්තේ වයස අවුරුදු විසිදෙකක පමන වන අලියෙකු බව වනජීවි නිලධාරීන් පැවසීය. එක දිගට මෙම ගම්මානයට වනඅලි තර්ජනය පවතින අතර එම නිසා ප්‍රදේශයේ ජනතාවට ද දැඩි ජීවත තර්ජන එල්ල වී ඇති ප්‍රදේශවාසීන් පවසයි. විදුලි වැටක් සකසා තිබුනද එහි නිසි පරිදි විදුලිය නොමැති නිසා මෙම වන අලි ගම් වදින බව ප්‍රදේශවාසීන් ප්‍රකාශ කළේය. මෙම වන අලියා මිය යෑම පිළිබඳ වැල්ලවාය අඩවි වන නිලධාරීන් සහ වැල්ලවාය පොලිසිය මේ වන විට පරීක්ෂණ ආරම්භ කර ඇති අතර වැල්ලවාය පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=79967", "Category": null, "Parent URL": null}