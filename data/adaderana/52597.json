{"Source": "Adaderana", "Timestamp": "July 12, 2015 05:31 pm", "Headline": "අර්ල්ට යන එනමං නෑ!", "News Content": "හිටපු මන්ත්‍රී අර්ල් ගුණසේකර මහතා විසින් ඉදිරි මහ මැතිවරණය සඳහා තරඟ වැදීමට එ.ජ.නි.ස‍.වෙත ලබාදී තිබූ නාමයෝජනාව ඉල්ලා අස්කරගෙන ඇති බව වාර්තා වෙයි.එම ඉල්ලා අස්වීම සන්ධානයේ මහ ලේකම් සුසිල් ප්‍රේමජයන්ත මහතා වෙත දිවුරුම් පෙත්සමක් මගින් දැන්ම් දී ඇති බව සඳහන්ය.එ.ජ.නි.ස හිටපු මැති ඇමතිවරුන් පිරිසක් යහපාලනය සඳහා වන එක්සත් ජාතික පෙරමුණේ අලියා ලකුණින් ඉදිරි මහ මැතිවරණය සඳහා ඉදිරිපත් වී තිබියදී අර්ල් ගුණසේකර මහතා විසින් එ.ජ.නි.ස. සිය නාමයෝජනාව ඉවත්කරගෙන තිබුණි.ඒ නව පෙරමුණ යටතේ ඒ මහතා වෙත නාමයෝජනා දෙන බවට වු පොරොන්දු මත බවද සඳහන්ය.කෙසේ වෙතත් ඒ මහතා අද පෙරවරුවේ යහපාලනය සඳහා වන එක්සත් ජාතික පෙරමුණේ අවබෝධතා ගිවිසුම අත්සන් තැබූ අරලියගහ මන්දිරය වෙත පැමිණ තිබුණද ඒ මහතා වෙත එම අවස්ථාවේදීද නාම යෝජනා නොලැබුණි.මේ සම්බන්ධයෙන් අද දෙරණ කළ විමසීමකදී අර්ල් ගුණසේකර මහතා කියා සිටියේ තමා වෙත නාමයෝජනා නොලැබුණහොත් දේශපාලනයෙන් ඉවත්වන බවයි.", "URL": "https://sinhala.adaderana.lk/news.php?nid=52597", "Category": null, "Parent URL": null}