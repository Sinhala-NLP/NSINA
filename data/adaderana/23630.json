{"Source": "Adaderana", "Timestamp": "April 19, 2012 10:23 am", "Headline": "ත්‍රිරෝද රිය ලොරියක ගැටෙයි - එක් අයෙක් මියයයි", "News Content": "කොළඹ - ‍හොරණ ප්‍රධාන මාර්ගයේ පිළියන්දල ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ලොරි රථයක් ත්‍රිරෝද රථයක ගැටීමෙන් මෙම අනතුර සිදුවී ඇති බව පිළියන්දල පොලිසිය ප්‍රකාශ ක‍රයි. අනතුරින් මියගොස් ඇත්තේ ත්‍රි‍රෝද රථයේ ගමන් ගත් අයෙකු වන අතර ඔහු රාජගිරිය ප්‍ර‍දේශයේ පදිංචි 52 හැවිරිදි පුද්ගලයෙකි. ලොරි රථයේ රියදුරු අත්අඩංගුවට ගෙන ඇති අතර පිළියන්දල පොලිසිය වැඩිදුර පරීක්ෂණ පවත්වයි. මේ අතර හලාවත - පුත්තලම ප්‍රධාන මාර්ගයේ සිදුවූ රිය අනතුරකින් පුද්ගලයින් පස්දෙනෙකු තුවාල ලබා තිබේ. මෝටර් රථ‍යක් මාර්ගයෙන් ඉවත‍ට පැන ගසක ගැටීමෙන් මෙම අනතුර සිදුව ඇති බව හලාවත පොලිසිය සඳහන් කරයි.", "URL": "https://sinhala.adaderana.lk/news.php?nid=23630", "Category": null, "Parent URL": null}