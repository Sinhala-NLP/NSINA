{"Source": "Adaderana", "Timestamp": "April 18, 2014 09:27 am", "Headline": "විදේශ සේවයේ ලොකු පුටු වෙනසක්", "News Content": "මහාචාර්ය සුදර්ශන් සෙනෙවිරත්න මහතා ඉන්දියාවේ නව ශ්‍රී ලංකා මහකොමසාරිස්වරයා ලෙස නම් කර තිබේ. මහාචාර්ය සුදර්ශන් සෙනෙවිරත්න මහතා පේරාදෙණිය විශ්ව විද්‍යාලයේ පුරාවිද්‍යා අධ්‍යයන අංශයේ ප්‍රධානියා ලෙස ද කටයුතු කර ති‍ෙබ්. කොළඹ ආනන්ද විද්‍යාලයේ ආදි ශිෂ්‍යයෙකු වන හෙතෙම ඉන්දියාවේ විශ්ව විද්‍යාල කිහිපයකම අධ්‍යාපනය හදාරා ඇති බව සඳහන්ය. මේ අතර ඉන්දියාවේ නවදිල්ලි හි ශ්‍රී ලංකා මහකොමසාරිස් ධූරය දරන ප්‍රසාද් කාරියවසම් මහතා අමෙරිකාවේ තානාපති ලෙස නම් කර ඇති බව විදේශ කටයුතු අමාත්‍යංශය පැවසුවේය. එමෙන්ම විදේශ කටයුතු අමාත්‍යංශයේ හිටපු ලේකම් කරුණාතිලක අමුණුගම මහතා ජර්මනියේ තානාපති ලෙස නම් කර ඇති බව සඳහන්ය. රාජතාන්ත්‍රික ක්‍රියාවලියෙන් සහ පාර්ලිමේන්තු අනුමැතිය ලැබිමෙන් පසුව ඔවුන් අදාළ තනතුරු වලට පත් කර යැවෙනු ඇති බව විදේශ කටයුතු අමාත්‍යංශය පැවසුවේය.", "URL": "https://sinhala.adaderana.lk/news.php?nid=42623", "Category": null, "Parent URL": null}