{"Source": "Adaderana", "Timestamp": "March 28, 2016 01:12 pm", "Headline": "බැසිල්ගේ පෙත්සම සළකා බැලීම ශ්‍රේෂ්ඨාධිකරණය කල්දමයි", "News Content": "තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන මෙන් ඉල්ලා හිටපු අමාත්‍ය බැසිල් රාජපක්ෂ මහතා විසින් ඉදිරිපත් කර තිබූ මූලික අයිතිවාසිකම් පෙත්සම සළකා බැලීම ශ්‍රේෂ්ඨාධිකරණය කල්දමා තිබේ.පෙත්සමට අදාළ ලේඛන ලබා ගැනීම සඳහා තවදුරටත් කල් අවශ්‍ය බව පෙත්සම අද(28) කැඳවූ අවස්ථාවේ බැසිල් රාජපක්ෂ මහතා වෙනුවෙන් පෙනී සිටි නීතිඥවරයා ප්‍රකාශ කර ඇති බව සඳහන්ය.ඒ අනුව පෙත්සම සළකා බැලීම ජුනි මස 08 වනදාට කල්දැමීමට ශ්‍රේෂ්ඨාධිකරණය තීරණය කර තිබේ.එදිනට ඊට අදාළ ලිපි ලේඛන ඉදිරිපත් කරන ලෙසද ශ්‍රේෂ්ඨාධිකරණය නියම කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=58680", "Category": null, "Parent URL": null}