{"Source": "Adaderana", "Timestamp": "June 1, 2013 08:39 am", "Headline": "නාත්තණ්ඩියේ ව්‍යාපාරිකයෙක් පැහැර ගැනෙයි", "News Content": "නාත්තණ්ඩිය ප්‍රදේශයේ පුද්ගලයෙකු කිසියම් පිරිසක් විසින් පැහැරගෙන ගොස් තිබේ. ඊයේ පස්වරුවේ සුදු පැහැති වෑන් රථයකින් පැමිණි පිරිසක් මෙම පුද්ගලයා පැහැරගෙන ගොස් ඇති බවට ඔහුගේ බිරිඳ විසින් පොලීසියට පැමිණිල්ලක් කර ඇත. පැහැරගැනීමට ලක්ව ඇත්තේ රජිත ලක්මාල් නැමැති 34 හැවිරිදි ව්‍යාපාරිකයෙකි. ඊයේ පස්වරුවේ ව්‍යාපාරිකයාගේ නිවසට පැමිණි පිරිසක් ව්‍යාපාරිකයා පිළිබඳ තොරතුරු විමසා ඇති අතර එම අවස්ථාවේ ඔහු නිවසේ නොසිටි බව බිරිඳ විසින් ඔවුන්ට දන්වා ඇත. අනතුරුව පිටත්ව ගිය පිරිස යළි පස්වරු 6.30ට පමණ ඔහුගේ නිවසට පැමිණ මෙම ව්‍යාපාරිකයා රැගෙන ගොස් ඇති බව පැවසෙයි. මේ සම්බන්ධයෙන් ව්‍යාපාරිකයාගේ බිරිද පොලීසියට පැමිණිල්ලක් කර ඇත. මෙම පැහැර ගැනීම කවුරුන් විසින් සිදු කළාද යන්න මෙතෙක් අනවරණය වී නැත. මාරවිල පොලීසිය වැඩිදුර පරීක්ෂණ කරගෙන යන බව අප වාර්තාකරු පවසයි.", "URL": "https://sinhala.adaderana.lk/news.php?nid=34530", "Category": null, "Parent URL": null}