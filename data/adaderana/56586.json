{"Source": "Adaderana", "Timestamp": "January 23, 2016 06:08 pm", "Headline": "ජනපති වික්‍රමාදිත්‍ය නැවට යයි ", "News Content": "ජනාධිපති මෛත්‍රීපාල සිරිසේන මැතිතුමා ශ්‍රී ලංකාවට පැමිණි ඉන්දීය නාවික හමුදාවට අයත් විශාලතම යුද නෞකාවක් වන ''වික්‍රමාදිත්‍ය'' නැරඹීමට ගොස් තිබේ.අද(23) පෙරවරුවේ ජනාධිපති මෛත්‍රීපාල සිරිසේන මහතා එහි ගිය බව ජනාධිපති මාධ්‍ය අංශය සදහන් කළේය.'' හිරුමෙන් ශක්තිමත්'' යන තේරුම ඇති වික්‍රමාදිත්‍ය නෞකාව දිගින් මීටර් 284 ක් වන අතර පළලින් මීටර් 60 කි.වරකට ප්‍රහාරක ගුවන් යානා 36 ක් ප්‍රවාහනය කළ හැකි අතර 1700 ක කාර්ය මණ්ඩලයකින් යුත් මෙම නැව මහල් 22 කින් සමන්විතය.මෙරට නාවික හමුදාව සහ ඉන්දීය නාවික හමුදාව අතර පවතින සුහදතාව වර්ධනය කර ගැනිමේ අරමුණින් එම නෞකාව මෙරටට පැමිණ ඇති බව ජනාධිපති මාධ්‍ය අංශය සඳහන් කළේය.නෞකාව වෙත පැමිණි ගරු ජනාධිපතිතුමන් ඉන්දීය හමුදාවේ උත්තමාචාරය පිළිගන්වමින් අභිමානවත් අයුරින් පිළිගැනීම සිදු වූ අතර සමරු තිළිණ ද ප්‍රදානය කෙරිණි.", "URL": "https://sinhala.adaderana.lk/news.php?nid=56586", "Category": null, "Parent URL": null}