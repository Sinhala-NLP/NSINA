{"Source": "Adaderana", "Timestamp": "October 10, 2016 05:24 pm", "Headline": " ජපානයෙන් යෙන් මිලියන 33,137 ණයක් ලැබෙයි", "News Content": "ජපාන ජාත්‍යන්තර සහයෝගීතා ආයතනය ශ්‍රී ලංකාවට යෙන් මිලියන 33,137ක ණය මුදලක් ලබාදීමට තීරණය කර තිබේ.ඉන් යෙන් මිලියන දස දහසක් සංවර්ධන ප්‍රතිපත්තිමය ණය වශයෙන් ලබා ගන්නා බව මුදල් අමාත්‍යාංශය සඳහන් කළේය.අනුරාධපුර උතුරු ජල සම්පාදන ව්‍යාපෘතියේ දෙවන අදියර ක්‍රියාත්මක කිරීම සඳහා සෙසු ණය මුදල හිමි වෙයි.ණය ගැනීමට අදාළ හුවමාරු පත්‍ර සහ සංවර්ධන ප්‍රතිපත්තිමය ණය ව්‍යාපෘතියට අදාළ ගිවිසුම් අත්සන් තැබීම අද(10) මුදල් අමාත්‍යාංශයේදී සිදු කෙරුණි.ශ්‍රී ලංකාවේ ජපාන තානාපති කෙනිචි සුගනුමා සහ මෙරට මහා භාණ්ඩාගාර නියෝජ්‍ය ලේකම් ජි.ඩී.සී. ඒකනායක මෙනවිය අදාළ හුවමාරු පත්‍ර සහ ගිවිසුම්වලට අත්සන් තැබූ බව මුදල් අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=64910", "Category": null, "Parent URL": null}