{"Source": "Adaderana", "Timestamp": "March 6, 2012 07:04 am", "Headline": "දංකොටුව පොලීසියේ තිදෙනකුගේ වැඩතහනම්", "News Content": "දංකොටුව පොලීසියේ නිලධාරීන් තිදෙනකුගේ වැඩතහනම‍ට ලක් කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. මෙසේ වැඩතහනමට ලක්කර ඇත්තේ උප පොලිස් පරීක්ෂකවරයකු සහ පොලිස් කොස්තාපල්වරුන් දෙදෙනකුගේය. පසුගිය 4 වන දින රාත්‍රීයේ දංකොටුව ප්‍රදේශයේ සූදු පොළක් වැටලීමට ගිය අවස්ථාවේදී පොලිස් නිලධාරියකුගේ ඉණ රැඳි පිස්තෝලයෙන් එල්ල වූ වෙඩි උණ්ඩයක් හේතුවෙන් සැකකරුවකු බරපතළ තුවාල ලැබීමේ සිදුවීමට අදාළව මෙම ක්‍රියා මාර්ගය ගෙන තිබේ.", "URL": "https://sinhala.adaderana.lk/news.php?nid=22605", "Category": null, "Parent URL": null}