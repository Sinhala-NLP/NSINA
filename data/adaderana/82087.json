{"Source": "Adaderana", "Timestamp": "December 26, 2017 08:00 am", "Headline": "ප්‍රැන්සිස් පාප්වහන්සේගෙන් ඉල්ලීමක්", "News Content": "ජෙරුසෙලමේ සාමය වෙනුවෙන් කටයුතු කරන ලෙස ශුද්ධෝත්තම ප්‍රැන්සිස් පාප්වහන්සේ ඉල්ලීමක් කරයි. සාම්ප්‍රදායික නත්තල් දින පණිවිඩය මඟින් උන්වහන්සේ ඉල්ලා ඇත්තේ ඒ සම්බන්ධයෙන් ඊශ්‍රායලය සහ පලස්තීනය අතර සාකච්ඡා පැවැත්විය යුතු බවයි. රාජ්‍යයන් දෙකටම සාමකාමී සහජීවනයක් ඇති කරගැනීම සඳහා සාකච්ඡාමය විසඳුමකට එළඹිය යුතු බව උන්වහන්සේ ප්‍රකාශ කර තිබේ. ජෙරුසෙලම ඊශ්‍රායලයේ අගනුවර බවට අමෙරිකාව පිළිගැනීමත් සමග ඊශ්‍රායලය සහ පලස්තීනය අතර මෙන්ම ජාත්‍යන්තර ප්‍රජාව අතර ද අර්බුදයක් නිර්මාණය වී තිබේ.", "URL": "https://sinhala.adaderana.lk/news.php?nid=82087", "Category": null, "Parent URL": null}