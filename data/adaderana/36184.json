{"Source": "Adaderana", "Timestamp": "July 29, 2013 09:53 am", "Headline": "අධිවේගයෙන් තවත් හොර නෝට්ටු කතාවක්", "News Content": "ව්‍යාජ මුදල් නොට්ටු ළඟ තබාගත් පුද්ගලයෙකු දක්ෂිණ අධිවේගී මාර්ගයේ පින්නදූව පිටවීමේ දොරටුව අසලදී අත්අඩංගුවට ගෙන තිබේ. මොහු පිටවීමේ ගාස්තු වශයෙන් රුපියල් දහසේ නෝට්ටු දෙකක් ලබා දී ඇති අතර ඒවා ව්‍යාජ ඒවා බවට හඳුනා ගැනීමෙන් පසු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු වැඩිදුර විමර්ශන සඳහා අක්මීමන පොලිස්ථානයට භාරදී තිබේ. සැකකරු අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය. අධිවේගී මාර්ගයේ ගමන් ගත් රියදුරන් බොහෝ දෙනෙකු පිටවීමේ දොරටුවේදී ව්‍යාජ මුදල් නොට්ටු ලබාදීමේ සිද්ධීන් කිහිපයක්ම පසුගිය කාලයේදී වාර්තා විය.", "URL": "https://sinhala.adaderana.lk/news.php?nid=36184", "Category": null, "Parent URL": null}