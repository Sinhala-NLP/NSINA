{"Source": "Adaderana", "Timestamp": "October 13, 2018 07:10 am", "Headline": "ද්වීමාන භූකම්පන දත්ත රැස් කිරීම සාර්ථකයි", "News Content": "ලංකා ද්‍රෝණියේ ගවේෂණ බිම් කොටස් දෙකක ද්වීමාන භූකම්පන දත්ත රැස් කිරීමේ කටයුතු සාර්ථකව අවසන් කර තිබේ. ලංකා ඛනිජ තෙල් සම්පත් සංවර්ධන ලේකම් කාර්යාලයේ අධ්‍යක්ෂ ජනරාල් වජිර දසනායක මහතා සඳහන් කළේ චීනයට අයත් බී.ජී.පී පයිනියර් නම් ද්වීමාන දත්ත රැස් කිරීමේ නෞකාව උපයෝගී කරගනිමින් මෙම ගවේශන බිම් කොටස් දෙකෙහි දත්ත රැස් කිරීමේ කටයුතු ඊයේ (13) රාත්‍රියේ අවසන් කිරීමට හැකියාව ලැබුණු බවයි. වසර 35කට පමණ පසු මෙවැනි දත්ත රැස් කිරීමක් සිදුකළ පළමු අවස්ථාව මෙය බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=97608", "Category": null, "Parent URL": null}