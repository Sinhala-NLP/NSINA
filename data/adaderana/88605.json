{"Source": "Adaderana", "Timestamp": "May 6, 2018 10:08 am", "Headline": " සෞඛ්‍ය සේවකයින් වෙනුවෙන් සුව විශිෂ්ටතා සම්මාන උළෙලක්", "News Content": "අම්පාර හෙද විද්‍යාලයේ සුව විශිෂ්ටතා සම්මාන උළෙල සෞඛ්‍ය පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් අම්පාර හෙද විද්‍යාල ශ්‍රවණාගාරයේ දී පසුගියදා පැවැත්විණි. මෙහිදී අම්පාර ප්‍ර දේශයේ සෞඛ්‍ය සේවකයින්ගේ සේවය අගය කරමින් සම්මාන පිරිනමන ලදී. මෙම අවස්ථාවට හිටපු සෞඛ්‍ය අමාත්‍ය පී. දයාරත්න, අම්පාර මහ රෝහලේ අධ්‍යක්ෂ ලංකාතිලක ජයසිංහ මහතා ඇතුළු විශාල පිරිසක් එක්ව සිටියහ. මෙම සම්මාන උළෙල මෙවර පවත්වනු ලැබුයේ 15 වන වරටයි. මෙහිදී අදහස් දැක්වූ සෞඛ්‍ය අමාත්‍යවරයා ප්‍රකාශ කළේ සියලුම සෞඛ්‍ය සේවකයින් වෙනුවෙන් සුව විශිෂ්ටතා සම්මාන උළෙලක් ජනාධිපතිවරයාගේ ප්‍රධානත්වයෙන් කොළඹ දි පැවැත්වීමට සැළසුම් කර ඇති බවයි. එය මෙම වසර අවසානයේ දී පැවැත්වීමට නියමිත බව ද සේඛ්‍ය අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=88605", "Category": null, "Parent URL": null}