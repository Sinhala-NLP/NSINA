{"Source": "Adaderana", "Timestamp": "July 14, 2015 02:31 pm", "Headline": "කණ්ඩායම් දෙකකට අයි.පී.එල් තහනම්", "News Content": "චෙන්නායි සුපර් කිංග්ස් සහ රාජස්ථාන් රෝයල් කණ්ඩායම් දෙකට අයි.පී.එල් තරඟාවලියට සහභාගිවීමට නොහැකි ලෙස වසර දෙකක තරඟ තහනමක් පනවා තිබේ.හිටපු ශ්‍රේෂ්ඨාධිකරණ අගවිනිසුරු ආර්.එම් ලෝදාගේ ප්‍රධානත්වයෙන් යුතු ශ්‍රේෂ්ඨාධිකරණ කමිටුවක් විසින් කරන ලද පරීක්ෂණ‍යකින් අනතුරුව මෙම තරඟ තහනම පනවා ඇත.තරඟ මුදලට පාවාදීමට අදාළව එල්ලවී තිබුණු චෝදනා සනාථවීමෙන් මෙම තරඟ තහනම පනවා ඇත.එසේම චෙන්නායි සුපර් කිංග්ස් කණ්ඩායම් නිලධාරී මීයප්පාන් සහ රාජස්ථාන් රෝයල් කණ්ඩායමේ සම හිමිකරු කුන්ද්‍රා යන අයට ජීවිතාන්තය දක්වා අයි.පී.එල් තරඟාවලියකට සම්බන්ධවීමට අවසර නොමැති බවද කමිටුවේ තීන්දුව වී තිබේ.", "URL": "https://sinhala.adaderana.lk/news.php?nid=52630", "Category": null, "Parent URL": null}