{"Source": "Adaderana", "Timestamp": "February 21, 2017 06:33 am", "Headline": "වීරකැටියේ අනතුරක්-තිදෙනෙක් මියැදෙයි!", "News Content": "හම්බන්තොට, වීරකැටිය- නයිගල ප්‍රදේශයේදී සිදුවූ රිය අනතුරකින් තිදෙනෙකු මියගොස් තිබේ.ඊයේ සවස ත්‍රී රෝද රථයක් හා ටිපර් රථයක් එකිනෙක ගැටීමෙන් සිදුව ඇති මෙම අනතුරකින් ත්‍රී රෝද රථයේ ගමන්ගත් තිදෙනෙකු මෙලෙස ජීවිතක්ෂයට පත්ව ඇති බව අප වාර්තාකරු පවසයි. අනතුර සිදුවූ ස්ථානයේදීම එක් අයෙකු මියගොස් ඇති අතර බරපතළ තුවාල ලැබූ අනෙක් පුද්ගලයින් දෙදෙනා වීරකැටිය රෝහලට හා තංගල්ල රෝහලට ඇතුළත් කර තිබේ.ඒ අනුව බරපතළ තුවාල ලබා රෝහල් ගත කෙරුණු දෙදෙනාද පසුව මියගොස් ඇති බව සඳහන්ය. මෙසේ මිය ගොස් ඇත්තේ වලස්මුල්ල කඩිගමුව හා පබුරාන ප්‍රදේශයන්හි පදිංචි අවුරුදු 25 ත් 30 අතර වයස් වල පසුවන තරුණයින් බව වීරකැටිය පොලිසිය පවසයි.අනතුර සම්බන්ධයෙන් වීරකැටිය පොලිසිය විසින් පරීක්ෂණ පවත්වනු ලැබේ .", "URL": "https://sinhala.adaderana.lk/news.php?nid=69893", "Category": null, "Parent URL": null}