{"Source": "Adaderana", "Timestamp": "April 20, 2012 04:14 pm", "Headline": "තද සුළඟකින් යායපහ නිවාස 20 ට හානි", "News Content": "පොළොන්නරුව, මහවැලි \"බී\" කලාපයට අයත් යායපහ ගම්මානය හරහා හමා ගිය තද සුළඟකින් නිවාස 20 ට පමණ හානි සිදුවී තිබේ. වර්ෂාවත් සමඟ මෙම දැඩි සුළං තත්ත්වය හටගෙන තිබූ බව අද‍ දෙරණ වාර්තාකරු සඳහන් කළේය. වර්ෂාව අතරතුර හට‍ගත් අකුණු සැර හේතුවෙන් ප්‍රදේශයේ පොල් වගාවට හානී සිදුවී තිබෙන බව ද සඳහන්ය. මේ අතර අකුණු සැර වැදීමෙන් වාලච්චේන විනායගපුරම් ප්‍රදේශයේ නිවසකට හා එහි විදුලි උපකරණවලට හානී පැමිණ තිබේ. අකුණු සැර වදින අවස්ථාවේ නිවසේ පුද්ගලයින් 6 දෙනෙකු සිට ඇති අතර ඔවුන් කිසිවෙකුටත් අනතුරක් සිදුවී නැත.", "URL": "https://sinhala.adaderana.lk/news.php?nid=23674", "Category": null, "Parent URL": null}