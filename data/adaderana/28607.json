{"Source": "Adaderana", "Timestamp": "October 25, 2012 11:36 am", "Headline": "දළු නෙළු කතුන් 15 ට බඹර ප්‍රහාර", "News Content": "හැටන් ප්‍රදේශයේ තේ වත්තක දළු නෙළමින් සිටි වතු කම්කරුවන් පිරිසක් බඹර ප්‍රහාරයකට ලක්ව තිබේ. අද (25) පෙරවරුවේ මෙම බඹර ප්‍රහාරයට ලක්වීමෙන් තේ දළු නෙළමින් සිටි කාන්තාවන් 15 දෙනෙකු තුවාල ලබා ඇති බව වාර්තා වේ. ඔවුන්ගෙන් සිව්දෙනෙකු මේ වන විට දික්ඔය මූලික රෝහලේ ප්‍රතිකාර ලබමින් සිටින බව අද දෙරණ වාර්තාකරු සඳහන් ‍කළේය. ගතවූ සතියක කාලය තුළ පමණක් හැටන් ප්‍රදේශයේ බඹර ප්‍රහාරවලට ලක්වීමෙන් එක් අයෙකු මියගොස් තවත් 50 දෙනෙකු පමණ තුවාල ලැබීය.", "URL": "https://sinhala.adaderana.lk/news.php?nid=28607", "Category": null, "Parent URL": null}