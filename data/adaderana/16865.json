{"Source": "Adaderana", "Timestamp": "June 19, 2011 03:34 pm", "Headline": "ආසනික් චෝදනා විමසන්නෝ බහුජාතික සමාගම්වල මුදලට යටවෙලා", "News Content": "මෙරට ගොවිතැන සඳහා භාවිතා කෙරෙන පළිබෝධ නාශකවල\"ආසනික්\"නම් රසායනික ද්‍රව්‍ය ඇති බවට තහවුරු වී තිබුණත් බහුජාතික සංවිධානවල බලපෑම මධ්‍යයේ ඊට අදාළ නිසි පරීක්ෂණ කටයුතු මේවන විට යටගසන තත්ත්වයක් දක්නට ලැබෙන බවට ජාතික නිදහස් පෙරමුණ පවසයි. ඒ පිළිබඳ පර්යේෂණ කළ ආචාර්ය මහාචාර්යවරුන් මෙම පළිබෝධ නාශක නිෂ්පාදනය කරන බහුජාතික සමාගම්වල මුදලට යටවී ඇතැයි ජාතික නිදහස් පෙරමුණේ දේශපාලන මණ්ඩල සභික,හිටපු අමාත්‍ය පියසිරි විජේනායක මහතා සඳහන් කරයි. කෘෂි කර්ම අමාත්‍යවරයාද මෙම උගුලට හසුවී සහල්වල ආසනික් නැති බවට පසුගියදා ප්‍රකාශයක් කර තිබුණු බව විජේනායක මහතා සිහිපත් කළේය. මෙරටට ආනයනය කරන ලද පළිබෝධ නාශකවල ආසනික් පවතින බවට රේගුව විසින් සනාථ කර තිබියදී ඒ පිළිබඳ නිසි පරීක්ෂණයක් නොපවත්වා යටගැසීම බලවත් ප්‍රශ්නයක් නොවේදැයි ඔහු ප්‍රශ්න කළේය. අද පක්ෂ මූලස්ථානයේ පැවති මාධ්‍ය හමුවකදී කරුණු දැක්වමින් හෙතෙම මෙම අදහස් පළ කළ අතර එකී අවස්ථාවට දේශ හිතෛෂි ජාතික ව්‍යාපාරයේ මහ ලේකම් වෛද්‍ය කේ.එම් වසන්ත බණ්ඩාර,හරිත පක්ෂයේ සභාපති සුමිත් වන්නිආරච්චි යන මහත්වරුන් ද සහභාගී විය.", "URL": "https://sinhala.adaderana.lk/news.php?nid=16865", "Category": null, "Parent URL": null}