{"Source": "Adaderana", "Timestamp": "July 19, 2012 06:34 am", "Headline": "කහවත්තෙන් යළිත් ස්ත්‍රී මළ සිරුරු දෙකක්", "News Content": "කහවත්ත,කොටකෙතන ප්‍රදේශයේ නිවසකින් අද අලුයම දැවුණු ස්ත්‍රී මළ සිරුරු දෙකක් සොයාගැනීමට හැකිවූ බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. මෙසේ මිය ගොස් ඇත්තේ එකම පවුලක 63 හැවිරිදි මවක හා 32 හැවිරිදි දියණිය විය හැකි බවට පොලීසිය සැක පළකරයි. මෙම මරණ පිළිබඳ පරීක්ෂණ පැවැත්වීම සඳහා අපරාධ පරීක්ෂණ දෙපාර්තමේන්තුවේ විශේෂ කණ්ඩායමක් මේවන විට යවා ඇතැයි පොලිස් මාධ්‍ය ප්‍රකාශකවරයා සඳහන් කරයි. මීට පෙරාතුවද කහවත්ත,කටුකෙතන ප්‍රදේශයේ මවක හා දියණියක ඝාතනය කර තිබුණු අතර එකී මරණයට අදාළව කැබිනට් අමාත්‍යවරයෙකුගේ සම්බන්ධීකරණ ලේකම්වරයෙකු වූ ප්‍රාදේශීය සභා මන්ත්‍රීවරයෙකු මේවන විට රක්ෂිත බන්ධනාගාර ගතව සිටියි. කහවත්ත ප්‍රදේශය පුරා ස්ත්‍රීන් ඝාතනය කිරීම් රැසක් පිළිබඳ මීට ඉහතදී වාර්තා විය.", "URL": "https://sinhala.adaderana.lk/news.php?nid=25888", "Category": null, "Parent URL": null}