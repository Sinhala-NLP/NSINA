{"Source": "Adaderana", "Timestamp": "July 24, 2019 03:39 pm", "Headline": "මානිප්පායි පොලීසියට පහරදීමේ සිදුවීමට ආවා කල්ලියේ තවත් 2ක් අත්අඩංගුවට", "News Content": "යාපනය, මානිප්පායි, ඉනුවිල් ප්‍රදේශයේදී පොලිස් මාර්ග බාධක රාජකාරි කරමින් සිටි පොලිස් නිලධාරීන් වෙත පහරදුන් ආවා කල්ලියට සම්බන්ධ බවට සැක කරන තවත් සැකකරුවන් දෙදෙනෙකු අත්අඩංගුවට ගෙන තිබේ. මෙම සැකකරුවන් අද(24) අත්අඩංගුවට ගෙන ඇති බව යාපනය ආරක්ෂක අංශ පවසයි. යාපනය ආරක්ෂක අංශ පැවසුවේ යාපනය මානිප්පායි පොලිසිය හා කෝපායි පොලිස් නිලධාරීන් එක්ව සිදුකළ මෙහෙයුමකදිද සැකකරුවන් අත්අඩංගුවට ගෙන ඇති බවයි. යාපනය චාවකච්චේරි ප්‍රදේ‍ශයේ නිවසක සැඟව සිටියදී අදාළ සැකකරුවන් අත්අඩංගුවට ගෙන ඇති අතර බවද ආරක්ෂක අංශ සඳහන් කළේය. සැකකරුවන් පසුගිය 20 වැනිදා යතුරුපැදිවලින් පැමිණ පොලීසිය වෙත පහරදි තිබිණි. පොලිසිය වෙත සිදුකළ පහරදුන් පිරිස අත්අඩංගුවට යාමේදි සිදුවු වෙඩි තැබීමකින් යාපනය,කොඩිකාමම්,කච්චායි ප්‍රදේශයේ පදිංචි සෙල්වරත්තිරම් කවිගජන් නමැති 22 හැවිරිදි තරුණයෙකු ජිවිතක්ෂයට පත්විණ. යතුරුපැදි තුනකින් පැමිණ ප්‍රදේශ‍යේ මැර ක්‍රියාවන් සිදුකිරීමට ගමන් කරමින් සිටියදි අදාළ පිරිස පොලීසිය වෙත ප්‍රහාරයක් එල්ල කළ බව පොලීසිය සඳහන් කළේය. සිද්ධිය සම්බන්ධයෙන් මීට පෙර යාපනය වඩ්ඩුකෝඩ්ඩෙයි ප්‍රදේශයේදී වයස අවුරුදු 19 ක තරුණයින් දෙදෙනෙකු හා වයස අවුරුදු 20 ක තරුණයෙකු අත්අඩංගුවට ගැණින. අත්අඩංගුවට ගත් සැකකරුවන් යාපනය මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් මානිප්පායි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114903", "Category": null, "Parent URL": null}