{"Source": "Adaderana", "Timestamp": "March 21, 2018 10:50 am", "Headline": "බලපත‍්‍රයක් නැතුව පස් කපලා 3ක් කොටුවෙයි", "News Content": "මස්කෙළිය මාවුස්සාකැලේ ජලාශය අසල කිසියම් ඉදිරිකිරීමක් සිදුකිරීම සඳහා බැකෝ යන්ත‍්‍රයක් උපයෝගි කර ගනිමින් පස් කපා ප‍්‍රවහානය කරමින් සිටි සැකකරුවන් තිදෙනෙකු හා බැකෝ යන්ත‍්‍රයක්, ට‍්‍රැක්ටර් රථ දෙකක් සමඟ නල්ලතන්නිය පොලිස් විශේෂ කාර්යබලකායේ නිළධාරින් මඟින් ඊයේ (20) රාත්‍රී අත්අඩංගුවට ගෙන ඇති බව අද දෙරණ වාර්තාකරු පවසයි. මස්කෙළිය මාවුස්සාකැලේ ජලාශයට පහළින් සමන් දේවාලයට යාබදව ලංකා විදුලි බලමණ්ඩලයේ කිසියම් ඉදිකිරිමක් සිදුකිරීම සඳහා ගෙපොළ සකස් කිරීමට මෙම බැකෝ යන්ත‍්‍රය උපයෝගි කරගෙන ඇත. එසේ පස් කැපීම සඳහා පතල් හා භූවිද්‍යා කාර්යංශයෙන් හෝ කිසිදු පරිසර ආයතනයකින් අනුමැතියක්ද ලබා ගෙන නොමැති බව මෙම වැටලිම කළ විශේෂ කාර්යබලකායේ නිළධාරීන් පවසයි. අත්අඩංගුවට ගත් සැකකරුවන් බැකෝ යන්ත‍්‍රය සහ ට‍්‍රැක්ටර් රථ දෙක අධිකරණය වෙත ඉදිරිපත් කිරීම සඳහා මස්කෙළිය පොලීසිය වෙත භාර දි ඇත.", "URL": "https://sinhala.adaderana.lk/news.php?nid=86048", "Category": null, "Parent URL": null}