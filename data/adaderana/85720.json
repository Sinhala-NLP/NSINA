{"Source": "Adaderana", "Timestamp": "March 15, 2018 08:42 am", "Headline": "කාටත් යන්න බැරි තැනකට ගිය මාරවිල පොලිසියට හමුවුණ දේවල්(ඡායාරූප සහිතයි)", "News Content": "මාරවිල, දෙමටපිටිය, ධම්මිකගම ප්‍රදේශයේ වගුරු බිමක පවත්වාගෙන ගිය මහා පරිමාණ මත්පැන් නිෂ්පාදනාගාරයක් වැටලීමට මාරවිල පොලිසියේ නිලධාරීන් සමත් වී තිබේ.මේ ස්ථානය කිසිවෙකුට ළඟා වීමට නොහැකි ස්ථානයක් වන අතර හතරවටින් ජලයෙන් වටව ඇත.පොලිස් නිලධාරීන් නිළ ඇඳුම් ගලවා යට ඇදුමෙන් මේ වැටලීමට එක්ව තිබේ. පොලිස් නිලධාරීන් වැටලීම සිදුකරන අවස්ථාවේදීත් මත්පැන් නිෂ්පාදනය කරමින් තිබී ඇත .මාරවිල මුලස්ථාන පොලිස් පරීක්ෂක එස් .ඩි.ආර් .ප්‍රියන්ත මහතාගේ උපදෙස් පරිදි උප පොලිස් පරීක්ෂක පුෂ්පකුමාර මහතා ඇතුළු පොලිස් නිලධාරීන් කණ්ඩායමක් මේ වැටලීමට එක්වූ අතර එහිදී එක් සැකකරුවෙකු අත්අඩංගුවට ගැනීමට පොලිසියට හැකිවිණි.මේ ස්ථනයේ නිෂ්පාදනය කරන ලද නීති විරෝධී මත්පැන් ( කසිප්පු ) යාපනය ඇතුළු උතුරේ ප්‍රදේශ රැසකටත්, අනුරාධපුරය, නුවර ඇතුළු රටේ ප්‍රදේශ රැසකට බෙදා හැර ඇති බව පොලිස් පරීක්ෂණවලින් අනාවරණය වී තිබේ.පොලිසිය වැටලීම සිදුකරන අවස්ථාවේ මත්පැන් බෝතල් හැටක් හා ගෝඩා ඩ්‍රම්ස් 21360 ක් තිබී ඇති අතර පෙරුම් උපකරණ රැසක්ද පොලිස් අත්අඩංගුවට පත්ව ඇත .සැකකරු 15 මාරවිල අධිකරණයට ඉදිරිපත් කිරීමට නියමිතව තිබිණි .මාරවිල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=85720", "Category": null, "Parent URL": null}