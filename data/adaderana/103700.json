{"Source": "Adaderana", "Timestamp": "February 5, 2019 09:03 am", "Headline": "හලාවත-කොළඹ මාර්ගයේ දී වෑන් රථ 2ක් එකිනෙක ගැටි 7කට තුවාල", "News Content": "හලාවත - කොළඹ මාර්ගයේ මාදම්පේ පැරණි නගරයේදී සිදුවී ඇති අනතුරකින් 07 දෙනෙකු තුවාල ලබා ප්‍රතිකාර සඳහා හලාවත මහා රෝහලට ඇතුළත් කර ඇති බව වාර්තා වේ. අද (05) අළුයම 04 ට පමණ මෙම අනතුර සිදුවී ඇති බව අද දෙරණ වාර්තාකරු පවසයි. කිලිනොච්චියේ සිට කොළඹ බලා ගමන් කරමින් තිබූ වෑන් රථයක් සහ කොළඹ සිට ආරච්චිකට්ටුව දක්වා ගමන් කරමින් තිබූ වෑන් රථයක් මුහුණට මුහුණ ගැටීමෙන් මෙම අනතුර සිදුවී ඇත. අනතුරත් සමග එක් වෑන් රථයක් මාර්ගය මැද පෙරළී ගොස් ඇති බව පැවසසේ. අනතුරින් තුවාල ලබා ඇත්තේ කිලිනොච්චියේ පදිංචිකරුවන් වන ජයකුමාර් (43),ජීවරත්නම්(55)ෆව්සියා (24)යෝගේෂ්වරන් (56) සහ ආරච්චිකට්ටුවේ පදිංචිකරුවන් වන අසික මධුවන්ත (30) ,අමල් ධනුෂ්ක(32) සහ රසිකා(36) යන පිරිස බව අද දෙරණ වාර්තාකරු පවසයි. තුවාලකරුවන්ගේ තත්ත්වය බරපතල නොවන බව රෝහල් ආරංචි මාර්ග පවසයි. මාදම්පේ පොලීසියේ රථ වාහන අංශය වැඩිදුර විමර්ශණ කටයුතු පවත්වයි", "URL": "https://sinhala.adaderana.lk/news.php?nid=103700", "Category": null, "Parent URL": null}