{"Source": "Adaderana", "Timestamp": "October 26, 2017 01:32 pm", "Headline": "අලියකු ලොරියක ගැටී  කකුල් කැඩෙයි- ලොරියේ ගිය 6කුත් රෝහලේ", "News Content": "ත්‍රිකුණාමලය හබරණ ප‍්‍රධාන මාර්ගයේ ඊයේ (25) රාත්‍රියේ වන අලියෙකු ලොරි රථයක ගැටී සිදු වූ අනතුරකින් වන අලියා බරපතල තුවාල ලබා ලොරි රථයේ ගමන් ගත් පිරිසද තුවාල ලබා ඇත.තුවල ලැබූ පිරිස හබරණ සහ දඹුල්ල රෝහලවල ප‍්‍රතිකාර ලබන බව හබරණ පොලිසිය පවසීය.මෙම අනතුර සිදුව ඇත්තේ දඹුල්ල ආර්ථික මද්‍යස්ථානයෙන් එළවළු රැගෙන ත්‍රිකුණාමලය දෙසයට ගමන් කරමින් සිටි ලොරියක් ජාතික හුරුඑ උද්‍යානයේ සිට කවුඩුල්ල ජාතික උද්‍යානය දෙසට මාර්ගය හරහා යමින් සිටි අලියකු හා ගැටීමෙනි.අනතුරෙන් ලොරි රථයේ ගමන් ගත් සය දෙනා තවාල ලබා හබරණ රෝහලට ඇතුළත් කිරිමෙන් පසු තිදෙනෙකු දඹුල්ල මහා රෝහලට මාරු කර යවා ඇති බව හබරණ පොලිසිය පවසීය. මෙම අනතුර නිසා වයස අවුරුදු 15ක් පමණ වන අලියාගේ පාද වලට බරපතල තුවාල සිදුවී ඇත.වනජිවි පශු වෛද්‍ය නිලධාරින් පැමිණ වන අලියාට ප‍්‍රතිකාර ලබා දි තිබේ. අලියාගේ පාදවලට බරපතල ලෙස හානි සිදුව ඇති බැවින් වන අලියාට දින ගණනාවක් ප‍්‍රතිකාර කළ යුතු බව එම වෛද්‍ය නිලධාරීහූ පැවසූහ.අනතුර සම්බන්ධයෙන් ලොරි රථය සහ එහි රියැදුරු හබරණ පොලිසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=79151", "Category": null, "Parent URL": null}