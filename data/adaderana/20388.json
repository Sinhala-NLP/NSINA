{"Source": "Adaderana", "Timestamp": "December 1, 2011 11:36 am", "Headline": "මාතර - මුලටියන පාරේ පුද්ගලික බස් සේවක වර්ජනයක්", "News Content": "මාතර, මුලටියන ප්‍රධාන මාර්ගයේ පෞද්ගලික බස් රථ සේවකයින් වැඩ වර්ජනයක් ආරම්භ කර තිබේ. මීට හේතු වී ඇත්තේ මගියෙකු විසින් ඊයේ(30) පස්වරුවේ පෞද්ගලික බස් රථ රියදුරෙකුට පහර දීමේ සිද්ධියක් බව සඳහන්ය. පහරදීම සම්බන්ධයෙන් හක්මණ පොලිසිය වෙත පැමිණිල්ලක් ඉදිරිපත් කර තිබුණ ද සැකකරු මෙතෙක් අත්අඩංගුවට ගෙන නොමැති බවට පෞද්ගලික බස් රථ සේවකයින් චෝදනා කරයි. ඊට විරෝධය පළ කරමින් ආරම්භ කර ඇති වර්ජනය හේතුවෙන් මගීන් දැඩි දුෂ්කරතාවට පත්වී ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=20388", "Category": null, "Parent URL": null}