{"Source": "Adaderana", "Timestamp": "October 7, 2013 12:41 pm", "Headline": "ප්‍රශ්න විසඳා ගත යුත්තේ පාරේ නෙවෙයි", "News Content": "එක්සත් ජාතික පක්ෂය තුළ පවතින ගැටලු විසඳා ගැනීම කළ යුත්තේ මහමගදී නොවන බව විපක්ෂ නායක රනිල් වික්‍රමසිංහ මහතා පවසයි. විපක්ෂ නායකවරයා පෙන්වාදෙන්නේ ගැටලු විසඳා ගැනීමට අවශ්‍ය නම් ඒ සඳහා සාකච්ඡාමය ක්‍රියාමාර්ග පවතින බවය. පිටස්තර බලවේගයන්ගේ අවශ්‍යතාවන්ට එක්සත් ජාතික පක්ෂය පාවාදීමට සූදානම් නොමැති බව රනිල් වික්‍රමසිංහ මහතා පවසයි. විරෝධතා හමුවේ තමන් නායකත්වයෙන් ඉවත් වුවහොත් එය පක්ෂයේ අනාගත නායකයන් කෙරෙහි ද බලපානු ඇති බව ඇහැළියගොඩ ප්‍රදේශයේ පැවති හමුවකදී රනිල් වික්‍රමසිංහ මහතා කියා සිටියේය.", "URL": "https://sinhala.adaderana.lk/news.php?nid=37971", "Category": null, "Parent URL": null}