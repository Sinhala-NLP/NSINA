{"Source": "Adaderana", "Timestamp": "October 31, 2013 08:23 am", "Headline": "ගාල්ල ධීවර වරායේ ගෑස් කාන්දුවෙන් පුද්ගලයෙක් මරුට ", "News Content": "මාගාල්ල ධීවර සංස්ථාවට අයත් අයිස් නිෂ්පාදනාගාරයක් තුළ සිදු වු ගින්නක් හා ගෑස් කාන්දුවක් හේතුවෙන් පුද්ගලයෙකු ජිවිතක්ෂයට පත්ව තිබේ. ගාල්ල වරාය පොලිසිය සඳහන් කළේ අද(31) අළුයම සිදු වු මෙම අනතුරින් තුවාල ලැබූ පුද්ගලයින් දෙදෙනෙකු කරාපිටිය රෝහලට ඇතුළත් කිරිමෙන් අනතුරුව එක් පුද්ගලයෙකු මෙලෙස මියගොස් ඇති බවයි. මෙලෙස මියගොස් ඇත්තේ ධිවර සංස්ථාවේ සේවය කළ 55 හැවිරිදි පිළියන්දල ප්‍රදේශයේ පදිංචිව සිටි පුද්ගලයෙකි. ගාල්ල නගර සභා ගිනි නිවීමේ ඒකකය සහ විදුලි බල මණ්ඩලයේ සහය ඇතිව ගින්න මැඩපවත්වා ඇති අතර ගෑස් කාන්දුව ද පාලනය කර ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=38498", "Category": null, "Parent URL": null}