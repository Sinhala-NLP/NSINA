{"Source": "Adaderana", "Timestamp": "November 18, 2015 04:27 pm", "Headline": " පසුගිය අයවැය වගේ මෙවර අයවැයෙනුත් සහන දෙනවා! ", "News Content": "පසුගිය අයවැය මෙන් මෙවර අයවැයෙන්ද ජනතාවට විශාල සහනයක් ලබාදීමට බලාපොරොත්තු වන බව විශේෂ කාර්යයන් පිළිබඳ කැබිනට් අමාත්‍ය සරත් අමුණුගම මහතා පවසයි.ඒ මහතා මේ බව සඳහන් කර සිටියේ අද කොළඹ පැවති මාධ්‍ය හමුවකට එක්වෙමින්ය.එසේම මෙවර අයවැයෙන් අත්‍යාවශ්‍ය භාණ්ඩ 10ක් සහන ක්‍රම යටතේ ජනතාවට ලබාදෙන බවත්, විශේෂයෙන් දුප්පත් ජනතාවගේ පාරිභොජන රටාව රැක ගැනීමට සහන මල්ලක් ලබා දෙන බවත්, ඒ මහතා එහිදී පෙන්වා දුන්නේය.එසේම මෙවර අයවැය යෝජනා වලිය සකස් කරගන්නා ලද්දේ ජාතික හා ජාත්‍යන්තර මට්ටමේ විශාල ආර්ථික ගැටලු රාශියක් ඇති මෙහොතක බවද ඒ මහතා සඳහන් කර සිටියේය.තවද 70% වඩා වැඩි ප්‍රමාණයක් ලංකාවේ අපනයනය ඇත්තේ බටහිර රටවලට බවත්, නව ජාත්‍යන්තර එළඹුමත් සමඟ වඩාත් හොඳ ආර්ථික පරිසරයක් ඇති කර ගැනීමට හැකියාව පවතින බවත් ඔහු එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55177", "Category": null, "Parent URL": null}