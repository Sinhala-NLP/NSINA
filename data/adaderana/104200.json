{"Source": "Adaderana", "Timestamp": "February 13, 2019 08:39 am", "Headline": "ගිනි අවියක් සමඟ පුද්ගලයෙක් පොලිස් දැලේ", "News Content": "රිදීමාලියද්ද පොලිස් වසමට අයත් කණුගොල්ල ප්‍රදේශයේ නිවසක සඟවා තිබූ බලපත්‍රයක් නොමැති නීතිවිරෝධි ගිනි අවියක් සමඟ සැකකරුවෙකු අත්අඩංගුවට ගෙන තිබේ. ඊයේ(12) උදෑසන සිදුකළ හදිසි වැටලීමකදී අදාළ සැකකරු සහ ගිනි අවිය අත්අඩංගුවට ගත් බව රිදිමාලියද්ද පොලීසිය පවසයි. අත්අඩංගුවට ගෙන ඇත්තේ රිදීමාලියද්ද , ඇටඹේවෙල දඹේලගවත්ත ප්‍රදේශයේ පදිංචි වයස අවුරුදු 51 ක පුද්ගලයෙකි. සිද්ධිය සම්බන්ධයෙන් වැඩිදුර විමර්ශන රිදීමාලියද්ද පොලීසිය විසින් සිදු කරයි.", "URL": "https://sinhala.adaderana.lk/news.php?nid=104200", "Category": null, "Parent URL": null}