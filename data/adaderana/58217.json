{"Source": "Adaderana", "Timestamp": "March 14, 2016 04:42 pm", "Headline": "SAITM 1ට විරෝධය පාමින් GMOA අල්ලස්-දූෂණ කොමිසමට යයි", "News Content": "මාලඹේ පෞද්ගලික වෛද්‍ය විද්‍යාලයේ සිසුන්ට සායනික පුහුණුව ලබාදීම සඳහා රාජ්‍ය දේපළ භාවිත කිරීම හා ඒ සඳහා රජයේ රෝහල් ලබා දීමට විරෝධය පළ කරමින් රජයේ වෛද්‍ය නිලධාරීන්ගේ සංගමය විසින් අල්ලස් හෝ දූෂණ කොමිසමට පෙත්සමක් ඉදිරිපත් කර තිබේ.ඒ සෞඛ්‍ය අමාත්‍යංශයේ නිලධාරීන්ට විරුද්ධවයි.ඒ අනුව පෙන්වා දී ඇත්තේ මාලඹේ පෞද්ගලික වෛද්‍ය විද්‍යාලය රජයේ පිළිගත් නිර්ණායකයන්ට අයත් නොවන ආයතනයක් බවයි.පාර්ලිමේන්තු මන්ත්‍රීවරුන්ට වරප්‍රසාද දිනෙන් දින වැඩි කරන බවත්, ඒ අතරතුර රජයේ සේවකයන්ගේ වාහන බලපත්‍රය පවා කපා හැර ඇති බව ඔවුන් පෙන්වා දෙයි.මෙම තත්ත්වයට විරෝධය පළ කරමින් ලබන 24 වන දින නුගේගොඩදී විරෝධතාවයක් පවත්වන බවද ඔවුන් පෙන්වා දී තිබේ.", "URL": "https://sinhala.adaderana.lk/news.php?nid=58217", "Category": null, "Parent URL": null}