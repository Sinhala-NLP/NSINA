{"Source": "Adaderana", "Timestamp": "September 25, 2016 09:55 am", "Headline": " බසය පෙරළී 18ක් රෝහලේ ", "News Content": "හොරොව්පතාන - කැබිතිගොල්ලෑව ප්‍රධාන මාර්ගයේ නිකවැව ප්‍රදේශය ආසන්නයේදී බස් රථයක් අනතුරට ලක්වීමෙන් පුද්ගලයින් 18 දෙනෙකු තුවාල ලබා තිබේ. ත්‍රීකුණාමලය සිට පේදුරුතුඩුව බලා ධාවනය වෙමින් තිබූ පෞද්ගලික බස් රථයක් රියදුරුට පාලනය කරගත නොහැකිව මාර්ගයෙන් ඉවතට පෙරළීමෙන් අනතුරට ලක්ව ඇති බව පොලීසිය පැවසුවේය. අනතුරෙන් බස් රථයේ රියදුරු ඇතුළු පුද්ගලයින් 18 දෙනෙකු තුවාල ලබා හොරොව්පතාන රෝහලට ඇතුළත් කර ඇති අතර බරපතළ තත්ත්වයේ පසුවු හත් දෙනෙකු අනුරාධපුර ශික්ෂණ රෝහලට මාරුකර යවා ඇති බව සඳහන්ය.අනතුර සම්බන්ධයෙන් හොරොව්පතාන පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=64400", "Category": null, "Parent URL": null}