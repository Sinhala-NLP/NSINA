{"Source": "Adaderana", "Timestamp": "April 25, 2013 03:40 pm", "Headline": "ගුරු ගෙදරට මිනී ඔළුවක්", "News Content": "ත්‍රිකුණාමලය මාණික්ඛ වාසගර් ප්‍රදේශයේ ද්‍රවිඩ ගුරුවරයකුගේ නිවස ඉදිරිපිට තිබී පරණ මිනිස් හිස් කබලක් හා ලිපියක් සොයාගෙන තිබේ. පාසලට පැමිණීමේදී ශිෂ්‍ය‍යෙකුට ගැලපෙන ලෙස කොණ්ඩය සකසාගෙන එන ලෙසත් එසේ නොඑන සිසුන්ට එරෙහිව මෙම ගුරුවරයා විසින් විනය ක්‍රියාමාර්ග ගැනීම නිසා මෙය සිදුකරන්නට ඇතැයි පොලීසිය සැක කරන බව අප වාර්තාකරු පවසයි. සිසුන්ගේ කොණ්ඩය සම්බන්ධයෙන් පාසලේදී කිසිවක් නොකරන ලෙස හිස් කබල ළඟ දෙමළෙන් ලියා තිබූ ලිපියේ සඳහන් බව ද හෙතෙම කියයි.", "URL": "https://sinhala.adaderana.lk/news.php?nid=33576", "Category": null, "Parent URL": null}