{"Source": "Adaderana", "Timestamp": "February 2, 2014 08:52 am", "Headline": "අණ නොතකා ධාවනය කළ ත්‍රීවිලරයේ කුඩු", "News Content": "රුපියල් ලක්ෂ 25ක් පමණ වටිනා හෙරොයින් මත්කුඩු කිලෝග්‍රෑමයක් පමණ ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. ත්‍රිරෝද රථයකින් මත්කුඩු ප්‍රවාහනය කරන බවට ලද තොරතුරක් මත පොලීසිය එම රථය නැවැත්වීමට උත්සාහ කළ ද එය නොනවත්වා ගමන් කිරීම හේතුවෙන් ත්‍රිරෝද රථයට වෙඩි ප්‍රහාරයක් එල්ල කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පානදුර, අළුබෝමුල්ල ප්‍රදේශයේ දී ත්‍රිරෝද රථය පෙරළී ගොස් ඇති අතර සැකකරු අත්අඩංගුවට ගෙන ඇත. කුඩා ගුලි 200ක් පමණ බැගින් වු මත්කුඩු පැකට් 40ක් පමණ ත්‍රිරෝද රථයේ තිබී සොයාගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=40823", "Category": null, "Parent URL": null}