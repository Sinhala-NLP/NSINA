{"Source": "Adaderana", "Timestamp": "October 5, 2014 10:22 am", "Headline": "මත්කුඩු ජාවාරම්කරුවන් 4ක් අත්අඩංගුවේ ", "News Content": "හෙරෝයින් ජාවාරමේ නිරතව සිටි බව කියන පුද්ගලයින් සිව් දෙනෙකු හෙරෝයින්ද සමඟ හලාවත කොට්ඨාශ මත් ද්‍රව්‍ය නාශක ඒකකය විසින් අත්අඩංගුවටගෙන තිබේ. ඊයේ(04) වෙන්නප්පුව සහ අවට සිදු කරන ලද වැටලීම් වලදී හෙරෝයින් ජාවාරම්කරුවන් මෙලෙස අත්අඩංගුවට ගැනීමට පොලිස් නිලධාරීන් සමත්වී ඇත. වෙන්නප්පුව - උතුරු හාල්දඩුවන ප්‍රදේශයේදී 26 හැවිරිදි සැකකරුවෙකුව අත්අඩංගුවට ගෙන ඇති අතර ඔහු සතුව තිබී හෙරෝයින් මත් කුඩු මිලි ග්‍රෑම් 3030 ක් පොලිස් බාරයට ගෙන අති බව අද දෙරණ වාර්තාකරු සඳහන් කළේය. සෙසු සැකකරුවන් අත්අඩංගුවට ගෙන ඇත්තේ වෙන්නප්පුව - උල්හිටියාව ප්‍රදේශයේදීය. වයස අවුරුදු 25 ක් වන එක් සැකකරුවෙකු සතුව තිබී හෙරෝයින් මත් කුඩු මිලි ග්‍රෑම් 3510 ක්ද, වයස අවුරුදු 22 ක් වන සැකකරුවෙකු සතුව තිබී හෙරෝයින් මිලි ග්‍රෑම් 24 ක්ද, පොලිස් බාරයට ගෙන ඇත. වයස අවුරුදු 41 ක් වන අනෙක් සැකකරු සතුව තිබී හෙරෝයින් මිලි ග්‍රෑම් 22 ක් පොලිස් බාරයට ගෙන ඇති බව සඳහන් වෙයි. අත්අඩංගුවට ගෙන ඇති සැකකරුවන් සහ ඔවුන් සතුව තිබූ හෙරෝයින් අධිකරණයට ඉදිරිපත් කිරීම සඳහා වෙන්නප්පුව පොලීසියට බාර දී ඇත.", "URL": "https://sinhala.adaderana.lk/news.php?nid=46514", "Category": null, "Parent URL": null}