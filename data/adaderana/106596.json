{"Source": "Adaderana", "Timestamp": "March 23, 2019 09:25 am", "Headline": "ඔස්ට්‍රේලියා-පාකිස්ථාන තරගයේ ජය ඔස්ට්‍රේලියාවට", "News Content": "පාකිස්ථාන කණ්ඩායම සමඟ පැවැති පළමු එක් දින ක්‍රිකට් තරගය කඩුලු 08කින් ජය ගැනිමට සංචාරක ඔස්ට්‍රේලියානු කණ්ඩායම සමත්ව ඇත. දිවා රාත්‍රී තරගයක් ලෙස ඊයේ (22) පැවැති තරගයේ කාසියේ වාසිය දිනා ගත් පාකිස්ථාන කණ්ඩායම ප්‍රථමයෙන් පන්දුවට පහරදුන්නේය. ඔවුන් නියමිත පන්දුවාර 50 අවසානයේ කඩුලු 05ක් දැවී ලකුණූ 280ක් ලබා ගැනිමට සමත් වුණි. හරීස් සෝහයිල් නොදැවී ලකුණු 101ක් ලබා ගත්තේය. පිළිතුරු ඉනිම සඳහා පන්දුවට පහරදුන් ඔස්ට්‍රේලියානු කණ්ඩායම පන්දුවාර 49ක් අවසානයේ කඩුලු 02ක් දැවී ලකුණු 281ක් ලබා ගනිමින් තරගයේ ජයග්‍රාහණය වාර්තා කළේය. ඔස්ට්‍රේලියානු කණ්ඩායම වෙනුවෙන් ආනෝල් ෆින්ච් ලකුණු 116ක් සහ ෂෝන් මාර්ෂ් නොදැවී ලකුණු 91ක් ලබා ගැනීමට සමත් වුණි.", "URL": "https://sinhala.adaderana.lk/news.php?nid=106596", "Category": null, "Parent URL": null}