{"Source": "Adaderana", "Timestamp": "April 16, 2017 09:56 pm", "Headline": "රුහුණු විශ්ව විද්‍යාලයේ සියලු පීඨ හෙට විවෘත වෙයි", "News Content": "රුහුණු විශ්ව විද්‍යාලයේ සියලුම පීඨ අධ්‍යයන කටයුතු සඳහා හෙට(17) දිනයේ යළි විවෘත කෙරෙන බව විශ්ව විද්‍යාලයේ උපකුලපති ජ්‍යෙෂ්ඨ මහාචාර්ය ‍ගාමිණි සේනානායක මහතා පවසයි.වෛරස් උණ රෝගයක් පැතිර යාම හේතුවෙන් රුහුණු විශ්ව විද්‍යාලයේ කෘෂි පීඨය සහ තාක්ෂණ පීඨය පසුගිය මාර්තු මස 30 වනදා වසා දමනු ලැබීය.සිංහල දෙමළ අලුත් අවුරුදු නිවාඩුව වෙනුවෙන් සෙසු පීඨද පසුව වසා දැමුණු අතර ඒ අනුව හෙට(17) දිනයේ විශ්ව විද්‍යාලයේ සියලු පීඨ අධ්‍යන කටයුතු සඳහා යළි ආරම්භ කරන බව උපකුලපතිවරයා සඳහන් කළේය.ඒ අනුව නේවාසිකාගාරවල රැඳී සිටින සිසුන් අද(16) දිනයේ නේවාසිකාගාරවලට පැමිණිය යුතු බවද රුහුණු විශ්ව විද්‍යාලයේ උපකුලපති ජ්‍යෙෂ්ඨ මහාචාර්ය ‍ගාමිණි සේනානායක මහතා පැවසුවේය.", "URL": "https://sinhala.adaderana.lk/news.php?nid=72123", "Category": null, "Parent URL": null}