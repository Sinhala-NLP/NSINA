{"Source": "Adaderana", "Timestamp": "June 16, 2015 04:05 pm", "Headline": "වකුගඩු රෝගය හා පානීය ජල බෝතල් අතර සම්බන්ධයක්?", "News Content": "වකුගඩු රෝගය බහුලව ව්‍යාප්ත වෙමින් පවතින උතුරු මැද සහ උතරු පළාත්වල අලෙවි කෙරෙන පානීය ජල බෝතල්වල ප්‍රමිතිය පරික්ෂා කිරීමට පාරිභෝගික කටයුතු පිළිබඳ අධිකාරිය පියවර ගෙන තිබේ.පාරිභෝගිකයිගෙන් ලැබුණු පැමිණිලි සැලකිල්ලට ගනිමින් මෙම පියවර ගත් බව එම අධිකාරියේ සභාපති ආර්.එම්.කේ රත්නායක මහතා සඳහන් කළේය.උතුරු මැද සහ උතුරු පළාත්වල ජලය පවතින කිවුල් රසය හේතුවෙන් පානීය ජල බෝතල් වැඩි වශයෙන් අලෙවි වන බව සඳහන්ය.එම පළාත්වල අලෙවි කෙරෙන සියලූම පානීය ජල බෝතල් වර්ග වල සාම්පල ලබාගෙන රජයේ රස පරික්ෂකවරයා වෙත සහ බොරැල්ල වෛද්‍ය පර්යේෂණ ආයතනයට යොමු කිරීමට නියමිත බව සභාපතිවරයා කියා සිටියේය.", "URL": "https://sinhala.adaderana.lk/news.php?nid=52038", "Category": null, "Parent URL": null}