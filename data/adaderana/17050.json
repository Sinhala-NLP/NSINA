{"Source": "Adaderana", "Timestamp": "June 28, 2011 09:13 am", "Headline": "ලිබියාව ජාත්‍යන්තර යුද අධිකරණ වරෙන්තු ඉවතලයි", "News Content": "ජාත්‍යන්තර යුද අධිකරණය විසින් නිකුත් කළ අත්අඩංගුවට ගැනීමේ වරෙන්තු ලිබියාව ප්‍රතික්ෂේප කරන තිබේ. ජාත්‍යන්තර යුද අධිකරණය ලිබියානු ජනාධිපති මුවමර් ගඩාෆි, ඔහුගේ පුත් සයිෆ් අල් ඉස්ලාම් සහ බුද්ධි අංශ ප්‍රධානි අබ්දුල්ලා අල් සනුසි අත්අඩංගුවට ගැනීම සඳහා ඊයේ(27) වරෙන්තු නිකුත් කරනු ලැබීය. සිවිල් වැසියන් ඝාතනය කිරීම සඳහා හමුදාවන්ට උපදෙස් ලබා දීමට එරෙහිව මෙම නියෝගය ලබා දී ඇති බව සඳහන්ය. පසුගිය මාස 4 ඇතුළත ලිබියාවේ දී සාමාන්‍ය වැසියන් දහසක් පමණ ඝාතනය කර ඇති බව වාර්තා වේ. ඊයේ ජාත්‍යන්තර යුද අධිකරණය ලබා දුන් මෙම අත්අඩංගුවට ගැනීමේ නියෝගය ප්‍රතික්ෂේප කරන බව ලිබියානු අධිකරණ අමාත්‍ය මොහොමඩ් අල් කමෝදි විදෙස් මාධ්‍ය වෙත පවසා තිබේ. ලිබියානු නායකයාව හෝ රජයේ කිසිදු පුද්ගලයෙකුව අත්අඩංගුවට ගැනීමට ජාත්‍යන්තර යුද අධිකරණයට නියෝග කළ නොහැකි බව ඔහු පෙන්වා දෙයි.", "URL": "https://sinhala.adaderana.lk/news.php?nid=17050", "Category": null, "Parent URL": null}