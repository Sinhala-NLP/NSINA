{"Source": "Adaderana", "Timestamp": "April 5, 2013 10:36 am", "Headline": "කුඩුවලට ඇබ්බැහි වී සිටි තරුණයෙක් මාට්ටු", "News Content": "හෙරෝයින් ග්‍රෑම් 01 යි මිලි ග්‍රෑම් 400 ක් සන්තකයේ තබා ගෙන සිටි පුද්ගලයෙකු වෙන්නප්පුව පොලීසිය විසින් අත්අඩංගුවට ගෙන තිබේ. වෙන්නප්පුව, සිරිගම්පල ප්‍රදේශයේදී සැකකරු මත්කුඩු සමග පොලීසිය විසින් අත්අඩංගුවට ගෙන ඇති බව අප වාර්තාකරු පවසයි. අත්අඩංගුවට ගෙන ඇති සැකකරු වෙන්නප්පුව, සිරිගම්පල ප්‍රදේශයේම පදිංචි 18 හැවිරිදි අයෙකි. සැකකරු අධික ලෙස හෙරෝයින් පානයට හුරුවී සිටි අයෙකු බව පොලීසිය කියයි. සැකකරු මාරවිල දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33019", "Category": null, "Parent URL": null}