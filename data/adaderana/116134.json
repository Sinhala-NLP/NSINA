{"Source": "Adaderana", "Timestamp": "August 9, 2019 09:14 am", "Headline": "ගෝඨා අභියෝගයක්-රවී", "News Content": "ඉදිරි ජනාධිපතිවරණය ජයග්‍රහණය කළ හැකි නව සන්ධානයක් ගොඩනගන බව අමාත්‍ය රවී කරුණානායක මහතා පවසයි. මොරටුවේ පැවති වැඩසටහනකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. ගෝඨාභය රාජපක්ෂ මහතා ජනාධිපතිවරණයේ දී අභියෝගයක් වන බවත් ඒ සඳහා තම පක්ෂය සූදානමින් සිටින බවත් ඒ මහතා වැඩිදුරටත් ප්‍රකාශ කර සිටියේය. එක්සත් ජාතික පක්ෂයේ කිහිපදෙනෙක් ගොස් ගෝඨාභය රාජපක්ෂ මහතා හමුවීම පිළිබඳ මාධ්‍යවේදියෙක් නැඟූ ප්‍රශ්නයකට පිළිතුරු දෙමින් ඒ මහතා කියා සිටියේ මාධ්‍ය විසින් ප්‍රකාශ කරන සියල්ල සත්‍ය නොවන බවත් කෙසේ වුවද එහි වරදක් ද නැති බවයි.", "URL": "https://sinhala.adaderana.lk/news.php?nid=116134", "Category": null, "Parent URL": null}