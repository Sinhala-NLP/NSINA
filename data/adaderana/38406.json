{"Source": "Adaderana", "Timestamp": "October 27, 2013 09:27 am", "Headline": "මම එනවා!", "News Content": "ලබන මාසයේ මෙරට දී පැවැත්වෙන පොදු රාජ්‍ය මණ්ඩලයීය රාජ්‍ය නායක සමුළුව සඳහා තමන් සහභාගී වීම අනිවාර්යය බව ඉන්දීය විදේශ කටයුතු අමාත්‍ය සල්මන් කුර්ෂිඩ් මහතා පවසයි. රාජ්‍ය නායක සමුළුව ඉන්දීය රජය විසින් වර්ජනය කළ යුතු බවට තමිල්නාඩු ප්‍රාන්ත ආණ්ඩුව විසින් යෝජනාවක් පසුගියදා සම්මත කර තිබුණි. ඉන්දීය “ ද හින්දු “ පුවත්පත වාර්තා කර තිබුණේ විදේශ අමාත්‍යවරයාට අමතරව සමුළුව සඳහා සහභාගී වන සෙසු පිරිස පිළිබඳව මෙතෙක් අවසන් තීරණයකට ඉන්දීය රජය පැමිණ නොමැති බවයි. ජනාධිපති ප්‍රනාබ් මුකර්ජි, අග්‍රාමාත්‍ය මන්මෝහන් සිං හෝ උප ජනාධිපති හමීඩ් අන්සාරි යන පිරිසෙන් අයෙකු ද සමුළුව සඳහා බොහෝ දුරට ඉදිරිපත් වීමට ඉඩ ඇති බව වාර්තා වේ.", "URL": "https://sinhala.adaderana.lk/news.php?nid=38406", "Category": null, "Parent URL": null}