{"Source": "Adaderana", "Timestamp": "January 6, 2010 10:26 pm", "Headline": "ද්‍රවිඩ සන්ධානය ‍‍‍‍‍‍‍ ෆොන්‍‍‍ෙස්කාටයි ", "News Content": "එළඹෙන ජනාධිපතිවරණයේ දී ජනාධිපති ධුර අපේක්ෂක සරත් ෆොන්සේකා මහතාට සහය පළකිරීමට තීරණය කළ බව දෙමළ ජාතික සන්ධාන‍ය අද නිල වශයෙන් නිවේදනය කරනු ලැබිණි.. එම සන්ධානයේ නායක ආර්.සම්බන්ධන් මහතා සඳහන් ක‍‍ළේ මෙරට ජාතික ගැටලුවට ස්ථිරසාර දේශපාලන විසඳුමක් ලබාදීමට වත්මන් ආණ්ඩුව අසමත් වීම මෙම තීරණය ගැනීමට හේතුව බවයි. ආර්.සම්බන්ධන් මන්ත්‍රීවරයා පාර්ලිමේන්තු සංකීර්ණයේ පැවති ප්‍රවෘත්ති සාකච්ඡාවකදී මේ පිළිබඳ කරුණු අනාවරණය ක‍‍‍ෙළ්ය. ජනාධිපති මහින්ද රාජපක්ෂ මහතාට වඩා දෙමළ ජනතාවගේ ගැටලුව සරත් ෆොන්සේකා මහතා මනාව තේරුම් ගෙන ඇති බව සම්බන්ධන් මන්ත්‍රීවරයා මෙහිදී පැවසීය. ඔහු වැඩිදුරටත් සඳහන් කළේ පිළිගත හැකි දිගුකාලීන දේශපාලන විසඳුමක් මෙරට සාමය ඇති කිරීම සඳහා අවශ්‍ය බව සරත් ෆොන්සේකා මහතා පිළිගන්නා ලද බවයි.", "URL": "https://sinhala.adaderana.lk/news.php?nid=5958", "Category": null, "Parent URL": null}