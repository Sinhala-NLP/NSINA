{"Source": "Adaderana", "Timestamp": "October 23, 2012 02:46 pm", "Headline": "රාජකීය හා තර්ස්ටන් සිසුන් ඇන කොටා ගනියි", "News Content": "කොළඹ රාජකීය විද්‍යාලයේ හා තර්ස්ටන් විද්‍යාලයේ සිසුන් දෙපිරිසක් අතර ගැටුම්කාරි තත්ත්වයක් හටගෙන ඇතැයි පොලීසිය පවසයි. මෙම ගැටුම්කාරි තත්ත්වය නිසා කොළඹ විශ්ව විද්‍යාලය ඉදිරිපිට, රීඩ් මාවතේ වාහන ගමනා ගමනයට ද බාධා සිදුව ඇතැයි පොලීසිය සඳහන් කරයි. මේ අතර මෙම ගැටුම නිසා පොලිස් නිලධාරියෙකු තුවාල ලබා ඇති අතර ඔහු කොළඹ ජාතික රෝහලට ඇතුළත් කර ඇතැයි පොලීසිය පැවසුවේය. තුවාල ලැබු අදාළ නිලධාරීයා කුරුදුවත්ත පොලීසියට අනුයුක්තව සේවය කර ඇති අයෙකි. මෙම විදුහල් දෙකේ සිසුන් අතර කලක සිට පවතින ආරවුලක් ගැටුමට හේතුව බව පොලීසිය කියයි.", "URL": "https://sinhala.adaderana.lk/news.php?nid=28552", "Category": null, "Parent URL": null}