{"Source": "Adaderana", "Timestamp": "November 13, 2018 04:51 pm", "Headline": "කුකුලාගේ වරදට හිමියා වන්දි ගෙවයි", "News Content": "කුලියාපිටිය - වට්ටක්කාවත්ත ප්‍රදේශයේදී පුද්ගලයෙකු පහරදී ඝාතනය කළ බවට සැකපිට අත්අඩංගුවට ගත් මව පියා දරු දෙදෙනා හා දියණියගේ පෙම්වතා මේ මස 19 දක්වා රක‍ෂිත බන්ධනාගාර ගත කරන ලෙසට කුලියාපිටිය මහේස්ත්‍රාත් රුවන් ධම්මික දිසානායක මහතා නියම කර තිබේ. එසේ රක‍ෂිත බන්ධනාගාර ගතවූයේ මරණකරුගේ යාබද නිවසේ පදිංචිකරුවන් වූ කුලියාපිටිය වට්ටක්කාවත්ත සේනානිගම හා පහල කලූගමුව පදිංචිකරුවන් පිරිසක්. මවුපියන් දෙපලක් හා මෙවර සරසවි වරම් ලබාසිටි වැඩිමහල් දියණිය මෙන්ම එළැඹෙන වසරේ උසස් පෙළ විභාගයට පෙනීසිටීමට නියමිත කුලියාපිටිය ප්‍රධාන පාසැලක සිසුවෙක්ද වන අතර සැකකාර දියණිය විවාහ ගිවිසගන සිටි බව කියන කුලියාපිටිය මූල්‍ය ආයතනයක සේවය කළ තරුණයෙකුද සැකපිට අත්අඩංගුවට ගෙන ඇත. මරණකරුට අයත් කුකුලන් සැකකරුවන්ගේ ඉඩමට පැමිණෙන බව කියමින් මේ මස 03 දා ඇතිව තිබූ බහිම්බස්වීමක් මුල්කරගෙන එදින පස්වරුවේ නිවසේ සියලූ දෙනා ගොස් මරණකරුගේ නිවසේදී අදාළ පහරදීම සිදුකර ඇති බව මූලික පොලිස් පරීක‍ෂණ වලින් හෙළිවූ බව එහිදී පොලිසිය අධිකරණයට කරුණු දැක්වීය. සිද්ධියෙන් පසුව මරණකරු රෝහල්ගත කළ දිනට පසුදින (04) රෝහල් පොලිසියට ලබාදී ඇති කටඋත්තරය අනුව සැකකරුවන් අත්අඩංගුවට ගෙන තිබූ බවද පොලිසය අධිකරණයට පවසා ඇත. මරණකරු 7 වැනිදා මියගොස් තිබූ අතර එහි මරණ පරීක‍ෂක වාර්තාවේ උදරය ප්‍රදේශයට තදින් වැදුන පහරක් හේතුවෙන් බඩවැලවල අභ්‍යන්තර තුවාල හේතුවෙන් හටගත් බැක්ටීරියා වර්ධනයක් හේතුවෙන් මියගොස් තිබූ බවද පොලිසය අධිකරණයේ අවධානය යොමු කළේය.", "URL": "https://sinhala.adaderana.lk/news.php?nid=99150", "Category": null, "Parent URL": null}