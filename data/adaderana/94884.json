{"Source": "Adaderana", "Timestamp": "August 23, 2018 12:25 pm", "Headline": "යාපනයේ දේපළ හානි කිරීමේ සිද්ධි 3 ක්", "News Content": "යාපනය පොලිස් කොට්ඨාශය තුළ ඊයේ (22) දිනයේ යතුරුපැදිවලින් පැමිණි කණ්ඩායම් කිහිපයක් නිවෙස්වලට අයුතු ලෙස ඇතුළු වී දේපළවලට අලාභ හානි සිදු කිරීමේ සිද්ධීන් තුනක් වාර්තා වී ඇති බව පොලීසිය පවසයි. පොලිස් මාධ්‍ය ප්‍රකාශක කාර්යාලය සඳහන් කලේ යාපනය, කෝපායි සහ චුන්නාක්කම් යන ප්‍රදේශ වලින් මෙම සිද්ධීන් වාර්තා වන බවයි. කෝපායි, කොකුවිල් ප්‍රදේශයේ නිවසකට යතුරුපැදි තුනකින් පැමිණි පුද්ගලයින් 09 දෙනෙකු එහි දේපළවලට අලාභහානි සිදුකර ඇති බව සඳහන්ය. මුහුණු ආවරණය කරගත් පුද්ගලයින් 06 දෙනෙකු චුන්නාක්කම් ප්‍රදේශයේ නිවසක් ඉදිරිපිට තිබූ යතුරුපැදි දෙකකට සහ එම නිවසේ ජනෙල් වලට හානි සිදුකර ඇති බව පොලීසිය සඳහන් කළේය. යාපනය, පිරම්බඩිපාර ප්‍රදේශයේ නිවසකට යතුරුපැදි තුනකින්පැමිණි පුද්ගලයින් 09 දෙනෙකු විසින් ද එහි දේපළ වලට හානි සිදුකර මුදල් පසුම්බියක් කොල්ලකා ඇති බවට පැමිණිලි ලැබී ඇති බව පොලීසිය පැවසීය. මෙම සිද්ධීන් වටල අදාළ සැකකරුවන් කිහිපදෙනෙකු මේ වන විට හඳුනාගෙන ඇති අතර ඔවුන් අත්අංඩංගුවට ගැනීම සඳහා යාපනය, කෝපායි සහ චුන්නාක්කම් යන පොලිස් ස්ථාන ඒකාබද්ධව විමර්ශන සිදුකරන බව පොලිස් මාධ්යි ප්රාකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=94884", "Category": null, "Parent URL": null}