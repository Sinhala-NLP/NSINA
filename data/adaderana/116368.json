{"Source": "Adaderana", "Timestamp": "August 12, 2019 12:43 pm", "Headline": "අද සිට කොළඹ නගර සභාවට වෙන් කළ කසල පමණයි ", "News Content": "අද සිට කොළඹ හා ඒ ආශ්‍රිත ප්‍රදේශවල කසල බැහැර කිරිමේ දි වෙන් කරන ලද කසල පමණක් භාරගන්නා බව කොළඹ මහ නගර සභාව පවසයි. නාගරික කොමසාරිස් පාලිත නානයක්කාර මහතා සදහන් කළේ කෙරවළපිටිය කසළ අංගනයේ ධාරිතාව ඉහළ යාම නිසා පසුගිය දිනවල කසළ වර්ග කර භාර ගැනීමේ කටයුතු ඇණහිට තිබු බවයි. නමුත් මේ වන විට මාර්ග වල බැහැර කර තිබු වර්ග නොකරන ලද කසල ඉවත් කිරිමේ කටයුතු අවසන් බැවින් මින් ඉදිරියට වර්ග කරන ලද කසළ පමණක් භාරගන්නා බව නාගරික කොමසාරිස් පාලිත නානයක්කාර මහතා පැවසුවේය. මේ අතර අරුවක්කාලු කසළ අංගනය වෙත කසළ බැහැර කිරිම පරිසර අනුමැතියකින් තොරව සිදුකර බවට ඇතැම් පාර්ශව විසින් සිදුකරන චෝදනා ප්‍රතික්ෂේප කරන බව අරුවක්කාලු කසල අංගන ව්‍යාපෘතිය භාර ව්‍යාපෘති අධ්‍යක්ෂ සරත් බණ්ඩාර මහතා පවසයි. ඔහු පවසන්නේ මෙම කසළ බැහැර කිරිමේ ක්‍රියාවලිය සදහා මධ්‍යම පරිසර අධිකාරය විසින් අනුමැතිය ලබා දී ඇති බවයි.", "URL": "https://sinhala.adaderana.lk/news.php?nid=116368", "Category": null, "Parent URL": null}