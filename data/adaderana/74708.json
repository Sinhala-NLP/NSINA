{"Source": "Adaderana", "Timestamp": "June 30, 2017 09:20 am", "Headline": " අනවසරයෙන් කසළ බැහැර කළ 144ට නඩු", "News Content": "පසුගිය දින දෙකක් තුළ බස්නාහිර පළාතේ අනවසරයෙන් කසළ බැහැර කළ පුද්ගලයින් 144 දෙනෙකුට එරෙහිව නඩු පවරා තිබේ.පසුගිය 26 සහ 27 යන දෙදින තුළ යුධ හමුදාව සහ පොලීසිය එක්ව සිදු කළ වැටලීම්වලදී මෙම පුද්ගලයින්ට එරෙහිව නීතිමය ක්‍රියාමාර්ග ගත් බව පොලීසිය පැවසුවේය.කොළඹ උතුර, මධ්‍යම, දකුණු යන ප්‍රදේශවලින් පුද්ගලයින් 27 දෙනෙකු, නුගේගොඩ ප්‍රදේශයෙන් පුද්ගලයින් 37 දෙනෙකු, ගල්කිස්ස ප්‍රදේශයෙන් පුද්ගලයින් 05 දෙනෙකු, ගම්පහ ප්‍රදේශයෙන් පුද්ගලයින් 29 දෙනෙකු, කැළණිය ප්‍රදේශයේ පුද්ගලයින් 14 දෙනෙකු, මීගමුව ප්‍රදේශයෙන් පුද්ගලයින් 22 දෙනෙකු, කළුතර ප්‍රදේශයේ එක් පුද්ගලයෙකු සහ පානදුර ප්‍රදේශයේ පුද්ගලයින් 09 දෙනෙකු මෙහිදී අත්අඩංගුවට ගෙන ඇති බව සඳහන්ය.අත්අඩංගුවට ගත් පුද්ගලයින් එරෙහිව අදාළ පොලිස් ස්ථානවලින් නඩු පැවරීමට කටයුතු කර ඇති අතර ඉදිරියටත් මෙවැනි වැටලීම් අඛණ්ඩව සිදු කරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=74708", "Category": null, "Parent URL": null}