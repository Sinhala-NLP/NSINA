{"Source": "Adaderana", "Timestamp": "April 28, 2016 05:53 pm", "Headline": "මැයි රැළි නිසා ලංගම සේවක නිවාඩු අවලංගුයි", "News Content": "අද සිට ලබන 03 වනදා දක්වා ලංකා ගමනාගමන මණ්ඩලයේ රියදුරු, කොන්දොස්තර හා කාර්මික සේවකයන්ගේ නිවාඩු අවලංගු කර තිබේ.ලංකා ගමනාගමන මණ්ඩලය සඳහන් කළේ මැයි දින සැමරුමට පැමිණෙන ජනතාවගේ ගමන් පහසුව සඳහා අවශ්‍ය බස්රථ යෙදවිය යුතු බැවින් මෙම තීරණය ගත් බවයි.මේ පිළිබඳව ලංකා ගමනාගමන මණ්ඩලය එහි සියලූම ප්‍රාදේශීය කාර්යාල වෙත ලිඛිතව දැනුම්දීමට පියවර ගෙන ඇති බව සඳහන්ය.ඒ අනුව ලංකා ගමනාගමන මණ්ඩලයේ සියලූම රියදුරු, කොන්දොස්තර හා කාර්මික සේවකයන්ගේ කාර්ය චක්‍ර නිවාඩු ඇතුළු සියලූ නිවාඩු මෙම කාල සීමාව තුළ අවලංගු කර ඇති බව ලංකා ගමනාගමන මණ්ඩලය සඳහන් කළේය", "URL": "https://sinhala.adaderana.lk/news.php?nid=59609", "Category": null, "Parent URL": null}