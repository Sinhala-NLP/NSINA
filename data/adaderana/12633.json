{"Source": "Adaderana", "Timestamp": "December 6, 2010 10:10 am", "Headline": "නාලන්දා පිටවානේ කොටසක් කඩා ඉවත් කිරීමේ තීරණයක් ", "News Content": "නාලන්දා ජලාශයේ පිටවානේ කොටසක් කඩා ඉවත් කිරීමට වාරි ඉංජිනේරුවරුන් තීරණය කර තිබේ. වෑමැඩිල්ල ජලාශයට නාලන්දා ජලාශයෙන් සපයන අතිරේක ජල සැපයුම පාලනය කිරීම මෙහි අරමුණව ඇත. ඊයේ(05) පස්වරුව වන විට වෑමඩැඩිල්ල ජලාශය වාන් දමමින් තිබු අතර අතිරේක ජලය සැපයීමෙන් එම ජලාශයට සිදුවිය හැකි හානිය වළක්වා ගැනීම සඳහා මෙම තීරණය ගෙන ඇති බව මාතලේ දිස්ත්‍රික් ආපදා කළමනාකරණ මධ්‍යස්ථානය පවසයි. මේ අතර සුනාමි ව්‍යවසනයෙන් පසු නැගෙනහිර පළාතේ නැවත පදිංචි වු ජනතාව වෙසෙන ප්‍රදේශ කිහිපයක් ජලයෙන් යටවී තිබේ. කාත්තන්කුඩි, කලවංචිකුඩි, ආරියම්පදි, වාකරේ සහ වාලච්චේන යන ප්‍රාදේශීය ලේකම් කොට්ඨාශවල මෙම තත්ත්වය හටගෙන ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=12633", "Category": null, "Parent URL": null}