{"Source": "Adaderana", "Timestamp": "June 2, 2011 08:14 pm", "Headline": "පානදුර බස් වර්ජනයට තවත් බස් සේවකයින් එක්වෙයි", "News Content": "පානදුර සිට ධාවනය වන සියලුම පෞද්ගලික බස් රථවල සේවකයින් විසින් ආරම්භ කර තිබූ වැඩ වර්ජනය සඳහා තවත් මාර්ග කිහිපයක ධාවනය වන පෞද්ගලික බස් රථ සේවකයින් එක්ව තිබේ. ‍ ඒ සඳහා අලුත්ගම -කොළඹ, කළුතර -කොළඹ, මතුගම -කොළඹ සහ මොරටුව කොළඹ යන මාර්ගවල ධාවනය වන බස් රථවල සේවකයින් ද එක්ව ඇති බව ලංකා පෞද්ගලික බස් හිමියන්ගේ සංගමය පවසයි. ‍ බස්රථ සේවකයෙකුට පහරදීමට විරෝධය පළ කරමින් පානදුර සිට ගමන් ගන්නා පෞද්ගලික බස්රථ ධාවකයින් අද(02) උදෑසන සිට වර්ජනයක නිරතව සිටියි. ‍ බස් රථ සේවකයාට පහරදුන් පුද්ගලයින් අත්අඩංගුවට ගන්නා තෙක් වර්ජනය ක්‍රියාත්මක වන බව පෞද්ගලික බස්හිමියන්ගේ සංගමයේ සභාපති ගැමුණු විජේරත්න මහතා සඳහන් කරනු ලැබීය.", "URL": "https://sinhala.adaderana.lk/news.php?nid=16500", "Category": null, "Parent URL": null}