{"Source": "Adaderana", "Timestamp": "July 6, 2016 12:04 pm", "Headline": " ජල සැපයුම හැකි ඉක්මනින් යථා තත්ත්වයට", "News Content": "හදිසි නඩත්තු කටයුත්තක් හේතුවෙන් ජල සැපයුම අත්හිටවූ ප්‍රදේශවල ජල සැපයුම අද(06) දහවල් වන විට යථා තත්ත්වයට පත් කිරීමට හැකි වනු ඇති බව ජාතික ජල සම්පාදන හා ජලාපවාහන මණ්ඩලය පවසයි.තලංගම ඩිපෝව අසළ භූගත ජල නල පද්ධතියේ හදිසි පිපිරුමක් හේතුවෙන් ඊයේ(06) පස්වරු 6.00 සිට කොළඹ ප්‍රදේශ රැසකට ජල සැපයුම අත්හිටුවනු ලැබීය.කෙසේවෙතත් මේ වන විට එහි අලුත්වැඩියා කටයුතු සිදුකරමින් සිටින අතර අද දහවල් වන විට එම කටයුතු අවසන් කිරීමට හැකිවනු ඇති බව ජාතික ජල සම්පාදන හා ජලාපවාහන මණ්ඩලයේ සභාපති කේ.ඒ.අන්සාර් මහතා සඳහන් කළේය.අත්‍යවශ්‍ය ස්ථානවලට ජලය බවුසර් මගින් ලබාදීමට කටයුතු කර ඇති අතර ජල අවශ්‍යතාවන් පවතින පාරිභෝගිකයින් සිටීනම් 1939 යන දුරකථන අංකය අමතන ලෙස ද සභාපතිවරයා දැනුම් දෙයි. දෙහිවල - ගල්කිස්ස මහනගර සභා බල ප්‍රදේශය, බම්බලපිටිය, වැල්ලවත්ත, කිරුළපන, පාමංකඩ, හැව්ලොක් ටවුන්, කොල්ලුපිටිය, ජයන්තිපුර, පැලවත්ත, මුල්ලේරියාව, අඹතලේ සහ කොහිලවත්ත යන ප්‍රදේශ වලට ඊයේ පස්වරු 6.00 සිට මෙසෙ ජල සැපයුම අත්හිටුවීය.", "URL": "https://sinhala.adaderana.lk/news.php?nid=61831", "Category": null, "Parent URL": null}