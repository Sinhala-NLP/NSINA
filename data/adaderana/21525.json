{"Source": "Adaderana", "Timestamp": "January 20, 2012 03:08 pm", "Headline": "විදුලි සේවකයෝ අකුරට වැඩ ක්‍රියාමාර්ගය අතහරියි", "News Content": "ලංකා විදුලි සේවක සංගමය ක්‍රියාත්මක කර තිබු අකුරට වැඩ කිරීමේ වෘත්තීය ක්‍රියාමාර්ගය අත්හිටුවා තිබේ. ‍ අද(20) රැස්වු වෘත්තීය සමිති එකමුතුව පස්වරු දෙකේ සිට වෘත්තීය ක්‍රියාමාර්ගයෙන් තාවකාලිකව ඉවත්වීමට තීරණය කළ බව එම සංගමයේ ප්‍රධාන ලේකම් රංජන් ජයලාල් මහතා පැවසුවේය. ‍ මේ අතර රජය යෝජනා කර තිබෙන 25%ක වැටුප් වැඩිවීමට එකඟතාව පළකරන බව ලංකා විදුලිබල මණ්ඩලයේ නිදහස් සේවක සංගම් පවසයි. ‍ එමෙන්ම විදුලිය ඇනහිටින තත්ත්වයකට පත්වීමට ඉඩ නොතබන බව ද අද(20) පැවති මාධ්‍ය හමුවක දී ඒ පිළිබඳ අදහස් දැක්වූ ලංකා විදුලිබල මණ්ඩලයේ ඉංජිනේරු සේවා සංගමයේ නියෝජිත එස්.ඒ.ආනන්ද මහතා සඳහන් කළේය.", "URL": "https://sinhala.adaderana.lk/news.php?nid=21525", "Category": null, "Parent URL": null}