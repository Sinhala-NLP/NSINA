{"Source": "Adaderana", "Timestamp": "July 28, 2017 02:51 pm", "Headline": " පකිස්ථානු අග්‍රාමාත්‍යවරයා ඉල්ලා අස්වෙයි!", "News Content": "ශ්‍රේෂ්ඨාධිකරණය විසින් ලබාදුන් තීන්දුව හේතුවෙන් පකිස්ථානු අග්‍රාමාත්‍ය නවාස් ෂරීප් සිය ධූරයෙන් ඉල්ලා අස්වී තිබේ.නවාස් ෂරීප් ගේ දරුවන්ගේ සහ පවුලේ වත්කම් වලට අදාළව 2015 දී පැනපා පේපර්ස්හි හෙළිදරව්වේ නම සඳහන්වීමෙන් අනතුරුව ඒ පිළිබඳ මේ දක්වාම පරීක්ෂණ සිදුකෙරිණි.මේවන තෙක් එම පරීක්ෂණ සිදුවෙමින් පවතින අතර එරට ශ්‍රේෂ්ඨාධිකරණය විසින් ලබාදුන් තීන්දුවකින් කියැවුණේ නවාස් ෂරීප් අග්‍රාමාත්‍ය ධූරය දැරීමට සුදුසු නොවන බවයි.ඒ අනුව තමාට එරෙහි චෝදනා අසත්‍ය නමුත් සිදුකෙරෙමින් පවතින පරීක්ෂණවලට බාධාවක් නොවනු පිණිස හා ශ්‍රේෂ්ඨාධිකරණ තීන්දුවට ගරු කරමින් ධූරයෙන් ඉල්ලා අස්වීමට තීරණය කළ බව හෙතෙම සඳහන් කර ඇතැයි විදෙස් පුවත් වාර්තා කරයි.", "URL": "https://sinhala.adaderana.lk/news.php?nid=75720", "Category": null, "Parent URL": null}