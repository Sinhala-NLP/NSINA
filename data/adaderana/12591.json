{"Source": "Adaderana", "Timestamp": "December 4, 2010 10:25 am", "Headline": "සා/ පෙළ අයදුම්කරුවන් වෙනුවෙන් පු. ලි. දෙ අදත් විවෘතයි", "News Content": "පුද්ගලයින් ලියාපදිංචි කිරීමේ දෙපාර්තමේන්තුව අද(04) දිනය තුළ ද විවෘතව තැබෙන බව එම දෙපාර්තමේන්තුව පවසයි. අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින අයදුම්කරුවන්ට හැඳුනුම්පත් ලබාදීමේ අරමුණින් අද දිනය තුළ දෙපාර්තමේන්තුව මෙසේ විවෘතව තැබෙන බව සඳහන්ය. සාමාන්‍ය පෙළ විභාගයට පෙනී සිටින සිසුන්ගෙන් හැඳුනුම්පත් ලබාගැනීම සඳහා අයදුම්පත් විශාල සංඛ්‍යාවක් ඉදිරිපත් වී ඇති බව ද පුද්ගලයින් ලියාපදිංචි කිරීමේ දෙපාර්තමේන්තුව ප්‍රකාශ කරයි. නියමිත දිනයට පෙර අදාළ හැඳුනුම්පත් නිකුත් කිරීමේ අරමුණින් නිවාඩු දිනයක් වන අද දිනයේ ද දෙපාර්තමේන්තුව විවෘත තැබෙන බව වාර්තා වේ.", "URL": "https://sinhala.adaderana.lk/news.php?nid=12591", "Category": null, "Parent URL": null}