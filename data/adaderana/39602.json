{"Source": "Adaderana", "Timestamp": "December 15, 2013 09:14 am", "Headline": "මහර බන්ධනාගාර‍යේ සිවාගේ ‍කොල්ල කල්ලියක් මාට්ටු", "News Content": "වෙන්නප්පුව ඇතුළු ප‍්‍රදේශ ගණනාවක සිදුවු සොරකම් රැසකට සම්බන්ධ සැකකරුවන් තිදෙනකූ හලාවත නොවිසඳුණු අපරාධ විමර්ශන ඒකකය විසින් අත්අඩංගුවට ගෙන තිබේ. මෙම සොර කල්ලිය මෙහෙයවා ඇත්තේ මහර බන්ධනාගාරයේ වසර 10 ක් කාලයක සිට සිරදඬුවම් විඳින සිවා නැමැත්තෙක් බව පොලිසිය කියයි. මොවුන් දෙමළ හා මුස්ලිම් ජාතිකයින් වන අතර සොරාගත් ලක්ෂ 50ක් පමණ වටිනා නිමි ඇඳුම් තොගයක්ද පුදුරුකුඩිරිප්පුව ප‍්‍රදේශයේ නිවසක සඟවා තිබියදී සොයාගෙන ඇත. සැකකරුවන් ළඟ තිබු අත්බෝම්බ 2ක්ද පොලිස් භාරයට ගෙන ඇති අතර මොවුන් වෙන්නප්පුව නිට්ටඹුව, ඇහැළියගොඩ, මිනුවන්ගොඩ ජා ඇල, මාරවිල ප‍්‍රදේශවල වෙළඳ සැල් රැසක් බිඳ ඇති බවට තොරතුරු අනාවරණය වී තිබේ. රැඳවුම් නියෝග ලබා ගෙන හලාවත පොලීසිය සැකකරුවන්ගෙන් තවදුරටත් ප‍්‍රශ්න කරගෙන යන බව අප වාර්තාකරු පවසයි. කොල්ලකෑම් රැසකට සම්බන්ධ බව කියන සැකකරුවන් 06 දෙනෙකු ද පුත්තලම කොට්ඨාස බුද්ධි අංශය සහ විශේෂ අපරාධ විමර්ශණ අංශය විසින් අත්අඩංගුවට ගෙන ඇති බව අප විසින් පළ කරන ලද මීට පෙර පුවතේ සඳහන් වෙයි.", "URL": "https://sinhala.adaderana.lk/news.php?nid=39602", "Category": null, "Parent URL": null}