{"Source": "Adaderana", "Timestamp": "August 11, 2016 08:33 am", "Headline": "සල්ලි තොගයකට විද්ද විදේශිකයින් මාරුවෙලා", "News Content": "වෙන්නප්පුව ප්‍රදේශයේ විදෙස් මුදල් මාරු කරන මධ්‍යස්ථානයකින් මුදල් සොරාගත් විදේශිකයින් දෙදෙනෙකු සම්බන්ධයෙන් වෙන්නප්පුව පොලීසිය විමර්ශන ආරම්භ කර තිබේ.රුපියල් පන් ලක්ෂ 91,750ක් වටිනා මුදල් තොගයක් මෙලෙස සොරාගෙන ඇති බව සඳහන්ය.අදාළ විදේශිකයින් දෙදෙනා විසින් ඇමරිකානු ඩොලර් දහසක්, සවුදි රියාල් 850ක් සහ ඩිරාම් 3000ක් සොරකම් කර ඇති බව වාර්තා වේ.ඔවුන් කුමන රටවල් වල සිට මෙරටට පැමිණ ඇත්ද යන්න පිළිබඳව මෙතෙක් අනාවරණය වී නොමැති බව පොලීසිය පවසයි.අදාළ විදේශීකයින් දෙදෙනා මුදල් සොරකම් කරන ආකාරය එම ආයතනයේ සී.සී.ටී.වී දර්ශන වල සටහන්ව පවතින අතර ඒ අනුව වැඩිදුර පරීක්ෂණ සිදුකරන බව වෙන්නප්පුව පොලිසිය සඳහන් කරයි.", "URL": "https://sinhala.adaderana.lk/news.php?nid=62961", "Category": null, "Parent URL": null}