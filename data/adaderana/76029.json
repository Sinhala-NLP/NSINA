{"Source": "Adaderana", "Timestamp": "August 6, 2017 04:31 pm", "Headline": " සහල් සඳහා උපරිම සිල්ලර මිල ගැසට් කරයි", "News Content": "සහල් සඳහා පනවා ඇති උපරිම සිල්ලර මිල ගැසට් කර තිබේ.පසුගිය 4 වැනිදා සිට බලපැවැත්වෙන පරිදි එම උපරිම සිල්ලර මිල ගැසට් කර ඇති බව පාරිභෝගික අධිකාරිය සඳහන් කළේය.දේශීයව නිෂ්පාදනය කරන සම්බා සහල් කිලෝග්‍රෑම් එකක් සඳහා රුපියල් 90ක උපරිම සිල්ලර මිලක් සහ ආනයනික සම්බා සහල් සඳහා රුපියල් 80ක උපරිම සිල්ලර මිලක් නියම කර තිබේ.දේශීය නාඩු සහල් කිලෝග්‍රෑමයක උපරිම සිල්ලර මිල ලෙස ප්‍රකාශයට පත් කර ඇත්තේ රුපියල් 80ක් වන අතර ආනයනික නාඩු සහල් කිලෝග්‍රෑම් එකක් සඳහා උපරිම සිල්ලර මිල රුපියල් 75ක් වෙයි.දේශීය කැකුළු සහල් කිලෝග්‍රෑමයක් සඳහා රුපියල් 78ක උපරිම සිල්ලර මිලක් සහ ආනයනික කැකුළු සහල් කිලෝග්‍රෑමයක් සඳහා රුපියල් 65ක උපරිම සිල්ලර මිලක් නියම කර තිබේ.මෙම උපරිම සිල්ලර මිලට වැඩියෙන් සහල් අලෙවි නොකරන ලෙසත්, මිල ප්‍රදර්ශනය නොකරන ලෙසත් අදාළ ගැසට් නිවේදනයේ වැඩිදුරටත් දැක්වෙයි.ඒ අනුව උපරිම සිල්ලර මිලට වඩා කිසිම නිෂ්පාදකයෙකු - ආනයනකරුවෙකු - බෙදාහරින්නෙකු හෝ වෙළෙන්දෙකු අදාළ සහල් වර්ග වෙළෙදාම් කිරීම තහනම් බව පාරිභෝගික අධිකාරිය සඳහන් කළේය.", "URL": "https://sinhala.adaderana.lk/news.php?nid=76029", "Category": null, "Parent URL": null}