{"Source": "Adaderana", "Timestamp": "December 30, 2013 11:03 am", "Headline": "රුසියානු විද්‍යාඥයින් බේරා ගැනීමට ඔස්ට්‍රේලියාවෙන් මෙහෙයුමක්", "News Content": "නැගෙනහිර ඇන්ටාර්ක්ටික් මුහුදු තීරයේදි අනතුරට ලක්වු යාත්‍රාවක් බේරා ගැනීම සඳහා ඕස්ට්‍රේලියානු අයිස් කඩන යාත්‍රාවක් යොදා ගැනීමට පියවර ගෙන තිබේ. රුසියානු විද්‍යාඥයින් පිරිසක් රැගත් යාත්‍රාවක් පසුගිය අඟහරුවාදා නැගෙනහිර ඇන්ටාර්ක්ටික් මුහුදු තීරයේ ඝන අයිස් තට්ටු වල සිරවීම හේතුවෙන් අනතුරට ලක්විය. චීන සහ ප්‍රංශ අයිස් කඩන යාත්‍රා ආධාරයෙන් යාත්‍රාව බේරා ගැනීමේ මෙහෙයුම් ක්‍රියාත්මක කළද එය අසාර්ථකව ඇති බව විදෙස් මාධ්‍ය වාර්තා කළේය. අනතුරට පත් යාත්‍රාවේ විද්‍යාඥයින් 74 දෙනෙකු ඇතුළු පිරිසක් සිටින බව වාර්තා වේ. කෙසේ වුවද ඔවුන් නිරුපද්‍රිතව යාත්‍රාවේ රැදී සිටින අතර ඔවුන්ට අවශ්‍ය සැපයුම් ගුවන් මඟින් සිදුකෙරෙන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=39956", "Category": null, "Parent URL": null}