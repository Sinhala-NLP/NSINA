{"Source": "Adaderana", "Timestamp": "February 26, 2018 04:45 pm", "Headline": " විදුලි සැර වැදී 10 හැවිරිදි දරුවා මරුට", "News Content": "නිවසේ සිදුවී ඇති විදුලිය කාන්දුවීමකින් විදුලිය සැර වැදීමෙන් වයස අවුරුදු 10ක් වන පිරිමි දරුවෙකු මිය ගොස් ඇති බව හලාවත පොලීසිය කියයි. 26 වැනිදා දහවල් මෙම අනතුර සිදුවී ඇත. මිය ගොස් ඇත්තේ හලාවත -ඉරණවිල,අක්කර 40 පදිංචිව සිටි දිල්මික ගීතාංජන (අවු:10) නම්වූ පාසල් සිසුවෙකි. තම නිවසේ කිසියම් කටයුත්තක් සිදු කිරීමට යාමේදී දරුවාට විදුලිය සැර වැදී ඇති බවත්,මව්පියන් කඩිනමින් දරුවාව හලාවත මහා රෝහලට රැගෙන විත් ඇතත් ඒ වන විටත් දරුවා මිය ගොස් තිබී ඇති බව සඳහන්ය. පශ්චාත් මරණ පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=84866", "Category": null, "Parent URL": null}