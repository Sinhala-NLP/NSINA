{"Source": "Adaderana", "Timestamp": "March 20, 2016 02:30 pm", "Headline": "ඉන්දියාවේදී ලාංකික කත මරු දකියි", "News Content": "ඉන්දියාවේ සිදුවූ රිය අනතුරකින් ශ්‍රී ලාංකික කාන්තාවක මියගොස් තිබේ.මහාරාෂ්ට්‍ර ප්‍රාන්තයේ කුල්දාබාද්හිදී යතුරුපැදියක ගැටීමෙන් අදාළ කාන්තාව මියගොස් ඇති බව ඉන්දීය මාධ්‍ය වාර්තා කළේය.මියගොස් ඇත්තේ 64 හැවිරිදි කාන්තාවක වන අතර ශ්‍රී ලාංකික පිරිසක් සමඟ සංචාරයක් සඳහා ඇය ඉන්දියාවට ගොස් ඇති බව සඳහන්ය.ඔවුන් ගමන් ගත් බස්රථය කුල්දාබාද්හි නතර කර ඇති අතර එහිදී බස්රථයේ සිටි පිරිස විවිධ කටයුතු සඳහා බස් රථයෙන් බැස ගොස් තිබේ.ඒ අනුව බස් රථයෙන් බැස මාර්ගය හරහා ගමන් කිරීමට උත්සහ කළ අදාළ කාන්තාව යතුරුපැදියක ගැටීමෙන් අනතුරට ලක්ව ඇති බව ඉන්දීය මාධ්‍ය වාර්තා කළේය.බරපතළ තුවාල ලැබූ ඇය රෝහල් ගත කිරීමෙන් අනතුරුව මියගොස් තිබේ.එම කාන්තාවගේ මළ සිරුර යළි ශ්‍රී ලංකාවට ගෙන්වා ගැනීම සඳහා ඉන්දීය පොලීසිය සහ ඉන්දියාවේ ශ්‍රී ලංකා මහකොමසාරිස් කාර්යාලය අවශ්‍ය කටයුතු සිදුකර ඇති බව සඳහන්ය.", "URL": "https://sinhala.adaderana.lk/news.php?nid=58419", "Category": null, "Parent URL": null}