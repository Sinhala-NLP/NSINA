{"Source": "Adaderana", "Timestamp": "November 28, 2017 09:03 am", "Headline": " හැරී කුමරු රංගන ශිල්පිනියක් එක්ක පවුල් කන්න යයි", "News Content": "බ්‍රිතාන්‍ය රජ පවුලට අයත් හැරී කුමරු සිය පෙම්වතිය වන අමෙරිකානු ජාතික රංගන ශිල්පිනියක වන මෙගන් මාකල් සමඟ විවාහ වීමට සැලසුම් කර ඇති බව නිවේදනය කර තිබේ. ඒ අනුව ඔහු ලබන වසරේ වසන්ත කාලය තුළ විවාහවීමට නියමිතව ඇති බව විදෙස් මාධ්‍ය වාර්තා කළේය. විවාහ වීමෙන් අනතුරුව ඔවුන් ලන්ඩනයේ පිහිටි කෙන්සිංටන් මාලිගයට අයත් නොටිංහැම් කොටේජ් මාලිගයේ වාසය කිරීමට නියමිතය. මේ වන විට හැරී කුමරු සහ මෙගන් මාකල් විවාහ ගිවිසගෙන ඇති අතර ඔවුන් එය රහසිගතව සිදුකර ඇති බව වාර්තා වෙයි. බ්‍රිතාන්‍ය රජ පවුලට අයත් ඩයනා කුමරියගේ සහ චාර්ල්ස් කුමරුගේ බාල පුත්‍රයා වන හැරී කුමරු මේ වන විට 33න් හැවිරිදි වියේ පසු වෙයි. අමෙරිකානු ජාතික රංගන ශිල්පිනියක වන මෙගන් මාකල් සමඟ හැරී කුමරු 2016 වසරේ සිට ප්‍රේම සම්බන්ධතාවක් පවත්වා ඇති බව සඳහන්ය.", "URL": "https://sinhala.adaderana.lk/news.php?nid=80658", "Category": null, "Parent URL": null}