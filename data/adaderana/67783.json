{"Source": "Adaderana", "Timestamp": "January 6, 2017 03:49 pm", "Headline": "  චක්‍රලේඛ උල්ලංඝණය කළොත් වැඩ වරදියි ", "News Content": "සෞඛ්‍ය අමාත්‍යංශයේ චක්‍රලේඛ උල්ලංඝණය කරන රෝහල් අධ්‍යක්ෂවරුන් පිළිබඳ වහාම වාර්තාවක් ලබා දෙන ලෙස සෞඛ්‍ය අමාත්‍ය රාජිත සේනාරත්න මහතා නියෝග කර තිබේ.සෞඛ්‍ය අමාත්‍යවරයාගේ ප්‍රධානත්වයෙන් පැවති ආයතන ප්‍රධානීන්ගේ රැස්වීමේදී වැඩ බලන සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතාට අමාත්‍යවරයා මෙම නියෝගය ලබා දුන් බව සෞඛ්‍ය අමාත්‍යංශය සඳහන් කළේය.ප්‍රතිකාර සඳහා රජයේ රෝහල්වලට පැමිණෙන රෝගීන්ගේ රුධිර පරීක්ෂණ ඇතුළු අනෙකුත් පරීක්ෂණ රෝහල් මඟින් සිදු කළ යුතු අතර පෞද්ගලික රසායනාගාර වෙත යොමු නොකළ යුතු බව සඳහන් කරමින් අමාත්‍යංශය පසුගියදා චක්‍රලේඛයක් නිකුත් කර තිබුණි.ඒ අනුව අදාළ චක්‍රලේඛය ක්‍රියාත්මක නොකරන රෝහල් අධ්‍යක්ෂවරුන් සහ වෛද්‍යවරුන් පිළිබඳ වාර්තාවක් ලබා දෙන ලෙස අමාත්‍යවරයා නියෝග කර ඇත.", "URL": "https://sinhala.adaderana.lk/news.php?nid=67783", "Category": null, "Parent URL": null}