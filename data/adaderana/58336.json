{"Source": "Adaderana", "Timestamp": "March 18, 2016 12:12 pm", "Headline": "මුන්දලම රෝහල බෙහෙත් ශාලාවක් කිරීමේ තීරණය අත්හිටුවයි", "News Content": "මුන්දලම දිසා රෝහල මධ්‍යම බෙහෙත් ශාලාවක් බවට පත් කිරීමට ගෙන ඇති තීරණය තාවකාලිකව අත්හිටුවීමට වයඹ පළාත් සෞඛ්‍ය අමාත්‍ය ලක්ෂ්මන් වෙඩරුව මහතා නියෝග කර තිබේ.පසුගිය 15 වනදා සිට එම රෝහල මධ්‍යම බෙහෙත් ශාලාවක් බවට පත් කර කාර්යය මණ්ඩලය ආසන්න රෝහල් වෙත අනුයුක්ත කරන ලෙස පුත්තලම නියෝජ්‍ය සෞඛ්‍ය සේවා අධ්‍යක්ෂවරයා විසින් දැනුම් දී තිබූ බව වාර්තා වෙයි.මේ සම්බන්ධයෙන් ප්‍රදේශවාසීන් පළාත් සෞඛ්‍ය අමාත්‍යවරයා වෙත කරුණු දැක්වීමෙන් පසු අමාත්‍යවරයා විසින් අදාළ තීරණය අත්හිටුවන ලෙස නියෝග කර තිබේ.අදාළ රෝහල මධ්‍යම බෙහෙත් ශාලාවක් බවට පත් කිරීමට තීරණය කර ඇත්තේ පවතින වෛද්‍ය හිඟය හේතුවෙන් බව දන්වා ඇත.", "URL": "https://sinhala.adaderana.lk/news.php?nid=58336", "Category": null, "Parent URL": null}