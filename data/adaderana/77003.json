{"Source": "Adaderana", "Timestamp": "September 1, 2017 08:54 pm", "Headline": "ජනපති ඉන්දීය  විදේශ කටයුතු ඇමැතිනීය හමුවෙයි", "News Content": "ඉන්දිය විදේශ කටයුතු අමාත්‍ය සුෂ්මා ස්වරාජ් මහත්මිය ජනාධිපති මෛත‍්‍රීපාල සිරිසේන මහතා හමුවී සාකච්ඡා පවත්වා තිබේ. කොළඹදී පැවැත්වෙන ඉන්දිය සාගර සමුළුවට සහභාගී වීම සදහා දිවයිනට පැමිණ සිටින සුෂ්මා ස්වරාජ් මහත්මිය අද(01) පෙරවරුවේ ජනාධිපති නිළ නිවසේදී ජනාධිපතිවරයා හමුවූ බව ජනාධිපති මාධ්‍ය අංශය සඳහන් කළේය. එහිදී ඉන්දියානු සාගර කලාපයේ රටවල ප‍්‍රධාන ආර්ථික සම්පතක් වන සමුද‍්‍රයේ ආරක්ෂාව තහවුරු කර ගැනිම සඳහා ප‍්‍රමුඛ අවධානයකින් කටයුතු කිරිමේ අවශ්‍යතාව ජනාධිපති මෛත‍්‍රීපාල සිරිසේන මහතා අවධාරණය කර තිබේ. කාලපයේ රටවල ආර්ථික හා බලශක්ති අවශ්‍යතාවයන් උදෙසා වූ අත්‍යාවශ්‍ය ප‍්‍රවාහන මාර්ගය ඉන්දියානු සාගරය බව පෙන්වා දුන් ජනාධිපතිවරයා ඉන් අප රටවල ජනතාවට සෘජු බලපෑමක් පවතින බව පෙන්වා දී තිබේ. ඉන්දියාව සහ ශ‍්‍රී ලංකාව අතර අතීතයේ සිට පවතින ශක්තිමත් සම්බන්ධතාවය ඉහළ නැංවිමට ශ‍්‍රී ලංකා රජය ගන්නා පියවර පිළිබඳව මෙහිදී ඉන්දිය විදේශ කටයුතු අමාත්‍යවරිය ප‍්‍රසාදය පළ කළ බව ජනාධීපති මාධ්‍ය අංශය සඳහන් කළේය. දෙරටේ ජනතාවගේ යහපත උදෙසා යෝජිත නව ද්විපාර්ශවික ආර්ථික යෝජනා ක‍්‍රම වේගවත් කිරිම කෙරෙහි ඉන්දියාව කැපවීමෙන් කටයුතු කරන බවද සුෂ්මා ස්වරාජ් මහත්මිය ප‍්‍රකාශ කර තිබේ.", "URL": "https://sinhala.adaderana.lk/news.php?nid=77003", "Category": null, "Parent URL": null}