{"Source": "Adaderana", "Timestamp": "December 28, 2011 11:15 am", "Headline": "කුඩු ළඟ තබාගත් මාලදිවයින් ජාතිකයා අත්අඩංගුවේ", "News Content": "හෙරොයින් ළඟ තබාගත් විදෙස් ජාතිකයෙකු ගල්කිස්ස ජනතා මාවත ප්‍රදේශ‍යේ දී අත්අඩංගුවට ගෙන තිබේ. 27 හැවිරිදි මාලදිවයින් ජාතිකයෙකු මෙලෙස අත්අඩංගුවට ගෙන ඇති බව සඳහන් වේ. ගල්කිස්ස පොලිස් ස්ථානයේ නිලධාරීන් කණ්ඩායමක් විසින් ඊයේ රාත්‍රී අත්අඩංගුවට ගත් සැකකරු සතුව තිබී හෙරොයින් ග්‍රෑම්ස් 40 බැගින් අඩංගු පැකට් 2ක් සොයා‍ගෙන තිබේ. සැකකරු අද ගල්කිස්ස මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=20999", "Category": null, "Parent URL": null}