{"Source": "Adaderana", "Timestamp": "October 24, 2018 06:23 pm", "Headline": "කොළඹ වරායේ ගින්න නාවික භටයන් පාලනය කරයි", "News Content": "කොළඹ වරායේ ජය බහාලුම් පර්යන්තයේදී (JCT) ඇලුමිනියම් ෆොස්ෆයිඩ් (Aluminium Phosphide) වර්ගයේ රසායනික ද්‍රව්‍ය පිරවූ බහාලුමක් පිපිරී ගින්නක් හට ගෙන තිබේ. මෙම ගින්න මුළුමනින්ම නිවා දැමීමේ කටයුතු සඳහා නාවික හමුදා ගිනි නිවීමේ කණ්ඩායම ඊයේ (23) සහාය දක්වා ඇත. ඇතිවු ගින්න සම්බන්ධයෙන් නාවික හමුදාවට තොරතුරු වාර්තා වූ සැනින් බටහිර නාවික විධානයට අයත් ගිනි නිවීමේ කණ්ඩායමක් එම ස්ථානය වෙත කඩිනමින් පිටත් කර යැවීමට නාවික හමුදාව කටයුතු කරන ලදී. ඒ අනුව, ක්‍ෂණිකව ක්‍රියාත්මක වූ නාවික හමුදා ගිණි නිවීමේ කණ්ඩායම හා නාවික හමුදා රසායනික ජීව විද්‍යාත්මක විකිරණ න්‍යෂ්ඨික ඒකකයේ නාවිකයින් සහ වරාය ගිනි නිවිමේ ඒකකයේ නිලධාරින් එක්ව මහත් පරිශ්‍රමයක් දරමින් එම රසායනික ගින්න සම්පූර්ණයෙන් නිවා දැමීම‍ට කටයුතු කර ඇත.", "URL": "https://sinhala.adaderana.lk/news.php?nid=98164", "Category": null, "Parent URL": null}