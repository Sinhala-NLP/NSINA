{"Source": "Adaderana", "Timestamp": "May 16, 2017 03:16 pm", "Headline": "ජනප්‍රිය පාසල්වලට සිසුන් ඇතුළත් කරන ක්‍රමවේදය ගැන වාර්තාවක් කැඳවයි", "News Content": "උසස් පෙළ විභාගය හැදෑරීම සඳහා ජනප්‍රිය පාසල්වලට සිසුන් ඇතුළත් කර ගන්නා ක්‍රමවේද පිළිබඳ වාර්තාවක් කැඳවීමට අධ්‍යාපන අමාත්‍ය අකිල විරාජ් කාරියවසම් මහතා නියෝග කර තිබේ.ඇතැම් පාසල්වල සම්මුඛ පරීක්ෂණ පැවැත්වෙන ආකාරය සහ මුදල් අය කර ගැනීම් සම්බන්ධයෙන් ලැබී ඇති පැමිණිලි සලකා බැලීමෙන් අනතුරුව අමාත්‍යවරයා බලධාරීන් හට මෙම නියෝගය ලබා දී ඇති බව අධ්‍යාපන අමාත්‍යාංශය සඳහන් කළේය.ඒ අනුව එම පාසල්වලට ඇතුළත් කර ගැනීම සඳහා පැවැත්වෙන සම්මුඛ පරීක්ෂණවලදී ලකුණු ලබාදීමේ ක්‍රමවේදයන් සහ පාසල මඟින් සිසුන්ගෙන් අය කර ගන්නා මුදල් පිළිබඳ සවිස්තර වාර්තාවක් තමා වෙත ලබාදෙන ලෙස අමාත්‍යවරයා නියෝග කර තිබේ. මේ පිළිබඳව යම් පැමිණිලි ඇතොත් අධ්‍යාපන අමාත්‍යාංශයේ 1988 ක්ෂණික ඇමතුම් අංකයෙන් පැමිණිලි ඉදිරිපත් කිරීමේ අවස්ථාව ජනතාවට ලබා දී ඇති බව අධ්‍යාපන අමාත්‍යාංසශය සඳහන් කළේය.", "URL": "https://sinhala.adaderana.lk/news.php?nid=73219", "Category": null, "Parent URL": null}