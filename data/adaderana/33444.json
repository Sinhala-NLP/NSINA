{"Source": "Adaderana", "Timestamp": "April 21, 2013 01:54 pm", "Headline": "බලපත්‍ර නැතිව ගවමස් ඇද්ද 2ක් මාට්ටු", "News Content": "බලපත්‍ර නැතිව ගවමස් ප්‍රවාහනය කරමින් සිටි පුද්ගලයින් දෙදෙනෙකු ගම්පොළ ප්‍රදේශයේදී අත්අඩංගුවට ගෙන තිබේ. ගම්පොළ පොලිස් විශේෂ කාර්යය බලකා කඳවුරේ නිලධාරීන් පිරිසක් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී ගවමස් කිලෝග්‍රෑම් 1200ට වැඩි ප්‍රමාණයක් සොයාගත් බව පොලිස් විශේෂ කාර්ය බලකාය සඳහන් කළේය. සැකකරුවන් වැඩිදුර පරීක්ෂණ කටයුතු සඳහා ගම්පොළ පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=33444", "Category": null, "Parent URL": null}