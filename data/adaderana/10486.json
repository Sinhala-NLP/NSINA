{"Source": "Adaderana", "Timestamp": "August 28, 2010 10:53 am", "Headline": "පුංචි ඡන්දෙට හයිය පෙන්නන්න යූ.ඇන්.පී සූදානම්", "News Content": "ඉදිරි පළාත් පාලන මැතිවරණය සඳහා එක්සත් ජාතික පක්ෂයෙන් නව කමිටුවක් පත් කර තිබේ. පක්‍ෂයේ නියෝජ්‍ය නායක කරූ ජයසූරිය මහතාගේ ප්‍රධානත්වයෙන් පත්කර ඇති අදාළ කමිටුවට තිස්ස අත්තනායක, ජෝශප් මයිකල් පෙරේරා යන මන්ත්‍රීවරුන් ද ඇතුළත් බව එම පක්ෂයේ සභාපති ගාමිණී ජයවික්‍රම පෙරේරා මහතා සඳහන් කරයි. ඉදිරි පළාත් පාලන මැතිවරණය සඳහා කෙසේ ඉදිරිපත් වන්නේ ද යන්න පිළිබඳව අදාළ කමිටුව විසින් නිර්දේශ ඉදිරිපත් කිරීමට නියමිත බව ගාමිණී ජයවික්‍රම පෙරේරා මහතා පවසයි. ශක්තිමත් පක්ෂයක් ලෙස ඉදිරි පළාත් පාලන මැතිවරණය සඳහා ඉදිරිපත් වීම වෙනුවෙන් අදාළ කමිටුව පත්කර ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10486", "Category": null, "Parent URL": null}