{"Source": "Adaderana", "Timestamp": "December 23, 2012 09:02 am", "Headline": "යාපනය රෝහලේ වෛද්‍ය වර්ජනය තවදුරටත්", "News Content": "යාපනය ශික්ෂණ රෝහලේ වෛද්‍යවරුන්ගේ වෘත්තීය ක්‍රියාමාර්ගය හේතුවෙන් රෝගීන් දුෂ්කරතාවට පත්ව සිටියි. එම රෝහලේ විශේෂඥ වෛද්‍යවරයෙකුට පහරදීමේ සිද්ධියක් සම්බන්ධයෙන් විරෝධය පළ කිරීම සඳහා පසුගිය සිකුරාදා උදෑසන සිට වෛද්‍යවරුන් වර්ජනයක් ආරම්භ කරන ලදී. යාපනය පලාලි මාර්ගයේ දී පසුගිය බ්‍රහස්පතින්දා රාත්‍රී අදාළ වෛද්‍යවරයා පහරකෑමට ලක්විය. ඔහු තවදුරටත් නේවාසිකව ප්‍රතිකාර ලබන අතර සැකකරුවන් අත්අඩංගුවට ගැනීම සඳහා පොලිස් කණ්ඩායම් දෙකක් යොදවා ඇති බව යාපනය පොලීසිය සඳහන් කළේය.", "URL": "https://sinhala.adaderana.lk/news.php?nid=30178", "Category": null, "Parent URL": null}