{"Source": "Adaderana", "Timestamp": "September 1, 2013 05:21 pm", "Headline": "කෝටි ගණන් කුඩුගෙනා සැකකරුවන් දින 7ක් රඳවා තබා ප්‍රශ්න කිරීමට අවසරයි", "News Content": "රුපියල් කෝටි 250ට අධික වටිනාකමින් යුත් කුඩු තොගයක් ගෙන ඒම සම්බන්ධයෙන් සැකපිට අත්අඩංගුවට ගත් පුද්ගලයින් තිදෙනාගෙන් රැඳවුම් නියෝග මත තබාගෙන ප්‍රශ්න කරන බව පොලිස් මත්ද්‍රව්‍ය නාශක කාර්යංශය පවසයි. සැකකරුවන් අතර සිටින පකිස්ථානු ජාතිකයා ද ඇතුළුව සැකපිට අත්අඩංගුවට ගත් තිදෙනා මාළිගාකන්ද මහේස්ත්‍රාත් අධිකරණයට ඉදිරිපත් කර දින 7ක රැඳවුම් නියෝගයක් ගත් බව පොලිස් මත්ද්‍රව්‍ය නාශක කාර්යාංශය කීය. රුපියල් ‍කෝටි 250ට අධික වටිනාකමින් යුත් මත් කුඩු කිලෝ 258ක් ඔරුගොඩවත්ත රේගු නිශ්කාෂණ ඒකකයේදී පෙරේදා (30) කන්ටේනරයකින් සොයාගත් අතර ඒවා පකිස්ථානයේ සිට මෙරටට එව් පුද්ගලයාද ඒ අතර වන බව රේගුව පැවසීය.", "URL": "https://sinhala.adaderana.lk/news.php?nid=37077", "Category": null, "Parent URL": null}