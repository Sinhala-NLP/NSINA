{"Source": "Adaderana", "Timestamp": "July 17, 2019 04:20 pm", "Headline": "දක්ෂිණ අධිවේගයේ සියලු වාහන කහතුඩුව පිවිසුමෙන් පිට කරයි", "News Content": "දක්ෂිණ අධිවේගී මාර්ගයේ කහතුඩුව සහ කොට්ටාව අතර ප්‍රදේශයේ කන්ටේනර් රථයක් පෙරළීමෙන් එම මාර්ගයේ වාහන ගමනාගමනයට බාධා එල්ල වී තිබේ. මේ හේතුවෙන් ගාල්ල සිට පැමිණෙන සියලු වාහන තාවකාලිකව කහතුඩුව පිවිසුමෙන් පිටත් කර හැරීමට පියවර ගෙන ඇති බව දක්ෂිණ අධිවේගී මාර්ගයේ නඩත්තු හා මෙහෙයුම් අධ්‍යක්ෂ එස්.ඕපනායක මහතා සඳහන් කළේය. අදාළ කන්ටේනර් රථය මාර්ගයෙන් ඉවත් කිරීමේ කටයුතු කඩිනමින් සිදු කිරීමට කටයුතු කරන බව ද ඕපනායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=114354", "Category": null, "Parent URL": null}