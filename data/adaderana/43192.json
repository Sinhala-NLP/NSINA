{"Source": "Adaderana", "Timestamp": "May 14, 2014 10:06 am", "Headline": "කුඩුත් එක්ක බඩු මාට්ටු - කතුන් දෙදෙනෙක් දැලේ", "News Content": "හෙරොයින් ළඟ තබාගෙන සිටි කාන්තාවන් දෙදෙනෙකු බොරැල්ල, මැගසින්පාර ප්‍රදේශයේ දී අත්අඩංගුවට ගෙන තිබේ. බොරැල්ල පොලිසියට ලැබුණු තොරතුරකට අනුව සිදුකළ වැටලීමක දී සැකකාරියන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී අදාළ කාන්තාවන් සතුව තිබී හෙරොයින් ග්රෑ ම් 07යි මිලි ග්රෑම් 100 ක් පොලිසිය විසින් සොයාගෙන තිබේ. අත්අඩංගුවට ගෙන ඇත්තේ 39 සහ 40 වන වියේ පසුවන බොරැල්ල, මැගසින්පාර ප්‍රදේශයේ පදිංචි කාන්තාවන් දෙදෙනෙකි. ඔවුන් මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43192", "Category": null, "Parent URL": null}