{"Source": "Adaderana", "Timestamp": "July 15, 2013 09:19 am", "Headline": "රිය අනතුරින් 1ක් මරුට - 1ක් තුවාලයි", "News Content": "මොණරාගල - වැදිකුඹුර මාර්ගයේ ඒ.සී වංගුව අසළ සිදුවූ රිය අනතුරකින් පුද්ගලයෙක් මියගොස් තවත් අයෙකු බරපතළ තුවාල ලබා තිබේ. ත්‍රිරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන පෙරළීයාමෙන් මෙම අනතුර සිදුව ඇති බව සඳහන් වෙයි. අනතුරෙන් තුවාල ලැබූ පුද්ගලයින් දෙදෙනා ප්‍රතිකාර සඳහා රෝහල්ගත කිරීමේදී එක් පුද්ගලයෙක් මියගොස් තිබේ. තුවාල ලැබූ අනෙක් පුද්ගලයා මේ වනවිට මොණරාගල රෝහලේ ප්‍රතිකාර ලබන බව මොණරාගල පොලීසිය සඳහන් කරයි. අනතුර සම්බන්ධයෙන් මොණරාගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35787", "Category": null, "Parent URL": null}