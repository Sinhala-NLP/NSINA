{"Source": "Adaderana", "Timestamp": "September 20, 2018 10:44 am", "Headline": "ගිලා බැසීමට ලක් වූ හැටන්-කොළඹ ප්‍රධාන මාර්ගය ප්‍රතිසංස්කරණය කරයි", "News Content": "මධ්‍යම කඳුකරයේ බටහිර බැවුම් ප්‍රදේශවලට පසු ගිය මාසයේ අඛණ්ඩව ඇද හැලුණු අධික වර්ෂාවත් සමඟ ගිලා බැසිමට ලක් වි ඇති හැටන් කොළඹ ප්‍රධාන මාර්ගයේ වටවල කුයිල්වත්ත ප්‍රදේශයේ ප්‍රධාන මාර්ගයේ කොටස ප්‍රතිසංස්කරණය කිරිමේ කටයුතු මේ වන විට ආරම්භ කර තිබේ. පැවති අධික වර්ෂාවත් සමඟ එම මාර්ගයේ විශාල කොටසක් ගිලා බැසිම හේතුවෙන් එම ස්ථානයේ රථ වාහන ගමනා ගමනය එක මං තිරුවකට පමණක් සිමා කර ඇත. නොර්වුඩ් මාර්ග සංවර්ධන අධිකාරි කාර්යයාල මගින් එම ගිලා බැසිමට ලක් වු මාර්ගයේ කොටස ප්‍රතිසංස්කරණ කටයුතු මේ න විට ආරම්භ කර ඇති අතර , එම ප්‍රතිසංස්කරණ කටයුතු දින කිහිපයක් තුල සිදු කර එම මාර්ගයේ මං තිරු දෙකේම රථ වාහන ගමනාගමනය සඳහා මාර්ගය විවෘත කරන බව නොර්වුඩ් මාර්ග සංවර්ධන අධිකාරියේ නිලධාරියෙකු කියා සිටියේය. (ඡායාරූප - හැටන් රංජිත්)", "URL": "https://sinhala.adaderana.lk/news.php?nid=96388", "Category": null, "Parent URL": null}