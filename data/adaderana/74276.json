{"Source": "Adaderana", "Timestamp": "June 16, 2017 12:37 pm", "Headline": "ඉදිරියටත් තද වැසි ", "News Content": "දිවයිනේ නිරිත දිග කොටසට මිලිමීටර් 50 ඉක්ම වූ වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුවේ අනාවැකිකරණ අංශයේ නියෝජ්‍ය අධ්‍යක්ෂ අනුෂා වර්ණසූරිය මහත්මිය ප්‍රකාශ කළේ මෙම වැසි තත්ත්වය ලබන 23 වනදායින් පසු තවදුරටත් වර්ධනය විය හැකි බවයි. පවතින වැසි සහිත තත්ත්වය හේතුවෙන් කඳුකර ප්‍රදේශවල සිටින ජනතාවට දැඩි අවදානයෙන් සිටින ලෙස ආපදා කළමනාකරණ මධ්‍යස්ථානය ඉල්ලා සිටියි. එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ පැවති ආපදා තත්ත්වයෙන් පීඩාවට පත් ජනතාවගේ දේපල තක්සේරු කිරිම් කටයුතු තවදුරටත් සිදු කෙරෙමින් පවතින බවයි.", "URL": "https://sinhala.adaderana.lk/news.php?nid=74276", "Category": null, "Parent URL": null}