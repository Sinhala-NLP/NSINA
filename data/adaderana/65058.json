{"Source": "Adaderana", "Timestamp": "October 14, 2016 03:44 pm", "Headline": " නීති විරෝධීව මසුන් මැරූ 8ක් කොටු", "News Content": "නීති විරෝධී ලෙස ධීවර කටයුතුවල නිරත වූ ධීවරයින් 08 දෙනෙකු නාවික හමුදාව විසින් අත්අඩංගුවට ගෙන තිබේ.නිලාවේලි මුහුදු තීරයේ පුපුරණද්‍රව්‍ය භාවිත කරමින් මසුන් ඇල්ලූ ධීවරයින් දෙදෙනෙකු අත්අඩංගුවට ගෙන ඇති අතර ඩිංගි යාත්‍රාවක් සහ කිලෝග්‍රෑම් 544 මසුන් තොගයක් එහිදී නාවික හමුදා බාරයට ගෙන ඇති බව සඳහන්ය.පල්ලෙමුනෙයි ප්‍රදේශයට ඔබ්බෙන් වූ මුහුදු ප්‍රදේශයේ නීති විරෝධීව මුහුදු කූඩැල්ලන් ඇල්ලූ ධීවරයින් 05 දෙනෙකු අත්අඩංගුවට ගත් බව නාවික හමුදාව පැවසුවේය.මේ අතර මන්නාරම නාවික හමුදා කඳවුරේ නිලධාරීන් පිරිසක් විසින් නීති විරෝධී ධීවර දැල් 03ක් සමග තවත් ධීවරයෙකු අත්අඩංගුවට ගෙන තිබේ.අත්අඩංගුවට ගත් ධීවරයින් 08 දෙනා සහ ආම්පන්න වැඩිදුර විමර්ශන කටයුතු සඳහා ධීවර පරීක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65058", "Category": null, "Parent URL": null}