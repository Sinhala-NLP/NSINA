{"Source": "Adaderana", "Timestamp": "March 20, 2018 11:52 am", "Headline": " සියතින් ගෙළ සිඳ ගෙන ජීවිතයෙන් සමුගත් තරුණයා", "News Content": "වවුනියාව - බණ්ඩාරිකුලම ප්‍රදේශයේ තරුණයෙකු ඔහු විසින්ම ඔහුගේ ගෙළ තියුණු ආයුධයකින් කපාගෙන තුවාල ලැබීම නිසා 19 දා රෝහල් ගත කිරීමෙන් පසුව මියගොස් තිබේ. වවුනියාව රෝහල් පොලීසිය පැවසුවේ මෙම මියගිය පුද්ගලයා මීට දින දෙකකට පමණ ඉහතදී ඔහුගේ ගෙළ කපාගෙන නිවසින් සැඟව වෙනත් ස්ථානයක සිටි බව මියගිය අයගේ මව පොලීසියට පැවසූ බවයි. මෙසේ මියගොස් ඇත්තේ ශිවනාදන් තවරූබන් නැමති 36 හැවිරිදි තරුණයෙකි. ඔහු මිය යාමට හේතුව කුමක්දැයි තමන් නොදන්නා බව මියගිය අයගේ මව පොලීසියට පවසා ඇති අතර ඔහු දින කීපයක් තිස්සේම කල්පනා කරමින් සිටි බව පමණක් පොලීසියට පවසා තිබේ. මියගිය පුද්ගලයා සම්බන්ධයෙන් පශ්චාත් මරණ පරීක්ෂණ කටයුතු පැවැත්වීමට නියමිතව ඇති අතර වවුනියාව පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=85981", "Category": null, "Parent URL": null}