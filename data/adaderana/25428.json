{"Source": "Adaderana", "Timestamp": "June 30, 2012 11:22 am", "Headline": "ජී.එස්.පී සහනය ශ්‍රී ලංකාවට තවදුරටත් හිමිවෙයි", "News Content": "ශ්‍රී ලංකාවට ජී.එස්.පී සහනය තවදුරටත් ලබාදීමට අමෙරිකාව තීරණය කර තිබේ. ඒ අනුව ශ්‍රී ලංකාව සඳහා ජී.එස්.පී. තීරුබදු සහනය තවදුරටත් හිමිවනු ඇති බව අමෙරිකානු වෙළඳ කටයුතු පිළිබඳ නියෝජිත කාර්යාලය පවසයි. කම්කරු සුභසාධනය සඳහා සැලකිය යුතු ප්‍රගතියක් අත්කරදීමට ශ්‍රී ලංකා රජය පියවර ගැනීම මෙම තීරණයට හේතු වූ බව අමෙරිකානු වෙළඳ කටයුතු පිළිබඳ නියෝජිත රොන් කර්ක් සඳහන් කරයි. ශ්‍රී ලංකාවේ කම්කරු සුභසාධනය සඳහා තවත් සැලකිය යුතු පියවර කිහිපයක් ගත යුතු බව ඔහු පෙන්වාදෙයි. එමෙන්ම අමෙරිකාව සමග එක්ව ශ්‍රී ලංකාව කම්කරු අයිතීන් සුභසාධනය සඳහා පියවර කිහිපයක් ගෙන ඇති බව රොන් කර්ක් පවසයි. මේ සම්බන්ධයෙන් අලුතින් පත්කරන ලද කම්කරු කටයුතු පිළිබඳ කමිටුව කටයුතු කරන බව හෙතෙම කියා සිටියි.", "URL": "https://sinhala.adaderana.lk/news.php?nid=25428", "Category": null, "Parent URL": null}