{"Source": "Adaderana", "Timestamp": "March 19, 2010 01:11 pm", "Headline": "පෙත්සම සලකාබැලීම කල්යයි", "News Content": "විපක්ෂ පාර්ලිමේන්තු මන්ත්‍රීවරුන්ගේ ආරක්ෂාව වැඩි කරන කරන ලෙස ඉල්ලා ගොනු කර තිබූ පෙත්සම සලකා බැලීම ලබන 26 වැනිදා දක්වා කල් දැමීමට ශ්‍රේෂාධිකරණය තීරණය කළේය. ඒ එම පෙත්සම අද කැඳවූ අවස්ථාවේ පොලිස්පතිවරයා‍ගේ ප්‍රතිචාර ඉදිරිපත් නොවීම හේතුවෙනි. විපක්ෂයේ පාර්ලිමේන්තු මන්ත්‍රීවරුන් 18 දෙනෙකු විසින් මෙම පෙත්සම ඉදිරිපත් කර තිබුණි. පසුගිය වාරයේ මෙම පෙත්සම කැඳවූ අවස්ථාවේ දී පොලිස්පතිවරයා අධිකරණයට දැනුම් දී තිබුණේ පාර්ලිමේන්තු මන්ත්‍රීවරයෙකු සඳහා එක් පොලිස් නිලධාරීවරයෙකු බැගින් ලබා දීමට සූදානම් බවය. එහෙත් එය ප්‍රමාණවත් නොවන බවට පෙත්සම්කාර පාර්ශවයෙන් නීතීඥවරුන් පෙන්වා දීමෙන් අනතුරුව එය පොලිස් නිලධාරීන් හතර දක්වා වැඩි කිරීමට ඇති හැකියාව සොයා‍ බලා දැනුම් දෙන ලෙස ශ්‍රේෂ්ඨාධිකරණය පොලිස්පතිවරයා‍ට නියෝග කර තිබුණි.", "URL": "https://sinhala.adaderana.lk/news.php?nid=7383", "Category": null, "Parent URL": null}