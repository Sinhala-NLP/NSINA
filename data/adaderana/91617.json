{"Source": "Adaderana", "Timestamp": "June 28, 2018 10:54 am", "Headline": "මගී ප්‍රවාහන සේවයේ ගැටළු ගැන අද සිට සමීක්ෂණයක්", "News Content": "මගී ප්‍රවාහන සේවය තුළ පවතින ගැටළු සම්බන්ධයෙන් සමීක්ෂණයක් අද (28) සිට ආරම්භ කිරීමට බලාපොරොත්තු වන බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා සඳහන් කලේ බස් රථ, දුම්රිය, ත්‍රීරෝද රථ සේවාවන් තුළින් ජනතාව බලාපොරොත්තු වන අපේක්ෂාවන් ඉටුවන්නේද යන්න පිළිබඳ සොයාබැලීම මෙම සමීක්ෂණයේ මූලික අරමුණ බවයි. ජාතික සමාජ සංවර්ධන ආයතනය මඟින් එම සමීක්ෂණය සිදුකරන අතර අනතුරුව ඔවුන් ඉදිරිපත් කරන නිර්දේශ ක්‍රියාවට නැංවීමට අපේක්ෂා කරන බව වෛද්‍ය සිසිර කෝදාගොඩ මහතා සඳහන් කළේය. මෙම සමීක්ෂණය හරහා පොදු මගී ප්‍රවාහන සේවය සම්බන්ධයෙන් පවතින ගැටළු රැසක් නිරාකරණය කරගැනීමට හැකිවනු ඇති බව සිසිර කෝදාගොඩ මහතා කියා සිටියේය.", "URL": "https://sinhala.adaderana.lk/news.php?nid=91617", "Category": null, "Parent URL": null}