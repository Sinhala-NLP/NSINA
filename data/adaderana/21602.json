{"Source": "Adaderana", "Timestamp": "January 24, 2012 10:31 am", "Headline": "නීති විරෝධී මත්පැන් පෙරන ස්ථානයක් වටලයි", "News Content": "මිනුවන්ගොඩ ඕපාත, අත්තනගලු ඔයේ ශාඛාවක් ආසන්නයේ නීති විරෝධීව පවත්වාගෙන ගිය මත්පැන් පෙරී‍මේ ස්ථානයක් වටලා පුද්ගලයෙකු අත්අඩංගුවට ගෙන තිබේ. එම ස්ථානයේ තිබී ගෝඩා ලීටර 22,000 ක් පමණ සහ ගෝඩා සහිත බැරල් සියයකට අධික සංඛ්‍යාවක් සොයා ගත් බව පොලිසිය පැවසීය. මීට අමතරව මත්පැන් පෙරීම සඳහා යොදාගන්නා තඹ දගර 10 ක් සහ හිස් කෑන් 34 ක් සිය භාරයට ගත් බව පොලිසිය සඳහන් කරනු ලැබීය. සැකකරු අද(24) මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21602", "Category": null, "Parent URL": null}