{"Source": "Adaderana", "Timestamp": "August 17, 2016 01:06 pm", "Headline": " ඔස්ට්‍රේලියා-ශ්‍රී ලංකා තෙවන ටෙස්ට් තරගයේ අවසන් දිනය අදයි", "News Content": "සංචාරක ඔස්ට්‍රේලියානු කණ්ඩායම සහ ශ්‍රී ලංකා ක්‍රිකට් කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ අවසන් දිනය අදයි.අද(17) දිනයේ දිවා ආහාරය සඳහා තරගය නතර කරන විට සිය දෙවන ඉනිම සඳහා පන්දුවට පහරදෙමින් සිටි ඔස්ට්‍රේලියානු කණ්ඩායම එක් කඩුල්ලක් දැවී ලකුණු 77ක් ලබා සිටියේය. දෙවන ඉනිමේ ඔස්ට්‍රේලියානු පළමු කඩුල්ල ලෙස ෂෝන් මාෂ් ලකුණු 23කට දැවී ගියේය.තරගයේ පළමු ඉනිම සඳහා ශ්‍රී ලංකා කණ්ඩායම සියලු දෙනා දැවී ලකුණු 355ක් ලබාගත් අතර ඔස්ට්‍රේලියානු කණ්ඩායම සිය ප්‍රථම ඉනිම සඳහා සියලු දෙනා දැවී ලකුණු 379ක් ලබාගත්තේය.තරගයේ දෙවන ඉනිමේ දී කඩුලු 8ක් දැවී ලකුණු 347ක් ලබා සිටි ශ්‍රී ලංකා කණ්ඩායම පන්දුවට පහරදීමේ අවස්ථාව ඔස්ට්‍රේලියානු කණ්ඩායමට ලබාදුනි.ඒ අනුව ඔස්ට්‍රේලියානු කණ්ඩායම තරගයේ ජයග්‍රහණය සදහා කඩුලු 9ක් අතැතිව තවත් ලකුණු 247ක් ලබාගත යුතු වෙයි.", "URL": "https://sinhala.adaderana.lk/news.php?nid=63153", "Category": null, "Parent URL": null}