{"Source": "Adaderana", "Timestamp": "August 28, 2011 01:12 pm", "Headline": "උතුරේ ධීවර සමුළුව 10 වැනිදා රැස්වෙයි", "News Content": "ඉන්දීය ටෝලර් යාත්‍රා මන්නාරම සහ තලෙයිමන්නාරම මුහුදු සීමාවන්ට පැමිණීම වළක්වා ගැනීමට යළිත් වරක් උතුරේ ධීවර සමුළුව ලබන 10 වැනිදා මන්නාරමේ දී රැස්වීමට ධීවර වෘත්තීය සමිති තීරණය කර තිබේ. සතියකට දින තුනක් පමණක් ඉන්දීය ටෝලර් යාත්‍රා උතුරු මුහුදු සීමාවට පැමිණෙන බව උතුරේ ධීවර වෘත්තීය සමිති නිලධාරීන් පවසයි. මීට පෙර ඉන්දීය ටෝලර් යාත්‍රා දහසක් පමණ පැමිණි නමුත් මේ වන විට එය දෙදහසක් දක්වා වර්ධනය වී ඇති බව සඳහන්ය. ඉන්දීය ටෝලර් යාත්‍රා මගින් උතුරු මුහුදේ දී දිනකට අල්ලා ගන්නා මසුන් ප්‍රමාණය උතුරේ ධීවරයින්ට මසක කාලයක් සඳහා ප්‍රමාණවත් වන බැවින් එම ටෝලර් යාත්‍රා උතුරු මුහුදු සීමාවට පැමිණීම කෙසේ හෝ වළක්වා ගැනීමට පියවර ගත යුතු බව ධීවර වෘත්තීය සමිති පවසයි. ඒ සඳහා ධීවර වෘත්තීය සමිතිවල නායකයින්ගේ ප්‍රධානත්වයෙන් ලබන 10 වැනි දින මන්නාරමේ දී ධීවර සමුළුවක් පවත්වා ගත යුතු ක්‍රියාමාර්ග තීරණය කරනු ඇත.", "URL": "https://sinhala.adaderana.lk/news.php?nid=18363", "Category": null, "Parent URL": null}