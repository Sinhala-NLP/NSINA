{"Source": "Adaderana", "Timestamp": "May 15, 2019 01:35 pm", "Headline": "පොලිස් අධිකාරිවරුන් 3ක තැන් මාරු වෙයි-කුලියාපිටිය කොට්ඨාසය භාර පොලිස් අධිකාරීවරයත් ඒ අතර", "News Content": "පොලිස් අධිකාරීවරුන් තිදෙනෙකුට වහාම ක්‍රියාත්මක වන පරිදි ස්ථාන මාරු විම් ලබා දී තිබේ. ජාතික පොලිස් කොමිසමේ අනුමැතිය පරිදි සේවයේ අවශ්‍යතාව මත මෙම ස්ථාන මාරු වීම් සිදු කළ බව පොලිස් මාධ්‍ය ප්‍රකාශක කාර්යාලය නිවේදනයක් නිකුත් කරමින් පවසයි. ඒ අනුව කුලියාපිටිය කොට්ඨාස භාර පොලිස් අධිකාරී ඔෂාන් හේවාවිතාරණ මහතා කළුතර පොලිස් විද්‍යාලයේ නියෝජ්‍ය අධ්‍යක්ෂ ලෙස පත් කර තිබේ. නුගේගොඩ කොට්ඨාසයේ පොලිස් අධිකාරී එල්.එස්.සිගේරා මහතා කුලියාපිටිය කොට්ඨාස බාර නිලධාරියා ලෙස පත් කර යවා තිබේ. මේ අතර, ජනාධිපති ආරක්ෂක කොට්ඨාසයේ සිටි පොලිස් අධිකාරී ඩබ්.එම්.ඒ.ආර් ප්‍රනාන්දු මහතා නුගේගොඩ කොට්ඨාසය වෙතත් මාරු කර යවා තිබේ.", "URL": "https://sinhala.adaderana.lk/news.php?nid=109986", "Category": null, "Parent URL": null}