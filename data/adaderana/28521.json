{"Source": "Adaderana", "Timestamp": "October 22, 2012 01:58 pm", "Headline": "රළපනාවේ අනතුරකින් කතක් මරුට", "News Content": "අනුරාධපුර, ගම්බිරිගස්වැව, රළපනාව ප‍්‍රදේශයේ සිදුවූ රිය අනතුරකින් කාන්තාවක මියගොස් තිබේ. යතුරු පැදියක් මාර්ගයෙන් ඉවතට පැන ගසක වැදීම හේතුවෙන් අනතුර සිදුව ඇති බව අනුරාධපුර පොලීසිය පැවසුවේය. තම ස්වාමිපුරුෂයා සහ දරුවා සමඟ යතුරු පැදියෙන් ගමන් කරමින් සිටිය දී අදාළ කාන්තාව මෙම අනතුරට පත්වී ඇත. මිය ගිය කාන්තාවගේ ස්වාමිපුරුෂයා සහ පිරිමි දරුවා ද තුවාල ලබා අනුරාධපුර රෝහලට ඇතුළත් කර ඇති බව වාර්තා වේ. මිය ගිය කාන්තාව වයස අවුරුදු 28 ක් වන තන්නායම්කුලම ප‍්‍රදේශයේ පදිංචිකාරියකි.", "URL": "https://sinhala.adaderana.lk/news.php?nid=28521", "Category": null, "Parent URL": null}