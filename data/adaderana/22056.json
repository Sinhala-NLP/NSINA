{"Source": "Adaderana", "Timestamp": "February 12, 2012 05:05 pm", "Headline": "සොරාගත් භාණ්ඩවල වටිනාකම ලක්ෂ 15 ට වැඩියි-සැකකරු අත්අඩංගුවේ", "News Content": "මහනුවර ප්‍රදේශයේ නිවාස වලින් භාණ්ඩ සොරකම් කිරීමේ නිරත වූ පුද්ගලයෙකු මහනුවර පොලිස් අපරාධ විමර්ශන අංශය විසින් අත්අඩංගුවට ගෙන තිබේ. අත්අඩංගුවට ගත් සැකකරු සතුව තිබී රුපියල් ලක්ෂ 15ට අධික වටිනාකමින් යුත් භාණ්ඩ තොගයක් ද සොයා ගත් බව මහනුවර පොලිසිය ප්‍රකාශ කරයි. සැකකරු මහනුවර ප්‍රදේශයේ පදිංචි 37 හැවිරිදි පුද්ගලයෙකි. ඔහු මහනුවර මහේස්ත්‍රාත්වරයා වෙත ඉදිරිපත් කිරීමට නියමිත බව මහනුවර පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=22056", "Category": null, "Parent URL": null}