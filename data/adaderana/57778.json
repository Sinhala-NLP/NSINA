{"Source": "Adaderana", "Timestamp": "March 1, 2016 05:49 pm", "Headline": "බරපතළ වංචා සොයන ලේකම් ධූරය එච්.ඩබ් ගුණදාසටයි", "News Content": "බරපතළ වංචා සෙවීමේ ජනාධිපති විමර්ශන කොමිෂන් සභාවේ නව ලේකම් ලෙස එච්.ඩබ්ලිව් ගුණදාස මහතා පත්කර තිබේ.ජනාධිපති ලේකම් කාර්යාලයේ ආරංචි මාර්ග පෙන්වාදෙන්නේ මෙම කොමිසමේ නිලධාරීන්ගේ සාමාන්‍ය නිල කාලය වසරක් බැවින් ලේකම් ධූරයට අලුත් අයෙකු පත්කර ඇති බවයි.කෙසේවෙතත් අද දෙරණ කළ විමසීමකදී හිටපු ලේකම් ලැසිල් ද සිල්වා මහතා කියා සිටියේ හේතු දක්වා නොමැති ලිපියක් මගින් තමා ධූරයෙන් ඉවත්කර ඇති බව දන්වා ඇති බවයි.පසුගිය ආණ්ඩු සමයේ සිදුවු මහාපරිමාණ වංචා සෙවීම සඳහා බරපතළ වංචා විමර්ශන ජනාධිපති කොමිසම වත්මන් ආණ්ඩුව විසින් පත්කරනු ලැබීය.පසුගිය වසරේ මාර්තු 03 වැනි දින සිට ක්‍රියාත්මක වන පරිදි අදාළ කොමිසම පත් කළ අතර මෙම වසරේ මාර්තු තුන්වැනිදා සිට වසරක කාලයක් සඳහා එම කොමිසමේ කාලය දීර්ඝ කර ඇත.", "URL": "https://sinhala.adaderana.lk/news.php?nid=57778", "Category": null, "Parent URL": null}