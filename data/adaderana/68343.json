{"Source": "Adaderana", "Timestamp": "January 20, 2017 03:24 pm", "Headline": "  දුරකථන මධ්‍යස්ථානයක් කොල්ලකෑ 1ක් අල්ලයි ", "News Content": "මාවතගම ප්‍රදේශයේ දුරකථන මධ්‍යස්ථානයක් කොල්ලකෑ පුද්ගලයෙකු අත්අඩංගුවට ගෙන තිබේ.මාවතගම පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී කොල්ලකන ලද රූපවාහිනී යන්ත්‍රයක්, ලැප්ටොප් පරිඝණක 02ක් සහ ජංගම දුරකථන 08 පොලීසිය විසින් සොයාගෙන තිබේ.සැකකරු මාවතගම, වැලිකුඹුර ප්‍රදේශයේ පදිංචි 33 හැවිරිදි අයෙකු බව සඳහන්ය.ඔහු අද(20) හිලැස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර මාවතගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68343", "Category": null, "Parent URL": null}