{"Source": "Adaderana", "Timestamp": "November 21, 2018 11:28 am", "Headline": "මහදැනමුත්තා කතන්දරේ හර්ෂගේ හඬින්", "News Content": "පැවති ආණ්ඩුව කෙරෙහි අර්බුකාරි තත්ත්වයක් පැවතියේ නම් මැතිවරණයකට ගොස් නිසි ජයග්‍රහනයක් කොට ආණ්ඩුවේ බලය ලබා ගැනීමට තිබූ බව පාර්ලිමේන්තු මන්ත්‍රී හර්ෂ ද සිල්වා මහතා පවසයි. ඊයේ(20) ටීවි දෙරණ ඔස්සේ විකාශය වු වාද පිටිය සංවාදාත්මක දේශපාලන කතිකාවතට එක්වෙමින් මන්ත්‍රීවරයා මේ බව පැවසීය. එහිදී වැඩිදුරටත් අදහස් දක්වමින් මන්ත්‍රීවරයා “මහදැනමුත්තා“ කථා පොත ගෙන එහි වු චරිත හා කථාව කියවමින් මේ පිළිබඳ අනාවරණය කර සිටියේය. මුට්ටිය ඔළුවේ හිරවු එළුවාගේ බෙල්ල කපා මහදැනමුත්තා විසින් ප්‍රශ්නය විසඳු ආකාරය වර්තමාන ආණ්ඩුවත් ප්‍රශ්න විසඳු බව ද හර්ෂ ද සිල්වා මහතා මෙහිදී පෙන්වා දුන්නේය. රට තුළ යම් අර්බුදයක් ඇතිව තිබුණේ ද එය පාලනය කර ගන්නවා මිසක් අනුගමනය කළ ක්‍රියාමාර්ගය එතරම් සුබ නොවන බව ද ඔහු පැවසීය.", "URL": "https://sinhala.adaderana.lk/news.php?nid=99535", "Category": null, "Parent URL": null}