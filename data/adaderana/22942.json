{"Source": "Adaderana", "Timestamp": "March 21, 2012 09:47 am", "Headline": "ඉරාකයේ බෝම්බ ප්‍රහාරවලින් 45 ක් මරුට", "News Content": "ඉරාකයේ සිදුවූ බෝම්බ ප්‍රහාර ගණනාවකින් පුද්ගලයින් 45 දෙනෙකු ජීවිතක්ෂයට පත්ව තිබේ. ෂියා මුස්ලිම්වරුන්ගේ නගරයක් වන කෙර්බලා හී දී ද බෝම්බ ප්‍රහාර සිදුව ඇති බව විදෙස් මාධ්‍ය වාර්තා කරයි. ප්‍රදේශයේ මෝටර් රථ බෝම්බ 2 ක් සිදුව ඇති අතර එමගින් 13 දෙනෙකු ජීවිතක්ෂයට පත්ව ඇත. කිරිකුක් නගරයේ සිදුවූ එවැනිම තවත් මෝටර් රථ බෝම්බ ප්‍රහාරයකින් තවත් පුද්ගලයින් 13 දෙනෙකු ජීවිතක්ෂයට පත්ව ඇති බව සඳහන්ය. මේ සමඟම අදාළ ප්‍රදේශ වල ආරක්ෂාව තර කිරීමට පියවර ගෙන ඇති බව වාර්තා වේ. මේ අතර ඉරාකයේ බැග්ඩෑග් නගරයේ මෝටර් රථ බෝම්බ 2 ක් ද සිදු ව ඇති බව වාර්තා වේ. එරට විදේශ අමාත්‍ය කාර්යාලය ඉදිරිපිට මෙම ප්‍රහාර සිදුව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=22942", "Category": null, "Parent URL": null}