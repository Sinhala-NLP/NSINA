{"Source": "Adaderana", "Timestamp": "September 5, 2011 08:35 am", "Headline": "අතුරු පාලක මණ්ඩලයට එරෙහිව සත්‍යග්‍රහයක්", "News Content": "සමුපකාර සංවර්ධන කොමසාරිස්වරයා විසින් පත් කළ අතුරු පාලක මණ්ඩලය සේවකයින් සම්බන්ධයෙන් ද්වේෂ සහගත ලෙස කටයුතු කිරීමට එරෙහිව දැඩි විරෝධය පළ කරන බව සේවකයන් පවසයි. මේ සම්බන්ධයෙන් අද(05) පෙරවරුවේ සත්‍යග්‍රහයක් ද පවත්වන බව සමුපකාර සකසුරුවම්කම සහ ණය දෙන සමිතියේ අසාධාරණයට ලක් වූ සේවක එකමුතුවේ ක්‍රියාකාරී කමිටු සාමාජික මොනිකා කණ්ඩම්බි මහත්මිය පැවසුවාය.", "URL": "https://sinhala.adaderana.lk/news.php?nid=18520", "Category": null, "Parent URL": null}