{"Source": "Adaderana", "Timestamp": "November 21, 2013 12:42 pm", "Headline": "පාර්ලිමේන්තුවේ විපක්ෂනායකවරයාගේ නිල කාමරයේ පොළඟෙක්", "News Content": "පාර්ලිමේන්තු සංකීර්ණයේ ඇති විපක්ෂ නායකවරයාට අයත් නිල කාමරයේ සිටියදී අද දහවල් පොළඟෙකු හමුවී තිබේ. එම කාමරයේ කැඩී තිබූ දුරකථනයක් අලුත් වැඩියා කරමින් සිටි කාර්මික ශිල්පියෙකු අද දහවල් 12.00 ට පමණ එම සතා පළමු වරට දැක ඇත. මල් පෝච්චියක ඇතුළත සිටියදී එම පොළඟා දුටු බව අදාළ සේවකයා පාර්ලිමේන්තු කාර්ය මණ්ඩලයට දැනුම්දී තිබේ. මෙය ස්වභාවික සන්සිද්ධියක් ද එසේත් නැති නම් යම් කිසි අනතුරු ඇඟවීමක් ද යන්න පාර්ලිමේන්තු මන්ත්‍රීවරුන්ගේ කතා බහට ලක්ව ඇත. අද පැවැත්වෙන අය වැය කතාව වර්ජනය කිරීමට ද එක්සත් ජාතික පක්ෂය තීරණය කර ඇති අතර ප්‍රජාතන්ත්‍රවාදී ජාතික සන්ධානයේ මන්ත්‍රීවරුන් ද එම තීරණය ගෙන තිබේ.", "URL": "https://sinhala.adaderana.lk/news.php?nid=39003", "Category": null, "Parent URL": null}