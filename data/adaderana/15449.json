{"Source": "Adaderana", "Timestamp": "April 13, 2011 10:22 am", "Headline": "  හොර මත්පැන් සමග 4 ක් මාට්ටු", "News Content": "නීති විරෝධි මත්පැන් පෙරන ස්ථාන තුනක් වටලා පුද්ගලයින් සිව් දෙනෙකු අත් අඩංගුවට ගැනීමට ‍වලාන දූෂණ මර්දන ඒකකය සමත්වී තිබේ. යක්කඩුව , ජා-ඇල සහ ඒකල යන ප්‍රදේශවල මෙම වැටලීම් සිදුකර ඇති බව වාර්තා වේ. අත්අඩංගුවට ගත් සැකකරුවන් සතුව තිබී මත්පැන් පෙරීමට යොදා ගන්නා ගෝඩා බැරල් 33ක් සහ තවත් උපකරණ පොලිසිය විසින් සොයාගෙන තිබේ. මේ අතර යටියන්තොට මැටිහක්ක ප්‍රදේශයේ නීති විරෝධී මත්පැන් පෙරන ස්ථානයක් වටලා යටියන්තොට පොලිසිය විසින් පුද්ගලයෙකු අත් අඩංගුවට ගෙන තිබේ. ඔහු සතුව තිබී බෝර ‍පතරොම් තුවක්කුවක් සහ එම උණ්ඩ දෙකක් ද පොලිසිය විසින් සොයාගෙන ඇති බව වාර්තා වේ.", "URL": "https://sinhala.adaderana.lk/news.php?nid=15449", "Category": null, "Parent URL": null}