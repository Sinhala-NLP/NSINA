{"Source": "Adaderana", "Timestamp": "January 27, 2015 10:27 am", "Headline": "හලාවත - කොළඹ බස් අද නෑ", "News Content": "හලාවත - කොළඹ මාර්ගයේ පුද්ගලික බස් රථ සේවකයින් අද(27) පෙරවරුවේ සිට වර්ජනයක් ආරම්භ කර තිබේ. යාපනය - කොළඹ පුද්ගලික බස් රථ සේවකයින් සහ හලාවත - කොළඹ බස් රථ සේවකයින් අතර ඊයේ(26) පස්වරුවේ කොළඹ පුද්ගලික බස් රථ නැවතුම්පොළේදී ඇතිවූ බහින් බස් වීමක් මෙම වර්ජනයට හේතුව වී ඇති බව අප වාර්තාකරු සඳහන් කළේය. යාපනය සිට කොළඹ දක්වා ධාවනය වන පුද්ගලික බස් රථ අතර මගදී මගීන් පැටවීම මෙම බහින් බස් වීමට හේතුව වී ඇති බව පුද්ගලික බස් රථ සේවකයින් සඳහන් කරයි. කෙසේ වෙතත් සුඛෝපභෝගී සහ ලංකා ගමනා ගමන මණ්ඩලයේ බස් රථ සාමාන්‍ය පරිදි ධාවනය වෙයි.", "URL": "https://sinhala.adaderana.lk/news.php?nid=48966", "Category": null, "Parent URL": null}