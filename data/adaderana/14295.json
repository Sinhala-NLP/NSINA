{"Source": "Adaderana", "Timestamp": "February 18, 2011 09:17 am", "Headline": "සෞදියේදී වධ හිංසනයට ලක්වූ මෙරට කතක් යළි දිවයිනට", "News Content": "සෞදි අරාබි‍යේ ගෘහ සේවය සඳහා පිටත්ව ගොස් සිටියදී වධ හිංසනයට ලක්ව දිවයිනට පැමිණි කාන්තාවක් ශල්‍යකර්මයකට ලක්කර තිබේ. ගාල්ල කරාපිටිය රෝහලට ඇතුළත් කර ඇති අදාළ කාන්තාවගේ සිරුරට ඇතුළත් කර තිබූ කම්බි කූරක් ශල්‍යකර්මයකින් ඉවත් කර ඇති බව ගාල්ල පොලිසිය පැවසීය. ගාල්ල, හියාරේ, ඇටඹගස්මුල්ල ප්‍රදේශයේ පදිංචිකාරියක ‍වන මෙම කාන්තාවගේ සිරුරේ තවත් ඇණ 3ක් පමණ ඇති බව වෛද්‍යවරුන් පවසයි. සෞදි අරාබියේ තමා සේවය කළ නිවසේ ‍ගෙහිමියා විසින් තමන්ට ලිංගික අතවර කිරීමට සූදානම් වූ අවස්ථාවේ ඊට විරෝධය පළ කිරීම හේතුවෙන් මෙලෙස ඇණ සහ කම්බිකූරු ශරීර ගතකළ බව අදාළ කාන්තාව පොලිසිය වෙත ප්‍රකාශ කර තිබේ.", "URL": "https://sinhala.adaderana.lk/news.php?nid=14295", "Category": null, "Parent URL": null}