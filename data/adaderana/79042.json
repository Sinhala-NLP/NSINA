{"Source": "Adaderana", "Timestamp": "October 23, 2017 02:34 pm", "Headline": "තානාපතිවරු 2- මහ කොමසාරිස්වරු 3ක් අක්ත පත්‍ර බාරදෙයි", "News Content": "නව තානාපතිවරුන් දෙදෙනෙකු සහ මහ කොමසාරිස්වරුන් තිදෙනෙකු ජනාධිපති මෛත්‍රීපාල සිරිසේන මහතා වෙත සිය අක්ත පත්‍ර බාර දී තිබේ. අද (23) පෙරවරුවේ කොටුව ජනාධිපති මන්දිරයේදී ඔවුන් ජනාධිපතිවරයා වෙත සිය අක්ත පත්‍ බාර දුන් බව ජනාධිපති මාධ්‍ය අංශය සඳහන් කළේය. කැනඩාව සහ පකිස්ථානය යන රටවල් සඳහා නව මහ කොමසාරිස්වරුන් දෙදෙනෙකු ද රුසියාව, මාලදිවයින සහ ඊජිප්තුව යන රටවල් සඳහා නව තානාපතිවරු තිදෙනෙකු ද අක්ත පත්‍ර බාර දී තිබේ. එම අවස්ථාවේදී අදහස් දැක්වූ ජනාධිපති මෛත්‍රීපාල සිරිසේන මහතා ප්‍රකාශ කළේ ශ්‍රී ලංකාව සහ අදාළ රටවල් අතර ද්වීපාර්ශවීක සබඳතා ශක්තිමත් කර ගැනීමට එම නිලධාරීන් කැපවනු ඇති බවයි.", "URL": "https://sinhala.adaderana.lk/news.php?nid=79042", "Category": null, "Parent URL": null}