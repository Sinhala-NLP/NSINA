{"Source": "Adaderana", "Timestamp": "March 30, 2011 05:06 pm", "Headline": "තරුණ තරුණියන් 1800 ට දකුණු කොරියාවේ රැකියා", "News Content": "තරුණ තරුණියන් 1800 ට වැඩි පිරිසක් බඳවා ගෙන ඇති බව විදේශ සේවා නියුක්ති කාර්යාංශය සඳහන් කරයි. එයින් 800 ට පමණ ශ්‍රමිකයින් පිරිසක් දැනටමත් එරට බලා පිටත්ව ගොස් ඇති බව විදේශ සේවා නියුක්ති කාර්යාංශය විසින් නිකුත් කළ නිවේදනයක දැක්වේ. මෙම කාර්තුවේදී කොරියානු රැකියා සඳහා තෝරාගෙන මෙතෙක් මෙරටින් පිටත්ව ගොස් නොමැති අනෙකුත් ශ්‍රමිකයන්ගේද භාෂා හා කායික පුහුණු පාඨමාලා මේ වන විට අවසන් අදියරේ පවතින බවත්,ඉදිරි සති කිහිපය ඇතුළත ඔවුන් එරටට පිටත් කර හැරීමට නියමිත බවත් සඳහන් වේ. පසුගිය වසරේ මුල් මාස කිහිපය තුළ ජාත්‍යන්තරයේ ඇති වූ ආර්ථික අර්බුදයන් හේතුවෙන් මෙරටට හිමිවන රැකියා අවස්ථාවන් අවම මට්ටමක පැවතියද මේ වන විට එම තත්ත්වය ක්‍රමයෙන් පහව ගොස් ඇති හෙයින් පෙර පැවති මට්ටමටත් වඩා ඉහළ තලයකට පැමිණ ඇති බවද විදේශ සේවා නියුක්ති කාර්යාංශය කියා සිටියි. 2010 වසරේ සිට අවසාන භාගයේ පටන් මේ දක්වා තරුණ තරුණියන් 6000 ට ආසන්න ප්‍රමාණයකට දකුණු කොරියානු රැකියා අවස්ථාවන් හිමිව තිබෙන බවද විදේශ සේවා නියුක්ති කාර්යාංශය විසින් නිකුත් කළ නිවේදනයේ වැඩිදුරටත් දැක්වේ.", "URL": "https://sinhala.adaderana.lk/news.php?nid=15173", "Category": null, "Parent URL": null}