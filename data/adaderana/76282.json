{"Source": "Adaderana", "Timestamp": "August 14, 2017 11:11 am", "Headline": " අන්තර්ජාලය ඔස්සේ කතුන් රවටා මුදල් ගරලා", "News Content": "අන්තර්ජාලය හරහා කාන්තාවන් සමඟ මිතුරු වී ඔවුන්ගේ රන් භාණ්ඩ හා දේපල කොල්ලකෑමට සම්බන්ධ සැකකරුවෙකු අවිස්සාවේල්ල ප්‍රදේශයේදී අත්අඩංගුවට ගෙන තිබේ.අදාළ සැකකරු අන්තර්ජාලය හරහා කාන්තාවන් සමඟ සම්බන්ධතා පවත්වා ඔවුන් විවාහ කර ගන්නා බවට ද පොරොන්දු ලබාදී ඇති බව පොලීසිය පවසයි.සැකකරු එම කාන්තාවන් හමුවීමට පැමිණ ඔවුන් සතු රන් භාණ්ඩ හා දේපල කොල්ලකා තිබේ.ඔහු පාදුක්ක, කළුතර උතුර සහ දෙහිවල යන ප්‍රදේශවල මුදල් කොල්ලකෑම් සහ දේපල සොරා ගැනීම් ඇතුළු අපරාධ කිහිපයකට සම්බන්ධ අයෙකු බව පොලීසිය පැවසුවේය.මිරිහාන විශේෂ අපරාධ මෙහෙයුම් ඒකකය විසින් අත්අඩංගුවට ගත් සැකකරු නිවිතිගල, වටාපොත ප්‍රදේශයේ පදිංචි අයෙකු වන අතර ඔහු අද(14) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76282", "Category": null, "Parent URL": null}