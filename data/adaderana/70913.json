{"Source": "Adaderana", "Timestamp": "March 15, 2017 01:36 pm", "Headline": "සෞඛ්‍ය සේවයේ සංවර්ධනයට විදේශීය ආයෝජන 23 ක්", "News Content": "මෙරට සෞඛ්‍ය සේවාවේ සංවර්ධනය සඳහා විදේශීය ආයෝජන 23 ක් ලැබී ඇති බව සෞඛ්‍ය අමාත්‍යාංශය පවසයි.ඒ අනුව නව රෝහල් ආරම්භ කිරීම, රෝහල් සංවර්ධනය කිරීම, ඖෂධ නිෂ්පාදනය සහ ශල්‍ය උපකරණ නිෂ්පාදනය එම නව ආයෝජන යටතේ සිදුවන බව එම අමාත්‍යාංශය සඳහන් කළේය.සෞඛ්‍ය සේවාව සඳහා අවශ්‍ය සියළු උපකරණ පහසු ගෙවීමේ ක්‍රමයට ලබා දීමට මලයාසියානු සමාගමක් එකඟතාව පළ කර ඇති බවද සෞඛ්‍ය අමාත්‍යාංශය පවසයි.ඒ යටතේ ඉතා උසස් තත්ත්වයේ උපකරණ මෙරට සෞඛ්‍ය සේවාවේ සංවර්ධනයට ලබාගැනීමට හැකියාව පවතින බව සෞඛ්‍ය අමාත්‍යාංශය පවසයි.මේ අතර මෙරට ශල්‍ය උපකරණ නිෂ්පාදන කර්මාන්ත ශාලාවක් ඉඳි කිරීම සඳහා චීනයේ වෛද්‍ය ශල්‍ය උපකරණ නිෂ්පාදන සමාගමක් සෞඛ්‍ය අමාත්‍ය රාජිත සේනාරත්න මහතා සමඟ සාකච්ඡා කර ඇති බවද එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=70913", "Category": null, "Parent URL": null}