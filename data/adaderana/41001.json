{"Source": "Adaderana", "Timestamp": "February 10, 2014 08:43 am", "Headline": "යාචකයින් 33ක් මාට්ටු", "News Content": "ප්‍රසිද්ධ ස්ථාන වල සිඟමන් වල යෙදීම හේතුවෙන් යාචකයින් 33දෙනෙකු කොළඹ සහ තදාසන්න ප්‍රදේශ වල දී පොලිසිය විසින් අත්අඩංගුවට ගෙන තිබේ. ඊයේ රාත්‍රි කාලයේ දි සිදුකළ වැටලීමක දී මෙම පිරිස අත්අඩංගුවට ගෙන ඇත. පිටකොටුව, මරදාන මාළිගාවත්ත, කෙසෙල්වත්ත සහ කොම්පඤ්ඤවීදිය යන ප්‍රදේශවල දී එම පොලිසි වල සහය ඇතිව මෙම යාචකයින් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසීය. පිරිමි යාචකයින් 26 දෙනෙකු සහ කාන්තා යාචකයින් 07දෙනෙකු අත්අඩංගුවට ගත් පිරිස අතර වන බව වාර්තා වේ. මොවුන් අද කොටුව මහේස්ත්‍රාත් අධිකරණයට ඉදිරිපත් කිරිමට නියමිතය. කොටුව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41001", "Category": null, "Parent URL": null}