{"Source": "Adaderana", "Timestamp": "July 3, 2010 10:13 am", "Headline": "යතුරු පැදිය ගැටී තරුණයා මරුදකියි", "News Content": "බණ්ඩාරගම ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. බණ්ඩාරගම, කැස්බෑව මාර්ගයේ සේනපුර නිවාස යෝජනා ක්‍රමය ඉදිරිපිට ටිපර් රථයක් සහ යතුරු පැදියක් ගැටීමෙන් අනතුර සිදුව ඇති බව සඳහන් වේ. අනතුරින් තුවාල ලැබූ යතුරු පැදිකරු පිළියන්දල රෝහලට ඇතුළත් කිරීමෙන් අනතුරුව මියගොස් ඇති බව පොලිසිය කියා සිටියි. මියගොස් ඇත්තේ පන්නිපිටිය ප්‍රදේශයේ පදිංචිව සිටි 20 හැවිරිදි තරුණයෙකි. සිද්ධිය සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=9361", "Category": null, "Parent URL": null}