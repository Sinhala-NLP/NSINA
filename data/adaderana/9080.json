{"Source": "Adaderana", "Timestamp": "June 18, 2010 02:21 pm", "Headline": "හුණුපිටිය රාගම දුම්රිය මාර්ගය උස්වෙයි", "News Content": "හුණුපිටිය සිට රාගම දක්වා දුම්රිය මාර්ගය උස්ව ඉදිකිරීමේ ව්‍යාපෘතියක් ආරම්භ කර ඇතැයි දුම්රිය දෙපාර්තමේන්තුව පවසයි. ජල ගැලීම් තත්ත්වයන් හේතුවෙන් පසුගිය කාලය තුළ දුම්රිය ගමනාගමන කටයුතු වලට බාධා සිදුවීම දුම්රිය මාර්ගය උස්ව ඉදිකිරීමට හේතු වු බව දුම්රිය වාණිජ අධිකාරී විජය සමරසිංහ මහතා සඳහන් කළේය. ඒ අනුව හුණුපිටියේ සිට රාගම දක්වා වන දුම්රිය මාර්ගයේ කිලෝ මීටර් 5ක දුර ප්‍රමාණයක් අඩි එකහාමාරක් උස්ව ඉදිරිකිරීමට කටයුතු යොදා තිබේ. ප්‍රවාහන අමාත්‍ය කුමාර වෙල්ගම මහතාගේ උපදෙස් පරිදි මෙම දුම්රිය මාර්ගයේ ඉදිකිරීමේ කටයුතු අරඹා ඇති අතර මෙමගින් ජල ගැලීම් තත්ත්වයන් හමුවේ වුවද දුම්රිය ධාවන කටයුතු සුපුරුදු පරිදි ක්‍රියාත්මක කිරීමට හැකි වනු ඇත.", "URL": "https://sinhala.adaderana.lk/news.php?nid=9080", "Category": null, "Parent URL": null}