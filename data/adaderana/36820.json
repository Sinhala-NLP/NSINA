{"Source": "Adaderana", "Timestamp": "August 22, 2013 01:45 pm", "Headline": "ටී.එන්.ඒ. මුනිවත රැකීම පුදුම සහගතයි ", "News Content": "මෙරට උතුරු සහ නැගෙනහිර මුහුදු තීරය ඉන්දීය ධීවරයින් විසින් උල්ලංඝණය කරද්දී දෙමළ ජාතික සන්ධානය මුනිවත රැකීම පුදුමයට කරුණක් බව ධිවර නියෝජ්‍ය අමාත්‍ය සරත් කුමාර ගුණරත්න මහතා පවසයි. ඔවුන් ඒ සම්බන්ධයෙන් කිසිදු ප්‍රකාශයක් නොකරන්නේ දකුණු ඉන්දියාවේ බලපෑම් මතද යන්න පිළිබඳ සැකයක් මතුවන බව ඔහු සඳහන් කළේය. උතුරු නැගෙනහිර ධීවරයින්ගේ ප්‍රශ්න හා ගැටලුවලට විසඳුම් ඉදිරිපත් නොකර ඔවුන්ගෙන් ඡන්දය පමණක් ලබා ගැනීමට දෙමළ සන්ධානයට කිසිදු අයිතියක් නොමැති බව නියෝජ්‍ය අමාත්‍යවරයා පැවසීය. මන්නාරම ප්‍රදේශයේ පැවති ධීවර සාකච්ඡාවකදී නියෝජ්‍ය අමාත්‍ය සරත් කුමාර ගුණරත්න මහතා මෙම අදහස් පළ කළේය.", "URL": "https://sinhala.adaderana.lk/news.php?nid=36820", "Category": null, "Parent URL": null}