{"Source": "Adaderana", "Timestamp": "August 24, 2019 11:11 am", "Headline": "බීඩි කොළ කිලෝ 574ක් වෙරළට ගොඩ ගසයි", "News Content": "නාවික හමුදාව විසින් මන්නාරම සහ තලෙයිමන්නාරම ප්‍රදේශයන්හි සිදු කළ සෝදිසි කිරීම් වලදි බීඩිකොළ තොගයක් සොයා ගැනීමට සමත්ව ඇත. ඊයේ (23) උතුරු මැද නාවික විධානය විසින් මන්නාරම සහ තලෙයිමන්නාරම ප්‍රදේශයන් වලට අයත් නාඩුකුඩා, සව්ත්බාර්, ඕලුතුඩායි හා ඕල්ඩ් පියර් වෙරළ තීරයන් ආශ්‍රීතව සිදු කරන ලද සෝදිසි කිරීම්වලදී වෙරළට ගොඩගසා තිබූ බිඩී ‍කොළ කිලෝග්‍රෑම් 574.5 ක් සොයා ගැනීමට සමත්ව ඇත. බීඩි කොළ පාර්සල් 10 ක අසුරා තිබියදී මෙලෙස සොයා ගැනීමට සමත්ව ඇත. සොයා ගන්නා ලද බීඩි කොළ තොගය ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දී ඇත.", "URL": "https://sinhala.adaderana.lk/news.php?nid=117347", "Category": null, "Parent URL": null}