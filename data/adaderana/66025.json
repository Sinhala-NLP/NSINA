{"Source": "Adaderana", "Timestamp": "November 14, 2016 01:23 pm", "Headline": "තේ කර්මාන්ත ශාලා 09ක් වහලා ", "News Content": "තේ ශක්ති අරමුදල යටතේ ආරම්භ කළ තේ කර්මාන්ත ශාලා 09ක් වසා දමා ඇතැයි ලංකා වතු සේවා සංගමය චෝදනා කරයි.එහි ප්‍රධාන ලේකම් නාත් අමරසිංහ මහතා සඳහන් කළේ මේ හේතුවෙන් සේවකයින් 460 දෙනෙකුගේ රැකියා අහිමිවීමේ අවදානමක් පවතින බවයි.ඒ සම්බන්ධයෙන් විෂය භාර අමාත්‍යවරයාගෙන් සාකච්ඡාවක් ඉල්ලා සිටියද මේ දක්වා ප්‍රතිචාරයක් නොමැති බව ඔහු සඳහන් කළේය.අද දෙරණ මේ සම්බන්ධයෙන් විෂයභාර අමාත්‍ය නවීන් දිසානායක මහතා සහ ලක්ෂ්මන් වසන්ත පෙරේරා නියෝජ්‍ය අමාත්‍යවරයා සම්බන්ධ කර ගැනීමට ගත් උත්සාහය සාර්ථක වූයේ නැත.", "URL": "https://sinhala.adaderana.lk/news.php?nid=66025", "Category": null, "Parent URL": null}