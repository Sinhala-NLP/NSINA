{"Source": "Adaderana", "Timestamp": "October 18, 2012 01:18 pm", "Headline": " බලපත් නොමැතිව එළ ගවයන් 33 ක් ‍ගෙනගිය 4 ක් අත්අඩංගුවේ ", "News Content": "බලපත්‍ර නොමැතිව සතුන්ට හිංසාවන ආකාරයේ එළ ගවයින් 33 දෙනකු ප්‍රවාහනය කරමින් තිබුණු ලොරි රථ දෙකක් සමග සැකකරුවන් සිව්දෙනකු පොලීසිය විසින් අත්අඩංගුවට ගෙන තිබේ. එක් ලොරියක එළ ගවයන් 16 දෙනකුද අනෙක් ලොරියේ 17 දෙනකුද පටවා තිබියදී මෙසේ අත්අඩංගුවට ගෙන ඇත්තේ හලාවත පොලීසියේ රථ වාහන අංශයයි. මෙම සතුන් අනුරාධපුරයේ සිට ජා ඇළ,දෙමටගොඩ යන ප්‍රදේශවලට රැගෙන යමින් සිටි බව මූලික විමර්ශන වලදී අනාවරණය වී තිබේ. පොලිස් හදිසි ඇමතුම් අංශයට ලැබුණු තොරතුරක් මත හලාවත පොලීසියේ රථ වාහන අංශයේ පො.සැ රෝහණ(49115),පො.කො. වසන්ත(35179) යන නිලධාරීන් විසින් මෙම වැටලීම සිදුකර ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=28391", "Category": null, "Parent URL": null}