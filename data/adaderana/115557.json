{"Source": "Adaderana", "Timestamp": "August 2, 2019 10:27 am", "Headline": "සජිත් තමයි පක්ෂය ගොඩගන්න ඉන්න නායකයා-දිලිප්", "News Content": "ජනාධිපති අපෙක්ෂකයා තෝරා පත්කර ගත යුත්තේ නායකත්ව මණ්ඩලයෙන් නොව පක්ෂයේ බහුතර කැමැත්ත අනුව බව රාජ්‍ය අමාත්‍ය දිලිප් වෙදආරච්චි මහතා පවසයි. හම්බන්තොට පැවති ජන හමුවකදී අමාත්‍යවරයා මේ බව ප්‍රකාශ කළේය. රනිල් වික්‍රමසිංහ, සජිත් ප්‍රේමදාස, කරූ ජයසූරිය යන යෝජිත අපේක්ෂකයින්ගෙන් සජිත් ප්‍රේමදාස මහතා අපේක්ෂකත්වයට සුදුසු බව යෝජනා කළ බවත් ඒ සඳහා වැඩි ප්‍රතිශතයකගේ කැමැත්ත හිමි වු බවත් දිලිප් වෙදආරච්චි මහතා පැවසීය. පක්ෂය ගොඩ ගැනීමට සිටින නායකයා සජිත් ප්‍රේමදාස මහතා බවත් එක්සත් ජාතික පාක්ෂිකයන්ට ජන බලයක් ලබා ගත හැකි එකම නායකයා එකම නායකයා සජිත් ප්‍රේමදාස මහතා බවත් ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=115557", "Category": null, "Parent URL": null}