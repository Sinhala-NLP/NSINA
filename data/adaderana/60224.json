{"Source": "Adaderana", "Timestamp": "May 17, 2016 01:54 pm", "Headline": "  වෛරය නිසා ගංවතුර හා නායයාම් වැඩිවෙලා", "News Content": "යහපාලන ආණ්ඩුවේ වෛරී අදහස් නිසා මේවන විට රට තුළ ගංවතුර හා නායයාම් සිදුවෙමින් ඇති බව නාරාහේන්පිට අභයාරාමාධිපති පූජ්‍ය මුරුත්තෙට්ටුවේ ආනන්ද හිමියන් පවසයි.මෙවැනි තත්ත්වයක් මීට පෙර නොවූ බවද පැවිදි හඬ සංවිධානය විසින් අද පැවැත්වූ මාධ්‍ය හමුවකට එක්වෙමින් උන්වහන්සේ පැවසුවේයමේවන විට රට තුළ විනයක් නැති බවත්, රටකර‍ ගෙනයාමට ආණ්ඩුවට බුද්ධියක්ද නැති බවත්, උන්වහන්සේ පෙන්වාදුන්නේය.යහපාලන ආණ්ඩුව රටට කළ එකම දෙය සෝභිත හිමියන් අපවත් කිරීම බවත්, මේවන විට මහින්ද රාජපක්ෂ මහතාගේ ආරක්ෂාවද අනතුරේ දමා ඇති බවත්, පැවසූ උන්වහන්සේ ඊට විරෝධය පළ කිරීම සඳහා මේ මස අගදී හම්බන්තොට සිට කොළඹට විරෝධතා පා ගමනක් සංවිධානය කරන බවද කියා සිටියේය.මහින්ද රාජපක්ෂ මහතාගේ ආරක්ෂාව ගැන මහනායක හිමිවරුන් පවා ජනාධිපතිවරයා දැනුවත් කර තිබියදී උන්වහන්සේලාගේ අවවාද නොතකා කටයුතු කර ඇති බව පෙනී යන බවත්, ඇතැම්විට මහනාහිමිවරුන්ගේ නොහැකියාව හෝ උන්වහන්සේලාගේ අදහස් නොපිළිගැනීම ඉන් පෙනෙන්නට ඇති බවත්, ආනන්ද හිමියන් පැවසුවේය.මේ නිසා සියලු නිකායවල ස්වාමින් වහන්සේගේ එකඟත්වයෙන් රජය සමග ගනුදෙනු කළ හැකි සංඝරාජ හිමිනමක් පත්කර ගැනීමට අවධානය යොමුකරන බවද උන්වහන්සේ වැඩිදුරටත් කියා සිටියේය.මාධ්‍ය හමුවට එක්වූ ඕමාරේ කස්සප හිමියන් පැවසුවේ මහින්ද රාජපක්ෂ මහතාගේ ආරක්ෂාවට පත් කළ නිලධාරීන් අතර ඔහුට විරුද්ධවාදී අදහස් දරන අයද සිටින බවයි.ඒ අනූව ඔවුන් පත්කර ඇත්තේ හිටපු ජනපතිගේ ආරක්ෂාවට ද අනාරක්ෂාවටදැයි ප්‍රශ්නයක් මතුවන බව උන්වහන්සේ කියා සිටියේය.එම මාධ්‍ය හමුව ඇමතු ගොම්බද්දල සමිත හිමියන් පැවසුවේ ෂිවාජිලිංගම් ජන සංහාරයේ සතිය නමින් ත්‍රස්තවාදීන් සිහිකරද්දී ශ්‍රී ලංකා ආණ්ඩුව සංහිඳියාව වෙනුවෙන් සැමරුම් සංවිධානය කරන බවයි.අද වන විට ෂිවාජිලිංගම් හා විග්නේෂ්වරන් උතුරත්, ගෝල් ෆේස් ප්‍රදේශය ජනපතිත්, අරලියගහ මන්දිරය ප්‍රදේශය අගමැතිත්, කළුතර ප්‍රදේශය පාලිත තෙවරප්පෙරුමත් පාලනය කරන බව මාධ්‍ය හමුවට එක්ව සිටි ඉත්තෑකන්දේ සද්ධාතිස්ස හිමියන් කියා සිටියේය.", "URL": "https://sinhala.adaderana.lk/news.php?nid=60224", "Category": null, "Parent URL": null}