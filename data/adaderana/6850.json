{"Source": "Adaderana", "Timestamp": "February 21, 2010 02:16 pm", "Headline": "තාවකාලික හැඳුනුම්පත් මැතිවරණ කාර්යාලයෙන් පමණයි", "News Content": "එළ‍ඹෙන මහ මැතිවරණය සඳහා තාවකාලික හැඳුනුම්පත් නිකුත් කිරීම මැතිවරණ මහලේකම් කාර්යාලයෙන් පමණක් සිදුකිරීමට තීරණය කර තිබේ. ඒ අනුව මෙවර තාවකාලික හැඳුනුම්පත් නිකුත් කිරීම පුද්ගලයින් ලියාපදිංචි කිරීමේ දෙපාර්ත‍මේන්තුවෙන් සිදු නොකරන බව මැතිවරණ මහලේකම් කාර්යාලය සඳහන් කරයි. අනන්‍යතාවය තහවුරු කළ නොහැකි ඡන්ද දායකයින්හට තාවකාලික හැඳුනුම්පත් ලබාගැනීම සඳහා ප්‍රදේශයේ ග්‍රාම නිලධාරීවරයා මාර්ගයෙන් අයදුම් කළ යුතු වේ. මේ අතර තාවකාලික හැඳුනුම්පත් ලබාගැනීම සඳහා ලබා දී ඇති කාලය මාර්තු 31 වැනිදායින් අවසන් වීමට නියමිත බව ද මැතිවරණ මහලේකම් කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=6850", "Category": null, "Parent URL": null}