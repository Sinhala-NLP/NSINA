{"Source": "Adaderana", "Timestamp": "April 13, 2018 06:04 am", "Headline": "හමුදා ට‍්‍රක් එකක් ත්‍රීරෝද රථයක හා යතුරුපැදියක ගැටී 1ක් මරුට - 2 කට බරපතළයි (ඡායාරූප සහිතයි)", "News Content": "මුන්දලම - කරියන්කල්ලිය ප්‍රදේශයේ දී සිදුවු අනතුරිකින් එක් අයකු මිය ගොස් දෙදෙනෙකු බරපතළ තුවාල ලබා හලාවත මූලික රෝහලට ඇතුළත් කර ඇති බව මුන්දලම පොලීසිය පවසයි. යාපනයේ සිට පනාගොඩ දක්වා ගමන් කරමින් තිබු යුධ හමුදා ට්‍රක් රථයක් හලාවත සිට පුත්තලම දෙසට ධාවනය වෙමින් තිබු යතුරු පැදියක් හා ත්‍රීරෝද රථයක් ඊයේ(12) ගැටීමෙන් මෙම අනතුර සිදුව ඇති බව මුන්දලම පොලීසිය සඳහන් කරයි. පොලීසිය පවසන්නේ යුධ හමුදා ට්‍රක් රථය කිසියම් හේතුවක් නිසා එහි රියදුරුට පාලනය කර ගත නොහැකිව ප්‍රති විරුද්ධ දිශාවේ සිට ගමන් ගත් යතුරුපැදි කරු සහ ත්‍රීරෝද රථයට බරපතල අනතුරට ලක් කරමින් මාර්ගයේ අනෙක් දෙසට ගොස් නැවතී ඇති බවයි. යුධ හමුදා ට්‍රක් රථය යාපනයේ සිට පනාගොඩ දක්වා ගමන් කරමින් තිබු බවද වාර්ථා වෙයි. අනතුරින් තුවාල ලැබු ත්‍රීරෝද රථයේ ගමන් ගත් දෙදෙනෙකු සහ යතුරු පැදියේ ගමන් ගත් එක් අයකු බරපතළ තුවාල ලබා හලාවතට මූලික රෝහලට ඇතුළත් කරන විටත් එක් අයෙකු මියගොස් සිටි බව රෝහල් ප්‍රකාශකයකු පැවසිය. අනතුර සම්බන්ධයෙන් යූධ හමුදා ට්‍රක් රථ රියදුරා පොලීසිය මෙඟින් අත්අඩංගුවට ගෙන ඇත. අනතුර සම්බන්ධව වැඩිදුර පරීක්ෂණ මුන්දලම පොලීසිය විසින් සිදු කරයි.", "URL": "https://sinhala.adaderana.lk/news.php?nid=87375", "Category": null, "Parent URL": null}