{"Source": "Adaderana", "Timestamp": "November 29, 2017 12:39 pm", "Headline": "  මට දෙකම නැති කළා-පියසිරිගෙන් චෝදනා", "News Content": "තමා ජාතික නිදහස් පෙරමුණේ ජාතික සංවිධායක ධූරයෙන් සහ පක්ෂ සාමාජිකත්වයෙන් ඉවත් කර ඇති බව පියසිරි විජේනායක මහතා පවසයි. තමා එම ධුරවලින් ඉවත් කිරීමේ ක්‍රියාවලිය අනුමත කළ නොහැකි අතර මේ සම්බන්ධයෙන් මැතිවරණ කොමිසමට පැමිණිලි කිරීමට පියවර ගන්නා බව ඔහු කියා සිටියි. මේ සම්බන්ධයෙන් අද දෙරණ කළ විමසීමකදී ජාතික නිදහස් පෙරමුණේ ප්‍රකාශකයෙකු සඳහන් කළේ පක්ෂ විනය නීති උල්ලංඝණය කිරීමේ චෝදනා මත පියසිරි විජේනායක මහතාගේ පක්ෂ සාමාජිකත්වය අත්හිටුවා ඇති බවයි. එය නිසි ක්‍රමවේදයකට අනුව එය සිදුකළ බවත්, පියසිරි විජේනායක මහතාට ඒ සම්බන්ධයෙන් අදහස් දැක්වීමට අවශ්‍ය වන්නේ නම් පක්ෂ විනය කමිටුවට පැමිණ කරුණු දැක්වීමේ හැකියාව පවතින බවත් එම ප්‍රකාශකයා සඳහන් කළේය.", "URL": "https://sinhala.adaderana.lk/news.php?nid=80740", "Category": null, "Parent URL": null}