{"Source": "Adaderana", "Timestamp": "June 24, 2014 08:57 am", "Headline": "එඬරු ‍‍ගෙඩි කෑ පාසල් සිසු සිසුවින් 17ක් රෝහලේ ", "News Content": "පුලස්තිපුර ප්‍රදේශයේ විදුහලක සිසු සිසුවියන්17 දෙනෙකු එඩරු ගෙඩි ආහාරයට ගැනීම හේතුවෙන් රෝගාතුරව රෝහල් ගත කර තිබේ. රටකජු යැයි සිතා එඪරු ගෙඩි ආහාරයට ගැනීමෙන් එම පාසලේ දෙවන සහ තෙවන වසරේ ඉගෙනුම ලබන සිසු සිසුවියන් මෙලෙස රෝගාතුර වී ඇති බව පොලීසිය සඳහන් කළේය. රෝගාතුර වු සිසුන් පුලස්තිගම රෝහලට ඇතුළත් කිරීමෙන් අනතුරුව ඉන් සිසුන් හත් දෙනෙකු පොළොන්නරුව මහ රෝහල වෙත ද මාරු කර යවා තිබේ. සිද්ධිය සම්බන්ධයෙන් පුලස්තිපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44186", "Category": null, "Parent URL": null}