{"Source": "Adaderana", "Timestamp": "November 18, 2013 03:24 pm", "Headline": "පොල්හේන ප්‍රදේශවාසීන් උද්ඝෝෂණයක", "News Content": "මාතර පොල්හේන ප්‍රදේශයේ ධර්මරත්න මාර්ගය පිළිසකර නොකිරීමට විරෝධය පළකරමින් ප්‍රදේශවාසීන් උද්ඝෝෂණයක නිරත විය. පොල්හේන මංසන්ධියේදී අද(18) පෙරවරුවේ පැය තුනක පමණ කාලයක් උද්ඝෝෂණය පැවති බව අද දෙරණ වාර්තාකරු සඳහන් කළේය. ඒ හේතුවෙන් එම මාර්ගයේ ගමනා ගමනයටද බාධා එල්ල වී තිබුණි. කෙසේවුවද අමාත්‍ය චන්ද්‍රසිරි ගජධීර මහතා මෙම ස්ථානයට පැමිණ සතියක් තුළ මාර්ගය පිළිසකර කර දෙන බවට පොරොන්දුවීමෙන් පසු උද්ඝෝෂණය අවසන් වූ බව වාර්තා වෙයි.", "URL": "https://sinhala.adaderana.lk/news.php?nid=38937", "Category": null, "Parent URL": null}