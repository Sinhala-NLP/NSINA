{"Source": "Adaderana", "Timestamp": "May 8, 2013 02:23 pm", "Headline": "පේරාදෙණිය සරසවි සිසුන් උද්ඝෝෂණයක", "News Content": "පේරාදෙණිය විශ්ව විද්‍යාලයේ සිසුන් අද (08) දහවල් උද්ඝෝෂණයක නිරත විණි. ඔවුන් මහනුවර කොළඹ ප්‍රධාන මාර්ගයේ ගලහ මංසන්දිය අසළ මෙම උද්ඝෝෂණයේ නිරත වූ බව අද දෙරණ ප්‍රාදේශීය වාර්තාකරු සඳහන් කළේය. අධ්‍යාපනය පෞද්ගලිකරණය කිරීමට විරෝධය පළ කරමින් මොවුන් මෙලෙස උද්ඝෝෂණයේ නිරත වී ඇති බව සඳහන්ය. මෙම උද්ඝෝෂණය සදහා පේරාදෙණිය විශ්ව විද්‍යාලයේ පීඨ 09 ම සිසුන් සහභාගී වී තිබීම විශේෂත්වයකි. උද්ඝෝෂණය පැවති අතරවාරයේ ප්‍රදේශයේ දැඩි වාහන තදබදයක් ද පැවති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=33915", "Category": null, "Parent URL": null}