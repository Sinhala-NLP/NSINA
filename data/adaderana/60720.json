{"Source": "Adaderana", "Timestamp": "June 3, 2016 08:36 am", "Headline": " සමාගම් ණය ලබා දෙන්න සූදානමක්", "News Content": "වතුකම්කරුවන් සඳහා මාසික වැටුප රුපියල් 2500ක් තාවකාලික පදනමක් යටතේ ලබාදීමට රජය තීරණය කර තිබේ.අග්‍රාමාත්‍ය රනිල් වික්‍රමසිංහ මහතා සහ ද්‍රවිඩ පෙරටුගාමී පෙරමුණ අතර පැවති සාකච්ඡාවකදී මෙම තීරණයට එළඹ ඇති බව වාර්තා වෙයි.ඒ අනුව අප්‍රේල් මාසයේ සිට ක්‍රියාත්මක වන පරිදි වතුකම්කරුවන්ට රුපියල් 2500ක අමතර මාසික වැටුපක් ලබාදීමට නියමිතය.ආර්ථික අපහසුතා පවතින සමාගම්වලට ණය ආධාර ලබාදීම කෙරෙහි ද රජයේ අවධානය යොමුව තිබේ.", "URL": "https://sinhala.adaderana.lk/news.php?nid=60720", "Category": null, "Parent URL": null}