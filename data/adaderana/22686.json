{"Source": "Adaderana", "Timestamp": "March 9, 2012 10:45 am", "Headline": "ගිලන් රියක් ට්‍රැක්ටරයක ගැටෙයි - එක් අයෙකු මරුදකියි", "News Content": "හබරණ - කන්තලේ මාර්ගයේ කිතුල්උතුව ප්‍රදේශයේ අද(09) පෙරවරුවේ සිදුවූ රිය අනතුරකින් එක් පුද්ගලයෙකු මරණයට පත්ව තිබේ. කිතුල්උතුව ප්‍රදේශයේ සිට කොළඹ දෙසට ගමන්කරමින් තිබූ රතු කුරුස සංවිධානයට අයත් ගිලන් රථයක් හා ට්‍රැක්ටරයක් එකිනෙක ගැටීමෙන් අනතුර සිදුව ඇති බව අද දෙරණ වාර්තාකරු පවසයි. අනතුරින් එම ගිලන් රථයේ ගමන් කළ නිලධාරියෙකු මරණයට පත්ව ඇති අතර රථයේ රියදුරු බරපතල තුවාල ලබා කන්තලේ මූලික රෝහලට ඇතුළු කර ඇති බව කන්තලේ රථවාහන පොලිසිය සඳහන් කරයි. පසුගිය මාස 03 ක කාලය තුළ හබරණ - කන්තලේ මාර්ගයේ කන්තලේ ප්‍රදේශය තුළ රිය අනතුරු 03 ක් සිදුවූ බවත්, එම අනතුරුවලින් පුද්ගලයින් 06 දෙනෙකු මරණයට පත්ව ඇති බවත් කන්තලේ රථවාහන පොලිසිය පැවසීය.", "URL": "https://sinhala.adaderana.lk/news.php?nid=22686", "Category": null, "Parent URL": null}