{"Source": "Adaderana", "Timestamp": "February 11, 2011 02:33 pm", "Headline": "සෞඛ්‍ය අමාත්‍යාංශයේ සාමූහිකත්වයක් නෑ", "News Content": "සෞඛ්‍ය ක්ෂේත්‍රයේ සේවාවන් ඉටුකිරීමේ දී සාමූහිකත්වයෙන් ‍‍තොරව කටයුතු කිරීම දක්නට ලැබෙන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. වෙනත් කිසිදු අමාත්‍යාංශයක නොමැති තරමේ සාමූහිකත්වයෙන් තොර තත්ත්වයක් සෞඛ්‍ය අමාත්‍යාංශයේ දක්නට ලැබෙන බව අමාත්‍යවරයා සඳහන් කළේය. සෞඛ්‍ය ක්ෂේත‍්‍රයේ වගකීම් ඉටුකිරීමේ දී රාජකාරී මට්ටම ඉක්මවා යුතුකම් ඉටුකිරීමට කැප විය යුතු බව හෙද හෙදියන් 746 දෙනෙකු පළමු ශ්‍රේණියට උසස් කිරීම නිමිත්තෙන් පැවති උත්සවයකට එක්වෙමින් මෛත්‍රීපාල සිරිසේන අමාත්‍යවරයා ප්‍රකාශ කළේය. කෙසේවෙතත් දකුණු ආසියාවේ හොඳම සෞඛ්‍ය සේවාව හිමි රට වශයෙන් මෙරට නම් කර තිබෙන්නේ සෞඛ්‍ය ක්ෂේත්‍රයේම සිටින යහපත් පුද්ගලයින් හේතුවෙන් බව ‍අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=14149", "Category": null, "Parent URL": null}