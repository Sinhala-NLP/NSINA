{"Source": "Adaderana", "Timestamp": "August 29, 2011 10:28 am", "Headline": "කොන්ක්‍රීට් කණුවක ගැටුණු යතුරුපැදිකරු මරුට", "News Content": "මීගමුව , කඩොල්කැලේ ජූඩ් පෙදෙස මාර්ගයේ දී යතුරු පැදියක් අනතුරට ලක් වීමෙන් පුද්ගලයෙකු මිය ගොස් තිබේ. ඊයේ රාත්‍රී 11ට පමණ යතුරු පැදිය මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදු වී ඇති බව පොලිසිය කියා සිටියි. සිද්ධියෙන් මිය ගිය පුද්ගලයා තලාදූව , මඩොල්කැලේ ප්‍රදේශයේ පදිංචිව සිටි 29 හැවිරිදි අයෙකු බව මීගමුව පොලිසිය සඳහන් කරයි.", "URL": "https://sinhala.adaderana.lk/news.php?nid=18378", "Category": null, "Parent URL": null}