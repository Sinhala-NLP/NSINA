{"Source": "Adaderana", "Timestamp": "January 13, 2017 10:09 pm", "Headline": " මාර්ග තදබදය ලංකාවේ ප්‍රධානතම ගැටළුවක්", "News Content": "මාර්ග තදබදය මේ වන විට ශ්‍රී ලංකාවේ ප්‍රධානතම ගැටළුවක් බවට පත්ව ඇති බව මහා නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.ඒ අනුව ප්‍රවාහන ගැටළුව විසදිය හැක්කේ විධිමත් පොදු ප්‍රවාහන පද්ධතියක් ගොඩනැගීමෙන් පමණක් බව අමාත්‍යවරයා පෙන්වා දෙයි.මධ්‍යම පළාත් සභා ශ්‍රවණාගාරයේ පැවති දිස්ත්‍රික් සම්බන්ධීකරණ කමිටුවට එක්වෙමින් අමාත්‍යවරයා මෙම අදහස් පළ කළ බව මහා නගර හා බස්නාහිර සංවර්ධන අමාත්‍යංශය සඳහන් කළේය.අධිවේගී මාර්ග ඉදි කිරීමෙන් පමණක් මෙරට ප්‍රවාහන ගැටළු විසදිය නොහැකි බව පවසන අමාත්‍යවරයා ඊට පිළියම් වශයෙන් බස් රථ, දුම්රිය ඇතුළු පොදු ප්‍රවාහන සේවා වැඩි දියුණු කිරීමේ වැඩපිළිවෙළක් ආරම්භ කිරීමට පියවර ගෙන ඇති බව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=68094", "Category": null, "Parent URL": null}