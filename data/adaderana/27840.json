{"Source": "Adaderana", "Timestamp": "September 29, 2012 08:11 am", "Headline": "රාගල ගින්නක්", "News Content": "රාගල පොලිස් වසමේ දරපණාහෙළ කන්ද රක්ෂිතයේ ගින්නක් හටගෙන තිබේ. ගින්න අක්කර 10 ක පමණ ප‍්‍රදේශයකට පැතිර ගොස් ඇති බව රාගල පොලීසිය සඳහන් කළේය. ප‍්‍රදේශවාසීන්ගේ සහය ඇතිව ගින්න මැඩපැවැත්වීමේ කටයුතු සිදුකරන බව රාගල පොලීසිය පැවසුවේය. ඊයේ (28) රාත‍්‍රියේ සිට ගින්න මැඩපැවැත්වීමේ කටයුතු සිදුකළ ද තවමත් ගින්න පැතිර යමින් පවතින බව නුවරඑලිය දිස්ත‍්‍රීක් ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=27840", "Category": null, "Parent URL": null}