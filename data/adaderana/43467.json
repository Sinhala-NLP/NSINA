{"Source": "Adaderana", "Timestamp": "May 25, 2014 09:41 pm", "Headline": " ශ්‍රී ලංකාවට ලකුණු 157ක ජයග්‍රහණයක් ", "News Content": "ශ්‍රී ලංකා හා එංගලන්ත ක්‍රිකට් කණ්ඩායම අතර පැවති දෙවන එක්දින ක්‍රිකට් තරඟයේ ජය හිමිකර ගැනීමට ශ්‍රී ලංකා ක්‍රිකට් කණ්ඩායම සමත් විය. ප්‍රථමයෙන් පන්දුවට පහරදුන් ශ්‍රී ලංකා කණ්ඩායම පන්දුවාර සියල්ලම අවසානයේ කඩුළු 8ක් දැවී ලකුණු 256ක් රැස්කර ගන්නා ලදී. එහිදී ඉතා විශීෂ්ඨ ඉනිමක් ක්‍රීඩා කළ තිලකරත්න ඩිල්ෂාන් ලකුණු 88ක් රැස්කර ගැනීමට මහත් විය. ලකුණු 257ක ඉලක්කයක් ලබා ගැනීමේ අරමුණින් පිටියට පිවිසි එංගලන්ත කණ්ඩායම ලකුණු 99ට සීමා කිරීමට ශ්‍රී ලංකා කණ්ඩායමේ පන්දු යවන්නන් සමත් වුණි. එහිදී සචිත්‍ර සේනානයක කඩුළු 4ක්ද, නුවන් කුලසේකර කඩුළු 3ක්ද ලබා ගැනීමට සමත් විය.", "URL": "https://sinhala.adaderana.lk/news.php?nid=43467", "Category": null, "Parent URL": null}