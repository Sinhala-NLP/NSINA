{"Source": "Adaderana", "Timestamp": "September 2, 2017 12:47 pm", "Headline": " අනතුරින් 1ක් මරු දකියි", "News Content": "ගිරාදුරුකෝට්ටේ, විරානගම ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ. ට්‍රැක්ටර් රථයක් රියදුරුට පාලනය කර ගැනීමට නොහැකිව මාර්ගයේ පෙරළීයාමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ ට්‍රැක්ටර් රථයේ රියදුරු ප්‍රතිකාර සඳහා ගිරාදුරුකෝට්ටේ රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහියංගණය මූලික රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ අලුත්තරම ප්‍රදේශයේ පදිංචිව සිටි 30 හැවිරිදි තරුණයෙකි. සිද්ධිය සම්බන්ධයෙන් ගිරාදුරුකෝට්ටේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77025", "Category": null, "Parent URL": null}