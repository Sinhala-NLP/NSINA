{"Source": "Adaderana", "Timestamp": "December 23, 2012 10:32 pm", "Headline": "වැහි මරණ 42ක් - 9ක් අතුරුදහන් - 22ට තුවාලයි", "News Content": "වර්ෂාව සමග ඇති වු ආපදාවලින් මියගිය පුද්ගලයින් සංඛ්‍යාව 42ක් වී ඇතැයි ආපදා කළමනාකරණ මධ්‍යස්ථානය පවසයි. තවත් 9 දෙනෙකු අතුරුදහන් බවද 22 ක් තුවාල ලබා ඇතැයිද එම මධ්‍යස්ථානය කියයි. වැඩිම මරණ සංඛ්‍යාවක් මාතලෙන් හා හම්බන්තොටින් වාර්තා වී ඇති අතර එම සංඛ්‍යාව පිළිවෙළින් 9ක් හා 8කි. මීට අමතරව මඩකළපුවෙන් 6ක්, නුවරඑළියෙන් 4ක්, කරුණෑගලින් 3ක්, පොළොන්නරුවෙන් 3ක්, බදුල්ලෙන් 3ක් හා මහනුවරින් 2ක් වශයෙන් මරණ වාර්තා වී ඇත. එසේම මොණරාගලින්, අම්පාරින් හා ත්‍රීකුණාමලයෙන් එක් මරණය බැගින් වාර්තා වී තිබේ. ජල ගැලීම් හා නායයාම්වලින් පවුල් 70,864ක පුද්ගලයින් 2,60,091 පීඩාවට පත්ව ඇතැයි ද ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=30195", "Category": null, "Parent URL": null}