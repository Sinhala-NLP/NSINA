{"Source": "Adaderana", "Timestamp": "July 14, 2010 05:18 pm", "Headline": "ප්‍රතිශක්තිකරණය ගැන උප කලාපීය සමුළුවක් හෙට ", "News Content": "ජාතික ප්‍රතිශක්තිකරණ වැඩපිළිවෙල සම්බන්ධයෙන් වු උප කලාපීය සමුළුවක් හෙට කොළඹ දී පැවැත්වේ. මෙරට පාර්ලිමේන්තු මන්ත්‍රිවරුන්ට අමතරව නේපාල හා කාම්බෝජ විශේෂ නිලධාරී කණ්ඩායමක් ද මීට සහභාගි වන බව සෞඛ්‍ය අමාත්‍යාංශය පවසයි. ජාතික ප්‍රතිශක්තිකරණ වැඩපිළිවෙල සඳහා වැය කරන මුදලින් වැඩි ඵලදායිතාවයක් ලබා ගැනීම එම වැඩපිළිවෙලට පුද්ගලික අංශයේ දායකත්වය ලබා ගැනීම ඇතුළු කරුණු කිහිපයක් සම්බන්ධයෙන් මෙම සමුළුවේදී අවධානය යොමු කිරීමට නියමිතය. දරුණු ‍රෝග දහයක් වෙනුවෙන් ප්‍රතිශක්තිකරණ එන්නත් ලබාදීම ජාතික ප්‍රතිශක්තිකරණ වැඩසටහන ය‍ටතේ අඛණ්ඩව සිදුකරන බව සෞඛ්‍ය අමාත්‍යාංශය සඳහන් කරයි. ඒ සඳහා වාර්ෂිකව රුපියල් කෝටි 55ක මුදලක් වැය කරන බව ද අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=9608", "Category": null, "Parent URL": null}