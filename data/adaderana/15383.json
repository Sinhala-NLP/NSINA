{"Source": "Adaderana", "Timestamp": "April 10, 2011 09:00 am", "Headline": " පිහියෙන් ඇන මැරුවාට තිදෙනෙක් අත්අඩංගුවේ", "News Content": "ගාල්ල , කරාපිටිය මහමෝදර ප්‍රදේශයේ සිදු වූ පිහි ඇනුමක් සම්බන්ධයෙන් සැකපිට පුද්ගලයින් තිදෙනෙකු අත්අඩංගුවට ගෙන තිබේ. අදාළ පිහි ඇනුමින් පුද්ගලයින් තිදෙනෙකු තුවාල ලබා ඇති අතර එයින් එක් පුද්ගලයෙකු කරාපිටිය රෝහලට ඇතුළත් කිරීමෙන් අනතුරුව මිය ගොස් ඇති බව ගාල්ල පොලිසිය ප්‍රකාශ කරයි. මෙසේ මිය ගොස් ඇත්තේ දඩැල්ල ප්‍රදේශයේ පදිංචි 18 හැවිරිදි තරුණයෙකි. දෙපිරිසක් අතර ඇති වූ බහින් බස් වීමක් දුරදිග යාමෙන් මෙම ගැටුම හට ගෙන ඇති බව පොලිසිය පවසයි. ගාල්ල පොලිසිය මෙම සිද්ධිය සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=15383", "Category": null, "Parent URL": null}