{"Source": "Adaderana", "Timestamp": "August 16, 2010 08:19 am", "Headline": "ජී.එස්.පී. බදු සහනය අත්හිටුවීම ක්‍රියාත්මකයි", "News Content": "යුරෝපා සංගමය මගින් ශ්‍රි ලංකාවේ ඇඟලුම් ක්ෂේත්‍රයට ලබාදුන් ජී.එස්.පී. බදු සහනය අත්හිටුවීම ඊයේ සිට ක්‍රියාත්මක වේ. මෙරටට බලපෑ සුනාමි ව්‍යවසනයෙන් පසු අදාළ බදු සහනය හිමි වූ අතර මෙරට මානව හිමිකම් තත්ත්වය සම්බන්ධයෙන් යුරෝපා සංගමය ඉදිරිපත් කළ යෝජනා පිළිනොගැනීම හේතුවෙන් අදාළ බදු සහනය අත්හිටුවීමට තීරණය කර ඇත. බදු සහනය තවදුරටත් ලබා ගැනීම සඳහා අවස්ථා කිහිපයකදී ශ්‍රී ලාංකික නියෝජිතයන් බ්‍රසල්ස් නුවරදී සාකච්ඡා කළ ද එය ආසාර්ථක විය. කෙසේ වුව ද ජී.එස්.පී. ප්ලස් බදු සහනය අහිමි වීම හේතුවෙන් රජයට එතරම් පාඩුවක් නොමැති බව ශ්‍රී ලංකා මහ බැංකුව පසුගියදා ප්‍රකාශ කර තිබුණි. ජී.එස්.පී. ප්ලස් සහනය වෙනුවට විකල්ප ක්‍රියාමාර්ග හඳුන්වා දී ඇති බව මහ බැංකුව ප්‍රකාශ ක‍රනු ලැබීය.", "URL": "https://sinhala.adaderana.lk/news.php?nid=10249", "Category": null, "Parent URL": null}