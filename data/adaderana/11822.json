{"Source": "Adaderana", "Timestamp": "October 30, 2010 08:38 am", "Headline": "උදුල් අත්අඩංගුවට ගත්තේ රටේ සාමාන්‍ය නීතියට අනුවයි", "News Content": "උදුල් ප්‍රේමරත්න මහතා අත්අඩංගුවට ගැනීම රටේ පවතින සාමාන්‍ය නීතියට අනුව සිදුවූවක් බව උසස් අධ්‍යාපන නියෝජ්‍ය අමාත්‍ය නන්දිමිත්‍ර ඒකනායක මහතා පවසයි. රාජ්‍ය දේපළ විනාශ කිරීමට උත්සාහ දැරීම මෙන්ම ඒවාට පෙළඹවීම ද වරදක් බව ඔහු පෙන්වාදෙයි. ඒ ආදී ලෙස උදුල් ප්‍රේමරත්නට විරුද්ධව චෝදනා ඉදිරිපත් වී ඇති බව ද නියෝජ්‍ය අමාත්‍යවරයා සඳහන් කරයි. ඒ සම්බන්ධව පරීක්ෂණ පැවැත්වීම සඳහා පොලීසිය විසින් ඔහු අත්අඩංගුවට ගන්නට ඇති බවත්, එම පරීක්ෂණ වලින් ඔහු නිවැරදිකරුවෙකු බව ඔප්පුවුවහොත් නිදහස ලැබිය හැකි බවද හෙතෙම කියා සිටියේය. ශිෂ්‍යයන් හඹායාමේ වැඩපිළිවෙළක් ගෙනයාමට බලාපොරොත්තු නොවන බවත්, සිසුන් යහමගට ගැනීම රජයේ බලාපොරොත්තුව බවත් ඒකනායක මහතා අවධාරණය කරයි.", "URL": "https://sinhala.adaderana.lk/news.php?nid=11822", "Category": null, "Parent URL": null}