{"Source": "Adaderana", "Timestamp": "May 3, 2011 07:32 am", "Headline": " බ්ලේක් ශ්‍රී ලංකාවට එයි", "News Content": "දකුණු හා මධ්‍යම ආසියාතික කටයුතු භාර අමෙරිකානු සහකාර රාජ්‍ය ලේකම් රොබට් ඕ බ්ලෙක් මහතා ඊයේ(02) දිවයිනට පැමිණ තිබේ. ඊයේ පස්වරුවේ කටුනායක ජාත්‍යන්තර ගුවන් තොටුපළින් සහකාර රාජ්‍ය ලේකම්වරයා දිවයිනට පැමිණි බව ගුවන් තොටුපළ ආරංචි මාර්ග පවසයි. දෙදින නිල සංචාරයක නිරත වීමට දිවයිනට පැමිණි බ්ලේක් මහතා හෙට(04) දිනයේ විදේශ කටයුතු අමාත්‍ය ජී.එල් පීරීස් මහතා හමුවීමට නියමිත බව විදේශ කටයුතු අමාත්‍යාංශය ප්‍රකාශ කරනු ලැබීය. ඊට අමතරව අමෙරිකානු රාජ්‍ය ලේකම්වරයා මෙරට රාජ්‍ය නිලධාරීන් සහ දේශපාලන ප්‍රධානීන් කිහිප දෙනෙකු ද හමුවීට නියමිතව ඇත. මෙම සංචාරය තුළ දී රොබට් ඕ බ්ලෙක් මහතා උතුරේ සංවර්ධන කටයුතු පිළිබඳව ද සොයා බැලීමට නියමිත බව වාර්තා වේ.", "URL": "https://sinhala.adaderana.lk/news.php?nid=15848", "Category": null, "Parent URL": null}