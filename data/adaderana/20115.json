{"Source": "Adaderana", "Timestamp": "November 20, 2011 09:32 am", "Headline": "රිය අනතුරු දෙකයි -මරණ දෙකයි", "News Content": "‍මොරටුව , කටුබැද්ද රාහුල මාවත ඉදිරිපිටදී බස් රථයක ගැටීමෙන් පදිකයෙකු මියගොස් තිබේ. ඊයේ රාත්‍රී 7.45ට පමණ සිදුවු අනතුරින් තුවාල ලැබු කටුබැද්ද දේවාල පාර ප්‍රදේශයේ පදිංචි පුද්ගලයෙකු ලුනාව රෝහලට ඇතුළත් කිරීමෙන් පසු මියගොස් ඇති බව මොරටුව පොලිසිය පවසයි. මේ අතර නාත්තණ්ඩිය , කුලියාපිටිය ප්‍රධාන මාර්ගයේ ලොරි රථයක් යතුරු පැදියක් හා පාපැදියක් එකිනෙක ගැටීමෙන් අනතුරක් සිදුව තිබේ. මෙහිදි යතුරුපැදිකරු මියගොස් ඇති අතර යතුරු පැදියේ ගමන්ගත් තවත් අයෙකු සහ පාපැදිකරු තුවාල ලබා මාරවිල රෝහලට ඇතුළත් කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=20115", "Category": null, "Parent URL": null}