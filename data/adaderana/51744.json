{"Source": "Adaderana", "Timestamp": "June 3, 2015 10:42 am", "Headline": "ප්‍රවීණ රංගන ශීල්පි ජේ.එච්. ජයවර්ධන දිවියෙන් සමුගනී!", "News Content": "ප්‍රවීණ රංගන ශිල්පියෙකු වන ජේ.එච්. ජයවර්ධන මහතා අභාවප්‍රාප්ත වී තිබේ.කඳානේ පිහිටි සිය නිවසේදී ඒ මහතා අභාවප්‍රාප්ත වී ඇති අතර මිය යන විට ඔහු 94 වියෙහි පසුවී ඇති බව පවුලේ ඥාතීන් පවසයි.ඔහු රංගන ජීවිතයට අමතරව ගුවන් විදුලි නාට්‍යයන්ට පවා නිර්මාණය කර ඇති අතර ඔහු‍ගේ ප්‍රථම ගුවන් විදුලි නාට්‍යය වුයේ \"සීගිරි නළඟන\" නම් වු නාට්‍යය වෙයි. ගුවන් විදුලි නාට්‍යයන්ට අමතරව පද පෙරළි, රිසි පැන, දැනුම මිනුම ආදී ගුවන් විදුලි අධ්‍යාපන විශේෂාංග කීපයක්‌ද ඔහු විසින් නිෂ්පාදනය කර තිබේ.අභාවප්‍රාප්ත වු ඒ මහතාගේ දේහය පිළිබඳ අවසන් කටයුතු හෙ‍ට(04) දිනයේදී සිදුකිරීමට නියමිත බවද ඒ මහතාගේ පවුලේ ඥාතීන් පවසයි.", "URL": "https://sinhala.adaderana.lk/news.php?nid=51744", "Category": null, "Parent URL": null}