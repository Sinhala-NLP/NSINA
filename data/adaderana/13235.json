{"Source": "Adaderana", "Timestamp": "January 3, 2011 11:42 am", "Headline": "පුත්තලම කල්පිටිය පාරේ පුද්ගලික බස් වර්ජනයක්", "News Content": "පුත්තලම කල්පිටිය මාර්ගයේ පුද්ගලික බස් රථ වර්ජනයක් ආරම්භ කර තිබේ. අද(03) අලුයම සිට මෙය ක්‍රියාත්මක බව අද දෙරණ වාර්තාකරු සඳහන් කරයි. වයඹ පළාත් මාර්ගස්ථ මගී ප්‍රවාහන අධිකාරිය මගින් බස් රථ තුනකට අලුතෙන් ධාවන බලපත්‍ර ලබාදීම වර්ජනයට හේතුව වී තිබේ. පුත්තලම කල්පිටිය දක්වා මාර්ගයේ ධාවනයට බස් රථ 26 ක් පමණ යොදවා ඇති හෙයින් එක් බස් රථයකට ගමන් කළ හැක්කේ වාර දෙකක් පමණක් බව පුද්ගලික බස් රථ හිමියන් පෙන්වා දෙයි. අදාළ වර්ජනය හේතුවෙන් අද දිනයේ පාසල් ළමුන් සහ රැකියා සඳහා පිටත් වන්නන් දැඩි දුෂ්කරතාවකට පත්ව සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=13235", "Category": null, "Parent URL": null}