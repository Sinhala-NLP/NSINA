{"Source": "Adaderana", "Timestamp": "February 12, 2010 08:35 am", "Headline": "ම.එ.පෙ. දිස්ත්‍රීක්ක නවයකින් එයි", "News Content": "මහ මැතිවරණය සඳහා එක්සත් ජනතා නිදහස් සන්ධානය යටතේ දිස්ත්‍රික්ක 9 ක් වෙනුවෙන් තම පක්ෂය තරග වදින බව මහජන එක්සත් පෙරමුණ පවසයි. එහි ප්‍රධාන ලේකම් කරුණාතිලක දිසානායක මහතා නිවේදනයක් නිකුත් කරමින් සඳහන් කරන්නේ කොළඹ , ගම්පහ , කුරුණෑගල , හම්බන්තොට , අනුරාධපුර , මහනුවර , බදුල්ල , නුවරඑළිය හා දිගාමඩුල්ල යන දිස්ත්‍රික්ක සඳහා තම පක්ෂය ඉදිරිපත් වන බවයි. මීට අමතරව ජාතික ලැයිස්තු මන්ත්‍රී ධුරයක් ද අපේක්ෂා කරන බව ඔහු සඳහන් කරයි. මහජන එක්සත් පෙරමුණේ නායක අමාත්‍ය දිනේෂ් ගුණවර්ධන මහතා කොළඹ දිස්ත්‍රික්කයෙන් තරග වැදීමට නියමිතව තිබේ.", "URL": "https://sinhala.adaderana.lk/news.php?nid=6633", "Category": null, "Parent URL": null}