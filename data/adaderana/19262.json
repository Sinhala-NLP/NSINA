{"Source": "Adaderana", "Timestamp": "October 10, 2011 12:42 pm", "Headline": "භාරත‍ගේ ඝාතනයට අදාළව සාක්ෂි සටහන් කිරීම 20 දා", "News Content": "ජනාධිපතිවරයාගේ වෘත්තීය සමිති කටයුතු පිළිබඳ අධ්‍යක්‍ෂ ජනරාල්, හිටපු පාර්ලිමේන්තු මන්ත්‍රී භාරත ලක්‍ෂ්මන් ප්‍රේමචන්ද්‍ර මහතා ගේ ඝාතනයට අදාළව සාක්ෂි සටහන් කර ගැනීමට අධිකරණය විසින් තීන්දු කර තිබේ. ඒ අනුව අදාළ සාක්ෂි සටහන් කර ගැනීම ලබන 20 වන දින සිදුකිරීමට කොළඹ මහෙස්ත්‍රාත් අධිකරණය විසින් තීරණය කළ බව අද දෙරණ අධිකරණ වාර්තාකරු කියා සිටියි. භාරත ලක්‍ෂ්මන් ප්‍රේමචන්ද්‍ර මහතා ගේ ඝාතනයට අදාළ සවිස්තර වාර්තාවක් අද වැල්ලම්පිටිය පොලීසිය විසින් කොළඹ මහේස්ත්‍රාත් අධිකරණයට ඉදිරිපත් කර තිබේ. එම වාර්තාව සලකා බැලූ කොළඹ මහේස්ත්‍රාත් අධිකරණය විසින් මෙම ඝාතන සිදුවීම පිළිබඳ තොරතුරු දත් සාක්ෂිකරුවන් ලබන 20 වන දින අධිකරණය හමුවට කැඳවන ලෙස පොලීසියට නියෝග කර ඇත. එමෙන්ම භාරත ලක්ෂ්මන් මහතාගේ දේහය පිළිබඳ අවසන් කටයුතු 12 වන දින කොලොන්නාව,උමගිලිය ක්‍රීඩාංගණයේදී සිදුකිරීමට අධිකරණය විසින් අවසර ලබා දී තිබේ.", "URL": "https://sinhala.adaderana.lk/news.php?nid=19262", "Category": null, "Parent URL": null}