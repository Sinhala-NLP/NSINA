{"Source": "Adaderana", "Timestamp": "March 9, 2019 10:19 am", "Headline": "ඊශ්‍රායල හමුදාව තවත් පලස්තීන ජාතිකයෙකු ඝාතනය කරයි", "News Content": "ඊශ්‍රායල හමුදාව විසින් ගාසා තීරයේ විරෝධතාවයේ නිරත පලස්තීන ජාතිකයෙකු ඝාතනය කර ඇත. ගැටුම් හේතුවෙන් තවත් පුද්ගලයින් 42 දෙනෙකු පමණ තුවාල ලබා ඇති බව විදෙස් මාධ්‍ය වාර්තා කරයි. තුවාල ලැබූ පිරිස අතර වෛද්‍යවරුන් සිව් දෙනෙකු සහ මාධ්‍යවේදීන් දෙදෙනෙකු සිටින බව වාර්තා වෙයි. ගාසා තීරයේ පවතින ගැටුම් හේතුවෙන් මේ වන විට පලස්තීන ජාතිකයින් 260 දෙනෙකු මියගොස් තවත් 26,000ක් පමණ තුවාල ලබා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=105753", "Category": null, "Parent URL": null}