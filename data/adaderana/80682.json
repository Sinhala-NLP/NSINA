{"Source": "Adaderana", "Timestamp": "November 28, 2017 04:39 pm", "Headline": "අධිකරණයේ දේපල විනාශ කළ බූරුවෝ 4කට වෙච්ච දේ", "News Content": "අධිකරණයට අයත් දේපල විනාශ කළ බවට බූරුවන් සිව් දෙනෙකු පොලීසිය විසින් අත්අඩංගුවට ගැනීමේ සිදුවීමක් වාර්තා වෙයි. ඉන්දියාවේ උත්තර් ප්‍රදේශ් ප්‍රාන්තයෙන් මෙම පුවත වාර්තා වී තිබේ. කිසිඳු වැරදිකරුවෙකුට නීතිය මඟ හැර යා නොහැකි බව පවසමින් බූරුවන් සිව්දෙනා අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. බූරුවන් සිව් දෙනා විසින් අධිකරණ භුමියේ තිබූ වටිනාකමෙන් යුත් පැළෑටි ආහාරයට ගැනීමේ චෝදනා මත මෙම අත්අඩංගුවට ගැනීම සිදු කර ඇති බව සඳහන්ය. කෙසේවෙතත් අත්අඩංගුවට ගෙන දින 04 ක කාලයක් රඳවා තිබූ බූරුවන් ප්‍රදේශයේ දේශපාලනඥයෙකුගේ මැදිහත් වීමෙන් මුදා හැර ඇති බව වාර්තා වෙයි.", "URL": "https://sinhala.adaderana.lk/news.php?nid=80682", "Category": null, "Parent URL": null}