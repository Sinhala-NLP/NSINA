{"Source": "Adaderana", "Timestamp": "March 1, 2012 08:05 am", "Headline": "ජනපතිට එරෙහි අමෙරිකානු නඩුවක් ඉවතට", "News Content": "ජනාධිපති මහින්ද රාජපක්ෂ මහතාට එරෙහිව ගොනුකරන ලද නඩුවක් විභාගයට නොගෙන ඉවතදැමීමට අමෙරිකානු අධිකරණයක් විසින් නියෝග කර ඇතැයි විදෙස් මාධ්‍ය උපුටා දක්වයි. ශ්‍රී ලංකාවේ පැවති සිවිල් යුදමය වාතාවරණය තුළදී ජනයා ඝාතනය කිරීම සඳහා හමුදාව මෙහෙයවූ බවට ජනාධිපති මහින්ද රාජපක්ෂ මහතාට එරෙහිව අමෙරිකානු දිස්ත්‍රීක් අධිකරණයක් හමුවේ මෙම නඩුව ගොනු කර තිබුණි. බලයේ සිටින රටක නායකයෙකුට එරෙහිව නීතිමය ක්‍රියාමාර්ග ගැනීමට ඉඩ ප්‍රස්ථාවක් නොමැති බවත්,මහින්ද රාජපක්ෂ මහතාටද එකී මුක්තිමය වරප්‍රසාදය ඇති බැවින් ඔහුට එරෙහිව ක්‍රියා කළ නොහැකි බවට දිස්ත්‍රීක් විනිසුරු කොල්ලාර් කොටෙලි මෙනවිය සිය ලිඛිත නියෝගය මගින් ප්‍රකාශයට පත්කොට ඇත. විදේශීය රාජ්‍ය නායකයෙකු වශයෙන් ශ්‍රී ලංකා ජනාධිපතිවරයාට රාජ්‍ය නායක මුක්තිය හිමිවිය යුතු බවට අමෙරිකානු රාජ්‍ය දෙපාර්තමේන්තුව මෝසමක් මගින් අධිකරණයට දන්වා තිබීම මීට හේතුව බව විදෙස් වාර්තා පෙන්වාදෙයි. බෲස් ෆෙයින් නමැති එල්.ටි.ටි.ඊ. හිතවාදී නිතීඥවරයෙකු විසින් ජනාධිපතිවරයාට එරෙහිව මෙම නඩුව ඉදිරිපත් කර තිබුණි.", "URL": "https://sinhala.adaderana.lk/news.php?nid=22493", "Category": null, "Parent URL": null}