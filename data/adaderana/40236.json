{"Source": "Adaderana", "Timestamp": "January 10, 2014 10:50 am", "Headline": "පාසල් මාරුවට එරෙහිව මව්පියන් උද්ඝෝෂණයේ", "News Content": "දෙණියාය මාර්ගයේ අනිල්කන්ද දෙමළ කණිෂ්ඨ විද්‍යාලයේ දෙමාපියන් පිරිසක් විසින් එම විද්‍යාලය ඉදිරිපිට විරෝධතා ව්‍යාපාරයක් මේ වන විට ආරම්භ කර ති‍බේ. ද්වීතික පාසල් ක්‍රමය යටතේ අදාළ පාසලේ සිසුන් රත්නපුර හෑන්ඩ්සඩ් විද්‍යාලයට මරුකර යැවීමට විරෝධය දැක්වීමක් වශයෙන් මෙලෙස එම පාසලේ සිසුන්ගේ දෙමාපියන් විරෝධතා ව්‍යාපාරයක නිරතවන බව අද දෙරණ වාර්තාකරු සඳහන් කරයි. මේ වන විට 300ක පමණ පිරිසක් මාර්ගය හරස් කරමින් විරෝධතාවයේ නිරත වන බවද වාර්තා වෙයි. විරෝධතාවය හේතුවෙන් රත්නපුර - දෙණියාය මාර්ගයේ අනිල්කන්ද පාසල ඉදිරිපිට මාර්ගයේ වාහන ගමනා ගමනයට බාධා එල්ල වී ඇති බවද අද දෙරණ වාර්තාකරු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40236", "Category": null, "Parent URL": null}