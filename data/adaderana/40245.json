{"Source": "Adaderana", "Timestamp": "January 10, 2014 03:18 pm", "Headline": "වලිකාමම් නැගෙනහිර ප්‍රා.ස. අය වැය පරාදයි", "News Content": "ද්‍රවිඩ ජාතික සන්ධාන පාලනය යටතේ පවතින යාපනය වලිකාමම් නැගෙනහිර ප්‍රාදේශීය සභාවේ අය වැය අද වැඩි ඡන්ද 3න් පරාජයට පත්ව තිබේ. ඊට පක්ෂව ඡන්ද 9ක් ලැබී ඇති අතර විපක්ෂව ලැබී ඇති ඡන්ද සංඛ්‍යාව 12කි. මීට පෙර මෙම ප්‍රාදේශීය සභාව සඳහා අය වැය ඡන්ද විමසීමක් සිදුකර තිබූ අතර එය අවලංගු කර අද පළමු වතාව ලෙස සලකා ඡන්ද විමසීම සිදුකර තිබේ. ද්‍රවිඩ ජාතික සන්ධානයේ මන්ත්‍රීන් 7 දෙනෙකු ඇතුළු විපක්ෂයේ මන්ත්‍රීන් අය වැයට විරුද්ධව ඡන්දය ප්‍රකාශ කර ඇත.", "URL": "https://sinhala.adaderana.lk/news.php?nid=40245", "Category": null, "Parent URL": null}