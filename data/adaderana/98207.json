{"Source": "Adaderana", "Timestamp": "October 25, 2018 02:15 pm", "Headline": "ජනපති ඉල්ලා අස්වීමට තීරණය කරයි", "News Content": "ඉතියෝපියානු ජනාධිපති මුලාතු ටෙෂොමි සිය ධුරයෙන් ඉල්ලා අස්වීමට තීරණය කර තිබේ. ඉල්ලා අස්වීමේ ලිපිය ජනාධිපතිවරයා විසින් එරට පාර්ලිමේන්තුවට ඉදිරිපත් කර ඇති අතර ඒ සම්බන්ධයෙන් පාර්ලිමේන්තුව රැස්වී සාකච්ඡා කිරීමට නියමිත බව විදෙස් මාධ්‍ය වාර්තා කළේය. ඉතියෝපියාවේ තෙවන ජනාධිපතිවරයා ලෙස 2013 වසරේ පත්වූ 63 හැවිරිදි මුලාතු ටෙෂොමි වසර පහක කාලයක් එම ධුරයේ කටයුතු කර තිබේ. කෙසේවෙතත් ඉල්ලා අස්වීමට හේතු වූ කරුණු පිළිබඳ ඔහු විසින් සිය ලිපියෙන් අනාවරණය කර නොමැති බව වාර්තා වෙයි.", "URL": "https://sinhala.adaderana.lk/news.php?nid=98207", "Category": null, "Parent URL": null}