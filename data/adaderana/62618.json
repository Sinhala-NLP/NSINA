{"Source": "Adaderana", "Timestamp": "July 31, 2016 04:15 pm", "Headline": " නවතා තිබු ටිපර් රියේ ගැටී යතුරුපැදිකරු මරුට ", "News Content": "ගාල්ල - කොළඹ ප්‍රධාන මාර්ගයේ කළුතර පාලම අසළ සිදුවු රිය අනතුරකින් පුද්ගලයෙකු මියගොස් තිබේ.නවතා තිබු ටිපර් රථයක යතුරුපැදියක් ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු කළුතර, නාගොඩ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කළුතර දකුණ ප්‍රදේශයේ පදිංචිව සිටි 58 හැවිරිදි අයෙකි.අනතුරට සම්බන්ධ ටිපර් රථයේ රියදුරු අත්අඩංගුවට ගෙන ඇති අතර කළුතර දකුණ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62618", "Category": null, "Parent URL": null}