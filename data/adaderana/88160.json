{"Source": "Adaderana", "Timestamp": "April 27, 2018 05:28 pm", "Headline": "උඩරට දුම්රිය මාර්ගයේ ධාවන කටයුතු යථා තත්ත්වයට පත් කරයි", "News Content": "බදුල්ලේ සිට කොළඹ බලා ධාවනය වු රාත්‍රි තැපැල් දුම්රිය පිලි පැනිමෙන් ඇණහිට තිබු උඩරට දුම්රිය මාර්ගයේ ධාවන කටයුතු අද (27) පස්වරු 5 පමණ වන විට යලි යථා තත්ත්වයට පත් කෙරිණ. බදුල්ලේ සිට කොළඹ කොටුව දක්වා ධාවනය වු රාත්‍රි තැපැල් දුම්රිය අද අලුයම 1.45 ට පමණ නාවලපිටිය සහ උලපනේ දුම්රිය ස්ථාන දෙක අතර පල්ලේගම 84 වෙනි සැතපුම් කණුව අසල පීලි පැනිමට ලක් විමෙන් එම දුම්රියේ දෙවන සහ තුන්වන පන්තියේ මැදිරි හතරක් පිලි පැනිමට ලක් වි තිබුණි. එම පිලි පැනිමෙන් දුම්රිය මාර්ගයටද දැඩි අලාභ හානි සිදු වි තිබිණ.පීලි පැන තිබු දුම්රිය මැදිරි දුම්රිය මාර්ග නඩත්තු අංශ නිලධාරින් විසින් පිලිගත කර කැඩි ගොස් තිබු දුම්රිය මාර්ගයද අලුත්වැඩියා කර උඩරට දුම්රිය මාර්ග ගමනා ගමන කටයුතු යලි යථා තත්ත්වයට පත් කෙරිණ. දුම්රිය මාර්ගය යථා තත්ත්වයට පත් වන තෙක් බදුල්ලේ සිට කොළඹ කොටුව දක්වා ධාවනය වු දුම්රියන් නාවලපිටිය දුම්රිය ස්ථානය වෙතත් කොළඹ කොටුවේ සිට බදුල්ල දක්වා ගමන් කරන දුම්රියන් ගම්පොළ දුම්රිය ස්ථානය දක්වාත් ධාවනය කර එතැන් සිට ලංගම බස් රථ වලින් දුම්රියෙන් ගමන් ගත් මගින්ව දුම්රියන් දෙකට මාරු කර ගමනාන්තටය දක්වා යැවිමට දුම්රිය පාලක මැදිරිය කටයුතු කර තිබුණි.", "URL": "https://sinhala.adaderana.lk/news.php?nid=88160", "Category": null, "Parent URL": null}