{"Source": "Adaderana", "Timestamp": "December 8, 2015 07:56 am", "Headline": " පාරිභෝගික සේවා අධිකාරියෙන් 790ට නඩුදාලා  ", "News Content": "දිවයින පුරා පසුගිය දින 15 තුළ සිදුකළ වැටලීම් වලදී පුද්ගලයින් 790 දෙනෙකුට එරෙහිව නඩු පවරා ඇති බව පාරිභෝගික සේවා අධිකාරිය පවසයි. එම අධිකාරියේ සභාපති හසිත තිලකරත්න මහතා කියා සිටියේ නව අයවැය ප්‍රකාශයට පත්කිරීමෙන් අනතුරුව සිදුකරන වැටලීම් මේ වන විට වැඩි කර ඇති බවයි. අයවැයෙන් මිල අඩුකරන ලද භාණ්ඩ වැඩි මිලට අලෙවිකරන වෙළෙඳුන් පිළිබඳව මෙම වැටලීම්වල දී වැඩි අවධානයක් යොමුකර තිබේ. ඊට අමතරව නිසි ප්‍රමිතියෙන් තොරව භාණ්ඩ අලෙවි කරන වෙළෙඳුන් පිළිබඳව ද වැටලීම් සිදුකරන බව පාරිභෝගික සේවා අධිකාරිය සඳහන් කරයි.එළඹෙන උත්සව සමයේ දී තවදුරටත් දිවයින පුරා වැටලීම් සිදුකරන බව පාරිභෝගික සේවා අධිකාරියේ සභාපති හසිත තිලකරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55584", "Category": null, "Parent URL": null}