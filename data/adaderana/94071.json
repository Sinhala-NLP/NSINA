{"Source": "Adaderana", "Timestamp": "August 8, 2018 06:17 pm", "Headline": "රුපියල් ලක්ෂ පහකට අධික වටිනා ගංජා හෙනක් වටලයි", "News Content": "බුත්තල පොලිස් විශේෂ කාර්ය බලකායේ නිලධාරීන් පිරිසක් විසින් තණමල්විල ප්‍රදේශයේ සිදු කල හදිසි වැටලීමකදී නීති විරෝධීව වගා කර තිබූ අක්කර කාල ප්‍රමාණයෙ ගංජා හේනක් වටලා එක් සැකකරුවකු අත්අඩංගුවට ගෙන තිබේ. එම ගංජා හෙනේ උස අඩි පහකට ආසන්න උසකින් සරුවට වගා කර තිබු ගංජා පැල හත්සීයකට අධික ප්‍රමාණයක් තිබූ බවත් එම පැල සියල්ලක්ම විනාශ කල බවත් පොලිසිය පවසයි. එම ගංජා තොගයේ වටිනාකම රුපියල් ලක්ෂ පහකට අධික බව පොලිසිය පවසන අතර අත්අඩංගුවට ගත් සැකකරුවන් තණමල්විල බලහරුව ප්‍රදේශයේ පදිංචි වයස අවුරුදු 29 හැවිරිදි පුද්ගලයකු බව සදහන් වේ. සැකකරු වැල්ලවාය මහේස්ත්‍රාත් අධිකරණයට අද(08)ඉදිරිපත් කිරීමට නියමිත අතර බුත්තල පොලිස් විශේෂ කාර්ය බලකාය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=94071", "Category": null, "Parent URL": null}