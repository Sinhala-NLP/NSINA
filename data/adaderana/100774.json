{"Source": "Adaderana", "Timestamp": "December 14, 2018 11:37 pm", "Headline": "ව්‍යවස්ථාදායකය පාලනය කරන්න කිසිඳු ආයතනයකට බලයක් නෑ", "News Content": "ශ්‍රේෂ්ඨාධිකරණ ඊයේ(13) ලබාදුන් නඩු තීන්දුවට අනුව ව්‍යවස්ථාදායක, විධායක , අධිකරණය යන ආයතන අතරින් ව්‍යවස්ථාදායකය පාලනය කිරීමට කිසිඳු ආයතනයකට බලයක් හිමි නොවන බව එක්සත් ජනතා නිදහස් සන්ධානය පවසයි. අද(14) කොළඹ පැවති මාධ්‍ය හමුවකදි පාර්ලිමේන්තු මන්ත්‍රී ඩලස් අලහප්පෙරුම මහතා මේ බව සඳහන් කළේය. මැතිවරණයක් දිනා දීම සඳහා මාර්ග රාශියක් මේ රටේ ජනතාවට ඇති බවත් ඔවුන් ජනතා නියෝජිතයින් ලෙස එය සඳහා නායකත්වය දෙන බව ඒ මහතා සඳහන් කළේය. මේ අතර මැතිවරණය අවශ්‍ය බවට පසුගිය කාලයේ ඔවුන් විසින් කියන ලද අවස්තාවේදී ඔවුන්ට ව්‍යවස්ථා කුමන්ත්‍රණකරුවන් ලෙස හැදින්වූ බවත් මන්ත්‍රී ඩලස් අලහප්පෙරුම මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=100774", "Category": null, "Parent URL": null}