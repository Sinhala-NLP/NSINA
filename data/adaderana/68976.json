{"Source": "Adaderana", "Timestamp": "February 2, 2017 11:24 am", "Headline": "ලෝක තෙත්බිම් දිනය අදයි", "News Content": "ලෝක තෙත්බිම් දිනය අදට (02) යෙදී ඇති අතර ආපදා ව්‍යසන අවම කිරීම සඳහා තෙත්බිම් (Dwetlands for Disaster Risk Reducation ) මෙවර ලෝක තෙත්බිම් දිනයේ තේමාව වී තිබේ.ජෛව විද්‍යාත්මකව, පරිසර විද්‍යාත්මකව මෙන්ම ආර්ථික වශයෙන් වැදගත් මෙහෙයක් ඉටුකරන තෙත්බිම් පරිසරය ආරක්ෂා කරගැනීමෙහිලා ශ්‍රී ලංකාවද පාර්ශ්වකරුවකු ලෙස ක්‍රියාකරයි.වර්තමානයේ තෙත්බිම් පරිසර පද්ධතිය සඳහා තර්ජන එල්ලවී ඇති බැවින් තෙත්බිම් පරිසර පද්ධතිය ආරක්ෂා කරගැනීම ජාතික වගකීමක් බවට පත්ව තිබේ.මෙවර ලෝක තෙත්බිම් දිනය සැමරීම අද(02) බත්තරමුල්ල, වොටර්ස් එජ්හිදී සිදුකිරීමට නියමිතය.වනජීවී සංරක්ෂණ දෙපාර්තමේන්තුව, මධ්‍යම පරිසර අධිකාරිය එක්ව ලෝක තෙත්බිම් දිනය සැමරීම සිදුකෙරේ.", "URL": "https://sinhala.adaderana.lk/news.php?nid=68976", "Category": null, "Parent URL": null}