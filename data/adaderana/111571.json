{"Source": "Adaderana", "Timestamp": "June 8, 2019 01:44 pm", "Headline": "ජපානයේ දරු උපත් අඩු වෙයි", "News Content": "ජපානයේ නව දරු උපත් ප්‍රමාණය පහළ ගොස් ඇති බව සමීක්ෂණයකින් අනාවරණය වී ඇත. ඊයේ (07) දිනයේ නිකුත් කළ නව සංඛ්‍යා ලේඛණ වලට අනුව පසුගිය වසරේ ජපානයේ නව දරු උපත් සංඛ්‍යාව 9, 18,397ක් බවට අනාවරණය වී ඇත. එය 2017 වසරට සාපේක්ෂව සියයට දෙකයි දශම නවයක අගයක් පෙන්නුම් කරන බව සඳහන්ය. මේ සම්බන්ධයෙන් අදහස් දක්වමින් ජපාන අග්‍රාමාත්‍ය ශින්සෝ අබේ ප්‍රකාශ කළේ ජනගහණ අනුපාතය පහත බැසීම බරපතළ සමාජ ගැටළුවක් බවයි. එය යථා තත්ත්වයට පත් කර ගැනීම සඳහා කඩිනම් ක්‍රියාමාර්ග ගත යුතු බව ජපාන අග්‍රාමාත්‍යවරයා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=111571", "Category": null, "Parent URL": null}