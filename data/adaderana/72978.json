{"Source": "Adaderana", "Timestamp": "May 9, 2017 08:13 am", "Headline": "කළුතර සිදුවීම- ආධාර අනුබල ලබාදුන් 2ක් අල්ලයි", "News Content": "කළුතර බන්ධනාගාර බස් රථයට ප්‍රහාර එල්ල කිරීම සඳහා ආධාර අනුබල ලබාදුන් බවට චෝදනා මත පුද්ගලයින් දෙදෙනෙකු අත්අඩංගුවට ගෙන තිබේ. කොළඹ අපරාධ කොට්ඨාසයේ නිලධාරීන් කණ්ඩායමක් විසින් අතුරුගිරිය ප්‍රදේශයේ දී මෙම සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගෙන ඇත්තේ අතුරුගිරිය ප්‍රදේශයේ පදිංචිකරුවන් දෙදෙනෙකු වන අතර ඔවුන් අද(9) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.පසුගිය පෙබරවාරි මාසයේදී කළුතර එතනමඩල ප්‍රදේශයේ දී බන්ධනාගාර බස් රථ දෙකකට එල්ල වු ප්‍රහාරයෙන් බන්ධනාගාර නිලධාරීන් දෙදෙනෙකු සහ රැඳවියන් පස් දෙනෙකු ජීවිතක්ෂයට පත් විය.", "URL": "https://sinhala.adaderana.lk/news.php?nid=72978", "Category": null, "Parent URL": null}