{"Source": "Adaderana", "Timestamp": "February 6, 2012 12:55 pm", "Headline": "පිලිපීනයේ භූකම්පනයෙන් ශ්‍රී ලංකාවට බලපෑමක් නෑ", "News Content": "මධ්‍යම පිලිපීනයේ අද(06) පෙරවරුවේ සිදුවූ ප්‍රබල භූකම්පනයෙන් ශ්‍රී ලංකාවට බලපෑමක් නොමැති බව කාලගුණ විද්‍යා දෙපාර්තමේන්තුව පවසයි. රික්ටර් පරිමාණ ඒකක 6.8 ක ප්‍රබලත්වයකින් යුතුව එම භූකම්පනය හට ගෙන ඇති බව විදෙස් වාර්තා සදහන් කරයි. මෙහි දී පසුකම්පන කිහිපයක් ද සිදුව ඇති බව වාර්තා වේ. දැනට වාර්තා වී ඇති තොරතුරු අනුව භූකම්පනයක් හේතුවෙන් තාප්පයක් කඩා වැටීමෙන් කුඩා දරුවෙකු මියගොස් තිබේ. කෙසේ වුවද හවායි කේන්ද්‍ර කර ගත් පැසිපික් සුනාමි අනතුරු ඇඟවීමේ මධ්‍යස්ථානය සුනාමි අනතුරක් පිළිබඳ නිවේදනයක් නිකුත් කර නැත.", "URL": "https://sinhala.adaderana.lk/news.php?nid=21907", "Category": null, "Parent URL": null}