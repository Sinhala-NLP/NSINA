{"Source": "Adaderana", "Timestamp": "February 12, 2018 05:43 pm", "Headline": "පුංචි ඡන්දයේ පැමිණිලි 869ක් ලැබිලා", "News Content": "මෙවර පළාත් පාලන ආයතන ඡන්ද විමසීම සම්බන්ධයෙන් පැමිණිලි 869ක් ලැබී ඇති බව පොලිසිය ප්‍රකාශ කරයි. මැතිවරණ නීති උල්ලංඝණය කිරිම් සම්බන්ධයෙන් පැමිණිලි 279ක් ලැබී ඇති බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සදහන් කර ඇත. අද (12) කොළඹ පැවැති මාධ්‍ය හමුවකදී ඔහු මෙම අදහස් පල කෙළේය. පැමිණිලිවලට අදාළව පුද්ගලයින් 162 අත්අඩංගුවට ගෙන ඇති අතර අපේක්ෂකයින් 37 දෙනෙකු ඒ අතර වන බව මාධ්‍ය ප්‍රකාශක සඳහන් කර ඇත.", "URL": "https://sinhala.adaderana.lk/news.php?nid=84255", "Category": null, "Parent URL": null}