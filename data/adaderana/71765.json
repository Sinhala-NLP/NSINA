{"Source": "Adaderana", "Timestamp": "April 5, 2017 03:44 pm", "Headline": "ඇලන් මැතිනියාරාම විහාරයේ ශබ්ද විකාශන යන්ත්‍රයේ ශබ්දය තවම අඩුකරලා නෑ", "News Content": "කිරුලපන ඇලන් මැතිනියාරාම විහාරස්ථානයේ ශබ්ද විකාශන යන්ත්‍රයේ අධික ශබ්දය හේතුවෙන් ප්‍රදේශවාසීන්ට බාධා එල්ල වන බවට හිටපු අමාත්‍ය මිලින්ද මොරගොඩ මහතා ඇතුළු පිරිසක් විසින් ගොනු කර තිබූ නඩුව අධිකරණය විසින් කල්දමා තිබේ.කොළඹ අතිරේක මහේස්ත්‍රාත් දුලානි අමරසිංහ මහත්මිය විසින් අදාළ නඩුව මැයි 03 වනදා දක්වා කල් තැබීමට නියෝග කළ බව අද දෙරණ අධිකරණ වාර්තාකරු සඳහන් කළේය.පැමිණිලිකාර පාර්ශවය වෙනුවෙන් පෙනී සිටි නීතිඥවරයා අධිකරණයට පෙන්වා දුන්නේ මේ වන විටත් අධිකරණය විසින් එම ශබ්ද විකාශන යන්ත්‍රයේ ශබ්දය අඩු කරන ලෙස නියෝගයක් නිකුත් කර තිබුණද බොහෝ දිනවල තවමත් එහි ශබ්දය අඩු කිරීමට උඩුවේ ධම්මාලෝක හිමියන් විසින් තවමත් පියවර ගෙන නොමැති බවය.ඒ නිසා ශබ්ද විකාශන යන්ත්‍රයේ ශබ්දය අඩු කරන ලෙස නියෝගයක් නිකුත් කරන ලෙස පැමිණිලිකාර පාර්ශවය අධිකරණයෙන් ඉල්ලා තිබුණි.කෙසේ වෙතත් කිරුලපන පොලීසිය විසින් අධිකරණයට දැනුම් දුන්නේ පෙර ලබා දුන් අධිකරණය විසින් ලබා දුන් නියෝගය අනුව ශබ්ද විකාශන යන්ත්‍රයේ ශබ්දය මේ වන විට අඩු වී ඇති බවය.", "URL": "https://sinhala.adaderana.lk/news.php?nid=71765", "Category": null, "Parent URL": null}