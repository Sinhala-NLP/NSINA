{"Source": "Adaderana", "Timestamp": "August 5, 2015 08:46 am", "Headline": "රට සල්ලි රට ගෙනියන්න බැරිවෙයි ", "News Content": "නීති විරෝධී ලෙස විදේශ මුදල් තොගයක් රැගෙනයාමට උත්සාහ දැරූ මගියෙකු ගුවන් තොටුපොළ රේගුව විසින් අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණී මහතා පැවසුවේ අදාළ පුද්ගලයා සවුදි රියාල් එක්ලක්ෂ තිස්දාහක මුදලක් රැගෙනයාමට උත්සාහ දරා ඇති බවයි.එය ශ්‍රී ලංකා මුදලින් රුපියල් හතලිස් හය ලක්ෂ අසූ හත් දහස් 254ක වටිනාකමකින් යුතු බව ඒ මහතා පැවසුවේය.මොහු දෙමටගොඩ ප්‍රදේශයේ පදිංචි 54 හැවිරිදි පුද්ගලයෙකු බව සඳහන්ය.අදාළ පුද්ගලයා ඊයේ (4) පස්වරුවේ යූ.එල් 281 දරණ ගුවන්යානයෙන් කටුනායක ගුවන්තොටුපළේ සිට සවුදි අරාබි ‘ජෙඩා‘ නගරය දක්වා ගමන් කිරීමට සූදානමින් සිට ඇති බව රේගු මාධ්‍ය ප්‍රකාශක ලෙස්ලි ගාමිණී මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=53047", "Category": null, "Parent URL": null}