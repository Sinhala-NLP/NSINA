{"Source": "Adaderana", "Timestamp": "May 8, 2019 04:54 pm", "Headline": "අමිහිරි මතකයන් මැද කොච්චිකඩේ දේවස්ථානය නැවතත් යාඥා අරඹයි", "News Content": "පාස්කු ඉරුදින ප්‍රහාරයෙන් පසුව කොච්චිකඩේ ශාන්ත අන්තෝනි දේවස්ථානයට බැතුමතුන්ට පැමිණීමට ඊයේ (07) ප්‍රථම වතාවට අවස්ථාව උදා විය. මේ අතර නාවික හමුදාව විසින් දේවස්ථානයේ සියලු ආරක්ෂක කටයුතු සලසා තිබේ. ඒ අනුව කොච්චිකඩේ ශාන්ත අන්තෝනි දේවස්ථානයේ දකුණු පස එක් කොටසක් බැතිමතුන්ට යාඥා කිරීම සඳහා විවෘත කළේය. ඊයේ උදෑසන 7.00 සිට රාත්‍රී 7.00 දක්වා බැතිමතුන්ට එහි යාඥා කිරීම සඳහා අවස්ථාව උදා විය. එසේම නාවික හමුදාව විසින් දේවස්ථානය අවට දැඩි ආරක්ෂවක් ලබා දි ඇති ආකාරයද ඊයේ දින දක්නට ලැබුණි.", "URL": "https://sinhala.adaderana.lk/news.php?nid=109554", "Category": null, "Parent URL": null}