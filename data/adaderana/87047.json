{"Source": "Adaderana", "Timestamp": "April 6, 2018 04:21 pm", "Headline": "මහින්ද සහ පිරිස මෝඩ වින්දනයක් ලබපු හැටි ෆොන්සේකා කියයි", "News Content": "අග්‍රාමාත්‍යවරයාට එරෙහි විශ්වාසභංගයේදී, රජයේ සාමූහික වගකීමට පටහැනිව කටයුතු කළ පිරිස් සඳහා ජනාධිපතිවරයා පියවරක් නොගතහොත්, එම පිරිස් සඳහා විශ්වාසභංගයක් ගෙන ඒමට එක්සත් ජාතික පක්ෂය ලෙස පියවර ගන්නා බව ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. ගම්පහ දී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා මේ බව අදහස් ප්‍රකාශ කළේය. එමෙන්ම ඒකාබද්ධය විසින් අග්‍රාමාත්‍යවරයාට එරෙහිව ගෙන එන ලැබූ විශ්වාසභංගය කිසි විටෙකත් රට ගැන සිතා ගෙන එන ලද්දක් නොවන බව ද අමාත්‍යවරයා මෙහිදී වැඩිදුරටත් පැවසීය. ඔවුන්ට මහමැතිවරණයක් එන තුරු බලය ලබා ගැනීමට ඉවසා සිටිය නොහැකි බැවින් ඉක්මනින් ආණ්ඩුවක් පිහිටුවා ගන්න මෙවැනි විශ්වාසභංගයක් ඉදිරිපත් කළ බව ද ඔහු කියා සිටියේය. කෙසේ වෙතත් මහින්ද රාජපක්ෂ මහතා සහ ඔහුගේ පිරිස මෙම විශ්වාසභංග යෝජනාව ඉදිරිපත් කිරීම තුළින් මෝඩ වින්දනයක් ලබා ගන්න උත්සහ දරණ බව ද අමාත්‍යවරයා මෙහිදි පැවසීය.", "URL": "https://sinhala.adaderana.lk/news.php?nid=87047", "Category": null, "Parent URL": null}