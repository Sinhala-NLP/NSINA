{"Source": "Adaderana", "Timestamp": "April 17, 2019 06:57 pm", "Headline": "ඉන්දියාවේ ජෙට් එයාර් ගුවන් සමාගම වසා දමයි", "News Content": "මුල්‍ය අර්බුධයකට මුහුණ පා සිටින ඉන්දියාවේ ජෙට් එයාර් ගුවන් සමාගම සියළු ක්‍රියාවන් තවතා දමා ඇත. ආර්ථික අර්බුධයෙන් මිදීම සඳහා ඉන්දීය රුපියල් කෝටි 1500 ක බැංකු අණකරයක් නිකුත් කරන ලෙස ඉල්ලා ඉන්දීය මහ බැංකුවෙන් එම ගුවන් සමාගමේ ගුවන් නියමුවන් විසින් ඉල්ලීමක් සිදුකර තිබුණි. නමුත් ඔවුන්ගේ එම ඉල්ලීම ප්‍රතික්ෂේප කර ඇති බැවින් මෙලෙස එම සමාගමේ සියළුම කාර්යයන් නවතා දමා ඇති බව විදෙස් මාධ්‍ය සඳහන් කරයි. මෙම සමාගමේ 20,000ක් පමණ වූ සේවකයින්ගේ රැකියා ආරක්ෂාව සඳහා මැදිහත්වන ලෙස ඉන්දීය අගමැති නරේන්ද්‍ර මෝදිගෙන් පවා ඉල්ලීමක් කරමින් ලිපියක් යොමු කර ඇති බව එරට මාධ්‍ය වාර්තා කළේය. ඉන්දියාවේ ජාතික ගුවන් සේවා සංසදය රජයෙන් ඉල්ලා ඇත්තේ ජෙට් එයාර්වේස් බංකොලොත් වීම වැළැක්වීම සඳහා මැදිහත් වන ලෙසයි. එසේ නොමැති වුවහොත් එය මේ වන විට ආරම්භ වී ඇති මැතිවරණයටද බලපෑමක් කළ හැකි බව ඔවුන් පවසා ඇත.", "URL": "https://sinhala.adaderana.lk/news.php?nid=108121", "Category": null, "Parent URL": null}