{"Source": "Adaderana", "Timestamp": "July 9, 2019 06:34 am", "Headline": "හෙරොයින් ළඟ තබා ගත් 27 හැවිරිදි තරුණියක් කොම්පඤ්ඤ වීදියෙන් අල්ලයි", "News Content": "හෙරොයින් සමඟ සැකකාරියක් අත්අඩංගුවට ගැනීමට ‍කොළඹ මධ්‍යම කොට්ඨාස ‍දුෂණ මර්දන අංශය සමත්ව තිබේ. ඊයේ(08) රාත්‍රී 7 ට පමණ මෙම අත්අඩංගුවට ගැනීම සිදු කර ඇත. කොම්පඤ්ඤවීදිය පොලිස් වසමේ වෑකන්ද පාර, ප්‍රදේශයේ දී මෙම වැටලීම සිදු කර තිබේ. එහිදී හෙරොයින් ග්‍රෑම් 5 යි මිලිග්‍රෑම් 520 ක ප්‍රමාණයක් සන්තකයේ තබා ගෙන සිටි තරුණියක් මෙලෙස ‍කොම්පඤ්ඤ වීදිය පොලිස් ස්ථානය වෙත ඉදිරිපත් කර තිබේ. අත්අඩංගුවට පත් සැකකාරිය වයස අවුරුදු 27 ක් වු කොළඹ 2 ලිපිනයේ පදිංචිකාරියකි. සැකකාරිය අද(09) කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. කොම්පඤ්ඤ වීදිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=113686", "Category": null, "Parent URL": null}