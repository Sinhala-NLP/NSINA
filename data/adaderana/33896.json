{"Source": "Adaderana", "Timestamp": "May 8, 2013 07:43 am", "Headline": "ගාස්තු ඉහළ දැමීමට අනුමැතිය දෙන අවසන් සාකච්ඡාව අදයි", "News Content": "විදුලි ගාස්තු ඉහළ නැංවීමට අදාළ නව සංශෝධන සඳහා අනුමැතිය ලබාදීමට අවසන් සාකච්ඡාව අද (08) පවත්වන බව මහජන උපයෝගිතා කොමිසම පවසයි. අද පස්වරුවේ මෙම සාකච්ඡාව පවත් බව එම කොමිසමේ සභාපති ආචාර්ය ජයතිස්ස ද කොස්තා මහතා පැවසුවේය. ඉහළ දැමූ ගාස්තු යළි සංශෝධනය කිරීම මගින් ලංකා විදුලි බල මණ්ඩලයට අහිමි වන මුදල මහා භාණ්ඩාගාරයෙන් සපයන්නේ ද යන්න වග මුදල් අමාත්‍යංශයෙන් විමසීමට නියමිත බව ද ජයතිස්ස ද කොස්තා මහතා සඳහන් ක‍ළේය. අදාළ මුදල මහා භාණ්ඩාගාරයෙන් පියවන බවට දැනුම් දුන් පසුව නව සංශෝධනය ක්‍රියාත්මක කිරීමට අවසර දෙන බව මහජන උපයෝගිතා කොමිසමේ සභාපති ආචාර්ය ජයතිස්ස ද කොස්තා මහතා පවසයි. නව විදුලි ගාස්තු සංශෝධනය ක්‍රියාත්මක කිරීම සඳහා කළ ඉල්ලීම ප්‍රතික්ෂේප කළ බවට පැතිර යන ප්‍රචාරයන්හි කිසිදු සත්‍යතාවක් නොමැති බව ජයතිස්ස ද කොස්තා මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=33896", "Category": null, "Parent URL": null}