{"Source": "Adaderana", "Timestamp": "August 12, 2013 11:46 am", "Headline": "උසේන් බෝල්ට්ගෙන් රන් පදක්කමක්", "News Content": "14 වන ලෝක ශූරතා මළල ක්‍රීඩා තරගාවලියේ මීටර් 100 ධාවන ඉසව්වෙන් ජය ලැබීමට මීටර් 100 ඉසව්වේ ඔලිම්පික් ශූරයා වන ජැමෙයිකාවේ උසේන් බෝල්ට් සමත් විය. ඔහු තප්පර 9.77කින් තරගය අවසන් කළ අතර ජස්ටින් කැට්ලි තප්පර 9.85 කින් තරගය නිමකර ජයග්‍රහණය ලබා ගත්තේය. තුන්වන ස්ථානය හිමිකර ගත්තේ ද ජැමෙයිකාවේ නෙස්ටා කාටර් විසිනි. මේ අතර ශ්‍රී ලංකාව නියෝජනය කරමින් ක්‍රිස්ටින් සොනාලි මෙරට වේලාවෙන් අද පස්වරු 1.43 ට මීටර් 400 කඩුලු පැනීමේ මූලික වටයේ තරග ඉසව්වට සහභාගී වේ. රුසියාවේ මොස්කව් නුවර පැවැත්වෙන මෙම තරගාවලියේ මේ වන විට පදක්කම් සටහනේ පෙරමුණේ පසුවන්නේ රන් පදක්කම් 2 ක් ලබා සිටින අමෙරිකා එක්සත් ජනපදයයි.", "URL": "https://sinhala.adaderana.lk/news.php?nid=36566", "Category": null, "Parent URL": null}