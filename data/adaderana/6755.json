{"Source": "Adaderana", "Timestamp": "February 17, 2010 01:20 pm", "Headline": "දනුනගේ මව ඇප පිට මුදාහැරෙයි", "News Content": "දනුන තිලකරත්න ගේ මව වන අශෝකා තිලකරත්න මහත්මිය ඇප මත මුදා හැරීමට අද ගල්කිස්ස අධිකරණය විසින් නියෝග කර තිබේ. ජෙනරාල් සරත් ෆොන්සේකා මහතාගේ බෑණනුවන්ගේ මව වන අශෝකා තිලකරත්න මහත්මිය ඊයේ අපරාධ පරීක්ෂණ පාර්ලිමේන්තුවේ නිලධාරීන් විසින් ප්‍රකාශයක් සටහන් කර ගැනීමෙන් අනතුරුව රඳවා තබා ගන්නා ලදී. ඒ අනුව අද ඇය අපරාධ විමර්ශන දෙපාර්තමේන්තුවේ නිලධාරීන් විසින් ගල්කිස්ස අධිකරණයට ඉදිරිපත් කරන ලදී. කොළඹ තිඹිරිගස්යායේ පිහිටි පුද්ගලික බැංකුවක තැන්පත් කර ඇති ඇමරිකානු ඩොලර් 525,000 කට අධික මුදල් ඇතුළු මුදල් ආපසු ගැනීම අත්හිටුවීමේ නියෝගයක්ද සහිතව අශෝකා තිලකරත්න මහත්මිය ඇප පිට මුදා හැර ඇත. ‍අශෝකා තිලකරත්න මහත්මියගේ විදෙස් ගමන බලපත්‍රය අධිකරණ බාරයට ගෙන ඇති අතර සෑම සති අන්තයකම අපරාධ පරීක්ෂණ දෙපාර්තමේන්තුවට වාර්තා කරන ලෙසද දන්වා ඇත.", "URL": "https://sinhala.adaderana.lk/news.php?nid=6755", "Category": null, "Parent URL": null}