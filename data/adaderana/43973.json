{"Source": "Adaderana", "Timestamp": "June 15, 2014 10:28 am", "Headline": "අපරාධ රැසකට සම්බන්ධ 2ක් අත්අඩංගුවේ ", "News Content": "කොල්ලකෑම් ඇතුළු අපරාධ පහකට අවශ්‍යව සිටි පුද්ගලයින් දෙදෙනෙකු කළුතර කොට්ඨාශ අපරාධ විමර්ශන ඒකකය විසින් අත්අඩංගුවට ගෙන ති‍බේ. ඇල්පිටිය සහ කිනියාවල පොලිස් ස්ථානවලින් ලැබුණු තොරතුරු වලට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුවන් සතුව තිබී කොල්ලකන ලද රන් භාණ්ඩ උකස් කර ඇති උකස් පත්‍රිකා කිහිපයක් , රිවෝල්වරයක් සහ යතුරුපැදියක් පොලීසිය බාරයට ගෙන තිබේ. සැකකරුවන් වැඩිදුර විමර්ශන සඳහා දොඩන්ගොඩ පොලිස් ස්ථානය වෙත බාරදී ඇති අතර ඔවුන් හඳුනාගැනීමේ පෙරට්ටුවක් සඳහා මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43973", "Category": null, "Parent URL": null}