{"Source": "Adaderana", "Timestamp": "December 22, 2012 10:08 am", "Headline": "අයියා මල්ලි මග මරුවාට බිලි", "News Content": "බණ්ඩාරගම - හොරණ ප‍්‍රධාන මාර්ගයේ සිදුවූ රිය අනතුරකින් එකම පවුලේ සහෝදරයන් දෙදෙනෙකු ජීවිතක්ෂයට පත්ව තිබේ. ඊයේ රාත‍්‍රී 11.30 ට පමණ මෙම රිය අනතුර සිදුව ඇති බව සඳහන්ය. යතුරුපැදියක් සහ වෑන් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරින් යතුරුපැදියේ ගමන් කළ මෙම සහෝදරයින් දෙදෙනා ජීවිතක්ෂයට පත්ව තිබේ. 19 හැවිරිදි සහ 20 හැවිරිදි තරුණයින් දෙදෙනෙකු මෙලෙස ජීවිතක්ෂයට පත්ව ඇති බව සඳහන්ය. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර බණ්ඩාරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30154", "Category": null, "Parent URL": null}