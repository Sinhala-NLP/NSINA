{"Source": "Adaderana", "Timestamp": "October 5, 2012 07:00 am", "Headline": " කොළඹ ජාතික රෝහලේ සංකේත වැඩවර්ජනයක්", "News Content": "අද (05) පෙ.ව 8.00 සිට සවස 4.00 තෙක් කොළඹ ජාතික රෝහලේ සංකේත වැඩවර්ජනයක් දියත්කිරීමට පියවර ගෙන ඇති බව රජයේ වෛද්‍යවරුන්ගේ සංගමය පවසයි. සෞඛ්‍ය අමාත්‍යංශ ලේකම්වරයා විසින් නිකුත් කරන ලද චක්‍ර ලේඛයකට විරෝධය පළකිරීම හා එකී චක්‍ර ලේඛය ඉල්ලා අස්කරගන්නා ලෙස බලකිරීම මෙම වෘත්තීය ක්‍රියාමාර්ගයේ අරමුණ බව එම සංගමය විසින් නිකුත් කළ නිවේදනයක දැක්වෙයි. වෛද්‍යවරුන්ගේ ස්ථාන මාරුවීම් ඔක්තෝම්බර් 31 ට පෙර සිදුකරන ලෙසත්, යම් යම් රෝහල්වල අඩුපාඩු හා වෛද්‍ය ගැටලු පැවතුණද ස්ථාන මාරුවීම් නිසිලෙස සිදුවීමේදී ඒවා මගහැරී යනු ඇති බැවින් එය අනිවාර්යයෙන් ක්‍රියාත්මක විය යුතු බව සෞඛ්‍ය ලේකම් විසින් නිකුත් කළ චක්‍රලේඛයේ දැක්වෙන බව සඳහන්ය. මාරුවීම් කඩිමුඩියේ ක්‍රියාත්මක කිරීමේදී ගැටලු රැසක් පැනනඟින බව පෙන්වාදෙන රජයේ වෛද්‍යවරුන් එම චක්‍රලේඛය වහා අහෝසි කළ යුතු බව තරයේ කියා සිටියි.", "URL": "https://sinhala.adaderana.lk/news.php?nid=28020", "Category": null, "Parent URL": null}