{"Source": "Adaderana", "Timestamp": "September 20, 2018 09:49 am", "Headline": "ලංකාවට තවත් විශිෂ්ඨ ජයක්", "News Content": "ආසියානු අභියෝග ශූරතා පිරිමි වොලිබෝල් තරගාවලියේ අර්ධ අවසන් පූර්ව තරඟයෙන් එක්සත් අරාබි එමීර් රාජ්‍යය පරදා සුවිශේෂී ජයක් හිමිකර ගැනීමට ශ්‍රී ලංකාව සමත් වි තිබේ. ඒ අනුව ඊයේ(19) පැවති තරගයේදී වට 3ට 0 ක් ලෙස ශ්‍රී ලංකාවට ජය හිමිවිය. ශ්‍රී ලංකා ක්‍රීඩකයෝ තරග ආරම්භයේ සිටම දැළ අසලම රැදෙමින් සිය අනසක පැතිරවීමට සමත් විය. පළපුරුදු එක්සත් අරාබි එමීර් රාජ්‍යයේ ක්‍රීඩකයින්ට දැඩි ප්‍රහාර එල්ල කළ ශ්‍රී ලංකා ක්‍රීඩකයින් ලකුණු 20 සීමාවට පැමිණීමට අවස්ථාව ලබා දුන්නේ එක් වතාවක් පමණි. ඒ අනුව ශ්‍රී ලංකාව සහ එක්සත් අරාබි එමීර් රාජ්‍යය 25 - 20, 25-17 සහ 25-15 වශයෙන් ලකුණු ලබාගත් අතර අද (20) දිනයේ පැවැත්වීමට නියමිත අවසන් පූර්ව තරඟය සඳහා ඉරාක කණ්ඩායම සමඟ තරඟ වැදීමට නියමිතය.", "URL": "https://sinhala.adaderana.lk/news.php?nid=96383", "Category": null, "Parent URL": null}