{"Source": "Adaderana", "Timestamp": "September 1, 2018 07:59 am", "Headline": "ඕනම අභියෝගයකට මුහුණ දෙන්න සූදානම්", "News Content": "අධ්‍යාපන ක්ෂේත්‍රයේ විෂය මාලා යාවත්කාලීන කිරීමට ගුරුවරු ඇතුළු අදාළ කණ්ඩායම් වල විරෝධයක් පවතින බව අධ්‍යාපන අමාත්‍ය අකිල විරාජ් කාරියවසම් මහතා පවසයි. ඔහු පෙන්වාදෙන්නේ අධ්‍යාපන ක්ෂේත්‍රයේ වර්ධනය උදෙසා එවැනි යාවත්කාලීන කිරීම් අනිවාර්යයෙන් සිදුකළ යුතු වුව ද අදාළ කණ්ඩායම් වල පටු අභිමතාර්ථ හේතුවෙන් විෂයමාලා යාවත්කාලීන කිරීමට බාධා පැමිණ ඇති බවයි. ඕනෑම අභියෝගයකට මුහුණ දෙමින් රටේ අනාගත පරපුර වෙනුවෙන් අනාගතයට ඔබින පාසල් නව විෂය මාලා හඳුන්වාදෙන බව අධ්‍යානපන අමාත්‍ය අකිල විරාජ් කාරියවසම් මහතා කියා සිටියි. අධ්‍යාපන අමාත්‍යංශයේ පැවති විදුහල්පතිවරුන් දැනුවත් කිරීමේ වැඩසටහනකට සහභාගීවෙමින් අධ්‍යාපන අමාත්‍ය අකිල විරාජ් කාරියවසම් මහතා මේ බව පැවසීය.", "URL": "https://sinhala.adaderana.lk/news.php?nid=95338", "Category": null, "Parent URL": null}