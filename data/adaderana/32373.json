{"Source": "Adaderana", "Timestamp": "March 13, 2013 09:36 am", "Headline": "රාජකීය පළමු පෙළ රග්බි කණ්ඩායමට KIA අනුග‍්‍රහය", "News Content": "ඡායාරූපයේ (වමේ සිට) KIA මෝටර්ස් ලංකා සමාගමේ ප‍්‍රධාන මෙහෙයුම් නිළධාරී, ඇන්ඩෘ පෙරේරා මහතා සහ සභාපති අජිත් ජයරත්න මහතා, රාජකීය විද්‍යාලීය රග්බි උපදේශන සභාපති, ජෙහාන් කනගරත්න මහතා සහ සාමාජික අජිත් පැස්කුවල් මහතාද සිටියි. ශ‍්‍රී ලංකාවේ වඩාත්ම ජනප‍්‍රිය මෝටර් රථ සන්නාමවලින් එකක් වන KIA කොළඹ රාජකීය විදුහලේ පළමු පෙළ රග්බි කණ්ඩායමට පූර්ණ අනුග‍්‍රහය දෙවන වසරටත් ලබා දීමට කටයුතු කර ඇත. මෙම අනුග‍්‍රාහකත්වය සමඟින් 2013 පාසල් තරඟවාරය තුළ පැවැත්වෙන අන්තර් පාසල් රග්බි තරඟ සහ තරඟාවලි සඳහා සහභාගී වන රාජකීය විද්‍යාලීය පළමු පෙළ රග්බි කණ්ඩායම් සාමාජිකයින් KIA සන්නාමය රැගත් රග්බි කමිසයන්ගෙන් සැරසී තරඟ බිමට පිවිසෙනු ඇත. අනුග‍්‍රාහකත්වයට අදාල ගිවිසුම KIA මෝටර්ස් ලංකා ලිමිටඞ් හි අධ්‍යක්ෂවරුන් සහ විදුහලේ රග්බි නිළධාරීන් විසින් මෑතකදී අත්සන් තබන ලදී. රාජකීය විදුහලේ පළමු පෙළ රග්බි කණ්ඩායමට KIA මෝටර්ස් ලංකා සමාගම අනුග‍්‍රාහකත්වය දැක්වීම පිළිබඳව සමාගමේ කළමනාකාර අධ්‍යක්ෂ මහේන් තම්බයියා මහතා මෙසේ අදහස් දැක්වීය. \"මෙම අනුග‍්‍රාහකත්වය මගින් සත්‍ය වශයෙන්ම ක‍්‍රීඩකයින්ගේ පහසුකම් සංවර්ධනය කිරීම සහ කණ්ඩායමේ කාර්ය සාධනය ඉහළ නැංවීමට බලාපොරොත්තු වෙනවා. 2012 වසරේදී රාජකීය කණ්ඩායම හොඳින් ක‍්‍රීඩා කළා. මේ වසරේදී වඩාත් හොඳින් ක‍්‍රීඩා කිරීමට අපගේ අනුග‍්‍රාහකත්වය ධෛර්යක් වනු ඇතැයි අපි බලාපොරොත්තු වෙනවා. ගෝලීය වශයෙන් ක‍්‍රීඩාව සමඟ සම්බන්ධ වී සිටින සන්නාමයක් ලෙස, 1916 තරම් ඈතට දිවෙන ඉතිහාසයක් හිමි රාජකීය විදුහලේ රග්බි ක‍්‍රීඩාව සමඟ සම්බන්ධ වීමට ලැබීම ගැන, ආඩම්බර වෙනවා. ගෝලීය වශයෙන් ගත්විට, KIA විසින් ඕස්ටේ‍්‍රලියානු විවෘත ටෙනිස් ශූරතාවලිය සඳහා ලබා දෙන අනුග‍්‍රාහකත්වය මැතකදී 2018 වසර දක්වා දීර්ඝ කරන ලදී. මීට අමතරව, 2022 දක්වා FIFA තරඟාවලියේ නිළ පාර්ශවකරුවෙකු ලෙසත් 2014 දී බ‍්‍රසීලයේ පැවැත්වෙන FIFA ලෝක කුසලාන තරඟාවලියේ අනුග‍්‍රාහකයෙකු ලෙසත් KIA කටයුතු කරයි. KIA සමාගමේ අනිකුත් ක‍්‍රීඩාව හා සම්බන්ධ අනුග‍්‍රාහකත්වයන් ලෙස, ඓතිහාසික ඕවල් ක‍්‍රීඩාංගනයේ සම්පූර්ණ නාමකරණ අයිතිය වසර පහක් සඳහා ලබාගැනීම සහ සරේ ප‍්‍රාන්ත ක‍්‍රිකට් සමාජයේ ක‍්‍රීඩකයින්ගේ කමිසයට ප‍්‍රධාන අනුග‍්‍රාහකත්වය ලබාදීම දැක්විය හැකිය. KIA මෝටර්ස් (ලංකා) ලිමිටඞ්,1995 වසරේ සිට KIA සන්නාමය සඳහා ශ්‍රී ලංකාවේ නිළ නියෝජිතයා ලෙස කටයුතු කර ඇත. KIA මෝටර්ස් ලංකා සමාගමේ කළමනාකාර අධ්‍යක්ෂ, මහේන් තම්බයියා මහතා (දකුණේ සිට තෙවැන්නා) රාජකීය විදුහලේ විදුහල්පති උපාලි ගුණසේකර මහතාට අනුග‍්‍රාහකත්ව චෙක්පත ප‍්‍රදානය කරයි.", "URL": "https://sinhala.adaderana.lk/news.php?nid=32373", "Category": null, "Parent URL": null}