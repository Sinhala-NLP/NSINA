{"Source": "Adaderana", "Timestamp": "July 13, 2019 12:33 pm", "Headline": "රුවන්වැලිය ඉදිරිපිට භාවනායෝගීව වැඩවිසූ ඉංගිරියේ විජිත හිමි අපවත් වෙයි", "News Content": "අනුරාධපුර, රුවන්වැලි මහා සෑය ඉදිරිපිට වසර ගණනාවක් භාවනායෝගීව වැඩ සිටි පූජ්‍ය ඉංගිරියේ විජිත හිමි අපවත් වී ඇත. රෝගී තත්ත්වයෙන් පසුවූ උන්වහන්සේ අනුරාධපුර මහා රෝහලේ ප්‍රතිකාර ලබමින් සිටියදී අද අළුයම 01.30 ට පමණ අපවත් වී ඇති බව වාර්තා වෙයි. අපවත් වන විට උන්වහන්සේ 81 වන වියෙහි පසු වුණි. උන්වහන්සේ වසර 21 ක පමණ කාලයක් රුවන්වැලි මහා සෑය ඉදිරිපිට භාවනා යෝගීව වැඩ සිටියේය. අපවත් වී වදාළ පූජ්‍ය ඉංගිරියේ විජිත හිමිගේ දේහය රුවන්වැලි මහා සෑය අසල පිහිටි සීල කුටියේ බෝසත් මැඳුරේ තැන්පත් කර ඇති අතර ආදාහන පූජෝත්සවය හෙට සිදු කිරීමට නියමිතයි.", "URL": "https://sinhala.adaderana.lk/news.php?nid=114044", "Category": null, "Parent URL": null}