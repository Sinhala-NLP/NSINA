{"Source": "Adaderana", "Timestamp": "September 3, 2019 11:41 am", "Headline": "අන්තර් පළාත් බැඩ්මින්ටන් ශූරතාව බස්නාහිරට", "News Content": "අන්තර් පළාත් බැඩ්මින්ටන් තරගාවලිය පසුගියදා නිමාවට පත් විය. මෙහිදී සමස්ථ ශූරතාවය දිනා ගත්තේ බස්නාහිර පළාතයි. කොළඹ මලලසේකර මාවතේ, වෙළෙඳ සේවා බැඩ්මින්ටන් ක්‍රීඩා පිටියේදී පැවති අන්තර් පළාත් බැඩ්මින්ටන් තරගාවලියට පළාත් හතක් නියෝජනය කරමින් ක්‍රීඩක ක්‍රීඩිකාවන් 600 කට අධික ප්‍රමාණයක් එක්ව සිටියේය. තරගාවලිය සංවිධාන කළේ බස්නාහිර පළාත් බැඩ්මින්ටන් සංගමයයි. මෙහිදි ඒකල තරග කාණ්ඩය,යුගල තරග කාණ්ඩය සහ මිශ්‍ර තරග කාණ්ඩය ලෙස තරග පැවැත්විය. තරගයේ දැක්වු දක්ෂතා අනුව සමස්ථ ශූරතාවය දිනා ගැනීමට බස්නාහිර පළාත සමත් වූ අතර දකුණු පළාත අනුශූරතාව දිනාගත්තේය. තරගාවලියේ දක්ෂතම ක්‍රීඩකයා වූයේ බස්නාහිර පළාත නියෝජනය කළ රන්තූෂ්ක සසිදූයි. දක්ෂතම ක්‍රීඩිකාව ලෙස සම්මාන හිමි කර ගත්තේ ද බස්නාහිර පළාත නියෝජනය කළ දිල්මි ඩයස් විසිනි.", "URL": "https://sinhala.adaderana.lk/news.php?nid=118150", "Category": null, "Parent URL": null}