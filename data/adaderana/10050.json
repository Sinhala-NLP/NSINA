{"Source": "Adaderana", "Timestamp": "August 5, 2010 02:21 pm", "Headline": "ප්‍රභා ගියේ නෑ-ඔය කියන්නේ බොරු", "News Content": "එක්සත් ජාතික පක්ෂ ලැයිස්තුවෙන් කොළඹ දිස්ත්‍රීක්කයට තරග කළ ප්‍රජාතන්ත්‍රවාදී ජනතා පෙරමුණේ පාර්ලිමේන්තු මන්ත්‍රී ප්‍රභා ගනේෂන් මහතා ආණ්ඩු පක්ෂයට එක්වූ බවට පළ වන ප්‍රවෘත්ති වල සත්‍යතාවයක් නැතැයි ප්‍රජාතන්ත්‍රවාදී ජනතා පෙරමුණේ මහ ලේකම් බස්නාහිර පළාත්සභා මන්ත්‍රී නල්ලයියා කුමරුගුරුබාරන් මහතා පවසයි. මැතිවරණ ක්‍රමය සංශෝධනය කිරීමට අදාළ යෝජනා ඉදිරිපත් කරන ලෙස ප්‍රජාතන්ත්‍රවාදී ජනතා පෙරමුණෙන් කරන ලද ඉල්ලීමකට ප්‍රතිචාර දක්වමින් තම පක්ෂයෙන් සාමාජිකයකු ලෙස ප්‍රභා ගනේෂන් මහතා ජනාධිපති හා සාකච්ඡා කිරීම සඳහා අද අරලියගහ මන්දිරයට ගිය බව හෙතෙම සඳහන් කරයි. සාකච්ඡාවට සහභාගී වූ පමණින් ආණ්ඩුවට එක් වූ බව සැලකිය නොහැකි බවත්,තමන්ට ඡන්දය දුන් ජනතාවගේ වරම හෑල්ලුවට ලක්කරන්නට කිසිදු අවස්ථාවක තම පක්ෂ සාමාජිකයන් කටයුතු නොකරන බවත් අද අදරණට කියා සිටියේය.", "URL": "https://sinhala.adaderana.lk/news.php?nid=10050", "Category": null, "Parent URL": null}