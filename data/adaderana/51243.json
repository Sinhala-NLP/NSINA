{"Source": "Adaderana", "Timestamp": "May 11, 2015 11:03 am", "Headline": "ජොනි යළිත් රිමාන්ඩ්", "News Content": "පසුගිය ජනාධිපතිවරණ සමයේදී සතොස ආයතනයෙන් රුපියල් ලක්ෂ 50කට අධික වටිනාකමින් යුතු භාණ්ඩ ලබාගෙන ඒ සඳහා මුදල් ගෙවීම පැහැර හැරි බවට චෝදනා මත රක්ෂිත බන්ධනාගාර ගත කර සිටින හිටපු අමාත්‍ය ජොන්ස්ටන් ප්‍රනාන්දු මහතා යළිත් ලබන 25 දක්වා රිමාන්ඩ් කිරීමට නියෝග කර තිබේ.සැකකරු අද පෙරවරුවේ කුරුණෑගල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මහේස්ත්‍රාත්වරයා මෙම නියෝගය ලබාදී ඇත.කුරුණෑගල සිට කොළඹ රිමාන්ඩ් බන්ධානාගාරය වෙත පසුගියදා මාරු කරනු ලැබූ ජෝන්ස්ටන් ප්‍රනාන්දු මහතා කුරුණෑගල මහේස්ත්‍රාත්වරයා හමුවට ඉදිරිපත් කර යළි කොළඹ රිමාන්ඩ් බන්ධනාගාරයට යළි ගෙන ඒමට නියමිත බව වාර්තා වේ.", "URL": "https://sinhala.adaderana.lk/news.php?nid=51243", "Category": null, "Parent URL": null}