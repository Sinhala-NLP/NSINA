{"Source": "Adaderana", "Timestamp": "April 28, 2012 02:46 pm", "Headline": "ගංජා පාර්සල් 10 ක් සමග දෙදෙනෙකු අත්අඩංගුවට", "News Content": "ගංජා පාර්සල් 10 ක් සමග පුද්ගලයින් දෙදෙනෙකු හලාවත, කාක්කපල්ලිය ප්‍රදේශයේ දී අත්අඩංගුවට ගෙන තිබේ. හලාවත කොට්ඨාශ බුද්ධි අංශය සහ නොවිසඳුණු අපරාධ විමර්ශන ඒකකයේ නිලධාරීන් විසින් එම සැකකරුවන් අත්අඩංගුවට ගෙන ඇති බව සඳහන්ය. සැකකරුවන් විසින් එක් ගංජා පාර්සලයක් පොලිසියේ උපාය දූතයෙකුට විකිණීමට උත්සාහ කළ අවස්ථාවේ ඔවුන් අත්අඩංගුවට ගෙන ඇති අතර ප්‍රශ්න කිරීම්වලින් අනතුරුව අල්මාරියක සඟවා තිබූ ඉතිරි ගංජා පාර්සල් 9 සොයාගැනීමට හැකිවී තිබේ. සැකකරුවන් දෙදෙනා අධිකරණය හමුවට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=23865", "Category": null, "Parent URL": null}