{"Source": "Adaderana", "Timestamp": "July 8, 2019 11:13 am", "Headline": "ත්‍රීරෝද රථයක් මාර්ගයෙන් ඉවතට පනී-පුද්ගලයෙක් මරුට", "News Content": "වැලිකන්ද මඟුල් පොකුණ ප්‍රදේශයේ සිට කොළඹ දක්වා යමින් තිබූ ත්‍රීරෝද රථයක් අද(08) අලුයම 1.30 පමණ මඟුල් පොකුණ මාර්ගයෙන් ඉවතට පැන අසල ගසක ගැටී අනතුරක් සිදුව තිබේ. එහි ගමන් ගත් පුද්ගලයකු මියගොස් තවත් දෙදෙනෙකු තුවාල ලබා පොළොන්නරුව මහ රෝහලට ඇතුළත් කළ බව වැලිකන්ද පොලීසිය පවසයි. මියගොස් ඇත්තේ අංක 167 නාගස්තැන්න වැලිකන්ද ලිපිනයේ පදිංචිව සිටි ජී.ඒ. ආර් ජයරත්න නැමැති 74 වියේ පසු වූ අයෙකි. 46 සහ 66 වියෙහි පසු වූ යුවළම තුවාල ලබා ඇති අතර ඔවුන් ඥාති නිවසකට යමින් සිටියදී මෙම අනතුරට මුහුණ පා ඇත. අනතුරට හේතුව අධික වේගයෙන් රිය ධාවනය බව පරීක්ෂණ සිදු කරන වැලිකන්ද පොලීසිය පවසයි.", "URL": "https://sinhala.adaderana.lk/news.php?nid=113632", "Category": null, "Parent URL": null}