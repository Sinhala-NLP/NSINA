{"Source": "Adaderana", "Timestamp": "December 25, 2014 04:05 pm", "Headline": "වවුනියාවේ මවකට තුන් නිවුන් දරු උපතක්", "News Content": "වවුනියාව රෝහල තුළ තුන් නිවුන් දරු උපතක් සිදුව තිබේ. වවුනියාව මූලික රෝහලේ අධ්‍යක්ෂක වෛද්‍ය කේ.අකිලේන්ද්‍රන් මහතා පැවසුවේ මුලතිව් පුදුකුඩිඉරිප්පු ප‍්‍රදේශයේ පදිංචි රාමේශ්කුමාර් සුමංගලා නමැති වයස අවුරුදු 34 ක මවක් එලෙස තුන් නිවුන් දරු උපතක් සිදු කොට ඇති බවයි. වවුනියාව රෝහලේ ප‍්‍රසව හා නාරිවේද විශේෂඥ වෛද්‍ය චන්දන හේරත් මහතා විසින්දරු උපතට අදාළ වෛද්‍ය සැත්කම් කටයුතු සිදු කළ බැව්ද රෝහල් අධ්‍යක්ෂකවරයා පැවසීය. උපත ලැබු තුන් නිවුන් දරුවන්, දරුවන්ගේ මව හා වෛද්‍ය සැත්කම සිදු කළ වෛද්‍යවරයා ඇතු`ළු කණ්ඩායම ඡායා රූපවල දැක්වෙයි. ඡායා රූ - මාධව කුලසූරිය", "URL": "https://sinhala.adaderana.lk/news.php?nid=48254", "Category": null, "Parent URL": null}