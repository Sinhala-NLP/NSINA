{"Source": "Adaderana", "Timestamp": "October 11, 2013 02:18 pm", "Headline": "දිවි නැගුම පස්වන අදියරය ආරම්භ කරයි ", "News Content": "දිවිනැගුම පස්වන අදියර අද(11) පෙරවරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් ආරම්භ කරන ලදී. අරලියගහ මන්දිර පරිශ්‍රයේ කොස් පැළයක් රෝපණය කරමින් ජනාධිපතිවරයා මෙහි සමාරම්භය සනිටුහන් කළ බව ජනාධිපති මාධ්‍ය අංශය සඳහන් කරයි. මීට සමගාමීව දිවයින පුරා ග්‍රාමසේවා වසම් 14,022 ක එලවළු බීජ, පළතුරු, සුළුඅපනයන බෝග, ඖෂධ ආදී පැල වර්ග රෝපණය සහ ආදර්ශ ගෙවතු එක්ලක්ෂ විසි පන්දහසක් ස්ථාපනය කිරීමේ වැඩසටහන ආරම්භ කෙරුණි.", "URL": "https://sinhala.adaderana.lk/news.php?nid=38069", "Category": null, "Parent URL": null}