{"Source": "Adaderana", "Timestamp": "March 12, 2014 11:57 am", "Headline": "ටී.එන්.ඒ. මන්ත්‍රීන් අමෙරිකානු - බ්‍රිතාන්‍ය නියෝජිතයින් සමග රහස් සාකච්ඡාවක්?", "News Content": "දෙමළ ජාතික සන්ධාන නියෝජිතයින් පිරිසක් මෙරට රැඳී සිටි අමෙරිකානු සහ බ්‍රිතාන්‍ය රාජ්‍ය තාන්ත්‍රිකයින් පිරිසක් හමුවී සාකච්ජා පවත්වා තිබේ. කොළඹ දී මෙම සාකච්ජා පවත්වා ඇති බව වාර්තා වේ. අදාළ සාකච්ජාව සඳහා දෙමළ ජාතික සන්ධානය නියෝජනය කරමින් එහි නායක ආර්.සම්බන්ධන්, පාර්ලිමේන්තු මන්ත්‍රීවරුන් වන මාවෙයි සේනාධිරාජා සහ එම්.ඒ.සුමන්තිරන් යන මහත්වරුන් සහභාගි වී ඇත. එසේම බ්‍රිතාන්‍ය නියෝජය කරමින් මෙරට බ්‍රිතාන්‍ය මහකොමසාරිස් ජෝන් රෑන්කිංද අමෙරිකාව නියෝජනය කරමින් අමෙරිකානු තානාපති කාර්යාල නිලධාරීන් ද සාකච්ඡා සඳහා සහභාගි වී ඇති බව වාර්තා වේ. ශ්‍රී ලංකාව සම්බන්ධයෙන් ජිනීවා මානව හිමිකම් කවුන්සිලයට අමෙරිකාව ඇතුළු රටවල් කිහිපයක් විසින් ඉදිරිපත් කර ඇති යෝජනාව පිළිබඳ මෙහිදී සාකච්ජාවී ඇති බව සඳහන්ය. අදාළ යෝජනාවට සහය පළ කරන බව දෙමළ ජාතික සන්ධානය මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=41732", "Category": null, "Parent URL": null}