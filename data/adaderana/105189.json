{"Source": "Adaderana", "Timestamp": "February 28, 2019 09:57 am", "Headline": "දැරියකට බරපතළ ලිංගික අපයෝජන සිදු කරාට රත්තරං අත්අඩංගුවට", "News Content": "පාසල් දැරියකට බරපතළ ලිංගික අපයෝජනයක් සිදු කිරීමේ වරදට දකුණු පළාත් සභා මන්ත්‍රීවරයෙක් අක්මීමන පොලීසිය විසින් අත්අඩංගුවට ගෙන තිබේ. පසුගිය පෙබරවාරී මස 23 වන දා අක්මීමන බටදූව ප්‍රදේශයේ දේවාලයක් තුළ දී මෙම අපයෝජනය සිදුව තිබේ. වයස අවුරුදු 16 හමාරක් වු දැරිය අපයෝජනයට ලක් කර ඇත්තේ දකුණු පළාත් සභා මන්ත්‍රී ක්‍රිෂාන්ත පුෂ්පකුමාර නැමැත්තෙකි. මොහු රත්තරං යන අනුවර්ත නාමයෙන් හඳුන්වනු ලබයි. මන්ත්‍රීවරයා අක්මීමන පොලීසියට බාර වීමෙන් අනතුරුව පොලීසිය විසින් අත්අඩංගුවට ගෙන තිබේ. සැකකරු අද(28) ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=105189", "Category": null, "Parent URL": null}