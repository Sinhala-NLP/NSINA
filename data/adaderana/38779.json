{"Source": "Adaderana", "Timestamp": "November 12, 2013 01:04 pm", "Headline": " ව්‍යාජ මුදල් නෝට්ටු මුද්‍රණය කළ තවත් ස්ථානයක් වටලයි ", "News Content": "පෑලියගොඩ ප්‍රදේශයේ පවත්වාගෙන ගිය ව්‍යාජ මුදල් නෝට්ටු මුද්‍රණය කිරීමේ ස්ථානයක් පෑලියගොඩ පොලීසිය විසින් සොයාගෙන තිබේ. පොලීසියට ලද තොරතුරකට අනුව සිදුකළ සෝදිසියකදී අදාළ ස්ථානය සොයාගෙන ඇති අතර එහිදි ජාවාරමට සම්බන්ධ පුද්ගලයින් සිව් දෙනෙකු අත්අඩංගුවට ගෙන ඇති බව සඳහන් වෙයි. සැකකරුවන් සතුව තිබී ව්‍යාජ රුපියල් දහසේ මුදල් නෝට්ටු 15ක් සොයාගෙන තිබේ. එමෙන්ම ව්‍යාජ මුදල් නෝට්ටු මුද්‍රණය සඳහා යොදාගත් පරිගණක ඇතුළු උපකරණ කිහිපයක් ද පොලීසිය බාරයට ගෙන ඇති බව සඳහන් වෙයි. සැකකරුවන් සම්බන්ධයෙන් පෑලියගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38779", "Category": null, "Parent URL": null}