{"Source": "Adaderana", "Timestamp": "March 2, 2011 05:16 pm", "Headline": "කෆීර් අනතුර ගැන වාර්තාව සති දෙකකින්", "News Content": "කෆීර් ප්‍රහාරක යානා දෙකක් අනතුරට ලක්වීම සම්බන්ධයෙන් පත්කළ පරීක්ෂණ කමිටු වාර්තාව සති දෙකක් තුළ ඉදිරිපත් කරනු ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩෲ විජේසූරිය මහතා පවසයි. අද දෙරණ කළ විමසීමකදී ඔහු සඳහන් කළේ අනතුර සිදුවු වහාම ඒ සම්බන්ධයෙන් සොයා බැලීමට පරීක්ෂණ කමිටුවක් පත් කළ බවයි. මේ අතර පරීක්ෂණ වාර්තාව ලැබෙන තෙක් කෆීර් ප්‍රහාරක යානා ගුවන්ගත කිරීම අත්හිටුවා තිබේ.", "URL": "https://sinhala.adaderana.lk/news.php?nid=14571", "Category": null, "Parent URL": null}