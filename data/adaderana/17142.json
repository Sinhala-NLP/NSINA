{"Source": "Adaderana", "Timestamp": "July 2, 2011 12:44 pm", "Headline": "විකිණීමට තිබූ සිරුරට අහිතකර ටොෆි තොගයක් විනාශ කරයි", "News Content": "හැටන්, බොගවන්තලාව ප්‍රදේශයේ අලෙවි කිරීමට සූදානම් කර තිබූ ශරීර සෞඛ්‍යයට අහිතකර ටොෆි තොගයක් විනාශ කර තිබේ. සමාගම් 3 ට අයත් මෙම ටොෆි තොගයේ වටිනාකම රුපියල් 50,000 ක් පමණ වන බව පොලිසිය සඳහන් කරනු ලැබීය. මහජන සෞඛ්‍ය පරීක්ෂකවරුන් විසින් සිදුකරන ලද පරීක්ෂාවක දී මෙම ටොෆි තොගය ශරීර සෞඛ්‍යයට අහිතකර බවට හඳුනාගෙන ඇත. එම ටොෆි තොගය ප්‍රවාහනය කළ ලොරි රථය සමග සැකකරුවෙකු අත්අඩංගුවට ගෙන ඇති අතර ඔහු හැටන් මහේස්ත්‍රාත්වරයා වෙත ඉදිරිපත් කිරීමෙන් අනතුරුව ශරීර ඇප මත මුදා හැර ඇති බව සඳහන්ය.", "URL": "https://sinhala.adaderana.lk/news.php?nid=17142", "Category": null, "Parent URL": null}