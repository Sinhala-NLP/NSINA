{"Source": "Adaderana", "Timestamp": "June 27, 2012 09:15 am", "Headline": "පුත්තලමේ අසැබි වීඩීයෝ තැටි අලෙවිසැලක් වටලයි ", "News Content": "පුත්තලම ප්‍රදේශයේ පවත්වාගෙන ගිය අසභ්‍ය වීඩීයෝ තැටි අලෙවි මධ්‍යස්ථානයක් ‍පුත්තලම විශේෂ කාර්යය බලකා නිලධාරීන් විසින් වටලා තිබේ. ඊයේ (26) පස්වරුවේ මෙම වැටලීම සිදු කර ඇති බව සඳහන්ය. අදාළ වීඩීයෝහලේ තිබී අසභ්‍ය වීඩීයෝ සංයුක්ත තැටි 54 ක් විශේෂ කාර්යය බලකා නිලධාරීන් භාරයට ගෙන ඇත. පරිගණක උපාංග කට්ටලයක් ද එහි තිබී සොයා ගෙන ඇති බව සඳහන්ය. අදාළ ස්ථානයේ පවත්වාගෙන ගිය එහි අයිතිකරු විශේෂ කාර්යය බලකා නිලධාරීන් විසින් අත්අඩංගුවට ගෙන පුත්තලම පොලිසියට භාර දී ඇත.", "URL": "https://sinhala.adaderana.lk/news.php?nid=25346", "Category": null, "Parent URL": null}