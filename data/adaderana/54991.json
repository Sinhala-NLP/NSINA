{"Source": "Adaderana", "Timestamp": "November 9, 2015 10:17 pm", "Headline": "කෙදෙව්වන්ට 216ක ඉලක්කයක්!", "News Content": "බටහිර ඉන්දීය කොදෙව් පිල සහ ශ්‍රී ලංකා ක්‍රිකට් කණ්ඩායම අතර පැවැත්වෙන පළමු T20 තරඟයේ පළමු‍වෙන් පන්දුවට පහරදුන් ශ්‍රී ලංකා කණ්ඩායම ලකුණු 215ක් ලබා ගන්නා ලදී. ඒ පන්දුවාර සියල්ල අවසානයේ කඩුළු තුනක් පමණක් දවා ගනිමින්ය. ශ්‍රී ලංකා කණ්ඩායම වෙනුවෙන් විශිෂ්ඨ පිතිහරඹයක නියැලුණු තිලකරත්න ඩිල්ෂාන් ලකුණු 56ක් ලබාගත් අතර කුසල් ජනිත් ලකුණු 40ක් ලබා ගැනීමට සමත් වුණි. එමෙන්ම ඇන්ජලෝ මැතිව්ස් නොදැවී ලකුණු 36ක් රැස්කර ගන්නා ලදී. ලකුණු 215ක ඉල්ලකයක් හඹායෑම සදහා පිටියට පිවිසි කොදෙව් පිලේ පළමු කඩුල්ල පළමු පන්දුවාරයේදීම දවා ගැනීමට ලසිත් මාලිංග සමත්විය.", "URL": "https://sinhala.adaderana.lk/news.php?nid=54991", "Category": null, "Parent URL": null}