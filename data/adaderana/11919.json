{"Source": "Adaderana", "Timestamp": "November 4, 2010 06:52 am", "Headline": "අතරමං වූ ධීවරයින් පිළිබඳ හෝඩුවාවක් නෑ", "News Content": "කාර්මික දෝෂයකට ලක්ව ගාල්ල වරාය ආසන්න මුහුදේ අතරමංව සිටින බව කියූ ධීවර යාත්‍රාව හා ධීවරයින් පිළිබඳ මේ වනතුරු නිසි තොරතුරක් ලැබී නොමැති බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පවසයි. මෙම ධීවරයින් අතරමං වී සිටින බවට තොරතුරු අනාවරණය වූ මුහුඳු සීමාවට මේ වන විට නාවික හමුදාවේ\"ජය සාගර\"නෞකාව ළඟා වෙමින් සිටින බව ද නාවික හමුදා මාධ්‍ය ප්‍රකාශකවරයා සඳහන් කළේය. එසේ වුවද මීට පෙර මෙම ධීවරයින් පිරිස බේරා ගැනීම සඳහා අදාළ ධීවර යාත්‍රාවේ හිමිකරුට උපදෙස් ලබා දුන් බවත්, පසුගිය 19 දා හම්බන්තොට ප්‍රදේශයෙන් ධීවර කටයුතු සඳහා පිටත්ව ගිය මෙම ධීවර යාත්‍රාව ගාල්ල වරායට මුහුඳු සැතපුම් 75ක් දුරකින් තිබෙන බව වාර්තා වී තිබුණු බවත් හෙතෙම සිහිපත් කළේය.", "URL": "https://sinhala.adaderana.lk/news.php?nid=11919", "Category": null, "Parent URL": null}