{"Source": "Adaderana", "Timestamp": "August 1, 2012 04:31 pm", "Headline": "ආණ්ඩුව කාලිංග මාඝවෙලා", "News Content": "කාලිංග මාඝ රජරට විනාශ කළ ආකාරයට වත්මන් රජය ද විභාග ක්‍රමය සම්පූර්ණයෙන් විනාශ කරන බවට විපක්ෂනායක රනිල් වික්‍රමසිංහ මහතා චෝදනා කරයි. නිදහස් අධ්‍යාපන ක්‍රමයේ ඉතාම වැදගත් සංධිස්ථානය වන්නේ විභාග ක්‍රමය බව ඔහු පෙන්වා දෙයි. ඉසෙඩ් ලකුණු ගණනය කළ පැරණි ක්‍රමය අනුව සරසවිවලට තේරි පත්වු ශිෂ්‍ය ශිෂ්‍යාවන්‍ටත් නව ක්‍රමය අනුව තේරි පත්වු ශිෂ්‍ය ශිෂ්‍යාවන්ටත් විශ්වවිද්‍යාලවලට ඇතුළුවීමට අවස්ථාව දිය යුතු බව විපක්ෂනායකවරයා අවධාරණය කරයි. ඉසෙඩ් ලකුණු අර්බුදය හේතුවෙන් අසාධාරණයට ලක්වු සිසුන් පිරිසක් සමග කොළඹ නගරාධිපති නිල නිවසේ පැවැති විශේෂ සාකච්ඡාවකදි රනිල් වික්‍රමසිංහ මහතා මේ අදහස් පළ කළේය. අධ්‍යාපන ක්‍රමයේ හටගෙන ඇති මේ සියලු ප්‍රශ්නවලටත් ඉසෙඩ් ලකුණු අර්බුදයටත් ජනාධිපතිවරයාගේ සිට පහළට සියලුම ඇමතිවරුන්, පළාත් සභා මහ ඇමතිවරුන්, විභාග‍ කොමසාරිස් ඇතුළු සියලු පාර්ශව වගකිව යුතු බවත් මීට සම්බන්ධ වු සියලුදෙනා වහාම එම තනතුරු සහ ධූරවලින් පහකළ යුතු බවත් ඔහු එහිදි වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=26241", "Category": null, "Parent URL": null}