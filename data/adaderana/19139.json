{"Source": "Adaderana", "Timestamp": "October 4, 2011 03:37 pm", "Headline": "පොරොන්දු වූ රුපියල් 2500 සිහිනයක් පමණයි", "News Content": "පොරොන්දු වූ සහන ලබාදීමට අපොහොසත් වූ රජය මෙවර මැතිවරණය ඉලක්ක කර ගනිමින් ද ජනතාවට විවිධ පොරොන්දු ලබාදෙන බවට එක්සත් ජාතික පක්ෂය චෝදනා කරයි. ගෑස් ලැබෙන බවට පවසමින් නව බලාපොරොත්තුවක් ජනතාව පිට පැටවීමට රජය පියවර ගෙන ඇති බව එම පක්ෂයේ මහලේකම් තිස්ස අත්තනායක මහතා සඳහන් කළේය. හුදෙක්ම එය මැතිවරණ වාසි ලබා ගැනීමේ අරමුණින් සිදුකරන ලද ප්‍රකාශයක් බව ද මන්ත්‍රීවරයා පෙන්වාදෙයි. පොරොන්දු වූ රුපියල් 2500 ක වැටුප් වැඩිවීම රාජ්‍ය සේවකයින්ට මේ වන විට සිහිනයක් පමණක් බවට පත්ව ඇති බව තිස්ස අත්තනායක මහතා පවසයි. කොළඹ දී අද(04) පැවති මාධ්‍ය හමුවකට සහභාගීවෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=19139", "Category": null, "Parent URL": null}