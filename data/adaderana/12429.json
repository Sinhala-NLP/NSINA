{"Source": "Adaderana", "Timestamp": "November 27, 2010 11:04 am", "Headline": "කාසල්රී හදිසි වාන් දොරටුව විවෘත කරයි", "News Content": "කාසල්රී ජලාශයේ හදිසි වාන් දොරටුව විවෘත කර තිබේ. ඊයේ(26) රාත්‍රියේ සිට ඇද හැලෙන ධාරානිපාත වර්ෂාව හේතුවෙන් ජලාශය පිටාර මට්ටමට පැමිණීම හදිසි වාන් දොරටුව විවෘත කිරීමට ‍හේතු වූ බව විදුලි බල මණ්ඩලය පවසයි. අද27) අලුයම 3 .30 ට පමණ ජලාශයේ හදිසි වාන් දොරටු විවෘත කර ඇති බව සඳහන්ය. මේ හේතුවෙන් කැලණි ග‍ඟේ ජල මට්ටම තරමක් ඉහළ යා හැකි බව විදුලි බල මණ්ඩලය පවසයි. මේ අතර මාඋස්සා කැලේ ජලාශය ද පිටාර මට්ටමට ආසන්න වී ඇති බව වාර්තා වේ. අද උදෑසන 5 .30න් අවසන් වූ පැය 24 ක කාලය තුළ දිවයිනේ වැඩිම වර්ෂාපතනයක් යාපනය ප්‍රදේශයෙන් වාර්තා වූ බව කාලගුණ විද්‍යා ‍දෙපාර්තමේන්තුව පවසයි. එය මිලිමීටර් 114 . 7කි කටුනායක ප්‍රදේශයට මිලිමීටර් 107 .1 ක වර්ෂාපතනයක් ද කොළඹට මිලිමීටර් 101 . 8 ක ව‍ර්ෂාපතනයක් ද පැවති බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=12429", "Category": null, "Parent URL": null}