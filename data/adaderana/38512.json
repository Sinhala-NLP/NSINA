{"Source": "Adaderana", "Timestamp": "October 31, 2013 05:27 pm", "Headline": "නිදහස් සෞඛ්‍ය සේවාවක් පවත්වාගෙන යෑමට සහ‍යෝගය ලබාදෙන්න ", "News Content": "සෞඛ්‍ය වෘත්තිය සමිති කිහිපයක් හෙට දිනයේ ක්‍රියාත්මක කිරිමට සැලසුම් කර ඇති වැඩ වර්ජනය සම්බන්ධයෙන් සෞඛ්‍ය අමාත්‍යංශය නිවේදනයක් නිකුත් කර තිබේ. වැටුප් වැඩි කිරිම ඇතුළු ඉල්ලිම් කිහිපයක් මුල් කර ගනිමින් හෙද, පරිපූරක, අතුරු වෛද්‍ය සේවය ඇතුලු වෘත්තිය සමිති 16ක් හෙට උදෑසන 7.00 සිට සංකේත වැඩ වර්ජනයක නිරත විමට නියමිතයි. කෙසේ වෙතත් සෞඛ්‍ය අමාත්‍යංශය පෙන්වා දෙන්නේ අදාළ වෘත්තිය සමිති ඉදිරිපත් කළ ඉල්ලිම් ඔවුන් යෝජනා කළ ප්‍රමාණයන් ඉක්මවා යමින් ඉටු කිරිමට පියවර ගෙන ඇති බවයි. සෞඛ්‍ය වෘත්තිකයින් විසින් ඉදිරිපත් කරන ලද ඉල්ලිම් වලට අදාළ නිර්දේශ මේ වන විටත් මුදල් අමාත්‍යංශයට සහ රාජ්‍ය පරිපාලන අමාත්‍යංශයට ඉදිරිපත් කර ඇති බව සෞඛ්‍ය අමාත්‍යංශය පවසයි. එම නිසා රෝගින් පිලිබඳ දැඩි අවධානයක් යොමු කර නිදහස් සෞඛ්‍ය සේවා අඩාල නොවි පවත්වාගෙන යාමට සහයෝගය ලබා දෙන ලෙස සෞඛ්‍ය අමාත්‍යංශය සියලු වෘත්තිය සමිති වලින් ඉල්ලා සිටියි.", "URL": "https://sinhala.adaderana.lk/news.php?nid=38512", "Category": null, "Parent URL": null}