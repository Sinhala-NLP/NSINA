{"Source": "Adaderana", "Timestamp": "March 22, 2014 12:22 pm", "Headline": "ජගත් මහලේකම්ගේ දැක්ම පැහැදිළියි!", "News Content": "ශ්‍රී ලංකාව සහ වගවීමේ ක්‍රියාවලිය සම්බන්ධයෙන් එක්සත් ජාතීන්ගේ මහලේකම්වරයාගේ දැක්ම ඉතා පැහැදිළි බව එක්සත් ජාතීන්ගේ සංවිධානය පවසයි. එක්සත් ජාතීන්ගේ සංවිධානයේ නියෝජ්‍ය ප්‍රකාශක ෆර්හාන් හක් මහතා මෙම අදහස් පළ කර තිබේ. ඒ එක්සත් ජාතීන්ගේ මුලස්ථානයේ පැවති දෛනික මාධ්‍ය හමුවේ දී මාධ්‍යවේදියෙකු නැගු ප්‍රශ්නයකට පිළිතුරු වශයෙනි. මෙහිදී අදහස් දක්වා ඇති ෆර්හාන් හක් මහතා පවසා ඇත්තේ ශ්‍රී ලංකාව සම්බන්ධයෙන් ගෙන ඒමට නියමිත යෝජනාව සම්බන්ධයෙන් ගත යුතු ක්‍රියාමාර්ග පිළිබඳ එක්සත් ජාතීන්ගේ මානව හිමිකම් කවුන්සිලය සහ සාමාජික රටවල් මේවනවිටත් තීරණයක් ගෙන ඇති බවයි. කෙසේ වෙතත් අදාළ වාර්තාව සම්බන්ධයෙන් ඍජු ප්‍රකාශයක් සිදුකිරීම ඔහු ප්‍රතික්ෂේප කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=41983", "Category": null, "Parent URL": null}