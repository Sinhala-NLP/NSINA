{"Source": "Adaderana", "Timestamp": "September 6, 2010 10:21 am", "Headline": "චීන ආධාර යටතේ ඒ-9 ප්‍රතිසංස්කරණ ඇරඹෙයි", "News Content": "යාපනය නුවර\"ඒ-9\"මාර්ගයේ ප්‍රතිසංස්කරණ කටයුතු චීන රජයේ ආධාර ය‍ටතේ සිදුකිරීම සඳහා අවශ්‍ය මූලික අදියරේ කටයුතු මේ වන විට ආරම්භ කර තිබේ. චීනයෙන් ලැබුණු අමෙරිකානු ඩොලර් කෝටි 350ක මුදලින් මෙම ප්‍රතිසංස්කරණ කටයුතු සිදුවන අතර එම කටයුතු සම්බන්ධීකරණය කිරීම සඳහා මෙහෙයුම් කාර්යාල තුනක් ද මේ වන විට පිහිටුවා ඇතැයි සඳහන්ය. එම මාර්ගයේ ප්‍රතිසංස්කරණ කටයුතු ලබන ඔක්තෝම්බර් මාසයේදී සිදුකිරීමට නියමිතය. ඕමන්තයේ සිට යාපනය දක්වා වු සැතපුම් 81ක දුර ප්‍රමාණය මේ යටතේ සම්පූර්ණයෙන්ම ප්‍රතිසංස්කරණය කිරීමට නියමිතව තිබේ.", "URL": "https://sinhala.adaderana.lk/news.php?nid=10667", "Category": null, "Parent URL": null}