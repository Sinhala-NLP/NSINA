{"Source": "Adaderana", "Timestamp": "October 4, 2012 02:20 pm", "Headline": "යළි පදිංචිකරන්නන්ට දෙමළ ජාතික සන්ධානයෙන් ආධාර", "News Content": "යළි පදිංචිකරන ලද ජනතාව සඳහා ආධාර ලබාදීමට ‍දෙමළ ජාතික සන්ධානය වැඩපිළිවෙලක් ආරම්භ කර තිබේ. මේ සඳහා වව්නියාව දිස්ත්‍රික්කයේ ව්‍යාපාරිකයින්ගෙන් සහ ද්‍රවිඩ ජනතාවගෙන් ආධාර ලබාගැනීමේ වැඩසටහනක් ආරම්භ කර ඇති බව සඳහන්ය. සෙට්ටිකුලම මැණික් ෆාම් කඳවු‍රේ සිට අවසන්වරට යළි පදිංචිකරන ලද පවුල් 310 ක් සඳහා මෙලෙස අතවශ්‍ය ද්‍රව්‍ය ලබාදීමට කටයුතු කරන බව දෙමළ ජාතික සන්ධානය පවසයි. වව්නියාව දිස්ත්‍රික්කයේ ජනතාවගෙන් හා ව්‍යාපාරිකයින්ගෙන් දින තුනක කාලයක් මුළුල්ලේ මෙම ද්‍රව්‍ය එක්රැස් කරන බව එම සන්ධානය සඳහන් කරයි.", "URL": "https://sinhala.adaderana.lk/news.php?nid=28005", "Category": null, "Parent URL": null}