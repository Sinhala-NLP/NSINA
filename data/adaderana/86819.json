{"Source": "Adaderana", "Timestamp": "April 3, 2018 11:28 am", "Headline": "අගමැතිට සීනිගම දේවකන්නලව්වක් තියද්දි ධූරයෙන් ඉවත් වෙන්න බලකරන පාගමන අදත් ", "News Content": "ශ්‍රි ලංකා දේශාහිමානි පෙරමුණේ සාමාජිකයන් පිරිසක් අගමැතිවරයාට එරෙහි විශ්වාසභංගය පාරාජය කරන ලෙස ඉල්ලා හික්කඩුව සීනිගම දෙවොල් දේවාලයේදි දේව කනලව්වක් සිදු කර තිබේ. ඉන් අනතුරුව අද(03) උදැසන 10.30ට පමණ මෙම පිරිස රථ පෙළ පාලියකින් පාර්ලිමේනතුව කරා පැමිණීමට සීනිගමින් පිටත් වී ඇති බව ද අද දෙරණ වාර්තාකරු පවසයි. හෙට(04) දිනයේ දී පාර්ලිමෙන්තුව ඉදිරිපිට දි විශ්වාසභංගය පරාජය කරන ලෙස ඉල්ලමින් විරෝධතාවයක නිරතවන බවද එම පෙරමුණේ සභාපති හිටපු දකණු පෙළාත් සභා මන්ත්‍රි පුෂ්පකුමාර ද සොයිසා මහතා වැඩි දුරටත් සඳහන් කළේය. මේ අතර අග්‍රාමාත්‍යවරයාට වහාම සිය ධුරයෙන් ඉල්ලා අස්වන ලෙස බලකරමින් එක්සත් ජාතික නිදහස් පෙරමුණ මහනුවරින් ආරම්භ කළ විරෝධතා පාගමන අද 4 වන දිනටත් ගමන් ආරම්භ කර තිබේ. එක්සත් ජාතික නිදහස් පෙරමුණ සංවිධානය කළ ජන බල අරගල පාගමන අද(03) පෙරවරුවේ යළි ගමන් ආරම්භ කළේ නිට්ටඹුව නගරයෙනි.", "URL": "https://sinhala.adaderana.lk/news.php?nid=86819", "Category": null, "Parent URL": null}