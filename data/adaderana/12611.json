{"Source": "Adaderana", "Timestamp": "December 5, 2010 10:03 am", "Headline": "සැකකරුවා හැඳ සිටි සරමෙන් එල්ලිලා මැරිලාලු-විශේෂ පරීක්ෂණයක්", "News Content": "කුරුණෑගල , මාවතගම පොලිසියේ රැඳවුම් භාරයේ සිටි සැකකරුවෙකු සිය දිවි හානි කර ගෙන තිබේ. ඊයේ පස්වරුවේ හැඳ සිටි සරම යොදා ගනිමින් මෙම සැකකරුවා ගෙල වැළලාගෙන ඇති බව කුරුණෑගල දිසාව භාර ජ්‍යෙෂ්ඨ පොලිස් අධිකාරි වාස් ගුණවර්ධන මහතා ප්‍රකාශ කළේ‍ය. මත්ද්‍රව්‍ය ජාවාරම් සම්බන්ධයෙන් මාවතගම පොලිසිය විසින් මොහු අත්අඩංගුවට ගෙන තිබේ. මෙම සිය දිවි හානි කර ගැනීම සම්බන්ධයෙන් විශේෂ පරීක්ෂණයක් ආරම්භ කර ඇති බව ද වාස් ගුණවර්ධන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=12611", "Category": null, "Parent URL": null}