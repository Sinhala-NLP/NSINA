{"Source": "Adaderana", "Timestamp": "April 18, 2016 08:46 am", "Headline": "දෙතැනක මරණ 2ක්", "News Content": "අනුරාධපුර - පාදෙනිය මාර්ගයේ මැදගම ප්‍රදේශයේදි සිදු වූ රිය අනතුරකින් පුද්ගලයෙකු මියගොස් තිබේ.මෝටර් රථයක් සහ පා පැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පා පැදිකරු ගල්ගමුව රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 68 හැවිරිදි ගල්ගමුව, සියඹලාංගමුව ප්‍රදේශයේ පදිංචිව සිටි පුද්ගලයෙකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අද(18) ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතය.ගල්ගමුව පොලීසිය මේ පිළිබඳ වැඩිදුර විමර්ශන සිදු කරයි. මේ අතර වව්නියාව - මන්නාරම මාර්ගයේ කාලිකෝවිල අසළදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් සහ පාපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පා පැදියේ ගමන් ගත් පුද්ගලයින් දෙදෙනා වව්නියාව රෝහලට ඇතුළත් කිරීමෙන් පසු ඉන් එක් අයෙකු මියගොස් තිබේ.මියගොස් ඇත්තේ 57 හැවිරිදි වව්නියාව, කුමාන්කුලම් ප්‍රදේශයේ පදිංචිව සිටි පුද්ගලයෙකි.අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර ඔහු අද(18) වව්නියාව මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=59263", "Category": null, "Parent URL": null}