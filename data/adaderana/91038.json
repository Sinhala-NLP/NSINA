{"Source": "Adaderana", "Timestamp": "June 18, 2018 08:26 am", "Headline": "දුම්රිය හරස් මාර්ගයක් හරහා ගිය යතුරුපැදිය කෝච්චියේ හැප්පිලා 2ක් මරුට", "News Content": "අපරික්ෂාකාරි ලෙස දුම්රිය හරස් මාර්ගයක් හරහා ධාවනය වූ යතුරුපැදියක් දුම්රියක ගැටීමෙන් එම යතුරුපැදියේ ගමන් කළ පුද්ගලයින් දෙදෙනා මියගොස් තිබේ. කඳාන, පේරලන්ද දුම්රිය හරස් මාර්ගයේදී දුම්රිය පැමිණෙන බවට සංඥා පහන් දැල්වෙමින් තිබියදී අදාළ යතුරුපැදිය දුම්රිය මාර්ගය හරහා ගමන් කර ඇති බව වාර්තා වෙයි. ඊයේ(17) පස්වරුවේ සිදු වූ අනතුරෙන් තුවාල ලැබූවන් රාගම රෝහලට ඇතුළත් කිරිමේදී මියගොස් තිබේ. මියගිය පුද්ගලයින් කැළණිය ගල්බොරැල්ල සහ ගෝනවෙල පට්ටිවෙල ප්‍රදේශයේ පදිංචිව සිටි අය බව කඳාන පොලීසිය සඳහන් කළේය. මේ අතර අම්බලන්ගොඩ, අකුරල ගල්දූව දුම්රිය හරස් මාර්ගයට ආසන්න ප්‍රදේශයකදී පුද්ගලයෙකු දුම්රියට පැන සියදිවි හානිකරගෙන තිබේ. මියගිය පුද්ගලයා වැල්ලවාය ඌව කුඩාඔය ප්‍රදේශයේ පදිංචිව සිටි අයෙකු බව අම්බලන්ගොඩ පොලීසිය සඳහන් කළේය.", "URL": "https://sinhala.adaderana.lk/news.php?nid=91038", "Category": null, "Parent URL": null}