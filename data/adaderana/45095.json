{"Source": "Adaderana", "Timestamp": "August 3, 2014 02:24 pm", "Headline": "අපේක්ෂකයින්ගේ වත්කම් ප්‍රකාශ ඉදිරිපත් කිරීම අනිවාර්යයි ", "News Content": "ඌව පළාත් සභා ඡන්ද විමසීම සඳහා ඉදිරිපත් වන සියලු අපේක්ෂකයින්ගේ වත්කම් ප්‍රකාශන ඉදිරිපත් කිරීම අනිවාර්යය බව මැතිවරණ මහලේකම් කාර්යාලය පවසයි. එම කාර්යාලයේ ප්‍රකාශකයෙකු සඳහන් කළේ නාමයෝජනා බාරදීම සිදුකරන අවස්ථාවේ එම වත්කම් ප්‍රකාශන ඉදිරිපත් කිරීම සිදුකළ හැකි බවයි. ඌව පළාත් සභා ඡන්ද විමසීමට අදාළ නාමයෝජනා බාරගැනීම පසුගිය 30 වන දින ආරම්භ වු අතර එය ලබන 06 වන දින අවසන් වීමට නියමිතය. නාමයෝජනා බාරදීමෙන් අනතුරුව ද අපේක්ෂකයින්ට වත්කම් ප්‍රකාශ ලබාදීමේ හැකියාව පවතින බව මැතිවරණ මහලේකම් කාර්යාලය සඳහන් කළේය. වත්කම් ප්‍රකාශ ඉදිරිපත් නොකරන අපේක්ෂකයින්ගේ මනාප නිකුත් නොකිරීමට කටයුතු කරන බව මැතිවරණ මහලේකම් කාර්යාලය පවසයි.", "URL": "https://sinhala.adaderana.lk/news.php?nid=45095", "Category": null, "Parent URL": null}