{"Source": "Adaderana", "Timestamp": "September 4, 2018 04:19 pm", "Headline": "තේ වත්තේ සෙවූ මැණික්", "News Content": "කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමු ඔයේ අතු ශාඛාවක් අසල විශාල පරිසර හානියක් සිදු කරමින් අනවසරෙන් මැණික් ගැරිමක් සිදු කරන බව නොර්වුඩ් ප්‍රදේශවාසින් කියයි. නොර්වුඩ් පොලිස් වසමට අයත් පොට්රි වතුයායේ සිට කෙසෙල්ගමු ඔයට ජලය ගලා බසිනා ඇළ මාර්ගයක් අසල තේ වතු යායේ විශාල වලක් හාරා එම වල තුළ තිබු මැණික් ඉල්ලම් ගොඩ ගෙන එම ඇළ මාර්ගයටම එම මැනික් ඉල්ලම් සොදා ඇති බව ප්‍රදේශවාසින් පවසයි. නොර්වුඩ් ප්‍රදේශයේම මැණික් ජාවාරම්කරුවන් පිරිසක් මුරකරුවන්ද යොදා ගනිමින් රාත්‍රී කාලයේ මෙම අනවසර මැණික් ගැරිම සිදු කරන බවත්, එම මැණික් ගැරිම සඳහා යන්ත්‍ර සූත්‍ර පවා යොදා ගන්නා බව එම වතුයායේ වතු කම්කරුවන්ද කියා සිටියි. එම අනවසර මැණික් ගැරිම හේතුවෙන් එම ඇළ මාර්ගය අසල විශාල වලක් හාරා ඇති බවත් , මෙම අනවසර මැණික් ගැරිම නිසා විශාල පරිසර හානියක්ද සිදු වි ඇති බව ප්‍රදේශවාසින් පවසයි. මෙම අනවසර මැණික් ගැරිම සම්බන්ධයෙන් අප නොර්වුඩ් පොලිසියේ ස්ථානාධිපති ප්‍රධාන පොලිස් පරික්ෂක කමල් අබේසිරි මහතාගෙන් අප කල විමසුමකට ඔහු කියා සිටියේ, එම වතුයායේ ඇතැම් නිලධාරින්ගේ සහයෝගය මත සිදු කරන මෙම අනවසර මැණික් ගැරීමට සම්බන්ධ සැකකරුවන් කිහිපදෙනෙකු පසුගිය දින කිහිපය තුළ අත්අඩංගුවට ගෙන හැටන් මහෙස්ත්‍රාත් අධිකරණය වෙත ඉදිරිපත් කර දඩ මුදල් අයකර ඇති බවයි. තවදුරටත් එම අනවසර මැණික් ගරන ජාවාරම්කරුවන් අත්අඩංගුවට ගැනිමට කටයුතු කරන බව ද නොර්වුඩ් පොලිසියේ ස්ථානාධිපතිවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=95532", "Category": null, "Parent URL": null}