{"Source": "Adaderana", "Timestamp": "February 6, 2015 04:08 pm", "Headline": "  නාගරික සංවර්ධන අධිකාරියේ මුල් පුටුවට රංජිත් ප්‍රනාන්දු", "News Content": "නාගරික සංවර්ධන අධිකාරියේ නව සභාපතිවරයා ලෙස රංජිත් ප්‍රනාන්දු මහතා පත් කර තිබේ.නාගරික සංවර්ධන , ජල සම්පාදන හා ජලපවාහන අමාත්‍යංශය පවසන්නේ නාගරික සංවර්ධන අධිකාරියේ නව අධ්‍යක්ෂ ජනරාල් වශයෙන් නයන මාවිල්මඩ මහතා පත්කර ඇති බවයි.නාගරික සංවර්ධන අධිකාරීයේ සභාපති වශයෙන් පත්වූ රංජිත් ප්‍රනාන්දු මහතා මීට පෙර ආයතන ගණනාවක තනතුරු හොබවා ඇති බව සඳහන්ය.ජාතික සංවර්ධන බැංකුවේ ප්‍රධාන විධායක නිළධාරීයෙකු ලෙසත් ලෝක බැංකුවේ සහ ආසියානු සංවර්ධන බැංකුවේ විශේෂඥ උපදේශකවරයකු ලෙසත් හෙතෙම කටයුතු කර තිබේ.අධ්‍යක්ෂ ජනරාල්වරයා ලෙස පත්කර ඇති නයන මාවිල්මඩ මහතා ද ආසියානු සංවර්ධන බැංකුවේ මෙන්ම නාගරික සංවර්ධන විශේෂඥයකු ලෙසද කටයුතු කර ඇති බව සදහන්ය.", "URL": "https://sinhala.adaderana.lk/news.php?nid=49183", "Category": null, "Parent URL": null}