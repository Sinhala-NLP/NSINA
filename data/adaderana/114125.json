{"Source": "Adaderana", "Timestamp": "July 14, 2019 06:53 pm", "Headline": "ඉන්දුනීසියාවෙත් ප්‍රබල භූකම්පනයක්", "News Content": "ඉන්දුනීසියාවේ නිරිත දිග ප්‍රදේශයේ ප්‍රබල භූකම්පනයක් සිදුව තිබේ. මලුකු දූපත් ආශ්‍රිත ප්‍රදේශයේ හටගත් භූකම්පනය රිච්ටර් මාපකයේ ඒකක හතයි දශම තුනක ප්‍රබලත්වයක් සටහන් කර ඇති බවයි විදෙස් මාධ්‍ය වාර්තා කළේය. කෙසේවෙතත් භූකම්පන තත්ත්වය හේතුවෙන් සුනාමි අනතුරු ඇගවිමක් සිදුකර නොමැති බව සදහන්. භූකම්පනය නිවෙස්වලට හා ගොඩනැගිලිවලට දැනී තිබුණ ද මේ වන තෙක් සිදුවු හානී පිලිබද තොරතුරු වාර්තා වී නොමැති බව ඉන්දුනීසියානු බලධාරින් සදහන් කළේය.", "URL": "https://sinhala.adaderana.lk/news.php?nid=114125", "Category": null, "Parent URL": null}