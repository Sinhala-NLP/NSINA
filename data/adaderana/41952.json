{"Source": "Adaderana", "Timestamp": "March 21, 2014 08:03 am", "Headline": "රට සල්ලිවලට විදින අයගෙන් ප්‍රවේශම් වෙන්න ", "News Content": "විදේශ සේවා නියුක්ති කාර්යංශයේ නිලධාරින් බව පවසමින් විදෙස් ගතව සිට පැමිණි පුද්ගලයින්ගෙන් මුදල් වංචා කිරිමේ ජාවාරමක් පිළිබඳ තොරතුරු අනාවරණය වී තිබේ. සංවිධානාත්මක කණ්ඩායමක් එවැනි පුද්ගලයින්ගේ නිවෙස් වලට පැමිණ වන්දියක් හිමවීමට ඇති බව පවසා ඒ සඳහා තැන්පතුවක් ලෙස මුදල් හෝ රන් භාණ්ඩ ඉල්ලා සිටින බව වාර්තා වේ. කිසිදු නිලධාරියෙකු එවැනි ආකාරයේ කටයුතු සඳහා නිවෙස් වලට යොමු නොකරන බව විදේශ සේවා නියුක්ති කාර්යංශය අවධාරණය කරයි. සැක කටයුතු පුද්ගලයින් පැමිණියහොත් ඒ පිළිබඳ කාර්යංශයේ දුරකථන අංක 0112 - 864 118ට හෝ ළගම ඇති පොලීසියට දැනුම් දෙන ලෙස කාර්යංශය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41952", "Category": null, "Parent URL": null}