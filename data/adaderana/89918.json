{"Source": "Adaderana", "Timestamp": "May 27, 2018 07:09 pm", "Headline": "ශ්‍රී ලංකන් ගුවන් යානයක ජල බවුසරයක් ගැටෙයි ", "News Content": "කටුනායක බණ්ඩාරනායක ජාත්‍යන්තර ගුවන් තොටුපොළ තුළ නවතා තිබූ ශ්‍රී ලන්කන් ගුවන් සේවයේ යානයක, වතුර රැගෙන පැමිණි බවුසරයක් ගැටීමෙන් අනතුරක් සිදුව තිබේ. ඊයේ (26) අලුයම සිංගප්පූරුව බලා පිටත්ව යාමට නියමිතව තිබූ A320 (4R-ABM)වර්ගයේ ගුවන් යානයක පිටුපස කොටසේ බඳෙහි එම බවුසරට ගැටී ඇති බව සඳහන්ය. අනතුරට හේතුවූ බවුසරයේ රියදුරුගේ වැඩ තහනම් කිරීමට පියවර ගෙන ඇති අතර අනතුර සම්බන්ධයෙන් ශ්‍රී ලන්කන් ගුවන්සේවය විමර්ශනයක් ආරම්භ කර ඇති බව එහි ප්‍රකාශකයෙකු සඳහන් කළේය. යානය මේ වන විට අලුත්වැඩියා කටයුතු සඳහා යොමු කර ඇති බව වාර්තා වේ.", "URL": "https://sinhala.adaderana.lk/news.php?nid=89918", "Category": null, "Parent URL": null}