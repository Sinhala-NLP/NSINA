{"Source": "Adaderana", "Timestamp": "February 8, 2015 09:18 am", "Headline": "අනියම් පෙම මරණයෙන් කෙලවරවෙයි ", "News Content": "ඌරගස්මංහන්දිය, කෑරකැටියවත්ත ප්‍රදේශයේ දී පුද්ගයෙකු තියුණු ආයුධයකින් පහරදී ඝාතනය කර තිබේ.ඊයේ(07) රාත්‍රී මෙම ඝාතනය සිදුව ඇති බව පොලීසිය සඳහන් කළේය.කාන්තාවක සමඟ අදාළ පුද්ගලයා ඇති කරගෙන ගිය අනියම් සම්බන්ධතාවක් මත අදාළ කාන්තාවගේ සැමියා විසින් මෙම ඝාතනය සිදුකර ඇති බව පොලීසිය පැවසුවේය.ඝාතනයට ලක්ව ඇත්තේ 23 හැවිරිදි තරුණයෙකි. සිද්ධියෙන් අදාළ 25 හැවිරිදි කාන්තාව ද තුවාල ලබා ඇල්පිටිය රෝහලට ඇතුළත් කර තිබේ.ඝාතනයට සම්බන්ධ 27 හැවිරිදි සැකකරු අත්අඩංගුවට ගෙන ඇති අතර ඔහු ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=49201", "Category": null, "Parent URL": null}