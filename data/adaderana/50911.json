{"Source": "Adaderana", "Timestamp": "April 26, 2015 04:39 pm", "Headline": "නුවරදීත් ෆුල් ෆේස් තහනමට එරෙහිවෙයි ", "News Content": "සම්පූර්ණයෙන්ම මුහුණ ආවරණය වන ආකාරයේ හිස්වැසුම් හෙවත් ෆුල්ෆේස් හෙල්මට් තහනම් කිරිම් තීරණයට විරෝධය පළ කරමින් යතුරු පැදිකරුවන් පිරිසක් මහනුවරදී උද්ඝෝෂණයක නිරත වී තිබේ. අද දහවල් මහනුවර නගරයේදී මෙම උද්ඝෝෂණය පැවති බව අද දෙරණ වාර්තාකරු සඳහන් කළේය.යතුරුපැදිකරුවන් 300කට ආසන්න පිරිසක් උද්ඝෝෂණය සඳහා එක්වි තිබේ. ඔවුන් විරෝධතා පුවරු ප්‍රදර්ශනය කරමින් විදි පුරා සැරිසැරීම හේතුවෙන් නගරයේ දැඩි රථ වාහන තදබදයක්ද හටගත් බව සඳහන්ය.පැය 2කට ආසන්න කාලයක් උද්ඝෝෂණ ව්‍යපාරයේ නිරතවු යතුරුපැදිකරුවන් පිරිස සදහන් කළේ ෆුල්ෆේස් හෙල්මට් තහනම ක්‍රියාත්මක කිරිමට පියවර ගත හොත් දිගින් දිගටම විරෝධතාවල නිරත න බවයි.", "URL": "https://sinhala.adaderana.lk/news.php?nid=50911", "Category": null, "Parent URL": null}