{"Source": "Adaderana", "Timestamp": "July 12, 2012 10:47 am", "Headline": " පාලිත ප්‍රනාන්දු නීතිපති කිරීමට අවසරයි", "News Content": "ශ්‍රී ලංකා ප්‍රජාතාන්ත්‍රික සමාජවාදී ජනරජයේ නව නීතිපතිවරයා ලෙස පාලිත ප්‍රනාන්දු මහතා පත්කිරීම සඳහා පාර්ලිමේන්තු කාරක සභාවේ අනුමැතිය හිමිව ඇති බව කාරක සභා කමිටු සාමාජික ඒ.එච්.එම් අස්වර් මහතා පවසයි. නීතිපතිවරිය ලෙස මෙතෙක් එම ධූරයේ කටයුතු කළ ඊවා වනසුන්දර මහත්මිය පසුගියදා ශ්‍රේෂ්ඨාධිකරණ විනිසුරුවරියක ලෙස දිවුරුම්දීමත් සමග නීතිපති ධූරය පුරප්පාඩුව පැවැතිණි. පාලිත ප්‍රනාන්දු මහතා මීට පෙරාතුව සොලිස්ටර් ජනරාල්වරයා ලෙස කටයුතු කර ඇති අතර පසුගියදා නීතිපති ධූරය හිස්වීමෙන් පසුව වැඩබලන නීතිපතිවරයා ලෙසද කටයුතු කළේය.", "URL": "https://sinhala.adaderana.lk/news.php?nid=25717", "Category": null, "Parent URL": null}