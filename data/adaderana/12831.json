{"Source": "Adaderana", "Timestamp": "December 14, 2010 08:31 am", "Headline": "2011 ලෝක කුසලානයේ විනිසුරුවරුන් නම් කරයි", "News Content": "2011 වසරේ ලෝක කුසලාන ක්‍රිකට් තරගාවලිය සඳහා විනිසුරුවරුන් සහ තරග තීරක වරුන් මේ වන විට නම් කර තිබේ. විනිසුරුවරුන් 18 දෙනෙකු සහ තරග තීරක වරුන් 5 දෙනෙකු නම් කර ඇති බව වාර්තා වේ. මේ අතරට ශ්‍රී ලංකාව නියෝජනය කරමින් විනිසුරුවරුන් දෙදෙනෙකු සහ තරග තීරකවරුන් දෙදෙනෙකු ඇතුළත්ව සිටියි. විනිසුරු වරුන් අතරට කුමාර් ධර්මසේන සහ අශෝක ද සිල්වා ඇතුළත් වන අතර තීරක වරුන් අතරට රංජන් මඩුගල්ලේ සහ රොෂාන් මහානාම ඇතුළත්ය. ඊට අමතරව බිලී බ්‍රවුඩන්, අලීම්ඩා, ස්ටීව් ඩේව්ස්, බිලී ඩොක්ට්‍රෝව්, මරායිස් එරස්මස්, ඉයන් ගෝල්ඩ්, ඩැරල් හාපර්, ටෝනි හිල්, අශාඩ් රවුෆ්, සයිමන් ටෝෆල්, රුඩ් ට්‍රකර්, ගෲස් ඔක්සන්ෆර්ඩ්, අමේෂ් ෆහීබා, ශවීර් තරපූරේ, රිචඩ් කෙටල්බ්‍රවුඩ්, නයිජල් ලයන් යන විනිසුරුවරුන් ඇතුළත් වේ. ක්‍රිස් බ්‍රවුඩ්, ජෙෆ් ක්‍රෝව්, ඇන්ඩි පේක්‍රොෆ්ට් යන තිදෙනා අනෙක් තරග තීරකවරුන් ලෙස නම් කර තිබේ.", "URL": "https://sinhala.adaderana.lk/news.php?nid=12831", "Category": null, "Parent URL": null}