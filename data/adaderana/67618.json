{"Source": "Adaderana", "Timestamp": "January 2, 2017 01:02 pm", "Headline": "අනතුරින් 1ක් මරු දකියි", "News Content": "නුවර - කොළඹ ප්‍රධාන මාර්ගයේ කෑගල්ල , මොළගොඩ ප්‍රදේශයේ සිදු වූ රිය අනතුරකින් පුද්ගලයෙක් මියගොස් තිබේ.පෞද්ගලික බස් රථයක් සහ ලොරි රථයක් එකිනෙක ගැටීමෙන් එම අනතුර සිදුවී ඇති බව පොලීසිය පැවසුවේය.අනතුරෙන් ලොරි රථයේ රියදුරු එම ස්ථානයේදීම මියගොස් තිබේ.බස් රථයේ ගමන් කළ මගීන් කිහිපදෙනෙකු ද සුළු තුවාල ලබා ඇති බව වාර්තා වේ.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කෑගල්ල පොලීසිය මේ පිළිබද වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=67618", "Category": null, "Parent URL": null}