{"Source": "Adaderana", "Timestamp": "September 19, 2018 10:11 am", "Headline": "වැරදි තැනින් පාර මාරුවෙන්න ගිය 30 ට වැඩ වරදියි", "News Content": "බදුල්ල ආණ්ඩුකාර කාර්යාලය අසළ ඇති උමං මාර්ගය භාවිතා නොකර අනාරක්ෂිත ලෙස එම ස්ථානයෙන් හා ඔරලෝසු කනුව අසලින් පාර මාරුවූ පුද්ගලයන් 30 දෙනෙක් ඊයේ (18) සවස පැය දෙකක මෙහෙයුමකදි නීතියේ රැහැනට හසුකර ගත් බව බදුල්ල පොලිසියේ රථවාහන අංශය පවසයි. ඔවුන් පොලිසියට ගෙන්වා මාර්ග නීති පිළිබදව දැනුවත් කිරීමේ පන්තියකට සහභාගිකරවීමට කටයුතු ක රන අතර එම නිවේදන එම ස්ථානයේම ලබාදුන් බවත් එසේ සහභාගී නොවුවහොත් නඩු පැවරීමට කටයුතු කරන බව බදුල්ල පොලීසිය පවසයි. බදුල්ල මූලස්ථාන ප්‍රධාන පොලිස් පරීක්ෂක එස්. පී.කේ .ගාල්ලගේ මහතාගේ උපදෙස් මත බදුල්ල පොලිසියේ රථවාහන අංශයේ ස්ථානාධිපති උප පොලිස් පරීක්ෂක ජයතුංග මහතාගේ මෙහෙයවීමෙන් මෙම මෙහෙයුම ක්‍රියාත්මක කර තිබිණ.", "URL": "https://sinhala.adaderana.lk/news.php?nid=96317", "Category": null, "Parent URL": null}