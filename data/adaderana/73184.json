{"Source": "Adaderana", "Timestamp": "May 15, 2017 04:40 pm", "Headline": "රජයේ යෝජනාවලිය ශ්‍රේෂ්ඨාධිකරණයට ඉදිපත් කළ යුතුයි", "News Content": "මාල‍ඹේ සයිටම් ආයතනයේ ක්‍රියාකාරීත්වය තුළින් රට තුළ නීර්මාණය වී ඇති අර්බුදය විසඳාලීම සඳහා රජය විසින් ඉදිරිපත් කළ යෝජනාවලිය ශ්‍රේෂ්ඨාධිකරණය වෙත ඉදිරිපත් කළ යුතු බව රජයේ වෛද්‍ය නිලධාරින්ගේ සංගමය ජනාධිපතිවරයාගෙන් ඉල්ලීමක් කරයි. අද (15) පැවති මාධ්‍ය හමුවකට සහභාගී වෙමින් මෙම සංගමය මේ බව කියා සිටියේ ය. අදාළ අමාත්‍යවරුන්ගෙන් ප්‍රමාණවත් පිළිතුරක් නොලැබීම හේතුවෙන් ජනාධිපතිවරයාගෙන් මෙවන් ඉල්ලීමක් සිදු කරන බව ද එම සංගමය පවසයි. මෙම ගැටළුවට විසඳුමක් ලබා දීමට රජයට සති දෙකක කාලයක් ලබා දෙන බවත් එහිදී ද අර්බුදය නිමා නොවුණහොත් එළඹෙන මැයි 29 වන දින දීප ව්‍යාප්ත අඛණ්ඩ වැඩවර්ජනයක් කරා ගමන් කිරීමට අවශ්‍ය තීන්දු තීරණ ගන්නා බවට ද රජයේ වෛද්‍ය නිලධාරීන්ගේ සංගමය අනතුරු ඇඟවයි.", "URL": "https://sinhala.adaderana.lk/news.php?nid=73184", "Category": null, "Parent URL": null}