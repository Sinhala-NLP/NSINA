{"Source": "Adaderana", "Timestamp": "December 22, 2010 10:22 am", "Headline": "රැකියා වියුක්තිය අඩුවෙලාලු", "News Content": "මෙරට රැකියා වියුක්තිය පහත වැටී ඇති බව මුදල් අමාත්‍යාංශයේ වාර්තාවක් මගින් අනාවරණය වී තිබේ. එම වාර්තාවට අනුව 2002 වසර වන විට මෙරට රැකියා වියුක්ති අනුපාතය 8.8% ක් වැනි ඉහළ මට්ටමක පැවතුණ ද 2010 මුල් කාර්තුව අවසන් වන විට එම අනුපාතය 5.4% දක්වා පහත වැටී තිබේ. යුද්ධය අවසන් වීමත් සමග මෙරට තුළ ඇති වූ ආර්ථික සංවර්ධනය මෙරට රැකියා වියුක්තිය පහත වැටීමට ප්‍රධාන හේතුව බව අදාළ වාර්තාවේ සඳහන් වේ. සංචාරක කර්මාන්තය මෙරට තුළ දියුණු වීමත් මහාපරිමාණ සංවර්ධන ව්‍යාපෘති ඇති වීම වැනි කරුණු මෙම රැකියා වියුක්තිය පහත වැටීමට හේතු වී ඇති බව මුදල් අමාත්‍යාංශ වාර්තා පෙන්වා දෙයි.", "URL": "https://sinhala.adaderana.lk/news.php?nid=13017", "Category": null, "Parent URL": null}