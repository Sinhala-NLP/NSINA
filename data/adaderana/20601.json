{"Source": "Adaderana", "Timestamp": "December 11, 2011 10:31 am", "Headline": "බොරු රන් පෙන්නා ලක්ෂයකට විද්ද අය 15 තෙක් රිමාන්ඩ්", "News Content": "ව්‍යාජ රන් කැබලි තොගයක් ලබාදී රුපියල් ලක්ෂයක මුදල් වංචා කිරීමක් සම්බන්ධ චෝදනා මත අත්අඩංගුවට ගත් සැකකරුවන් ලබන 15 ‍වෙනි දින දක්වා රක්ෂිත බන්ධනාගාර ගත කර තිබේ. කැකිරාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව අදාළ නියෝගය ලබාදුන් බව හබරණ පොලිසිය සඳහන් කරයි. මේ අතර නිධන් වලින් ලබාගත් රන් භාණ්ඩ යැයි පවසමින් රන් ආලේපිත ලෝහ කැබලි පෙන්වා මුදල් වංචා කළ සැකකරුවන් සිව් දෙනෙකු අඟුණකොළපැලැස්ස මහේස්ත්‍රාත් අධිකරණය විසින් රක්ෂිත බන්ධනාගාර ගත කර ඇත. මේ අතර කළුතර බෝධිය අසල බස් නැවතුම්පළේ දී කාන්තාවකගේ ගෙල බැඳි රන් මාලයක් සොරකම් කිරීමක් සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාර ගත කිරීමට කළුතර මහේස්ත්‍රාත් අධිකරණය නියෝග කර තිබේ. කළුතර දකුණ පොලිසියේ නිලධාරීන් කණ්ඩායමක් විසින් අත්අඩංගුවට ගත් සැකකරු කළුතර විලේ‍ගොඩ ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=20601", "Category": null, "Parent URL": null}