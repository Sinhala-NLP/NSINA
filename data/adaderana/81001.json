{"Source": "Adaderana", "Timestamp": "December 4, 2017 08:39 am", "Headline": "පහළඔයගම රක්ෂිතයේ කැණීම් කළ 8ක් පොලිස් බාරයට", "News Content": "රිදිමාලියද්ද, පහලඔයගම රක්ෂිත ප්‍රදේශයේ නිධන් වස්තු ලබා ගැනිමේ අරමුණින් කැණිම් සිදු කරමින් සිටි පුද්ගලයින් 08 දෙනෙකු අත්අඩංගුවට ගෙන තිබේ. රිදිමාලියද්ද පොලිස් ස්ථානයේ නිළධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී කැණිම් සිදු කිරිම සඳහා උපයෝගි කර ගන්නා ලද උපකරන රැසක් ද පොලිසිය භාරයට ගෙන තිබේ. සැකකරුවන් බදුරලිය, කඩවත, ආදාඋල්පත සහ රිදිමාලියද්ද යන ප්‍රදේශවල පදිංචිකරුවන් බව සඳහන් වෙයි. අත්අඩංගුවට ගත් සැකකරුවන්(04) අද මහියංගන මහේස්ත්‍රාත් අධිකරණයට ඉදිරිපත් කිරිමට නියමිත අතර රිදිමාලියද්ද පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=81001", "Category": null, "Parent URL": null}