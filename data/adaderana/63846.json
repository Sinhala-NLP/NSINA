{"Source": "Adaderana", "Timestamp": "September 6, 2016 10:09 am", "Headline": " සිව් හැවිරිදි දරුවා අවසන් ගමන් යයි", "News Content": "අම්බලන්තොට - රොටවල මාර්ගයේ රොටවල ප්‍රදේශයේදී සිදුවු අනතුරකින් සිව් හැවිරිදි දරුවෙකු මියගොස් තිබේ.මාර්ගය හරහා ගමන් කරමින් සිටි දරුවෙකු ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු දරුවා වාදුරුප්ප ග්‍රාමීය රෝහලට ඇතුළත් කිරීමේ දී මියගොස් තිබේ.මියගොස් ඇත්තේ රොටවල, මල්පෙත්තාව ප්‍රදේශයේ පදිංචිව සිටි දරුවෙකි.අනතුරට සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර අම්බලන්තොට පොලීසිය වැඩිදුර විමර්ශන සිදුකරයි.මේ අතර කුලියාපිටිය - පන්නල මාර්ගයේ ඇලබඩගම ප්‍රදේශයේ දී සිදුව සිදුවු රිය අනතුරකින් 07 හැවිරිදි දැරියක මියගොස් තිබේ.දැරියන් දෙදෙනෙකු පදිකමාරුව හරහා ගමන් කරමින් සිටිය දී ඔවුන් යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබු දැරියන් දෙදෙනා කුලියාපිටිය රෝහලට ඇතුළත් කිරීමේ දී ඉන් එක් දැරියක මියගොස් තිබේ.අනතුරට සම්බන්ධ යතුරුපැදිකරු අත්අඩංගුවට ගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=63846", "Category": null, "Parent URL": null}