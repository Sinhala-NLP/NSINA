{"Source": "Adaderana", "Timestamp": "May 1, 2017 12:47 pm", "Headline": "සූර්ය විදුලි බලාගාර ඉදිකරන්න යයි", "News Content": "සූර්යබල සංග්‍රාමය යටතේ නිවෙස්වල වහල මත සූර්ය විදුලි බලාගාර ඉදිකරදීමේ වැඩපිළිවෙළක් ක්‍රියාත්මක කරන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.අමාත්‍යවරයා සඳහන් කළේ පවතින වියළි කාලගුණික තත්ත්වය හමුවේ මෙගාවොට් 25ක විදුලි ප්‍රමාණයක් ඉතිරි කර ගැනීමට ජනතා සහය අපේක්ෂා කරන බවයි.ඒ අනුව වායු සමීකරණ යන්ත්‍ර සෙල්සියස් අංශක 26 ක සීමාව යටතේ පවත්වාගෙන යාමට චක්‍රලේඛයක් නිකුත් කරන බව අමාත්‍ය රංජිත් සියඹලාපිටිය මහතා සඳහන් කළේය.විදුලිය අරපිරිමැස්මෙන් භාවිත කරන පුද්ගලයින් දිරිගැන්වීම සඳහා වැඩසටහනක් ක්‍රියාත්මක කරන බවද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=72683", "Category": null, "Parent URL": null}