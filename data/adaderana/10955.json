{"Source": "Adaderana", "Timestamp": "September 19, 2010 10:01 am", "Headline": "ජනපති කොමිසම අද පරන්තන් හා පුනරීන් හිදී", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසම අද පරන්තන්, පුනරීන් හා කඩ්ඩාවලෙයි යන ප්‍රදේශ වල රැස්වීමට නියමිතව තිබේ. ඊයේ කිලිනොච්චියේ කරච්චි ප්‍රාදේශීය ලේකම් කාර්යාලයේ දී රැස්වූ එම කොමිසම හෙට දිනයේ දී මුලතිවු හි දී රැස්වීමට නියමිත බව සඳහන්ය. ඊයේ දිනයේ දී මෙම කොමිසම හමුවේ කිලිනොච්චියේ වැසියන් 300 ක් පමණ සාක්ෂි ලබාදීම සඳහා පැමිණ තිබේ. ඔවුන්ගේ ගැටලු රැසකටම කොමිසම් සභාව විසින්ම විසඳුම් ලබාදී ඇති බව වාර්තා වේ. අනෙක් ගැටලු සම්බන්ධයෙන් වූ වාර්තාව කොළඹට රැගෙන යන බව උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසමේ සභාපති හිටපු අගවිනිසුරු සී.ආර්. ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=10955", "Category": null, "Parent URL": null}