{"Source": "Adaderana", "Timestamp": "May 16, 2017 01:05 pm", "Headline": "නිධන් ගන්න ගිය 8ක් අල්ලයි", "News Content": "උඩුදුම්බර, තැඹිලිහින්න ප්‍රදේශයේ නිධන් ගැනීමේ අරමුණින් කැනීම් කටයුතු සිදු කරමින් සිටි පුද්ගලයින් 8 දෙනෙකු අත්අඩංගුවට ගෙන තිබේ.උඩුදුම්බර පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව වර්තාවේ.එහිදී කැනීම් කටයුතු සඳහා උපයෝගී කර ගත් උපකරණද පොලීසිය බාරයට ගෙන තිබේ. සැකකරුවන් හුන්නස්ගිරිය,තෙල්දෙණිය, මැණික්හින්න සහ දිගන යන ප්‍රදේශවල පදිංචිකරුවන් වන අතර ඔවුන් අද(16) තෙල්දෙණිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=73216", "Category": null, "Parent URL": null}