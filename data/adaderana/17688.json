{"Source": "Adaderana", "Timestamp": "July 28, 2011 11:16 am", "Headline": "තැඹිලියාය රිය අනතුරකින් එක් අයෙක් මරුට", "News Content": "කෑගල්ල -අවිස්‍සාවේල්ල ප්‍රධාන මාර්ගයේ තැඹිලියාය ප්‍රදේශයේ සිදු වූ රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ. ලොරි රථයක් සහ ත්‍රිරෝද රථයක් එකිනෙක ගැටීමෙන් මෙම අනතුර සිදු වී ඇති බව පොලිසිය සඳහන් කරයි. අනතුරින් මිය ගොස් ඇත්තේ බලංගොඩ, පින්නවල ප්‍රදේශයේ පදිංචි 60 හැවිරිදි පුද්ගලයෙකි. අනතුරින් තුවාල ලැබූවන් අතර වයස අවුරුදු 4ක දැරියක් ද වන අතර ඔවුන් කොළඹ ජාතික රෝහලට ඇතුළත් කර තිබේ. සිද්ධිය සම්බන්ධයෙන් ත්‍රිරෝද රථයේ රියදුරු අත්අඩංගුවට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=17688", "Category": null, "Parent URL": null}