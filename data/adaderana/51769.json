{"Source": "Adaderana", "Timestamp": "June 4, 2015 09:45 am", "Headline": "අත්බෑගයට තට්ටු කළ ලාංකිකයා අරාබියේදී දැලේ", "News Content": "කාන්තාවකගේ අත් බෑගයේ තිබූ මුදල් සොරකම් කිරීමේ චෝදනාවකට ශ්‍රී ලාංකිකයෙකු එක්සත් අරාබි එමීර් රාජ්‍යයේදී අත්අඩංගුවට ගෙන තිබේ.එක්සත් අරාබි එමීර් රාජ්‍යයේ ආයතනයක පිරිසිදු කිරිමේ සේවකයෙකු ලෙස කටයුතු කළ පුද්ගලයෙකු මෙලෙස අත්අඩංගුවට ගෙන ඇති බව එරට මාධ්‍ය වාර්තා කරයි.එම කාන්තාවගේ අත් බෑගයේ තිබූ ඩිරාම් හා ඩොලර් තොගයක් අදාළ සැකකරු විසින් සොරකම් කර ඇති අතර එහි වටිනාකම රුපියල් එක්ලක්ෂ පනස්දහසකට අධික බව සඳහන්ය.පසුගිය අප්‍රේල් මස 06 වන දින සිදුවූ බව කියන අදාළ සොරකම සම්බන්ධයෙන් සී.සී.ටී.වී කැමරා දර්ශන වලට අනුව සැකකරු අත්අඩංගුවට ගෙන තිබේ.අදාළ සැකකරු සම්බන්ධයෙන් එරට අධිකරණය ජූනි මස 10 වන දින තීන්දුව ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=51769", "Category": null, "Parent URL": null}