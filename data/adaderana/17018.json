{"Source": "Adaderana", "Timestamp": "June 26, 2011 11:38 am", "Headline": "ත්‍රීරෝද රිය පෙරළෙයි-අයෙක් මරුට", "News Content": "හපුතලේ , ගිනිගත්හේන මාර්ගයේ හල්දුම්මුල්ල ප්‍රදේශයේ දී ත්‍රිරෝද රථයක් ප්‍රපාතයට පෙරළීමෙන් සිදු වූ අනතුරකින් පුද්ගලයෙකු මිය ගොස් තිබේ. අද අලුයම මෙම අනතුර සිදු වී ඇති බව හපුතලේ පොලිසිය ප්‍රකාශ කරයි. ත්‍රිරෝද රථය අඩි සියයක පමණ ප්‍රපාතයකට පෙරළීම හේතුවෙන් මෙම අනතුර සිදු වී තිබේ. අනතුර සිදුවන අවස්ථාවේ දී ත්‍රිරෝද රථයෙහි රියදුරු පමණක් සිට ඇති අතර අනතුර සම්බන්ධයෙන් හපුතලේ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17018", "Category": null, "Parent URL": null}