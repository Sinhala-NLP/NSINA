{"Source": "Adaderana", "Timestamp": "February 10, 2010 05:13 pm", "Headline": "නිධන් හොරු බේරන්න ජේලර්ට අල්ලස්", "News Content": "නිධන් හොරුන්ගෙන් 1,50,000 ක අල්ලසක් ලබා ගත් බව කියන බන්ධනාගාර ජේලර්වරයෙක් පෙබරවාරි මස 22 වන දින දක්වා රිමාන්ඩ් බාරයේ තබන ලෙස අනුරාධපුර ප්‍රධාන මහේස්ත්‍රාත් දර්ශිකා විමලසිරි මෙනවිය නියෝග කර තිබේ. නිධන් වස්තු සොරකම් කිරීමේ චෝදනාවක් සම්බන්ධයෙන් වරදකරුවන් වී බන්ධනාගාර ගතව සිටි පුද්ගලයින් තිදෙනෙකු නිදහස් කර හැරීමට යයි පවසා මෙම ජේලර්වරයා විසින් අල්ලස් ලබා ගෙන ඇතැයි සඳහන් වේ. අනුරාධපුර ගුවන්තොටුපළ පාර පදිංචිකරුවෙකු වූ සැකකරු අනුරාධපුර බන්ධනාගාරයට අනුයුක්තව සේවය කර තිබේ. අදාල ජේලර්වරයා 22 වන දින කොළඹ ප්‍රධාන මහේස්ත්‍රාත්වරයා වෙත ඉදිරිපත් කරන ලෙසද අද ලබා දුන් තීන්දුවේ සඳහන්ව ඇති බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=6606", "Category": null, "Parent URL": null}