{"Source": "Adaderana", "Timestamp": "June 28, 2010 12:55 pm", "Headline": "යළි පදිංචි කිරීම් කඩිනම් කිරීමට හමුදා බලඇණි 5 ක්", "News Content": "මුලතිව් දිස්ත්‍රික්කයේ යළි පදිංචි කරවීමේ කටයුතු කඩිනම් කිරීම සඳහා බිම්බෝම්බ ඉවත් කිරීමට‍ නවීන යන්ත්‍ර සූත්‍ර සහ හමුදා බලඇණි පහක් යොදවා ඇති බව ආරක්ෂක අංශ පවසයි. එම දිස්ත්‍රික්කයේ 65%ක පමණ බිම්බෝම්බ ඉවත් කිරීමේ කටයුතු මේ වන විට අවසන් කර තිබේ. මුලතිව් දිස්ත්‍රික්කයේ තවත් පුද්ගලයන් 30,000ක් පමණ යළි පදිංචි කරවීමට නියමිතය. මේ වන විට වැසියන් 22,000ක් පමණ යළි පදිංචි කොට ඇති බව ආරක්ෂක අංශ සඳහන් කරයි. ඉදිරි මාස තුන ඇතුළත එම දිස්ත්‍රික්කයේ සියලු වැසියන් යළි පදිංචි කර අවසන් කිරීමට හැකි වනු ඇති බව මුලතිව් ප්‍රදේශයේ පැවති මාධ්‍ය හමුවකදී ආරක්ෂක අංශ ප්‍රධානීන් කියා සිටියේය.", "URL": "https://sinhala.adaderana.lk/news.php?nid=9260", "Category": null, "Parent URL": null}