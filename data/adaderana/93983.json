{"Source": "Adaderana", "Timestamp": "August 7, 2018 01:04 pm", "Headline": "දේශපාලනය බෝවෙන ලෙඩක් නෙමෙයි", "News Content": "මැතිවරණය කල් දැමිම වැරදි ක්‍රියාවක් බව මැතිවරණ කොමිසමේ සභාපති මහින්ද දේශප්‍රිය මහතා පවසයි. කොළඹ පැවැති උත්සවයකට එක්වෙමින් ඔහු මේ බව ප්‍රකාශ කළේය. පවතින මැතිවරණ ක්‍රමය ජනාධිපති, අගමැති, කථානායක, සහ මැති ඇමතිවරුන් විසින් පාර්ලිමේන්තුවේ සම්මත කර ගත් එකක් බවද ඒ මහතා පැවසීය. මෙම ගැටළු සම්බන්ධයෙන් සමාජයේ කතා කළ යුතු බවත් දේශපාලනයට බිය විය යුතු නොමැති බවත් පවසමින් ඒ මහතා ප්‍රකාශ කළේ දේශපාලනය බෝවෙන ලෙඩක් හො වෙනත් භායානක බිය විය යුතු දෙයක් නොවන බවය. කොළඹ දිස්ත්‍රික්කයේ පළාත් පාලන ආයතන සඳහා තේරී පත්වු කාන්තා නියෝජිතවරියන් සඳහා සංවිධාන කළ වැඩමුළුවක් ඊයේ (06) කොළඹදි පැවැත්වුනේ මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙනි.", "URL": "https://sinhala.adaderana.lk/news.php?nid=93983", "Category": null, "Parent URL": null}