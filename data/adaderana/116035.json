{"Source": "Adaderana", "Timestamp": "August 8, 2019 07:50 am", "Headline": "නීති විරෝධීව මාළු අල්ලපු අයෙක් නාවික හමුදා බාරයට", "News Content": "මුලතිව්, නයාරු මුහුදු ප්‍රදේශයට ඔබ්බෙන් වූ මුහුදු ප්‍රදේශයේදී නීති විරෝධී ලෙස මසුන් ඇල්ලූ නාවික හමුදා බාරයට ගෙන තිබේ. නැගෙනහිර නාවික විධානයට අයත් වේග ප්‍රහාරක මුර යාත්‍රාවක් විසින් නයාරු මුහුදු ප්‍රදේශයට ඔබ්බෙන් වූ මුහුදු ප්‍රදේශයේ සිදු කළ මුර සංචාරයක් අතරතුරදී නීති විරෝධී ලෙස විදුලි පහන් ආලෝකය භාවිතා කර මසුන් ඇල්ලීම හේතුවෙන් මෙම පුද්ගලයා නාවික හමුදා බාරයට ගෙන ඇත. අදාළ සැකකරු තල්අඩිය ප්‍රදේශයේ පදිංචිකරුවෙකු බව හඳුනාගෙන ඇති බව නාවික හමුදාව පවසයි. එහිදී, ධීවර කටයුතු සඳහා යොදා ගත් ඩිංගි යාත්‍රාවක්, පිටත දහන යන්ත්‍රයක්, විදුලි බල්බ 05 ක් සහ ජෙනරේටර් 01 ක් නාවික හමුදා බාරයට ගෙන ඇත. නාවික හමුදා බාරයට පත් පුද්ගලයා, ධීවර යාත්‍රාව, පිටත දහන යන්ත්‍රය, විදුලි බල්බ, ජෙනරේටරය සහ අනෙකුත් ධීවර ආම්පන්න මුලතිව්, සහකාර ධීවර අධ්‍යක්‍ෂක කාර්යාලය වෙත භාරදිමට කටයුතු කළ බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=116035", "Category": null, "Parent URL": null}