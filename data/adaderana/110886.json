{"Source": "Adaderana", "Timestamp": "May 29, 2019 09:50 am", "Headline": "බෝර 12ක් සහ උණ්ඩ සමඟ පොලිස් නිලධාරියෙකු අත්අඩංගුවට", "News Content": "බලපත්‍ර රහිත බෝර 12 වර්ගයේ ගිනි අවියක් හා ජීව උණ්ඩ 4ක් සමඟ පොලිස් නිලධාරියෙකු පැලවත්ත ප්‍රදේශයේ දී අත්අඩංගුවට ගෙන ඇත. මෙසේ අත්අඩංගුවට පත්ව ඇත්තේ මීගහතැන්න පොලිස් වසමේ පදිංචි පොලිස් කොස්තාපල්වරයෙකු වන අතර, එම ගිනි අවිය බෙල්ජියමේ නිෂ්පාදිත එකක් බවත් සැකකරු සතුන් දඩයම් කිරීමට මෙය භාවිතා කර ඇති බවත් පොලීසිය පවසයි. ඊයේ (28) දින මොහු උසාවියට ඉදිරිපත් කර ඇත. මීගහතැන්න පොලීසය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=110886", "Category": null, "Parent URL": null}