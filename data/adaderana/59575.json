{"Source": "Adaderana", "Timestamp": "April 27, 2016 04:26 pm", "Headline": "නෝර්වේ රජයෙනුත් මත්ස්‍ය ආයෝජනයට අවස්ථාව", "News Content": "ශ්‍රී ලංකාවේ මත්ස්‍ය වෙළෙඳපොළට අදාළ ආයෝජනයන්ට සිය රට තුළ ඉඩ ලබාදෙන බව නෝර්වේ රාජ්‍ය දැනුම් දී තිබේ.ශ්‍රී ලංකාවේ නෝර්වේ තානාපති පවසා ඇත්තේ යුරෝපා සංගමය විසින් මත්ස්‍ය අපනයනය තහනම් කරමින් මෙරටට පනවා තිබු තහංචි ඉවත් කිරීමත් සමග නෝර්වේ රාජ්‍ය මෙම තීරණය ගෙන ඇති බවයි.අද(27) පෙරවරුවේ මුදල් අමාත්‍ය රවී කරුණානායක මහතා සමග මුදල් අමාත්‍යාංශයේ පැවති හමුවකදී ශ්‍රී ලංකාවේ නෝර්වේ තානාපතිවරයා මේ බව ප්‍රකාශ කර තිබේ.ශ්‍රී ලංකාව සහ නෝර්වේ රාජ්‍ය අතර වෙළෙඳ සහ වාණිජ කටයුතු වර්ධනය කරගැනීම සඳහා උපරිමයෙන් ක්‍රියාකරන බව එහිදී ඔහු සඳහන් කර ඇත. එමෙන්ම ශ්‍රී ලංකාව තුළ පවතින යහපත් දේශපාලන ප්‍රවණතාවය හමුවේ විදේශ ආයෝජන තව තවත් ශක්තිමත් වනු ඇති බව නෝර්වේ තානාපතිවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=59575", "Category": null, "Parent URL": null}