{"Source": "Adaderana", "Timestamp": "October 4, 2017 09:52 am", "Headline": " අපරාධ රැසකට සම්බන්ධ සැකකරුවෙක් අල්ලයි", "News Content": "අපරාධ රැසකට සම්බන්ධ සැකකරුවෙකු අඟුලාන ප්‍රදේශයේදී අත්අඩංගුවට ගෙන තිබේ.හෙරොයින් ළඟ තබාගෙන සිටීමේ වරදකට මොරටුව අධිකරණයට ඉදිරිපත් කළ පුද්ගලයෙකුගෙන් කරන ලද වැඩිදුර ප්‍රශ්නකිරීම්වලදී ප්‍රදේශ කිහිපයකදී සිදුකළ සොරකම් පිළිබඳව ද තොරතුරු අනාවරණය වූ බව පොලීසිය පැවසුවේය.සැකකරු සතුව තිබී රන් ආභරණ, පරිගණක, ජංගම දුරකථන ඇතුළු ඉලෙක්ට්‍රොනික උපකරණ කිහිපයක් සෙයාගෙන ඇති බව සඳහන්ය.අත්අඩංගුවට ගෙන ඇත්තේ රත්මලාන ප්‍රදේශයේ පදිංචි 34 හැවිදිරි අයෙකු වන අතර අගුලාන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78322", "Category": null, "Parent URL": null}