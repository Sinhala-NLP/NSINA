{"Source": "Adaderana", "Timestamp": "May 1, 2016 09:13 am", "Headline": "සැමියා බිරිය ඝාතනය කරයි", "News Content": "තම බිරිඳගේ ගෙළ සිරකර ඝාතනය කළ බව කියන ස්වාමි පුරුෂයෙකු වත්තේගම ප්‍රදේශයේ දී අත්අඩංගුවට ගෙන තිබේ.බහින්බස්වීමක් දුරදිග යාමෙන් ඇති වු ආරවුලක් මත අදාළ පුද්ගලයා තම බිරිඳගේ ගෙළ සිරකර ඇති බව පොලීසිය පවසයි.එහිදී අසාද්‍ය තත්ත්වයේ පසු වු කාන්තාව කටුගස්තොට රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ වත්තේගම පොල්ගොල්ල, පුස්සාවත්ත ප්‍රදේශයේ පදිංචිව සිටි 24 හැවිරිදි කාන්තාවකි. සිද්ධියට අදාළව අත්අඩංගුවට ගත් සැමියා තෙල්දෙණිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වත්තේගම පොලීසිය මේ සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=59685", "Category": null, "Parent URL": null}