{"Source": "Adaderana", "Timestamp": "October 3, 2014 04:13 pm", "Headline": "ශාන්ත අන්තෝනි ආදි සිසු විරු පුතුන් ඇගයීමක්", "News Content": "ශ්‍රී ලංකා යුද හමුදාවේ සේවයේ නියුතුව මේජර් ජනරල් තනතුරු දරන මහනුවර ශාන්ත අන්තෝනි විද්‍යාලයේ ආදි සිසුන් 5 දෙනෙකු වෙනුවෙන් පිළිගැනීමේ උත්සවයක් විද්‍යාලයේදී පැවත්විණි. විද්‍යාලයේ සිසුන් ලෙස රටේ පැවති තිස් අවුරුදු ත්‍රස්තවාදී ගැටුම් නිමාකරලීමට ඔවුන් දැක්වූ දායකත්වය අගය කිරීමද මෙම උත්සවය සංවිධානය කිරීමේ අරමුණක් විය. මේජර් ජනරල් එස්.ඩබ්.එල් දළුගල,මේජර් ජනරල් එම්.ඒ.එම් ඩයස්, මේජර් ජනරල් කේ.එම්.යූ විජේරත්න,මේජර් ජනරල් කේ.සී ගුණවර්ධන,මේජර් ජනරල් පී.ඩබ්.බී ජයසුන්දර යන පස් දෙනා මෙහිදී ඇගයීමට ලක්විය. ශාන්ත අන්තෝනි විද්‍යාලයේ විදුහල්පති ගරු හෙන්රි බර්නාඩ් විජේරත්න පියතුමන්ගේ ප්‍රධානත්වයෙන් පැවති මෙම පිළිගැනීමේ උත්සවයට ඥාති,හිතමිත්‍රාදීන් ඇතුළු බොහෝ පිරිසක් එක්ව සිටියහ.", "URL": "https://sinhala.adaderana.lk/news.php?nid=46490", "Category": null, "Parent URL": null}