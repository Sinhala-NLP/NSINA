{"Source": "Adaderana", "Timestamp": "June 20, 2011 09:49 am", "Headline": "මැතිවරණ ප්‍රචණ්ඩ ක්‍රියා වෙනුවෙන් පොලිස් පැමිණිලි අංශයක්", "News Content": "මැතිවරණ ප්‍රචණ්ඩ ක්‍රියා පිළිබඳ ලැබෙන පැමිණිලි පිළිබඳ කඩිනම් ක්‍රියාමාර්ග ගැනීම සඳහා පොලිස් පැමිණිලි අංශයක් ස්ථාපිත කිරීමට මැතිවරණ කොමසාරිස් මහින්ද දේශප්‍රිය මහතා තීරණය කර තිබේ. ඒ අනුව එම පැමිණිලි අංශය අද(20) සිට සිය කටයුතු ආරම්භ කිරීමට නියමිතය. ජ්‍යෙෂ්ඨ පොලිස් අධිකාරීවරයෙකු යටතේ මෙම පැමිණිලි අංශය ක්‍රියාත්මක වේ. ඕනෑම ප්‍රදේශයක සිදුවන මැතිවරණ ප්‍රචණ්ඩ ක්‍රියා සම්බන්ධයෙන් පැමිණිලි ලැබු වහා අදාළ පොලිස් ස්ථාන සම්බන්ධ කරමින් ඒ පිළිබඳ කඩිනම් ක්‍රියාමාර්ග ගැනීම මෙහි අරමුණය. මැතිවරණය අවසන් වන තෙක් පැමිණිලි අංශය ක්‍රියාත්මක වන බව මැතිවරණ මහලේකම් කාර්යාලය සඳහන් කරනු ලැබීය.", "URL": "https://sinhala.adaderana.lk/news.php?nid=16876", "Category": null, "Parent URL": null}