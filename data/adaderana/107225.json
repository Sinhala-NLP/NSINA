{"Source": "Adaderana", "Timestamp": "April 2, 2019 03:40 pm", "Headline": "“රොටුඹ අමිල“ සහ “ජංගා“ අප්‍රේල් 11 දක්වා යළි රිමාන්ඩ්", "News Content": "අමිල සම්පත් රත්නායක හෙවත් රොටුඹ අමිල අද(02) දින නැවත මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරු එළඹෙන 11 දක්වා යළි රක්ෂිත බන්ධනාගාර ගත කිරීමට මොරවක මහේස්ත්‍රාත් ශෂිකා මිතුනාරච්චි මෙනවිය නියෝග කළාය. පසුගිය 2018 10.27 දින මාතර රොටුඹ ප්‍රදේශයේ දී නාලක පුෂ්ප කුමාර යන ව්‍යාපාරිකයා සහ ජාසිංකන්දගේ නිලංග සඳරුවන් යන ඔහුගේ සහායකයා රොටුඹ ප්‍රදේශය වෙළඳසල තුළදී ටී-56 ගිනි අවියකින් වෙඩි තබා ඝාතනය කිරීමට තැත් කිරීමේ වරදට ඔහුව මෙලෙස රක්ෂිත බන්ධනාගාර ගත කළේය. මෙම අපරාධය ඩුබායි සිට මෙහෙයු බවට දුරකතන විශ්ලේෂණ වාර්තා බුද්ධි තොරතුරු සහ විමර්ශනවලදී අනාවරණය වි තිබීම හේතුවෙන් ඔහු ප්‍රධාන සැකකරුවෙක් බවට පත්ව තිබිණි. පසුගිය දා ලංකාවට පැමිණි කන්ජිපානි ඉම්රාන් සමඟ මෙරටට පිටුවහල් කෙරුණු අමිල සම්පත්ගෙන් පැය 14 කට ආසන්න කාලයක් අපරාධ පරීක්ෂණ දෙපාර්තමේන්තු නිලධාරීන් විසින් ප්‍රශ්න කරනු ලැබීමෙන් අනතුරුව රොටුඹ පොලිස් ස්ථානය වෙත රැගෙන එනු ලැබීය. පසුගිය මාර්තු 29 වන දින මොරවක මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව අද දින දක්වා රක්ෂිත බන්ධනාගාර ගත කිරීමට මොරවක මහේස්ත්‍රාත් ශෂිකා මිතුනාරච්චි මෙනෙවිය නියෝග කළේය. මේ අතර කටුනායක ගුවන් තොටුපළේදී අත්අඩංගුවට ගැනුණු අනුෂ්ක කව්ෂාල් හෙවත් ජංගා ලබන 11 වන දා දක්වා යළි රක්ෂිත බන්ධනාගාරගත කර ඇති බව අද දෙරණ වාරතාකරු පවසයි.", "URL": "https://sinhala.adaderana.lk/news.php?nid=107225", "Category": null, "Parent URL": null}