{"Source": "Adaderana", "Timestamp": "May 12, 2018 09:09 pm", "Headline": "කඹ ඇදිල්ලක් නිසා නෝර්ටන්බ්‍රිජ් උප තැපැල් කාර්යාලයට වෙන්න යන දේ මෙන්න", "News Content": "පුද්ගලික දේශපාලන වාසි ලබා ගැනිම සදහා අඹගමුව ප්‍රාද්ශය සභාවේ සභාපති හා උප සභාපති අතර කරන කඹ ඇදිල්ලක් නිසා 1940 දශකයේ පමණ සිට නෝර්ටන්බ්‍රිජ් නගරයේ පැවති උප තැපැල් කාර්යාලය ප්‍රදේශයට අහිමිවීමට යන බවට ප්‍රදේශවාසින් චෝදනා කරති. නුවරඑළිය දිස්ත්‍රික්කයේ අඹගමුව ප්‍රාදේශීය සභා බල ප්‍රදේශයට අයත් නෝර්ටන් බ්‍රිජ් හේවත් විදුලිපුර නගරය යනු විමලසුරෙන්ද්‍ර ජල විදුලි බලාගාරය ඉදිකෙරෙන කාලවකවානුවේ නිර්මානය වු නගරයකි.ගම්මාන හා තේවතු කිපයක් මධ්‍යයේ පිහිටි මෙම උප නගරය හැටන් ප්‍රධාන නගරයේ සිට කිලෝමිටර් 19 ක් පමණ හා ගිනිගත්හේන නගරයේ සිට කිලෝමිටර් 15 ක් පමණ වු දුරකින් පිහිටි ප්‍රදේශයකි. 40 දශකයේ පමණ සිට ක්‍රියාත්මක වෙමින් පවතින අවස්ථා කිපයකදි උප තැපැල් ස්ථානාධිපතිවරුන් යටතේ පවත්වාගෙන ගිය විදුලිපුර උප තැපල්කාර්යාලය අදටද කූලි ගොඩනැගිල්ලක පවත්වාගෙන යන අතර පවුල් 4000 ක් පමණ ප්‍රතිලාභ ලබන වැඩිහිටියන් 250 ක් පමණ වැඩිහිටි දිමණා ලබාගැනිම සදහා පැමිණෙන, මාසිකව විදුලි බිල්පත් ගෙවිම,විභාග ගාස්තු ගෙවිම ඇතුළු තැපැල් කාර්යාලයකින් ලබාගන්නා වු සේවය නෝර්ටන්,ටැප්ලෝ,අට්ලිස්,ලොනැක්,ඇබර්ඩින්,ඇඩිට්,විසලසුරේන්ද්‍රගම, බඹරගල,ආතඩි වත්ත,අක්කර වත්ත,අම්බදෙකර වත්ත,අලුඔය, කෙහෙල්ගමුව ක්න්ද යන ගම්මාන හා තේවතු වල පදිංචි කරුවෝ ලබාගනිමින් සිටිති. දැනට පුද්ගලික ස්ථානයක උප තැපල් ස්ථානාධීපතිනිය විසින් තම වැටුපෙන් කුලි මුදල් ගෙවා පවත්වාගෙන යන මෙම උප තැපල් කාර්යාල ගොඩනැල්ල අයිතිකරුවන් විසින් නැවත ඉල්ල සිටින නිසා උප තැපල් කාර්යාලය පවත්වාගෙන යාමට ස්ථානයක් නොමැති වීමේ ගැටළුවවක් උද්ගතව තිබේ.එම නිසා ප්‍රදේශවාසින් විසින් නෝර්ටන් නගරයේ පිහිටි බහුකාර්ය ගොඩනැගිල්ලේ වසා දමා තිබෙන කාමරයක තැපල් කාර්යාලය පවත්වාගෙන යාමට අවස්ථාව ලබා දෙන මෙන් ඉල්ලීමක් කර තිබේ. ඉල්ළිමට ප්‍රතිචාර දක්වමින් එම ගොඩනැගීල්ල අඹගමුව ප්‍රාදේශිය ලේකම් වරයා සතු බව අඹගමුව ප්‍රාදේශිය සභාව විසින් පැවසු අවස්ථාවේ ප්‍රාදේශිය ලේකම් වරයා එම ගොඩනැගිල්ලේ අයිතිය ප්‍රාදේශය සභාව සතු බවත් වසා දමා තිබෙන කාමරයක තැපැල් කාර්යාලය පවත්වාගෙන යාමට අවස්ථාවක් සලසා දෙන ලෙසත් ඉල්ලමින් අඹගමුව ප්‍රාදේශිය සභාවේ ලේකම් වරයා වෙත ලිඛිතව දන්වා ඇත. එයින් පසු අඹගමුව ප්‍රාදේශිය සභාවේ සභාපතිවරයා එක් දිනකදි තැපැල් කාර්යාලය ස්ථාපිත කිරිම සදහා උප තැපල් ස්ථානාධිපතිට මාසයට රුපියල් 250.00 ක මුදලක කූලි පදනම මත ලබා දිමට කැමැත්ත ප්‍රකාශ කර ලිපියක් යවා පසු දිනක නැවත එම ස්ථානය සංවර්ධන නිලධාරිවරයාට කාර්යාලයක් ස්ථාපිත කර ගැනිමට අවකාශය සලසා දෙමින් ලිපියක් නිකුත් කර ඇති බව පවසයි. සභාපති වරයා මෙලෙස දෙබිඩි පිළිවෙතක සිට කටයුතු කරනුයේ ප්‍රදේශයේ ආසන සංවිධායක වරයෙකුගේ හා අඹගමුව ප්‍රාදේශය සභාවේ මන්ත්‍රිවරයෙකුගේ බලපෑම් කිරිම නිසා බවට ඔවුහු චෝදනා කරති.එමෙන්ම ඔවුන් එම පොදු ගොඩනැගිල්ල පුද්ගලික අවශ්‍යතාමත පරිහරණය කිරිමට සැර සෙන බවත් පොදු කටයුත්තකට නොදිමට හේතුව දේශපාලන වාසි සලසා ගැනිමේ අදහසක් බවටත් චෝදනා කරති. ඉකුත් රජය සමයේ මහජන නියෝජිතයින් කිප ඵලකගේ මුදල් ප්‍රතිපාදන හා ප්‍රදේශයේ සමිති කිපයක තිබු මුදල් උපයෝගි කරගනිමින් ගොඩනැගු මෙම බහු කාර්ය ගොඩනැගිල්ල අවම වශයෙන් රජයේ මැදිහත් විමෙන් වෙනත් ගොඩනැගිල්ලක් ඉදිකරන තුරු තාවකාලිකව හෝ තැපැල් කාර්යාලය ස්ථාපිත කිරිමට ලබා දීමට කටයුත් කරන මෙන් වගකිව යුත්තන්ගෙන් ඉල්ලා සිටිති. ඉහත චෝදනාව සම්බන්ධව විමසිමට අඹගමුව ප්‍රාදේශිය සභාවේ සභාපතිවරයා ඇමතීමට ගත් උත්සහයන් කිපයක් ව්‍යවර්ථ වුයේ ඔහු කාර්යාලයේ නොසිටිමත් ජංගම දුරකථනය ක්‍රියා විරහිත කර තිබිමත් නිසාය.පසුව ජගංම දුරකථනය ක්‍රියාත්මක වුවද අවස්ථා කිපයක් උත්සහ කල සභාපතිවරයා ඇමතුම ලබා ගත්තතේ නැත. නමුත් ජනතාව විසින් ඉහත චෝදනාව මාධ්‍ය හමුවේ කල බවට ලද තොරතුරකට අනුව අප ඇමතු අඹගමුව ප්‍රාදේශය සභාවේ උප සභාපති හා නොර්ටන්බ්‍රිජ් කොට්ඨාශයේ මහජන නියෝජිතයා වු අජන්ත නෙළුම් කුමාර මහතා මෙසේ පැවසිය. \"අවුරුදු 15 ක පමණ සිට අඹගමුව ප්‍රාදේශිය සභාවේ මන්ත්‍රිවරයෙකු වශයෙන් කටයුතු කරන මා ප්‍රදේශයට නිහඩ සේවයක් කරමින් සිටි.පහුගිය රජය සමයේ විපක්ෂ මනත්‍රිවරයෙන් වශයෙනුත් කටයුතු කරමින් කිසියම් වැඩ කොටසක් කර තිබේ.එමෙන්ම වර්ථමානයේද ගමේ උන්නතිය වෙනුවෙන් කටයුතු කරමින් සිටියදි එම වැඩ කොටස් කඩා කප්පල් කිරිමට 88/89 කාලයේ ජනතා විමුකිත් පෙරමුණට නායකත්වය දුන් පිරිස් කඩාකප්පල්කාරි වැඩ පිලිවෙලක නිරත වෙමින් සිටිනවා .ඔවුන්ගේ එක් වැඩ සටහනක් තමයි මෙය.උප තැපැල් කාර්යාලයක් පවත්වාගෙන යාමට ස්ථානයක් සොයාගත හැකි බව ස්ථිරවශයෙන් සදහන් කලොත් පමණයි උප තැපැල් ස්ථානාධිපති තනතුරේ රැකියාව ලබා දෙන්නේ.එසේ එකග වෙලා ලබාගත් දැනට තැපැල් කාර්යාලය පවත්වාගෙන යන ස්ථානයේ කාලසිමාව අවසන් වෙලා තියෙනවා.ඒ පුද්ගලික ප්‍රශ්නය තමයි මේ පිරිස පොදු ප්‍රශ්නයක් බවට පරිවර්තනය කරමින් හුවා දක්වමින් සිටින්නේ.ඉදිකර තිබෙනක එම පොදු ගොඩනුගිල්ල 2002 වර්ශයේදි මාගේ මැදිහත්වීමෙන් ඉදිකිරිමේ කටයුතු ආරම්භ කලේ ග්‍රාම නිලධාරිවරයා ඇතුළු නිලධාරින්ට කාර්යාල ස්ථාපිත කිරිම සදහාය.එම ස්ථානයේ ආර්ථික සංවර්ධන නිලධාරියා කාර්යාලය පවත්වගෙන ගිය ස්ථානයේ පුස්තකාලය ස්ථාපිත කිරිමට පියවර ගත් අතර එම ස්ථානය අලුත් වැඩියා කරමින් පවතිනවා නැවත ආර්ථික සංවර්ධන නිලධාරියා වෙත ලබා දිම සදහා.එම කාලය තුල තමයි මෙම පිරිස එම ස්ථානය තැපැල් කාර්යාලය ස්ථාපිත කිරිම සදහා අවශ්‍ය බව පවසමින් ඉල්ලිම් කරන්නේ.කොට්ඨාශ මන්ත්‍රිවරයා වශයෙන් ඊට පිළියමක් ලෙස පාර්ලිමේනුතු මන්ත්‍රි කේ.කේ පියදාස මහතාගෙන් ඉල්ලිමක් කර රුපියල් ලක්ෂ තුනක් වෙන්කරවාගෙන ගොඩනැගිල්ලක් ඉදිකිරිමට කටයුතු කරමින් සිටින්නේ.එතෙක් තාවකාලික පිළියමක් ලෙස විහාරස්ථානෙයේ හාමුදුරුවන් සමග සාකච්චා කර විහාරයේ කාමරයක් ලබා ගැනිමටත් කටයුතු සුදානම් කර අවසන්.එහෙම තියෙද්දී දේශපාලන වශයෙන් මඩ ගැසිමට සදහා තමයි මෙම පිරිස මෙම ක්‍රියාව සිදුකරන්නේ.\"", "URL": "https://sinhala.adaderana.lk/news.php?nid=88998", "Category": null, "Parent URL": null}