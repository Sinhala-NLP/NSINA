{"Source": "Adaderana", "Timestamp": "August 15, 2010 11:16 am", "Headline": "හොරෙන් ගෙන්වූ කෝටි ගණනක සිගරට් ‍මිනුවන්ගොඩින් හමුවෙයි", "News Content": "නීති විරෝධීව මෙරටට ගෙන්වන ලද කෝටි ගණනක් වටිනා සිගරට් ‍තොගයක් සමග පුද්ගලයින් දෙදෙනෙක් අත්අඩංගුවට ගෙන තිබේ. සුරා බදු දෙපාර්තමේන්තුවේ මත්ද්‍රව්‍ය කාර්යාංශයේ නිලධාරීන් විසින් ඊයේ රාත්‍රී සිදුකළ වැටලීමකදී මෙම සිගරට් තොගය සොයාගෙන ඇති බව එම දෙපාර්තමේන්තුවේ මාධ්‍ය ප්‍රකාශක සුරාබදු අධිකාරි ප්‍රභාත් ජයවික්‍රම මහතා සඳහන් කළේය. මිනුවන්ගොඩ ප්‍රදේශයේ නිවසක රහසිගතව සඟවා තිබියදී සොයාගත් එම සිගරට් තොගයේ වාටිනාකම රුපියල් කෝටි හතරාමාරකට අධික බව ඔහු පවසයි. චීනයේ සිට මෙම සිගරට් තොගය මෙරටට ගෙන්වා ඇති බව දැනට සිදුකළ පරීක්ෂණ වලින් අනාවරණය වී ඇත.", "URL": "https://sinhala.adaderana.lk/news.php?nid=10242", "Category": null, "Parent URL": null}