{"Source": "Adaderana", "Timestamp": "March 12, 2019 07:56 pm", "Headline": "රට තුළ කිරි පිටි හිඟයක්?", "News Content": "වෙළෙඳ පොළේ කිරිපිටිවල හිඟයක් පවතින බවට පාරිභෝගිකයන් සහ වෙළෙඳුන් පවසයි. කෙසේ වෙතත් කෘෂිකර්ම අමාත්‍ය පී.හැරිසන් මහතා සඳහන් කළේ මිල වැඩිකිරීම සම්බන්ධයෙන් කිරිපිටි සමාගම්වල ඉල්ලීම් ගැන තීරණය හෙට කැබිනට් මණ්ඩලයට ඉදිරිපත් කරන බවයි. පසුගිය දින කිහිපය පුරාම වෙළෙඳපොළේ කිරි පිටි හිඟයක් පවතින බවට තොරතුරු වාර්තාවූ අතර අප ඒ සම්බන්ධයෙන් පාරිභෝගික ජනතාවගෙන් අද විමසීමක් කළේය. කිරිපිටි මිල වැඩි කරන ලෙස ඉල්ලා ආනයනික කිරිපිටි සමාගම් පසුගිය පෙබරවාරි මාසය වරායෙන් කිරිපිටි තොග නිදහස් කරගැනීම ප්‍රතික්ෂේප කළ අතර ඒ හේතුවෙන් කිරිපිටි තොග වරායේ එක්රැස්ව තිබුණි. මෙම කිරිපිටි හිඟය එහි ප්‍රතිඵලයක්දැයි විමසීමට සහ පවතින හිඟය සම්බන්ධයෙන් ගන්නා පියවර පිළිබඳ විමසීමට අප පාරිභෝගික කටයුතු පිළිබඳ අධිකාරියේ සභාපති ආචාර්ය ලලිත් සෙනවීර මහතා සම්බන්ධ කරගත්තද ඔහු කියා සිටියේ තමා කාර්යබහුල බැවින් ඒ පිළිබඳව පසුව විමසන ලෙසයි.", "URL": "https://sinhala.adaderana.lk/news.php?nid=105942", "Category": null, "Parent URL": null}