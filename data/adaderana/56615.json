{"Source": "Adaderana", "Timestamp": "January 25, 2016 09:27 am", "Headline": "ඒකාබද්ධ විපක්ෂ‍යෙන් හෙට විශේෂ ප්‍රකාශයක්", "News Content": "වත්මන් දේශපාලන තත්ත්වය සහ ඉදිරි දේශපාලන ක්‍රියාමාර්ග පිළිබඳව මෙම සතිය තුළ විශේෂ ප්‍රකාශයක් සිදු කරන බව ඒකාබද්ධ විපක්ෂය පවසයි.හෙට දිනයේ පැවැත්වෙන ඒකාබද්ධ විපක්ෂයේ පක්ෂ නායකයින්ගේ සාකච්ඡාවෙන් අනතුරුව මෙම ප්‍රකාශය සිදු කිරිමට කටයුතු කරන බව එම පක්ෂය සඳහන් කළේය.ඒකාබද්ධ විපක්ෂයේ පක්ෂ නායකයින්ගේ රැස්වීම හෙට පස්වරුවේ පැවැත්වීමට නියමිත අතර එම සාකච්ඡාවෙන් අනතුරුව ඒකාබද්ධ විපක්ෂයේ මන්ත්‍රී කණ්ඩායම් රැස්වීමක් ද පැවැත්විමට සැලසුම් කර තිබේ.මෙම සාකච්ඡාවලදී මෙරට වත්මන් දේශපාලන තත්ත්වය සහ ඉදිරි කටයුතු පිළිබඳව සාකච්ඡා කිරිමට සැලසුම් කර ඇති බවයද ඒකාබද්ධ විපක්ෂයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=56615", "Category": null, "Parent URL": null}