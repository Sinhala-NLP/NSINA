{"Source": "Adaderana", "Timestamp": "June 2, 2010 05:50 pm", "Headline": "මාතර හිටපු පුරපතිගේ නඩුව 16 ට කල්යයි", "News Content": "පළාත් සභාවේ ප්‍රධාන අමාත්‍යවරයාට එරෙහිව ගොනු කර තිබුණු මෙම නඩුව අද විභාගයට ගත් අවස්ථාවේදී මෙම නියෝගය කර ඇත. දකුණු පළාත් සභාවේ ප්‍රධාන අමාත්‍යවරයා විසින් උපුල් නිශාන්ත මහතා පුරපති ධුරයෙන් ඉවත් කර මාතර මහ නගර සභාවේ නියෝජ්‍ය පුරපති රංජිත් යසරත්න මහතා සභාපති පදවියට පත්කර විශේෂ ගැසට් නිවේදනයක් නිකුත් කර තිබිණි. පසුගිය ජනාධිපතිවරණ සමයේ ජෙනරාල් සරත් ෆොන්සේකා මහතාට සහය පළ කරමින් දේශපාලන කටයුතු වල නිරතවීම හේතුවෙන් ඔහු මෙම තනතුරෙන් ඉවත් කරන්නට පියවර ගෙන තිබුණු බවටත්,මහජන ඡන්දයෙන් තෙරී පත් වූ නායකයෙක් මෙසේ පුද්ගලික දේශපාලන හේතු මත ඉවත්කිරීමට පියවර ගැනීම නීති විරෝධී බවටත් උපුල් නිශාන්ත මහතාගේ නීතිඥයින් මෙහිදී කරුණු දක්වා ඇත.", "URL": "https://sinhala.adaderana.lk/news.php?nid=8766", "Category": null, "Parent URL": null}