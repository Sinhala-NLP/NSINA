{"Source": "Adaderana", "Timestamp": "August 22, 2018 03:40 pm", "Headline": "ලොව පුරා ඉස්ලාම් බැතිමතුන් හජ් උත්සවය සමරයි", "News Content": "ලොව පුරා ඉස්ලාම් බැතිමතුන් මහත් භක්තියෙන් යුතුව සමරන හජ් උත්සවය අදට(22) යෙදී තිබේ. ඒ වෙනුවෙන් දිවයින පුරා දේවස්ථානවලට රැස්ව ඉස්ලාම් බැතිමතුන් අද අගමික වතාවත්වල නිරත වෙයි. මහම්මද් නබි නායකතුමන් ඉස්ලාම් ධර්මය ලෝ වැසියන් ඉදිරියෙහි තැබූ උතුම් දිනය අනුස්මරණය කරමින් හජ්ජි දිනය සමරයි. ඉස්ලාම් ධර්මයේ අනිවාර්ය වගකීම් පහෙන් අවසන් වගකීම ලෙස සැළකෙන්නේ හජ් වන්දනය ඉටුකිරීමයි. ලෝ පුරා ඉස්ලාම් බැතිමතුන් ලක්ෂ ගණනින් මක්කම වන්දනා කරගැනීම සඳහා සවුදි අරාබියේ මක්කා නගරයට පැමිණෙන්නේද ඒ අනුවයි. ඉස්ලාමයේ පරිත්‍යාගයන් සිහි කරන මෙම හජ් උත්සවයේදී මුස්ලිම් ජනතාවගේ එකමුතුභාවයේ හරය සංකේතවත් කෙරෙයි. ඒ නිමිති කරගනිමින් ශ්‍රී ලංකාවාසී ඉස්ලාම් බැතිමතුන් දිවයින පුරා දේවස්ථානවලට රැස්ව ආගමික වතාවත්වලට එක්වෙමින් අද හජ් උත්සවය සමරයි.", "URL": "https://sinhala.adaderana.lk/news.php?nid=94846", "Category": null, "Parent URL": null}