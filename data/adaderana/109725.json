{"Source": "Adaderana", "Timestamp": "May 11, 2019 09:10 am", "Headline": "ව්‍යාජ නෝට්ටු සමඟ අයෙක් මාට්ටු", "News Content": "කුරුණෑගල ප්‍රදේශයේදී ව්‍යාජ මුදල් නෝට්ටු සමඟ පුද්ගලයෙකු අත්අඩංගුවට ගෙන ඇත. කුරුණැගල කොට්ඨාශ අපරාධ අංශයේ නිලධාරීන්ට ලද තොරතුරක් මත පුද්ගලික බැංකුවක් තුළදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී රුපියල් 1000 ව්‍යාජ නෝට්ටු 03ක් පොලීසිය බාරයට ගෙන ඇත. සැකකරු වැල්ලව ප්‍රදේශයේ පදිංචි 34 හැවිරිදි පුද්ගලයෙක් බව සඳහන්ය. ඔහු අද කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිත අතර කුරුණැගල පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=109725", "Category": null, "Parent URL": null}