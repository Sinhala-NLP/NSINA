{"Source": "Adaderana", "Timestamp": "April 24, 2018 07:29 pm", "Headline": "එජාපයේ ප්‍රතිසංවිධාන කටයුතු හෙට දිනයේදීත්", "News Content": "එක්සත් ජාතික පක්ෂයේ ප්‍රතිසංවිධාන කටයුතු සම්බන්ධයෙන් හෙට(25) දිනයේදී යළිත් සාකච්ඡාවක් පැවැත්වීමට තීරණය වී තිබේ. එක්සත් ජාතික පක්ෂය සඳහා නව තනතුරු ඇති කිරීම සහ පුරප්පාඩු වී ඇති තනතුරු සම්බන්ධයෙන් හෙට දිනයේදී අවසන් එකඟාතාවකට පැමිණීමට නියමිත බව අමාත්‍ය සජිත් ප්‍රේමදාස මහතා සඳහන් කළේය. පක්ෂ ප්‍රතිසංවිධාන කටයුතු සම්බන්ධයෙන් පත් කල එක්සත් ජාතික පක්ෂයේ දේශපාලන මණ්ඩල රැස්වීම අද(24) පස්වරුවේ පැවැත් විය. අද පස්වරු 03.00 ට පමණ ආරම්භ වු මෙම සාකච්ඡාව පැය දෙදකට ආසන්න කාලයක් පැවති බව සඳහන් වෙයි. අදාළ සාකච්ඡාවෙන් අනතුරුව මාධ්‍ය වෙත අදහස් දැක්වමින් අමාත්‍ය සජිත් ප්‍රේමදාස මහතා මෙම අදහස් පළ කළේය.", "URL": "https://sinhala.adaderana.lk/news.php?nid=87966", "Category": null, "Parent URL": null}