{"Source": "Adaderana", "Timestamp": "June 30, 2016 02:43 pm", "Headline": " සියදිවි නසා ගැනීමට තැත්කළ තෙවරප්පෙරුම රෝහලේ", "News Content": "මතුගම, මීගහතැන්න ප්‍රාථමික විද්‍යාලයේ පළමු ශ්‍රේණියට සිසුන් 10 දෙනෙකු ඇතුළත් කර නොගැනීමට විරෝධය පළ කරමින් දින කිහිපයක සිට උපවාසයක නිරතව සිටින නියෝජ්‍ය අමාත්‍ය පාලිත තෙවරප්පෙරුම මහතා අද දහවල් සියදිවි හානිකර ගැනීමට උත්සාහ කර තිබේ.මේ හේතුවෙන් ඔහු කළුත‍ර නාගොඩ රෝහලට ඇතුළත් කළ බව අප වාර්තාකරු කියයි.මීගහතැන්න ප්‍රාථමික විද්‍යාලය තුළදී ඔහු ගෙල වැලලාගෙන එසේ සියදිවි නසා ගැනීමට තැත්කර තිබේ.පසුගිය 27 වැනිදා සිට මේ දක්වා දින 4ක පමණ කාලයක් ඔහු කිසිදු ආහාරයක් නොමැතිව කුසගින්නේ සිටි බවද අප වාර්තාකරු කීවේය.සිසුන් 10 දෙනෙකු මතුගම, මීගහතැන්න ප්‍රාථමික විද්‍යාලයේ පළමු ශ්‍රේණියට ඇතුළත් කර නොගැනීමට විරෝධය පළ කරමින් පසුගිය 27 වැනිදා උදෑසන සිට මතුගම කලාප කාර්යාලය ඉදිරිපිට මෙම විරෝධතාවය පැවැත්විය.ඊට එම ළමුන්ගේ මව්පියන්ද පැමිණ සිටියේ දරුවන් ද සමගිනි.විරෝධතාවයේ නිරත සිසුන්ගේ මව්පියන් කියා සිටියේ මතුගම කලාප කාර්යාලයෙන් මෙම සිසුන් පාසලට ඇතුළත් කරගන්නා ලෙස විදුහල්පතිවරයාට ලිපියක් යොමු කර ඇතත් ඔහු එය නොතකා කටයුතු කරමින් සිටින බවකි.මේ අතර මීගහතැන්න ප්‍රාථමික විද්‍යාලයේ පළමු ශ්‍රේණියට එකී සිසුන් 10 දෙනා ඇතුළත් කර ගැනීමට එහි විදුහල්පතිවරයා එකඟතාවය පළ කිරීමෙන් පසු නියෝජ්‍ය අමාත්‍යවරයා විසින් සිය උපවාසය ද අවසන් කර ඇති බව වාර්තා වේ.", "URL": "https://sinhala.adaderana.lk/news.php?nid=61636", "Category": null, "Parent URL": null}