{"Source": "Adaderana", "Timestamp": "October 7, 2011 08:58 am", "Headline": "ශිෂ්‍යභට පුහුණුවේ සිටි ශිෂ්‍යාවක් හදිසියේ මියයයි", "News Content": "රන්ටැඹේ ශිෂ්‍යභට පුහුණු පාසලේ පුහුණුව ලබමින් සිටියදී හදිසියේ රෝගාතුර වූ පාසල් ශිෂ්‍යාවක් මියගොස් තිබේ. මියගිය ශිෂ්‍යාව පොල්ගහවෙල, රත්මල්තොට මධ්‍ය මහාවිද්‍යාලයේ ඉගෙනුම ලැබූ අයෙකු බව පොලිසිය පැවසීය. පසුගිය දෙවැනි දින සිට එම පාසලේ ශිෂ්‍යභට කණ්ඩායමක් රන්ටැඹේ ශිෂ්‍යභට පුහුණු පාසලේ පුහණුවකට සහභාගී වී ඇත. එහිදී හදිසියේ රෝගාතුර වූ අදාළ ශිෂ්‍යාව අඹගහපෑලැස්ස රෝහලට ඇතුළත් කිරීමේ දී මියගොස් ඇති බව පොලිසිය පවසයි. මියගිය ශිෂ්‍යාවගේ වයස අවුරුදු 15 කි. පශ්චාත් මරණ පරීක්ෂණය අද(07) දින පැවැත්වෙන අතර හසලක පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=19193", "Category": null, "Parent URL": null}