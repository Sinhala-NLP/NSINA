{"Source": "Adaderana", "Timestamp": "April 10, 2010 07:06 pm", "Headline": "රංගේ බණ්ඩාරට මැර ප්‍රහාරයක්", "News Content": "එක්සත් ජාතික පක්ෂයෙන් පුත්තලම දිස්ත්‍රික්කය සඳහා තේරී පත්වූ පාලිත රංගේ බණ්ඩාර මහතාට එම පක්ෂයේම පිරිසක් විසින් පහරදී බරපතල ලෙස තුවාල සිදුකර තිබේ. හලාවත ප්‍රදේශයේ දී ඒ මහතාට පිරිසක් මෙලෙස පොලුවලින් පහරදී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. සිද්ධිය සම්බන්ධයෙන් සැකපිට එක්සත් ජාතික පක්ෂයෙන් මෙවර මහ මැතිවරණයට තරග වැදුණු අපේක්ෂකයෙකු වන ශාන්ත අබේසේකර ඇතුළු තවත් පුද්ගලයින් සිව්දෙනෙකු අත්අඩංගුවට ගෙන ඇති බව ද පොලිස් මාධ්‍ය ප්‍රකාශකවරයා පැවසීය. බරපතල තත්ත්වයේ පසුවන පාලිත රංගේ බණ්ඩාර මහතා මාරවිල රෝහලට ඇතුළත් කිරීමෙන් අනතුරුව කොළඹ ජාතික රෝහලට මාරු කර යැවූ බව මාරවිල රෝහල සඳහන් කළේය.", "URL": "https://sinhala.adaderana.lk/news.php?nid=7763", "Category": null, "Parent URL": null}