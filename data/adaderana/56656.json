{"Source": "Adaderana", "Timestamp": "January 26, 2016 11:10 am", "Headline": "සාගරපුර මුහුදට විදේශිකයා බිලි", "News Content": "කුච්චවේලි, සාගරපුර මුහුදේ දියනෑමට ගිය විදේශීය ජාතිකයෙකු දියේ ගිළී මියගොස් තිබේ.දියේ ගිළීමෙන් බරපතළ තත්ත්වයේ පසු වු අදාළ විදේශිකයා ත්‍රිකුණාමලය රෝහලට ඇතුළත් කිරීමේ දී මියගොස් ඇති පොලීසිය පවසයි.මෙලෙස මියගොස් ඇත්තේ 39 හැවිරිදි රුසියානු ජාතිකයෙකි. මෘත ශරීරය ත්‍රිකුණාමලය රෝහලේ තබා ඇති අතර පශ්චාත් මරණ පරීක්ෂණය අද(26) දින සිදුකිරීමට නියමිතව තිබේ. කුච්චවේලී පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56656", "Category": null, "Parent URL": null}