{"Source": "Adaderana", "Timestamp": "June 12, 2015 07:07 pm", "Headline": "බැසිල්ගේ පෙත්සම 24ට කල්යයි", "News Content": "තමන්ව අත්අඩංගුවට ගෙන රක්ෂිත බන්ධනාගාර ගත කිරීම නීතිවිරෝධී බව ප්‍රකාශ කරන ලෙස ඉල්ලමින් හිටපු අමාත්‍ය බැසිල් රාජපක්ෂ මහතා ඇතුළු පිරිසක් ඉදිරිපත් කළ මූලික අයිතිවාසිකම් පෙත්සම් වැඩිදුර විභාගය ලබන 24 වැනි දින දක්වා කල් දමා තිබේ.අදාළ පෙත්සම් අද දිනයේ අගවිනිසුරු කේ.ශ්‍රී පවන්, ප්‍රියසාද් ඩෙප් සහ රෝහිණී මාරසිංහ යන ත්‍රිපුද්ගල ශ්‍රේෂ්ඨාධිකරණය විනිසුරු මඩුල්ල හමුවේ යළි සලකා බැලුණු බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=51965", "Category": null, "Parent URL": null}