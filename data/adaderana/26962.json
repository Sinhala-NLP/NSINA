{"Source": "Adaderana", "Timestamp": "August 28, 2012 06:11 pm", "Headline": " කසළ තේ තොගයක් සමග 5 ක් මාට්ටු", "News Content": "ප්‍රවාහනයට සූදානම්කර තිබූ කසළ තේ තොගයක් සමඟ පුද්ගලයින් 5 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. රාජගිරිය කඳවුරේ නිලධාරීන්ට ලද තොරතුරක් අනුව සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව සඳහන්ය. මෙහිදී ලොරියකින් ප්‍රවාහනය කිරීමට සූදානම් කර තිබූ කසළ තේ කිලෝග්‍රෑම් 12 000 ක් පොලිස් විශේෂ කාර්ය බලකායේ භාරයට ගෙන තිබේ. සැකකරුවන් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාරදී ඇති බව සඳහන්ය.", "URL": "https://sinhala.adaderana.lk/news.php?nid=26962", "Category": null, "Parent URL": null}