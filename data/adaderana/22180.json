{"Source": "Adaderana", "Timestamp": "February 17, 2012 10:44 am", "Headline": "ට්‍රැක්ටරයක ගැටී කුඩා දරුවෙක් මියයයි", "News Content": "බිබිල, රදලියද්ද, ඉගිනියන්ගොඩ ප්‍රදේශයේ දී අනවසරයෙන් වැලි ප්‍රවාහනය කරමින් තිබූ ට්‍රැක්ටර් රථයක ගැටීමෙන් කුඩා දරුවෙකු මරණයට පත්ව තිබේ. අද(17) පෙරවරුවේ සිදුවූ මෙම අනතුරින් මරණයට පත්ව ඇත්තේ අවුරුදු 02 මාස 04 ක් වයසැති බී. ඒ. අෂාන් ඉමේෂ් දිසානායක නැමති දරුවෙකි. සිද්ධිය සම්බන්ධව අදාළ ට්‍රැක්ටර් රථයේ රියදුරු අත්අඩංගුවට ගෙන ඇති බව අද දෙරණ වාර්තාකරු සඳහන් කළේය. බිබිල පොලිසිය මේ සම්බන්ධව වැඩිදුර විමර්ශන කටයුතු මෙහෙයවයි.", "URL": "https://sinhala.adaderana.lk/news.php?nid=22180", "Category": null, "Parent URL": null}