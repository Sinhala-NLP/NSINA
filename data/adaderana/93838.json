{"Source": "Adaderana", "Timestamp": "August 4, 2018 09:55 pm", "Headline": "නොවා රූබන් වොෂින්ටන් වීවෘත ටෙනිස් තරගාවලියේ අර්ධ අවසන් පූර්ව වටයට", "News Content": "වොෂින්ටන් වීවෘත ටෙනිස් තරගාවලියේ අර්ධ අවසන් පූර්ව වටය සඳහා සුදුසුකම් ලබා ගැනීමට ඇමරිකාවේ නොවා රූබන් සමත් විය. ඒ 16 දෙනාගේ වටයේ පැවැති තරගයකදී ඇරිකාවේ ජෝන් ඉස්නර් පරාජයට පත් කරමින්. ඉතා උණුසුම් ආකාරයෙන් ආරම්භ වු තරගයේ පළමු වටය ලකුණු 6ට 4ක් ලෙස ජය ගැනීමට නොවා රූබන් සමත් විය. තරගයේ දෙවන වටයද ප්‍රබල සටනකින් පසු ලකුණු 7ට 6ක් ලෙස ජය ගත්තේද නොවා රූබන් විසිනි. ඒ අනුව තරගය තරග වට 2ට 0ක් ලෙස ජය ගත් නොවා රූබන් අර්ධ අවසන් පූර්ව වටය සඳහා සුදුසුකම් ලබා ගත්තේය. නොවා රූබන් මේ වන විට ලෝක ටෙනිස් ශ්‍රේණිගත කිරීමේ සටහනේ 152 වන ස්ථානයේ පසු වන අතර ඔහු හමුවේ පරාජය වු ජෝන් ඉස්නර් එම ශ්‍රේණිගත කිරීමේ සටහනේ 9 වන ස්ථානයේ පසු වීම විශේෂත්වයකි.", "URL": "https://sinhala.adaderana.lk/news.php?nid=93838", "Category": null, "Parent URL": null}