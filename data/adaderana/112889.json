{"Source": "Adaderana", "Timestamp": "June 27, 2019 05:28 pm", "Headline": "ජාත්‍යන්තර මට්ටමේ ක්‍රීඩා පාසල් 25 ක් රට තුළ අරඹනවා-සජිත්", "News Content": "ග්‍රාමීය ක්‍රීඩක ක්‍රීඩිකාවන්ගේ සැගවුණු දක්ෂතා ඉහළ නැංවීමේ අරමුණින්,සෑම දිස්ත්‍රික්කයකටම එක බැගින් ජාත්‍යන්තර මට්ටමේ ක්‍රීඩා පාසල් 25 ක් දිවයින පුරා ආරම්භ කිරීමට පියවර ගන්නා බව නිවාස, ඉදිකිරීම් හා සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. නුදුරු අනාගතයේදීම ජාත්‍යන්තර මට්ටමේ ක්‍රීඩා පාසල් 25 ක් රට තුළ අරඹන බවත්, එමගින් ක්‍රීඩා ක්ෂේත්‍රය තුළ විවිධ සැඟවුණු දක්ෂතා සහ කුසලතා හොබවන ක්‍රීඩක දරු පරපුරට එම ක්ෂේත්‍රයන්හී ඉහළට යන අනභිබවනීය අනාගතයක් නිර්මාණය වීමෙන්මාතෘ භූමියට උසස් ජයග්‍රහණ රැසක් දිනා ගැනීමට හැකිවන බවත් අමාත්‍යවරයා සඳහන් කළේය. යෝජිත ක්‍රීඩා පාසල් 25 ඉදිකිරීමමෙරට ක්‍රීඩක පරපුරේ සහ රටේ අනාගතය වෙනුවෙන්සිදු කරන විශාල ආයෝජනයක් බවත් අමාත්‍යවරයා සඳහන් කළේය. ක්‍රීඩක ක්‍රීඩිකාවන්ට පුහුණුවීම් කටයුතු, උදේශන කටයුතු, ව්‍යායාම හා පෝෂණ වැඩසටහන් දිස්ත්‍රික්ක මට්ටමින් ක්‍රියාත්මක කිරීමට මෙමඟින් හැකිවන බව පෙන්වා දුන් අමාත්‍යවරයා,දක්ෂතා සහිත ග්‍රාමීයක්‍රීඩක ක්‍රීඩිකාවන්ටකොළඹට පැමිණ නේවාසිකාගාරවල සිට පුහුණුවීම් කටයුතු සිදු කිරීම වෙනුවට මෙම ජාත්‍යන්තර මට්ටමේ ක්‍රීඩා පාසල් 25 නිර්මාණය කිරීම මගින් ඔවුන්ට උසස් පුහුණුකරුවන් යටතේ දිස්ත්‍රික් මට්ටමින් තම දක්ෂතාවන් ඔප්නංවා ගැනීමට හැකිවන බවත්අමාත්‍යවරයා වැඩිදුරටත් ප්‍රකාශ පැවසීය. අමාත්‍යවරයා මේ බව කියා සිටියේපැරා මළල ක්‍රීඩාවෙන් ජාතික හා ජාත්‍යන්තර ජයග්‍රහණ රැසක් අත්කර ගත් ඩී. එම්. කුමුදු ප්‍රියංකා ක්‍රීඩිකාවට නව නිවසක් ප්‍රදානය කිරීමවෙනුවෙන් අද (27) දින නිවාස, ඉදිකිරීම් හා සංස්කෘතික කටයුතුඅමාත්‍යංශ ශ්‍රවණාගාරයේදී පැවතිඋත්සවයට සහභාගි වෙමිනි. නිවාස, ඉදිකිරීම් හා සංස්කෘතික කටයුතු අමාත්‍යංශය යටතේ පවතින නාගරික ජනාවාස සංවර්ධන අධිකාරියට අයත් මොරටුව, අඟුලාන, ‘සයුරුපුර’ නිවාස ව්‍යාපෘතියෙන් ඇය වෙත මෙම නිවස ලබා දුන් අතර සියලු පහසුකම් සහිතමෙම නිවසෙහි වටිනාකම රුපියල් ලක්ෂ 30 ක් පමණ වේ. වත්මන් රජය යටතේ ජාතික හා ජාත්‍යන්තර මට්ටමේ ජයග්‍රහණ ලැබූ ක්‍රීඩක ක්‍රීඩිකාවන් සඳහා නොමිලේ ලබා දුන් 43 වන නිවස මෙය වේ. මොනරාගල දිස්ත්‍රික්කයේ පදිංචි මෙම ක්‍රීඩිකාව2010 පැරා ආසියාතික මලල ක්‍රීඩා තරගාවලියේ මීටර් 200 ලෝකඩ පදක්කම හා දෑත් අහිමි අංශයේ (T45) ලෝක වාර්තාව හිමි කර ගැනීම, 2016 ඔස්ට්‍රේලියා මලල ක්‍රීඩා තරගාවලියේ මීටර් 200 දිරී පදක්කම, 2012 පළමු මැලේසියානු විවෘත මලල ක්‍රිඩා තරගාවලියේ මීටර් 100, මීටර් 200 සහ දුර පැනීම අංශ තුනෙත්ම රිදී පදක්කම ඇතුළු පැරා මලලක්‍රීඩා ක්ෂේත්‍රයේ ජාතික හා ජාත්‍යන්තර මට්ටමේ ජයග්‍රහණ රැසක් හිමිකරගෙන ඇත.", "URL": "https://sinhala.adaderana.lk/news.php?nid=112889", "Category": null, "Parent URL": null}