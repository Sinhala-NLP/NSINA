{"Source": "Adaderana", "Timestamp": "December 22, 2016 01:33 pm", "Headline": "උතුරුමැද ගිලන් රථ රියදුරන් අදත් වැඩ නෑ", "News Content": "උතුරුමැද පළාතේ සෞඛ්‍ය සේවා රියදුරන් විසින් සත්‍යග්‍රහයක් ආරම්භ කර තිබේ.උතුරු මැද පළාතේ සෞඛ්‍ය රියදුරු සේවාව දෙපාර්තමේන්තු ගත සංවෘත සේවාවක් ලෙස ස්ථාපිත කරන්නැයි බලධාරීන්ට බල කරමින් ඔවුන් සත්‍යග්‍රහයේ නිරත වන බව අද දෙරණ වාර්තාකරු සඳහන් කළේය.ඊයේ දිනයේ සිට ඔවුන් වැඩවර්ජනයක් ආරම්භ කළ අතර එයට බලධාරීන්ගේ අවධානය යොමුව නොමැති බව පවසමින් අද දින සිට අඛණ්ඩ සත්‍යග්‍රහයක් ආරම්භ කිරීමට තීරණය කර ඇත. කෙසේවෙතත් උතුරුමැද පළාතේ ගිලන් රථවලින් රෝගීන් ප්‍රවාහනය කිරීමේ කටයුතු සඳහා යුධ හමුදාවේ රියදුරන් යෙදවීමට පියවර ගෙන ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=67251", "Category": null, "Parent URL": null}