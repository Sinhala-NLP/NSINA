{"Source": "Adaderana", "Timestamp": "August 26, 2019 06:12 pm", "Headline": "පොහොට්ටුවේ සමුළුවට ගිය අයට මධ්‍යම කාරක සභාවට ආරාධනා කළේ නෑ-දයාසිරි", "News Content": "ශ්‍රි ලංකා පොදුජන පෙරමුණේ සමුළුවට සහභාගි වු ශ්‍රි ලංකා නිදහස් පක්ෂ මන්ත්‍රිවරුන්ට අද (26) පැවැත්වෙන මධ්‍යම කාරක සභාවට ආරාධනා නොකළ බව පක්ෂ මහලේකම් දයාසිරි ජයසේකර මහතා පවසයි. පසුගිය 11 වන දින කොළඹ සුගතදාස ගෘහස්ත ක්‍රිඩාංගනයේ පැවති ශ්‍රි ලංකා පොදුජන පෙරමුණේ සමුළුවට ඩිලාන් පෙරේරා, චන්දිම වීරක්කොඩි, එස්.බී දිසානායක යන මන්ත්‍රිවරුන් ඇතුළු ශ්‍රි ලංකා නිදහස් පක්ෂය නියෝජනය කරන මන්ත්‍රිවරු පිරිසක් එක්ව සිටියේය. ඒ අනුව අදාළ මන්ත්‍රිවරුන්ට අද පැවැත්වෙන පක්ෂ මධ්‍යම සභා රැස්වීම සඳහා ආරාධනා නොකළ බව අද දෙරණ කළ විමසීමකදී දයාසිරි ජයසේකර මන්ත්‍රිවරයා පැවසුවේය. ශ්‍රී ලංකා නිදහස් පක්ෂ මධ්‍යම කාරක සභාව අද පස්වරු 06.00ට පක්ෂ සභාපති ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් ආරම්භ වීමට නියමිතයි.", "URL": "https://sinhala.adaderana.lk/news.php?nid=117539", "Category": null, "Parent URL": null}