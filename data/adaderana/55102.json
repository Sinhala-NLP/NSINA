{"Source": "Adaderana", "Timestamp": "November 15, 2015 11:21 am", "Headline": "දියේ ගිළී 2ක් මරුට - අයෙක් රෝහලේ ", "News Content": "දිවයිනේ ප්‍රදේශ කිහිපයක සිදුවු දියේ ගිළීම්වලින් පුද්ගලයින් දෙදෙනෙකු මියගොස් තවත් අයෙකු රෝහල් ගත කර තිබේ.නොච්චියාගම, දුනුපාගමු වැවේ මසුන් ඇල්ලීමට ගිය තරුණයෙකු දියේ ගිලී මියගොස් ඇති බවයි පොලීසිය සඳහන් කළේය.මියගොස් ඇත්තේ 23 හැවිරිදි නොච්චියාගම, මීගහවැව ප්‍රදේශයේ පදිංචිව සිටි අයෙකි.මේ අතර කිලිනොච්චිය ඉරණමඩු වැවේ ගිලීමෙන් පුද්ගලයෙකු මියගොස් තිබේ.අදාළ පුද්ගලයා වැව හරහා ගවයින් රැගෙන ඒමේ දි මෙලෙස දියේ ගිළී මියගොස් ඇති බව පොලීසිය සඳහන් කළේය.මියගොස් ඇත්තේ 36 හැවිරිදි කිලිනොච්චිය, වට්ටකච්චි ප්‍රදේශයේ පදිංචිව සිටි අයෙකි.මේ අතර අම්පාර වැවේ මසුන් ඇල්ලීමේ නිරතව සිටි 20 හැවිරිදි තරුණයෙකු දියේ ගිළීම හේතුවෙන් රෝහල් ගත කර තිබේ.පොලිස් කොස්තාපල්වරයෙකු විසින් අදාළ තරුණයා බේරාගෙන අම්පාර රෝහලට ඇතුළත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=55102", "Category": null, "Parent URL": null}