{"Source": "Adaderana", "Timestamp": "January 29, 2019 02:58 pm", "Headline": "කාටත් හොරෙන් බඩු ගෙනා ගුවන් යානාවක් ගැන හෙළිදරව්වක්", "News Content": "විවිධ උපකරණ තොගයක් රැගෙන පැමිණි ගුවන් යානාවක් කටුනායක ගුවන්තොටුපළේ ඇති බව පාර්ලිමේන්තු මන්තී‍්‍ර එස්.එම්.චන්ද්‍රසේන මහතා පවසයි. අද(29) කොළඹ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. ඇමරිකාවේ යුද කඳවුරක් ති‍්‍රකුණාමලයේ ස්ථාපනය කරන බව පොදුජන පෙරමුණ විසින් හෙළිදරව් කරන විට එවැනි දෙයක් සිදු නොවන බව අග්‍රාමාත්‍යවරයා විසින් පාර්ලිමේන්තුවේදී ප්‍රකාශ කළ බව පාර්ලිමේන්තු මන්තී‍්‍රවරයා පෙන්වා දෙයි. එහෙත් නොයෙකුත් උපකරණ රැගත් ගුවන් යානාවක් කටුනායක ගුවන්තොටුපළට පැමිණ ඇති බව පාර්ලිමේන්තු මන්තී‍්‍ර එස්. එම්. චන්ද්‍රසේන මහතා සඳහන් කළේය. ගුවන්තොටුපළට පැමිණ එම යානාව ශ්‍රී ලංකා රේගුවට හා හමුදාවටවත් පරික්ෂා කිරීමට අවස්තාවක් ලබාදී නොමැති බව ඒ මහතා පැවසීය. මෙම ගුවන්යානව තුළ ඇත්තේ ති‍්‍රකුණාමලයේ ස්ථාපිත කිරීමට උත්සහ කරන ඇමරිකාවේ යුද කඳවුරට ගෙනා බඩුද යන්න සැකයක් මතු වන බව පාර්ලිමේන්තු මන්තී‍්‍ර එස්. එම්. චන්ද්‍රසේන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=103288", "Category": null, "Parent URL": null}