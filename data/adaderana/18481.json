{"Source": "Adaderana", "Timestamp": "September 3, 2011 08:52 am", "Headline": "ක්‍රීඩා ක්ෂේත්‍රයේ සුවිශේෂයින්ට උපහාර සම්මාන රාත්‍රියක්", "News Content": "ක්‍රීඩා ක්ෂේත්‍රයේ සුවිශේෂයින් සඳහා උපහාර සම්මාන රාත්‍රියක් පැවැත්වීමට ක්‍රීඩා අමාත්‍යාංශය පියවර ගෙන තිබේ. එදා මෙදා තුර ශ්‍රී ලංකාවට ජාත්‍යන්තර මට්ටමේ පදක්කම් සහ කීර්තිය දිනා දුන් ක්‍රීඩක ක්‍රීඩිකාවන්, පුහුණුකරුවන්, උපදේශකයින් සහ නිලධාරීන් සඳහා මෙහිදී සම්මාන පිරිනැමෙනු ඇත. කෙසේවෙතත් සෑම ජාතික මහා ක්‍රීඩා උළෙලක දීම නිලධාරීන් සඳහා ප්‍රදානය කෙරුණු උපහාර දැක්වීම් ලබන සති අන්තයේ පැවැත්වීමට නියමිත ජාතික මහා ක්‍රීඩා උළෙලේ දී සිදු නොකෙරෙන බව සඳහන්ය. එම උපහාර දැක්වීම් ද සුවිශේෂීන් සඳහා උපහාර සම්මාන උළෙලේ දී පිරිනැමෙන බව පැවසෙයි.", "URL": "https://sinhala.adaderana.lk/news.php?nid=18481", "Category": null, "Parent URL": null}