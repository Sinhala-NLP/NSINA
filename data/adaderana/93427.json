{"Source": "Adaderana", "Timestamp": "July 29, 2018 11:15 pm", "Headline": "කසිප්පු නිෂ්පාදනාගාරයක් වටලයි-1ක් අත්අඩංගුවට", "News Content": "මහවැව - කුඩාවැව,පුරුදුවැල්ල ප්‍රදේශයේ කුඩාඔය ආසන්නයේ ලදු කැලෑවක් තුළ පවත්වා ගෙන ගිය කසිප්පු නිෂ්පාදනාගාරයක් වටලා එහි සිටි එක් පුද්ගලයෙකුව අත්අඩංගුවට ගෙන තිබේ. ඉකුත් 28 වැනිදා මෙම කසිප්පු නිෂ්පාදනාගාරය වටලා ඇති අතර එම ස්ථානයේ තිබී නිෂ්පාදනය කරන ලද කසිප්පු බෝතල් 40 ක්, ගෝඩා ග්‍රෑම් 10,800 ක් අඩංගු ප්ලාස්ටික් බැරල් 05 ක්, යකඩ බැරල් 01 ක්, තඹ දඟර 02 ක්, ප්ලාස්ටික් කෑන් 05 ක්ද පොලිස් බාරයට ගෙන ඇත. අත්අඩංගුවට ගෙන ඇති සැකකරු 34 හැවිරිදි පුරුදුවැල්ල ප්‍රදේශයේම පදිංචිකරුවෙකි. අත්අඩංගුවට ගෙන ඇති සැකකරු සහ කසිප්පු නිෂ්පාදනාගාරයේ තිබී අත්අඩංගුවට ගත් දෑ මාරවිල දිසා අධිකරණයට ඉදිරිපත් කිරීමට නියමිතය. මාරවිල පොලීසියේ මූලස්ථාන පොලිස් ස්ථානාධිපති එස්.පී.එදිරිසිංහ මහතා ගේ උපදෙස් මත උප පොලිස පරීක්ෂකවරුන් වන කෞෂික පෙරේරා,සුදේශ් ප්‍රනාන්දු,පොලිස් සැරයන් 53493 ගුණතිලක,පොලිස් කොස්තාපල්වරුන් වන 47270 සුජීව,60931 පුෂ්පකුමාර,66695 ගයාන්,සහ 74907 සුමේධ ඇතුළු නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=93427", "Category": null, "Parent URL": null}