{"Source": "Adaderana", "Timestamp": "October 26, 2018 06:09 pm", "Headline": "ඉහළ කොත්මලේ වාන් දොරටු 02ක් යළි විවෘතයි", "News Content": "මධ්‍යම කඳුකර ප්‍රදේශයට පවතින අධික වර්ෂාව නිසා ස්වයංක්‍රියව විවෘත වු ඉහළ කොත්මලේ වාන් දොරටු 02 ක් යළි විවෘතව වූ බව ජලාශය බාර ඉංජිනේරුවරුන් පැවසිය. ඒ අනුව එක් දොරටුවකින් තත්ත්පරයට ජල ඝන මිටර් 57 ක් පිටවන අතර දොරටු දෙනෙක් කොත්මලා ඔයට එකතුවේ. මෙම හේතුන නිසා ජලාශයට පහළ ප්‍රදේශයේ වාසය කරන කොත්මලා ඔයේ ජලය පරිභෝජනය කරන ජනතාව වඩාත් කල්පනාකාරි වන ලෙසද නිවේදනය කරයි. ජලාශයේ වාන් දොරටු විවෘත කිරීමත් සමඟ කොත්මලා ඔයේ ජල මට්ටම ඉහළ යෑම හේතුවෙන් ඉහළ කොත්මලා ජලාශයට පහළින් පිහිටි ශාන්ත ක්ලේයාර් දිය ඇල්ලේද ජල මට්ටම ඉහළ ගොස් සුන්දර ලෙස කඩා හැළෙමින් පවතින බව අප වාර්තාකරු පැවසීය.‍", "URL": "https://sinhala.adaderana.lk/news.php?nid=98275", "Category": null, "Parent URL": null}