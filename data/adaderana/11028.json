{"Source": "Adaderana", "Timestamp": "September 23, 2010 08:02 am", "Headline": "පහේ ප්‍රතිඵල අද අන්තර් ජාලයට", "News Content": "මෙවර පහ වසර ශිෂ්‍යත්ව විභාගයේ ප්‍රතිඵල අද දහවල් 12 වන විට අන්තර් ජාලයට එක්කරන බව විභාග කොමසාරිස් ‍ජනරාල් අනුර එදිරිසිංහ මහතා පවසයි. www.doenets.lk යන වෙඩ් අඩවියෙන් ජනතාවට ශිෂ්‍යත්ව විභාගයේ ප්‍රතිඵල ලබා ගත හැකි බව ඔහු සඳහන් කළේය. පහ වසර ශිෂ්‍යත්ව විභාගයේ ප්‍රතිඵල ඊයේ නිකුත් කෙරුණු අතර කොළඹ සහ ජයවර්ධනපුර කලාපයේ පාසල්වල විදුහල්පතිවරුන්ට අද පෙරවරු 8 න් පසුව විභාග දෙපාර්තමේන්තුවට පැමිණීමෙන් ඒවා ලබා ගැනීමට හැකි වේ. මෙවර පහ වසර ශිෂ්‍යත්ව විභාගයේ ප්‍රතිඵල වලට අනුව පන්නිපිටිය ධර්මපාල විද්‍යාලයේ සනුජ කල්හාන් එදිරිසිංහ ශිෂ්‍යයා වැඩිම ලකුණු ලබා දිවයිනේ ප්‍රථම ස්ථානයට පත්ව ඇත. ඔහු ලකුණු 196ක් ලබා ගත් අතර දෙමළ මාධ්‍යයෙන් දිවයිනේ ප්‍රථම ස්ථානය කල්මුනේ තම්බුලුවිල් කලෙයිමගල් විද්‍යාලයේ මලවන් සුපතා ශිෂ්‍යා හිමිකර ගැනීමට සමත් විය.", "URL": "https://sinhala.adaderana.lk/news.php?nid=11028", "Category": null, "Parent URL": null}