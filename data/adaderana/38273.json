{"Source": "Adaderana", "Timestamp": "October 21, 2013 12:00 pm", "Headline": "කැළණි කේබල්ස් වෙතින් ISO 6722 (SLS 412:2011) යටතේ  ඔටෝ කේබල් ", "News Content": "ශ්‍රී ලංකාවේ අංක 1 ආරක්ෂිත විදුලි රැහන් වෙළඳ නාමයවන කැළණි කේබල්ස් PLC සමාගම වාහන සඳහා ලොව භාවිතා කෙරෙන ISO 6722 (SLS 412:2011) නවතම ප්‍රමිති සහතිකය යටතේ නිපදවන ඔටෝ ඉලෙක්ට්‍රිකල් කේබල් පසුගියදා මෙරට වෙළඳපොලට හඳුන්වා දුණි. කැළණි කේබල්ස් සමාගම හඳුන්වාදුන් නව ඔටෝ කේබලයේ 600V වෝල්ටීයතාවකට ඔරොත්තුදීමේ හැකියාවකින් යුතු අතර සෙන්ටිග්‍රේඞ් අංශක (-40) සිට සෙන්ටිග්‍රේඞ් අංශක (+100) තාපයකට ඔරොත්තුදීමේ හැකියාවකින් යුතු ය. එහෙයින් මෙම නවතම ඔටෝ ඉලෙක්ට්‍රිකල් කේබලය ශ්‍රී ලංකාවේ භාවිතා කෙරෙන ඕනෑම නවීනතම වාහනයක් සඳහා ගැලපෙන්නකි. එයට පෙර ශ්‍රී ලංකාවේ මෝටර් රථවල විදුලිමය අලූත්වැඩියා සඳහා භාවිතා කෙරුණේ SLS 412:1998 ප්‍රමිති සහතිකය හිමි ඔටෝ ඉලෙක්ට්‍රිකල් කේබල්වන අතර එහි වූයේ 100V වෝල්ටීයතාවකට හා සෙන්ටිග්‍රේඞ් අංශක 70 තාපයකට ඔරොත්තු හැකියාවක් පමණි. එමෙන්ම කැළණි කේබල්ස් සමාගමේ මෙම නව ඔටෝ ඉලෙක්ට්‍රිකල් කේබලය වැඩි නම්‍යශීලිත්වයකින් යුතු වීමෙන් එය වාහනවල සියලූ විදුලි අලූත්වැඩියා සඳහා භාවිතාකිරීමේ වැඩි පහසුවක් සැලසේ. තම සමාගම අලූතෙන් හඳුන්වාදුන් ඔටෝ කේබලය සම්බන්ධයෙන් අදහස් දැක් වූ කැළණි කේබල්ස් සමාගමේ සාමාන්‍යාධීකාරී (අලෙවි) අනිල් මුනසිංහ මහතා පැවසුවේ \"වර්තමාන වෙළඳපොලේ අලෙවි කරන ඔටෝ ඉලෙක්ට්‍රිකල් කේබල් අතුරෙන් SLS නව ප්‍රමිතිය යටතේ නිපදවන කේබලයවන්නේ කැළණි ඔටෝ කේබලයයි. එම කේබලය 600V වෝල්ටීයතාවකට හා සෙන්ටිග්‍රේඞ් අංශක (-40) සිට සෙන්ටිග්‍රේඩ් අංශක (+100) තාපයකට ඔරොත්තුදීමේ හැකියාවක් සහිතව නිපදවූයේ අප සමාගමේ ජාත්‍යන්තර වෙළඳපොල අත්පත් කරගැනීමේ වැඩසටහනට ගැලපෙන ලෙසිනුයි. එමෙන්ම ලොවෙහි අලූත්ම වාහන සඳහා ගැලපෙන මෙම නව ඔටෝ ඉලෙක්ට්‍රිකල් කේබලය වැඩි නම්‍යශීලීත්වයකින් යුතුයි. උදාහරණයක් ලෙසින් සාමාන්‍යයෙන් වර්ග මිමි 01(1MM) ක කේබලයක ඇත්තේ මිමි 0.3 (0.3 MM) කම්බි 14ක් වූවත් අපේ නව වර්ග මිමි 01(1MM) කේබලයේ මි.මි 0.2 (MM 0.2 ) යොදා තිබීමෙන් වැඩි නම්‍යශීලීත්වයක් පවතින හෙයින් ඕනෑම ඔටෝ ඉලෙක්ට්‍රිකල් භාවිතාවක් සඳහා යොදාගත හැකියි. එහෙයින් මෙම නව ඔටෝ ඉලෙක්ට්‍රිකල් කේබල් භාවිතා කිරීමෙන් වාහනවල විදුලිමය ගැටළුවලට විසඳුම් සපයන කාර්මික ශිල්පීන්ට ජාත්‍යන්තර ප්‍රමිතියේ ඔටෝ ඉලෙක්ට්‍රිකල් කේබල උපයෝගී කරගැනීමේ අවස්ථාව සේම වාහන හිමියන්ට විශ්වාසයකින් යුතු අලූත්වැඩියාවක් කරගැනීමේ අවස්ථාව උදාවෙනවා.\" යන්නයි.", "URL": "https://sinhala.adaderana.lk/news.php?nid=38273", "Category": null, "Parent URL": null}