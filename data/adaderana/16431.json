{"Source": "Adaderana", "Timestamp": "May 31, 2011 09:17 am", "Headline": "දුම්කොළ නිසා සිදුවන දිනක මරණ 50 ඉක්මවයි", "News Content": "ශ්‍රී ලංකාව තුළ දුම්කොළ භාවිතය නිසා දිනකට පුද්ගලයින් 50ත් - 60ත් ප්‍රමාණයක් මරණයට පත් වන බව වාර්තා වේ. දුම්කොළ භාවිතයෙන් මෙරට ආර්ථිකයට දිනකට රුපියල් කෝටි 15 ක් හානි වන බව සෞඛ්‍ය අමාත්‍යාංශය පවසයි. අදට යෙදී ඇති ලෝක දුම්වැටි විරෝධි දිනය නිමිත්තෙන් ඊයේ(30) පැවති මාධ්‍ය හමුවක දී මෙම කරුණු අනාවරණය විය. දුම්කොළ නිෂ්පාදනය පිටුදැකීමේ ජාත්‍යන්තර ක්‍රියාරාමු ප්‍රඥප්තිය මෙවර ලෝක දුම්වැටි විරෝධී දිනයේ තේමාව වී ඇත. ලෝක දුම්වැටි විරෝධී දිනයට‍ සමගාමීව විශේෂ වැඩසටහන් රැසක් ක්‍රියාත්මක කර ඇති බව සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා ප්‍රකාශ කළේය.", "URL": "https://sinhala.adaderana.lk/news.php?nid=16431", "Category": null, "Parent URL": null}