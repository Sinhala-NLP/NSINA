{"Source": "Adaderana", "Timestamp": "February 1, 2017 03:32 pm", "Headline": "2020 දී ශ‍්‍රීලනිප ආණ්ඩුවක්", "News Content": "ශ‍්‍රී ලංකා නිදහස් පක්‍ෂයේ ප‍්‍රතිසන්ධාන කටයුතු මේ වන අවසන් වී ඇති බවත්, 2020 වන විට තම එකම අරමුණ ශ‍්‍රී ලංකා නිදහස් පක්‍ෂ ආණ්ඩුවක් පත් කිරීම බවත් අද(01) පැවති මාධ්‍ය හමුවකට සහභාගී වෙමින් බස්නාහිර පළාත් කෘෂිකර්ම, ඉඩම්, වාරිමාර්ග, සත්ත්ව නිෂ්පාදන හා සෞඛ්‍ය සහ ගොවිජන සංවර්ධන අමාත්‍ය ගාමිණි තිලකසිරි මහතා පැවසීය. ඒ අනුව අනාගතයේ දී ගුරුවරු, තරුණයින්, වෘත්තීයවේදීන්, කලාකරුවන් යන සෑම කණ්ඩායමක්ම එක් කර මෙම වෙනස කිරීමට බලාපොරොත්තු වන බව ද අමාත්‍යවරයා පැවසීය. පසුගිය දා නුගේගොඩ පැවති ඒකාබද්ධ විපක්‍ෂයේ රැළියට ශ‍්‍රී ලංකා නිදහස් පාක්‍ෂිකයින් පැමිණි නමුත් සිදුවිය යුත්තේ ජනාධිපතිවරයා හා මහින්ද රාජපක්‍ෂ මහතාත් එක්ව මෙම ගමන ඉදිරියට ගමන් කරවීමක් බව ද අමාත්‍යවරයා පැවසීය.", "URL": "https://sinhala.adaderana.lk/news.php?nid=68946", "Category": null, "Parent URL": null}