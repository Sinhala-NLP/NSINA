{"Source": "Adaderana", "Timestamp": "June 5, 2019 07:22 pm", "Headline": "මොරගහහේන ඉන්ධන පිරවුම්හලක සේවකයින්ට පහරදුන් අයට වැඩ වරදී", "News Content": "මොරගහහේන නගරයේ පිහිටි මෙම ඉන්ධන පිරවුම්හලේ සේවකයින්ට පහරදීමට පැමිණි පුද්ගලයින් සිව්දෙනෙකු එහි සවිකර තිබූ සීසීටීවී දර්ශන ඔස්සේ කළ පරීක්ෂණවලින් අනතුරුව පොලිස් අත්අඩංගුවට ගෙන ඇත. ත්‍රිරෝද රථයකින් සහ යතුරුපැදියකින් පැමිණි පුද්ගලයින් පිරිසක් අද (05) උදෑසන මොරගහහේන නගරයේ පිහිටි මෙම ඉන්ධන හලේ සේවකයින්ට පහරදී තිබුණි. මොරගහහේන නගරයේ පිහිටි මෙම ඉන්ධන හලට අද උදෑසන පැමිණි පුද්ගලයෙකු ඉන්ධන බෝතලයකට ලබාදෙන්නැයි පොම්පකරුවාගෙන් ඉල්ලා ඇත. අප වාර්තාකරු පැවසුවවේ එම ඉල්ලීම ප්‍රතික්ෂේප කිරීමත් සමඟ ඔවුන් අතර වචන හුවමාරුවක් සිදුව ඇති බවයි. පසුව ඉන්ධන ඉල්ලා සිටි පුද්ගලයා එම ස්ථානයෙන් පිටව ගොස් යළි ත්‍රිරෝද රථයකින් සහ යතුරුපැදියකින් පැමිණ ඇත්තේ, තවත් පිරිසක් ද සමඟිනි. එහිදී පැමිණි පිරිස ඉන්ධන පිරවුම්හලේ සේවකයින්ට යකඩ පොලු වලින් පහරදෙන අතර පිරවුම්හලේ සේවකයින් ද ඊට ප්‍රතිප්‍රහාර එල්ල කරන අයුරු පිරවුම්හලේ සීසීටීවී කැමරාවල මෙලෙස සටහන් වී තිබුණි. මෙම ගැටුමෙන් ඉන්ධන පිහරවුම්හලේ කළමනාකරු ඇතුළු එහි සේවකයින් 5දෙනෙකු තුවාල ලැබීමෙන් අනතුරුව හොරණ මූලික රෝහලට ඇතුළත් කෙරුණි. බරපතළ තත්ත්වයේ පසු වු ඉන්ධන පිරවුම්හලේ කළමනාකරු කොළඹ ජාතික රෝහලට ඇතුළත් කෙරුණි. අදාළ ගැටුම පිළිබඳ ලබාගත් සීසීටීවී දර්ශන ඔස්සේ මොරගහහේන පොලීසිය අද උදෑසනම පරීක්ෂණ ආරම්භ කළේය. ඉන්ධන පිරවුම්හල් සේවකයන්ට පහරදීමට පැමිණි පුද්ගලයින් සිව්දෙනෙකු මොරගහහේන කුඹුක්වත්ත ප්‍රදේශයේදී අද දහවල් අත්අඩංගුවට ගැණුනි.", "URL": "https://sinhala.adaderana.lk/news.php?nid=111406", "Category": null, "Parent URL": null}