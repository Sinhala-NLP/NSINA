{"Source": "Adaderana", "Timestamp": "March 27, 2014 05:46 pm", "Headline": "යෝජනාව ප්‍රතික්ෂේප කරනවා", "News Content": "ශ්‍රී ලංකාවේ සමගි සන්ධානය, වගවීම හා මානව හිමිකම් ක්‍රියාවලිය උදෙසා යැයි පවසමින් අමෙරිකාව විසින් ගෙන එන ලද යෝජනාව සම්පූර්ණයෙන් ප්‍රතික්ෂේප කරන බව ජිනීවා හි නිත්‍ය නියෝජිත රවිනාථ ආරියසිංහ මහතා පවසයි. ලොව රටවල් අතරින් ශ්‍රී ලංකාව අභ්‍යන්තරික වශයෙන් අර්බුද රැසකට මුහුණ දුන් රටක් බවත් එම අර්බුදවලින් මිඳුණු රටක් ලෙස මේවන විට රට තුළ හදිසි තත්ත්වයක් උද්ගතව නැති බවත් හෙතෙම පැවසීය. මෙම යෝජනාව එක්සත් ජාතීන්ගේ සංවිධානයේ සාමාජික රටක ස්වෛරීභාවයට හා නිදහසට කළ දැඩි බලපෑමක් බව ඔහු කීවේය. එසේම එය ජාත්‍යන්තර නීති හා ප්‍රතිපත්ති උල්ලංඝණය කිරීමක් බවද ඔහු පෙන්වාදුන්නේය. තවද මෙය රටවල් කිහිපයක අවශ්‍යතාවය වෙනුවෙන් සැකසු යෝජනාවලියක් බවද රවිනාථ ආරියසිංහ මහතා කියා සිටියේය.", "URL": "https://sinhala.adaderana.lk/news.php?nid=42119", "Category": null, "Parent URL": null}