{"Source": "Adaderana", "Timestamp": "April 6, 2018 11:08 pm", "Headline": "සිහිනයක් සැබෑ වු මොහොතක්", "News Content": "ආර්ථික දුෂ්කරතා හේතුවෙන් ජීවත් වීමට ‍නිවසක් නොමැති පවුලකට අද(06) දිනයේ දී දක්ෂිණ සංවර්ධන සහ තරුණ කටයුතු අමාත්‍ය සාගල රත්නායක මහතා විසින් නිවසක් පිරිනමා තිබේ. මාතර පිටබැද්දර, සියඹලාගොඩ, ඉහළ අයිනගම පදිංචි වෙල්ලප්පුලිගේ කමල් ප්‍රියන්ත මහතා ඇතුළු සාමාජිකයින් 6 දෙනෙකුගෙන් සමන්විත පවුලකට මෙලෙස නව නිවසක් හිමිව ඇත. එහි ප්‍රධාන ආරාධිතයා ලෙස සහභාගි වුයේ ද සාගල රත්නායක මහතා ය. පිටබැද්දර පොලිස් ස්ථානයේ සියලූම නිලධාරීන්ගේ උපකාරයෙන් මෙම අංග සම්පූර්ණ නිවස ඉදිකර දී ඇත. මෙම අවස්ථාව සඳහා පොලිස්පති පූජිත් ජයසුන්දර මහතා ඇතුළු ප්‍රාදේශීය දේශපාලන නියෝජිතයින් රැසක් හා පාසල් දරු දරියන් විශාල සංඛ්‍යාවක් සහභාගී වී තිබේ.", "URL": "https://sinhala.adaderana.lk/news.php?nid=87054", "Category": null, "Parent URL": null}