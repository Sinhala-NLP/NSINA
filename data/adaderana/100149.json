{"Source": "Adaderana", "Timestamp": "December 2, 2018 04:26 pm", "Headline": "ශ්‍රේෂ්ඨාධිකරණ තීන්දුව කුමක් වුවද ආණ්ඩුවට ඉන් බාධාවක් නෑ", "News Content": "ශ්‍රේෂ්ඨාධිකරණ තීන්දුව කුමක් වුවද ආණ්ඩුව පවත්වාගෙන යාමට ඉන් බාධාවක් ඇති නොවන බව අමාත්‍ය වාසුදේව නානායක්කාර මහතා පවසයි. අමාත්‍යවරයා මේ බව සඳහන් කළේ රත්නපුර කුරුවිට ප්‍රදේශයේ පැවති ජනහමුවකදීයී. මහමැතිවරණයක් පවත්වන ලෙස බල කරමින් ශ්‍රී ලංකා පොදුජන පෙරමුණ සංවිධාන කළ මහජන උද්ඝෝෂණයක් හා මහජන පෙත්සමක් අත්සන් කිරීම ඊයේ (01) රත්නපුර කුරුවිට ප්‍රදේශයේදී සිදුකෙරුණේය. ඊට එක්සත් ජනතා නිදහස් සන්ධාන පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය සහ අමාත්‍ය වාසුදේව නානායක්කාර මහතා ද සහභාගි විය. මේ අතර ශ්‍රී ලංකා පොදුජන පෙරමුණේ කලවාන ආසන බලමණ්ඩලය ඊයේ පැවැත් විය.", "URL": "https://sinhala.adaderana.lk/news.php?nid=100149", "Category": null, "Parent URL": null}