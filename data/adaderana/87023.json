{"Source": "Adaderana", "Timestamp": "April 6, 2018 10:00 am", "Headline": "මදුරු කීටයන් බෝ කරපු රාජ්‍ය ආයතනවලට වැඩ වැරදුන හැටි", "News Content": "හැටන් ප්‍රදේශයේ මදුරු කීටයන් ‍බෝවන සේ පවත්වාගෙන රාජ්‍ය ආයතන කිහිපයක් නීතියේ රැහැනට කොටුකර ගැනිමට සෞඛ්‍ය අංශ නිලධාරින් සමත් වි ඇත . මධ්‍යම පළාත් මැලේරියා මර්දන ව්‍යාපාර මදුරු කීට පරික්ෂණ නිලධාරින් ආයතන ගණනාවක් මෙම සමීක්ෂණයට ලක් කරනු ලැබීය. මෙම සමීක්ෂණයේදි මදුරු කීටයන් බෝ වන සේ තම ආයතන පවත්වාගෙන ගිය පාසල් සහ රාජ්‍ය ආයතන ගණනාවක්ම මෙම නිලධාරින් විසින් හදුනාගත් අතර, එහිදි මදුරු කීටයන්ද විශාල පිරිසක් හඳුනාගෙන එම මදුරු කීටයන් විනාශ කිරිමට එම රාජ්‍ය ආයතන නිලධාරින්ට එම නිලධාරින් උපදෙස් ලබාදී තිබේ. එම රාජ්‍ය ආයතන විසින් යළිත් මදුරු කීටයන් බෝ නොවන සේ තම ආයතන පවත්වාගෙන යා යුතු අතර ඒ සදහා ඔවුන්ට දින 14 ක කාලයක් ලබා දිමට සෞඛ්‍ය නිලධාරින් කටයුතු කර ඇත. එම කාලය තුල එම උපදෙස් නොපිළිපදින රාජ්‍ය ආයතන නිලධාරින්ට එරෙහිව නෛතික පියවර ගැනිමට කටයුතු කරන බව එම සමික්ෂණයට එක් වු නිලධාරින් කියා සිටියේය .", "URL": "https://sinhala.adaderana.lk/news.php?nid=87023", "Category": null, "Parent URL": null}