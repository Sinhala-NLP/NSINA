{"Source": "Adaderana", "Timestamp": "June 23, 2016 02:04 pm", "Headline": " කොරියා සිහිනයට කැලණි සරසවිය අත ‍දෙයි", "News Content": "කොරියානු භාෂා තරග විභාගය සඳහා ඉදිරිපත්වන්නන්ට කැලණිය විශ්වවිද්‍යාලය මගින් අන්තර්ජාලය හරහා නොමිලේ කොරියානු භාෂාව ඉගෙනීමේ පහසුකම් සළසා තිබේ. www.kln.ac.lk වෙබ් අඩවියේ සේවා මෙනුව හරහා එම ඉගැන්වීම් සිදුකරන බව කැලණිය විශ්වවිද්‍යාලය සඳහන් කරයි. කොරියානු භාෂා තරග විභාගය සඳහා ඉදිරිපත්වන්නන්ට විධිමත් ක්‍රමවේදයක් යටතේ කොරියානු භාෂාව ඉගැන්වීම මෙහි අරමුණ බව සඳහන්ය. ආදර්ශ ප්‍රශ්නපත්‍ර ලබාගැනීමට සහ එම ප්‍රශ්න පත්‍ර වලට අන්තර්ජාලය තුළින් පිළිතුරු සපයා එහි ඇති නිරවද්‍යතාව පරීක්ෂා කිරීමේ හැකියාවද අදාළ සේවාව තුළ පවතියි. එමෙන්ම පාඨමාලාවලට අදාළ දේශනවල වීඩියෝ නැරඹීමේ හැකියාව මෙන්ම විෂය නිර්දේශට අදාළ සියලුම පාඩම්මාලා මෙම වෙබ් අඩවියට ඇතුළත් කර ඇති බව කැලණිය විශ්වවිද්‍යාලය නිවේදනය කළේය.", "URL": "https://sinhala.adaderana.lk/news.php?nid=61394", "Category": null, "Parent URL": null}