{"Source": "Adaderana", "Timestamp": "November 5, 2010 04:39 pm", "Headline": "නොහැකි යැයි කියූ දේ කළ හැකි බව රජය ක්‍රියාවෙන් ඔප්පු කළා", "News Content": "පෞද්ගලීකරණය කරන ලද ආයතන ‍මේ වන විට රජයට පවරාගනිමින් සිටින බව ඉදිකිරීම්, ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා පවසයි. අතීතයේ ඇතැම් රජයන්, රාජ්‍ය ආයතන වි‍දේශීය බහුජාතික සමාගම්වලට පවරමින් ඒ මත යැපුණු බව ඔහු සඳහන් කරයි. පවතින රජ‍යට නොහැකි යැයි ඇතමුන් පැවසූ බොහෝ දේ කළ හැකි බවට ක්‍රියාවෙන් ඔප්පු කර පෙන්වා ‍ඇති බව ද විමල් වීරවංශ අමාත්‍යවරයා පෙන්වාදෙයි. විකුණා දැමූ රාජ්‍ය ආයතන යළි රජයට පවරා ගනිමින් එහි ‍උපරිම ඵල ප්‍රයෝජන ජනතාවට ලබාදීමට වත්මන් රජය කටයුතු කරමින් සිටින බව ඔහු වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=11958", "Category": null, "Parent URL": null}