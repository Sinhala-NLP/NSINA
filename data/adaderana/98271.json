{"Source": "Adaderana", "Timestamp": "October 26, 2018 04:18 pm", "Headline": "වැව් තාවුල්ලේ ගිලන් වු සද්ධන්තයා රැක ගන්න මෙහෙයුමක්", "News Content": "ගිරිතලේ වැව් රක්ෂිතයේ සැරිසරමින් සිටි වන අලියෙකු දඩයක්කරුවෙකුගේ වෙඩි පහරින් බරපතළ තුවාල ලබා ඇති බව අද දෙරණ වාර්තාකරු පවසයි. වෙඩි පහරින් මෙම වන අලියාගේ ඉදිරිපස වම් පාදයේ බරපතළ තුවාල සිදුවී තිබේ. අවස්ථා කිහිපයකදී මෙම වන අලියාට ගිරිතලේ පශු වෛද්‍ය නිලධාරීන් විසින් ප්‍රථිකාර කර ඇති අතර එහෙත් පාදයේ ඇති තුවාලය සුව අතට හැරී නොමැති බව වාර්තා වෙයි. මෙම තුවාල තත්ත්වය හේතුවෙන් වන අලියාට ගමන් කිරීමේ අපහසු තත්ත්වයක් ඇති වීම නිසා ආහාර ලබා ගැනීමට පවාද නොහැකි වීම හේතුවෙන් වන අලියා දිනෙන් දින දුර්වල තත්ත්වයට හැරෙමින් පවතින බව අප වාර්තාකරු සඳහන් කළේය. උස අඩි 8ක් පමණ වන මෙම වන අලියා අවුරුදු 20ක් පමණ වයසකින් යුක්ත බව ගිරිතලේ පශු වෛද්‍ය නිලධාරීන් පවසයි. මෙම වන අලියා සඳහා අඛණ්ඩව ප්‍රථිකාර සිදු කරන බව අදාළ බලධාරීන් පැවසීය.", "URL": "https://sinhala.adaderana.lk/news.php?nid=98271", "Category": null, "Parent URL": null}