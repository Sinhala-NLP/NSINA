{"Source": "Adaderana", "Timestamp": "April 11, 2016 04:46 pm", "Headline": "බීමත් රියදුරන්ට වැඩවරදියි", "News Content": "බීමත් රියදුරන් අත්අඩංගුවට ගැනීමේ විශේෂ වැඩසටහනේ පළමු දිනය තුළ පමණක් රියදුරන් 219 දෙනෙකු අත්අඩංගුවට ගෙන ඇති බව පොලීසිය පවසයි.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ අත්අඩංගුවට ගත් රියදුරන් අතරින් වැඩි පිරිසක් යතුරුපැදිකරුවන් වන බවයි. ඒ අනුව යතුරුපැදිකරුවන් 126කු ඊයේ(10) දිනය තුළ පමණක් අත්අඩංගුවට ගෙන තිබේ.ඊට අමතරව ත්‍රිරෝද රථ රියදුරන් 68 දෙනෙකු, ලොරි රථ රියදුරන් හත් දෙනෙකු, මෝටර් රථ රියදුරන් හත් දෙනෙකු සහ වෑන් රථ රියදුරන් හය දෙනෙකුද අත්අඩංගුවට ගත් බව පොලිස් මාධ්‍ය ප්‍රකාශකවරයා පැවසුවේය.උත්සව සමයේදී බීමතින් රිය පදවන රියදුරන් අත්අඩංගුවට ගැනීම සඳහා පොලීසිය ඊයේ දිනයේ සිට දිවයිනේ සියළු ප්‍රදේශ ආවරණය වන පරිදි විශේෂ මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=59103", "Category": null, "Parent URL": null}