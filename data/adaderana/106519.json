{"Source": "Adaderana", "Timestamp": "March 22, 2019 08:12 am", "Headline": "හොරෙන් මැණික් ගැරූ 5ක් මාට්ටු", "News Content": "බගවන්තලාව ප්‍රදේශයේ දී බලපත්‍ර නොමැතිව මැණික් ගරමින් සිටි පුද්ගලයින් පස් දෙනෙකු පොලීසිය විසින් අත්අඩංගුවට ගෙන ඇත. බගවන්තලාව පොලීසියට ලද තොරතුරක් මත සිදු කළ වැටලීමකදී මොවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන් සතුව තිබී කැණීම් සඳහා උපයෝගීකර ගත් උපකරණ කිහිපයක්ද පොලිස් බාරයට ගෙන ඇති බව සඳහන්ය. පොලීසිය පැවසුවේ අත්අඩංගුවට ගත් සැකකරුවන් අවුරුදු 27, 29, 36, 37 සහ 45 යන වයස් වල පසුවන බගවන්තලාව ඕපනායක ,රත්නපුර හා දඹුල්ල යන ප්‍රදේශවල පදිංචිකරුවන් බවය. බගවන්තලාව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106519", "Category": null, "Parent URL": null}