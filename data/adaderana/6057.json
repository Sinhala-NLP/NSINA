{"Source": "Adaderana", "Timestamp": "January 13, 2010 09:41 pm", "Headline": "රැඳවියෝ උපවාසය අත්හරිති", "News Content": "තමන් නිදහස් කරන ලෙස ඉල්ලා උපවාස කළ යාපනය බන්ධනාගාරයේ ඇතුළු දිවයිනේ බන්ධනාගාර කිහිපයක දේශපාලන රැඳවියන් සිය උපවාසය තාවකාලිකව අත්හැරීමට තීරණය කර ඇතැයි කියැවේ. අධිකරණ අමාත්‍ය මිලින්ද මොරගොඩ මහතා දින දෙකක් ඇතුළත මොවුන් පිළිබඳ ගනු ලබන තීරණය කියා සිටින බවට නියෝජිතයන් පිරිසක් මගින් දැනුම් දී තිබීම ඊට හේතු වී ඇත. අද සවස් වන විට යාපනය බන්ධනාගාරයේ රැඳවියන් සිය උපවාසය තාවකාලිකව අත්හිටුවා තිබුණු අතර සෙසු බන්ධනාගාර වල රැඳවියන්ද මේ වන විට එකී තීරණය ක්‍රියාත්මක කිරීමට එකඟ වී ඇතැයි බන්ධනාගාර අභ්‍යන්තර ආරංචි මාර්ග සඳහන් කරයි. අද දහවල් \"දේශපාලන රැඳවියන් නිදහස් කර ගැනීමෙි ව්‍යාපාරය\" විසින් දේශපාලන රැඳවියන් නිදහස් කරන ලෙස ඉල්ලා කොටුව දුම්රිය ස්ථානය ඉදිරිපිට උද්ඝෝෂණයක්ද පවත්වන ලදී.", "URL": "https://sinhala.adaderana.lk/news.php?nid=6057", "Category": null, "Parent URL": null}