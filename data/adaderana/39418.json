{"Source": "Adaderana", "Timestamp": "December 8, 2013 12:36 pm", "Headline": "ලංකාවේ මානව හිමිකම් ක්‍රියාකාරීන්ට එල්ල වන බලපෑම් ගැන අපි විමසිල්ලෙන්!", "News Content": "ශ්‍රී ලංකාවේ මානව හිමිකම් ක්‍රියාකාරීන්ට එල්ල වන බලපෑම් සම්බන්ධයෙන් අවධානය යොමුව ඇති බව අමෙරිකාව පවසයි. මානව හිමිකම් ක්‍රියාකාරීන්ට සිදු වන හිරිහැර නතර කිරීමට ශ්‍රී ලංකා රජය පියවර යුතු බව ඇමෙරිකා රාජ්‍ය දෙපාර්තමේන්තුව කියයි. දෛනික මාධ්‍ය හමුවේදි ඇමරිකානු රාජ්‍ය දෙපාර්තමේන්තුවේ නියෝජ්‍ය ප්‍රකාශිකා මාරි හාෆ් මේ බව පවසා ඇත. උගත් පාඩම් හා ප්‍රතිසංධාන වාර්තාවේ නිර්දේශ ක්‍රියාත්මක කිරීමට අවස්ථා කිහිපයකදී ශ්‍රී ලංකා රජයට දැනුම් දී ඇති බව ඇය පෙන්වාදෙයි. ඔවුන් අදාළ නිර්දේශ ක්‍රියාත්මක කිරීමට පියවර ගත යුතු බවත් ඒ සඳහා ඇ‍මරිකාව නිරන්තර බලපෑම් සිදුකරන බවත් හාෆ් මහත්මිය පවසයි. ශ්‍රී ලංකාවේ සිදුවු බව කියන මානව හිමිකම් උල්ලංඝණය වීමේ සිදුවීම් සම්බන්ධයෙන් අපක්ෂපාතී පරීක්ෂණයක් පවත්වා නීත්‍යානුකූල පියවර ගත යුතු බව ද ඇමෙරිකානු රාජ්‍ය දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=39418", "Category": null, "Parent URL": null}