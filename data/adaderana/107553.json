{"Source": "Adaderana", "Timestamp": "April 7, 2019 11:01 am", "Headline": "විදුලි කණුවක් හිස මතට කඩා වැටීමෙන් අයෙක් මරුට", "News Content": "යාපනය, කරනවායි දකුණ, වීරප්පිරායි ප්‍රදේශයේදී විදුලි කණුවක් හිස මතට කඩා වැටීමෙන් විදුලිබල මණ්ඩලයේ කාර්මික නිළධාරියෙකු ජිවිතක්ෂයට පත්ව ඇත. ඊයේ (06) දිනයේ මෙම අනතුර සිදුව ඇති අතර යාපනය තුන්නාලෙයි උතුර ප්‍රදේශයේ පදිංචි 51 හැවිරිදි පුද්ගලයෙකු එලෙස ජිවිතක්ෂයට පත්ව ඇති බව වාර්තා වෙයි. ලොරි රථයක් වැදීමෙන් විදුලි කනුවක් අර්ධ වශයෙන් බිදී ගොස් තිබු අවස්ථාවක අදාළ විදුලි කණුව ගලවා වෙනත් විදුලි කණුවක් සිටුවීමට යාමේදී අර්ධ වශයෙන් කැඩී ගිය විදුලි කණුව අදාළ පුද්ගලයාගේ හිස මතට කඩා වැටී ඇති බව පොලීසිය ප්‍රකාශ කර ඇත. අනතුරින් තුවාල ලැබු පුද්ගලයා යාපනය රෝහලට ඇතුළත් කිරීමේදී ජිවිතක්ෂයට පත්ව ඇති බව අද දෙරණ වාර්තාකරු සඳහන් කරයි. සිද්ධිය සම්බන්ධයෙන් නෙල්ලිඅඩි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107553", "Category": null, "Parent URL": null}