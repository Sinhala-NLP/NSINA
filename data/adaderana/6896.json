{"Source": "Adaderana", "Timestamp": "February 23, 2010 12:14 pm", "Headline": "මනූෂගෙන් මහ ලේකම්ට ලිපියක්", "News Content": "පක්ෂය මාරු කිරීමක් කළහොත් තමාව පාර්ලිමේන්තු මන්ත්‍රී ධුරයෙන් ඉවත් කිරීමට සහ පක්ෂයෙන් නෙරපා හැරීමට පක්ෂ ලේකම්වරයා වෙත බලය පැවරීමේ ලිපියක් බාර දීමට තීරණය කළ බව දකුණු පළාත් සභා මන්ත්‍රී මනූෂ නානායක්කාර මහතා පවසයි. එළඹෙන පාර්ලිමේන්තු මැතිවරණයට තරග කිරීමේ නාමයෝජනා පත්‍රය අත්සන් කිරීමට පෙර අදාළ ලිපිය සිය කැමැත්තෙන් පක්ෂයේ මහ ලේකම් තිස්ස අත්ත‍නායක මහතා වෙත බාර දෙන බව මනූෂ නානායක්කාර මහතා සඳහන් කළේය. අද මධ්‍යහ්න‍යේ දී එම ලිපිය බාර දීම සිරිකොත මන්දිරයේ දී සිදු කෙරන බව මනූෂ නානායක්කාර මහතා කියා සිටියේය. පක්ෂයට ආදර්ශයක් ලබා දීම වෙනුවෙන් තමන් මෙම පියවර ගත් බව ඒ මහතා අද දෙරණට විශේෂ ප්‍රකාශයක් සිදු කරමින් පැවසීය.", "URL": "https://sinhala.adaderana.lk/news.php?nid=6896", "Category": null, "Parent URL": null}