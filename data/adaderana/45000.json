{"Source": "Adaderana", "Timestamp": "July 30, 2014 09:44 am", "Headline": "යතුරුපැදිකරු අනතුරින් මරුදකී", "News Content": "මඩකළපුව - ත්‍රිකුණාමලය මාර්ගයේ රල්කුලිය පාළම ප්‍රදේශයේ සිදුවු අනතුරකින් තරුණයෙකු මියගොස් තිබේ. යතුරුපැදියක් කින්නියා දෙස සිට මූතුර් දෙසට ධාවනය වෙමින් තිබු යතුරුපැදියක් රියදුරුට පාලනය කරගැනීමට නොහැකිවීම හේතුවෙන් මාර්ගයෙන් ඉවතට පැන කොන්ක්‍රීට් කණුවක ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් යතුරුපැදිකරු සහ පසුපැදිකරු බරපතළ තුවාල ලබා මූතුර් රෝහලට ඇතුළත් කර ඇති අතර පසුපැදිකරු එහිදී මියගොස් තිබේ. මියගොස් ඇත්තේ කින්නියා ප්‍රදේශයේ පදිංචිව සිටි 19 හැවිරිදි තරුණයෙකි. අනතුර සම්බන්ධයෙන් මූතුර් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45000", "Category": null, "Parent URL": null}