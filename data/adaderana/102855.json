{"Source": "Adaderana", "Timestamp": "January 22, 2019 09:21 pm", "Headline": "තවත් මැණික් ගැරිමේ ජාවාරමක්", "News Content": "බගවන්ලාවේ සිට කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමුඔයේ ස්භාවික ගල් යට හාරා එහි තුල වු මැණික් ඉල්ලම් ගොඩගෙන අනවසර මැණික් ගැරිමේ ජාවාරමක් සිදු කරන බව ප්‍රදේශවාසින් පවසයි. බගවන්තලාව පොලිස් වසමට අයත් විසින් වත්ත ප්‍රදේශයෙන් කෙසෙල්ගමුඔයේ ජලය පෞද්ගලික ජල විදුලි බලාගාරයකට රැගෙන යාම සඳහා විශාල වේල්ලක් ඉදි කර ඇති අතර, එම වේල්ලට පහලින් කෙසෙල්ගමුඔයේ ජලය කිලෝමිටරයක් පමණ පහලට ගලා නොබසින නිසා මෙම ජාවාරම් කරුවන්ට මෙම අනවසර මැණික් ගැරිම ජලයට සිදු කල හැකි බව ප්‍රදේශවාසින් කියා සිටින්නේ. පෞද්ගලික ජල විදුලි බලාගාර වලට ප්‍රධාන ගංගාවක් හරහා විදුලි උත්පාදනයට ජලය ලබා ගැනිමේදි ගගේ ගලා බසිනා ජල ධාරිතාවෙන් 60% පමණ ප්‍රමාණයක් ලබාගෙන 40% ජල ප්‍රමාණය ස්භාවිකව ගඟේ ගලා බැසිමට ඉඩ සැලසිය යුතු බවට එම ජල විදුලි බලාගර පවත්වාගෙන යාම සඳහා මධ්‍යම පරිසර අධිකාරිය වෙතින් ලබා දි ඇති බලපත්‍ර‍යේද සඳහන් කර ඇත. එම බලපත්‍ර නීති උල්ලංඝනය කරමින් කර්කස්වොල් වතුයායේ ඉදිකර තිබෙන පෞද්ගලික ජල විදුලි බලාගාරයකට විදුලි උත්පාදනය සඳහා කෙසෙල්ගමුඔයේ ගලා බසිනා සම්පුර්ණ ජල ධාරිතාව ලබාගැනිම හේතුවෙන් එම විදුලි බලාගාර වේල්ලට පහලින් ජලය පහලට ගලා නොබසින නිසා ගගේ ජෛව විවිධත්වයටද බාධා පැමිණ ඇත. මැණික් ජාවාරම්කරුවන් විසින් වේල්ලට පහලින් කෙසෙල්ගමුඔයේ ජලය ගලා නොබසින නිසා එහි ගල් යට තිබෙන මැණික් ඉල්ලම් ගොඩ ගෙන මෙම අනවස මැණික් ගැරිමේ ජාවාරම ජයටම සිදු කරන බව ප්‍රදේශවාසින් පවසන්නේය. එම අනවසර මැණික් ගැරිම සිදු කළ ඇතැම් ස්ථානවල ගල් යට විශාල උමංද හාරා ඇති බව එහි ගිය අපිට දක්නට ලැබුණේය.", "URL": "https://sinhala.adaderana.lk/news.php?nid=102855", "Category": null, "Parent URL": null}