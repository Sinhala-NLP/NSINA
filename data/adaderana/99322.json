{"Source": "Adaderana", "Timestamp": "November 16, 2018 03:53 pm", "Headline": "යාපනයේ මුහුදු ජලය මුහුදට ඇදෙයි", "News Content": "ගජ සුළි කුණාටුවේ බලපෑම මත යාපනය වෙරළබඩ ප්‍රදේශයන්ගේ මුහුදු ජලය අද(16) උදෑසන මුහුදට ඇදී ගොස් ඇති බව යාපනය ජනතාව පැවසීය. යාපනය කයිට්ස් හා ඩෙල්ෆ් දූපත් ආදි ප්‍රදේශයන්ගේ වෙරළබඩ සීමාවන්ගේ ජලය වෙරළ සීමාවේ සිට මීටර කිහිපයක් මුහුදට ඇදී ගොස් ඇති බව ප්‍රදේශවාසීන් පැවසූහ. සිද්ධිය සම්බන්ධයෙන් යාපනය ආපදා කළමණාකරණ මධ්‍යස්ථාන නිළධාරීන්ගෙන් විමසීමේදී පැවසුවේ එවැනි ආරංචියක් පවතින අතර ඒ සම්බන්ධයෙන් සොයා බලන බවයි. යාපනය ප්‍රදේශයට බලපෑ ගජ සුළි කුණාටුව හේතුවෙන් යාපනය ප්‍රදේ‍ශයේ වගාවන් හා තාවකාලික නිවාස වෙත බලපෑම් එල්ලී වී ඇති බව දිස්ත්‍රික් ආපදා කළමණාකරණ මධ්‍යස්ථානය පැවසීය. දිස්ත්‍රික් ආපදා කළමණාකරණ මධ්‍යස්ථානය පැවසූවේ ප්‍රදේශයේ ධීවර ජනතාවට මුහුදු යාමෙන් වළකින ලෙසට ලබාදුන් නියෝගය තවදුරටත් වලංගු වන බවයි.", "URL": "https://sinhala.adaderana.lk/news.php?nid=99322", "Category": null, "Parent URL": null}