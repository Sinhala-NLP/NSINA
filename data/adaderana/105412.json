{"Source": "Adaderana", "Timestamp": "March 3, 2019 05:39 pm", "Headline": "කංජිපානිගේ තවත් ගෝලයින් 3ක් අත්අඩංගුවට", "News Content": "ඩුබායි අත්අඩංගුවේ පසුවන අපරාධ කල්ලි සමාජික කංජිපානි ඉම්රාන්ගේ ගෝලයින් තිදෙනෙකු අත්අඩංගුවට ගෙන ඇත. කේරළ ගංජා සහ ඈෂ් නමින් හඳුන්වන ගංජා මිශ්‍ර ගුලි සමඟ සැකකරුවන් දෙදෙනෙක් මෙසේ වැල්ලම්පිටියේදී අද(03) අත්අඩංගුවට ගෙන තිබේ. එක් සැකකරුවෙක් සන්තකයේ තිබී කේරළ ගංජා කිලෝ 1ක්, අනෙක් සැකකරු සන්තකයේ තිබී කේරළ ගංජා ග්‍රෑම් 600ක් සහ තෙවන සැකකරු සතුව තිබී ගංජා මිශ්‍ර ගුලි 05ක් සොයාගෙන ඇත. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා පැවසුවේ වැල්ලම්පිටිය ප්‍රදේශයේදී පොලිස් විශේෂ කාර්ය බලකායේ නිලධාරින් විසින් මොවුන් අත්අඩංගුවට ගත් බවයි. මේ පිළිබඳව වැඩිදුර විමර්ශන කටයුතු වැල්ලම්පිටිය පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=105412", "Category": null, "Parent URL": null}