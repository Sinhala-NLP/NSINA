{"Source": "Adaderana", "Timestamp": "September 20, 2019 05:18 pm", "Headline": "පොහොට්ටුවේ අපේක්ෂකයාට හානියක් වන කිසිදු තීන්දුවක් ශ්‍රීලනිපයෙන් ගන්නේ නෑ-තිලංග", "News Content": "ශ්‍රී ලංකා පොදුජන පෙරමුණේ ජනාධිපති ධුර අපේක්ෂකයාට හානියක් වන කිසිඳු තීරණයක් ශ්‍රී ලංකා නිදහස් පක්ෂය විසින් නොගන්නා බව එක්සත් ජනතා නිදහස් සන්ධාන පාර්ලිමේන්තු මන්ත්‍රී තිලංග සුමතිපාල මහතා පවසයි. අද කොළඹ පැවති මාධ්‍ය හමුවකට එක්වෙමින් ඔහු මේ බව සඳහන් කළේය. එසේම විධායක ජනාධිපති ක්‍රමය අහෝසි කිරීමට පාර්ලිමේන්තුවට කිසිදු අවස්ථාවක වරමක් දී නොමැති බවත් ඒ සඳහා තුනෙන් දෙකක බලයක් ගැනීමට කිසිසේත් ඉඩක් නොදෙන බවත් ඒ මහතා ප්‍රකාශ කළේය. මෙය දේශපාලනික වශයෙන් පිරිසක් සිර කිරීමට අග්‍රාමාත්‍යවරයා ගත් දේශපාලන උත්සාහයක් බවත් තිලංග සුමතිපාල මහතා ප්‍රකාශ කරයි.", "URL": "https://sinhala.adaderana.lk/news.php?nid=119603", "Category": null, "Parent URL": null}