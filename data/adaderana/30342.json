{"Source": "Adaderana", "Timestamp": "December 29, 2012 02:59 pm", "Headline": "2013 මතින් තොරයි", "News Content": "දුම්වැටි දවටනවල රූපමය අවවාද ඇතුළත් කිරීම සඳහා වූ ගැසට් පත‍්‍රය කිසි ලෙසකින්වත් වෙනස් නොකරන බව සෞඛ්‍ය අමාත්‍ය මෛත‍්‍රීපාල සිරිසේන මහතා පවසයි. දුම්වැටි සහ මධ්‍යසාර අලෙවියෙන් රජයට බදු වශයෙන් ලැබෙන මුදලට වඩා වැඩි මුදලක් රෝගී ජනතාව වෙනුවෙන් වැය කිරීමට සිදුව ඇති බව අමාත්‍යවරයා පෙන්වාදෙයි. 2013 වසර මතින් තොර සමාජයක් සඳහා වූ වසරක් වශයෙන් ප‍්‍රකාශයට පත් කිරීමට තීරණය කර ඇති බව බෝමිරිය මධ්‍යමහා විදයාලයේ පැවති උත්සවයක දී මෛත‍්‍රීපාල සිරිසේන මහතා ප‍්‍රකාශ කළේය. නිරෝගී ජාතියක් බිහි කිරීම සඳහා දුම් පානය සහ මධ්‍යසාර භාවිතය පිළිබඳ පුළුල් අවබෝධයකින් කටයුතු කිරීම අවශ්‍ය බව ද අමාත්‍යවරයා එහිදී පෙන්වාදෙන ලදී.", "URL": "https://sinhala.adaderana.lk/news.php?nid=30342", "Category": null, "Parent URL": null}