{"Source": "Adaderana", "Timestamp": "November 24, 2016 02:14 pm", "Headline": " කෝටි 200ක කොකේන් අල්ලයි", "News Content": "ඔරුගොඩවත්ත කන්ටේනර් අංගනයේ කන්ටේනරයක් තුළ තිබී කෝටි 200 අධික වටිනාකමකින් යුත් කොකේන් කිලෝග‍්‍රෑම් 200ක් සොයාගෙන තිබේ.පොලිස් ආරංචි මාර්ග පවසන්නේ සීනි රැගෙන එන මුවාවෙන් මෙම කොකේන් තොගය බ‍්‍රසීලයේ සිට මෙරටට රැගෙනවිත් ඇති බවයි.අධිකරණ නියෝගයක් මත ඔරුගොඩවත්ත කන්ටේනර් අංගනයේ තිබූ කන්ටේනර් 13 ක් අද (24) පරීක්ෂාවට ලක් කර තිබේ.එහිදී එක් කන්ටේනරයක තිබී මෙම කොකේන් තොගය සොයා ගැනුණු බව පොලිස් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=66380", "Category": null, "Parent URL": null}