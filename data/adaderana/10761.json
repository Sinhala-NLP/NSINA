{"Source": "Adaderana", "Timestamp": "September 10, 2010 10:03 am", "Headline": "කියුබාවේ බී.ටී.අයි බෙදාහැරීම කඩිනමින්", "News Content": "කියුබාවෙන් ආනයන කළ බී.ටී.අයි බැක්ටීරියාව දිවයින පුරා බෙදා හැරීමේ කටයුතු කඩිනමින් ආරම්භ කරන බව සෞඛ්‍ය නියෝජ්‍ය අමාත්‍ය මහින්ද අමරවීර මහතා පවසයි. බී.ටී.අයි බැක්ටීරියාව රැගත් නෞකාව ඊයේ කොළඹ වරායට පැමිණි බව අමාත්‍යවරයා සඳහන් කරයි. දේශීය බී.ටී.අයි බැක්ටීරියාව 100% ක් සාර්ථක අන්දමින් අත්හදා බැලීමේ කටයුතු සිදු වන බව ද මහින්ද අමරවීර මහතා සඳහන් කරයි. ඉදිරියේ දී වැඩි වශයෙන් දේශීය බැක්ටීරීයා භාවිත කිරීමටත් ඒ අතරතුර ආනයනික බැක්ටීරියාව භාවිත කිරීමටත් පියවර ගන්නා බව අමාත්‍යවරයා පැවසුවේය. කෙසේ වුවද මේ වන විට ඩෙංගු උණ රෝගයෙන් සිදු වන පුද්ගල මරණ සංඛ්‍යාව අඩු වී ඇති බව ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=10761", "Category": null, "Parent URL": null}