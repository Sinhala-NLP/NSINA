{"Source": "Adaderana", "Timestamp": "October 20, 2010 09:01 am", "Headline": "එල්.ටී.ටී.ඊ සාමාජිකයින් විදෙස්ගත කළ ජාවාරමක්", "News Content": "පසුගිය කාලයේ කොටි සාමාජිකයින්ට විදේශ ගත වීම සඳහා ආධාර අනුබල දීමේ ජාවාරමක් පිළිබඳ පරීක්ෂණ ආරම්භ කර ඇතැයි රහස් පොලිසිය අධිකරණයට දැනුම් දී තිබේ. අත්අඩංගුවේ පසුවන සැකකරුවන් සිව් දෙනෙකුගෙන් කළ ප්‍රශ්න කිරීම් වල දී අදාළ තොරතුරු අනාවරණය වී ඇති බව රහස් ‍පොලිසිය අධිකරණයට වාර්තාවක් ඉදිරිපත් කරමින් ප්‍රකාශ කරන ලදී. විදේශ ගමන් බලපත්‍ර වලට ව්‍යාජ වීසා ඇතුළත් කර කොටි සාමාජිකයින් විදේශ ගත කිරීමේ ජාවාරමක අදාළ සැකකරුවන් නිරත වී ඇති බවට තොරතුරු හෙළි වී ඇති බව රහස් පොලිසිය පොලිසිය ඉදිරිපත් කළ වාර්තාවේ සඳහන් වේ. ඉදිරිපත් කළ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා රහස් පොලිසියට නියෝග කළේ පරීක්ෂණ වල ප්‍රගතිය දැක්වෙන වාර්තාවක් ඉදිරි කාලය තුළ අධිකරණයට ඉදිරිපත් කරන ලෙසයි.", "URL": "https://sinhala.adaderana.lk/news.php?nid=11617", "Category": null, "Parent URL": null}