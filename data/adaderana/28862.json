{"Source": "Adaderana", "Timestamp": "November 3, 2012 02:23 pm", "Headline": "රජයේ නිලධාරීන් රාජකාරිය කරන්නේ නෑ - ඇමති කියයි", "News Content": "රජයේ නිලධාරීන් තම රාජකාරිය නිසි ආකාරව සිදු නොකරන බව ආපදා කළමනාකරණ අමාත්‍ය මහින්ද අමරවීර මහතා පවසයි. මෙවැනි නිලධාරීන් සම්බන්ධයෙන් ඉදිරියේ දී දැඩිලෙස නීතිය ක‍්‍රියාත්මක කිරීමට කටයුතු කරන බව අමාත්‍යවරයා සඳහන් කළේය. අමාත්‍ය මහින්ද අමරවීර මහතා අද (03) පෙරවරුවේ කැලණි ගඟ පිටාර ගැලීම හේතුවෙන් පීඩාවට පත් ජනතාවගේ සහන කටයුතු පිළිබඳ සොයා බැලීම සඳහා අදාළ ප‍්‍රදේශවල සංචාරයක නිරතවිය. සංචාරයෙන් අනතුරුව මාධ්‍ය වෙත අදහස් දක්වමින් අමාත්‍යවරයා මෙම අදහස් පළ කොට තිබේ.", "URL": "https://sinhala.adaderana.lk/news.php?nid=28862", "Category": null, "Parent URL": null}