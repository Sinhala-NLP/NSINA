{"Source": "Adaderana", "Timestamp": "August 30, 2017 08:59 am", "Headline": "අස්වර් මහතාගේ අවසන් කටයුතු අදයි", "News Content": "හිටපු අමාත්‍ය ඒ.එච්.එම්. අස්වර් මහතා අභාවප්‍රාප්ත වී තිබේ.කොළඹ පෞද්ගලික රෝහලක ප්‍රතිකාර ලබමින් සිටියදී ඔහු අභාවප්‍රාප්ත වී ඇති බව පවුලේ ඥාතීන් ප්‍රකාශ කළේය.මාධ්‍යවේදීයෙකු සහ ගුරුවරයෙකු ලෙස කටයුතු කළ ඒ මහතා 1950 දශකයේදී ලංකා සම සමාජ පක්ෂයේ සාමාජිකයෙකු වශයෙන් දේශපාලන කටයුතු ආරම්භ කර තිබේ.1955 දී එක්සත් ජාතික පක්ෂයට එක් වූ අස්වර් මහතා 1989 දී පළමුවරට පාර්ලිමේන්තුවට තේරී පත් වුණි.පසුව 2008 වසරේදී ඔහු ශ්‍රී ලංකා නිදහස් පක්ෂය සමඟ සම්බන්ධ වී 2010 වසරේ සිට 2014 වර්ෂය දක්වා ජාතික ලැයිස්තු මන්ත්‍රීවරයෙකු වශයෙන් පාර්ලිමේන්තුවේ කටයුතු කළේය.අස්වර් මහතා මියයන විට 80 වන වියේ පසු වුණි.ඒ මහතාගේ දේහය පිළිබඳ අවසන් කටයුතු අද(30)දෙහිවලදී පැවැත්වීමට නියමිතය.", "URL": "https://sinhala.adaderana.lk/news.php?nid=76878", "Category": null, "Parent URL": null}