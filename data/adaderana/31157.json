{"Source": "Adaderana", "Timestamp": "January 28, 2013 03:18 pm", "Headline": "හිසේ අමාරුවට කොට්ටේ මාරු කරලා හරියන්නේ නෑ", "News Content": "හිසේ අමාරුවට කොට්ට මාරු කරන්නා සේ කැබිනට් ඇමතිවරුන් මාරු කිරීමෙන් ඵලක් නොවන බව එ.ජා.ප. මාධ්‍ය ප්‍රකාශක ගයන්ත කරුණාතිලක මහතා පවසයි. මෙසේ කැබිනට් සංශෝධන ක්‍රියාවට නැංවීමෙන් පවතින ආණ්ඩුව විසින් රට තල්ලුකර ඇති අගාධයෙන් ගොඩ ගත නොහැකි බව හෙතෙම කියාසිටියි. ඇමති සංශෝධනයෙන් සිදුවන සියලු විජ්ජාවල අවසාන බර සාමාන්‍ය ජනතාව මත පැටවෙන බව මන්ත්‍රීවරයා කියා සිටියේ අද (28) කොළඹ පැවති මාධ්‍ය හමුවකදීය. අද වනවිට ආණ්ඩුව විසින් රට ඇද දමා තිබෙන අගාධයෙන් ගොඩගන්නට හෝ ආණ්ඩුවේ නොහැකියාවෙන් ගොඩඑන්නට ඇමති මණ්ඩලය මාරු කිරීම විකල්පයක් නොවන බවත් ඊට සමස්ත ආණ්ඩුවම මාරු කළ යුතු බවත් ගයන්ත මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=31157", "Category": null, "Parent URL": null}