{"Source": "Adaderana", "Timestamp": "April 24, 2018 07:13 pm", "Headline": " පළාත් සභා මැතිවරණය ඉක්මනින් ඕනේ නම් කරන්න ඕන දේ මහින්ද කියයි", "News Content": "පළාත් සභා මැතිවරණය කඩිනමින් පැවැත්වීම සඳහා අවශ්‍ය නෛතික වාතාවරණය පාර්ලිමේන්තුව තුළ සකස් කර දෙන ලෙස මැතිවරණ කොමිසම දේශපාලන පක්ෂවලින් ඉල්ලීමක් කර තිබේ. මැතිවරණය කඩිනමින් පැවැත්විය යුතු බව මැතිවරණ කොමිසම අවධාරණය කළේය. අද(24) පෙරවරුවේ රාජගිරිය මැතිවරණ මහ ලේකම් කාර්යාලයේ පැවති මාධ්‍ය හමුවකට එක්වෙමින් මැතිවරණ කොමිසමේ සභාපති මහින්ද දේශප්‍රිය මහතා මේ බව සඳහන් කළේය. මෙහිදී වැඩිදුරටත් අදහස් දැක්වූ මැතිවරණ කොමිසමේ සභාපති මහින්ද දේශප්‍රිය මහතා සඳහන් කළේ මෙම වසරේ ඡන්ද හිමි නාම ලේඛනය සැප්තැම්බර් මස 30 වනදා සිට අවසන් කිරීමට කටයුතු කරන බවයි.", "URL": "https://sinhala.adaderana.lk/news.php?nid=87965", "Category": null, "Parent URL": null}