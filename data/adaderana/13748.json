{"Source": "Adaderana", "Timestamp": "January 25, 2011 04:33 pm", "Headline": "මහ වැස්සෙන් හානි වූ නිවාස හිමිකරුවන්ට වන්දි ලබාදීමේ වැඩපිළිවෙළක් ", "News Content": "පැවති අයහපත් කාලගුණ තත්ත්වය හේතුවෙන් හානි සිදුවූ නිවාස වෙනුවෙන් එහි හිමිකරුවන්ට වන්දි ලබාදීම සම්බන්ධයෙන් විධිමත් වැඩපිළිවෙළක් ආරම්භ කර ඇතැයි ආපදා කළමනාකරණ මධ්‍යස්ථානය පවසයි. ආර්ථික සංවර්ධන අමාත්‍යාංශය, නිවාස හා පොදුපහසුකම් අමාත්‍යාංශය එක්ව මෙම වැඩපිළිවෙළ ආරම්භ කරන බව එම මධ්‍යස්ථානයේ අධ්‍යක්ෂ ජනරාල් මේජර් ජෙනරාල් ගාමිණී හෙට්ටිආරච්චි මහතා සඳහන් කළේය. ඒ අනුව පූර්ණ හානි සිදුව ඇති නිවාසයක් වෙනුවෙන් ‍රුපියල් 50,000 ක මුදලකුත්, අර්ධහානි සිදුව ඇති නිවාසයක් වෙනුවෙන් රුපියල් 25,000 ක මුදලකුත් ලබාදීමට කටයුතු යොදා ඇති බව ඔහු කියා සිටියේය. පැවති ආපදා තත්ත්වය සම්බන්ධයෙන් මාධ්‍ය දැනුවත් කිරීමේ ප්‍රවෘත්ති සාකච්ඡාවකට එක්වෙමින් ගාමිණී හෙට්ටිආරච්චි මහතා මේ බව පැවසුවේය.", "URL": "https://sinhala.adaderana.lk/news.php?nid=13748", "Category": null, "Parent URL": null}