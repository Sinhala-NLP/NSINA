{"Source": "Adaderana", "Timestamp": "June 1, 2011 11:45 am", "Headline": "තුවාල ලැබූවන්ගැන තොරතුරු මාධ්‍යට තහනම්..!", "News Content": "කටුනායක නිදහස් වෙළඳ කලාපයේ පැවති විරෝධතා ව්‍යාපාරයේ දී ඇතිවූ ගැටුම් වලින් තුවාල ලැබූවන්ගේ සුවදුක් විමසීම සඳහා සෞඛ්‍ය අමාත්‍ය මෛත්‍රීපාල සිරිසේන මහතා රාගම රෝහලට ගොස් තිබේ. ඊයේ රාත්‍රීයේ අමාත්‍යවරයා තුවාල ලැබූවන්ගේ සුවදුක් විමසූ බව වාර්තා වේ. එම විරෝධතාවයේ දී බරපතල තුවාල ලැබූ රොෂේන් චානක නැමති ඇඟලුම්හල් සේවකයෙකු රාගම රෝහලේ දැඩි සත්කාර ඒකකයේ ප්‍රතිකාර ලබමින් සිටින බව සෞඛ්‍ය අමාත්‍යාංශය පවසයි. තුවාල ලැබූවන්ගේ තත්ත්වය පිළිබඳ අද දෙරණ කළ විමසීමක දී රෝහල් අධ්‍යක්ෂ වෛද්‍ය රෝයි පෙරේරා මහතා සඳහන් කළේ සෞඛ්‍ය ලේකම්වරයාගේ නියෝගයක් හේතුවෙන් එම තොරතුරු ලබා දිය නොහැකි බවයි.", "URL": "https://sinhala.adaderana.lk/news.php?nid=16466", "Category": null, "Parent URL": null}