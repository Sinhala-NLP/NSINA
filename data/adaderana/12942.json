{"Source": "Adaderana", "Timestamp": "December 18, 2010 12:37 pm", "Headline": "මදන මෝදක හා දුම්කුඩු සමග දෙදෙනෙක් කොටුවෙයි", "News Content": "මාතලේ ප්‍රදේශයේ දී ගංජා මිශ්‍ර මදන මෝදක සහ දුම්කුඩු තොගයක් සමග පුද්ගලයින් දෙදෙනෙකු අත්අඩංගුවට ගෙන තිබේ. සැකකරුවන් සතුව තිබී ගංජා මිශ්‍ර මදන මෝදක මිලිග්‍රෑම්ස් 672,000 ක් සහ දුම්කුඩු මිලිග්‍රෑම් 130,000 ක් සොයාගත් බව මාතලේ පොලිසිය පවසයි. සැකකරුවන් අද(18) මාතලේ මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන්ය. මේ අතර කුලියාපිටිය දූෂණ මර්දන ඒකකය විසින් ගිරිඋල්ල ප්‍රදේශයේ සිදුකරන ලද වැටලීම්වලදී නීතිවිරෝධී මත්පැන් ජාවාරම් සම්බන්ධයෙන් සැකකරුවෙකු සහ සැකකාරියක අත්අඩංගුවට ගෙන තිබේ. ගිරිඋල්ල පොලිස් වසමේ නාරාං‍ගොඩ, යක්විල, දඹදෙණිය යන ප්‍රදේශවල සිදුකරන ලද අදාළ වැටලීමේ දී නීතිවිරෝධී මත්පැන් ලීටර් 82 ක්, ගෝඩා ලීටර් 1,009ක් අඩංගු බැරල් 5ක් සහ මත්පැන් පෙරීමට යොදාගන්නා උපකරණ සොයාගැනීමට හැකිවූ බව පොලිසිය පවසයි. සැකකරුවන් අද(18) කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන්ය. මේ අතර මඩවල, හීනටියන වෙල්යායේ දී නීතිවිරෝධී ගෝඩා බැරල් 05ක් සහ මත්ද්‍රව්‍ය පෙරීමට ගන්නා උපකරණ ‍කිහිපයක් සමග පුද්ගලයෙකු කටුනායක පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=12942", "Category": null, "Parent URL": null}