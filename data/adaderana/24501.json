{"Source": "Adaderana", "Timestamp": "May 24, 2012 09:53 pm", "Headline": " ගසක අත්තක් කඩා වැටී පොලිස් නිළධාරියෙකු මරුට", "News Content": "වැල්ලවාය, අලූත්වෙල ප‍්‍රදේශයේ ගංජා හේනක් වැටලීමේදී ගසක අත්තක් හිසට කඩා වැටීමෙන් පොලිස් නිලධාරියෙකු මියගොස් තිබේ. වැල්ලවාය පොලිස් ස්ථානාධිපති, නියෝජ්‍ය පොලිස් ස්ථානාධිපති ඇතුලූ කණ්ඩායමක් මෙම වැටලීම සඳහා පිටත්ව ගිය අතර එහිදී නියෝජ්‍ය ස්ථානාධිපති මංගල දිනාත මහතාගේ හිසට ගසක අත්තක් කඩා වැටීමෙන් මෙම අනතුර සිදුවූ බව පොලීසිය සඳහන් කරයි. අත්ත වැටීමෙන් ලී සහිත උලක් හිස පසාරු කරගෙන යාම නිසා තුවාල ලබා වැල්ලවාට රෝහලට ඇතුලත් කර, පසුව බදුල්ල මහ රෝහලට ඇතුළත් කිරිමේදි මියගොස් ඇත මේ සම්බන්ධයෙන් මොණරාගල ජේෂ්ඨ පොලිස් අධිකාරි විසින් පරික්ෂණ සිදුකරනු ලබයි.", "URL": "https://sinhala.adaderana.lk/news.php?nid=24501", "Category": null, "Parent URL": null}