{"Source": "Adaderana", "Timestamp": "March 14, 2018 01:07 pm", "Headline": " හෙරොයින් ළඟ තියා ගත්තාට මරණ දඬුවම් නියම වෙයි", "News Content": "හෙරොයින් ග්‍රෑම් 14 යි දශම 06 ක් ළඟ තබාගැනීම සහ ජාවාරම් කිරීම යන චෝදනාවට වරදකරුවූ පුද්ගලයෙකුට කොළඹ මහාධිකරණය මරණ දඬුවම නියම කර තිබේ. අදාළ පුද්ගලයා 2008 වසරේ ඔක්තෝබර් මස 04 වන දින කළුබෝවිල ප්‍රදේශයේදී පොලිස් මත්ද්‍රව්‍ය නාශක කාර්යංශය විසින් අත්අඩංගුවට ගෙන තිබුණි. ඒ අනුව පොලිස් මත්ද්‍රව්‍ය නාශක කාර්යංශය විසින් මහාධිකරණය හමුවේ විත්තිකරුට එරෙහිව අධි චෝදනා ගොනු කර තිබුණි. අධි චෝදනා සාධාරණ සැකයකින් තොරව ඔප්පු කර ඇති බවට මහාධිකරණ විනිසුරු ගිහාන් කුලතුංග මහතා අදාළ නඩුව කැඳවූ අවස්ථාවේදී නිගමනය කළ අතර ඒ අනුව විත්තිකරුට මරණ දඬුවම නියම කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=85673", "Category": null, "Parent URL": null}