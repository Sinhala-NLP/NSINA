{"Source": "Adaderana", "Timestamp": "January 20, 2017 08:13 am", "Headline": " එකම පවුලේ 6ට තියුණු ආයුධවලින් පහරදීලා", "News Content": "අම්බලන්තොට, මාමඩල, අක්කර 08 ප්‍රදේශයේදී පුද්ගලයින් 06 දෙනෙකුට තියුණු ආයුධවලින් පහරදී තුවාල සිදු කර තිබේ. පවුල් ආරවුලක් දුරදිග යාමෙන් ඊයේ(19) පස්වරුවේ දෙපාර්ශවයක් අතර ගැටුමක් හටගෙන තිබූ බව අද දෙරණ වාර්තාකරු සඳහන් කළේය.එහිදී එකම පවුලේ කාන්තාවන් දෙදෙනෙකු ඇතුළු පුද්ගලයින් 06 දෙනෙකු කැපුම් තුවාල ලබා තිබේ.ඔවුන් අම්බලන්තොට සහ හම්බන්තොට රෝහල්වලට ඇතුළත් කර ඇති අතර හම්බන්තොට රෝහලට ඇතුළත් කළ පුද්ගලයින්ගෙන් දෙදෙනෙකු කරාපිටිය රෝහලට මාරුකර යවා ඇති බව වාර්තා වෙයි.සිද්ධිය සම්බන්ධයෙන් අම්බලන්තොට පොලීසිය විසින් පුද්ගලයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=68317", "Category": null, "Parent URL": null}