{"Source": "Adaderana", "Timestamp": "August 28, 2015 12:22 pm", "Headline": "රට ගිය කතුන් 56ක් උදෑසනම මව්බිමට!", "News Content": "ගෘහ සේවය සඳහා ගොස් විවිධ දුෂ්කරතාවලට මුහුණ දුන් කාන්තාවන් පිරිසක් යළි දිවයිනට පැමිණ තිබේ.අද උදෑසන 06.10ට පමණ ශ්‍රී ලංකන් ගුවන් සේවයට අයත් යු.එල් 230 දරණ ගුවන් යානයෙන් කාන්තාවන් 56 දෙනෙකු දිවයිනට පැමිණි බව අද දෙරණ ගුවන් තොටුපළ වාර්තාකරු සදහන් කළේය.අදාළ පිරිස සෞදි අරාබියේ සහ කුවේට් හී රැකියා සඳහා ගොස් ඇති අතර සේවා ස්ථානවලදී විවිධ කරදර සහ හිරිහැරවලට මුහුණදීමට සිදුව ඇත.මේ හේතුවෙන් ඔවුන් එම රටවල පිහිටි ශ්‍රී ලංකා තානාපති කාර්යාලවලට පැමිණ ඇති බව වාර්තා වේ.ඒ අනුව විදේශ සේවා නියුක්ති කාර්යාංශයේ මැදිහත්වීමෙන් එම කාන්තාවන් පිරිස දිවයිනට ගෙන්වා ගැනීමට පියවර ගෙන ඇත.", "URL": "https://sinhala.adaderana.lk/news.php?nid=53513", "Category": null, "Parent URL": null}