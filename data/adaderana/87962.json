{"Source": "Adaderana", "Timestamp": "April 24, 2018 06:21 pm", "Headline": "දැන් කියනවා පොහොර නිසා ඡන්දෙ පැරදුනා කියලා-ආණ්ඩුව බලයට ගෙනාවට කතා කරන්නවත් බෑ", "News Content": "ගොවින්ට රසායනික පොහොර ලබා නොදීම හේතුවෙන් ආණ්ඩුවේ පැවැත්මට බලපෑමක් වූ බවට ඇතමුන් කරන ප්‍රකාශ පදනම් විරහිත බව පාර්ලිමේන්තු මන්ත්‍රී පුජ්‍ය අතුරලියේ රතන හිමියන් පවසයි. බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පිරිශ්‍රයේදි අද(24) පෙරවරුවේ පැවති වැඩසටහනකට එක් වෙමින් උන්වාහන්සේ මේ බව සඳහන් කළේය. වසවිස නැති රටක් වෙනුවෙන් එක්වෙමු යන තේමාව යටතේ පාර්ලිමේන්තු මන්ත්‍රී පුජ්‍ය අතුරලියේ රතන හිමියන්ගේ ප්‍රදානත්වයෙන් අද පෙරවරුවේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පිරිශ්‍රයේදි විශේෂ හමුවක් පැවැත් විය. අපි කළේ ග්ලයිෆොසෙට් තහනම් කිරීම හා පොහොර ටික සල්ලිවලට පරිවර්තනය කිරීමයි පමණක් බව ද උන්වහන්සේ මෙහිදී වැඩිදුරටත් පැවසීය. රසායනික පොහොර භාවිතා කරන්න එපා යැයි කිසිවිටෙකත් නොපැවසු බවත්, ඍජු රසායනික පොහොර වෙනුවට සල්ලි දෙන්න කැමති නම් එය සිදු කරන ලෙස පැවසු බවත් කියා සිටි රතන හිමියන්, අද වන විට පොහොර නිසා ආණ්ඩුව පැරදී ඇති බව පවසන බව කියා සිටියේය. කෙසේ වෙතත් ආණ්ඩුව බලයට ගෙන ඒමට ක්‍රියා කළත් අද වන විට කථා කිරීමේ නිදහස පවා අහිමි වී ඇති බවත් කෙසේ හෝ නැවත පොහොර ලබා දී ඊළඟ මැතිවරණය ඒ නිසා ජය ගන්නවාද යන්න බලා සිටින බවත් උන්වහන්සේ පැවසීය. මෙහිදි වස විස නැති රටක් නිර්මාණය කිරිමේදි දැක්වු මාධ්‍ය දායකත්වය වෙනුවෙන් ටී.වී දෙරණ අලුත් පාර්ලිමේන්තුව වැඩසටහනට විශේෂ ඇගයිම් සම්මානයක් ද හිමිවිය.", "URL": "https://sinhala.adaderana.lk/news.php?nid=87962", "Category": null, "Parent URL": null}