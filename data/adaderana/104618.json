{"Source": "Adaderana", "Timestamp": "February 19, 2019 03:54 pm", "Headline": "මාකඳුරේ මධූෂ්ගේ තවත් ගෝලයෙක් පොලීසියට කොටු වෙයි", "News Content": "පන්නිපිටිය, ඇරැව්වල ප්‍රදේශයේදී සිදුවූ රුපියල් කෝටි 700 ක දියමන්ති සහ මැණික් කොල්ලයට සම්බන්ධ අපරාධ කල්ලි නායක මාකඳුරේ මදූෂ්ගේ සමීපතමයෙකු වත්තල ප්‍රදේශයේදී අත්අඩංගුවට ගෙන තිබේ. කිරයාදුරගේ කසුන් ධනංජය නෙහොත් වෙඩිකන්දේ කසුන් නැමැති මෙම සැකකරු වත්තල, වෙඩිකන්ද ප්‍රදේශයේ පිහිටි ඔහුගේ නිවසේදී මිරිහාන විශේෂ ඒකකය මගින් අද (19) පෙරවරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. පසුගිය වසරේ නොවැම්බර් මස 05 වනදා පන්නිපිටිය, ඇරැව්වල ප්‍රදේශයේ මැණික් ව්‍යාපාරිකයෙකුගේ නිවසකට කඩා වැදුණු පොලිස් නිල ඇඳුමින් හා සිවිල් ඇඳුමින් සැරසුණු පිරිසක් නිවෙස් හිමියාට පහරදී රුපියල් කෝටි 700 කට අධික වටිනාකමින් යුතු දියමන්තියක් සහ මැණික් තොගයක් කොල්ල කා තිබුණි. එම අවස්ථාවේ මැණික් මිලදී ගැනීමට පැමිණ සිටි විදේශිකයෙකුටද අත්විලංගු දා පැහැරගෙන ගොස් මහරගම ප්‍රදේශයේ අත්හැර දමා තිබූ බව සදහන්.", "URL": "https://sinhala.adaderana.lk/news.php?nid=104618", "Category": null, "Parent URL": null}