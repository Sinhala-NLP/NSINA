{"Source": "Adaderana", "Timestamp": "October 7, 2011 10:48 am", "Headline": "ඕස්ට්‍රේලියාවට පැනීමට තැත් කළ එල්.ටී.ටී.ඊ සැකකරුවන්ගෙන් ප්‍රශ්න කෙරෙයි", "News Content": "බහුදින ධීවර යාත්‍රාවකින් ඕස්ට්‍රේලියාව බලා යමින් සිටියදී අත්අඩංගුවට ගත් පිරිස අතර සිටි එල්.ටී.ටී.ඊ සැකකරුවන් 6 දෙනෙකු රඳවාගෙන ප්‍රශ්න කරන බව පොලිසිය පවසයි. ත්‍රස්ත මර්දන ඒකකය මගින් ‍මේ පිළිබඳ කොළඹ මහේස්ත්‍රාත් අධිකරණයට දැනුම් දී තිබේ. අදාළ බහුදින යාත්‍රාවේ සිටි මගීන් 37 දෙනෙකුගෙන් ප්‍රශ්න කිරීමෙන් පසු මෙම සැකකරුවන් අනාවරණය කරගත් බව අධිකරණයට වාර්තාවක් ඉදිරිපත් කරමින් ත්‍රස්ත මර්දන ඒකකය සඳහන් කර ඇත. ඔවුන් පසුගිය කාලය තුළ විවිධ ත්‍රස්ත ක්‍රියාකාරකම්වලට සම්බන්ධ වී ඇති බවට තොරතුරු ලැබී ඇතැයි ද ත්‍රස්ත මර්දන ඒකකයේ නිලධාරීන් අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=19197", "Category": null, "Parent URL": null}