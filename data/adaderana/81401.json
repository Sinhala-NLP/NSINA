{"Source": "Adaderana", "Timestamp": "December 12, 2017 02:07 pm", "Headline": "  ට්‍රම්ප්ගේ තීරණයට යුරෝපා සංගමට විරුද්ධ වෙයි", "News Content": "ජෙරුසලම ඊශ්‍රායලයේ අගනුවර ලෙස පිළි ගැනීමට අමෙරිකානු ජනාධිපතිවරයා ගත් තීරණය යුරෝපා සංගමය ප්‍රතික්ෂේප කර තිබේ. අමෙරිකානු ජනාධිපති ඩොනල්ඩ් ට්‍රම්ප්ගේ එම තීරණයට යුරෝපා සංගමයේ සහය ලබා ගැනීමේ අරමුණින් ඊශ්‍රායල් අග්‍රමාත්‍ය බෙන්ජමින් නෙතන්යාහු බෙල්ජියමේ බ්‍රසල්ස් අගනුවරට ගොස් යුරෝපා සංගමයේ නියෝජිතයින් සමඟ සාකච්ඡා පවත්වනු ලැබීය. කෙසේවෙතත් ට්‍රම්ප්ගේ තීරණය යුරෝපා සංගමය විසින් එහිදී ප්‍රතික්ෂේප කර ඇති බව විදෙස් මාධ්‍ය වාර්තා කළේය. ඊශ්‍රායල් අග්‍රමාත්‍යවරයා ලෙස බෙන්ජමින් නෙතන්යාහු බ්‍රසල්ස් නුවර යුරෝපා සංගම් මූලස්ථානයට ගිය පළමු අවස්ථාව මෙය බව සඳහන්ය.", "URL": "https://sinhala.adaderana.lk/news.php?nid=81401", "Category": null, "Parent URL": null}