{"Source": "Adaderana", "Timestamp": "June 1, 2019 10:04 am", "Headline": "අග්‍රාමාත්‍ය ෂෙයික් හසීනා සෞදි අරාබියාවට", "News Content": "බංග්ලාදේශ අග්‍රාමාත්‍ය ෂෙයික් හසීනා සංචාරයක් සඳහා සෞදිඅරාබියාව වෙත ගොස් තිබේ. 14 වන වරට පැවැත්වෙන ඉස්ලාමීය සහයෝගිතා සමුළුවට සහභාගී වීම සඳහා බංග්ලාදේශ අග්‍රාමාත්‍යවරිය සෞදි අරාබියාව වෙත ගොස් ඇති බව විදෙස් මාධ්‍ය වාර්තා කළේය. අබ්දුල් අසීස් ගුවන් තොටුපළවෙත පැමිණි බංග්ලාදේශ අග්‍රාමාත්‍ය ෂෙයික් හසීනා එරට මක්කාහි නියෝජ්‍ය ආණ්ඩුකාරවරයා විසින් පිළිගෙන තිබේ. ඉස්ලාමීය සහයෝගිතා සමුළුව සඳහා පාකිස්ථාන අග්‍රාමත්‍ය ඉම්රාන් ඛාන්, කුවෙට්,ලෙබනන්, ඊජිප්තුව ඇතුළු රටවල් කිහිපයක රාජ්‍ය නායකයින් සහභාගී වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=111117", "Category": null, "Parent URL": null}