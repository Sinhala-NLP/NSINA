{"Source": "Adaderana", "Timestamp": "July 1, 2011 03:13 pm", "Headline": "අල්ලස් ඉල්ලූ එස්.අයි ට වැඩවරදියි", "News Content": "කම්කරුවෙකුගෙන් අල්ලස් ලබාගැනීමට උත්සාහ කළ උප පොලිස් පරීක්ෂකවරයෙකු අල්ලස් හෝ දූෂණ ‍විමර්ශන ඒකකයේ නිලධාරීන් විසින් අද පෙරවරුවේ අත්අඩංගුවට ගෙන තිබේ. අදාළ පොලිස් නිලධාරියා කහවත්ත පොලිස් ස්ථානයට අනුයුක්තව අන්දානවත්ත පොලිස් මුරපොළේ සේවය කළ අයෙකු බව එම කොමි‍සමේ නිලධාරියෙක් සඳහන් කළේය. එම ප්‍රදේශයේ නීතිවිරෝධී මත්පැන් නිෂ්පාදනය කළ කම්කරුවෙකු සැකකාර පොලිස් නිලධාරියා විසින් අත්අඩංගුවට ගෙන ඇති අතර අධිකරණයේ දී සහනයක් ලබාදීම සඳහා රුපියල් 20,000 ක මුදලක් අල්ලස් වශයෙන් ඔහු ඉල්ලා තිබේ. ඒ අනුව අදාළ කම්කරුවා අල්ලස් කොමිසමට සිදුකළ පැමිණිල්ලෙන් පසුව මෙම වැටලීම දියත් කළ බව අල්ලස් කොමිසම කියා සිටියි. සැකකාර උපපොලිස් පරීක්ෂකවරයා අද දින පැල්මඩුල්ල මහේස්ත්‍රාත්වරයා හමුවට ඉදිරිපත් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=17129", "Category": null, "Parent URL": null}