{"Source": "Adaderana", "Timestamp": "July 21, 2012 11:15 am", "Headline": "භ්‍රෑණායිහි හෙලිකොප්ටරයක් අනතුරට ලක්වී 10 ක් මරුට", "News Content": "භ්‍රෑණායි ගුවන් හමුදාවට අයත් හෙලිකොප්ටර් යානයක් අනතුරට ලක්වීමෙන් 10 දෙනෙකු ජීවිතක්ෂයට පත්ව තිබේ. ආධුනික හමුදා සෙබළුන් පිරිසක් ගමන් ගත් බෙල් 212 වර්ගයේ හෙලිකොප්ටර් යානයක් මෙලෙස අනතුරට ලක්ව ඇති බව විදෙස් මාධ්‍ය වාර්තා කරයි. පුහුණු කඳවුරකට සහභාගී වී ආපසු නිවෙස් බලා යමින් සිටියදී මොවුන් මෙම අනතුරට ලක්ව ඇති බව සඳහන්ය. අනතුරින් තවත් සෙබළුන් දෙදෙනෙකු අතුරුදන්ව ඇති අතර ඔවුන් සොයා මෙහෙයුම් ආරම්භ කර ඇති බව භ්‍රෑණෙයි රජය පවසයි. කෙසේවෙතත් හෙලිකොප්ටර් යානය අනතුරට ලක්වීමට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=25941", "Category": null, "Parent URL": null}