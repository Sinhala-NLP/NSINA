{"Source": "Adaderana", "Timestamp": "September 21, 2015 09:54 am", "Headline": "40,000ක් පිළිගන්න බෑ", "News Content": "මෙරට පැවැති මානුෂිය මෙහෙයුමේ අවසන් සටනේදී පුද්ගලයින් 40,000ක් පමණ මියගිය බවට ඉදිරිපත් වී ඇති වාර්තා පිළිගත නොහැකි බව උගත් පාඩම් හා ප්‍රතිසංවිධාන කොමිසම පවසයි.එම කොමිසමේ සභාපති මැක්ස්වල් පරණගම මහතා ඉන්දිය මාධ්‍ය වෙත අදහස් දක්වමින් මෙම අදහස් පළ කර ඇත.මෙහිදී ඔහු පවසා ඇත්තේ තම කොමිසමේ සාමාජිකයින් යුද්ධය පැවැති ප්‍රදේශවල ගෙයින් ගෙට ගොස් විමර්ශන සිදු කළ බවයි.එම වාර්තාවන්ට අනුව මානුෂිය මෙහෙයුම් අවසන් සටනේදී මියගොස් ඇත්තේ පුද්ගලයින් 7,700 ක් පමණ ප්‍රමාණයක් බව ද ඔහු සඳහන් කර ඇත.කෙසේ වෙතත් ඔහු පවසන්නේ එක්සත් ජාතීන්ගේ මානව හිමිකම් වාර්තාව සකස් කිරීම සඳහා තම කොමිසමේ වාර්තාව සැලකිල්ලට ගෙන නොමැති බවයි.", "URL": "https://sinhala.adaderana.lk/news.php?nid=53977", "Category": null, "Parent URL": null}