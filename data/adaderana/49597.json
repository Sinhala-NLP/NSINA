{"Source": "Adaderana", "Timestamp": "February 26, 2015 12:01 pm", "Headline": "හිටපු නියෝජ්‍ය ඇමතිවරයෙක් අභාවප්‍රාප්තවෙයි", "News Content": "හිටපු නියෝජ්‍ය ඇමතිවරයෙකු වූ එච්.බී අබයරත්න මහතා හෘදයාබාධයක් හේතුවෙන් අභාවප්‍රාප්ත වී තිබේ.කුරුණෑගල රෝහලේදී ඒ මහතා මීට ටික වේලාවකට පෙර අවසන් සුසුම් හෙළා ඇත.මිය යන විට 78 වන වියේ පසු වූ ඒ මහතා හිටපු ජනපතිවරයෙකු වූ ජේ.ආර් ජයවර්ධන මහතාගේ රජයේ නියෝජ්‍ය ඇමතිවරයෙකු ලෙස කටයුතු කර ඇති බව සඳහන්ය.ලලිත් ඇතුලත්මුදලි හා ගාමිණි දිසානායකගේ ප්‍රධානත්වයෙන් පිහිටුවා ගත් ප්‍රජාතන්ත්‍රවාදී ජාතික පෙරමුණ (රාජාලියා) ලකුණ යටතේ ද ඒ මහතා පාර්ලිමේන්තු මන්ත්‍රීවරයෙකු ලෙස තේරීපත්ව ඇත.වයඹ පළාත නියෝජනය කරමින් යාපහුව කොට්ඨාසයෙන් ඒ මහතා පාර්ලිමේන්තුවට තේරීපත්ව තිබිණ.", "URL": "https://sinhala.adaderana.lk/news.php?nid=49597", "Category": null, "Parent URL": null}