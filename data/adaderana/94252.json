{"Source": "Adaderana", "Timestamp": "August 11, 2018 02:26 pm", "Headline": "යතුරුපැදියක් කොන්ක්‍රීට් කණුවක ගැටී සිදුවූ මාරක අනතුරෙන් තරුණයෙක් මරුට", "News Content": "කටුපොත, මැටිවැව පල්ලිය අසලදී සිදු වූ යතුරුපැදි අනතුරකින් තරුණයෙකු මියගොස් තිබේ. යතුරුපැදියක් පාලනය කර ගත නොහැකිව මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු කටුපොත රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා කුරුණැගල රෝහලට මාරුකර යවා ඇති අතර එහිදී පැදිකරු මියගොස් තිබේ. මියගොස් ඇත්තේ එම ප්‍රදේශයේ නවතී අධ්‍යාපන කටයුතුවල නිරත වූ බණ්ඩාරවෙල, හම්පරාව ප්‍රදේශයේ පදිංචිව සිටි 19 හැවිරිදි තරුණයෙකි. කටුපොත පොලිසිය අනතුර පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94252", "Category": null, "Parent URL": null}