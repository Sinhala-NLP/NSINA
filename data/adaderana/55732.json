{"Source": "Adaderana", "Timestamp": "December 15, 2015 12:19 pm", "Headline": "පාර්ලිමේන්තුව අදත් උණූසුම්වෙයි", "News Content": "මුදල් අමාත්‍ය රවී කරුණානායක මහතාට එරෙහිව ඉදිරිපත්ව ඇති විශ්වාසභංග යෝජනාවට දිනයක් ලබාදෙන ලෙස කතානායකවරයාගෙන් විපක්ෂයේ මන්ත්‍රීවරු සිදුකළ ඉල්ලීමත් සමග අද(15) පාර්ලිමේන්තුව තුළ උණුසුම් වාතාවරණයක් හටගෙන තිබේ.පාර්ලිමේන්තු මන්ත්‍රී බන්දුල ගුණවර්ධන මහතා විසින් අදාළ ඉල්ලීම සිදුකළ අතර ඊට සභානායක ලක්ෂ්මන් කිරිඇල්ල මහතා සහ අග්‍රාමාත්‍ය රනිල් වික්‍රමසිංහ මහතා විරෝධය පල කළේය.මෙහිදි අග්‍රාමාත්‍යවරයා පවසා සිටියේ මේ සඳහා තේරීම් කාරක සභාවක් පත් කළ යුතු බවයි. කෙසේවෙතත් මෙහිදි අදහස් දක්වමින් අධිකරණ අමාත්‍ය විජේදාස රාජපක්ෂ මහතා සඳහන් කළේ අයවැය දෙවන වර කියවීමේ අවස්ථාවේ දී වැඩි ඡන්දයෙන් සම්මත වී ඇති බැවින් විශ්වාසභංග විවාදයට ගැනීමේ අවශ්‍යතාවක් නොමැති බවයි.", "URL": "https://sinhala.adaderana.lk/news.php?nid=55732", "Category": null, "Parent URL": null}