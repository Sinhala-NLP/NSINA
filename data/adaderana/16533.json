{"Source": "Adaderana", "Timestamp": "June 4, 2011 07:25 am", "Headline": "බෝට්ටුවක් පෙරළී පස් දෙනෙකු ආගිය අතක් නෑ", "News Content": "මඩකළපුව,කලවංචිකුඩි හි කල්ලාරු දූපත අසල මුහුදේ බෝට්ටුවක් පෙරළීමෙන් පස් දෙනෙකු අතුරුදහන් වී ඇති බව පොලීසිය පවසයි. ඊයේ රාත්‍රී 7.30 ට පමණ සිවිල් වැසියන් 11 දෙනෙකු රැගත් මෙම බෝට්ටුව හදිසියේම පෙරළී ඇති බවත්,එයින් පුද්ගලයින් 6 දෙනෙකු බේරාගන්නට හැකිවූ බවත් කලවංචිකුඩි පොලීසිය සඳහන් කරයි. බේරාගත් 6 දෙනා මඩකළපුව රෝහලට ඇතුළත් කළ බවත්,එයින් 4 දෙනෙකු මේවන විට ප්‍රතිකාර ලබා රෝහලෙන් පිටව ගොස් ඇති බවත් පොලීසිය කියා සිටියි. අතුරුදහන්ව ඇති සෙසු පිරිස් සොයමින් සිටින බවත්,සිද්ධිය පිළිබඳ තව දුරටත් පරීක්ෂණ කටයුතු සිදුකෙරෙන බවත් කලවංචිකුඩි පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16533", "Category": null, "Parent URL": null}