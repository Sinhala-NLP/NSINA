{"Source": "Adaderana", "Timestamp": "July 2, 2011 04:38 pm", "Headline": "කොල්ලකෑමට ආ සන්නද්ධ පිරිසක් පලවා හැරලා", "News Content": "අම්බලන්ගොඩ, සරසවි හන්දිය ප්‍රදේශයේ පිහිටි රන් ආභරණ වෙළඳසැලක් කොල්ලකෑමට පැමිණි ආයුධ සන්නද්ධ පිරිසක් පලවා හැරීමට වෙළඳසැල් සේව‍කයින් සමත්ව තිබේ. ගිනි අවි ද රැගත් පුද්ගලයින් දෙදෙනෙකු මෙම රන් ආභරණ වෙළඳසැල කොල්ලකෑමට අද(02) පෙරවරුවේ පැමිණ ඇති බව පොලිසිය සඳහන් කරනු ලැබීය. වෙළඳසැලට පිවිසි ඔවුන් රන් ආභරණ මංජුසාවක් රැගෙන යාමට උත්සාහ දැරීමේ දී සේවකයින් විසින් එය ව්‍යර්ථ කර ඇත. කෙසේවෙතත් එම සැකකරුවන් රන් මාල දෙකක් පැහැරගෙන ගොස් ඇති බව පොලිසිය සඳහන් කරනු ලැබීය. සිද්ධිය සම්බන්ධයෙන් අම්බලන්ගොඩ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17148", "Category": null, "Parent URL": null}