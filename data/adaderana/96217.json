{"Source": "Adaderana", "Timestamp": "September 17, 2018 12:46 pm", "Headline": "ඩොලරය හමුවේ රුපියල වේගයෙන් පහලට ", "News Content": "එක්සත් ජනපද ඩොලරයක් සඳහා ශ්‍රී ලංකා මූල්‍ය ඉතිහාසයේ නියම වූ ඉහළම රුපියල් අගය අද (17) දිනයේ දී වාර්තා වී තිබේ. මෙහිදී එක්සත් ජනපද ඩොලරයක ගැණුම් මිල රු. 161.8174 ක් ලෙසින් සටහන් වූ අතර විකුණුම් මිල රු. 165.1490 ක් ලෙසින් සටහන් විය. එක්සත් ජනපද ඩොලරයක ගැණුම් මිල රු. 160.00 හා විකුණුම් මිල රු. 165.00 සීමාවන් ඉක්මවා ගිය පළමු අවස්ථාව ලෙසින් මෙය සැලකෙයි. මේ අතර පසුගිය සිකුරාදා (14) දිනයේ දී ඩොලරයක විකුණුම් මිල මුල් වරට රු. 164.00 සීමාව පසුකර ගොස් තිබුණි.", "URL": "https://sinhala.adaderana.lk/news.php?nid=96217", "Category": null, "Parent URL": null}