{"Source": "Adaderana", "Timestamp": "July 7, 2012 08:57 am", "Headline": "ඉරාකයේ මරාගෙන මැරෙන බෝම්බ ප්‍රහාරයකින් 6 ක් මරුට", "News Content": "ඉරාකයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයින් 6 දෙනෙක් ජීවිතක්ෂයට පත්ව තිබේ. මධ්‍යම ඉරාකයේ මෙම පිපිරීම සිදුව ඇති බව සඳහන්ය. මරාගෙන මැරෙන බෝම්බකරුවෙකු මෝටර් රථයකින් පැමිණ ප්‍රහාරය එල්ල කර ඇති බව විදෙස් මාධ්‍ය වාර්තා කරයි. ප්‍රහා‍රයෙන් තවත් විසි දෙනෙකුට අධික පිරිසක් තුවාල ලබා තිබේ. සුන්නි මුස්ලිම්වරුන් පිරිසක් ඉලක්ක කරගනිමින් මෙම ප්‍රහාරය එල්ල කර ඇති බව සඳහන්ය. ප්‍රහාරයට ලක්වූවන්ගෙන් වැඩි පිරිස කාන්තාවන්ය. ප්‍රහාරය හේතුවෙන් අවට පිහිටි නිවාස සහ වෙනත් ගොඩනැගිලි රැසකට හානි සිදුව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=25573", "Category": null, "Parent URL": null}