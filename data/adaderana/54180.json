{"Source": "Adaderana", "Timestamp": "September 30, 2015 05:56 pm", "Headline": "ඩී.එන්.ඒ වාර්තාව මහේස්ත්‍රාත්ට", "News Content": "කොටදෙණියාව සේයා සදෙව්මි දැරියගේ ඝාතන සිද්ධිය සම්බන්ධයෙන් අත්අඩංගුවටගත් පාසල් සිසුවාගේ සහ එක්දරු පියාගේ ඩී.එන්.ඒ. වාර්තාව මිනුවන්ගොඩ මහේස්ත්‍රාත් අධිකරණය වෙත ලබාදී තිබේ.අද පෙරවරුවේ අදාළ වාර්තාව මීගමුව කොට්ඨාස අපරාධ පරීක්ෂණ නිලධාරීන් විසින් මිනුවන්ගොඩ වැඩබලන මහේස්ත්‍රාත් අතුල ගුණසේකර මහතා වෙත භාරදී ඇති බව වාර්තා වේ.සිද්ධියට අදාළ නඩුව ලබන සිකුරාදා දින කැඳවීමට නියමිතයි.මේ අතර අදාළ සැකකරුවන් දෙදෙනා අද දින වෛද්‍ය පරීක්ෂණයක් සඳහා මීගමුව විශේෂඥ අධිකරණ වෛද්‍යවරයා වෙත යොමුකර ඇත.පොලීසිය විසින් තමන්ට පහරදුන් බවට පසුගිය 28 වැනිදා සැකකරුවන් අධිකරණය හමුවේ කියා සිටියේය.ඒ අනුව ඒ සම්බන්ධයෙන් පරීක්ෂණයක් කර වාර්තාවක් ඉදිරිපත් කරන ලෙසට මහේස්ත්‍රාත්වරයා දැනුම්දීම හේතුවෙන් අදාළ සැකකරුවන් දෙදෙනා අද දිනයේ වෛද්‍ය පරීක්ෂණයක් සඳහා යොමුකර ඇත.", "URL": "https://sinhala.adaderana.lk/news.php?nid=54180", "Category": null, "Parent URL": null}