{"Source": "Adaderana", "Timestamp": "August 27, 2011 08:55 am", "Headline": "ප්‍රචණ්ඩකාරීව හැසිරුණු 95 දෙනෙක් ඇප මත නිදහස්", "News Content": "යාපනය, නාවත්තුරෙයි ප්‍රදේශයේ ප්‍රචණ්ඩකාරී ලෙස හැසිරුණු බවට චෝදනා කරමින් අත්අඩංගුවට ගත් 95 දෙනෙක් ඇප මත මුදා හැරීමට යාපනය දිසා අධිකරණය නියෝග කර තිබේ. අදාළ පිරිස අධිකරණයට ඉදිරිපත් කළ අවස්ථාවේ දී අධිකරණය මෙම නියෝගය ලබාදී ඇත. අදාළ පුද්ගලයින් රුපියල් 5,000 ක මුදල් ඇප සහ ශරීර ඇප මත මුදාහැරීමට අධිකරණය නියෝග කළේය. සැකකටයුතු පුද්ගලයෙකු මුල්කරගනිමින් යාපනය නාවත්තුරෙයි ප්‍රදේශයේ කලහකාරී තත්ත්වයක් හටගත් අතර එහිදී අදාළ පිරිස අත්අඩංගුවට ගෙන තිබුණි. ඔවුන්ට යළි ඔක්තෝබර් 6 වැනිදා අධිකරණය හමුවේ පෙනී සිටින ලෙස ද යාපනය දිසා විනිසුරු ප්‍රේම් ශංකර් මහතා නියෝග කළේය.", "URL": "https://sinhala.adaderana.lk/news.php?nid=18335", "Category": null, "Parent URL": null}