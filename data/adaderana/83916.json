{"Source": "Adaderana", "Timestamp": "February 2, 2018 08:58 pm", "Headline": "මැතිවරණ නීති කැඩූ පොහොට්ටුවේ ආධාරකරුවෙක් අත්අඩංගුවට", "News Content": "නීතිවිරෝධී ලෙස මැතිවරණ ප්‍රචාරක කටයුතුවල නිරත වූ පොදුජන එක්සත් පෙරමුණේ ආධාරකරුවෙකු හා මෝටර් රථයක් ආනමඩුව පොලිසිය විසින් අද(02) දහවල් අත්අඩංගුවට ගෙන ඇත. මෙලෙස අත්අඩංගුවට පත්ව ඇත්තේ පොදුජන එක්සත් පෙරමුණෙන් ආණමඩුව ප්‍රාදේශීය සභාව සඳහා තරග කරන අපේක්ෂිකාවකගේ සැමියෙකු බව මේ වන විට අනාවරණය වී ඇත. අත්අඩංගුවට පත් මෝටර් රථයේ මේ අපේක්ෂිකාවගේ ප්‍රචාරක පුවරු හා ස්ටිකර් අලවා තිබී ඇති අතර අත්අඩංගුවට පත් වන අවස්ථාවේ මේ අපේක්ෂිකාව මෙහි සිට නොමැත. ආනමඩුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=83916", "Category": null, "Parent URL": null}