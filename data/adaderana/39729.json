{"Source": "Adaderana", "Timestamp": "December 20, 2013 09:59 am", "Headline": "අධ්‍යාපන අමාත්‍යංශයේ ගින්න මැඩ පවත්වයි ", "News Content": "ඉසුරුපාය අධ්‍යාපන අමාත්‍යංශයේ ගොඩනැගිල්ලක හටගත් ගින්නක් මැඩ පවත්වා තිබේ. ගොඩනැගිල්ලේ සිව්වන මහලේ අද(20) උදෑසන 08.45 ට පමණ ගින්න හටගත් බව වාර්තා වෙයි. ගින්න මැඩපැවැත්වීම සඳහා ගිනි නිවන ඒකකය ද කැඳවා තිබුණි. ගොඩනැගිල්ලේ වායු සමීකරණ යන්ත්‍රයක සිදුවු විදුලි කාන්දුවක් ගින්නට හේතු වන්නට ඇති බව මූලික පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=39729", "Category": null, "Parent URL": null}