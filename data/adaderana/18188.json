{"Source": "Adaderana", "Timestamp": "August 20, 2011 11:22 am", "Headline": "විශේෂඥ වෛද්‍යවරයෙකු නොමැති නිසා රෝගීන් අමාරුවේ", "News Content": "වව්නියාව මහ රෝහලේ උගුර, කන සහ නාසය පිළිබඳ විශේෂඥ වෛද්‍යවරයෙකු නොමැතිකම නිසා රෝගීන් දැඩි දුෂ්කරතාවයකට පත්ව සිටියි. වව්නියාව රෝහ‍ලේ සිටි විශේෂඥ වෛද්‍යවරයා මීට වසරකට පමණ පෙර ස්ථාන මාරුවීමක් ලබා වෙනත් රෝහලකට ගොස් සිටියද මෙතෙක් ඒ සඳහා වෙනත් වෛද්‍යවරයෙකු අනුයුක්ත කර නැත. මෙම තත්ත්වය හේතුවෙන් උගුර, කන, නාසය පිළිබඳ වු ‍රෝගී තත්ත්වයන් සඳහා ප්‍රතිකාර ලබාගැනීමට වව්නියාව රෝහලට පැමිණෙන රෝගීන්ට අනුරාධපුර මහ රෝහල වෙත යාමට සිදුව තිබේ. වව්නියාව දිස්ත්‍රික්කයේ ස්වෙච්ඡා සංවිධාන ගණනාවක්ම සෞඛ්‍ය අමාත්‍යාංශයට හා පළාත් සෞඛ්‍ය බලධාරීන්ට මේ පිළිබඳව දැනුම් දී ඇතත් මෙතෙක් ඒ පිළිබඳ යහපත් ප්‍රතිචාර ලැබී නැත.", "URL": "https://sinhala.adaderana.lk/news.php?nid=18188", "Category": null, "Parent URL": null}