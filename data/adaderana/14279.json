{"Source": "Adaderana", "Timestamp": "February 17, 2011 02:47 pm", "Headline": "නිධන් හෑරූ සිව් දෙනෙකු දැලේ", "News Content": "බදුරලිය, ගලහිටිය, මෝල්කාව ප්‍රදේශයේ නිධන් වස්තු කැණීමේ නිරතව සිටි පිරිසක් පොලිසිය විසින් අත්අඩංගුවට ගෙන තිබේ. මෝල්කාව ශ්‍රී මහාවේළුනාරාම භූමියේ නිධන් හාරමින් සිටියදී මෙම පිරිස අත්අඩංගුවට ගත් බව බදුරලිය පොලිසිය පවසයි. මෙහිදී පුද්ගලයින් සිව්දෙනෙකු අත්අඩංගුවට ගෙන ඇති අතර නිධන් වස්තු කැණීම සඳහා යොදාගත් උපකරණ ද පොලිසිය භාරයට ගෙන තිබේ. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත බව පොලිසිය වැඩිදුරටත් සඳහන් කරයි. -", "URL": "https://sinhala.adaderana.lk/news.php?nid=14279", "Category": null, "Parent URL": null}