{"Source": "Adaderana", "Timestamp": "September 14, 2010 12:42 pm", "Headline": "මාස දෙකකින් ප්‍රතිසංවිධාන ක්‍රියාත්මකයි", "News Content": "එක්සත් ජාතික පක්ෂයේ ප්‍රතිසංවිධාන කටයුතු ඉදිරි මාස දෙක තුළ ක්‍රියාත්මක කරන බව විපක්ෂ නායක රනිල් වික්‍රමසිංහ මහතා පවසයි. පක්ෂයේ තරුණ මන්ත්‍රීවරුන්ට වැඩි වගකීම් ප්‍රමාණයක් පැවරීමට ක්‍රියා කරන බවද හෙතෙම අද ප්‍රකාශ කර තිබේ. සජිත් ප්‍රේමදාස මන්ත්‍රීවරයා වැනි තරුණ පරපුරේ මන්ත්‍රීවරුන්ට පක්ෂයේ වගකීම් ලබාදීමට කටයුතු කරන බව ද වික්‍රමසිංහ මහතා සඳහන් කළේය. දක්ෂයින් සහ අදක්ෂයින් පිළිබඳ එමගින් හඳුනාගැනීමට හැකිවනු ඇති බව පාර්ලිමේන්තු සංකීර්ණයේ අද පැවති මාධ්‍ය හමුවක‍ට එක්වෙමින් හෙතෙම කියා සිටියේය. එක්සත් ජාතික පක්ෂ ප්‍රතිසංවිධානය යටතේ පක්ෂ නායකත්වයේ වෙනසක් සිදුවනවා ද යන්න මාධ්‍යවේදියෙකු ප්‍රශ්න කර සිටියද එය පක්ෂය විසින් තීරණය කරනු ඇති බව රනිල් වික්‍රමසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10849", "Category": null, "Parent URL": null}