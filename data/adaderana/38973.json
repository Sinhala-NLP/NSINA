{"Source": "Adaderana", "Timestamp": "November 20, 2013 08:57 am", "Headline": "මැණික් පතලකින් මළ සිරුරක් හමුවෙයි  ", "News Content": "නිවිතිගල - දොලොස්වල වතුයායේ වටපාත ප්‍රදේශයේ අතහැර දමා තිබු මැණික් පතලක් තුළ තිබී පුද්ගල මළ සිරුරක් සොයාගෙන තිබේ. නිවිතිගල පොලීසියට ලැබුණු තොරතුරකට අනුව සිදුකළ සෝදිසි මෙහෙයුමක දී මළ සිරුර සොයාගෙන ඇති බව සඳහන් වෙයි. මියගිය පුද්ගලයා 40 - 50 අතර වියේ පසු වනු ඇති බව පොලීසිය පවසයි. මළ සිරුර රත්නපුර රෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=38973", "Category": null, "Parent URL": null}