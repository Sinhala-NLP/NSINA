{"Source": "Adaderana", "Timestamp": "December 28, 2011 11:21 am", "Headline": "ශිෂ්‍ය සංගම් තහනම අනුමත කරන්න බෑ", "News Content": "විශ්ව විද්‍යාල ශිෂ්‍ය සංගම් තහනම් කිරීමට රජය ගෙන යන වැඩපිළිවෙළ කිසිසේත් අනුමත කළ ‍නොහැකි බව එක්සත් ජාතික පක්ෂය පවසයි. ශිෂ්‍ය සංගම් තහනම් කිරීම, විශ්ව විද්‍යාල තුළ බුද්ධිමත් සංවාදයකට ඇති ඉඩ කඩ ඇහිරීමක් බව එම පක්ෂයේ පාර්ලි‍මේන්තු මන්ත්‍රි ලක්ෂ්මන් කිරිඇල්ල මහතා පෙන්වාදෙයි. විශ්ව විද්‍යාල තුළින් නවක වද සිද්ධීන් වාර්තා වන්නේ නම් එම සිද්ධීන්වලට සම්බන්ධ සිසුන්ට දඩුවම් කිරීම විනා ශිෂ්‍ය සංගම් තහනම් කිරීම කිසිසේත් අනුමත කළ නොහැකි බව ඔහු පවසයි.", "URL": "https://sinhala.adaderana.lk/news.php?nid=21000", "Category": null, "Parent URL": null}