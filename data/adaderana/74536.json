{"Source": "Adaderana", "Timestamp": "June 25, 2017 07:10 am", "Headline": " හුංගම අනතුරින් 3ක් අවසන් ගමන් යයි", "News Content": "හම්බන්තොට හුංගම ප්‍රදේශයේ සිදුවු රිය අනතුරකින් පුද්ගලයන් 3 දෙනෙකු ජීවිතක්ෂයට පත්වී තිබේ. ත්‍රී රෝද රථයක් සහ ටිපර් රථයක් එකිනෙක ගැටීමෙන් අද මෙම අනතුර සිදුව ඇති බව පොලීසිය සඳහන් කළේය. මියගොස් ඇත්තේ ත්‍රී රෝද රථයේ ගමන් කළ 3 දෙනෙකි. අනතුරට ලක්වන විට එහි පුද්ගලයන් 5 දෙනෙකු ගමන් කර ඇතැයි සඳහන්ය. අනතුරට සම්බන්ධ ටිපර් රථයේ රියදුරු පොලිස් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=74536", "Category": null, "Parent URL": null}