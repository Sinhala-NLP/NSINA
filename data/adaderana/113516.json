{"Source": "Adaderana", "Timestamp": "July 6, 2019 04:17 pm", "Headline": "සුළං සැරයි-ධීවරයන්ට සහ නාවිකයන්ට අනතුරු ඇඟවීමක්", "News Content": "හම්බන්තොට සිට පොතුවිල් හරහා මඩකලපුව දක්වාත් පුත්තලම සිට මන්නාරම සහ කන්කසන්තුරය හරහා මුලතිව් දක්වාත් වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 60ක් දක්වා වැඩිවිය හැකි බව කාළගුණ විද්‍යා දෙපාර්තමේන්තුව පවසයි. මේ හේතුවෙන් එම මුහුද ප්‍රදේශ විටින් විට රළු විය හැකි බව එම දෙපාර්තමේන්තුව සඳහන් කරයි. ධීවර හා නාවික ප්‍රජාව මේ සම්බන්ධයෙන් විමසිලිමත්ව කටයුතු කළ යුතු බව කාළගුණ විද්‍යා දෙපාර්තමේන්තුව දැනුම් දෙයි. මේ අතර උතුරු පළාතේ පැයට කිලෝමිටර් 60ක් දක්වා තද සුළං ඇති විය හැකි බව සඳහන්ය. උතුරුමැද පළාත සහ ත්‍රිකුණාමලය, හම්බන්තොට සහ මාතලේ දිස්ත්‍රික්කවලට පැයට කිලෝමීටර් 40ක් දක්වා වන තරමක තද සුළං ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=113516", "Category": null, "Parent URL": null}