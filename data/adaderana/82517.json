{"Source": "Adaderana", "Timestamp": "January 4, 2018 09:10 pm", "Headline": "චාවකච්චේරියේ දියවැඩියා රෝගීන් වැඩිවෙයි ", "News Content": "යාපනයේ චාවකච්චේරි ප්‍රදේශයේ දියවැඩියා රෝගීන්ගේ සංඛ්‍යාව වැඩිවීමත් සමඟම ඔවුන්ට ප්‍රතිකාර ලබා දීම විශාල ප්‍රශ්නයක්ව ඇතැයි එම රෝහලේ කාර්යබාර වෛද්‍යවරයා උතුරු පළාත් සභාවේ සෞඛ්‍ය අමාත්‍යවරයා වෙත දැණුම් දී තිබේ. මීට වසර තුනකට ඉහතදී චාවාකච්චේරි ප්‍රදේශයේ දියවැඩියා රෝගීන් 89 දෙනෙකු සිටි නිසා මේ රෝහල තුල වෛද්‍ය සායනයක් ආරම්භ කලද මේ වනවිට පළාතේ දියවැඩියා රෝගීන් 447 ක් සිටින නිසා රෝහලේ වෛද්‍ය සායනයෙන් ඔවුන් සියළුම දෙනාට ප්‍රතිකාර කාල නොහැකි බව කාර්ය බාර වෛද්‍ය නිලධාරීවරයා සදහන් කරයි. මීට පිළියමක් වශයෙන් සතියේ අගහරුවාදා හා බ්‍රහස්පතින්දා යන දින දෙකේදීම දියවැඩියා රෝගය සදහා සායනය දෙකක් වශයෙන් බෙදා රෝගීන්ට ප්‍රතිකාර කිරීම ආරම්භ කලත් වෛද්‍යවරුන්ගේ හිගය හා ඖෂධ හිගය නිසා ඒ අන්දමට සායන දෙකක් පවත්වාගෙන යාමට නොහැකි බව එම වෛද්‍යවරයා උතුරු පළාත් සෞඛ්‍ය අමාත්‍යවරයාට දැණුම් දී තිබේ. තමන්ට මේ සදහා ගත හැකි එකම විකල්පය චාවාකච්චේරි රෝහලේ දියවැඩියා සායනයට පැමිණෙන රෝගීන් යාපනය ශීක්ෂණ රෝහල වෙත මාරු කිරීම පමණක් බව පෙන්වා දී ඇති වෛද්‍යවරයා එසේ කිරීමෙන් රෝගීන්ට විශාල දුරක් ප්‍රතිකාර ලබා ගැනීම සදහා යාමට සිදුවීම ගැටළුවක් බවද සදහන් කොට තිබේ.", "URL": "https://sinhala.adaderana.lk/news.php?nid=82517", "Category": null, "Parent URL": null}