{"Source": "Adaderana", "Timestamp": "January 25, 2018 04:35 pm", "Headline": "පොදු ළිඳක් කපන්න ගිය පෙදරේරුන් දෙදෙනා පස් කණ්ඩියට යටවී මරුට", "News Content": "‍බෙලිඅත්ත - මහගිල්ල, පන්සල්ගොඩ ප්‍රදේශයේ, අද(25) උදෑසන 11.00ට පමණ පස් කණ්ඩියක් කඩා වැටීමෙන් පුද්ගලයින් දෙදෙනෙකු මියගොස් ඇති බව බෙලිඅත්ත පොලීසිය පවසයි. ප්‍රාදේශිය සභාවට අයත් පොදු ළිඳක් සකස් කරමින් සිටි පෙදරේරුවන් දෙදෙනෙකු මතට එම ලිඳේ පස් ඉවුර කඩා වැටී එයට යටවීමෙන් මෙම අනතුර සිදුවී ඇත. අනතුරින් මෙසේ මියගොස් ඇත්තේ වලස්මුල්ල පින්කැල්ල ප්‍රදේශයේ පදිංචි කට්ටඩිගේ විජේසූරිය (35) නැමති අයෙකු හා වලස්මුල්ල කන්දෙගෙදර වත්ත උඩහගොඩ ප්‍රද්ශයේ පදිංචි රාගමුනිගේ අනුර කුමාර නැමති වයස අවුරුදු 32 ක පුද්ගලයෙකි . මියගිය පුදගලයින් දෙදෙනාගේ දේහයන් පස්චාත් මරණ පරීක්ෂණය සඳහා බෙලිඅත්ත රෝහලේ තබා ඇති අතර බෙලිඅත්ත පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=83520", "Category": null, "Parent URL": null}