{"Source": "Adaderana", "Timestamp": "January 27, 2016 11:30 am", "Headline": "පිල්ලෙයාන් යළි රක්ෂිතයට", "News Content": "අත්අඩංගුවට ගෙන රක්ෂිත බන්ධනාගාර ගත කර සිටින නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් යළි රක්ෂිත බන්ධනාගාර ගත කිරීමට මඩකළපුව මහේස්ත්‍රාත් අධිකරණය නියෝග කර තිබේ. ඒ අනුව සැකකාර හිටපු ප්‍රධාන අමාත්‍යවරයා ලබන මස 10 වන දින දක්වා රක්ෂිත බන්ධනාගාර ගත කිරීමට මඩකළපුව මහේස්ත්‍රාත් එස්.ගනේෂරාජා මහතා නියෝග කළේය. 2005 වසරේ දී මඩකළපුව ප්‍රදේශයේ නත්තල් යාඥාවකට එක්ව සිටියදී පාර්ලිමේන්තු මන්ත්‍රී ජෝෂප් පරරාජසිංහම් මහතා ඝාතනය කිරීම සම්බන්ධයෙන් හිටපු ප්‍රධාන අමාත්‍යවරයාට චෝදනා එල්ල වී තිබුණි.ඒ අනුව කොළඹ අපරාධ විමර්ශන කොට්ඨාසය සැකකරු අත්අඩංගුවට ගත් අතර අවස්ථා කිහිපයකදී අධිකරණයට ඉදිරිපත් කරන ලදී.", "URL": "https://sinhala.adaderana.lk/news.php?nid=56686", "Category": null, "Parent URL": null}