{"Source": "Adaderana", "Timestamp": "May 19, 2011 08:54 pm", "Headline": "ෆොන්සේකාට විවේකය අවශ්‍යයි -සුදු කොඩි නඩුව කල්යයි", "News Content": "සුදු කොඩි ප‍්‍රකාශයට අදාළ නඩුව ලබන 23 වැනිදා දක්වා කල්දැමීමට කොළඹ මහාධිකරණය අද(19) නියෝග කරනු ලැබීය. ‍ නඩුව අද කැඳවු අවස්ථාවේදී බන්‍ධනාගාර නිලධාරීන් විසින් සරත් ෆොන්සේකා මහතා සම්බන්ධයෙන් අධිකරණයට වෛද්‍ය වාර්තාවක් ඉදිරිපත්කර තිබුණි. ‍ ෆොන්සේකා මහතාට වෛද්‍ය ප‍්‍රතිකාර සඳහා විවේකය අවශ්‍ය බව මෙම වාර්තාව මගින් ප‍්‍රකාශකර තිබේ. කරුණු සලකා බැලූ මහාධිකරණ ත්‍රිපුද්ගල විනිසුරු මඩුල්ල නඩුව අදාළ දිනය දක්වා කල්දැමීමට තීරණය කරනු ලැබීය. ‍ මෙම නඩුවට බලපාන කරුණු ඇතුළත් ලිපියක් පසුගියදා සන්ඩේ ලීඩර් පුවත්පතේ පළවී ඇති බව එහිදී විත්තිය වෙනුවෙන් පෙනී සිටින නීතිඥවරයා කරුණු ඉදිරිපත් කරමින් කියාසිටියේය. ‍ ඒ පිළිබදව අවධානය යොමුකරන ලෙස නීතිඥවරයා අධිකරණයෙන් ඉල්ලා සිටියේය.", "URL": "https://sinhala.adaderana.lk/news.php?nid=16202", "Category": null, "Parent URL": null}