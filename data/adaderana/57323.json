{"Source": "Adaderana", "Timestamp": "February 18, 2016 10:31 am", "Headline": "තුර්කියේ පිපිරීමකින් 28ක් මරුට", "News Content": "තුර්කියේ අන්කාරා අගනුවර සිදුවූ පිපිරීමකින් පුද්ගලයන් 28 දෙනෙකු මියගොස් තිබේ.තවත් පුද්ගලයන් 61 දෙනෙකු පමණ පිපිරීමෙන් තුවාල ලබා ඇති බව වාර්තා වෙයි.තුර්කි පාර්ලිමේන්තුව සහ හමුදා මූලස්ථානයට ආසන්න ප්‍රදේශයකදී හමුදා බස් රථයක් ඉලක්ක කර පිපිරීම සිදුව තිබේ.ප්‍රහාරය එල්ල කර ඇත්තේ කුමන පාර්ශවයක් විසින්ද යන්න පිළිබඳව මෙතෙක් අනාවරණය වී නොමැති අතර තුර්කි නියෝජ්‍ය අග්‍රාමාත්‍යවරයා ප්‍රකාශ කර ඇත්තේ එය ත්‍රස්ථවාදී ක්‍රියාවක් බවයි.", "URL": "https://sinhala.adaderana.lk/news.php?nid=57323", "Category": null, "Parent URL": null}