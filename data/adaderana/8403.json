{"Source": "Adaderana", "Timestamp": "May 14, 2010 04:05 pm", "Headline": "අධිකරණ වැඩ වලට බ්‍රිතාන්‍ය සහය", "News Content": "ශ්‍රි ලංකාවේ අධිකරණ කටයුතු සඳහා සහය දැක්වීමට බ්‍රිතාන්‍ය රජය ඉදිරිපත්ව සිටියි. නඩු ප්‍රමාදවීම් වැළැක්වීම, විනිසුරුවරුන් පුහුණු කිරීම සහ මෙරට නීති ක්ෂේත්‍රය සංවර්ධනය වෙනුවෙන් සහය දැක්වීම මෙමගින් අරමුණු කෙරෙන බව බ්‍රිතාන්‍ය මහකොමසාරිස් පීටර් හේස් මහතා පවසයි. අධිකරණ අමාත්‍ය අතාවුද සෙනවිරත්න මහතා ඊයේ පස්වරුවේ හමුවු අවස්ථාවේදී ඔහු මේ බව කියා සිටියේය. නීති ක්‍රමවේදයන් මෙරටට ගැ‍ලපෙන ආකාරයට යොදා ගැනීම පිළිබඳවද මෙහිදි සාකච්ඡාවට බඳුන් වී ඇති බව සඳහන්ය. දැනට දික්කසාද නඩු වැඩිවීම පිළිබඳවද මෙම සාකච්ඡාවේදී අවධානය යොමු වී තිබේ.", "URL": "https://sinhala.adaderana.lk/news.php?nid=8403", "Category": null, "Parent URL": null}