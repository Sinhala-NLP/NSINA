{"Source": "Adaderana", "Timestamp": "July 23, 2017 05:07 pm", "Headline": "වෛද්‍ය පීඨ සත්‍යයග්‍රහයට ජල ප්‍රහාර-සිසුන් 13ක් අත්අඩංගුවට", "News Content": "වෛද්‍ය පීඨ ශිෂ්‍ය ක්‍රියාකාරීන් විසින් පවත්වාගෙන යන ලැබූ සත්‍යයග්‍රහයට පොලිස් ජල ප්‍රහාර එල්ල වී ඇතැයි අද දෙරණ වාර්තාකරු පවසයි. ස්‍යයග්‍රහය සහ ශිෂ්‍ය විරෝධතාවය වළකාලමින් අධිකරණය විසින් ලබා දෙන ලද නියෝගය නොසළකා හැරීම නිසා පොලීසිය විසින් මේ වන විට විරෝධතාකරුවන් පළවා හරිමින් සිටින බව වාර්තා වෙයි. ඇතිව තිබෙන කලබලකාරී තත්ත්වය හේතුවෙන් මේ වන විට ලිප්ටන් වටරවුම ආසන්න මාර්ග සියල්ල වසා දමා ඇති අතර දැඩි රථවාහන තදබදයක් ද පවතින බව අප වාර්තාකරු පවසයි. වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් සිසුවා පැහැරගෙනයාමට උත්සහ කිරීමේ සිද්ධියට විරෝධය පළ කරමින් සහ රක්ෂිත බන්ධනාගාර ගත කර සිටින විශ්වවිද්‍යාල සිසුන් නිදහස් කරන ලෙස ඉල්ලමින් වෛද්‍ය පීඨ ශිෂ්‍ය ක්‍රියාකාරී කමිටුව මෙම සත්‍යයග්‍රහය ඊයේ(22) දිනයේ දී ආරම්භ කළේය. මේ අතර අධිකරණ නියෝග නොතකා කටයුතු කළ වෛද්‍ය පීඨ සිසුන් 13 දෙනෙකු අත්අඩංගුවට ගෙන තිබේ. ඒ අතර එක් සිසුවියක්ද වන බව සඳහන්ය.", "URL": "https://sinhala.adaderana.lk/news.php?nid=75553", "Category": null, "Parent URL": null}