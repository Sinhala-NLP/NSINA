{"Source": "Adaderana", "Timestamp": "August 20, 2018 03:58 pm", "Headline": "අමෙරිකානු තානාපති කාර්යාලයට වෙඩි  ප්‍රහාරයක්", "News Content": "තුර්කියේ අන්කාරා නුවර පිහිටි අමෙරිකානු තානාපති කාර්යාලයට වෙඩි ප්‍රහාරයක් එල්ල වී තිබේ. සුදු පැහැති මෝටර් රථයකින් පැමිණි පුද්ගලයින් දෙදෙනෙකු විසින් අදාල ප්‍රහාරය එල්ල කර ඇති බව විදෙස් මාධ්‍ය වාර්තා කළේය. ඔවුන් අත්අඩංගුවට ගැනීම සඳහා තුර්කි ආරක්ෂක අංශ විමර්ශන ආරම්භ කර තිබේ. ඉස්ලාමීය ආගමික උත්සවයක් හේතුවෙන් මෙම සතියේ අමෙරිකානු තානාපති කාර්යාලය වසා දමා ඇති බැවින් අදාල ප්‍රහාරයෙන් කිසිම පුද්ගලයෙකුට හානියක් සිදුව නොමැති බව වාර්තා විය. තුර්කියේ අන්කාරා නුවර පිහිටි අමෙරිකානු තානාපති කාර්යලය සහ ඉස්තාන්බූල් නුවර පිහිටි කොන්සල් කාර්යාලය පසුගිය දිනවල නිරන්තරයෙන් ත්‍රාස්ත ප්‍රහාරයන්ට ලක් විය.", "URL": "https://sinhala.adaderana.lk/news.php?nid=94721", "Category": null, "Parent URL": null}