{"Source": "Adaderana", "Timestamp": "November 23, 2014 12:21 pm", "Headline": "සඳහිරු සෑයේ නිධන් වස්තු තැන්පත් කරයි", "News Content": "අනුරාධපුර, සඳහිරු සෑ ගර්භයේ නිධන් වස්තු තැන්පත් කිරීම ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(23) පෙරවරුවේ සිදුකර තිබේ. භික්ෂූන් වහන්සේ විශාල පිරිසකගේ සහභාගීත්ත්වයෙන් පැවති මෙම පුණ්‍යෝත්සවය සඳහා විශාල බැතිමතුන් පිරිසක් සහභාගී වී සිටියේය. මහා සංඝයා වහන්සේගේ පිරිත් සජ්ඣායන මධ්‍යයේ ධාතූන් වහන්සේ තැන්පත් කිරීම ජනාධිපති මහින්ද රාජපක්ෂ මහතා විසින් මෙහිදි සිදුකරනු ලැබුණි. යුද්ධයේ දී මියගිය සියලු දෙනාට පිං අනුමෝදන් කිරීමේ අරමුණින් අනුරාධපුර ජය ශ්‍රී මහා බෝධියට දකුණු පසින් සඳහිරු සෑය ඉදිකරනු ලැබ ඇති බව වාර්තා වෙයි. රන්පත්වල ලියන ලද ත්‍රිපිටකය සහ රීදිපත් ඉරුවල ලියන ලද පිරුවානා පොත් වහන්සේ, වැසි පිරිත සහ ගිනි පිරිත ද මෙම සඳහිරූ සෑ ගර්භයේ තැන්පත් කිරීමට නියමිතය. සඳහිරු සෑයේ නිධන් වස්තු තැන්පත් කිරීමෙන් අනතුරුව ජනාධිපතිවරයාගේ අභීත නායකත්වය උදෙසා තායිලන්ත විශ්ව විද්‍යාලයකින් ආචාර්යය උපාධියක් ද පිරිනමා තිබේ.", "URL": "https://sinhala.adaderana.lk/news.php?nid=47546", "Category": null, "Parent URL": null}