{"Source": "Adaderana", "Timestamp": "February 13, 2019 02:30 pm", "Headline": "ලක්ෂ්මන් යාපාගේ පුතාගේ මංගල උත්සවයට මධූෂ් එන බවට පොලීසියට තොරතුරු තිබුණා", "News Content": "ලක්ෂ්මන් යාපා මන්ත්‍රීවරයාගේ පුත්‍රයාගේ විවාහ මංගල උත්සවයට මාකඳුරේ මධූෂ් පැමිණෙන බවට පොලීසියට තොරතුරු ලැබී තිබූණේ, යැයි නියෝජ්‍ය අමාත්‍ය නලීන් බණ්ඩාර මහතා පැවසීය. අද(13) පැවති මාධ්‍ය හමුවකදී අමාත්‍යවරයා මේ බව සඳහන් කළේය. මන්ත්‍රීවරයාගේ පුත්‍රයාගේ විවාහ මංගල උත්සවයට මාකඳුරේ මධූෂ් පැමිණෙන බව පොලීසියට තොරතුරු ලැබී තිබූ බවත් එම නිසා මධූෂ් අත්අඩංගුවට ගැනීම සඳහා බුද්ධි අංශ නිලධාරීන් 50කට වැඩි පිරිසක් එම ස්ථානයේ සේවයට යොදවා තිබූ නමුත්, ඔහු නොපැමිණි බව නලින් බණ්ඩාර නියෝජ්‍ය අමාත්‍යවරයා ප්‍රකාශ කළේය. අමාත්‍යවරයා පැවසූවේ මධූෂ් සමඟින් ළඟ මිතුරුකම් පවත්වා නොමැති නම් හෝ මධූෂ්ගේ මුදල් භාවිතා කොට නොමැති නම් හෝ ගුවන්තොටුපල වෙත ඔහුව රැගෙන ගියේ නැතිනම් බිය විය යුතු නොවන බව ද නියෝජ්‍ය අමාත්‍යවරයා සඳහන් කළේය. ඊයේ පැවති මාධ්‍ය හමුවකට එක්වෙමින් ලක්ෂ්මන් යාපා මන්ත්‍රීවරයා කියා සිටියේ, මධූෂ් කිසිදු අවස්ථාවක පුත්‍රායාගේ විවාහ මංගල්‍යයට සහභාගී නොවු බවයි. එමෙන්ම මන්ත්‍රීවරයාගේ පුතාට රාජතාන්ත්‍රික ගුවන් බලපත්‍රයක් ඇති බවට පසුගිය දා කළ ප්‍රකාශ ද ප්‍රතික්ෂේප කරන බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා මෙම මාධ්‍ය හමුවේ දී කියා සිටියේය.", "URL": "https://sinhala.adaderana.lk/news.php?nid=104232", "Category": null, "Parent URL": null}