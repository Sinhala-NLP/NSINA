{"Source": "Adaderana", "Timestamp": "August 6, 2011 11:29 am", "Headline": "තරුණියකට ලිංගික හිරිහැර කළ දෙදෙනෙකුට අත්හිටවූ සිරදඬුවම්", "News Content": "බස්රථයක ගමන් කළ තරුණියකට ලිංගික හිරිහැර සිදුකිරීමේ චෝදනාවට වරද පිළිගත් තරුණයින් දෙදෙනෙකුට කොළඹ මහේස්ත්‍රාත් අධිකරණය අත්හිටවූ සිරදඩුවම් සහ වන්දි ගෙවීමට නියෝග කර තිබේ. කොළඹ ප්‍රධාන මහේස්ත්‍රාත් රශ්මි සිංගප්පුලි මහතා අදාළ තරුණයින් දෙදෙනාට වසර 5 ට අත්හිටවූ වසර 2 ක බරපතල වැඩ සහිත සිරදඩුවමක් නියම කර ඇත. ඊට අමතර වශයෙන් පැමිණිලිකාර තරුණියට රුපියල් දෙදහස බැගින් වන්දියක් ගෙවන ලෙස ද මහේස්ත්‍රාත්වරයා නියෝග කළේය. අදාළ තරුණයින් ගාලු මුවදොර පිටිය ආසන්නයෙන් බස්රථයට ඇතුළුවී පැමිණිලිකාර තරුණියට ලිංගික හිරිහැර සිදුකිරීමේ චෝදනාව මත ඔවුන් දෙදෙනා අත්අඩංගුවට ගත් බව පැමිණිල්ල ඉදිරිපත් කරමින් පිටකොටුව පොලිසිය අධිකරණය හමුවේ කියා සිටියේය.", "URL": "https://sinhala.adaderana.lk/news.php?nid=17881", "Category": null, "Parent URL": null}