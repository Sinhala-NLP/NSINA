{"Source": "Adaderana", "Timestamp": "October 5, 2015 07:50 am", "Headline": "  සේයා ඝාතන සිද්ධියට අත්අඩංගුවට ගත් සිසුවාට වරදක්වීනම් නීතිය ක්‍රියාත්මකයි", "News Content": "සේයා දැරියගේ ඝාතනය සම්බන්ධයෙන් අත්අඩංගුවට ගත් 17 හැවිරිදි පාසල් සිසුවා සම්බන්ධයෙන් ලැබූණු පැමිණිල්ල විභාග කිරිම සඳහා පාර්ශව කිහිපයක් මානව හිමිකම් කොමිසම වෙත කැඳවා තිබේ.ඒ අනුව ලබන 08 වනදා අදාළ පාර්ශව වලට මානව හිමිකම් කොමිසම හමුවේ පෙනී සිටින ලෙස දැනුම්දී ඇති බව එම කොමිසම සඳහන් කරයි.මේ සම්බන්ධයෙන් අද දෙරණ සමග අදහස් දැක්වූ ශ්‍රී ලංකා මානව හිමිකම් කොමිසන් සභාවේ නීතී ලේකම් නීතිඥ නිමල් ජී පුංචිහේවා මහතා කියා සිටියේ මේ සිද්ධියට අදළව ප්‍රධාන වශයෙන් කාරණා 3ක් කෙරෙහි කොමිසමේ අවධානය යොමුවී ඇති බවයි.එහිදී මෙම සිසුවා අත්අඩංගුවට ගැනීමට තරම් ප්‍රමාණවත් හේතු තිබුණේදැයි සොයා බලන බවත්, ව්‍යාකූල සැකයක් තිබුණු පමණින් එවැන්නෙකු අත්අඩංගුවට ගැනීමට හැකියාවක් නොමැති බවත් හෙතෙම පෙන්වා දුන්නේය.අනෙක් අතට සිසුවා රඳවා තබා ගැනීම නීත්‍යනුකූලව සිදුවීදැයි සොයා බලන බවත්, අත්අඩංගුවට ගැනීමෙන් පසු අත්අඩංගුවේ සිටි කාලය තුළ පහරදීමක් සිදුවීද යන්නත් කෙරෙහි අවධානය යොමුකොට සොයාබලන බව පුංචිහේවා මහතා සඳහන් කළේය.යම් හෙයකින් අදාළ නිලධාරීන් විසින් එවැන්නක් කළ බවට තහවුරුවීනම් ඊට වගකිව යුතුනම් ඔවුන්ට එරෙහිව නීතිමය ක්‍රියාමාර්ග ගන්නා බවද ඔහු පෙන්වා දුන්නේය.මීට අමතරව වයස අවුරුදු 18 ට අඩු ළමයෙකු අත්අඩංගුවට ගැනීමේදී ක්‍රියා කළ යුතු අන්දම පිළිබඳ යම් මාර්ගෝපදේශනයක් සකස් කිරීම කෙරෙහිද අවධානය යොමුව ඇති බවත්,ළමා ආරක්ෂක දෙපාර්තමේන්තුව හා පොලීසිය එක්ව ඒ පිළිබඳ වැඩපිළිවෙලක් සකස් කෙරෙනු ඇති බවත් පුංචිහේවා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=54252", "Category": null, "Parent URL": null}