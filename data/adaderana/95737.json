{"Source": "Adaderana", "Timestamp": "September 7, 2018 10:38 pm", "Headline": "මාස දෙකකින් නව වෛද්‍ය ආඥා පනත කෙටුම්පත් කරනවා", "News Content": "මාස දෙකක කාලයක් තුළ නව වෛද්‍ය ආඥා පනත කෙටුම්පත් කරන බව සෞඛ්‍ය පොෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. අද (07) පාර්ලිමේන්තුවේදී අදහස් දක්වමින් අමාත්‍යවරයා මේ බව ප්‍රකාශ කළේය. යුරෝපා වෛද්‍ය කවුසලය වැනි කවුන්සලයක් පිහිටුවීම සඳහා ශ්‍රී ලංකා වෛද්‍ය සභාවෙන් යෝජනා වූ පුද්ගලයින්ගෙන් සමන්විත කමිටුවක් පත් කර බවත් ඒ අනුව එම කමිටුව වෙත මාස දෙකක කාලයක් තුළ නව වෛද්‍ය ආඥා පනත කෙටුම්පත් කරන දැනුම් දුන් බවද අමාත්‍යවරයා ප්‍රකාශ කළේය. මේ අතර නව ආණ්ඩුක්‍රම ව්‍යවස්ථාවේ දල කෙටුම්පතක් පාර්ලිමේන්තුවට ඉතා ඉක්මනින් ඉදිරිපත් කරන බව සභා නායක අමාත්‍ය ලක්ෂ්මන් කිරිඇල්ල මහතා ප්‍රකාශ කළේය.", "URL": "https://sinhala.adaderana.lk/news.php?nid=95737", "Category": null, "Parent URL": null}