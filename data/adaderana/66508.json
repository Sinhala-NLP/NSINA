{"Source": "Adaderana", "Timestamp": "November 29, 2016 08:25 am", "Headline": " නීති විරෝධී මත් ද්‍රව්‍ය සමග 2ක් කොටු", "News Content": "නීති විරෝධී ලෙස මත් පැන් නිෂ්පාදනය කළ පුද්ගලයෙකු අනුරාධපුර, විහාරබුලන්කුලම වෙල්යාය ප්‍රදේශයේදී අත්අඩංගුවට ගෙන තිබේ.සැකකරු සතුව තිබී නීති විරෝධී මත් පැන් ලීටර් 26කට ආසන්න ප්‍රමාණයක් සොයාගෙන ඇති බව පොලිස් විශේෂ කාර්ය බලකාය සඳහන් කළේය.අත්අඩංගුවට ගත් පුද්ගලයා වැඩිදුර විමර්ශන සඳහා අනුරාධපුර පොලිස් ස්ථානය වෙත බාර දී තිබේ. මේ අතර කේරළ ගංජා ප්‍රවාහනය කළ පුද්ගලයෙකු යාපනය, පන්නෙයි ප්‍රදේශයේදී අත්අඩංගුවට ගෙන ඇත.සැකකරු ගමන් කළ ත්‍රිරෝද රථය නවතා පරීක්ෂා කිරීමේදී ඔහු සතුව තිබී කේරළ ගංජා ග්‍රෑම් 07කට ආසන්න ප්‍රමාණයක් සොයාගත් බව පොලිස් විශේෂ කාර්ය බලකාය සඳහන් කළේය.අත්අඩංගුවට ගත් පුද්ගලයා වැඩිදුර විමර්ශන සඳහා යාපනය පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=66508", "Category": null, "Parent URL": null}