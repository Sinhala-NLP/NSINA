{"Source": "Adaderana", "Timestamp": "August 19, 2019 11:43 am", "Headline": "නින්ද නිසා 11 දෙනෙකුට ජීවිත අහිමි වෙයි", "News Content": "ඉන්දියාවේ මහාරාෂ්ට්‍රා ප්‍රාන්තයේ ධූලේ ප්‍රදේශයේදී සිදුවූ රිය අනතුරකින් පුද්ගලයින් 11 දෙනෙකු මියගොස් තිබේ. අනතුරින් තවත් පුද්ගලයින් 15 දෙනෙකු තුවාල ලබා ඇති බව ඉන්දීය මාධ්‍ය වාර්තා කළේය. මගීන් පිරිසක් රැගත් බස් රථයක් සහ කන්ටේනර් රථයක් එකිනෙක ගැටීමෙන් අනතුර සිදුව තිබේ. අනතුර සිදුවන අවස්ථාවේදී බස් රථයේ පුද්ගලයින් 45 දෙනෙකු සිට ඇත. මියගිය පිරිස අතර බස් රථයේ සහ කන්ටේනර් රථයේ රියදුරන් දෙදෙනා ද වන බව වාර්තා වේ. කන්ටේනර් රථයේ රියදුරුට නින්ද යාම හේතුවෙන් අනතුර සිදුවන්නට ඇති බවට ඉන්දීය බලධාරීන් සැක පල කරයි.", "URL": "https://sinhala.adaderana.lk/news.php?nid=116897", "Category": null, "Parent URL": null}