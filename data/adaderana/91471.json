{"Source": "Adaderana", "Timestamp": "June 25, 2018 01:52 pm", "Headline": "වී අලෙවි මණ්ඩලයේ පසුගිය කාලයේ පාඩුව මිලියන 7000කට වැඩියි", "News Content": "2009 සිට 2014 දක්වා කාලය තුළ වී අලෙවි මණ්ඩලයට සිදුව ඇති පාඩුව රුපියල් මිලියන 7000 කට අධික බව එම මණ්ඩලයේ සභාපති උපාලි මොහොට්ටි මහතා පවසයි. වී අලෙවි මණ්ඩලය රජයේ ආයතනයක් වශයෙන් පසුගිය කාලය පුරා අලාභ ලබමින් පවත්වාගෙන ගිය ආයතනයක් බව ඔහු සඳහන් කළේය. අදාළ කාල සීමාව තුළ සෝමාලියාවට නොමිලේ සහල් සැපයීම, වී මෙට්‍රික්ටොන් විශාල ප්‍රමාණයක් සත්ත්ව ආහාර වශයෙන් පුද්ගලික අංශයට අලෙවි කිරීම හේතුවෙන් මෙම පාඩුව සිදුව ඇති බව සභාපතිවරයා පැවසීය. වී අලෙවි මණ්ඩලයේ ඉදිරි කටයුතු සම්බන්ධයෙන් පැවති ප්‍රගති සමාලෝචන සාකච්ඡාවකදී එම මණ්ඩලයේ සභාපති උපාලි මොහොට්ටි මහතා මේ බව ප්‍රකාශ කර තිබේ. එම අවස්ථාවට එක්වෙමින් කෘෂිකර්ම අමාත්‍ය මහින්ද අමරවීර මහතා ප්‍රකාශ කළේ ගොවීන්ට ස්ථාවර මිලක් යටතේ වී අලෙවි කර ගැනීමට හැකිවන පරිදි වෙළඳපොළ තුළ තරඟකාරී තත්ත්වයක් පවත්වාගෙන යාම වී අලෙවි මණ්ඩලය තුළින් අපේක්ෂා කරන බවයි.", "URL": "https://sinhala.adaderana.lk/news.php?nid=91471", "Category": null, "Parent URL": null}