{"Source": "Adaderana", "Timestamp": "August 18, 2013 03:04 pm", "Headline": "ළදරු කිරිපිටි ගැනත් තීරණයක් ගනියි", "News Content": "වෙළඳපළේ පවතින ළදරු කිරිපිටි සම්බන්ධයෙන් හෙට දිනයේ තිරණයක් ගැනීමට නියමිත බව සෞඛ්‍ය අමාත්‍යංශය පවසයි. ඒ සදහා ආහාර උපදේශක කමිටුව හෙට දිනයේ දී රැස් වන බව එම අමාත්‍යංශය කියයි. වේ ප්‍රෝටීන් අඩංගු කිරිපිටිවල ක්ලොස්ට්‍රිඩියම් බොටලිනම් නැමැති බැක්ටීරියාව අඩංගු වන්නේ ද යන්න සොයාබැලීම සඳහා බොරැල්ල වෛද්‍ය පර්යේක්ෂණ ආයතනය මේ වන විට පර්යේෂණ සිදුකරයි. ඒ අනුව ළදරු කිරිපිටි බහුතරයක් වෙළපළෙන් ඉවත් කිරීමට සෞඛ්‍ය අමාත්‍යංශය පසුගිය දා පියවර ගනු ලැබීය. වේ ප්‍රෝටීන් සම්බන්ධයෙන් වෛද්‍ය පර්යේෂණ ආයතනය මගින් සිදුකළ රසායනාගාර පරීක්ෂණවල වාර්තා 02ක් පසුගිය දා සෞඛ්‍ය අමාත්‍යංශය වෙත භාර දුන් අතර හෙට දිනයේ දී තවත් වාර්තා කිහිපයක් ලැබීමට නියමිත බව සෞඛ්‍ය අමාත්‍යංශය පවසයි. එම වාර්තා සමාලෝචනයට ලක් කරමින් වෙළඳපළේ ළදරු කිරිපිටි හිඟයක් ඇති නොවන අයුරින් කටයුතු කිරීම සඳහා හෙට දිනයේ තීරණයක් ගැනීමට නියමිත බව සඳහන්ය.", "URL": "https://sinhala.adaderana.lk/news.php?nid=36723", "Category": null, "Parent URL": null}