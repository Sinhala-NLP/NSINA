{"Source": "Adaderana", "Timestamp": "December 12, 2010 05:04 pm", "Headline": "මහනුවර නෑ-ඒත් වර්ජනය ක්‍රියාත්මකයි", "News Content": "රජයේ රෝහල් 6ක ආරම්භ කර ඇති හෙද වර්ජනය තවදුරටත් ක්‍රියාත්මක බව රජයේ හෙද නිලධාරීන්ගේ සංගමය පවසයි. හම්බන්තොට සහ කළුබෝවිල රෝහල්වල හෙද නිලධාරීන් 34 දෙනෙකුට අසාධාරණ ලෙස ස්ථාන මාරුවීම් ලබාදීමට එරෙහිව මෙම වර්ජනය ක්‍රියාත්මක කරන බව එම සංගමයේ සභාපති සමන් රත්නප්‍රිය මහතා පැවසුවේය. කෙසේ වෙතත් වර්ජනය සඳහා මහනුවර ‍රෝහලේ හෙද කාර්යය මණ්ඩලය සහභාගී නොවන බව සමන් රත්නප්‍රිය මහතා කියා සිටියේය. පවතින ගැටලුවට විසඳුම් ලබාදීමට‍ සෞඛ්‍ය බලධාරීන් පියවර ගනිමින් සිටින හෙයින් මහනුවර රෝහලේ හෙද කාර්යය මණ්ඩලය වර්ජනයට සහභාගී නොවීමට තීරණය කළ බව හෙතෙම පැවසුවේය. මේ අතර සෞඛ්‍ය අමාත්‍යාංශය නිවේදනයක් නිකුත් කරමින් පවසන්නේ ‍හෙද වර්ජනය හේතුවෙන් රෝගී සත්කාරක සේවාවන්ට බලපෑමක් සිදුව නොමැති බවයි.", "URL": "https://sinhala.adaderana.lk/news.php?nid=12794", "Category": null, "Parent URL": null}