{"Source": "Adaderana", "Timestamp": "December 7, 2010 09:04 pm", "Headline": "නියෝජ්‍ය ඇමතිගේ ටැක්සි ඩ්‍රයිවර්ලා ආධාරකරුවන්ට ගහලා-බාහු කියයි", "News Content": "තම ආධාරකරුවන් පිරිසකට නියෝජ්‍ය අමාත්‍යවරයෙකුගේ ටැක්සි ඩ්‍රයිවර්ලා පිරිසක් පහර දුන් බව නව වාමාංශික පෙරමුණේ නායක,ආචාර්ය වික්‍රමබාහු කරුණාරත්න මහතා පවසයි. විදෙස් සංචාරය නිමා කරමින් කටුනායක ජාත්‍යන්තර ගුවන්තොටුපළෙන් අද පස්වරුවේ ගොඩබැස්ස තමා පිළිගැනීමට තම ආධාරකරුවන් පිරිසක් පැමිණ සිටි බවත්,ඒ අය අමතා කතා බහ කිරීමෙන් පසු තමන් වාහනයකට නැඟී පිටත් ව ආ බවත්,තමා පිටුපසින්ද තම ආරක්ෂාවට තමාගේ ආධාරකරුවන් පිරිසක් වෙනත් වාහනයක නැඟී පැමිණි බවත් කරුණාරත්න මහතා සඳහන් කළේය. එසේ වුවද ටික දුරක් පැමිණි පසු ගුවන්තොටුපළට පැමිණි තම ආධාරකරුවන් පිරිසකට නියෝජ්‍ය අමාත්‍යවරයෙකුගේ ටැක්සි ඩ්‍රැයිවර්ලා පිරිසක් පහරදුන් බව තමාට දැනුම් දී ඇති බවත්,ඒ පිළිබඳ නියෝජ්‍ය පොලිස්පතිවරයා දැනුවත් කර ඇති බවද කරුණාරත්න මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=12685", "Category": null, "Parent URL": null}