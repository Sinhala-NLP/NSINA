{"Source": "Adaderana", "Timestamp": "November 2, 2018 12:34 pm", "Headline": "රියදුරු සමඟ ඇති වූ ගැටුමක් නිසා බස් රථය ගඟට යයි ", "News Content": "චීනයේ චොන්ග්කින්ග් ප්‍රදේශයේදී බස් රථයක් ගඟකට පෙරළීමෙන් සිදු වූ අනතුරට හේතුව බස් රථ රියදුරු සහ මගී කාන්තාවක් අතර හටගත් ගැටුමක් බවට අනාවරණය වී තිබේ. බස් රථය නියමිත නැවතුමේ නතර නොකිරීම හේතුවෙන් එම කාන්තාව රියදුරුට බැනවැදීමත් සමඟ මෙම ගැටුම හටගෙන ඇති අතර බස් රථයේ සවිකර තිබූ සි.සී.ටී.වී පද්ධතියේ දර්ශනවලින් මෙම තොරතුරු අනාවරණය වී ඇති බව විදෙස් මාධ්‍ය වාර්තා කර ඇත. පසුගිය ඉරිදා බස් රථයක් පාලමක් මතින් ගඟකට වැටීමෙන් අනතුරක් සිදු වූ අතර එහිදී බස් රථයේ ගමන් කළ කිසිදු පුද්ගලයෙකුට දිවි බේරාගැනිමට හැකිව තිබුණේ නැත. අනතුර සම්බන්ධයෙන් එරට පොලීසිය සිදු කළ විමර්ශනයේදී බස් රථයේ සවිකර තිබූ සී.සී.ටී.වී පද්ධතිය පරික්ෂා කර ඇත.", "URL": "https://sinhala.adaderana.lk/news.php?nid=98587", "Category": null, "Parent URL": null}