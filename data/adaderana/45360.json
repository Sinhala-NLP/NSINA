{"Source": "Adaderana", "Timestamp": "August 14, 2014 05:11 pm", "Headline": "බුද්ධ ශාසනය දේශපාලනීකරණයෙන් මුදාගන්න සංඝ ආඥාවක් නිකුත් කරන්න", "News Content": "විධායක ජනාධිපතිධූරය අහෝසි කර බුද්ධ ශාසනය දේශපාලනීකරණයෙන් මුදා ගැනීම උදෙසා සංඝ ආඥාවක් නිකුත් කරන ලෙස ජාතික විද්වත් මණ්ඩලය මල්වතු මහා නාහිමිගෙන් ඉල්ලීමක් කර තිබේ. විශ්ව විද්‍යාල මහාචාර්යවරුන් විද්වතුන්, ලේඛකයින් සහ විවිධ වෘත්තිකයින්ගෙන් සැදුම්ලත් ජාතික විද්වත් මණ්ඩලයේ සමාජිකයින් පිරිසක් අද (14) පෙරවරුවේ මල්වතු මහා විහාරය වෙත පැමිණ මෙම ඉල්ලීම සිදුකළ බව අද දෙරණ වාර්තාකරු සඳහන් කළේය. එම මණ්ඩලයේ සමාජිකයින් පිරිසක් මල්වතු මහානාහිමි වෙත සංදේශයක් බාරදෙමින් ඉල්ලා සිටියේ ත්‍රෛයිනිකායික මහනාහාමිවරුන්ගේ එකඟතාවයෙන් යුතුව මෙම සංඝ අඥාවක් නිකුත් කරන ලෙසයි.", "URL": "https://sinhala.adaderana.lk/news.php?nid=45360", "Category": null, "Parent URL": null}