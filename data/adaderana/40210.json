{"Source": "Adaderana", "Timestamp": "January 9, 2014 10:13 am", "Headline": "එ.ජ.නි.ස. නාගරික මන්ත්‍රී චතුර ගලප්පත්ති ඉල්ලා අස්වෙයි", "News Content": "මාතර නගර සභාවේ එ.ජ.නි.ස. නාගරික මන්ත්‍රී චතුර ගලප්පත්ති මහතා ඉල්ලා අස්වීමේ ලිපිය බාරදී තිබේ. මාතර නාගරික කොමසාරිස් සේනක පල්ලියගුරුගේ මහතා වෙත එම ඉල්ලා අස්වීමේ ලිපිය බාරදී ඇති බව අද දෙරණ වාර්තාකරු සඳහන් කරයි. ඉදිරි ක්‍රියාමාර්ග සම්බන්ධයෙන් කටයුතු කිරීම උදෙසා තමන් විසින් මෙලෙස එ.ජ.නි.ස. මන්ත්‍රී ධූරයෙන් ඉල්ලා අස්වීමට තීරණය කළ බව අද දෙරණ කළ විමසීමකදී චතුර ගලප්පත්ති මහතා අවධාරණය කළේය. චතුර ගලප්පත්ති මහතා එ.ජ.නි.ස. දකුණු පළාත් සභාවේ හිටපු මන්ත්‍රීවරයෙකු වන ජස්ටින් ගලප්පත්ති මහතාගේ පුතුවෙයි. මේ අතර අද (09) පෙරවරුවේ එ.ජ.නි.ස. දකුණු පළාත් සභා මන්ත්‍රී ජස්ටින් ගලප්පත්ති මහතා එ.ජ.නි.ස. ඉල්ලා අස්වීමේ ලිපිය බාරදුන් බව ඒ මහතා අද දෙරණ කළ විමසීමකදී සඳහන් කළේය. ඒ අනුව ඉදිරියේදී පැවැත්වීමට නියමිත පාර්ලිමේන්තු මැතිවරණය සඳහා එ.ජා.පයෙන් ඉදිරිපත් වන බවද ඒ මහතා කියා සිටියේය.", "URL": "https://sinhala.adaderana.lk/news.php?nid=40210", "Category": null, "Parent URL": null}