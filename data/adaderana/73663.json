{"Source": "Adaderana", "Timestamp": "May 28, 2017 11:01 am", "Headline": "   විපතට පත් ලාංකිකයින් ගැන පුටින් කණගාටු වෙයි", "News Content": "අයහපත් කාලගුණ තත්ත්වයෙන් විපතට පත් ශ්‍රී ලාංකිකයින් වෙත රුසියානු ජනාධිපති ව්ලැද්මීර් පුටින් මහතා සිය කණගාටුව පළ කර තිබේ.ජනාධිපති මෛත්‍රීපාල සිරිසේන මහතා වෙත පණිවිඩයක් යොමුකරමින් රුසියානු ජනාධිපතිවරයා සිය කණගාටුව පළ කර ඇති බව සඳහන්ය.ආපදා තත්ත්වය හේතුවෙන් මියගිය පුද්ගලයින් වෙනුවෙන් සිය ශෝකය පළ කර ඇති රුසියානු ජනාධිපති ව්ලැද්මීර් පුටින් මහතා තුවාල ලැබු පුද්ගලයින්ට ඉක්මන් සුවය ප්‍රාර්ථනා කර තිබේ.", "URL": "https://sinhala.adaderana.lk/news.php?nid=73663", "Category": null, "Parent URL": null}