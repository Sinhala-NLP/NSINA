{"Source": "Adaderana", "Timestamp": "June 17, 2016 03:53 pm", "Headline": "තවත් අමාත්‍යධූර දෙකකට ඉඩකඩ", "News Content": "කුමන අභියෝග හා බාධක එල්ල වුවද නව ව්‍යවස්ථාව ගෙන ඒමට කටයුතු කරන බව නියෝජ්‍ය අමාත්‍ය අජිත් පී. පෙරේ‍රා මහතා පවසයි.ඒ මහතා මේ බව ප්‍රකාශ කර සිටියේ අද(17) කොළඹ පැවති මාධ්‍ය හමුවකට එක් වෙමිනි.නව ව්‍යවස්ථාවක් ගෙන ඒම සම්බන්ධයෙන් විවිධ පුද්ගලයින් විසින් විවිධ මත ප්‍රකාශ කරමින් ජාතිවාදය අවුස්සන බව ඒ මහතා පෙන්වා දෙයි.නව ව්‍යවස්ථාව ගෙන ඒමේ අපේක්ෂාව අත්හැර නොමැති බවත්, පටු පරමාර්ථයන් මුදුන් පමුණුවා ගනිමින් විවිධ පාර්ශව මෙවැනි කඩා කප්පල්කාරී ක්‍රියාවන් සිදු කරන බව ඒ මහතා පවසයි.එමෙන්ම විවිධ පාර්ශව ඔස්සේ ව්‍යවස්ථාව සම්බන්ධයෙන් විවිධ මත ඉදිරිපත් වීමට පටන් ගත්තේ දෙමළ ජාතික සන්ධානයේ ප්‍රකාශ සහ ක්‍රියාකාරකම්වලින් පසුව බවත් ඒ මහතා පවසයි.නමුත් ජනාධිපතිවරයා පෙන්වා දී ඇත්තේ පැහැදිලිවම ඒකීය රටක් තුළ මෙම ව්‍යවස්ථාව ගෙන එන බවත් ඒ මගින් ජාතික සංහිඳියාවට බාධා එල්ල නොවන බවත්ය.එමෙන්ම මෙම මාධ්‍ය හමුවේදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ඒ මහතා ප්‍රකාශකර සිටියේ මහ බැංකු අධිපතිවරයා පත් කිරීම සම්බන්ධයෙන් ජනාධිපතිවරයා විසින් නිවරදි තීරණයක් ගනු ඇති බවයි.එමෙන්ම ජාතික ආණ්ඩුව තුළ තවත් අලුත් අමාත්‍යධූර දෙකකට ඉඩකඩ ඇති බවත් ඒ මහතා පෙන්වා දුනි.", "URL": "https://sinhala.adaderana.lk/news.php?nid=61201", "Category": null, "Parent URL": null}