{"Source": "Adaderana", "Timestamp": "October 23, 2010 04:41 pm", "Headline": "තලවාකැළේදී එල්.ටී.ටී.ඊයට සම්බන්ධ යැයි සැකපිට තිදෙනෙක් අත්අඩංගුවට ", "News Content": "එල්. ටී. ටී. ඊ සංවිධානය සමග සම්බන්ධතා පැවැත්වූ බවට සැකපිට අද(23) නුවරඑළිය, තලවාකැළේ ප්‍රදේශයේදී පුද්ගලයින් තිදෙනෙකු මධ්‍යම පළාත් ත්‍රස්ත විමර්ශන මෙහෙයුම් ඒකකය මගින් අත්අඩංගුවට තිබේ. ඉන් එක් සැකකරුවෙක් සතුව තිබී ටී 56 ගිනි අවි 02 ක් ද හමුවී ඇති බව මධ්‍යම පළාත් ත්‍රස්ත විමර්ශන මෙහෙයුම් ඒකකයේ ස්ථානාධිපති සුනිල් යටවර මහතා පැවසුවේය. එම සැකකරු මධ්‍යම පළාතේ හිටපු දේශපාලඥයෙකුගේ ප්‍රබල ආධාරකරුවෙකු බවට ද තොරතුරු හෙළිදරව් වී ඇති බව වාර්තා වේ. අත්අඩංගුවට ගත් සැකකරුවන් තිදෙනාගෙන් රැඳවුම් නියෝග මත වැඩිදුර ප්‍රශ්න කිරීම් සිදුවන බව ද සඳහන්ය.", "URL": "https://sinhala.adaderana.lk/news.php?nid=11690", "Category": null, "Parent URL": null}