{"Source": "Adaderana", "Timestamp": "June 4, 2017 04:56 pm", "Headline": "  නීති විරෝධීව මසුන් මැරූ 14ක් මාට්ටු", "News Content": "නීති විරෝධී ධීවර කටයුතු වල නිරත වූ ධීවරයින් 14 දෙනෙකු ත්‍රීකුණාමලය, නෝර්වේ දූපත අසළ මුහුදු ප්‍රදේශයේදී අත්අඩංගුවට ගෙන තිබේ.නාවික හමුදාව සඳහන් කළේ නැගෙනහිර නාවික විධානයට අනුයුක්ත නාවිකයින් පිරිසක් විසින් මොවුන් අත්අඩංගුවට ගෙන ඇති බවයි.එහිදී ධීවර කටයුතු සඳහා යොදාගත් ඩිංගි යාත්‍රා දෙකක්, තහනම් දැල් දෙකක් ඇතුළු භාණ්ඩ කිහිපයක් නාවික හමුදාව බාරයට ගෙන තිබේ.අත්අඩංගුවට ගත් ධීවරයින් සහ භාණ්ඩ වැඩිදුර විමර්ශන සඳහා ත්‍රීකුණාමලය සහකාර ධීවර අධ්‍යක්ෂ කාර්යාල වෙත බාරදුන් බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=73901", "Category": null, "Parent URL": null}