{"Source": "Adaderana", "Timestamp": "October 4, 2016 11:40 am", "Headline": "දුම්වැටි ගෙනා චීන්නූ මාට්ටු", "News Content": "නීති විරෝධීව දුම්වැටි තොගයක් මෙරටට රැගෙන ආ චීන ජාතිකයින් තිදෙනෙකු සහ ශ්‍රී ලාංකික කාන්තාවක් කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.චීනයේ සිට පැමිණි අදාළ පුද්ගලයින් සිව්දෙනා අද අලුයම අත්අඩංගුවට ගත් බව රේගු මාධ්‍ය ප්‍රකාශක ධර්මසේන කහඳව මහතා සඳහන් කළේය.ඔවුන් සතුව තිබී චීනයේ නිෂ්පාදිත දුම්වැටි 165,400ක තොගයක් රේගු භාරයට ගෙන ඇත. එම දුම්වැටි තොගයේ වටිනාකම රුපියල් ලක්ෂ 50ක් පමණ වන බව සඳහන්ය.අත්අඩංගුවට ගත් චීන ජාතිකයින් තිදෙනා සහ ශ්‍රී ලාංකික කාන්තාව සම්බන්ධයෙන් ගුවන්තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64710", "Category": null, "Parent URL": null}