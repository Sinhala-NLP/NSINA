{"Source": "Adaderana", "Timestamp": "June 30, 2018 02:57 pm", "Headline": "ඉන්දියානු මහා බෝධි සංගමය-ඉන්දු ශ්‍රී ලංකා සංස්කෘතික සබඳතාවයන් තරකර ගැනිමට ඉවහල් වෙනවා", "News Content": "ඉන්දියානු මහා බෝධි සංගමය ශ්‍රී ලංකාව සහ ඉන්දියාව අතර සංස්කෘතික සබඳතාවයන් තරකර ගැනිමට ඉවහල් වන බව අග්‍රාමාත්‍ය රනිල් වික්‍රමසිංහ මහතා පවසයි. ඉන්දියානු මහා බෝධි සංගමයේ නියෝජිතයින් පිරිසක් හමුවෙමින් අග්‍රාමාත්‍යවරයා මේ බව සදහන් කළේය. මෙරටට පැමිණි සිටින ඉන්දියානු මහා බෝධි සංගමයේ නියෝජිතයින් පිරිස සහ අග්‍රාමාත්‍ය රනිල් වික්‍රමසිංහ මහතා අතර හමුව අද පැවැත්වුණේ අරලිය ගහ මන්දිරයේදීයි. එහිදී අදහස් දැක්වූ අග්‍රාමාත්‍ය රනිල් වික්‍රමසිංහ මහතා, \"මහාබෝධි සංගමය අද වන විට බුදුදහම තුළින් දෙරට අතර ඉතා වැදගත් සංස්කෘතික සබඳතාවයක් පවත්වාගෙන යනු ලබනවා. එමෙන්ම මෙරට හා ඉන්දියාවේ වගේම ලොව පුරා වෙසෙන ජනතාවට බුදුදහමේ ඉගැන්විම් තුලින් එහි අගය අවබෝධ කරගැනීමට ඉතා වැදගත් කාර්යභාරයක් ඉටුකරනවා. ඔබලා මේ පූජනිය පුදබිම ආරක්ෂාකර ගැනිමට කටයුතු කර තිබෙනවා.\"", "URL": "https://sinhala.adaderana.lk/news.php?nid=91744", "Category": null, "Parent URL": null}