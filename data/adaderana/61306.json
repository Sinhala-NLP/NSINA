{"Source": "Adaderana", "Timestamp": "June 21, 2016 12:55 pm", "Headline": " රනිල් අර්ජුන බේරාගන්න වැඩබලන අධිපතිවරයෙක් පත්කරන්න හදනවා", "News Content": "අගමැතිවරයා උත්සාහ කරන්නේ සිය මිත්‍ර මහබැංකු අධිපතිවරයා බේරා ගැනීමට බවත්, ඒ අනූව පරීක්ෂණ නිමවන තුරු කියා වැඩබලන අධිපතිවරයෙකු පත්කර ගැනීම සැලසුම බවත්, හිටපු විදේශ අමාත්‍ය මහාචාර්ය ජී.එල් පීරිස් මහතා පවසයි.මුදල් නොට්ටුවලට අත්සන් තැබීම, ජාත්‍යන්තර මූල්‍ය ගිවිසුම්වලට අත්සන් තැබිම වැනි කාරණා මහබැංකු අධිපතිවරයෙකු විසින් සිදුකළ යුතුව තිබියදී වැඩබලන අධිපතිවරයෙකු පත් කළහොත් ඉන් රටට සිදුවන්නේ අපකීර්තියක් යැයිද හෙතෙම කියයි.තවද මහබැංකු අධිපතිවරයා සම්බන්ධ පරීක්ෂණ ආරම්භ කළ යුතුව තිබුණේ මීට මාස 18ට පෙර යැයිද ඒ මහතා පවසයි.ඒකාබද්ධ විපක්ෂය අද පැවැත්වු මාධ්‍ය හමුවකදී ඒ මහතා මේ බව කියා සිටි අතර ආණ්ඩුවට බිලි බා ගැනීමට නොහැකි පුද්ගලයින් දූෂණ චෝදනා යැයි කියමින් අත්අඩංගුවට ගන්නා බවත්, යහපාලන ආණ්ඩුවේ ඇත්තේ දූෂණ වි‍රෝධී වැඩපිළිවෙළක් නොව මර්දන වැඩපිළිවෙළක් බවත්, හෙතෙම කීවේය.එම මාධ්‍ය හමුව ඇමතු පා.ම බන්දුල ගුණවර්ධන මහතා පැවසුවේ දූෂණ චෝදනා නැති ඉන්දීය මහබැංකු අධිපතිවරයා එරට ආර්ථිකය කළමනාකරණය කර ගැනීමට නොහැකිවිම හේතුවෙන් ඉල්ලා අස්වෙද්දි ලංකාවේ මහබැංකු අධිපතිවරයා තවමත් පුටුවේ රැඳී සිටින බවයි.යූඑන්පියේ ගැඹුරක් නැති මන්ත්‍රීන් ඔහුට ඇත්තේ චෝදනා පමණක් යැයි කියමින් මෙම ප්‍රශ්නය මගහරින බවත්, ආර්ථිකය ගෙනයන්නේ නාරාවලකටදැයි ආණ්ඩුවෙන් අසන බවත්. හෙ‍තෙම කීවේය.ආණ්ඩුවේ උත්සාහය මහසමුද්‍රය හෝ විකුණා ඩොලර් සෙවීම යැයිද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=61306", "Category": null, "Parent URL": null}