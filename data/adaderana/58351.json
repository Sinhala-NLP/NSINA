{"Source": "Adaderana", "Timestamp": "March 18, 2016 02:30 pm", "Headline": "අනතුරින් 1ක් මරුට 6ක් රෝහලට", "News Content": "ඒ 09 මාර්ගයේ කිලිනොච්චිය ප්‍රදේශයේදී සිදු වූ රිය අනතුරකින් කාන්තාවක මියගොස් පුද්ගලයින් 06 දෙනෙකු තුවාල ලබා තිබේ.යාපනය දෙසට ධාවනය වූ වෑන් රථයක් නවතා තිබූ කැබ් රථයක ගැටීමෙන් අනතුර සිදුව ඇති බව පොලීසිය පවසයි.අනතුරින් වෑන් රථයේ ගමන් ගත් පුද්ගලයින් 06 දෙනෙකු සහ කැබ් රථයේ රියදුරු තුවාල ලබා කිලිනොච්චිය රෝහලට ඇතුළත් කිරීමේදී කාන්තාවක මියගොස් තිබේ.මියගොස් ඇත්තේ ගම්පහ ප්‍රදේශයේ පදිංචිව සිටි 70 හැවිරිදි කාන්තාවකි.කිලිනොච්චිය පොලීසිය අනතුර සම්බන්ධයෙන් වැඩිදුර විමර්ශන සිදු කරන බව පොලිස් මාධ්‍ය ප්‍රකාශක කාර්යාලය පවසයි.", "URL": "https://sinhala.adaderana.lk/news.php?nid=58351", "Category": null, "Parent URL": null}