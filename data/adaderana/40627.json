{"Source": "Adaderana", "Timestamp": "January 25, 2014 08:59 am", "Headline": "ත්‍රීවිලරය ප්‍රපාතයට පෙරළී දරුවෙක් මරුට", "News Content": "තාලාතුඔය, ඇලිකේවල, මාරස්සන පාලම අසළදී ත්‍රී රෝද රථයක් ප්‍රපාතයකට පෙරළීමෙන් කුඩා දරුවෙකු මියගොස් තවත් තිදෙනෙකු තුවාල ලබා තිබේ. ත්‍රී රෝද රථයේ රියදුරුට එය පාලනය කරගැනීමට නොහැකිවීම හේතුවෙන් අඩි 30ක් පමණ ප්‍රපාතයකට පෙරළීමෙන් මෙම අනතුර සිදුව ඇති බව පොලිසිය පවසන්නේය. අනතුරින් මියගොස් ඇත්තේ 09 හැවිරිදි මාරස්සන, හිදගොඩ ප්‍රදේශයේ පදිංචිව සිටි කුඩා දරුවෙකි. තුවාල ලැබුවන් අතර තවත් දරුවන් දෙදෙනෙකු සහ ත්‍රී රෝද රථයේ රියදුරුද වන බව පොලිසිය සඳහන් කළේය. තුවාලකරුවන් මහනුවර රෝහලේ ප්‍රතිකාර ලබන අතර සිද්ධිය සම්බන්ධයෙන් තලාතුඔය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40627", "Category": null, "Parent URL": null}