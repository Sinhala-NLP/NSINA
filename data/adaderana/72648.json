{"Source": "Adaderana", "Timestamp": "April 30, 2017 12:34 pm", "Headline": "ටෙක්සාස් ප්‍රාන්තයට ටොනාඩෝ තත්ත්වයක්", "News Content": "අමෙරිකාවේ ටෙක්සාස් ප්‍රාන්තයේ නැගෙනහිර ප්‍රදේශයට බලපෑ ටොනාඩෝ සුළි කුණාටු තත්ත්වයක් හේතුවෙන් පුද්ගලයෙකු මියගොස් තවත් 50 දෙනෙකුට ආසන්න පිරිසක් තුවාල ලබා තිබේ. නැගෙනහිර ටෙක්සාස් ප්‍රදේශයේ එක් දිනක් තුළ අවස්ථා 05ක දී ටොනාඩෝ සුළි කුණාටු තත්ත්වයන් හටගෙන ඇති බව විදෙස් මාධ්‍ය වාර්තා කළේය. මියගොස් ඇත්තේ ටොනාඩෝවට හසුවූ මෝටර් රථයක සිටි පුද්ගලයෙකු බව සඳහන්වේ. ටොනාඩෝ තත්ත්වයන් හේතුවෙන් ගස් කඩා වැටීමෙන් ගොඩනැඟිලි සහ රථවාහන රැසකට හානි සිදුව ඇති බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=72648", "Category": null, "Parent URL": null}