{"Source": "Adaderana", "Timestamp": "February 24, 2016 02:40 pm", "Headline": "අතුරුදහන් ගුවන්යානයේ සුන්බුන් හමුවෙලා", "News Content": "නේපාලයේ,බටහිර කත්මන්ඩු හි පොක්හාරා සිට ගුවනට නැංවීමෙන් අනතුරුව අතුරුදහන්වූ යානයේ සුන්බුන් හමුවී තිබේ.නේපාලයේ මියාග්දි දිස්ත්‍රීක්කයේ ධනා ගම්මානයට මෙම යානය කඩාවැටී ඇතැයි නේපාලයේ සිවිල් ගුවන්සේවා අධිකාරියේ අධ්‍යක්ෂ ජනරාල් අධ්‍යක්ෂ ජනරාල් සංජීව් ගෞතම් පවසයි.නේපාලයේ, බටහිර කත්මන්ඩු හි පොක්හාරා සිට ගුවනට නැංවූ මෙම යානය ගුවන්ගත කිරීමෙන් මිනිත්තු 10ට පමණ පසු පාලක මැදිරිය සමග පැවති සබඳතාවය නැතිව ගිය බව ගෞතම් වැඩිදුරටත් කියා සිටියි.මෙම ගුවන්යානය අතුරුදහන් වන විට මගීන් විසි දෙනෙකු හා ගුවන් නියමුවන් ඇතුළු කාර්ය මණ්ඩලයේ තිදෙනෙකු සිටිය බවත්,ඔවුන් කිසිවෙකු හෝ ජීවතුන් අතර සිටීමේ සම්භාවිතාව ඉතා අවම බවත් එරට පුවත් සේවා අනාවරණය කරයි.", "URL": "https://sinhala.adaderana.lk/news.php?nid=57545", "Category": null, "Parent URL": null}