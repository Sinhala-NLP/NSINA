{"Source": "Adaderana", "Timestamp": "August 25, 2018 04:14 pm", "Headline": "වරකාපොල වාහන තදබදය අවම කරන්න විකල්ප මාර්ග භාවිතා කරන්න", "News Content": "වරකාපොල නගරයේ පවතින අධික රථ වාහන තදබදය අවම කර ගැනිම සදහා විකල්ප මාර්ග භාවිත කරන ලෙස පොලිසිය රියදුරන්ගෙන් ඉල්ලීමක් කරයි. පොලිස් මූලස්ථානය පවසන්නේ කොළඹ - මහනුවර ප්‍රධාන මාර්ගයේ වරකාපොල නගරයේ දෛනිකව දැඩි රථ වාහන තඳබදයක් පවතින බවයි. ඒ අනුව මෙම තදබදය අවම කිරිම සඳහා අනුරාධපුර පොලොන්නරුව සහ කුරුණෑගල දෙසට ධාවනය වන මගී බස් රථ හැර අනෙකුත් සියලුම රථ වාහන විකල්ප මාර්ග භාවිත කරන ලෙස පොලිසිය ඉල්ලීමක් කරයි. විකල්ප මාර්ගය ලෙස පස්යාල මංසන්දියෙන් හැරී ගිරිඋල්ල මාර්ගය ඔස්සේ නුවර පාරට පැමිණ රථ වාහන ධාවනය කළ හැකි බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=95008", "Category": null, "Parent URL": null}