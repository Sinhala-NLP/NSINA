{"Source": "Adaderana", "Timestamp": "June 27, 2016 07:37 pm", "Headline": "  දුර්මත පැතිරෙනවා-බුදු දහම ගැන සංශෝධන නෑ", "News Content": "බුදු දහම සම්බන්ධයෙන් වත්මන් ආණ්ඩුක්‍රම ව්‍යවස්ථාවෙන් පනවා ඇති වගන්ති සංශෝධනය කිරීමක් හෝ වෙනස් කිරීමක් සිදු කරන බවට පළවන මත සම්පුර්ණයෙන්ම සාවද්‍ය බව අග්‍රාමාත්‍ය කාර්යාලය පවසයි.මාධ්‍ය වෙත විශේෂ නිවේදනයක් නිකුත් කරමින් එම කාර්යාලය පෙන්වා දෙන්නේ නව ආණ්ඩුක්‍රම ව්‍යවස්ථා පිළිබද සමාජය පුරා විවිධ දුර්මත පැතිරවීමේ සංවිධානාත්මක ව්‍යාපාරයක් ක්‍රියාත්මක වෙමින් පවතින බවයි.ආණ්ඩුක්‍රම ව්‍යවස්ථා කෙටුම්පතක් හෝ ඒ පිළිබඳ පදනම් ලියවිල්ලක් හෝ මෙතෙක් සකස් කර නොමැතිව තිබියදී යම් යම් වගන්ති ඇතුළත් වී ඇති බවට කරන ප්‍රකාශවල කිසිදු පදනමක් නොමැති බව ද අග්‍රාමාත්‍ය කාර්යාලය පෙන්වා දෙයි.අග්‍රාමාත්‍ය රනිල් වික්‍රමසිංහ මහතාගේ සභාපතිත්වයෙන් යුත් මෙහෙයුම් කමිටුව මෙතෙක් සාකච්ඡා කර ඇත්තේ මැතිවරණ ක්‍රමය, පළාත් සභා වෙත බලය බෙදාදීමේ ලැයිස්තු සහ විධායක ජනාධිපතික්‍රමය පිළිබඳ පමණක් බව අග්‍රාමාත්‍ය කාර්යාලය නිකුත් කළ නිවේදනයේ වැඩිදුරටත් දැක්වෙයි.එම නිවේදනය පහත පරිදි වෙයි,", "URL": "https://sinhala.adaderana.lk/news.php?nid=61549", "Category": null, "Parent URL": null}