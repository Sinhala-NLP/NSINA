{"Source": "Adaderana", "Timestamp": "February 26, 2010 11:13 am", "Headline": "සිව් දරු මවගේ ඝාතනයට සැකකරුවෙක් අත්අඩංගුවට", "News Content": "පස්සර, ගමේවෙල අංකඩ ප්‍රදේශයේ පදිංචිව සිටි සිව් දරු මවක් අභිරහස් ලෙස ඝාතනය කිරීමේ සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. සැකකරු ඝාතනය ලක් වූ කාන්තාවගේ යාබද නිවසේ පදිංචිව සිටි 39 හැවිරිදි පුද්ගලයෙකු බව පොලිසිය පවසයි. අදාළ කාන්තාව ඝාතනය කර ප්‍රපාතයකට හෙළ‍ා තිබිය දී පස්සර පොලිසිය විසින් පසුගිය දා සොයා ගනු ලැබීය. පරීක්ෂණ වලින් එය මීනිමැරුමක් බවට තහවුරු වී ඇති බව පොලීසිය ප්‍රකාශ කළේය. පුද්ගලික ආරවුලක් මත මෙම ඝාතනය සිදු කළ බවට සැකකරුගෙන් සිදු කළ ප්‍රශ්න කිරීම් වල දී අනාවරණය වී ඇත.", "URL": "https://sinhala.adaderana.lk/news.php?nid=6945", "Category": null, "Parent URL": null}