{"Source": "Adaderana", "Timestamp": "October 10, 2011 01:02 pm", "Headline": "ඉන්දීය නිරීක්ෂකයන්ගේ වාර්තාව අද සවසටයි", "News Content": "පළාත් පාලන ආයතන 23ක් සඳහා පැවති ඡන්ද විමසීම නිරීක්ෂණය සඳහා පැමිණි ඉන්දීය නියෝජිතයන්ගේ නිරීක්ෂණ වාර්තාව අද මැතිවරණ කොමසාරිස්වරයා වෙත භාර දීමට සැලසුම් කර තිබේ. නියෝජ්‍ය මැතිවරණ කොමසාරිස් ඩබ්ලිව්.පී සුමනසිරි මහතා කියා සිටියේ අද පස්වරුවේ එම වාර්තාව ලැබෙනු ඇති බවයි. මැතිවරණ කොමසාරිස්වරයාගේ ආරාධනයෙන් ඉන්දීය මැතිවරණ කොමිසමේ නියෝජිතයෝ 6 දෙනෙකු නීරීක්ෂණ කටයුතු සඳහා මෙරටට පැමිණියහ. පළාත් පාලන ආයතන 23 නියෝජනය වන පරිදි විවිධ මට්ටමේ නිරීක්ෂණ කාර්යන්හි ඔවුන් නිරත වූ බව වාර්තා විය.", "URL": "https://sinhala.adaderana.lk/news.php?nid=19263", "Category": null, "Parent URL": null}