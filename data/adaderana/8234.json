{"Source": "Adaderana", "Timestamp": "May 7, 2010 07:55 am", "Headline": "සාමකාමීබවට IIFA ප්‍රමිති සහතිකයක්", "News Content": "ඉන්දීය චිත්‍රපට ඇකඩමි සම්මාන උළෙල ශ්‍රී ලංකාවේ පැවත්වීම, මෙරට පවතින සාමකාමී, සමාජයීය හා ආර්ථික පරිසරය පිළිබඳ දෙනු ලබන ඉහළම ප්‍රමිති සහතිකයක් බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. අදාළ සම්මාන උළෙල සඳහා ආයෝජනය කෙරෙන මුදල මෙන් 14 ගුණයක ප්‍රතිලාභයක් අපේක්ෂා කෙරෙන බව ඔහු සඳහන් කරයි. ඊයේ කොළඹ පැවති මාධ්‍ය හමුවකට එක් වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=8234", "Category": null, "Parent URL": null}