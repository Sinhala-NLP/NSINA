{"Source": "Adaderana", "Timestamp": "March 16, 2018 02:54 pm", "Headline": "වන අලියෙක් නිසා තනිවෙච්ච දරුවන් දෙදනා", "News Content": "සුරියවැව, සුරුවිරුගම ප්‍රදේශයේ ගම්වැදුනු වන අලියෙකු පහර දී පුද්ගලයෙකු මිය ගොස් ඇති බව අද දෙරණ වාර්තාකරු පවසයි. මෙලෙස මිය ගොස් ඇත්තේ 36 හැවිරිදි දෙදරු පියක් වන අතර සිද්ධියෙන් නිවාස දෙකට හා ලොරි රථයකටද හානි වී ඇත. අද (16) අළුයම මෙලෙස අලියා පහර කෑමට ලක්වු පුද්ගලයා හම්බන්තොට මහ රෝහලින් ගාල්ල ශික්ෂණ රෝහල වෙත මාරු කර යැවීමෙන් අනතුරුව මියගොස් තිබේ. මිය ගිය පුද්ගලයාගේ බිරිඳ මීට මාස ගණනකට පෙර පවුල් ආරවුලක් හේතුවේන් සියදිවි හානි කරගෙන ඇත. මොවුන්වට වයස අවුරු 8 හා වයස අවුරුදු 14 දරුවන් දෙදෙනෙකු සිටින අතර ඔවුන්ට අලියාගේ පහර දීමෙන් පියා ද අද වන විට අහිමි වී තිබීම ඉතා ඛේදනීය තත්ත්වයක් උදා කර තිබේ. සුරියවැව නගරයට 2km පමණ නොදුරින් පිහිටි මේ ගම්මානය නිතර අලි තර්ජන පවතින ගම්මානයක් වන අතර ගම්වාසීන් විසින් ප්‍රදේශය භාර වනජීවී කාර්යාලයට පැමිණිලි කළද වනජීවී නිලධාරීන්ගේද කිසිදු අවධානයක් ලක් නොවන බව ගම්වාසීන් වැඩිදුරටත් සඳහන් කරයි. ප්‍රදේශයේ ආරක්ෂාවන අයුරින් අලි වැටක් ඉදිකර තිබුනද එම අලි වැට අදාළ නිලධාරින් විසින් නිසි නඩත්තුවක් සිදු නොවන බව ගම්වාසීන් චෝදනා කරයි.", "URL": "https://sinhala.adaderana.lk/news.php?nid=85808", "Category": null, "Parent URL": null}