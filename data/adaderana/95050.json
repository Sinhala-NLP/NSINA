{"Source": "Adaderana", "Timestamp": "August 26, 2018 02:06 pm", "Headline": "පැය විසිහතරකින් මිලියන 30 ක ආදායමක් ලැබූ අධිවේගය", "News Content": "අද පෙරවරු 06.00න් අවසන් වු පැය 24 තුළ රුපියල් මිලියන 30කට අධික ආදායමක් අධිවේගී මාර්ගවලින් උපයාගෙන තිබේ. දක්ෂිණ අධිවේගී මාර්ගයේ නඩත්තු හා මෙහෙයුම් අංශයේ අධ්‍යක්ෂ එස්.ඕපනායක මහතා සදහන් කළේ ඊයේ (25) පෙරවරු 06.00 සිට අද පෙරවරු 06.00 දක්වා කාලය තුළ දක්ෂිණ අධිවේගී මාර්ගයේ පමණක් රථ වාහන 75,000ක් පමණ ධාවනය කර ඇති බවයි. එම කාලය තුළ කටුනායක අධිවේගී මාර්ගයේ 35,000ක් පමණ රථ වාහන ධාවනය කර තිබේ. අධිවේගී මාර්ගවල වැඩි රථ වාහන ප්‍රමාණයක් ධාවනය විම හේතුවෙන් ඊයේ (25) දිනයේ දක්ෂිණ අධිවේගී මාර්ගයේ හුවමාරු මධ්‍යස්ථාන කිහිපයකම දැඩි රථ වාහන තදබදයක් හටගත් බව එස් ඕපනායක මහතා සදහන් කළේය.", "URL": "https://sinhala.adaderana.lk/news.php?nid=95050", "Category": null, "Parent URL": null}