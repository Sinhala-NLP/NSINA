{"Source": "Adaderana", "Timestamp": "March 18, 2013 08:33 am", "Headline": "හිටපු අගවිනිසුරු අද අල්ලස් කොමිසමට යයි", "News Content": "හිටපු අගවිනිසුරු ආචාර්ය ශිරාණි බණ්ඩාරනායක මහත්මිය අද (18) අල්ලස් හෝ දූෂණ චෝදනා විමර්ශන කොමිෂන් සභාව හමුවේ පෙනී සිටීමට නියමිතව තිබේ. ඇය සතු වත්කම් සම්බන්ධයෙන් කොමිෂන් සභාව සිදු කරන පරීක්ෂණයකට අද පෙනී සිටින ලෙස ශිරාණි බණ්ඩාරනායක මහත්මියට පසුගියදා දැනුම් දී තිබුණි. මේ වන විට අදාළ චෝදනා සම්බන්ධයෙන් පුද්ගලයන් 20 දෙනෙකුගෙන් පමණ පැමිණිලි සටහන් කරගෙන ඇති බව අල්ලස් හෝ දූෂණ චෝදනා විමර්ශන කොමිෂන් සභාව පවසයි.", "URL": "https://sinhala.adaderana.lk/news.php?nid=32511", "Category": null, "Parent URL": null}