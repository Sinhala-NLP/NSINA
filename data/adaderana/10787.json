{"Source": "Adaderana", "Timestamp": "September 11, 2010 10:46 am", "Headline": "ධීවර ගැටලු විසඳීමට විශේෂ වැඩපිළිවෙලක්", "News Content": "මෙරට ධීවර ජනතාවගේ ගැටලු විසඳීම සඳහා විශේෂ වැඩපිළිවෙලක් ක්‍රියාවට නංවා ඇතැයි ධීවර දෙපාර්තමේන්තුව පවසයි. සෑම දිස්ත්‍රික්කයක්ම නියෝජනය වන පරිදි දිස්ත්‍රික් ධීවර කමිටු පිහිටුවීමට කටයුතු යොදා ඇති බව එම දෙපාර්තමේන්තුවේ අධ්‍යක්ෂ ජනරාල් එස්.ඩබ්ලිව් පතිරණ මහතා සඳහන් කළේය. ග්‍රාමීය මට්ටමේ ධීවරයින්ගේ ගැටලු මෙම දිස්ත්‍රික් සමුළු වලට ඉදිරිපත් කිරීමට හැකි බවත් ඉන් අනතුරුව පැවැත්වෙන ජාතික සමුළුවේ දී එම සියලු ගැටලු වලට විසඳුම් ලබා දීම සඳහා පියවර ගන්නා බවත් පතිරණ මහතා කියා සිටියේය.", "URL": "https://sinhala.adaderana.lk/news.php?nid=10787", "Category": null, "Parent URL": null}