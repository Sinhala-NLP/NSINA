{"Source": "Adaderana", "Timestamp": "October 9, 2017 06:31 am", "Headline": "නිධානයක් ගොඩ දමන්න කටයුතු කරමින් සිටි කට්ටඩියා ඇතුළු 5ක් දැලේ", "News Content": "නිධානයක් ගොඩ දැමීමට උත්සාහ කරමින් සිටි බව කියන කට්ටඩියෙකු ඇතුළු 05 දෙනෙකු උපකරණ තොගයක් සහ ඔවුන් පැමිණි වෑන් රථයක්ද සමග අත්අඩංගුවට ගෙන ඇති බව සාලියවැව පොලීසිය පැවැසීය.ඉකුත් 08 (ඊයේ) වැනිදා මෙම වැටලීම සිදු කර ඇත.කරුවලගස්වැව - නීලබැම්ම දකුණු ඉවුර ප්‍රදේශයේ විදුලි වැටට ආසන්නයේ ස්ථානයක කිසියම් පිරිසක් නිධානයක් ගොඩ දැමීමට සුදානම් වන බවට වූ තොරතුරක් සාලියවැව පොලීසියේ නිලධාරීන්ට ලැබී ඇත.ඒ අනුව පොලිස් නිලධාරීන් වැටලීම සිදු කරන විට එම ස්ථානයේ නිධානය ගොඩ දැමීම සදහා අවශ්‍යය කටයුතු සුදානම් කරමින් තිබී ඇත.අත්අඩංගුවට ගත් පිරිස වෙන්නප්පුව,බෝලවත්ත,කිරිමැටියාන සහ දංකොටුව පදිංචිකරුවන් බවට හදුනා ගෙන ඇත.ඔවුන් වයස අවුරුදු 22 -56 ත් අතර වියේ පසුවන අය බව පොලිසිය කියයි. ඒ අතර කට්ටියෙකුද වේ.සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78484", "Category": null, "Parent URL": null}