{"Source": "Adaderana", "Timestamp": "September 2, 2019 11:31 am", "Headline": "තවත් සද්ධන්තයෙක් ජීවිතයත් මරණයත් අතර සටනක", "News Content": "මනම්පිටිය ජල ගැලුම් නිම්න ජාතික වනෝද්‍යානයේ සැරි සැරූ වන අලියෙකු දඩයක්කරුවෙකුගේ වෙඩි ප්‍රහාර කිහිපයකට ලක්ව බරපතළ තුවාල ලබා ඇත. වන අලියා කඳුරුවෙල පිහිටි ජාතික පශු සම්පත් සංවර්ධන මණ්ඩලයට අයත් ගොවිපල තුළ ඇඳවැටී සිටින අයුරු දැකගත හැකි විය. වන අලියාගේ උදරය ප්‍රදේශයට වෙඩි පඑර කිහිපයක් වැදී ඇති අතර ඒ හේතුවෙන් හටගත් තුවාලවලින් වන අලියා දැඩි ලෙස පීඩා විඳින ආකාරය දැක ගත හැකි විය. වෙඩි ප්‍රහාරයට ලක්ව ඇත්තේ වයස අවුරුදු 15ක් පමණ වන උස අඩි 8ක් පමණ වන වන අලියෙකි. වෙඩි වැඳුණු වන අලියාට ගිරිතලේ වන ජීවි පශු වෛද්‍ය ඒකකයේ වන ජීවි නිලධාරීන් ප්‍රතිකාර සිදු කර ඇති නමුත් අලියාගේ ජීවිතය අවදානම් තත්ත්වයක පසුවන බව වාර්තා වෙයි.", "URL": "https://sinhala.adaderana.lk/news.php?nid=118058", "Category": null, "Parent URL": null}