{"Source": "Adaderana", "Timestamp": "May 18, 2019 06:52 am", "Headline": "සම්බුදු තෙමඟුල සමරන අසිරිමත් වෙසක් පුන් පොහෝ දිනය අදයි", "News Content": "‍සම්බුදු තෙමඟුල සිදුවූ වෙසක් පුන් පුර පසලොස්වක පොහෝ දිනය අදයි. ලොව පුරා බෞද්ධ ජනතාවගේ ප්‍රමුඛතම උත්සවය ලෙස වෙසක් දිනය සැමරෙන්නේ සම්බුද්ධ චරිතයට අදාළ ප්‍රධාන අවස්ථා 3ක් මුල් කර ගනිමිනුයි. සිද්ධාර්ථ කුමාරයාගේ උප්පත්තිය, ශ්‍රී සම්බුද්ධත්වයට පත්වීම සහ බුදුන් වහන්සේගේ පරිනිර්වාණය යන අවස්ථා තුන සිදුවූ දිනය ලෙස වෙසක් පුන් පොහෝ දිනය සැමරෙයි. මීට අමතරව බුඳුන් වහන්සේ තෙවන වරට ශ්‍රී ලංකාවේ කැලණිය පුදබිමට වැඩම කිරීම ද සුමන සමන් දෙවියන්ගේ ආරාධනය මත සමනළ කන්ද මුදුනේ බුදු සිරිපා පිහිටුවීම ද අද වැනි දිනක සිදුවූ බවට බෞද්ධ ඉතිහාසයේ දැක්වෙයි. සිරිපා වන්දනා සමය ද වෙසක් පොහෝය දිනයෙන් නිමාවට පත්වෙයි. 1885 වසරේ සිට වෙසක් දිනය ජාතික නිවාඩු දිනයක් වන අතර 2000 වසරේ සිට වෙසක් දිනය ජාත්යනන්තර නිවාඩු දිනයක් ලෙස ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=110177", "Category": null, "Parent URL": null}