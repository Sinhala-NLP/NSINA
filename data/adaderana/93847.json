{"Source": "Adaderana", "Timestamp": "August 5, 2018 08:19 am", "Headline": "පොකුරු පොකුණුවලට ඇඟිල්ලන් 10000ක්", "News Content": "හැටන් විග්ටන් මිරිදිය මත්ස්‍ය පොකුණු සඳහා ඇඟිල්ලන් මත්ස්‍ය පැටව් 10000ක් මුදා හැරීම සිදු කර ඇත. කදුකරයේ මන්ද පෝෂණ මට්ටම අවම කිරිම හා තේ වතු ආශ්‍රීතව ජනතාවගේ ආර්ථික සවිබල ගැන්වීම උදෙසා ක්‍රියාත්මක කෙරෙන පොකුරු පොකුණු මිරිදිය මත්ස්‍ය වගා වැඩසටහන යටතේ ඊයේ ( 04) පස්වරුවේ මෙම මත්ස්‍ය මුදා හැරිම සිදුකරන ලදී. මෙම මත්ස්‍ය පැටව් තිලාපියා වර්ගයට අයත් වේ. මෙම වැඩසටහන යටතේ කැරලිනා, ඩන්සින්, ස්ට්‍රැදන් යන ප්‍රදේශවල ද මෙම ව්‍යාපෘතිය ක්‍රියාක්මක කරන අතර ජලජ ජීවි සංවර්ධන අධිකාරිය මේ සඳහා වැය කරන මුදල මිලියන 25 ක් බව සඳහන් වේ. දඹුල්ල අභිජනන මධ්‍යස්තානයේ සති කිපයක් වැඩුන ඇගිල්ලක් පමන ප්‍රමානයේ මෙම තිලාපියා මත්ස්‍ය පැටව් මාස 8ක කාලයකදි ග්‍රෑම් 500 ත් කිලෝ 2 ත් අතර ප්‍රමාණයකට වැඩෙන අතර රසවත් මෙන්ම වඩාත් ගුණ දායක වන බව සඳහන් වේ.", "URL": "https://sinhala.adaderana.lk/news.php?nid=93847", "Category": null, "Parent URL": null}