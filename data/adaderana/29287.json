{"Source": "Adaderana", "Timestamp": "November 18, 2012 12:18 pm", "Headline": "මැණික් පුරේ පොලිස් ප්‍රධානියා මැරූ සැකකරු ගිනි අවිය සමග අල්ලයි", "News Content": "රත්නපුර පොලිස් සේවාස්ථ පුහුණු මධ්‍යස්ථානයේ ස්ථානාධිපති ප්‍රධාන පොලිස් පරීක්ෂක ඉන්ද්‍ර‍සෝම රත්නායක මහතා අද (18) පෙරවරුවේ වෙඩි තබා ඝාතනය කළ බවට සැක කෙරෙන පුද්ගලයා අත්අඩංගුවට ගෙන තිබේ. ඝාතනය සඳහා යොදා ගත් ගිනි අවියද සමග එම සැකකරු අත්අඩංගුවට ගෙන ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා පවසයි. අත්අඩංගුවට ගත් සැකකරු එම ගම්මානයේම පදිංචිකරුවෙකු බව අනාවරණය වී ඇතැයි සඳහන්ය. අද (18) පෙරවරු 9.35ට පමණ මෙම වෙඩි තැබීම සිදුව තිබේ. රත්නපුර ඇලපාත ප්‍රදේශයේ ඇති ඔහුට අයත් ඉඩමකට යමින් සිටියදී මෙම වෙඩි තැබීම සිදුව ඇති අතර ඉඩම් ආරවුලක් ‍හේතුවෙන් මෙම ඝාතනය සිදුව ඇතැයි පොලීසිය සැකකරයි. ඝාතනයට ලක්වු 57 හැවිරිදි ඉන්ද්‍රසෝම රත්නායක මහතාගේ සිරුර මේවන විට රත්නපුර රෝහලට ගෙනැවිත් ඇතැයි ද පොලීසිය පවසයි. වෙඩි තබා ඝාතනය කළ නිලධාරීයා කහවත්ත ප්‍රදේශයේ සිදුවු මනුෂ්‍ය ඝාතන සම්බන්ධයෙන් පරීක්ෂණ නොකරන අයෙකු බව ද පොලීසිය කියයි.", "URL": "https://sinhala.adaderana.lk/news.php?nid=29287", "Category": null, "Parent URL": null}