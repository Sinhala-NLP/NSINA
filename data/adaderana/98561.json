{"Source": "Adaderana", "Timestamp": "November 1, 2018 06:04 pm", "Headline": "ඉල්ලීමක් වෙනුවෙන් අහසට ගිය මිනිසෙක්", "News Content": "බලන්ගොඩ නගරසභාව මඟින් බලන්ගොඩ නගරයේ කඩ කාමරයක් ලබා නොදුන් බව පවසමින් එම ප්‍රදේශයේ පදිංචි පුද්ගලයකු විරෝධතාවයක නිරත වී තිබේ. අද(01) පස්වරුවේ ප්‍රධාන බස්නැවතුමේහි ඉහළ මහලයේ වහලය උඩට නැඟී ඔහු විරෝධතාවයේ නිරත වී ඇත. විරෝධතාකරු පවසා ඇත්තේ, නගරයේ අලුතින් ඉදිකරන ලද කඩ කාමර පසුගියදා වෙලෙදසැලේ හිමියන් අතර බෙදා දී ඇති බවත් එම නම් ලැයිස්තුවේ තමාගේ නම නොතිබුණ බවත්ය. විරෝධතාවය සවස 3ට පමණ ආරම්භ වු අතර සවස 4.45 පමණ වන තුරැත් විරෝධතාකරු වහලය මත නැඟී විරෝධතාවයේ නිරත වෙමින් සිට ඇත.", "URL": "https://sinhala.adaderana.lk/news.php?nid=98561", "Category": null, "Parent URL": null}