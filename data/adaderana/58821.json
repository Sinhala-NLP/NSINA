{"Source": "Adaderana", "Timestamp": "April 1, 2016 01:03 pm", "Headline": "ලෝක කුසලාන අවසන් මහා තරගය ලබන ඉරිදා", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ අවසන් මහා තරගය ලබන ඉරිදා කොල්කටා ඊඩ්න්ගාඩ්න්ස්හිදී පැවැත්වෙයි.එංගලන්තය සහ බටහිර ඉන්දීය කොදෙව් කණ්ඩායම් අවසන් මහා තරඟය සඳහා සුදුසුකම් ලබා තිබේ.බංග්ලාදේශයේ තමීම් ඉක්බාල් තරඟාවලියේ වැඩිම ලකුණු ලාභියා, වැඩිම 06 පහර සංඛ්‍යාවක් එල්ල කළ ක්‍රීඩකයා සහ තරඟයකදී වැඩිම ලකුණු ලබාගත් ක්‍රිඩකයා ද වෙයි.තරඟාවලියේදී ශතක දෙකක් වාර්තා වී ඇති අතර තමීම් ඉක්බාල් ලකුණු 103ක් සහ ක්‍රිස් ගේල් ලකුණු 100ක් ලබා ගැනීමට සමත් වුණි.තරඟාවලියේදී අර්ධ ශතක 50ක් වාර්තා වී ඇති අතර ඇෆ්ගනිස්ථාන කණ්ඩායමේ මොහොමඩ් නාබි වැඩිම කඩුලු ලාභියා වෙයි.", "URL": "https://sinhala.adaderana.lk/news.php?nid=58821", "Category": null, "Parent URL": null}