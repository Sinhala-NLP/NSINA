{"Source": "Adaderana", "Timestamp": "October 15, 2016 09:22 pm", "Headline": " ලසන්ත මැරුවයි ලියා දිවිනසාගත් සෙබළා ගැන පරීක්ෂණයක් කරනවා", "News Content": "ලසන්ත වික්‍රමතුංග ඝාතනය කළේ තමන් යැයි සඳහන් කරමින් විශ්‍රාමික හමුදා සෙබළෙකු ලිපියක් ලියා දිවිනසා ගැනීම ගැන පරීක්ෂණ පවත්වන බව පොලිස්පති පූජිත් ජයසුන්දර මහතා පවසයි.උතුරේ නව පොලිස් ස්ථානයක් විවෘත කිරීම නිමිත්තෙන් අද පැවැති උත්සවයකදී මාධ්‍යවේදීන් පොලිස්පතිවරයාගෙන් එම සිද්ධිය ගැන විමසූ විට ඔහු මේ බව කියා සිටියේය.එම පුද්ගලයා සියදිවි හානි කර ගැනීමට හේතු, එසේ කීමට හේතු, විශ්‍රාමිකයෙකු හැටියට එහෙම කියන්නේ ඇයිද? ගැනත්, එසේ කිවූ පමණින් කිසිවක් පිළිගත නොහැකි නිසාත් මේ ගැන පුළුල් පරීක්ෂණයක් කරන බව පොලිස්පතිවරයා එහිදී පැවසීය.ලසන්ත ඝාතනය කළේ තමා බවත්, රිමාන්ඩ් බාරයේ පසුවන සෙබළා නිදහස් කරන ලෙසත්, ඉල්ලමින් කෑගල්ල, කරඬුපන ප්‍රදේශයේ විශ්‍රාමික හමුදා සෙබළෙකු ඊයේ සියදිවි නසාගෙන තිබුණි.", "URL": "https://sinhala.adaderana.lk/news.php?nid=65080", "Category": null, "Parent URL": null}