{"Source": "Adaderana", "Timestamp": "April 29, 2011 03:23 pm", "Headline": "අද රජය හා දෙමළ ජාතික සන්ධානය අතර සාකච්ඡාවක්", "News Content": "රජයේ නියෝජිතයින් සහ දෙමළ ජාතික සන්ධානයේ නියෝජිතයින් අතර සාකච්ඡාවක් අද(29) පැවැත්වෙයි. දේශපාලන විසඳුමක් පිළිබඳව මෙහිදි සාකච්ඡා කිරීමට බලාපොරොත්තු වන බව දෙමළ ජාතික සන්ධානයේ පාර්ලිමේන්තු මන්ත්‍රී එම්.සුමන්දිරම් මහතා පැවසුවේය. අදාළ සාකච්ඡාව සඳහා රජය නියෝජනය කරමින් මහාචාර්ය ජී.එල්.පීරිස්, නිමල් සිරිපාල ද සිල්වා යන අමාත්‍යවරුද දෙමළ ජාතික සන්ධානය නියෝජනය කරමින් එම්.සුමන්දිරම්, මාවේ සේනාධිරාජා ඇතුළු මන්ත්‍රීවරුන් කිහිපදෙනෙකු සහභාගි වනු ඇත. මෙම සාකච්ඡාව ජනාධිපති ලේකම් කාර්යාලයේ දී අද පස්වරුවේ පැවැත්වීමට නියමිත බව එම්.සුමන්දිරම් මන්ත්‍රීවරයා ප්‍රකාශ කළේය. මෙහිදි දරුස්මන් වාර්තාව පිළිබඳව සාකච්ඡා නොකරන බව හෙතෙම අවධාරණය කළේය.", "URL": "https://sinhala.adaderana.lk/news.php?nid=15780", "Category": null, "Parent URL": null}