{"Source": "Adaderana", "Timestamp": "February 24, 2018 07:55 am", "Headline": "‍තිරිඟු පිටි නිසා සහල් පරිභෝජනයේ අඩුවීමක්", "News Content": "මෙරට සහල් පරිභෝජනය අඩුවෙමින් පවතින බව ගොවි සංවිධාන හා සහල් කර්මාන්ත කරුවන්ගේ එකමුතුව පවසයි. එහි කැඳවුම්කරු අරුණකාන්ත බණ්ඩාර මහතා පෙන්වාදෙන්නේ තිරිඟු පිටි මිල අඩුවීම එයට ප්‍රධානතම හේතුවක් වන බවයි. මෙන්ම වී අස්වැන්නේ ද අඩුවක් දක්නට ලැබෙන බව අරුණකාන්ත බණ්ඩාර මහතා පවසයි. වී අළෙවි මණ්ඩලයේ සභාපති එම්.බී දිසානායක මහතාගෙන් කල විමසීමකදී ද ඔහු සඳහන් කළේ මෙවර වී අස්වැන්නේ අඩුවක් දක්නට ලැබෙන බැවින් රජයේ ගබඩා සඳහා ද අවම වී ප්‍රමාණයක් ලැබෙනු ඇති බවට අපේක්ෂා කරන බවයි.", "URL": "https://sinhala.adaderana.lk/news.php?nid=84751", "Category": null, "Parent URL": null}