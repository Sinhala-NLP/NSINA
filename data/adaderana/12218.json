{"Source": "Adaderana", "Timestamp": "November 17, 2010 05:06 pm", "Headline": "19 දා පැය 8 ක් කොටුව තහනම්..!කොළඹ අවටත් තහනම්..!", "News Content": "කොළඹ කොටුවට ඇතුළු වන සියලුම මාර්ග නොවැම්බර් මස 19 වන දින පෙ.ව 6.00 සිට ප.ව 2.00 දක්වා වසා තබන බව රජයේ ප්‍රවෘත්ති දෙපාර්තමේන්තුව සඳහන් කරයි. ජනාධිපති මහින්ද රාජපක්ෂ මහතාගේ දෙවෙනි පදවි ප්‍රාප්තිය නිමිති කොට ගෙන ගෝල් ෆේස් පිටියේ පවත්වනු ලබන විශේෂ උත්සවය හේතුවෙන් ආරක්ෂාව පිළිබඳ කාරණය සැලකිල්ලට ගෙන මෙම පියවර ගෙන ඇති බව සඳහන් වේ. පොලිස් මූලස්ථානය නිකුත් කළ නිවේදනයක සඳහන් වන පරිදි එදිනට ක්‍රියාත්මක වන විශේෂ රථ වාහන සැලසුමට අනුව තවත් මාර්ග ගණනාවක් වසා තැබෙයි. කොල්ලුපිටිය මංසන්ධියේ සිට ජනාධිපති ලේකම් කාර්යාලය දක්වා වු ගාලුමුවදොර මාර්ගය , කොටුව දුම්රිය‍පල අසල සී-නෝර් මංසන්ධියේ සිට ලේක්හවුස් මංසන්ධිය දෙසට දිවෙන මාර්ගය සහ ජනාධිපති ලේකම් කාර්යාලය දෙසට දිවෙන ලෝටස් පාර , පිට‍කොටුව ඛාන් ඔ‍රලෝසු කණුව ආසන්න වටරවුමේ සිට කොටුව දෙසට දිවෙන බැස්ටියන් පාර , චැතම් වීදිය , පහළ ලෝටස් පාර , අදිපාද වීදිය , බ්‍රිස්ටල් වීදිය , යෝක් වීදිය හා බැංකු මාවත, කොම්පඤ්ඤවීදිය වටරවුමේ සිට චිත්තම්පලම් \"ඒ\" ගාඩිනර් මාවත , විනිසුරු අක්බාර් මාවත , මාකර් මාකර් මාවත , ශ්‍රීමත් ජේම්ස් පීරිස් මාවත , නවම් මාවත , උත්තරානන්ද මාවත , හෝට්න් වටරවුමේ සිට පුස්තකාල වටරවුම දක්වා ග්‍රීන්පාත් මාවත යන මාර්ග එෆ් ආර්සේනානායක මාවත , ධර්මපාල මාවත යන මාර්ග ලබන 19 වැනිදා පෙරවරු කාලයේ වසා තැබෙනු ඇත. ඒ අනූව එම කාලසීමාව තුළදී විකල්ප මාර්ග භාවිත කරන ලෙස පොලිසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=12218", "Category": null, "Parent URL": null}