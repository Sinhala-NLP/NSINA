{"Source": "Adaderana", "Timestamp": "November 23, 2016 11:07 am", "Headline": " සිසුවාට පහරදුන් අය හොයන්න සාගලගෙන් උපදෙස්", "News Content": "මහනුවර ප්‍රදේශයේ පාසල් සිසුවෙකුට නගර මධ්‍යයේදී වෙනත් තරුණයින් පිරිසක් පහරදීමේ සිද්ධිය සම්බන්ධයෙන් වහාම පරීක්ෂණයක් සිදුකරන ලෙස නීතිය හා සාමය පිළිබඳ අමාත්‍ය සාගල රත්නායක මහතා විසින් උපදෙස් ලබාදී තිබේ.පාසල් සිසුවෙකුට සිදුකරන අමානුෂික පහරදීමකට අදාළ වීඩියෝවක් පසුගියදා අන්තර්ජාලයේ සමාජජාල වෙබ් අඩවිවල ප්‍රසිද්ධියට පත්විය.මේ සම්බන්ධයෙන් වහාම පරීක්ෂණයක් සිදුකොට මෙම පහරදීම සිදුකරන පිරිසට එරෙහිව නීතිය ක්‍රියාත්මක කරන ලෙස අද (23) අමාත්‍ය සාගල රත්නායක විසින් මධ්‍යම පළාත් බාර නියෝජ්‍ය පොලිස්පතිවරයාට උපදෙස් ලබාදුන් බව සඳහන්ය.", "URL": "https://sinhala.adaderana.lk/news.php?nid=66328", "Category": null, "Parent URL": null}