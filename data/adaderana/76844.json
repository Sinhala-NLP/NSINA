{"Source": "Adaderana", "Timestamp": "August 29, 2017 11:42 am", "Headline": "20 වන සංශෝධන පනත් කෙටුම්පත දකුණෙත් පරාදයි!", "News Content": "සියලුම පළාත් සභා මැතිවරණ එකම දිනකදී පැවැත්වීමට අදාළ ආණ්ඩුක්‍රම ව්‍යවස්ථාවේ විසිවන සංශෝධනයට අදාළ පනත් කෙටුම්පත දකුණු පළාත් සභාවේදී පරාජයට පත්ව තිබේ. අදාළ පනත් කෙටුම්පත පළාත් ප්‍රධාන අමාත්‍ය ශාන් විජේලාල් මහතා විසින් අද(29) සභාවට ඉදිරිපත් කළ බව අද දෙරණ වාර්තාකරු සඳහන් කළේය.එහිදී සභාව තුළ පක්ෂ විපක්ෂ මන්ත්‍රීවරුන් අතර උණුසුම් තත්ත්වයක් හටගත් අතර සෙංකෝලයට ද හානි සිදුව ඇති බව සඳහන්ය.ඉන් අනතුරුව විසිවන සංශෝධන පනත් කෙටුම්පත පිළිබඳ ඡන්ද විමසීම පවත්වා තිබේ. එහිදී යෝජනාවට පක්ෂව කිසිඳු මන්ත්‍රීවරයෙකු ඡන්දය ප්‍රකාශ කර නොමැති අතර විපක්ෂව ඡන්ද 27 ක් ලැබී ඇති බව සඳහන්ය.ඒකාබද්ධ විපක්ෂයට සහය පළ කරන එක්සත් ජනතා නිදහස් සන්ධාන මන්ත්‍රීවරුන් යෝජනාවට විපක්ෂව ඡන්දය ප්‍රකාශ කර තිබේ. ඡන්දය විමසන අවස්ථාවේ එක්සත් ජාතික මන්ත්‍රීවරුන් සභා ගර්භයේ නොසිටි බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=76844", "Category": null, "Parent URL": null}