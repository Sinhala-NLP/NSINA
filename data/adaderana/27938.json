{"Source": "Adaderana", "Timestamp": "October 2, 2012 11:37 am", "Headline": "දිවි නැඟුම ජනතා අපේක්ෂා මල්ඵල ගැන්වීමක්ලු", "News Content": "දිවි නැඟුම දෙපාර්තමේන්තුව පිහිටුවීම ජනතා අපේක්ෂා මල්පල ගැන්වීමක් බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. සංවර්ධනයේ අයිතිය සංවර්ධනයේ ප‍්‍රතිලාභියාට හිමිවිය යුතු බව ද ඒ සඳහා රටේ ආර්ථික සංවර්ධනයේ ප‍්‍රතිඵල සියලූම ජනතාවට හිමිවන ආකාරයේ ක‍්‍රමවේදයක් සකස් කළ යුතු බව ද ආර්ථික සංවර්ධන අමාත්‍යවරයා සඳහන් කළේය. සමෘද්ධි බැංකු නියෝජිතයන් සමඟ පැවති සාකච්ඡාවක දී ආර්ථික සංවර්ධන අමාත්‍යවරයා මෙම අදහස් පළ කර තිබේ. ශ‍්‍රී ලංකා සමෘද්ධි සංවර්ධන අධිකාරිය බැංකු සංගම් මගින් මෙතෙක් රටේ දිළිඳු බව නැති කිරීම සඳහා සිදුකර ඇති සේවය වෙනත් රටක සිදුකර ඇත්නම් එය ඉහළ සම්මානයට හිමිකම් කීමක් බව ද අමාත්‍යවරයා පැවසීය. එම කාර්යය තවදුරටත් ශක්තිමත් කරමින් ජනතා සේවය සැලසීමට අවශ්‍ය පසුබිම සැකසීමට දිවිනැගුම දෙපාර්තමේන්තුව පිහිටුවීමෙන් හැකියාව ලැබෙන බව අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=27938", "Category": null, "Parent URL": null}