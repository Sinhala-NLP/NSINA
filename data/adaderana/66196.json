{"Source": "Adaderana", "Timestamp": "November 19, 2016 10:14 pm", "Headline": " පැපිලියානේ ගින්නක් ", "News Content": "පැපිලියාන ප්‍රදේශයේ පිහිටි රෙදිපිළි වෙළෙඳසැලක ගින්නක් හට ගෙන තිබේ.මේ වන විටත් එය ගිනි ගනිමින් තිබෙන බව පොලීසිය පවසයි.ගින්න‍ට හේතුව මෙතෙක් අනාවරණය වී නොමැති අතර දෙහිවල ගල්කිස්ස මහ නගරසභා ගිනි නිවන රථ එහි පිටත්ව ගිය බවද පොලීසිය පැවසුවේය. මේ අතර පැපිලියාන ප්‍රදේශයේ රෙදිපිළි ගබඩාවක හටගත් ගින්න මෙතෙක් සම්පූර්ණයෙන් නිවා දමා නොමැති බව පොලීසිය පවසයි. ගින්න මැඩපැවැත්වීම සඳහා කොළඹ මහ නගර සභාව, කෝට්ටේ, දෙහිවල සහ ගුවන් හමුදා ගිනි නිවීමේ ඒකක මැදිහත්ව ක්‍රියා කළ ද ගින්න නිවීම දුෂ්කර වී ඇති බව වාර්තා වෙයි. ප්‍රදේශයට ජල සැපයුම විසන්ධි කර තිබීම හේතුවෙන් ගින්න නිවීම සඳහා අවශ්‍ය ජලය ලබාගැනීම දුෂ්කර වීම ද ඊට හේතුවක් බව ගිනි නිවන ඒකකයේ ප්‍රකාශකයෙකු සඳහන් කළේය. මේ අතර ගිනි ගැනීම සිදුවූ ස්ථානය අසල තිබූ සී.සී.ටී.වී. කැමරාවක් කිසියම් පුද්ගලයෙකු විසින් ඉවත් කිරීමට සූදානම් වී ඇති බවද වාර්තා ‍වෙයි.", "URL": "https://sinhala.adaderana.lk/news.php?nid=66196", "Category": null, "Parent URL": null}