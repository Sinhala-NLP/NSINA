{"Source": "Adaderana", "Timestamp": "October 30, 2011 08:34 am", "Headline": "මෙරට වීසා පරිපාලන ගාස්තු අඩුකරයි", "News Content": "මෙරට වීසා ලබාගැනීමේ දී ගෙවිය යුතු පරිපාලන ගාස්තු පහත දැමීමට පියවර ගන්නා බව ආගමන හා විගමන දෙපාර්තමේන්තුව පවසයි. සියලුම රටවල් සඳහා අදාළ වන පරිදි එම ගාස්තු පහළ දැමීමට අදාළ යෝජනාවක් මුදල් අමාත්‍යාංශය වෙත යොමුකර ඇති බව ආගමන විගමන පාලක ජනරාල් චූලානන්ද පෙරේරා මහතා සඳහන් කරයි. දැනට වීසා ලබාගැනීමේ දී පරිපාලන ගාස්තු වශයෙන් අමෙරිකානු ඩොලර් පනහක මුදලක් අයකරන බව ඔහු සඳහන් කළේය. දකුණු ආසියානු රටවල් සඳහා එම අගයන් අඩුකරන ලෙස ඉන්දියාව විසින් ද මීට පෙරාතුව ඉල්ලීමක් කර තිබුණි.", "URL": "https://sinhala.adaderana.lk/news.php?nid=19666", "Category": null, "Parent URL": null}