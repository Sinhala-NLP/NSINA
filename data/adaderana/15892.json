{"Source": "Adaderana", "Timestamp": "May 5, 2011 07:33 am", "Headline": " 120 එක් මංතීරුවක් පමණයි", "News Content": "කොළඹ-පිළියන්දල,හොරණ 120 මාර්ගයේ පැපිලියාන හංදියේ සිට කොහුවල හංදිය දක්වා ‍අද(05)පෙ.ව 9.00 සිට මැයි මස 8 වෙනි දින තෙක් භාවිතා කළ හැක්කේ එක් මංතීරුවක් පමණක් බව බොරලැස්ගමුව පොලිස් මූලස්ථානය සඳහන් කරයි. මාර්ග ප්‍රතිසංස්කරණ කටයුත්තක් වෙනුවෙන් මෙසේ එක් මංතීරුවක් පමණක් භාවිතා කෙරෙන බැවින් රථ වාහන තදබදය අධික විය හැකි බැවින් විකල්ප මාර්ග භාවිතා කරන ලෙස පොලිස් මූලස්ථානය මහජනතාවගෙන් ඉල්ලා සිටියි. ඒ අනුව කොළඹ සිට පිළියන්දල දක්වා ගමන් කරන රථ වාහන කොහුවල හංදියෙන් නුගේගොඩට ගමන් කොට,දෙල්කඳ හංදිය ඔස්සේ රත්තණපිටියට ගොස් පිළියන්දලට ළඟාවිය හැකි බව පොලීසිය කියයි. එසේම පිළියන්දල සිට කොළඹ දෙසට එන වාහන පැපිලියාන හංදියෙන් ගම්සභා හංදියට පැමිණ නුගේගොඩින් යළි කොහුවලට පැමිණිය හැකි බව බොරලැස්ගමුව පොලිස් මූලස්ථානය නිකුත් කළ නිවේදනයේ දැක්වේ.", "URL": "https://sinhala.adaderana.lk/news.php?nid=15892", "Category": null, "Parent URL": null}