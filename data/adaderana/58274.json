{"Source": "Adaderana", "Timestamp": "March 16, 2016 12:33 pm", "Headline": "ගින්නෙන් මොරවක හා හෙම්මාතගම අක්කර 18ක් විනාශයි", "News Content": "මොරවක, හලගාව රක්ෂිතයේ ඇතිවූ ගින්නකින් අක්කර 15ක පමණ ප්‍රදේශයක් විනාශ වී තිබේ.මොරවක පොලීසිය සහ ප්‍රදේශවාසීන් එක්ව ගින්න මේ වන විට මැඩපවත්වා ඇති බව පොලිස් මාධ්‍ය ප්‍රකාශක කාර්යාලය පැවසුවේය.ගින්නට හේතුව මෙතෙක් අනාවරණය වී නොමැති අතර මොරවක පොලීසිය මේ සම්බන්ධයෙන් වැඩිදුර විමර්ශන සිදුකරයි.මේ අතර හෙම්මාතගම, පහන්තිඹුගල රක්ෂිතය ප්‍රදේශයේ ද ගින්නක් හටගෙන තිබේ.ගින්නෙන් අක්කර 03ක ප්‍රදේශයක් විනාශ වී ඇති අතර හෙම්මාතගම පොලීසිය, ප්‍රදේශවාසීන්ගේ සහය ඇතිව ගින්න මැඩ පැවැත්වීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=58274", "Category": null, "Parent URL": null}