{"Source": "Adaderana", "Timestamp": "May 4, 2014 04:39 am", "Headline": "යතුරු පැදි 2ක් ගැටී අයෙක් මරුදකියි ", "News Content": "මඩකළපුව- වාලච්චේන ප්‍රධාන මාර්ගයේ කිරාන් ඉන්ධනහළ ඉදිරිපිට දී යතුරුපැදි 02ක් එකිනෙක ගැටීමෙන් සිදුවු අනතුරකින් පුද්ගලයෙකු මියගොස් තිබේ. අනතුරෙන් තුවාල ලැබු යතුරුපැදිකරුවන් දෙදෙනා වාලච්චේන රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මඩකළපුව රෝහලට ඇතුළත් කළ පුද්ගලයා අනතුරෙන් මියගොස් ඇති බව පොලිසිය පැවසුවේය. මියගිය පුද්ගලයා කිරාන් පාසල් පාර ප්‍රදේශයේ පදිංචිව සිටි 57 හැවිරිදි අයෙකි. මේ අතර අම්පාර ප්‍රධාන බස්නැවතුම්පළේ දී බස් රථයකින් බැස බසයට ඉදිරියෙන් පාර මාරුවීමට උත්සාහ කළ කාන්තාවක බසයට යටවී මියගොස් තිබේ. ඊයේ(03) පස්වරුවේ සිදුවු අනතුරෙන් මියගිය කාන්තාව ඉගිනියාගල නාමල්ඔය ප්‍රදේශයේ පදිංචිව සිටි 57 හැවිරිදි අයෙකු බව පොලිසිය සඳහන් කළේය.", "URL": "https://sinhala.adaderana.lk/news.php?nid=42963", "Category": null, "Parent URL": null}