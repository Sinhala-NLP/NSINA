{"Source": "Adaderana", "Timestamp": "November 1, 2015 03:06 pm", "Headline": " මහින්දගේ ආරක්ෂක රථයක්  අනතුරකට ලක්වෙයි - 2ක් රෝහලේ! ", "News Content": "හිටපු ජනාධිපති මහින්ද රාජපක්ෂ මහතාගේ ආරක්ෂාවට ගමන්ගත් ජීප් රථයක යතුරුපැදියක් ගැටීමෙන් අනතුරක් සිදුව තිබේ. පිටිගල, තලගත්තේ විද්‍යාලය අසළ දී අද පස්වරුවේ මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය. අනතුරෙන් යතුරුපැදියේ ගමන්ගත් කාන්තාවක සහ පිරිමි පුද්ගලයෙකු තුවාල ලබා ඇල්පිටිය රෝහලට ඇතුළත් කර ඇති අතර පිරිමි පුද්ගලයා ගාල්ල, කරාපිටිය රෝහල වෙත මාරුකර යවා තිබේ. අනතුර සම්බන්ධයෙන් ජීප් රථයේ රියදුරු අත්අඩංගුව ගෙන ඇති අතර පිටිගල පොලීසිය මේ සම්බන්ධයෙන් වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54801", "Category": null, "Parent URL": null}