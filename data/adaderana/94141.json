{"Source": "Adaderana", "Timestamp": "August 9, 2018 05:24 pm", "Headline": "ත්‍රීරෝද රථයක් පෙරළෙයි-උසස් පෙළ සිසුන් තිදෙනෙක් තුවාල සහිතව විභාගයට යයි", "News Content": "උසස් පෙළ විභාගය ලිවීම සඳහා කැටඹුලා සිට අරංගල දක්වා සිසුන් පිරිසක් රැගෙන යමින් තිබු ත්‍රීරෝද රථයක් අද (09) උදෑසන කිරිමැටියාන ප්‍රදේශයේදි පාරෙන් ඉවතට පැන පෙරළී යෑමෙන් සිසුන් තිදෙනෙකු තුවාල ලබා තිබේ. ෙතුවාල ලැබු සිසුන් තිදෙනා තුවාල සහිතවම උසස් පෙළ විභාගයට පෙනී සිට ඇති අතර පසුව ඔවුන් ප්‍රතිකාර සඳහා නාවලපිටිය රජයේ මුලික රෝහලට ඇතුළත් කොට ඇති බව නාවලපිටිය පොලීසිය පවසයි. තුවාල ලැබු සිසුන් තිදෙනාගෙන් එක් සිසුවෙකු ප්‍රතිකාර ලබා රෝහලෙන් පිටව ගොස් ඇති බවත් අනෙක් සිසුන් දෙදෙනා තව දුරටත් රෝහලේ ප්‍රතිකාර ලබන බවත් රෝහල් ප්‍රකාශකයෙකු කියා සිටියේය. අනතුර සම්බන්ධයෙන් නාවලපිටිය පොලීසිය වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=94141", "Category": null, "Parent URL": null}