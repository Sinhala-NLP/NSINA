{"Source": "Adaderana", "Timestamp": "October 1, 2018 08:42 pm", "Headline": "සැඩ සුළඟින් ආනමඩුව අඳුරේ", "News Content": "අද(01) පස්වරුවේ ආනමඩුව ආධිගම හා මදවක්කුලම බුද්ධිගම යන ප්‍රදේශ අතර හමා ගිය සුළි සුළඟකින් නිවාස රැසකට හානි සිදුව ඇති බව පුත්තලම දිස්ත්‍රික් අපදා කළමනාකරණ ඒකකය පවසයි. මින් වැඩිම හානි සිදුව ඇත්තේ බුද්ධිගම ප්‍රදේශයටයි. මේ වන විට සහන සේවා කණ්ඩායම් ප්‍රදේශයට පැමිණ ඇති බව ද අද දෙරණ වාර්තාකරු පවසයි. ප්‍රදේශයේ විදුලිය විසන්ධි වී ඇති අතර මාර්ග කීපයක ගමනා ගමන කටයුතුවලටද දැඩි බාධා එල්ලව තිබේ.", "URL": "https://sinhala.adaderana.lk/news.php?nid=97012", "Category": null, "Parent URL": null}