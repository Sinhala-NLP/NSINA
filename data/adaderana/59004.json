{"Source": "Adaderana", "Timestamp": "April 7, 2016 08:20 am", "Headline": "ප්‍රධාන මාර්ගයේ දුම්රිය ප්‍රමාදයක් - පැරණි කාලසටහනත් හෙට සිට", "News Content": "වනවාසලදී ටිපර් රථයක් දුම්රියක ගැටීමෙන් ප්‍රධාන මාර්ගයේ රඹුක්කන කොටුව අතර දුම්රිය ධාවනය ප්‍රමාද විය හැකි බව දුම්රිය පාලක මැදිරිය කියයි.දුම්රිය හරස් මාර්ගය හරහා අනාරක්ෂිත ලෙස ටිපර් රථය ධාවනය කිරීමට යාමේදී අනතුරව සිදුව ඇත.මෙලෙස ටිපර් රථය ගැටී ඇත්තේ රඹුක්කන සිට කොළඹ බලා පැමිණි සීඝ‍්‍රගාමී දුම්රියේ බව සඳහන්ය. මේ අතර පැරණි කාලසටහනට අනූව හෙට දිනයේ සිට යළි දුම්රිය ධාවන කටයුතු සිදුවන බව දුම්රිය දෙපාර්තමේන්තුව පවසයි.පසුගිය මාර්තු 30 වන දින සිට ක්‍රියාත්මක වන පරිදි දුම්රිය කාලසටහන සංශෝධනය කිරීමට දුම්රිය දෙපාර්තමේන්තුව පියවර ගත්තේය.එය අත්හදාබැලීමේ වැඩසටහනක් ලෙස ක්‍රියාත්මක කළ බව දුම්රිය දෙපාර්තමේන්තුව සඳහන් කළේය.බහුතර මගීන්ගේ ඉල්ලීම සලකා බලා යළිත් පෙර පැවති දුම්රිය කාලසටහනට අනුව දුම්රිය ධාවනය සිදුකිරීමට තීරණය කර තිබේ.ඒ අනුව දුම්රිය කිහිපයක කාලසටහනේ පමණක් සුළු වෙනස්කමකට භාජනය කර ඇති අතර අනෙක් සියලූම දුම්රිය පැරණි කාලසටහනට අනුව හෙට දිනයේ සිට ධාවනය කිරීමට කටයුතු කරන බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=59004", "Category": null, "Parent URL": null}