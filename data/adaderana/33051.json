{"Source": "Adaderana", "Timestamp": "April 6, 2013 11:11 am", "Headline": "මැතිව්ස් සංගක්කාරට පරදී", "News Content": "අයි.පී.එල් තරගාවලියේ පූනේ වොරියන්ස් කණ්ඩායම සමඟ ඊයේ පැවති තරගයෙන් ලකුණු 22 ක ජයක් හිමිකර ගැනීමට සන්රයිසස් හයිද්‍රාබාද් කණ්ඩායම සමත් විය. තරගයේ කාසියේ වාසිය දිනාගත් ඇන්ජලෝ මැතිව්ස්ගේ නායකත්වයෙන් යුත් පූනේ වොරියර්ස් කණ්ඩායම ප්‍රථමයෙන් පන්දුවට පහරදීමේ වාරය කුමාර සංගක්කාරගේ නායකත්වයෙන් යුත් සන්රයිසස් කණ්ඩායමට ලබාදුණි. ඒ අනුව එම කණ්ඩායම පන්දුවාර 20 අවසානයේ කඩුලු 6 ක් දැවී ලකුණු 126ක් ලබා ගත්තේය. පන්දුවට පහරදීමේදී තිසර පෙරේරා ලකුණු 30ක්ද, පතිව් පටෙල් ලකුණු 19 ක් ද රැස් කළහ. පිළිතුරු ඉනිම ක්‍රීඩා කළ පූනේ වොරියර්ස් කණ්ඩායමට පන්දුවාර 18 යි පන්දු 5කදී සියලුදෙනා දැවී ලබාගත හැකිවූයේ ලකුණු 104 ක් පමණි.", "URL": "https://sinhala.adaderana.lk/news.php?nid=33051", "Category": null, "Parent URL": null}