{"Source": "Adaderana", "Timestamp": "May 15, 2012 09:15 am", "Headline": "උගත් පාඩමේ නිර්දේශ ගැන පරීක්ෂණ ඇරඹෙයි", "News Content": "උගත් පාඩම් හා ප්‍රතිසන්ධාන කොමිසන් සභා වාර්තාවේ නිර්දේශ සම්බන්ධයෙන් පරීක්ෂණ ආරම්භ කර ඇති බව පොලිසිය පවසයි. අපරාධ පරීක්ෂණ දෙපාර්තමේන්තුව විසින් අදාළ පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අදාළ කොමිසන් සභා නිර්දේශවල පොලිසිය සම්බන්ධයෙන් අඩංගු නිර්දේශ ක්‍රියාත්මක කිරීමට මෙමගින් බලාපොරොත්තු වන බව අජිත් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=24255", "Category": null, "Parent URL": null}