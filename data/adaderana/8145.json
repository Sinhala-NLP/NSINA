{"Source": "Adaderana", "Timestamp": "May 3, 2010 07:47 am", "Headline": "වාහන ආපහු දෙන්න ", "News Content": "පසුගිය රජයේ අමාත්‍යාංශ භාරව සිටි අමාත්‍යවරුන් රැගෙන ගිය රජයේ වාහන යළි භාරදීමට පියවර ගන්නා ලෙස ජනාධිපති මහින්ද රාජපක්ෂ මහතා ඉල්ලා සිටියි. ඊයේ පැවති ආණ්ඩු පක්ෂ රැස්වීමේදී ජනාධිපතිවරයා විසින් මෙම ඉල්ලීම කර ඇති බව වාර්තා වේ. හිටපු අමාත්‍යවරුන් කිසිවෙකුටත් යළි එම අමාත්‍යාංශ ලැබී නොමැති හෙයින් නව අමාත්‍යවරුන් සඳහා කඩිනමින් අදාළ වාහන ලබාදීමට පියවර ගන්නා ලෙස ජනාධිපතිවරයා එහිදි ඉල්ලා තිබේ. මේ අතර මහනුවර දිස්ත්‍රික්කය සඳහා ලබාදීමට නියමිත අමාත්‍යවරුන් සහ නියෝජ්‍ය අමාත්‍යවරුන් මේ සතිය තුළ සිය ධුර වල දිවුරුම් දීමට නියමිත බව වාර්තා වේ.", "URL": "https://sinhala.adaderana.lk/news.php?nid=8145", "Category": null, "Parent URL": null}