{"Source": "Adaderana", "Timestamp": "September 17, 2012 08:42 am", "Headline": "ප්‍රධාන මාර්ගයේ දුම්රිය ධාවනය පමාවෙයි", "News Content": "ප්‍රධාන දුම්රිය මාර්ගයේ සුළු ප්‍රමාදයක් ඇතිවිය හැකි බව දුම්රිය ප්‍රධාන පාලක මැදිරිය සඳහන් කරයි. මීරිගම දුම්රිය ස්ථානයේ දී දුම්රියක් කාර්මික දෝශයට ලක්වීම මෙයට හේතුවයි. අද (17) උදෑසන රඹුක්කන සිට කොළඹ බලා ධාවනය වූ දුම්රියක් මීරිගම දුම්රිය ස්ථානය අසල දී කාර්මික දෝශයට ලක්විණි. මේ වන විට කාර්මික දෝශයකට ලක්වූ දුම්රිය යථා තත්ත්වයට පත් කිරීමේ කටයුතු ආරම්භ කොට ඇති බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=27467", "Category": null, "Parent URL": null}