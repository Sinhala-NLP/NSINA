{"Source": "Adaderana", "Timestamp": "September 29, 2013 10:37 am", "Headline": "පතරොම් ගෙන යමින් සිටි තිදෙනෙක් කටුනායකදී මාට්ටු", "News Content": "කටුනායක, අඩිඅම්බලම හන්දිය මාර්ග බාධකයේ දී සිදුකළ පරීක්ෂාවකදී පතරොම් තොගයක් රැගෙන යමින් සිටි පුද්ගලයින් තිදෙනෙකු අත්අඩංගුවට ගෙන තිබේ. කටුනායක පොලිස් ස්ථානයේ නිලධාරීන්ට ලද තොරතුරක් මත සිදුකළ සෝදිසියකදි සැකකරුවන් අත්අඩංගුවට ගෙන ඇති බව වාර්තා වේ‍. ඒ අනුව ඔවුන් සතුව තිබී බෝර 12 එස්.ජි.පතරොම් 20ක් සොයාගෙන ඇති අතර ඇති අතර සැකකරුවන් පැමිණි ත්‍රිරෝද රථය ද පොලීසිය භාරයට ගෙන තිබේ. අත්අඩංගුවට ගත් සැකකරුවන් මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37780", "Category": null, "Parent URL": null}