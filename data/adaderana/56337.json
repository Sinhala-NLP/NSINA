{"Source": "Adaderana", "Timestamp": "January 13, 2016 06:14 pm", "Headline": "30,000ක් ගනිද්දී අතේ මාට්ටු", "News Content": "අල්ලස් ලබාගැනීමේ චෝදනා මත නොච්චියාගම, රනෝරාව ගොවිජන සේවා ප්‍රාදේශීය නිලධාරීවරයා අල්ලස් කොමිසම විසින් අත්අඩංගුවට ගෙන තිබේ.රුපියල් 30,000ක මුදලක් අල්ලස් ලෙස ලබාගැනීමේ දී රනෝරාව ගොවිජන සේවා කාර්යාලයේ දී සැකකරු අත්අඩංගුවටගත් බව අල්ලස් හෝ දූෂණ චෝදනා විමර්ශන කොමිසමේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා සඳහන් කළේය. ප්‍රදේශයේ වැව් බැම්මක් ප්‍රතිසංස්කරණය කරදීමට අදාළව කොන්ත්‍රාත් සමාගමට ලැබිය යුතු මුදලක් ලබාගැනීමට නිර්දේශ ලබාදීම සඳහා අදාළ නිලධාරියා මෙම අල්ලස් මුදල ලබාගෙන ඇති බව සඳහන්ය.අත්අඩංගුවටගත් සැකකරු නොච්චියාගම මහේස්ත්‍රාත් අධිකරණය වෙත ඉදිරිපත් කිරීමට නියමිත බව ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=56337", "Category": null, "Parent URL": null}