{"Source": "Adaderana", "Timestamp": "August 13, 2010 11:23 am", "Headline": "දඹුල්ලේ හෝටල් වලින් 90% ක් ඉතා අපිරිසිදුයි", "News Content": "දඹුල්ල නගරයේ ආපන ශාලා සහ හෝටල්වලින් 90% ක් පමණ දැඩි අපිරිසිදු තත්ත්වයේ පසුවන බව සෞඛ්‍ය අංශ පවසයි. මහජන සෞඛ්‍ය පරීක්ෂකවරුන් ඊයේ දිනයේ දඹුල්ල නගරයේ සිදුකළ වැට‍ලීමක දී මේ බව අනාවරණය වී ඇති බව සඳහන්ය. ඇතැම් හෝටල්වල අමු මස්වල ලේ පිසින ලද ආහාරවල දැවටී තිබියදී මහජන සෞඛ්‍ය පරීක්ෂකවරුන් විසින් සොයාගෙන තිබේ. මෙහිදී ආපනශාලා හා හෝටල් රැසක හිමිකරුවන්ට නඩු පැවරීමට කටයුතු කළ බව දඹුල්ල සෞඛ්‍ය වෛද්‍ය නිලධාරී වෛද්‍ය ජයනාත් ජයසුන්දර මහතා සඳහන් කළේය.", "URL": "https://sinhala.adaderana.lk/news.php?nid=10204", "Category": null, "Parent URL": null}