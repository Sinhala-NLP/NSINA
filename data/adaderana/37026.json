{"Source": "Adaderana", "Timestamp": "August 30, 2013 05:12 pm", "Headline": "පකිස්ථානයෙන් ආ ‍කුඩු තොගය කිලෝ 100ත් පනී!", "News Content": "ඔරුගොඩවත්ත ‍රේගු නිශ්කාෂණ අංශයේදී කන්ටේනරයක තිබී අද (30) දහවල් වන විට සොයාගත් කිලෝ ග්‍රෑම් 30ට ආසන්න බව කියූ කුඩු තොගය මේවන විට කිලෝ ග්‍රෑම් 100ද ඉක්මවා ගොස් ඇති අතර එය ආසියාවේ මෙතෙක් හමුවී ඇති විශාලතම කුඩු තොගය බවට හඳුනාගෙන ඇති බව රේගුව පවසයි. ඒ අනුව මෙහි වටිනාකම ද විශාල වශයෙන් ඉහළ යනු ඇති බව රේගුව කියයි. පකිස්ථානයේ සිට ශ්‍රී ලාංකිකයෙකුට මෙම කුඩු තොගය එවා ඇති බව රේගු අධ්‍යක්ෂ මාලි පියසේන මහතා පැවසීය. කන්ටේනරයක් තුළ ග්‍රීස් ටින්වල බහා තිබියදී මෙම ‍හෙරෝයින් තොගය සොයාගත් බව හෙතෙම කිය.", "URL": "https://sinhala.adaderana.lk/news.php?nid=37026", "Category": null, "Parent URL": null}