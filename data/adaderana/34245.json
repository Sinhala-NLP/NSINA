{"Source": "Adaderana", "Timestamp": "May 20, 2013 04:45 pm", "Headline": "කරුණානිධි ඉන්දීය මධ්‍යම රජයට අප්‍රසාදය පළකරයි", "News Content": "දෙමළ ඊළාම් මහජන සමුළුව තහනම් කිරීමට ගෙන ඇති තීරණය සම්බන්ධයෙන් ඉන්දීය රජයට දැඩි අප්‍රසාදය පළ කරන බව තමිල්නාඩු ඩී.එම්.කේ පක්ෂයේ නායක එම්.කරුණානිධි පවසයි. කුඩලෝර් හිදී පැවැත්වීමට නියමිත අදාළ සමුළුවට සහභාගීවීම වී.සී.කේ පක්ෂයේ නායක තෝල් තිරුමාවලවන්ට තහනම් කර ඇති බව ඔහු පෙන්වාදෙයි‍. දෙමළ ඊළමට සහය පළ කරමින් ඊයේ පැවැත්වීමට නියමිතව තිබූ රැස්වීමක් සඳහා නාම් තමිසර් පක්ෂයේ නායක සීමන්ට ලබා දී තිබූ අවසරයක් ද කුඩලෝර් පොලීසිය විසින් අත්හිටුවා තිබුණි. මේ සම්බන්ධයෙන් අදහස් පළ කරන කරුණා නිධි පවසන්නේ සියලුදෙනා සන්ධානයක් ලෙස මේ සම්බන්ධයෙන් කටයුතු කළ යුතු බවයි. පක්ෂ රැස්වීමකින් පසු මාධ්‍ය වෙත අදහස් දක්වමින් ඔහු මේ බව ප්‍රකාශ කර ඇත. ශ්‍රී ලංකාව තුළ දෙමළ ඊළාම් රාජ්‍යයක් පිළිබඳ සිහිනය යථාර්තයක් බවට පත් කර ගැනීම සඳහා තමිල්නාඩුවේ දේශපාලන කණ්ඩායම් රැසක් විවිධ උත්සහයන්වල නිරත වේ.", "URL": "https://sinhala.adaderana.lk/news.php?nid=34245", "Category": null, "Parent URL": null}