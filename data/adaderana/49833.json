{"Source": "Adaderana", "Timestamp": "March 9, 2015 12:52 pm", "Headline": "හිටපු ආරක්ෂක ලේකම් ඇතුළු සිව් දෙනෙකුට රට යෑම තහනම්! ", "News Content": "හිටපු ආරක්ෂක ලේකම් ගෝඨාභය රාජපක්ෂ මහතාගේ විදේශ ගමන් බලපත්‍රය තාවකාලිකව අවලංගු කර තිබේ.ඒ ගාල්ලේ පාවෙන අවි ගබඩාව සම්බන්ධයෙන් ගාල්ල මහේස්ත්‍රාත් අධිකරණය විසින් අද ලබාදුන් නියෝගයකට අනුවය. හිටපු ආරක්ෂක ලේකම් ‍ගෝඨාභය රාජපක්ෂ මහතාට අමතරව තවත් පුද්ගලයින් සිව් දෙනෙකුගේ විදේශ ගමන් බලපත්‍ර මෙසේ අවලංගු කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.ඒ අනුව රක්නා ලංකා ආරක්ෂක සමාගමේ අධ්‍යක්ෂ මේජර් ජෙනරාල් එගොඩවෙල, ඇවන්ගාඩ් සමාගමේ අධ්‍යක්ෂක කිත්සිර් මංජුල කුමාර, හිටපු නාවික හමුදාපති හා ඇවන්ගාඩ් සමාගමේ වර්ථමාන උපදේශක සෝමතිලක දිසානායක යන මහත්වරුන්ගේද විදේශ ගමන් බලපත්‍ර අවලංගු කර තිබේ.", "URL": "https://sinhala.adaderana.lk/news.php?nid=49833", "Category": null, "Parent URL": null}