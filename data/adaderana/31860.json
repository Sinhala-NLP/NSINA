{"Source": "Adaderana", "Timestamp": "February 23, 2013 08:53 am", "Headline": "පුරාවස්තුවලට හානි කළාට උසාවි දමයි", "News Content": "පරාක‍්‍රමබාහු රජු සමයේ ඉදිකළ බවට සැලකෙන පැරණි ප‍්‍රාකාර බැම්මකට හානිවන සේ තම ඉඩමේ අනවසර කැණීම් කටයුතුවල නිරත වෙමින් සිටි පොළොන්නරුව ප‍්‍රදේශයේ පුද්ගලයෙක් අත්අඩංගුවට ගෙන තිබේ. පොළොන්නරුව පුරාවස්තු ආරක්ෂක ඒකකයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු අද (23) පොළොන්නරුව මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31860", "Category": null, "Parent URL": null}