{"Source": "Adaderana", "Timestamp": "August 7, 2019 07:14 am", "Headline": "වන අලි පහරින් වනජීවී නිලධාරියෙක් මරුට", "News Content": "තුවාල ලැබූ වන අලියෙකුට ප්‍රතිකාර කිරීමට ගිය වනජීවී නිලධාරියෙකු එම අලියා පහරදීම නිසා ජීවිතක්ෂයට පත්ව ඇති බව අද දෙරණ වාර්තාකර පවසයි. ඊයේ(06) පස්වරු පහට පමණ මහව ප්‍රදේශයේ රක්ෂිතයක දී පහරදීම සිදුව ඇති බව වාර්තා වෙයි. වන අලි පහරින් තුවාල ලැබූ අදාළ වනජීවී නිලධාරියා මහව රෝහලට ඇතුළත් කිරීමෙන් පසු මරණයට පත්ව ඇති බව අප වාර්තාකරු පවසයි. මෙලෙස මියගොස් ඇත්තේ නිකවැරටිය වනජීවී පශුවෛද්‍ය ඒකකයේ වනජීවී නියාමකවරයකු ලෙස සේවය කළ බී.එම්.එස් බස්නායක නැමති 37හැවිරිද දෙදරු පියෙකි. තුවාල ලැබූ වන අලියා සොයමින් රක්ෂිතයේ ගමන් කළ නිලධාරීන් ඉදිරියට සැඟව සිටි වන අලියා කඩාපැන පහරදුන් බව සිද්ධිය දුටුවන් පවසයි. මිය ගිය වනජීවි නිලධාරිවරයා මෘත ශරීරාගාරයේ තැන්පත් කර තිබේ. සිද්ධිය සම්බන්ධයෙන් මහව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115928", "Category": null, "Parent URL": null}