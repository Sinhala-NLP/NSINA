{"Source": "Adaderana", "Timestamp": "January 23, 2019 10:31 am", "Headline": "දියේ ගිලී ප්‍රංශ ජාතිකයෙක් මරුට", "News Content": "අළුත්ගම, මොරගල්ල මුහුදු තීරයේ දිය නෑමට ගිය විදේශිකයෙකු දියේ ගිලී මියගොස් තිබේ. ඊයේ(22) පස්වරුවේ මුහුදේ දිය නෑමට ගිය අදාළ පුද්ගලයා දියේ ගිලී අනතුරට ලක්ව ඇති අතර බේරුවල රෝහලට ඇතුළත් කිරීමෙන් අනතුරුව ඔහු මියගොස් ඇති බව පොලීසිය සඳහන් කළේය. මියගොස් ඇත්තේ 58 හැවිරිදි ප්‍රංශ ජාතිකයෙකි. සිද්ධිය සම්බන්ධයෙන් අළුත්ගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102877", "Category": null, "Parent URL": null}