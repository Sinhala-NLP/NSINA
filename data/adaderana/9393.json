{"Source": "Adaderana", "Timestamp": "July 4, 2010 08:29 pm", "Headline": "මට්ටක්කුලියේ සියලු පොලිස් නිලධාරීන්ට ස්ථාන මාරු", "News Content": "ඊයේ රාත්‍රියේ ඇතිවූ හදිසි තත්ත්වය පිළිබඳ පරීක්ෂණ කටයුතු අවසන් වන තුරු මට්ටක්කුලිය පොලීසියේ පොලිස් ස්ථානාධිපති ඇතුළු සියලුම පොලිස් නිලධාරීන් මාරුකර යවා ඇත. හෙරොයින් ළඟ තබා ගත් පුද්ගලයෙකු ඊයේ රාත්‍රී මට්ටක්කුලිය පොලිසි‍ය විසින් අත්අඩංගුවට ගෙන ඇති අතර ඔහු පොලිසියේ වීදුරු ජනේලයකට පහර දීම නිසා සිදු වූ තුවාල හේතුවෙන් රෝහල් ගත කළ බව පොලිසිය සඳහන් කරනු ලැබීය. එයට විරෝධය පළ කරමින් ඊයේ රාත්‍රී මට්ටක්කුලිය ප්‍රදේශයේ ජනතාව පොලිසිය ඉදිරිපිට උද්ඝෝෂණයක නිරත වී ඇත. උද්ඝෝෂකයින් විසින් පොලිසියට ගල් මුල් ප්‍රහාර ද එල්ල කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සදහන් කළේය. එහි දී ඇති වූ නොසන්සුන්කාරී තත්ත්වය පාලනය කිරීම සඳහා විශේෂ පොලිස් කණ්ඩායමක් කිහිපයක් ද යෙදවීමට පොලීසියට සිදුව තිබේ.", "URL": "https://sinhala.adaderana.lk/news.php?nid=9393", "Category": null, "Parent URL": null}