{"Source": "Adaderana", "Timestamp": "May 8, 2015 03:05 pm", "Headline": "පකිස්ථානයේ හෙලිකොප්ටර් අනතුරකින් තානාපතිවරු 2ක් ඇතුළු 6ක් මරුට", "News Content": "පකිස්ථානයේ හෙලිකොප්ටර් යානයක් කඩා වැටීමෙන් නෝර්වේ හා පිලිපීනයේ තානාපතිවරුන් දෙදෙනා ඇතුළු 6 දෙනෙකු මියගොස් තිබේ.ඒ අනූව මෙම අනතුරින් පකිස්ථානයේ වෙසෙන ඉහත කී රටවල තානාපතිවරුන් දෙදෙනාත්, මලයාසියානු හා ඉන්දුනීසියානු තනාපති බිරියන් දෙදෙනාත්, ගුවන් නියමුවන් දෙදෙනාත් මියගොස් ඇත.මෙම අනතුරින් මියගිය තානාපතිවරුන් පකිස්ථානයේ නෝර්වේ තානාපති ලීෆ් ලාසන් සහ පකිස්ථානයේ පිලිපීන තානාපති ඩොමින්ගෝ ලුසනරියෝ යන දෙදෙනා ය.පකිස්ථානයේ නෙදර්ලන්ත තානාපති මා‍සල් ඩී වින්ක් සහ පෝලන්ත තානාපති ඇන්ඩ්‍රිසෙයි ඇනනික්ස් මෙහිදී තුවාල ලබා ඇති අතර විදෙස් මාධ්‍ය වාර්තා කළේ තවත් පුද්ගලයින් 5 දෙනෙකු මෙම අනතුරින් තුවාල ලබා ඇති බවයි.පකිස්ථානයේ නල්තාර් හි මෙම අනතුර සිදුව ඇති අතර අනතුර වන විට එහි 17 දෙනෙකු සිටි බව පැවසෙයි.සංචාරක ව්‍යාපෘතියක සමාරම්භක උත්සවය සඳහා සහභාගි වීමට කාශ්මීරයට යමින් සිටියදී මෙම අනතුර සිදුව ඇත.", "URL": "https://sinhala.adaderana.lk/news.php?nid=51189", "Category": null, "Parent URL": null}