{"Source": "Adaderana", "Timestamp": "February 17, 2019 05:10 pm", "Headline": "කටුපොල් වගාවට එරෙහිව නැගී ආ උද්ඝෝෂණය", "News Content": "කටුපොල් වගාවට එරෙහිව උද්ඝෝෂණයක් අද(17) පිටබැද්දර නගරයේදී පවත්වා තිබේ. විනාශකාරී කටුපොල් වගාවට එරෙහි ජාතික ව්‍යාපාරය සහ සොබාදහම සුරැකීමේ සංවිධානය විසින් සංවිධානය කල උද්ඝෝෂණයක් අද දින මෙසේ පිටබැද්දර නගරයේදී පැවැත්විය. පිටබැද්දර ප්‍රාදේශීය ලේකම් කාර්යාලය අසලින් ආරම්භ කල උද්ඝෝෂණය පා ගමනින් පිටබැද්දර නගරය වෙත පැමිණ උද්ඝෝෂකයින් උද්ඝෝෂණයේ නිරත විය. එම අවස්ථාව සඳහා දකුණු පළාත් සභා හිටපු ක්‍රීඩා අමාත්‍ය, දකුණු පළාත් සභා මන්ත්‍රී නලින් හේවගේ, විනාශකාරී කටුපොල් වගාවට එරෙහි ජාතික සංවිධානයේ සභාපති ලාල් ප්‍රේමනාත්, එක්සත් ජාතික පක්ෂ පිටබැද්දර ප්‍රාදේශීය සභා විපක්ෂ නායක චමින්ද දහනායක ඇතුළු ප්‍රාදේශීය දේශපාලඥයින් රැසක් සහ ප්‍රදේශවාසීන් සහභාගී වි සිටියහ. උද්ඝෝෂණය අමතමින් දකුණු පළාත් සභා ක්‍රීඩා අමාත්‍ය වීර සුමන වීරසිංහ මහතා එම අවස්ථාව අමතමින් පවසා සිටියේ මධ්‍යම පරිසර අධිකාරිය ඇතුළු ආයතන හතක් ඉදිරිපත් වී මේ කටුපොල් වගාව සඳහා නිර්දේශයක් ලබා දී තිබෙන බවත් එම නිර්දේශය ක්‍රියාත්මක කිරීමට දැනුම් දී මාස අටක් ගත වන බවත්ය. නමුත් අද වන තුරු එම නිර්දේශය ක්‍රියාත්මක කිරීමට අවස්ථාව ලබා දීමට ඇතැම් උදවිය විසින් වළක්වා ඇති බවත්ය. ඔහු පැවසුවේ දිසාපතිවරයා මෙම නියෝගය ක්‍රියාත්මක නොකර තබාගෙන සිටින බවයි. ඊට ඉහලින් සිටින වැවිළි කර්මාන්ත සහ ස්වදේශීය කටයුතු අමාත්‍යංශ ලේකම්වරුන්ගේ බලපෑම තුළ මෙවැනි තත්ත්වයක් ඇතිව තිබෙන බවත් පැවසීය. කටුපොල් වගාව ව්‍යාප්තිය නතර කිරීමට ජනාධිපතිවරයා මේ සම්බන්ධයෙන් ජාතික ආර්ථික සභාවේදී තීරණයක් ගෙන තිබෙන බවත් පවසමින් ඔහු සඳහන් කලේ එම නියෝගය දී මාස තුනක් වෙන බවත් රටේ ජනාධිපතිවරයා පවසන දේ සේම රටේ දේශපාලන අධිකාරිය පවසන දේ අසන්නේ නොමැති නම් මෙම ආයතන අයිතිකාරයින්ට පවසන්නේ ජනතාව නීතිය අතට ගන්නවා යන කාරණය බව ඔහු අදහස් දක්වමින් පැවසීය. පසුගිය කාල සීමාවේ සිටවූ සෑම කටුපොල් පැලයක්ම නැවත ගැලවිය යුතු බවත් පවසමින් ඔහු ප්‍රකාශ කලේ අදින් පසුව එක කටුපොල් පැලයක් සිටුවීමට සූදානම් නොවන ලෙසයි. එලෙස සිදු කළහොත් ජනතාව නීතිය අතට අරගැනීමට සූදානම් බවත් ඔහු පැවසීය. එසේම ජනතා විමුක්ති පෙරමුණේ දකුණු පළාත් සභා මන්ත්‍රී නලින් හේවගේ මහතා ප්‍රකාශ කලේ මෙම ශාකය ලංකාවට ආවේණික ශාකයක් නොවන බවයි.", "URL": "https://sinhala.adaderana.lk/news.php?nid=104516", "Category": null, "Parent URL": null}