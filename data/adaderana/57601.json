{"Source": "Adaderana", "Timestamp": "February 26, 2016 09:41 am", "Headline": "ගංජා කිලෝ 21 සමඟ 3ක් දැලේ", "News Content": "පුත්තලම නගරයේදී ගංජා ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ.පුත්තලම කොට්ඨාස විෂ මත්ද්‍රව්‍ය වැටලීම් ඒකකයේ නිලධාරීන්ට ලද තොරතුරක් මත සිදු කළ වැටලීමකදී ත්‍රිරෝද රථයකින් ගංජා ප්‍රවාහනය කරමින් සිටියදී ඔවුන් අත්අඩංගුවට ගත් බව පොලීසිය පවසයි.එහිදී සැකකරුවන් සතුව තිබී ගංජා කිලෝග්‍රෑම් 21 ග්‍රෑම් 824 ක් පොලීසිය විසින් සොයාගෙන තිබේ.සැකකරුවන් කල්පිටිය සහ මදුරන්කුලිය යන ප්‍රදේශවල පදිංචිකරුවන් බව වාර්තා වෙයි.ඔවුන් අද(26) පුත්තලම මහේස්ත්‍රාත් අධිකරණයට ඉදිරිපත් කිරිමට නියමිතව ඇත.", "URL": "https://sinhala.adaderana.lk/news.php?nid=57601", "Category": null, "Parent URL": null}