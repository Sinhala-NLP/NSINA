{"Source": "Adaderana", "Timestamp": "May 30, 2015 09:44 am", "Headline": "රටේ සංවර්ධන කාර්යයටත් හමුදාවට වගකීමක් තියෙනවා", "News Content": "රටේ සංවර්ධන කාර්යයේදී යුධ හමුදාවට දැඩි වගකීමක් පැවරී ඇති බව යුධ හමුදාවේ නව මාණ්ඩලික ප්‍රධානී මේජර් ජනරාල් ජගත් ඩයස් මහතා පවසයි. දශක 03ක් පුරා පැවති යුද්ධය නිමා කිරීම සඳහා යුධ හමුදාව දැක්වූ දායකත්වය මෙන්ම රට සංවර්ධනය කිරීමටද යුධ හමුදාව දායක වන බව හෙතෙම කියා සිටියි.අනුරාධපුර සාලියපුර යුධ හුමදා ගජබා රෙජිමේන්තු මූලස්ථානයේ පැවති උත්සවයකට සහභාගී වෙමින් මේජර් ජනරාල් ජගත් ඩයස් මහතා මේ බව කියා සිටියේය. නැවත වතාවක් ත්‍රස්තවාදය හිස එසවීමට කිසිදු ඉඩක් රට තුළ නොමැති බවත්,රටේ සාමය අඛණ්ඩව පවත්වාගැනීම සඳහා සෑම කැපකිරීමක්ම යුධ හමුදාව විසින් සිදුකරන බවත් මේජර් ජනරාල් ජගත් ඩයස් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=51670", "Category": null, "Parent URL": null}