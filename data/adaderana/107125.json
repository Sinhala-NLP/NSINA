{"Source": "Adaderana", "Timestamp": "April 1, 2019 10:03 am", "Headline": "87 හැවිරිදි ගොවි මහතෙක් මිලක් ඉල්ලා කළ උපවාසය", "News Content": "වී සඳහා මිලක් ඉල්ලා අද (01) උදෑසන 06 සිට ගොවියෙකු විසින් අම්බලන්තොට නගර මධ්‍යයේ ඇති ඔරලෝසු කණුව අබියස සිට උපවාසයක් ආරම්භ කර තිබේ. මිට පෙර අවස්ථා කිපයදීම ගොවින් වශයෙන් වී සඳහා සහතික මිලක් ඉල්ලා විවිද ආකාරයෙන් ඉල්ලීම කරනු ලැබුවත් ඒ සඳහා කිසිඳු ප්‍රතිචාරයක් බලධාරීන්ගෙන් නොලැබුන බැවින් තමන් මෙලෙස උපවාසයක නියෙලෙන බව උපවාසයේ යෙදි සිටින වයස අවුරුදු 87 ක් වන එම්. ඩබ්ලිවු. ද සිල්වා මහතා පවසයි. එ මහතා පැවසුවේ මේවන විට තම අස්වැන්න විකුණා ගැනීමට නොහැකි වීම නිසා තමන් ණයකරුවෙකු බවට පත් වි සිටින බවයි. වැඩිදුරටත් අදහස් දැක්වු ඒ මහතා පැවසුවේ මීට පෙර තමන් වසරකට වී කිලෝ විසි දාහක පමණ අස්වැන්ක් ජනතාවට ලබා දුන් බවයි.", "URL": "https://sinhala.adaderana.lk/news.php?nid=107125", "Category": null, "Parent URL": null}