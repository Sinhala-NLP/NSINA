{"Source": "Adaderana", "Timestamp": "August 2, 2019 04:14 pm", "Headline": "කුරුණෑගල DIGගේ ස්ථාන මාරුව අවලංගු වෙයි", "News Content": "කුරුණෑගල නියෝජ්‍ය පොලිස්පති කිත්සිරි ජයලත් මහතාට ත්‍රිකුණාමලය කොට්ඨාසය වෙත ලබාදී තිබු ස්ථාන මාරුව අවලංගු කර කිරිමට ජාතික පොලිස් කොමිසම තීරණය කර තිබේ. මේ අතර ෂාෆි ෂියාබ්දීන් වෛද්‍යවරයා මාධ්‍ය හරහා නිදොස් කොට නිදහස් කිරිමේ වැඩපිළිවෙළක් ක්‍රියාත්මක වන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී වෛද්‍ය රමේෂ් පතිරණ මහතා අද(02) පැවැති මාධ්‍ය හමුවකදී ප්‍රකාශ කළේය. කුරුණෑගල ශික්ෂණ රෝහලේ සේවය කළ වෛද්‍ය සේගු ෂියාබ්දීන් මොහොමඩ් ෂාෆි සැකසහිත ලෙස වත්කම් උපයා ගැනීමේ චෝදනා මත ඉකුත් මැයි 25වැනිදා පොලිස් අත්අඩංගුවට පත්වුනේ කුරුණෑගල දිසාව භාර නියෝජ්‍ය පොලිස්පති කිත්සිරි ජයලත් මහතාගේ අධීක්ෂණය යටතේයි. පසුව එහි විමර්ෂණ අපරාධ පරික්ෂණ දෙපාර්තමේන්තුව යටතට පත්කෙරුණු අතර එම දෙපාර්තමේන්තුව විසින් වෛද්‍ය ෂාෆි අත්අඩංගුවට ගැනිම සම්බන්ධයෙන් කුරුණෑගල නියෝජ්‍ය පොලිස්පති කිත්සිරි ජයලත් මහතාගෙන් ඉකුත් ජුනි මාසයේදී ප්‍රකාශ සටහන් කරගැනිමක්ද සිදුකෙරුණි. කෙසේවෙතත් කුරුණෑගල නියෝජ්‍ය පොලිස්පති කිත්සිරි ජයලත් මහතාගේ ක්‍රියාකලාපය බස්නාහිර පළාත් හිටපු ආණ්ඩුකාර අසාද් සාලි මහතා විසින් මෙලෙස විවේචනය කරනු ලැබුවේය. මෙවැනි පසුබිමක ඊයේ රැස්වූ ජාතික පොලිස් කොමිසම තීරණය කලේ කුරුණෑගල නියෝජ්‍ය පොලිස්පති කිත්සිරි ජයලත් මහතාව ත්‍රිකුණාමලය කොට්ඨාසයට ස්ථාන මාරු කිරිමටයි. කෙසේවෙතත් එලෙස ලබාදුන් ස්ථාන මාරුව අද දහවල් යළි අවලංගු කිරිමට ජාතික පොලිස් කොමිසම පියවර ගෙන තිබුණි. මේ අතර ෂාෆි වෛද්‍යවරයා මාධ්‍ය හරහා නිදොස් කොට නිදහස් කිරිමේ වැඩපිලිවෙලක් පිළිබදව අද ශ්‍රි ලංකා පොදු ජන පෙරමුණේ මාධ්‍ය හමුවේදී අනාවරණය කෙරුණි.", "URL": "https://sinhala.adaderana.lk/news.php?nid=115588", "Category": null, "Parent URL": null}