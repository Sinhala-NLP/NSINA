{"Source": "Adaderana", "Timestamp": "January 20, 2010 09:32 am", "Headline": "කොල්ලය වරදියි-දෙදෙනෙක් රෝහලේ", "News Content": "මුදල් කොල්ලයකට පැමිණි කොල්ලකරුවෙකු සිදුකළ වෙඩි තැබීමකින් වත්තල ප්‍රදේශයේදී පුද්ගලයින් දෙ‍දෙනෙකු තුවාල ලබා‍ තිබේ. ඊයේ පස්වරුවේ වත්තල නගරයේ බැංකුවකට මුදල් තැන්පත් කිරීමට පැමිණි පුද්ගලයෙකු සතුව තිබු රුපියල් අට ලක්ෂ 42,000ක මුදලක් මෙසේ කොල්ලකෑමට උත්සහ දරා ඇති බව වාර්තා වේ. එහිදී අසල සිටි පුද්ගලයින් කිහිපදෙනෙකු එම කොල්ලකරු සමග පොර බදා ඇති අතර එහිදී කොල්ලකරු සිදුකළ වෙඩි තැබීමකින් අසල සිටි පුද්ගලයන් දෙදෙනෙකු ‍තුවාල ලබා තිබේ. ඔවුන් ප්‍රතිකාර සදහා රාගම රෝහලට ඇතුළත් කර ඇති බවද සඳහන් වේ. කොල්ලකරු පළා ගොස් ඇති අතර ඔහු අත්අඩංගුවට ගැනීම සදහා වත්තල පොලිසිය පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම්.කරුණාරත්න මහතා සදහන් කළේය. ‍", "URL": "https://sinhala.adaderana.lk/news.php?nid=6142", "Category": null, "Parent URL": null}