{"Source": "Adaderana", "Timestamp": "April 22, 2014 09:06 am", "Headline": "ව්‍යාජ ලිපි ලේඛන සකස් කළ ස්ථානයක් වටලයි - 4ක් දැලේ ", "News Content": "කිලිනොච්චිය, ආනන්දපුරම් ප්‍රදේශයේ ව්‍යාජ ලිපි ලේඛන සකස් කරන ආයතනයක් පවත්වාගෙන ගිය පුද්ගලයින් සිව් දෙනෙකු අත්අඩංගුවට ගෙන තිබේ. කිලිනොච්චිය පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. එම ස්ථානයේ තිබී ව්‍යාජ රබර් මුද්‍රා කිහිපයක් පොලීසිය විසින් සොයාගෙන තිබේ. ඒ අතර වව්නියාව මූලස්ථාන පොලිස් ස්ථානයේ මුද්‍රාව ද තිබු බව වාර්තා වෙයි‍. සැකකරුවන් පුනරීන්, පෙරියපරන්තන් සහ කලවට්ටිතියල් යන ප්‍රදේශවල පදිංචිකරුවන් වන අතර ඔවුන් අද(22) කිලිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42704", "Category": null, "Parent URL": null}