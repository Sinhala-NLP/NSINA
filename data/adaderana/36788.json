{"Source": "Adaderana", "Timestamp": "August 21, 2013 08:59 am", "Headline": "ගුවන් හමුදා සෙබළා සියදිවි නසාගනියි", "News Content": "ගුවන් හමුදා භටයෙකු ගෙල වැලලාගෙන සිය දිවි හානි කර ගෙන තිබේ. හිගුරක්ගොඩ ගුවන් හමුදා කඳවුරේ භටයෙකු ගුවන් හමුදා නේවාසිකාගාරය අසළ ගසක ලනුවක ආධාරයෙන් ගෙළවැලලාගෙන සියදිවි හානි කර ගෙන ඇති බව පොලීසිය පවසයි. මෙලෙස මියගොස් ඇත්තේ 36 හැවිරිදි තලගොල්ලවත්ත, ගැමිලිපිටිය, අරනායක ප්‍රදේශයේ පදිංචි පුද්ගලයෙකු බව සඳහන් වෙයි. සියදිවි හානිකර ගැනීමට හේතුව මෙතෙක් අනාවරණය වී නොමැති බව පොලීසිය පවසයි. මළ සිරුර පොළොන්නරුව රෝහලේ මෘත ශරීරාගාරයේ තැන්පත් ඇති අතර පශ්චාත් මරණ පරීක්ෂණය අද(21) සිදුකිරීමට නියමිතයි. සිද්ධිය සම්බන්ධයෙන් පොළොන්නරුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36788", "Category": null, "Parent URL": null}