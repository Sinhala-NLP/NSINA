{"Source": "Adaderana", "Timestamp": "July 9, 2019 05:26 pm", "Headline": "ජනතා විරෝධයක් නිසා කොළඹ-මාතර දුම්රිය ප්‍රමාදයක්", "News Content": "මාගල්කන්ද අම්බලප්පල හන්දියේ දුම්රිය ආරක්ෂක ගේට්ටුවක් නොමැති වීම හේතුවෙන් එම ප්‍රදේශවාසීන් අද විරෝධතාවක නිරත විය. ඒ හේතුවෙන් එම මාර්ගයේ දුම්රිය ධාවනයටද බාධා එල්ල විය. අම්බලප්පල හන්දියේ අද(09) උදෑසන 9ට පමණ එම ප්‍රදේශවාසීන් විරෝධතාවක නිරත විය. ඒ දුම්රිය ආරක්ෂක ගේට්ටුවක් හා දැනට ඇති විදුලි සංඥා පද්ධතියද ඇණහිට තිබීම හේතුවෙන් දුම්රිය අනතුරු වන බව පවසමින්. ‍එමෙන්ම කොළඹ සිට මාතර බලා ධාවනය වූ දුම්රිය ද මෙම විරෝධතාව හේතුවෙන් පැයක පමණ කාලයක් ප්‍රමාධ වී ධාවනය කිරීමට සිදුව තිබේ. පසුව දුම්රිය දෙපාර්තමේන්තුවේ නිලධාරීන් පැමිණි එම විරෝධතාකරුවන් සමඟ සාකච්ඡා කර මසක් ඇතුළත ගැටලුවට විසඳුම් ලබා දෙන බවට පොරොන්දුවීමත් සමඟ ඔවුන් විසිර ගියේය.", "URL": "https://sinhala.adaderana.lk/news.php?nid=113751", "Category": null, "Parent URL": null}