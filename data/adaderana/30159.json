{"Source": "Adaderana", "Timestamp": "December 22, 2012 12:12 pm", "Headline": "ලිංගික අතවර පරීක්ෂණ ගැන සුව ඇමති අසතුටෙන්", "News Content": "සෞඛ්‍ය අමාත්‍යංශයට අනුබද්ද ආයතනවල දී කනිෂ්ඨ කාර්ය මණ්ඩල කාන්තාවන් තිදෙනෙකුට සිදු වූ බව කියන ලිංගික අතවර සම්බන්ධ පරීක්ෂණ පොලිස් ළමා හා කාන්තා කාර්යංශයට භාර දී තිබේ. සෞඛ්‍ය අමාත්‍ය මෛත‍්‍රිපාල සිරිසේන මහතාගේ උපදෙස් මත මෙම පියවර ගෙන ඇති බව සඳහන්ය. වෛද්‍ය සැපයුම් අංශයේ දී සහ ජාතික රෝහලේ දී අදාළ කනිෂ්ඨ කාර්ය මණ්ඩල කාන්තාවන් තිදෙනාට ලිංගික අතවර සිදුවී ඇති බව වාර්තා වේ. මේ සම්බන්ධයෙන් අදාළ කාන්තාවන් තිදෙනා විසින් සෞඛ්‍ය අමාත්‍ය මෛත‍්‍රීපාල සිරිසේන අමාත්‍යවරයා වෙත පැමිණිලි කර තිබේ. ඒ අනුව අමාත්‍යවරයා විසින් මේ පිළිබඳ පරීක්ෂණ පැවැත්වීම ස`දහා අමාත්‍යංශ විමර්ශන ඒකකය වෙත උපදෙස් ලබා දී ඇති බව සඳහන්ය. කෙසේ වෙතත් එම සිද්ධිය සම්බන්ධයෙන් සිදුකළ විමර්ශනවලින් සෑහීමකට පත්විය නොහැකි නිසා සෞඛ්‍ය අමාත්‍යවරයා විසින් අදාළ පරීක්ෂණ කටයුතු පොලිස් ළමා හා කාන්තා කාර්යංශයට භාර දී තිබේ.", "URL": "https://sinhala.adaderana.lk/news.php?nid=30159", "Category": null, "Parent URL": null}