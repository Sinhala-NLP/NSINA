{"Source": "Adaderana", "Timestamp": "July 10, 2017 02:37 pm", "Headline": "කොළඹ කුණු නෑ යැයි පාඨලී කීවත් නගරය ඇතුළේ කුණු තිබෙනවා", "News Content": "කොළඹ නගරයේ කුණු නොමැති බව පාඨලී චම්පික මහතා පැවසුවද කොළඹ නගරයේ ඇතුළට ගිය විට කුණු පවතින බව පාර්ලිමේන්තු මන්ත්‍රී වාසුදේව නානායක්කාර මහතා පවසයි.අද(10) කොළඹ පැවති මාධ්‍ය හමුවකදී එම මහතා මේ බව ප්‍රකාශකර තිබේ.එමෙන්ම චම්පික මහතාගේ ප්‍රචාරක අංශය මඟින් කුණූ ඉවත්කර ඇති බව වාසුදේව මහතා පවසයි.සයිටම් ආයතන වෙත තමන් විරුද්ධයි යැයි පාඨලී මහතා පැවසුවද ඇමතිකමට පවතින ලොබ කම මත ආණ්ඩවේ පොදු තීරණයට එකඟ වී සිටින බව එම මහතා පෙන්වාදෙයි.එමෙන්ම සයිටම් අහෝසි නොකළොත් 1988/89 වකවානුවේ මෙන් භීෂණකාරී පරිසරයක් නිර්මාණය වී ඇති බව පාඨලී මහතා පවසා සිටින බවත් ඔහු පවසයි.නමුත් එය එසේ වීමට අවස්ථාවක් නොවන බවත් වාසුදේව මහතා කියාසිටියේය.තවද මෙම විරෝධී බලයන් සියල්ලන්ම එකට ක්‍රියාත්මක වුවහොත් 1953 හර්තාලයේ සිදුවීම් ඉක්මවා යන තත්ත්වයක් නිර්මාණය විය හැකි බව එම මහතා වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=75090", "Category": null, "Parent URL": null}