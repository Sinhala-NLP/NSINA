{"Source": "Adaderana", "Timestamp": "October 26, 2013 01:09 pm", "Headline": "බටකැත්තර ජලය හා වායුව දැන් හොඳයි", "News Content": "විෂ වායු කාන්දුවක් සිදුවු පිළියන්දල, බටකැත්තර කර්මාන්තශාලාව අවට ප්‍රදේශයේ ජලය සහ වායුව යථා තත්ත්වයට පත්ව ඇති බව මධ්‍යම පරිසර අධිකාරිය පවසයි. එහි සභාපති විමල් රූබසිංහ මහතා සඳහන් කළේ සිදුකළ පරීක්ෂණ වාර්තා වන විට තමන් වෙත ලැබී ඇති බවය. දැනට පවතින තත්ත්වය තුළ ජනතාට කිසිදු අපහසුතාවයකින් තොරව තම දෛනික කටයුතු සිදුකරගෙන යාමට හැකියාව පවතින බව ද මධ්‍යම පරිසර අධිකාරියේ සභාපති විමල් රූබසිංහ මහතා පැවසීය. විෂ වායු කාන්දුවෙන් අනතුරුව ජලය සහ වායු සම්බන්ධයෙන් සිදුකළ පරීක්ෂණවල වාර්තා අදාළ විෂය භාර අමාත්‍යවරුන් වෙත ලබා දීමට කටයුතු කරන බව ද විමල් රූබසිංහ මහතා සඳහන් කළේය.", "URL": "https://sinhala.adaderana.lk/news.php?nid=38394", "Category": null, "Parent URL": null}