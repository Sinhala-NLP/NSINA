{"Source": "Adaderana", "Timestamp": "December 10, 2012 11:39 am", "Headline": "මුගුරෙන් ගැසුවාට පොලීසිය වෙඩි තබයි", "News Content": "ගිරාදුරුකෝට්ටේ නගරයේදී පොලීසිය සිදුකළ වෙඩි තැබීමකින් තුවාල ලැබූ පුද්ගලයෙකු මහියංගනය මූලික රෝහලට ඇතුළත් කර තිබේ. ඊයේ රාත්‍රී මුර සංචාරයේ යෙදී සිටි පොලිස් නිලධාරීන් දෙදෙනෙකු සැකකටයුතු ලෙස හැසුරුණු පුද්ගලයෙකු අත්අඩංගුවට ගැනීමට උත්සහ කළ අවස්ථාවේදී ඔහු විසින් පොලිස් නිලධාරීයෙකුට මුගුරකින් පහරදී ඇති බව වාර්තා වේ. පසුව පොලීසිය සිදුකළ වෙඩි තැබීමකින් සැකකරු තුවාල ලබා තිබේ. පහර කෑමට ලක්වූ පොලිස් නිලධාරියා ද ගිරාඳුරුකෝට්ටේ රෝහලට ඇතුළත් කර ඇත.", "URL": "https://sinhala.adaderana.lk/news.php?nid=29844", "Category": null, "Parent URL": null}