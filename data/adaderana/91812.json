{"Source": "Adaderana", "Timestamp": "July 2, 2018 06:43 am", "Headline": "ඒකාබද්ධයේ රැස්වීම සඳහා 16 කණ්ඩායමත් සහභාගී වෙනවා", "News Content": "අද(02) දිනයේ පැවැත්වෙන ඒකාබද්ධ විපක්ෂයේ පාර්ලිමේනතු කණ්ඩායම් රැස්වීම සඳහා තම කණ්ඩායම ද සහභාගී වන බව ජාතික ආණ්ඩුවෙන් ඉවත් වූ ශ්‍රී ලංකා නිදහස් පක්ෂ 16 කණ්ඩායම පවසයි. මේ සඳහා තමන්ට ආරාධනා ලැබී ඇති බව අද දෙරණ සමඟ අදහස් දැක්වූ පාර්ලිමේන්තු මන්ත්‍රී චන්දිම වීරක්කොඩි මහතා සඳහන් කළේය. අද පස්වරු 04.00ට හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් ඒකාබද්ධ විපක්ෂයේ පාර්ලිමේන්තු රැස්වීම පැවැත්වෙන බව අද දෙරණ කළ විමසීමකට පිළිතුරු දෙමින් පාර්ලිමේන්තු මන්ත්‍රී සී.බී රත්නායක මහතා පැවසීය.", "URL": "https://sinhala.adaderana.lk/news.php?nid=91812", "Category": null, "Parent URL": null}