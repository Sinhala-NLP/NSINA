{"Source": "Adaderana", "Timestamp": "June 24, 2010 11:07 am", "Headline": "ඒක දේශීය විශාලතම වෙළෙඳ ප්‍රදර්ශනය ශ්‍රී ලංකාවේදී ", "News Content": "ශ්‍රී ලංකා පිකෝ ඉවෙන්ට්(pico events)සමගින් ඉන්දීය ප්‍රොඩක්ෂන් ට්‍රේඩ් ෂොප්( Intraductions Trade Shows) එක්ව පවත්වන විශාලතම ඒක දේශීය වෙළෙඳ ප්‍රදර්ශනය\"ඉන්දීය වෙ‍ළෙඳ ප්‍රදර්ශනය\"(Indian Trade Fair 2010)නමින් අගෝස්තු 12-15 දක්වා කොළඹ,ශ්‍රී ලංකා ප්‍රදර්ශන හා සම්මේලන මධ්‍යස්ථානයේදී පැවැත්වේ. ඉන්දියාව හා ශ්‍රී ලංකාව අතර වර්ධනය වන ශක්තිමත් වෙළඳ සබඳතාවක් පවතින බැවින් මේ වන විට ඉන්දීය ව්‍යපාරිකයන්ගේ හා කර්මාන්තයන්ගේ දෑස් නිරන්තරයෙන් ශ්‍රී ලංකාව කෙරෙහි එල්ල වී තිබේ. මෙම ජාත්‍යන්තර වෙළෙඳ ප්‍රදර්ශනය තුළින් ශ්‍රී ලංකාවේ හා ඉන්දියාවේ කර්මාන්තකරුවන් හමුවීමටත්,නව අදහස් බෙදාහදා ගැනීමටත්,අභියෝග ජය ගැනීමටත්,ආසියාවේ මීළඟ ව්‍යාපාරික මධ්‍යස්ථානය බවට පත්වීමේ අවස්ථාවන් හඳුනාගැනීමටත් මෙය වේදිකාවක් වනු ඇති බව සංවිධායකයන්ගේ මතයයි. ඉන්දීය මහ කොමසාරිස් කාර්යාලය,ශ්‍රී ලංකා ආයෝජන මණ්ඩලය,චෙන්නායි හි ශ්‍රී ලංකා මහ කොමසාරිස් කාර්යාලය,ශ්‍රී ලංකා සංචාරක අමාත්‍යංශය සහ සම්මේලන මධ්‍යස්ථානය යන ආයතන මේ සඳහා සහයෝගය ලබා දී ඇත.", "URL": "https://sinhala.adaderana.lk/news.php?nid=9194", "Category": null, "Parent URL": null}