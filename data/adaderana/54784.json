{"Source": "Adaderana", "Timestamp": "October 31, 2015 09:25 am", "Headline": " 12 හැවිරිදි දරුවෙක් ඝාතනය කරලා - තවත් අයෙකුට බරපතළයි ", "News Content": "මාතර, තිහගොඩ ප්‍රදේශයේ තියුණු ආයුධයකින් පහරදීමෙන් වයස අවුරුදු 12ක ළමයෙකු ජීවිතක්ෂයට පත්ව තිබේ.අද අළුයම 1.15 ට පමණ ඝාතනය සිදුව ඇති බව පොලීසිය පැවසුවේය.මාතර, තිහගොඩ, කපුවත්ත ක්‍රීඩාංගණයේ පැවති සංගීත සංදර්ශනයක් අතරතුර දෙපිරිසක් අතර ඇති වූ බහින්බස්වීමක් දුරදිග යෑමෙන් සිදුවූ ගැටුමකකින් ඝාතනය සිදුව ඇති බව සඳහන්ය.ගැටුමේදී තියුණූ ආයුධයක් ඇනීමෙන් 20 හැවිරිදි තවත් පුද්ගලයෙකු බරපතළ තුවාල ලබා රෝහල් ගත කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=54784", "Category": null, "Parent URL": null}