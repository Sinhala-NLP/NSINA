{"Source": "Adaderana", "Timestamp": "April 12, 2012 02:24 pm", "Headline": " මීගමුවේ ධීවරයින් අද මුහුදු ගිහින් නෑ", "News Content": "මීගමුව ප්‍රදේශයේ බොහෝ ධීවරයින් අද දිනය තුළ මුහුදු යාමෙන් වැළකී තිබේ. අද දිනය තුළ ධීවර කටයුතුවල නියැලීමේ සූදානමක තමන් නොසිටි බව ධීවරයෝ පවසති. ඊයේ පස්වරුවේ සුනාමි තත්ත්වයක් හටගනු ඇති බවට ප්‍රචාරය වීමත් සමග තම බෝට්ටු සහ ධීවර ආම්පන්න ආරක්ෂිත ස්ථානවලට රැගෙන යාමට කටයුතු කළ බව ඔවුහු පෙන්වාදෙති. ඊයේ පස්වරුව වන විටත් සුනාමි අවදානම පහව නොගිය බැවින් අද දිනයේ ධීවර කටයුතුවල නියැලීමට සූදානම් වීමට නොහැකි වූ බව එම ධීවරයෝ කියා සිටිති. එක්දින , බහුදින සහ සුළුපන්න ධීවරයින් බොහෝදෙනෙකු මේ හේතුවෙන් අද ධීවර කටයුතුවලින් වැළකී සිටි බව වාර්තා වේ.", "URL": "https://sinhala.adaderana.lk/news.php?nid=23470", "Category": null, "Parent URL": null}