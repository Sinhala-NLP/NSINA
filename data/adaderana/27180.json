{"Source": "Adaderana", "Timestamp": "September 6, 2012 11:06 am", "Headline": "54 ගේ සුපිරි සිහිනය බොඳවිය", "News Content": "නීතිවිරෝධීව ඔස්ට්‍රේලියාව බලා යමින් සිටි තවත් ශ්‍රී ලාංකිකයින් පිරිසක් මාතර, මිරිස්ස ප්‍රදේශයේ දී අත්අඩංගුවට ගෙන තිබේ. අද (06) අළුයම මෙම ශ්‍රී ලාංකිකයින් පිරිස අත්අඩංගුවට ගත් බව නාවික හමුදාව සඳහන් කළේය. ශ්‍රී ලාංකිකයින් 54 දෙනෙකු මෙලෙස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. අත්අඩංගුවට ගත් ශ්‍රී ලාංකිකයන් පිරිස මේ වන විට ගාල්ල ධීවර වරාය වෙත රැගෙන එමින් සිටින බව නාවික හමුදා මාධ්‍ය ප්‍රකාශකවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=27180", "Category": null, "Parent URL": null}