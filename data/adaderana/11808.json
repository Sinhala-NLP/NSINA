{"Source": "Adaderana", "Timestamp": "October 29, 2010 11:14 am", "Headline": "සේනක ද සිල්වා නිදහස්", "News Content": "රජය පෙරළීමට කුමන්ත්‍රණය කළේ යැයි චෝදනා ලබා සිටි හිටපු හමුදාපති සරත් ෆොන්සේකා මහතාගේ ලේකම් වශයෙන් කටයුතු කළ කපිතාන් සේනක ද සිල්වා එම චෝදනා වලින් මුදාහැරීමට කොළඹ මහේස්ත්‍රාත් අධිකරණය අද(29) නියෝග කර තිබේ. මෙම සැකකරු සම්බන්ධව සිදුකළ සියලු පරීක්ෂණ වාර්තා නීතිපතිවරයා වෙත ඉදිරිපත් කළ බවත්, නීතිපතිවරයා එම වාර්තා පරීක්ෂා කර සැකකරුට එරෙහිව චෝදනා ඉදිරිපත් කිරීමට ප්‍රමාණවත් කරුණු නොමැති බවට නිර්දේශ කර ඇති බවත් අදාළ නඩුව අද කැඳවූ අවස්ථාවේදී රහස් පොලිසිය අධිකරණය වාර්තාවක් ඉදිරිපත් කරමින් සඳහන් කරනු ලැබීය. එමනිසා මෙම සැකකරු මුදාහරින ලෙස රහස් පොලීසිය ඉල්ලීමක් කර ඇත. රහස් පොලීසියේ ඉල්ලීම පිළිගත් කොළඹ මහේස්ත්‍රාත් රශ්මි සිංගප්පුලි මහතා සැකකාර සේනක ද සිල්වා එම චෝදනාවෙන් මුදාහැරීමට නියෝග කරනු ලැබීය.", "URL": "https://sinhala.adaderana.lk/news.php?nid=11808", "Category": null, "Parent URL": null}