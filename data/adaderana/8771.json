{"Source": "Adaderana", "Timestamp": "June 3, 2010 08:21 am", "Headline": "ඒකාබද්ධ සිවිල් ගුවන් සේවාවක් ", "News Content": "කටුනායක අන්තර්ජාතික ගුවන් තොටුපළ හා රත්මලාන ගුවන් තොටුපළ අතර ඒකාබද්ධ සිවිල් ගුවන් සේවා වැඩි දියුණු කිරීමට රජය තීරණය කර තිබේ. ගුවන් තොටුපළ වෙත පැමිණෙන විදේශීය සංචාරකයින්ට රට අභ්‍යන්තරයේ පිහිටි ‍ෛඑතිහාසික සහ සුන්දර ස්ථාන වෙත මාර්ග භාවිතා ‍නොකර එම ස්ථානවලට ළඟාවීම සඳහා අභ්‍යන්තර සිවිල් ගුවන් සේවා ආරම්භ කිරීමට සැලසුම් කර ඇත. අභ්‍යන්තර ගුවන් සේවා දැනට ක්‍රියාත්මක වන්නේ රත්මලාන ගුවන් තොටුපළේ සිටය. සංචාරක අමාත්‍යාංශය මෙම සැලසුම් ක්‍රියාත්මක කිරීමේ අරමුණින් කටුනායක හා රත්මලාන අතර අභ්‍යන්තර සිවිල් ගුවන් සේවා වර්ධනය කරන බව වරාය හා සිවිල් ගුවන් සේවා නියෝජ්‍ය අමාත්‍ය රෝහිත අබේගුණවර්ධන මහතා පවසයි.", "URL": "https://sinhala.adaderana.lk/news.php?nid=8771", "Category": null, "Parent URL": null}