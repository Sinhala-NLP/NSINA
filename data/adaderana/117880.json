{"Source": "Adaderana", "Timestamp": "August 30, 2019 04:17 pm", "Headline": "හෑල්ලු වෙවී දේශපාලනය කරනවාට වැඩිය හොඳයි ගෙදර යන එක-චාමර", "News Content": "ශ්‍රී ලංකා නිදහස් පක්ෂය හෑල්ලු වන ආකාරයෙන් වැඩ කටයුතු කිරීමට තමා කටයුතු නොකරන බව ඌව පළාත් මහ ඇමති චාමර සම්පත් දසනායක මහතා පවසයි. බදුල්ල ප්‍රදේශයේ පැවති වැඩසටහනකට එක්වෙමින් ඒ මහතා මේ බව ප්‍රකාශ කළේය. ඇතැම් මන්ත්‍රීවරුන්ගේ ක්‍රියා කලාපයන් නිසා පක්ෂයේ ගෞරවයට හානි සිදු වන බවත් දේශපාලන වාසි තකා පක්ෂ මාරු කිරීම තමා අනුමත නොකරන බවත්ය. තමන් ශ්‍රී ලංකා නිදහස් පක්ෂය තුළ බණ්ඩාරනායක මැතිණිය නිර්මාණය කළ පක්ෂය ආරක්ෂා කරගෙන සිටීම හේතුවෙන් තමාට පක්ෂයෙන් ලැබිය යුතු ගෞරවය ලැබෙන බවත් ඒ මහතා වැඩිදුරටත් පැවසීය. තමාගේ චරිතය හෑල්ලුවට ලක් කර ගනිමින් දේශපාලනය සිදු කිරීමට වඩා ගෙදර යෑම සුදුසු බවත් චාමර සම්පත් මහතා කියා සිටියේය.", "URL": "https://sinhala.adaderana.lk/news.php?nid=117880", "Category": null, "Parent URL": null}