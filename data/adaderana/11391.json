{"Source": "Adaderana", "Timestamp": "October 10, 2010 08:23 am", "Headline": "ෆොන්සේකාගේ පැමිණිල්ල බාරගත්තාද..?ජයලත් සහ මහින්දගෙන් කතා දෙකක්", "News Content": "ස්විට්සර්ලන්තයේ ජිනිවා නුවර පැවැති අන්තර් පාර්ලිමේන්තු සංගමයේ මානව හිමිකම් කමිටුවට සරත් ෆොන්සේකා මහතා සම්බන්ධයෙන් කළ පැමිණිල්ල වැඩි දුර විභාගය සඳහා භාර ගත් බව එක්සත් ජාතික පක්ෂ පාර්ලිමේන්තු මන්ත්‍රී දොස්තර ජයලත් ජයවර්ධන මහතා පවසයි. රජය ඒ සම්බන්ධයෙන් වැරදි ප්‍රචාර ගෙන යමින් සිටින බව ඔහු පවසයි. එංගලන්තයේ ලන්ඩන් නුවර සිට බී.බී.සී ලෝක සේවය වෙත අදහස් දක්වමින් ජයලත් ජයවර්ධන මන්ත්‍රීවරයා මෙම අදහස් පළ කළේය. එහෙත් වැවිලි කර්මාන්ත අමාත්‍ය මහින්ද සමරසිංහ මහතා පවසන්නේ රජය ඉදිරිපත් කළ කරුණු සලකා බැලීමෙන් පසුව එම පැමිණිල්ල මහා සභාවට ඉදිරිපත් කිරීමට අවශ්‍ය නොවන බවට අන්තර් පාර්ලිමේන්තු සංග‍මයේ මානව හිමිකම් කමිටුව තීරණය කළ බවයි.", "URL": "https://sinhala.adaderana.lk/news.php?nid=11391", "Category": null, "Parent URL": null}