{"Source": "Adaderana", "Timestamp": "June 1, 2010 08:07 am", "Headline": "නීති වි‍රෝධී සම්බාහන ආයතන වටලයි", "News Content": "නීති වි‍රෝධී ආයුර්වේද සම්බාහන ආයතන වැටලීමේ කටයුතු ආරම්භ කර ඇති බව ආයුර්වේද දෙපාර්ත‍මේන්තුව පවසයි. ලියාපදිංචි වී නොමැති අයු‍ර්වේද සම්බාහන ආයතන රැසක් පිළිබඳ මේ වන විට තොරතුරු ලැබී ඇති බව ආයුර්වේද දෙපාර්තමේන්තුව පෙන්වා දෙයි. පසුගිය වසර තුළ එවැනි ලියාපදිංචි නොවු සම්බාහන ආයතන ලියාපදිංචි කිරීමේ කටයුතු සිදුකළද, මේ වන විටත් අනවසරෙන් පවත්වාගෙන යන සම්බාහන ආයතන විශාල ප්‍රමාණයක් තිබෙන බව වාර්තා වේ. පසුගිය දින කිහිපය තුළ මහනුවර ප්‍රදේශයේ එසේ පවත්වාගෙන ගිය සම්බාහන ආයතන 15ක් පමණ වැටලු බව ආයුර්වේද දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=8737", "Category": null, "Parent URL": null}