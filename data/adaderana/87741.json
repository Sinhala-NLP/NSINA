{"Source": "Adaderana", "Timestamp": "April 20, 2018 03:41 pm", "Headline": "මියගිය වල් අලියෙකුගේ සිරුරක් කැළෑවකින් හමුවෙයි", "News Content": "වවුනියාව, පූවරසන්කුලම, සෙංගල්පඩෙයි ප්‍රදේශයේ කැළෑව ආසන්නයේ තිබි මියගිය වල් අලියෙකුගේ මළ සිරුරක් සොයා ගත් බව අද දෙරණ වාර්තාකරු පැවසීය. උතුරු කලාපයේ වවුනියාව, මන්නාරම, කිලිනොච්චිය හා මුලතිව් ප්‍රදේශ තුළ වල් අලි ගහණය ඉතා ශිඝ්‍රයෙන් අඩුවෙමින් පවතින බව උතුරු පළාත භාර පශු වෛද්‍ය නිළධාරි බි.ගිරිදරන් මහතා පවසයි. මිනිසුන් විසින් හක්ක පටස් පත්තු කිරීම, විදුලිය වැද්දවීම හා වස දීම හේතුවෙන් පසුගිය සමයේ උතු‍රු පළාතේ වල් අලි ජිවිතක්සයට පත්ව ඇති බවද පශු වෛද්‍ය නිළධාරිවරයා පැවසීය. මිගගිය අලියා වයස අවුරුදු තුනක පමණ වන අතර මියගිය අලියාගේ හම හා අස්ථි කොටස් පමණක් දැනට ඉතිරිව පවතින බවද ගිරිදරන් මහතා සඳහන් කළේය. මියගිය අලියාගේ මරණය සම්බන්ධයෙන් හේතු සොයා බැලීම වෙනුවෙන් හෙට(21) දින‍යේ පරීක්ෂණ පවත්වන බව පශු වෛද්‍ය නිළධාරි බි.ගිරිදරන් පවසයි මිනිස් ක්‍රියාකාරකම් හේතුවෙන් උතුරු පළාත තුළ පසුගිය 2017 වර්ෂයේ වල් අලි 18 දෙනෙකු ජිවිතක්ෂයට පත්ව ඇති බව උතුරු පළාත භාර පශු වෛද්‍ය නිළධාරි බි.ගිරිදරන් මහතා පවසයි.", "URL": "https://sinhala.adaderana.lk/news.php?nid=87741", "Category": null, "Parent URL": null}