{"Source": "Adaderana", "Timestamp": "August 17, 2013 05:11 pm", "Headline": "දැව ජාවාරම්කරු මාට්ටු", "News Content": "නීති විරෝධී ලෙස දැව ජාවාරමේ නිරත වූ පුද්ගලයෙකු පොතුවිල්, කරඳඔය, බෝපිටිය ප්‍රදේශයේ දී පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. පොතුවිල්, 10 කණුව පොලිස් විශේෂ කාර්ය බලකා කඳවුරේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරු සතුව තිබී විවිධ ප්‍රමාණයෙන් ඉරන ලද බුරුත දැව තොගයක් සහ පොලිසිය භාරයට ගෙන තිබේ. අත්අඩංගුවට ගත් දැව තොගයේ වටිනාකම රුපියල් 35,000ක් පමණ වන බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=36707", "Category": null, "Parent URL": null}