{"Source": "Adaderana", "Timestamp": "September 26, 2016 03:33 pm", "Headline": " අනතුරින් 21 හැවිරිදි තරුණයා මරුට", "News Content": "පොතුවිල්,අක්කරපත්තුව ප්‍රදේශයේදී සිදු වූ රිය අනතුරකින් තරුණයෙකු මියගොස් ති‍බේ.පානම සිට තිරුක්කෝවිල් දෙසට ධාවනය වූ යතුරුපැදියක් මාර්ගයෙන් ඉවත පැන පාළමක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පැදිකරු සහ පසුපැදිකරු ප්‍රතිකාර සඳහා පොතුවිල් රෝහලට ඇතුළත් කිරීමේදී පැදිකරු මියගොස් ති‍බේ.මියගොස් ඇත්තේ අබේසිංහපුර ප්‍රදේශයේ පදිංචි 21 හැවිරිදි තරුණයෙකි.පැදිකරුට වේගය පාලනය කර ගැනීමට නොහැකිවීමෙන් අනතුර සිදුව ඇති බව මූලික විමර්ශන වලදී අනාවරණ වී ති‍බේ.මෘත ශරීරය පොතුවිල් රෝහලේ තබා ඇති අතර පොතුවිල් පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64461", "Category": null, "Parent URL": null}