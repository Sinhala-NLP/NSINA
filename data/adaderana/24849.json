{"Source": "Adaderana", "Timestamp": "June 8, 2012 08:10 am", "Headline": "ආරක්ෂක අංශ සාමාජිකයාගේ මරණයට හේතුව මීතයිල් ශරීරගතවීමක්", "News Content": "මරදාන, ඩීන්ස් පාර ප්‍රදේශයේ පිහිටි වෛද්‍ය සැපයුම් අංශයේ ආරක්ෂාවට සිටි පෞද්ගලික ආරක්ෂක අංශ සාමාජිකයෙකු හදිසියේ ජීවිතක්ෂයට පත්වීමට හේතු‍ව මීතයිල් ශරීරගතවීමක් බවට අනාවරණය වී තිබේ. මරණයට හේතුව අදාළ විෂ ශරීරගත වී හෘද වස්තුවට හානි සිදුවීම බව පශ්චාත් මරණ පරීක්ෂණයේ දී හෙළිව ඇත.‍ අදාළ ආයතනයේ ආරක්ෂක රාජකාරියේ යෙදී සිටි පුද්ගලික ආරක්ෂක අංශයට අයත් සේවකයින් දෙදෙනෙකු හදිසියේ අසනීප ‍වීම හේතුවෙන් පසුගිය බදාදා ජාතික රෝහලට ඇතුළත් කෙරුණි. පසුව ‍රෝහලේ දී එක් අයෙකු මියගොස් ඇති අතර ඔහු බදුල්ල, ගොඩවෙල ප්‍රදේශයේ පදිංචිව සිටි 28 හැවිරිදි අයෙකු බව පොලිසිය පවසයි.", "URL": "https://sinhala.adaderana.lk/news.php?nid=24849", "Category": null, "Parent URL": null}