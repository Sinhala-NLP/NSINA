{"Source": "Adaderana", "Timestamp": "August 28, 2013 11:13 am", "Headline": "අතුරුදහන්වූවන්ගේ පවුල්වල අවශ්‍යතාවයන්ට විධිමත් අයුරින් ප්‍රතිචාර දැක්විය යුතුයි ", "News Content": "ගැටුම් හෝ ස්වාභාවික ආපදා නිසා අතුරුදන් වූ පුද්ගලයින්ගේ පවුල්වල සාමාජික සාමාජිකාවන්ගේ අවශ්‍යතාවලට විධිමත් අයුරින් පුළුල් ලෙස ප‍්‍රතිචාර දක්වන්නැයි ජාත්‍යන්තර රතු කුරුස කමිටුව ඉල්ලා සිටියි. මෙවන් තත්වයන් නිසා සෑම වසරකදීම පුද්ගලයෝ ලක්‍ෂ සංඛ්‍යාත පිරිසක් ඔවුන්ගේ පි‍්‍රයාදරයින්ගෙන් වෙන්වන බව ජාත්‍යන්තර රතු කුරුස සංවිධානය මාධ්‍ය නිවේදනයක් නිකුත් කරමින් සඳහන් කරයි. එම මාධ්‍ය නිවේදනය පහත පරිදි වෙයි. අතුරුදහන්වූවන්ගේ පවුල් පවසන්නේ වෙනත් කිසිම දෙයකට වඩා තමන්ට අවශ්‍යව ඇත්තේ අතුරුදන්වූ පුද්ගලයාට අත්වූ ඉරණම ගැන දැන ගැනීමටය. බොහෝ එවන් සිද්ධිවලදී අවාසනාවට මෙන් ඒවා සදා නොවිසිදී පවතීවි. එහෙත් ඔවුන්ටත් මෙය ඉක්මවා ගිය වෙනත් අවශ්‍යතා ඇත. අතුරුදන්වූ පුද්ගලයාගේ නොවිසිදී පවතින තත්වය ආශී‍්‍රත නීතිමය ගැටලූ නිසා පැන නගින අවශ්‍යතා ඇත. එම ගැටලූ උරුමය, දේපොළ, සිවිල් තත්වය හෝ දරුවන්ගේ භාරකාරත්වය වැනි කරුණු හා බැඳී පැවතිය හැකිය. අතුරුදන්ව සිටින ඥාතියා සෙවීමට හෝ නැත්නම් අතුරුදන්වූ පුද්ගලයා පවුලේ නඩත්තුවට ආදායම් උපයන එකම පුද්ගලයා වූ විට පවුලට ආධාර උපකාර කිරීම පිණිස මුදල් අවශ්‍යතා තිබෙන්න හැකිය. කෙසේ වෙතත් ජාත්‍යන්තර රතු කුරුස කමිටුවේ මානසික සෞඛ්‍යය සහ මනෝ සමාජීය ආධාර පිළිබඳ උපදේශිකා මිලිනා ඔසරියෝ පවසන්නේ සැමවිටම දැවැන්ත මානසික අවශ්‍යතාද ඇති බවයි. මේවාට පවුලේ සාමාජිකයින් අතර හෝ ඔවුන් ගේ ප‍්‍රජාවෙහි සමාජිකයින් සමඟ මානසික හුදකලාව, වැරදිකරුවන් බවට ඇතිවන හැගීම්, කෝපය, ආතතිය හෝ මානසික පීඩාව, අසහන ඇතුළත්ය. අතුරුදන් වූ පුද්ගලයින්ගේ පවුල් නිරතුරුව අවිනිශ්චිතතාවයෙන් වෙලී සිටිති. බොහෝ සමාජවල මරණ කටයුතු ඉටු කිරීම ආගමික වතාවත් හෝ සංස්කෘතික පුද සිරිත් අනුව සිදු කෙරේ. ඔසරියෝ මහත්මිය පැවසුවාය.එසේ වුවත් අතුරුදන් වූවන්ගේ පවුල් වලට උදව් කිරීමට සිටින්නේ අල්ප වූ පිරිසකි. “තමන්ගේ අතුරුදන් වූ ඥාතීන්ට අත් වූ ඉරණම කුමක්දැයි දැන ගැනීමේ අයිතිය පවුල් වලට ඇත. එය සොයා ගැනීම ඔවුන්ගේ මූලික අවශ්‍යතාවක් වූවත් වෙනත් අවශ්‍යතා ආණ්ඩු සහ රතු කුරුස හෝ රතු අඩසඳ සමාජ විසින් සපුරාලිය යුතුය“. පෙකාසෝ මහත්මිය පැවසුවාය. අතුරුදන් වූවන් පිළිබඳ අන්තර්ජාතික දිනය යෙදෙන අගෝස්තු 30 වෙනිදා ජාත්‍යන්තර රතු කුරුස කමිටුව ප‍්‍රකාශනයක් නිකුත් කරයි. එහි මාතෘකාව”Accompanying the Families of Missing Persons: A Practical Handbook” එමගින් අපේක්ෂා කරන්නේ අතුරුදන් වූවන්ගේ පවුල් වලට ආධාර කිරීමට උත්සාහ දරන අන්තර්ජාතික රතු කුරුස සහ රතු අඩසඳ සංවිධානය ඇතුලත සහ පිටත සිටින අයට උදව් කිරීමයි. පිටු 154කින් යුත් මෙම පොතීමුලූමනින්ම වෙන් වන්නේ ප‍්‍රියාදරයෙකුගේ අතුරුදන් වීම නිසා ශෝකයෙන් සහ සන්තාපයෙන් පසුවන අය වෙනුවෙනි. මෙම නව ප‍්‍රකාශනය ජාත්‍යන්තර රතු කුරුස කමිටුව අතුරුදන් වූ ඥාතීන් සෙවීම සඳහා පුද්ගලයින්ට ආධාර කිරීමට පසුගිය ඔක්තෝබර් මාසයේ එළිදැක්වූ වෙබ් අඩවියට ඌන පූරණයකි. ලොව පුරා රටවල පවුල් සාමාජිකයින් සමඟ සබඳතා යළි ඇති කරගැනීමට උදව් කිරිමට ඇති රතු කුරුස සහ රතු අඩසඳ සේවා පිළිබඳ තොරතුරු ද මෙම වෙබ් අඩවිය සපයයි. 2003 දී පවත්වන ලද අතුරුදන් වූ පුද්ගලයන් සහ ඔවුන්ගේ පවුල් පිළිබඳ අන්තර්ජාතික සමුළුව පවත්වා ගත වූ දස වසර තුළදී අපි එම පවුල් වල අවශ්‍යතා මාලාවක් පුළුල් අන්දමින් හා ගැඹුරු ලෙස අවබෝධ කරගෙන ඇතැයි පෙකාසෝ මහත්මිය පැවසුවාය. එම අවශ්‍යතා වලට අප දක්වන ප‍්‍රතිචාරය ප‍්‍රමාණවත් වීමට නම් එය සාකල්‍ය සහ බහු ප‍්‍රවේශයකින් සමන්විත විය යුතුය. නව ප‍්‍රකාශනයෙන් ඒ සඳහා මග පෙන්වීමක් සිදුවනු ඇතැයි අපි බලාපොරොත්තු වෙමු.", "URL": "https://sinhala.adaderana.lk/news.php?nid=36954", "Category": null, "Parent URL": null}