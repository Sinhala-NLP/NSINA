{"Source": "Adaderana", "Timestamp": "March 8, 2016 05:04 pm", "Headline": "  මහින්දගේ ආණ්ඩුවක් හදන්න පත්තිනි මෑණියන්ට කන්නලව් කරනවා", "News Content": "මහින්ද රාජපක්ෂ මහතාගේ නායකත්වය යටතේ නව ආණ්ඩුවක් පිහිටුවා ගැනීම සඳහා අවස්ථාවක් ලැබෙනු ඇති බවත්, ඒ සඳහා කන්නලව්වක නිරත වූ බවත්, පාර්ලිමේන්තු මන්ත්‍රිනි පවිත්‍රා වන්නිආරච්චි මහත්මිය කියයි.හිටපු ජනපති මහින්ද රාජපක්ෂ මහතාගේ බිරිඳ වන ශිරන්ති රාජපක්ෂ, පා.ම පවිත්‍රා වන්නිආරච්චි, මහරගම හිටපු ශ්‍රීලනිප සංවිධායිකා කාන්ති කොඩිකාර, ඇතුළු විපක්ෂයේ නියෝජිතයන් පිරිසක් අද නවගමුව පත්තිනි දේවාලයට පැමිණ කන්නලව්වක නිරත විය.අනතුරුව මාධ්‍ය වෙත අදහස් දක්වමින් පවිත්‍රා වන්නිආරච්චි මහත්මිය පැවසුවේ වැඩි කලක් යාමට ‍මත්තෙන් මෙම දුර්දාන්ත පාලනය අවසන් කිරීමට ඉඩ ලැබෙනු ඇති බවයි.අද පාරේ බැසයාමට නොහැකි තත්ත්වයට පාතාල ක්‍රියාකාරකම් වර්ධනය වී ඇති බවත්, වී ටික බියර් හැදීමට විකුණන බවත්, ඇය එහිදී වැඩිදුරටත් පැවසුවාය.", "URL": "https://sinhala.adaderana.lk/news.php?nid=58000", "Category": null, "Parent URL": null}