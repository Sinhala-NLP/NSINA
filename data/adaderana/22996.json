{"Source": "Adaderana", "Timestamp": "March 23, 2012 10:41 am", "Headline": "බසයක් ප්‍රපාතයකට පෙරළී එක් අයෙක් මරු දකියි", "News Content": "මාවෙල සිට ගම්පොළ බලා ධාවනය වෙමින් තිබූ බස්රථයක් තේ පානය සඳහා නතර කර තිබියදී ප්‍රපාතයකට පෙරළීයාමෙන් එක් පුද්ගලයෙකු මියගොස් තිබේ. පුස්සැල්ලාව ප්‍රදේශයේ දී අද(23) අලුයම මෙම අනතුර සිදුව ඇති බව සඳහන්ය. අදාළ බස් රථය පණගන්වා තිබියදීම තේපානය සඳහා බස්රථයේ කොන්දොස්තරවරයා සහ රියදුරු බසයෙන් බැස ගොස් තිබේ. එහිදී බස්රථය ප්‍රපාතය වෙත ඇදී ගොස් අඩි 40 ක් පමණ පහළට වැටී ඇති බව සඳහන්ය. අනතුර සිදුවන අවස්ථාවේ බස්රථයේ මගීන් සිව්දෙනෙකු සිට ඇති අතර එහිදී එක් අයෙකු මියගොස් අනෙක් තිදෙනා තුවාල ලබා ඇත. සිද්ධිය සම්බන්ධයෙන් අත්අඩංගුවට ගත් බස්ර‍ථයේ රියදුරු අද(23) දින ගම්පොළ මහේස්ත්‍රාත් අධිකරණය වෙත ඉදිරිපත් කිරීමට නියමිත බව පුස්සැල්ලාව පොලිසිය සඳහන් කරයි.", "URL": "https://sinhala.adaderana.lk/news.php?nid=22996", "Category": null, "Parent URL": null}