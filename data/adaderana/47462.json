{"Source": "Adaderana", "Timestamp": "November 18, 2014 02:09 pm", "Headline": "කොටකෙතන ද්විත්ව ඝාතනයේ ප්‍රධාන සැකකරු වස බී මරුට", "News Content": "කහවත්ත, කොටකෙතන ප්‍රදේශයේ සිදුවු ද්විත්ව ඝාතනයකට සම්බන්ධ ප්‍රධාන සැකකරු වස පානය කර මියගොස් තිබේ. අදාළ පුද්ගලයා ඊයේ දහවල් නිවස ආසන්නයේ දී වස පානය කර ඇති බව පොලිසිය පැවසුවේය. කහවත්ත රෝහලට ඇතුළත් කිරීමෙන් අනතුරුව සැකකරු අද පෙරවරුවේ මියගොස් ඇති බව සඳහන්ය. අදාළ සැකකරු 50 හැවිරිදි කහවත්ත, කොටකෙතන ප්‍රදේශයේම පදිංචිව සිටි පුද්ගලයෙකි. 2012 වසරේ කහවත්ත, කොටකෙතන ප්‍රදේශයේ දී කාන්තාවන් දෙදෙනෙකු ඝාතනය කිරීමේ සිද්ධිය සම්බන්ධයෙන් සැකකරුට චෝදනා එල්ල වී තිබුණි. සිද්ධියට අත්අඩංගුවට ගත් මෙම සැකකරු රක්ෂිත බන්ධනාගාර ගත කිරීමෙන් පසු ඇපමත මුදාහැර තිබූ බව වාර්තා වේ.", "URL": "https://sinhala.adaderana.lk/news.php?nid=47462", "Category": null, "Parent URL": null}