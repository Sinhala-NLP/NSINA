{"Source": "Adaderana", "Timestamp": "May 29, 2016 02:21 pm", "Headline": " උතුරේ ජනතාවට ස්ථිර නිවාස ලබා දියයුතුයි", "News Content": "උතුරේ නැවත පදිංචි ජනතාව සඳහා ස්ථිර නිවාස ලබා දිය යුතු බව කාන්තා හා ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මිය පවසයි.නැවත පදිංචි ජනතාව වෙනුවෙන් තහඩු නිවාස ලබාදීමේ වැඩසටහනක් ක්‍රියාත්මක වන අතර එම නිවාසවලට ඇතමුන් සිය අකමැත්ත පළ කර ඇති බව ඇය පෙන්වා දෙයි.මීට පෙර ගඩොලින් ඉදිකළ ස්ථීර නිවාසවල ජිවත් වූ තමන්ට නැවත පදිංචි කිරීමේ වැඩසටහන යටතේ ස්ථිර නිවාස ලබාදීමේදී ගඩොලින් ඉදිකළ නිවාස ලබා දෙන ලෙස එම ජනතාව ප්‍රකාශ කර ඇති බව සඳහන්ය.යාපනය වලිකාමම් ප්‍රදේශයේ නැවත පදිංචි ජනතාව විසින් ගඩොලින් සකස් කළ ස්ථීර නිවාස ලබා දෙන ලෙසට නැවත පදිංචි කිරීම් හා හින්දු ආගමික කටයුතු අමාත්‍ය ඩී.එම් ස්වාමිනාදන් මහතාගෙන් ඉල්ලීමක් සිදු කළ ඇති බව ද අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=60585", "Category": null, "Parent URL": null}