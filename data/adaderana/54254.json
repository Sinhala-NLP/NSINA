{"Source": "Adaderana", "Timestamp": "October 5, 2015 09:06 am", "Headline": "අධිවේගයේ අවදානමට සංඥා පද්ධතියක්", "News Content": "දක්ෂිණ අධිවේගී මාර්ගයේ නායයෑමේ අවදානමක් පවතින කොක්මාදූව සිට ඉමදුව කොටස සඳහා අනතුරු ඇඟවිමේ සංඥා පද්ධතියක් සකස් කිරීමට තීරණය කර තිබේ.අයහපත් කාලගුණය හේතුවෙන් පස්කඳු කඩාවැටිමේ අවදානමක් පවතින නිසා ඊයේ අළුයම දක්ෂිණ අධිවේගී මාර්ගයේ කොක්මාදූව පිටවිමේ දොරටුවේ සිට ඉමදූව පිටවිමේ දොරටුව දක්වා කොටස වසා දැමිණි.කෙසේ වෙතත් ඊයේ පෙරවරුවේ මෙම මාර්ග කොටස යළි විවෘත කෙරුණු අතර පවතින අයහපත් කාලගුණිත තත්ත්වය හේතුවෙන් එම කොටස ඊයේ පස්වරුවේ යළි වසා දැමීමට කටයුතු කරන ලදී.මේ අතර මේ වන විටත් නායයෑම් අධ්‍යයන අංශයේ නිළධාරින් කණ්ඩායමක් අදාළ අවදානම් සහිත ප්‍රදේශයේ පරික්ෂණ කටයුතු ආරම්භ කර ඇති බව නායයෑම් සේවා අධ්‍යයන අංශයේ අධ්‍යක්ෂ ආර්.එම්.එස්. බණ්ඩාර මහතා සදහන් කළේය.", "URL": "https://sinhala.adaderana.lk/news.php?nid=54254", "Category": null, "Parent URL": null}