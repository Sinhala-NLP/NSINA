{"Source": "Adaderana", "Timestamp": "December 6, 2013 08:55 am", "Headline": "තෙවන පාසල් වාරය අදින් නිමාවෙයි", "News Content": "2013 වසරේ තෙවන පාසල් වාරය අද(06) නිමාවෙයි. මේ අතර 2014 වසර සඳහා සිසුන් වෙත නොමිලේ පෙළ පොත් බෙදාදීමේ ජාතික උත්සවය කතානායක චමල් රාජපක්ෂ මහතාගේ ප්‍රධානත්වයෙන් අද (06) පෙරවරුවේ හෝමාගම මාගම්මන මහා විද්‍යාලයේ දී පැවැත්වෙයි. ජාතික උත්සවයට සමගාමීව දිවයිනේ සියලු පාසල්වල පෙළ පොත් බෙදාදීමේ උත්සව පැවැත්වීමට නියමිතය. සිංහල දෙමළ හා ඉංග්‍රිසි භාෂා වලින් ගිහි පැවදි සිසුන් ලක්ෂ 42කට පමණ නොමිලේ පෙළ පොත් බෙදාදෙන බව අධ්‍යාපන අමත්‍යාංශය පවසයි.", "URL": "https://sinhala.adaderana.lk/news.php?nid=39362", "Category": null, "Parent URL": null}