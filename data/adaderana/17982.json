{"Source": "Adaderana", "Timestamp": "August 10, 2011 04:54 pm", "Headline": "පොලිස්පතිගෙන් පොලිසි නිළධාරීන්ටත් සිවිල් වැසියන්ටත් තෑගි", "News Content": "මෑත කාලයේදි පොලිස් නිළධාරින් විසින් ඉටු කරනු ලැබු යහපත් රාජකාරින් වලට මෙන්ම ඒ සදහා සහය වු සිවිල් වැසියන්ටද ත්‍යාග ලබාදී ප‍්‍රසංශා සිදුකිරීම අද දින පොලිස්පති එන්. කේ ඉලංගකෝන් මහතා ගේ ප්‍රධානත්වයෙන් පොලිස් මුලස්ථානයේදි සිදුවිය. මෙහිදී රත්නපුර කොට්ඨාශයේ\"අපරාධ පරික්‍ෂණ දෙපාර්තමේන්තුවේ\" මාතර කොට්ඨාශයේ\"අනුරාධපුර කොට්ඨාශයේ සහ මිගමුව පොලිස් කොට්ඨාශයේ පොලිස් නිළධාරින් මෙන්ම සිවිල් වැසියන් 29 දෙනෙකු මුදල් ත්‍යාග හා ප‍්‍රසංශා ලැබූ බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. පසුගිය කාල සීමාවේදි කහවත්ත ප‍්‍රදේශයේ සිදුවු කාන්තා ඝාතන සියල්ල පිළිබදව ඉතා දක්ෂ අන්දම්න් පරික්‍ෂණ පවත්වා සැකකරුවන් අත්අඩංගුවට ගත් සියලූ පොලිස් නිළධාරින්ට මෙන්ම සිවිල් වැසියන්ටද මේ අවස්ථාවේදී ප‍්‍රශංසා කර ත්‍යාග මුදල් ලබා දුන් බවත්,පොලිස් නිලධාරීන්ට විශේෂ වැටුප් වර්ධක ලබාදුන් බවත් කියැවෙයි. එමෙන්ම පසුගිය සති දෙකක කාලය තුල වැලිගම, අනුරාධපුර, සහ මීගමුව කොච්චිකඬේ ප‍්‍රදේශ වලදි අයිතිකරුවෙකු නොමැතිව මහා මාර්ගයේ වැටි තිබු මුදල් සහිත පසුම්බි 02 ක් හා වටිනා රන් මාලයක් අහුලා ගත් පොලිස් නිළධාරින් ඒ සියල්ල නියම අයිති කරුවන් සොයා ඔවුන් වෙතට ලබා දි කිර්තිමත් අවංක රාජකාරියක් ඉටු කර තිබුණු බව පොලිස් මාධ්‍ය ප්‍රකාශකවරයා කියා සිටියි. පොලිස් දෙපාර්තමේන්තුවට පමණක් නොව මුළු මහත් සමාජයට ආදර්ශයක් වු මෙම නිළධාරින් පොලිස් මුල්ස්ථානයට කැඳවා පොලිස්පති ප‍්‍රසංශා සමග මුදල් ත්‍යාග පිරිනමන ලද බවත්, මෙම අවස්ථාවේදි රුපියල් දස ලක්ෂයකට ආසන්න මුදල් චෙක්පත් ලබා දුන් බවත් ජයකොඩි මහතා නිවේදනය කරයි.", "URL": "https://sinhala.adaderana.lk/news.php?nid=17982", "Category": null, "Parent URL": null}