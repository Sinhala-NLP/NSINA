{"Source": "Adaderana", "Timestamp": "January 26, 2019 10:05 am", "Headline": "පාලනයෙන් තොර වූ ලොරි රථයක් පෙරළෙයි-රිය සහයක රෝහලට", "News Content": "නානුඔය පොලිස් වසමට අයත් තලවාකැලේ නුවරඑළිය ප්‍රධාන මාර්ගයේ රදැල්ල කෙටි මාර්ගයේ රදැල්ල ප්‍රදේශයේදී ලොරි රථයක් මාර්ගය හරහා පෙරළීමෙන් සිදුවු අනතුරක් සිදුව තිබේ. එම ලොරි රථයේ සහයකවරයා බරපතල තුවාල ලැබීම නිසා නුවරඑළියේ මුලික රෝහලට ඇතුලත් කල බවත් රියදුරාට සුළු තුවාල සිදුවී ඇති බවත් පොලීසිය පවසයි. අද (26) පෙ.ව 6.00 ට පමණ මෙම අනතුර සිදුවී තිබේ. මෙසේ අනතුරට පත්වුයේ තිස්සමහාරාම ප්‍රදේශයේ සිට ආගරපතන ගව ගොවිපල සඳහා දහයියා වලින් සාදන ලද ආහාර තොගයක් ප්‍රවාහනය කරමින් තිබු ලොරි රථයක් බව අප වාර්තාකරු පවසයි. අනතුරට පත්වන අවස්ථාවේ ලොරි රථයේ ගව ආහාර ටොන් 13 ක් තිබු බව රියදුරා පවසයි. ලොරි රථයේ තිරිංග ක්‍රියාත්මක නොවීම නිසා පාලනයෙන් මිදී මාර්ගය හරහා පෙරලී ගිය බව රියදුරා පොලීසියට පවසා තිබේ. නානුඔය පොලීසියේ රථවාහන අංශය පරීක්ෂණ පවත්වයි.", "URL": "https://sinhala.adaderana.lk/news.php?nid=103100", "Category": null, "Parent URL": null}