{"Source": "Adaderana", "Timestamp": "August 21, 2019 06:45 pm", "Headline": "පක්ෂ තීන්දුවලට එරෙහි වන ඕනෑම අයෙකුට දැඩි පියවර ගන්නවා-අකිල", "News Content": "ජනාධිපතිධුර අපේක්ෂකත්වය සම්බන්ධයෙන් පක්ෂය විසින් ගනු ලබන තීරණ වලට එකඟ නොවන පුද්ගලයින්ට එරෙහිව දැඩි ක්‍රියාමාර්ග ගන්නා බව එක්සත් ජාතික පක්ෂ මහලේකම් අමාත්‍ය අකිල විරාජ් කාරියවසම් මහතා පවසයි. මේ අතර පක්ෂ නියෝජ්‍ය නායක අමාත්‍ය සජිත් ප්‍රේමදාස මහතා සහ පක්ෂ මන්ත්‍රීවරු අතර හමුවක් ඊයේ(20) රාත්‍රියේ කැබිනට් නොවන අමාත්‍ය සුජීව සේනසිංහ මහතාගේ කොළඹ පිහිටි නිවසේදී පැවැත්වුණි. එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා සහ පක්ෂ මන්ත්‍රීවරු අතර හමුවක් ඊයේ රාත්‍රියේ කොළඹ බාන්ස් පෙදෙසේ මරීනා ඇවනියු හි නිවසකදී පැවැත්වුණි. මේ අතර අමාත්‍ය පාඨලී චම්පික රණවක මහතා විසින් ගනු ලැබූ ඡායාරූප ඇතුළත් ප්‍රදර්ශනයක් මේ දිනවල කොළඹදී පැවැත්වෙන අතර එය නැරඹීම සඳහා එක්සත් ජාතික පක්ෂ නියෝජ්‍ය නායක අමාත්‍ය සජිත් ප්‍රේමදාස මහතා අද එහි පැමිණියේය.", "URL": "https://sinhala.adaderana.lk/news.php?nid=117139", "Category": null, "Parent URL": null}