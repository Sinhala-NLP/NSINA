{"Source": "Adaderana", "Timestamp": "February 20, 2011 06:46 pm", "Headline": "කැනඩාවට එරෙහිව ශ්‍රී ලංකාව ලකුණු 332 යි", "News Content": "2011 ලෝක කුසලාන තරගාවලියේ කැනඩාව හා ශ්‍රී ලංකාව අතර පැවැත්වෙන තරගයේදී පළමුව පන්දුවට පහරදුන් ශ්‍රී ලංකා කණ්ඩායම පන්දු වාර 50 අවසානයේදී කඩුලු 07 ක් දැවී ලකුණු 332 ක් රැස්කරගනු ලැබීය. ‍ සූරියවැව ජාත්‍යන්තර ක්‍රීඩාංගණයේ පැවැත්වෙන මංගල තරගය වන මෙම තරගයේ කාසිය වාසිය දිනාගත් ශ්‍රී ලංකා කණ්ඩායමේ නායක කුමාර් සංගක්කාර් ප්‍රථමයෙන් පන්දුවට පහර දෙන්නට තීරණය කරන ලදී. ‍ ලෝක කුසලාන තරගයක් තුළ ශ්‍රී ලංකා ක්‍රීඩකයෙකු රැස්කළ වේගවත්ම ශතකය රැස්කරමින් මහේල ජයවර්ධන පන්දු 80 ක් තුළ ලකුණු 100 ක් රැස්කළේය. ‍ එමෙන්ම නායකු කුමාර් සංගක්කාර ලකුණු 92 ක් ද, ටී. එම්. දිල්ශාන් ලකුණු 50 ක් ද රැස්කිරීමට සමත්විය.", "URL": "https://sinhala.adaderana.lk/news.php?nid=14358", "Category": null, "Parent URL": null}