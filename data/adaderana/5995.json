{"Source": "Adaderana", "Timestamp": "January 9, 2010 08:42 am", "Headline": "එල්.ටී.ටී.ඊ සැකකරුවන් 712කට නිදහස", "News Content": "එල්.ටී.ටී.ඊ සැකකරුවන් පිරිසක් නිදහස් කිරීමට රජය තීරණය කර තිබේ. යුද හමුදා මාධ්‍ය ප්‍රකාශක බි‍්‍රගේඩියර් උදය නානායක්කාර මහතා පැවසුවේ සුළු චෝදනා එල්ල වූ එල්.ටී.ටී.ඊ සාමාජිකයින් 712 දෙනෙකු අද නිදහස් කරන බවයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් වව්නියාවේ පැවැත්වෙන උත්සවයකදී මෙම පිරිස නිදහස් කෙරෙන බව උදය නානායක්කාර මහතා ප්‍රකාශ කළේය. මෙම එල්.ටී.ටී.ඊ සාමාජිකයින් පිරිස මෙතෙක් රඳවා තබාගෙන සිට ඇත්තේ වව්නියාව සුභසාධන කඳවුරුවලයි.", "URL": "https://sinhala.adaderana.lk/news.php?nid=5995", "Category": null, "Parent URL": null}