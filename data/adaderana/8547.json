{"Source": "Adaderana", "Timestamp": "May 22, 2010 08:03 am", "Headline": "ඡන්දෙ ගැන තවත් සාකච්ඡා", "News Content": "එක්සත් ජාතික පක්ෂ නායකත්වය ඡන්දයකින් තේරීමට ගනු ලැබූ තීරණය සම්බන්ධයෙන් පක්ෂයේ අනෙකුත් සාමාජිකයින් සමග ද සාකච්ඡා කරන බව පක්ෂ නායක රනිල් වික්‍රමසිංහ මහතා පවසයි. පළාත් පාලන හා පළාත් සභා මන්ත්‍රීවරුන් සමග මෙන්ම පක්ෂයේ අනෙකුත් සංවිධානවල නියෝජිතයින් සමග ද අදාළ තීරණ සාකච්ඡාවට ලක්කරන බව වික්‍රමසිංහ මහතා ඊයේ සිරිකොත දී පැවති මාධ්‍ය හමුවේදී සඳහන් කළේය. එම සාකච්ඡා වෙසක් සතියෙන් පසුව ආරම්භ කරන බව රනිල් වික්‍රමසිංහ මහතා මෙහිදී කියා සිටියේය. කෙසේවෙතත් මෙතෙක් පැවති එකඟත්වයක් මත පක්ෂ නායකත්වය තේරීමේ ක්‍රමයට ප්‍රමුඛත්වය දෙන බව ද ඒ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8547", "Category": null, "Parent URL": null}