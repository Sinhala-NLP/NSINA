{"Source": "Adaderana", "Timestamp": "April 7, 2011 04:54 pm", "Headline": "අලුත් අවුරුද්දට වි‍ශේෂ බස් සේවාවක්", "News Content": "අලුත් අවුරුදු සමය වෙනුවෙන් වි‍ශේෂ බස් සේවාවක් ක්‍රියාත්මක කරන බව ශ්‍රී ලංකා ගමනා ගමන මණ්ඩලය පවසයි. අද(07) සිට ලබන 19 වැනිදා දක්වා මෙම බස් සේවාව ක්‍රියාත්මක කෙරෙන බව සඳහන්ය. කොළඹ මධ්‍යම බස් නැවතුම්පොළේ සිට දිවයිනේ සෑම ප්‍රදේශයක්ම ආවරණය වන පරිදි මෙය ක්‍රියාත්මක කෙරෙනු ඇත. ඊට අමතරව පානදුර, බියගම වෙළඳ කලාපය ආදී ‍ප්‍රදේශවල‍ සිට දුරබැහැර ප්‍රදේශ දක්වා වි‍ශේෂ බස් සේවාවක් ක්‍රියාත්මක කිරීමට පියවර ගෙන ඇති බව ශ්‍රී ලංකා ගමනා ගමන මණ්ඩලය පවසයි.", "URL": "https://sinhala.adaderana.lk/news.php?nid=15340", "Category": null, "Parent URL": null}