{"Source": "Adaderana", "Timestamp": "August 27, 2010 11:40 am", "Headline": "කහ ඉරෙන් පාර මාරුවෙන්න උගන්නයි", "News Content": "කොළඹ මහනගර සභා බල ප්‍රදේශය තුළ පදිකයින් දැනුවත් කිරීමේ විශේෂ වැඩපිළිවෙළක් ක්‍රියාත්මක බව පොලිස් මූලස්ථානය පවසයි. අද දිනය පුරා ‍මෙම වැඩපිළිවෙළ ක්‍රියාත්මක කෙරෙන බව එම මූලස්ථානය නිකුත් කළ නිවේදනයක දැක්වේ. වැඩපිළිවෙළ යටතේ කහ ඉරි මතින් පමණක් පාර මාරුවීමේ වැදගත්කම අවධාරණය කෙරෙන බව පොලසිය පවසයි. අනාරක්ෂිත ස්ථානවලින් පාර මාරුවීමට යාමෙන් සිදුව ඇති රිය අනතුරු සංඛ්‍යාව ඉහළ යාම පිළිබඳ අවධානය යොමු කර මෙම වැඩපිළිවෙළ ක්‍රියාවට නංවන බව පොලිසිය වැඩිදුරටත් පවසයි.", "URL": "https://sinhala.adaderana.lk/news.php?nid=10470", "Category": null, "Parent URL": null}