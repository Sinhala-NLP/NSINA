{"Source": "Adaderana", "Timestamp": "April 9, 2013 10:48 am", "Headline": "අසැබි වීඩියෝ තැට් අලෙවි කළ ස්ථානයක් වටලයි", "News Content": "මතුගම, අගලවත්ත ප්‍රදේශයේ පවත්වාගෙන ගිය අසභ්‍ය වීඩියෝ චිත්‍රපට ඇතුළත් සීඩී තැටි සහ දැනට සිනමාහල්වල ප්‍රදර්ශනය වන සිංහල චිත්‍රපට ඇතුළු සීඩි තැටි අලෙවිකරණ ස්ථානයක් වටලා තිබේ. කළුතර කොට්ඨාස අපරාධ විමර්ශන අංශයට ලද තොරතුරක් අනුව මෙම වැටලීම සිදුකර ඇති අතර සැකකරුවන් දෙදෙනෙකු ද අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මතුගම මහේස්ත්‍රාත් අධිකරණයට ඉදිරිපත් කිරීමට නියමිත අතර මතුගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33130", "Category": null, "Parent URL": null}