{"Source": "Adaderana", "Timestamp": "December 3, 2017 11:37 am", "Headline": "විදුලිබලාගාර ආශ්‍රිත ජලාශවල ජල මට්ටම සීග්‍රයෙන් ඉහළට", "News Content": "පවතින වැසි සහිත කාලගුණික තත්ත්වයත් සමඟ විදුලිබලාගාර ආශ්‍රිත ජලාශවල ජල මට්ටම සීග්‍රයෙන් ඉහළ ගොස් ඇති බව විදුලිබල හා පුනර්ජනනීය බලශක්ති අමාත්‍යංශය පවසයි. එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ විදුලි බලාගාර ආශ්‍රිත ජලාශවල ජල මට්ටම සියයට 72ක් දක්වා මේ වන විට වැඩි වී ඇති බවයි. ඒ අනුව සමස්ථ විදුලි ජනනයෙන් ජල විදුලි උත්පාදනය සියයට 50 දක්වා ඉහළ ගොස් ඇති බව සුලක්ෂණ ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=80953", "Category": null, "Parent URL": null}