{"Source": "Adaderana", "Timestamp": "August 1, 2016 10:31 am", "Headline": " රුධිර ප්ලාස්මාවෙන් ඹෟෂධ හදන්න යයි", "News Content": "රුධිර ප්ලාස්මාවෙන් ඹෟෂධ සකස් කිරීමේ වැඩපිළිවෙළක් ඉදිරියේදී ආරම්භ කරන බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පවසන්නේ වාර්ෂිකව රුධිර ප්ලාස්මාව ලීටර් 10,000ක් පමණ විනාශ කිරීමට සිදුව වන බවයි.මේ පිළිබඳව අවධානය යොමු කරමින් පළමු අදියර යටතේ ඉන්දීය සමාගාමක් සමග සාකච්ඡා කොට රුධිර ප්ලාස්මාව අපනයනය කරමින් ඖෂධ සකස් කිරීම සිදු කළ බව සෞඛ්‍ය අමාත්‍යවරයා සඳහන් කළේය.මෙහි දෙවන අදියර යටතේ අමෙරිකානු සමාගමක් සමග ඒකාබද්ධව මෙරට කර්මාන්ත ශාලාවක් ඉදිකර රුධිර ප්ලාස්මාවෙන් ඹෟෂධ සැකසීමේ වැඩපිළිවෙළක් ආරම්භ කරන බව සෞඛ්‍ය අමාත්‍යවරයා සඳහන් කර සිටියි.කළුතර, පලාතොට ප්‍රදේශයේ පැවැති උත්සවයකට එක්වෙමින් සෞඛ්‍ය අමාත්‍ය රාජිත සේනාරත්න මහතා මේ බව සඳහන් කළේය.මෙහිදී වැඩිදුරටත් අදහස් දැක්වූ සෞඛ්‍ය අමාත්‍යවරයා සඳහන් කළේ එම වැඩපිළිවෙළ ආරම්භ කිරීමෙන් පසු ඉන්දීය සමාගමට රුධිර ප්ලාස්මා අපනයනය කිරීමේ වැඩපිළිවෙළ නතර කිරීමට කටයුතු කරන බවයි.ඒ තුළින් ජනතාවගේ සෞඛ්‍ය සේවාව ඉහළ නැංවීමට අවශ්‍ය ඹෟෂධ නිෂ්පාදනය කිරීමට කටයුතු කරන බවද අමාත්‍යවරයා සඳහන් කර සිටියි.", "URL": "https://sinhala.adaderana.lk/news.php?nid=62635", "Category": null, "Parent URL": null}