{"Source": "Adaderana", "Timestamp": "September 18, 2018 08:43 am", "Headline": "අනතුරකින් පොලිස් නිලධාරීන් දෙදෙනෙකු මරුට", "News Content": "අනුරාධපුර - පාදෙණිය මාර්ගයේ ගල්ගමුව සතිපොල අසල දී සිදුවු රිය අනතුරකින් පොලිස් කොස්තාපල්වරුන් දෙදෙනෙකු මියගොස් තිබේ. ඊයේ(17) යතුරුපැදියක් හා කැබ් රථයක් එකිනෙක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබු යතුරුපැදිකරු සහ පසුපැදිකරු ගල්ගමුව රෝහලට ඇතුළත් කිරීමේ දී මියගොස් තිබේ. මියගොස් ඇත්තේ තඹුත්තේගම සහ අනුරාධපුර පොලීසිවලට අනුක්තව සේවය කළ 28 හැවිරිදි සහ 32 හැවිරිදි පොලිස් කොස්තාපල්වරුන් දෙදෙනෙකි. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර ගල්ගමුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96254", "Category": null, "Parent URL": null}