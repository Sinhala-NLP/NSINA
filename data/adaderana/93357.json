{"Source": "Adaderana", "Timestamp": "July 28, 2018 05:46 pm", "Headline": "මහින්දයි ගෝඨාභයයි එක්ක කතා කරාට දෙමළ ජනතාවට මා ගැන අවිශ්වාසයක් නැහැ", "News Content": "නව ව්‍යවස්ථා සම්පාදන ක්‍රියාවලියට සහාය ලබාදීම පිළිබඳ සිතා බලන බවට හිටපු ජනාධිපති මහින්ද රාජපක්ෂ මහතා තමාට පැවසු බව විපක්ෂ නායක ආර්. සම්බන්ධන් මහතා පවසයි. පසුගියදා චීන තානාපති කාර්යාලයේ පැවති උත්සවක් අතරතුර හිටපු ජනාධිපතිවරයා හා තමා අතර පැවති සංවාදය පිළිබඳ ඊයේ(27) ත්‍රිකුණාමලයේදි අදහස් දක්වමින් විපක්ෂ නායකවරයා මේ බව සඳහන් කළේය. රාවණා ඉතිහාසය පිළිබඳ ලියවුණු ග්‍රන්ථයක් එළිදැක්වීම ඊයේ පස්වරුවේ ත්‍රිකුණාමලයේදි පැවැත් වුණේ විපක්ෂ නායක ආර්. සම්බන්ධන් මහතාගේ ප්‍රධානත්වයෙන්.‍ උත්සවයෙන් අනතුරුව විපක්ෂනායකවරයා මාධ්‍යවේදින් නැගු ප්‍රශ්න සඳහා පිළිතුරු ලබා දෙමින් ඒ මහතා පැවසුවේ හිටපු ජනාධිපති මහින්ද රාජපක්ෂ මහතා හා ඔහුගේ සහෝදරයා වන හිටපු ආරක්ෂක ලේකම් ගෝඨාභ රාජපක්ෂ මහතා සමඟ එම උත්සවයෙදි තමන් කතා කිරීම සම්බන්ධයෙන් දෙමළ ජනතාව කිසි විටෙකත් අවිශ්වාසයක් තබා නොගන්නා බවය.", "URL": "https://sinhala.adaderana.lk/news.php?nid=93357", "Category": null, "Parent URL": null}