{"Source": "Adaderana", "Timestamp": "May 21, 2018 07:23 pm", "Headline": " ජනපති-අගමැති එක්ව ගමනක් නොගියහොත් දෙදෙනාටම ගැටළු රැසක් මතු වෙනවා", "News Content": "ජනාධිපතිවරයා සහ අග්‍රාමාත්‍යවරයා ආණ්ඩුවේ ඉදිරි වසර එකහමාර තුළ එක්ව ගමනක් නොගිය හොත් ඔහුන් දෙදෙනාට මෙන්ම ආණ්ඩු පක්ෂය නියෝජනය කරන සියලුම මැති ඇමතිවරුන්ට ගැටළු රැසකට මුහුණ දීමට සිදු වන බව කඳුරට නව ගම්මාන වතු යටිතල පහසුකම් සහ ප්‍රජා සංවර්ධන ආමාත්‍ය පලනි දිගම්බරම් මහතා කියයි. අමාත්‍යවරයා ඒ බව කියා සිටියේ හැටන් පුල් බැන්ක් ප්‍රදේශයේ අලුතින් ඉදිකරන ලද වතු නිවාස 20ක් වතු කම්කරු අටිතියට පත් කිරීමේ උත්සවය අමතමිනි. මෙහිදී වැඩි දුරටත් අදහස් දැක්වු අමාත්‍යය පලනි දිගම්බරම් මහතා කියා සිටියේ ආණ්ඩුව නියෝජනය කළ මැති ඇමතිවරුන් 16 දෙනෙකු රජය හැර ගිය බවයි. ඔවුන් රජය සමඟ එක්ව සිටි කාලයේ රජයට විරුද්ධව කටයුතු කළ බවද ආමාතයවරයා කීය. “ හැටන් පුල් බැන්ක් ප්‍රදේශයේ පසුගිය කාලයේ නායයාමෙන් අවතැන් වු පවුල් 20 වෙනුවෙනුයි මෙම නව නිවාස ඉදි කරනු ලැබුවේ පර්චස් 7 ක ඉඩමක විසිත්ත කාමරයක් , නිදන කාමර දෙකක් ,මුළුතැන් ගෙයක් , සනිපාර්කෂක පද්ධතියක් ,සැම නිවසකටම විදුලිය ,පානීය ජලය, සහ මං මාවත් ද ඇතුළත් මෙම එක් නිවාසයක් සඳහා එම අමාත්‍යංශය මඟීන් රුපියල් ලක්ෂ 10ක් ප්‍රතිපාදන වැය කර ඇත. හරිත ගම්මාන ව්‍යාපාතිය යටතේ ඉදිකළ මෙම එක් නිවසක වර්ග අඩි 750 කින් සමන්විත මෙම එක් නිවාසයක සියලුම පහසුකම් වලින් ද සමන්විත වෙයි. වත්මන් රජය මඟින් වතුකරයේ ජනතාව වෙනුවෙන් ඉදි කරමින් පවතින වතු නිවාස යෝජනාව යටතේ මේ වන විට වතු නිවාස 6000ක් ඉදිකර අවසන් බව අමාත්‍යය පලනි දිගම්බරම් මහතා කියා සිටියේ.", "URL": "https://sinhala.adaderana.lk/news.php?nid=89549", "Category": null, "Parent URL": null}