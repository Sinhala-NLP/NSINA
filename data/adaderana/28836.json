{"Source": "Adaderana", "Timestamp": "November 2, 2012 03:32 pm", "Headline": "පස් කණ්ඩියක් දක්ෂිණ අධිවේගී මාර්ගයේ මං තීරුවකට වැටෙයි", "News Content": "දක්ෂිණ අධිවේගී මාර්ගයේ දොඩංගොඩ හා වැලිපැන්න අතර කිලෝමිටර් (42.5L) කණුව ස්ථානය ආශ්‍රිතව පස් කණ්ඩියක් පාරට වැටීම හේතුවෙන් එම මාර්ගයේ වාහන ධාවනයට බාධා පැමිණ ඇතැයි පොලීසිය පවසයි. ඒ අනුව කොට්ටාවේ සිට ගාල්ල දක්වා ධාවනය කෙරෙන වාහන දොඩංගොඩ හුවමාරුවෙන් පිටතට ගොස් වැලිපැන්න පිවිසුමෙන් යළි දක්ෂිණ අධිවේගී මාර්ගයට ඇතුළු විය හැකිය. ගාල්ලේ සිට කොට්ටාව දක්වා අනෙක් මං තීරුව ගමනා ගමනය සඳහා විවෘතව පවතින බව පොලීසිය පවසයි.", "URL": "https://sinhala.adaderana.lk/news.php?nid=28836", "Category": null, "Parent URL": null}