{"Source": "Adaderana", "Timestamp": "February 20, 2019 10:52 pm", "Headline": "ගිනි අවියක් සමඟ පුද්ගලයෙක් පොලිස් දැලේ", "News Content": "කන්දකැටිය, ගෝඩුන්න, තුන්නෑව ගම්මානයේ ගෙවත්තක පිහිටි ගල් ලෙනක රහසිගත ලෙස සගවා තිබූ බලපත්‍රයක් නොමැති මෙරට නිෂ්පාදිත ගිනි අවියක් සමඟ පුද්ගලයෙකු අත්අඩංගුවට ගෙන තිබේ. අද (20) දහවල් කන්දකැටිය පොලීසියේ නිලධාරීන් පිරිසක් විසින් අදාළ සැකකරු අත්අඩංගුවට ගත් බව අද දෙරණ වාර්තාකරු පවසයි. මෙලෙස අත්අඩංගුවට ගෙන ඇත්තේ කන්දකැටිය ගෝඩුන්න, තුන්නෑව පදිංචි වයස අවුරුදු 45 ක පුද්ගලයෙකි. කන්දකැටිය පොලීසිය වෙත ලද තොරතුරක් මත සිදුකළ වැටලීමකදී සැකකරුගේ ගෙවත්තේ වූ ගල් ලෙනක රහසිගත ලෙස සඟවා තිබූ ගිනි අවිය අත්අඩංගුවට ගැනීමට පොලීසියට හැකිවිය. සිද්ධිය සම්බන්ධයෙන් කන්දකැටිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=104716", "Category": null, "Parent URL": null}