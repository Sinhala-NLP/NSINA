{"Source": "Adaderana", "Timestamp": "January 16, 2019 08:09 pm", "Headline": "ජනාධිපති අරමුදලේ තැන් මාරු වෙයි", "News Content": "ජනාධිපති අරමුදල පැවති ස්ථානය ජනවාරී මස 18 වන දින සිට වෙනත් ස්ථානයකට රැගෙන යෑමට තීරණය කර ඇති බව ජනාධිපති මාධ්‍ය අංශය නිවේදනය කරයි. කොළඹ 01, ජනාධිපති මාවත, රේණුකා ගොඩනැඟිල්ල, අංක 41 ස්ථානයේ පිහිටි ජනාධිපති අරමුදල ඒ අනුව කොළඹ 10, ඩී.ආර්. විජේවර්ධන මාවත, ලේක්හවුස් ගොඩනැඟිල්ල, 03 වන මහල, අංක 35 දරණ ස්ථානයේ නව කාර්යාලය ස්ථාපිත කෙරෙනු ඇත. වඩාත් පුළුල් සහ කාර්යක්ෂම මහජන සේවාවක් සැපයීම සහ සේවා ලබා ගැනීමට පැමිණෙන ජනතාවට පහසුකම් සැලසීමේ අරමුණින් ජනාධිපති අරමුදල නව ස්ථානයක ස්ථාපිත කිරීමට පියවර ගෙන තිබේ. එම කටයුතු හේතුවෙන් 2019-01-18 වන දින සේවා ලබා ගැනීමට පැමිණෙන ජනතාවට සිදුවන අපහසුතාවය පිළිබඳව ද කණගාටුව පළ කෙරෙයි. 2019-01-21 වනදා සිට ජනාධිපති අරමුදලේ සේවා කටයුතු යථා පරිදි සිදු කෙරෙන අතර ඒ හා සම්බන්ධ විය හැකි දුරකථන අංක පෙර පරිදිම වේ. එනම් 011-2331245, 011-2431610, 011-2382316 දුරකථන අංක ඔස්සේ ජනාධිපති අරමුදල හා සම්බන්ධ විය හැකිය.", "URL": "https://sinhala.adaderana.lk/news.php?nid=102470", "Category": null, "Parent URL": null}