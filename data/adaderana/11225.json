{"Source": "Adaderana", "Timestamp": "October 1, 2010 02:44 pm", "Headline": "බාල විදුලි පහන් අලෙවි ව්‍යාපාරයක් ගැන හෙළිවෙයි", "News Content": "විදුලිබල මණ්ඩලයේ සේවකයින් යැයි පවසමින් ප්‍රමිතියෙන් බාල සි.එෆ්.එල්. විදුලි පහන් අලෙවි කිරීමේ කූට ව්‍යාපාරයක් පිළිබඳ පොලිසියට පැමිණිලි ලැබී තිබේ. පොලිස් හදිසි ඇමතුම් අංකය වන\"119\"අංකයට මේ සම්බන්ධයෙන් පැමිණිලි රැසක් ලැබී ඇති බව පොලිස් මාධ්‍ය ප්‍රකාශක පොලිස් අධිකාරි‍ ප්‍රිශාන්ත ජයකොඩි මහතා පැවසුවේය. අදාළ කණ්ඩායම හික්කඩුව, අනුරාධපුරය සහ දිවයිනේ තවත් ප්‍රදේශ කිහිපයක මෙලෙස ප්‍රමිතියෙන් බාල විදුලි පහන් අලෙවි කර ඇති බවට තොරතුරු ලැබී තිබේ. එවැනි කණ්ඩායම් පිළිබඳ තොරතුරු වහාම ප්‍රාදේශීය විදුලි ඉංජිනේරුවරයා වෙත දන්වන ලෙස මේ පිළිබඳ විදුලිබල මණ්ඩලයෙන් කළ විමසීමකදී ඔවුන් සඳහන් කර ඇත.", "URL": "https://sinhala.adaderana.lk/news.php?nid=11225", "Category": null, "Parent URL": null}