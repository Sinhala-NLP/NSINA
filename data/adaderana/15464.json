{"Source": "Adaderana", "Timestamp": "April 14, 2011 09:18 am", "Headline": "අයි.පී.එල් ගිය ක්‍රීඩකයින් මැයි 5 ට පෙර යළි ගෙන්වන්නැයි ඉල්ලීමක්   ", "News Content": "ඉන්දියාවේ දී පැවැත්වෙන අයි.පී.එල් තරගාවලියට සහභාගී වී සිටින ශ්‍රී ලාංකික ක්‍රීඩකයින් ලබන මැයි 5 වනදාට පෙර ශ්‍රී ලංකා ක්‍රිකට් ආයතනය වෙත වාර්තා කළ යුතු බව දැනුම් දෙයි. ශ්‍රී ලංකා ක්‍රිකට් ආයතනයේ සභාපති සහ ක්‍රිකට් තේරීම් කමිටුවේ සභාපතිවරයා විසින් අදාළ ක්‍රීඩකයින් එදිනට පෙර සහභාගී කරවන ලෙස ක්‍රීඩා අමාත්‍යවරයාගෙන් ඉල්ලා ඇති බව සඳහන්ය. එළඹෙන එංගලන්ත සංචාරය සඳහා සූදානම් විය යුතු බැවින් එම ඉල්ලීම කර ඇති බව වාර්තා වේ. අයි.පී.එල් තරගාවලිය සදහා තිලකරත්න ඩිල්ෂාන් ඇතුළු ක්‍රීඩකයින් 11 දෙනෙකු සහභාගී වී සිටියි. එංගලන්ත සහ ශ්‍රී ලංකාව අතර ක්‍රිකට් තරගාවලිය ලබන මැයි 14 වැනිදා ආරම්භ වීමට නියමිතය. ඊට ටෙස්ට් තරග 3ක් එක්දින තරග 5ක් සහ 20 / 20 තරගයක් ඇතුළත්ය.", "URL": "https://sinhala.adaderana.lk/news.php?nid=15464", "Category": null, "Parent URL": null}