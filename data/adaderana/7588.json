{"Source": "Adaderana", "Timestamp": "March 31, 2010 09:48 am", "Headline": "බදු ගත්තත් ප්‍රතිලාභ නෑ", "News Content": "ජනතාවගෙන් බදු අයකළ යුත්තේ ජනතාවට ‍ප්‍රතිලාභ ලබාදීමට බව එක්සත් ජාතික පක්ෂයේ රවී කරුණානායක මහතා පවසයි. එමගින් කළ යුතු වන්නේ රජයේ මැති ඇමතිවරුන්ට අනවශ්‍ය වරප්‍රසාද ලබාදීමට නොවන බවත් හෙතෙම පෙන්වා දෙයි. එක්සත් ජාතික පෙරමුණ ඉදිරි මහ මැතිවරණය ජයග්‍රහණය කිරීමෙන් අනතුරුව ජනතාවගෙන් අනවශ්‍ය බදු අය කිරීම නතර කරන බව රවී කරුණානායක මහතා කියා සිටියි. දැනට අයකරන බදු කපා හැරීම මගින් ජනතාවට අත්‍යවශ්‍ය භාණ්ඩ සහන මිලට ලබාදීමට හැකි වනු ඇති බව ද ඔහු කියා සිටියේය. එමෙන්ම රාජ්‍ය සේවක වැටුප් ඉහළ නැංවීමටත් , සෙසු පොරොන්දු ඉටුකිරීමටත් එමගින් හැකියාව ලැබෙන බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=7588", "Category": null, "Parent URL": null}