{"Source": "Adaderana", "Timestamp": "January 2, 2017 08:39 pm", "Headline": " සාගරිකා පීලි පනී-තැපැල් දුම්රිය අම්බලන්ගොඩට පමණයි", "News Content": "දුම්රිය පීලිපැනීමක් හේතුවෙන් මුහුදුබඩ දුම්රිය මාර්ගයේ දුම්රිය ධාවන කටයුතුවලට බාධා එල්ල වී තිබේ.කොළඹ සිට මාතර බලා ධාවනය වු සාගරිකා දුම්රිය අද(02) රාත්‍රී ගාල්ල දුම්රිය ස්ථානය අසල දී පීලිපැනීමට ලක්වුණි.ඒ හේතුවෙන් කොළඹ කොටුවේ සිට ගාල්ල දක්වා ධාවනය වන රාත්‍රී තැපැල් දුම්රිය අම්බලන්ගොඩ දක්වා පමණක් ධාවනය වන බව වාර්තා වෙයි.දුම්රිය පීලිගත කිරීමේ කටයුතු මේ වන විට සිදු කරමින් ඇති අතර දුම්රිය මාර්ගය ප්‍රතිසංස්කරණය කිරීමේ කටයුතු තවදුරටත් සිදුවන බව දුම්රිය ගමනාගමන අධිකාරී විජය සමරසිංහ මහතා පැවසුවේය.", "URL": "https://sinhala.adaderana.lk/news.php?nid=67637", "Category": null, "Parent URL": null}