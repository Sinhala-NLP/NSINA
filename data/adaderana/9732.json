{"Source": "Adaderana", "Timestamp": "July 20, 2010 02:19 pm", "Headline": "අවතැන් ජනතාවගෙන් 97% ක් නැවත පදිංචි කර අවසන් ", "News Content": "උතුරේ අවතැන් කඳවුරුවල සිටින ජනතාවගෙන් 97% ක් පමණ මේ වන විට යළි පදිංචි කර අවසන් යැයි උතුරු පළාත් ආණ්ඩුකාර මේජර් ජෙනරාල් ජී. ඒ. චන්ද්‍රසිරි මහතා පවසයි. සෙසු අවතැන් ජනතාව ද ඉදිරි මාස 2 තුළ නැවත පදිංචි කර අවසන් කරන බව ඔහු පෙන්වාදෙයි. මේ වන විට පුදුමාතලන්, පච්චේපල්ලෙයි යන ප්‍රදේශවල තවදුරටත් බිම්බෝම්බ ඉවත් කිරීමේ කටයුතු ‍සිදුකෙරෙන බව ආණ්ඩුකාරවරයා සඳහන් කරයි. එම ප්‍රදේශ බිම්බෝම්බවලින් නිදහස් කිරීමෙන් අනතුරුව නැවත පදිංචි කිරීමේ කටයුතු ආරම්භ කරන බව ඔහු පෙන්වා දුන්නේය. අවතැන් කඳවුරුවල 37,000 ක පමණ ජනතාවක් තවදුරටත් රැදී සිටින බව ජී. ඒ. චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=9732", "Category": null, "Parent URL": null}