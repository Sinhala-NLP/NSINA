{"Source": "Adaderana", "Timestamp": "January 23, 2017 04:17 pm", "Headline": "යහපාලන දීගේ රට කයි ", "News Content": "මෙම ආණ්ඩුව බලයට එන විට ලබා දුන් බලාපොරොත්තු සියල්ල මේ වන විට පුස්සක් බවට පත්ව ඇති බව බස්නාහිර පළාත් මන්ත‍්‍රීරි, සමෘද්ධි නිලධාරීන්ගේ සංගමයේ ලේකම් ජගත් කුමාර මහතා පවසයි. ජීවන වියදම අඩුකිරීම, යහපාලනය ප‍්‍රජාතන්ත‍්‍රවාදය, මාධ්‍යය නිදහස හා සමාජ සුභසිද්ධිය අද වන විට රට තුළ මුළුමනින්ම බිඳ වැටී ඇති බව අද(23) උදෑසන ඒකාබද්ධ කාර්යාලයේ පැවති මාධ්‍යය හමුවක් අමතමින් ජගත් කුමාර මහතා කියා සිටියේය. සහනාධාර කැපීම තුළින් මෙරට ආර්ථිකය ශක්තිමත් වන්නේ නම් එය මීට වසර ගණනකට පෙර සිදුකළ යුතු වුවක් බව ඔහු පවසයි. කෙසේ වෙතත් යහපාලන දීගේ කමින් රට විනාශ කරමින් යන අය සමඟ කිසිදු ගනුදෙනුවක් නොමැති බව ප‍්‍රකාශ කරන ජගත් කුමාර මහතා වැඩි දුරටත් කියා සිටියේ එක්සත් ජාතික පක්ෂ දීගේ අතහැර දැමීමෙන් පමණක් රටට යහපතක් වන බවයි.", "URL": "https://sinhala.adaderana.lk/news.php?nid=68467", "Category": null, "Parent URL": null}