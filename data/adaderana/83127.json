{"Source": "Adaderana", "Timestamp": "January 17, 2018 05:11 pm", "Headline": " ආණ්ඩුවේ තියෙන්නේ සමඟියක් නෙවෙයි සංග්‍රාමයක්", "News Content": "කෙතරම් ද්වේෂ සහගත තත්ත්වයක් ආණ්ඩුව තුළ ඇති වුවද ප්‍රධාන පක්ෂ දෙකඩ නොවී සිටින්නේ ආණ්ඩු ක්‍රම ව්‍යවස්ථාව යටතේ ඉදිරියට යෑමට නොහැකි තත්ත්වයක් නිසා බව හිටපු ඒකාබද්ධ විපක්ෂය පවසයි. අද(17) කොළඹ පැවති මාධ්‍ය හමුවකට එක් වෙමින් හිටපු පාර්ලිමේන්තු මන්ත්‍රී ජී.එල්.පීරිස් මහතා මේ බව කියා සිටියේය. අද වන විට මුළු මහත් ලෝකයකට විහිලු සපයන නාඩගම් මඩුවක් බවට ආණ්ඩුව පත්ව ඇති බවත්, සමඟියක් ඇති බව ලෝකයටම ප්‍රදර්ශනය කළ ද එක්සත් ජාතික පක්ෂ හා ශ්‍රි ලංකා නිදහස් පක්ෂය අතර ඇත්තේ සංග්‍රමයක් බව ද පීරිස් මහතා පැවසීය. ඊයේ(16) දිනයේ දී කැබිනට් මණ්ඩල රැස්වීමේ දී ජනාධිපතිවරයා හා අමාත්‍ය මණ්ඩලය අතර උණුසුම්කාරී තත්ත්වයක් ඇති වු බව ද කියා සිටි ජී.එල්. පීරිස් මහතා වැඩිදුරටත් කියා සිටියේ මෙම ආණ්ඩුව එකිනෙකාගේ අනෝන්‍ය යැපීම සඳහා පමණක් පැවතෙන බවයි.", "URL": "https://sinhala.adaderana.lk/news.php?nid=83127", "Category": null, "Parent URL": null}