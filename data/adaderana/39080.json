{"Source": "Adaderana", "Timestamp": "November 24, 2013 11:08 am", "Headline": "මහරින් 4ක් පනී", "News Content": "මහර බන්ධනාගාරයේ රැඳවියන් සිව් දෙනෙකු පලාගොස් තිබේ. ඊයේ පස්වරුවේ මොවුන් පලාගොස් ඇති බව බන්ධනාගාර දෙපාර්තමේන්තුව සඳහන් කළේය. මංකොල්ලකෑම් සම්බන්ධයෙන් වරදකරුවු සිව්දෙනෙකු මෙලෙස පලාගොස් ඇත. ඔවුන් මාරවිල, දංකොටුව, ජා ඇළ සහ පොළොන්නරුව ප්‍රදේශවල පදිංචිව සිටි පුද්ගලයින් බව වාර්තා වේ. මේ සම්බන්ධයෙන් ජ්‍යෙෂ්ඨ බන්ධනාගාර අධිකාරිවරයෙකුගේ ප්‍රධානත්වයෙන් විශේෂ කණ්ඩායමක් පරීක්ෂණ ආරම්භ කර ඇති බව බන්ධනාගාර දෙපාර්තමේන්තුව පවසයි. ඊට අමතරව පොලිසිය ද මේ සම්බන්ධයෙන් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=39080", "Category": null, "Parent URL": null}