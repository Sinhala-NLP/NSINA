{"Source": "Adaderana", "Timestamp": "February 15, 2016 11:59 am", "Headline": "කුමාර් 23 තෙක් යළි රිමාන්ඩ්", "News Content": "පෙරටුගාමී සමාජවාදී පක්ෂයේ කුමාර් ගුණරත්නම් මහතා ලබන 23 දක්වා තවදුරටත් රක්ෂිත බන්ධනාගාර ගතකරන ලෙස කෑගල්ල මහේස්ත්‍රාත් ප්‍රසන්න අල්විස් මහතා නියෝග කර තිබේ.අදාළ නඩුව අද(15)කැඳවූ අවස්ථාවේදී කුමාර් ගුණරත්නම් අත්අඩංගුවට ගනු ලැබූ කෑගල්ල මූලස්ථාන පොලිස් පරීක්ෂකවරයාගෙන් සාක්ෂි විමසීමට ක්‍රියා කළ බව අද දෙරණ වාර්තාකරු පවසයි.සංචාරක වීසාවකින් ලංකාවට පැමිණ ආගමන විගමන නීතිය උල්ලංඝණය කරමින් කල් ඉකුත්වූ වීසා බලපත්‍රයකින් තවදුරටත් ලංකාවේ රැඳී සිටීම සම්බන්ධයෙන් ලද චෝදනා මත කුමාර් ගුණරත්නම් මහතා අත්අඩංගුවට පත්ව මේවන විට රක්ෂිත බන්ධනාගාර ගතකර සිටියි.", "URL": "https://sinhala.adaderana.lk/news.php?nid=57236", "Category": null, "Parent URL": null}