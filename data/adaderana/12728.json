{"Source": "Adaderana", "Timestamp": "December 9, 2010 03:19 pm", "Headline": "යුක්රේන -ශ්‍රී ලංකා ගුවන් ගමනට අනුමැතිය හිමිවෙයි    ", "News Content": "ශීත ඍතුවේ දී යුක්රේනය සහ ශ්‍රී ලංකාව අතර ගුවන් ගමන් සේවා ඇරඹීමට හැකිවන ගිවිසුමකට එළඹීම සඳහා අමාත්‍ය මණ්ඩලයේ අනුමැතිය හිමිවී තිබේ. මෙම ගිවිසුම මගින් දෙරට අතර නිශ්චිත මාර්ග ඔස්සේ සතියකට ගුවන් ගමන් 7 බැගින් ක්‍රියාත්මක කිරීමට නියමිතය. 2011 වසර වන විට ග්‍රීෂ්ම ඍතුව සඳහා ද ගුවන් ගමන් වැඩිකිරීම පිළිබඳ රජයේ අවධානය යොමුව ඇති බව සඳහන්ය. වරාය හා ගුවන් සේවා අමාත්‍යවරයා වශයෙන් ජනාධිපතිවරයා මීට අදාළ යෝජනාව කැබිනට් මණ්ඩලය වෙත ඉදිරිපත් කර ඇත.", "URL": "https://sinhala.adaderana.lk/news.php?nid=12728", "Category": null, "Parent URL": null}