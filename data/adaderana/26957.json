{"Source": "Adaderana", "Timestamp": "August 28, 2012 03:11 pm", "Headline": "ගොවීන් නොසලකා හිටපු කාලේ ඉවරයි", "News Content": "රටේ ගොවි ජනතාව නොසලකා හැරි යුගය අවසන් බව ජනාධිපති මහින්ද රාජපක්ෂ මහතා පවසයි. ගිරිතලේ ව්‍යාපාරය යටතේ වගා කටයුතුවල නිරත වන බෙදුන්ඇල ගොවි සංවිධාන බල ප්‍රදේශයේ ගොවි ජනතාව අද (28) පෙරවරුවේ හමුවූ අවස්ථාවේ දී ජනාධිපතිවරයා මෙම අදහස් පළ කළේය. රටේ කෘෂිකර්මාන්තය කෙරෙහි දැඩි විශ්වාසයකින් කටයුතු කරන තමා ‍ගොවි ජනතාව වෙනුවෙන් පෙ‍නී සිටීමට නිරන්තරයෙන් සූදානම් බව ජනාධිපතිවරයා පෙන්වාදෙයි. නියඟයෙන් පීඩාවට පත් ගොවි ජනතාවට මීළඟ කන්නය අස්වැද්දීම සඳහා බිත්තර වී සහ පොහොර නොමිලේ ලබාදීමට රජය මේ වන විටත් මුදල් වෙන් කර අවසන් බව ජනාධිපතිවරයා පැවසීය. නියඟයෙන් පීඩාවට පත් ‍ගොවි ජනතාවට සහන සැලසීම සඳහා ලෝක ආහාර සංවිධානය හා එක්ව මේ වනවිටත් වැඩ පිළිවෙලක් සකසා ඇති බව වැඩිදුරටත් අදහස් දැක්වූ මහින්ද රාජපක්ෂ මහතා පැවසුවේය.", "URL": "https://sinhala.adaderana.lk/news.php?nid=26957", "Category": null, "Parent URL": null}