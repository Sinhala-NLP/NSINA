{"Source": "Adaderana", "Timestamp": "April 12, 2011 01:16 pm", "Headline": "ඉදිරියේදී සංවිධායක පත්කරගැනීමට නව ව්‍යවස්ථාවෙන් බලය තිබෙනවා", "News Content": "එක්සත් ජාතික පක්ෂ ජාතික සංවිධායක තනතුර සඳහා පුද්ගලයෙකු තෝරා පත්කර ගැනීම ඉදිරි කාලයේ සිදු කිරීම සඳහා නව ව්‍යවස්ථාව තුළින් බලය ලැබී ඇති බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා පවසයි. ‍ අද(12) දිනයේ දී එක්සත් ජාතික පක්ෂයේ ප්‍රධාන තනතුරු පත් කිරීම අවසන් කිරීමට නියමිතව තිබුණි. ‍ එහෙත් සෙසු තනතුරු සඳහා සාමාජිකයින් පත්කර තිබුණ ද ජාතික සංවිධායක තනතුර සඳහා මෙතෙක් කිසිවෙකුත් පත් කර නැත. ‍ නව ව්‍යවස්ථාවට අනුව රැස්වන ප්‍රථම කෘත්‍යාධිකාරි මණ්ඩල රැස්වීම මැයි මස 3 වැනි දින පැවැත්වෙන බව අද දෙරණ කළ විමසීමක දී ගයන්ත කරුණාතිලක මන්ත්‍රීවරයා පැවසුවේය. ‍ එහි දී ජාතික සංවිධායක ධුරය සඳහා පුද්ගලයෙකු තෝරා පත්කර ගත හැකි බව කරුණාතිලක මහතා පවසයි.", "URL": "https://sinhala.adaderana.lk/news.php?nid=15428", "Category": null, "Parent URL": null}