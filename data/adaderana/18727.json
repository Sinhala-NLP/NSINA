{"Source": "Adaderana", "Timestamp": "September 15, 2011 08:05 am", "Headline": "ශ්‍රී ලංකාව ගැන එක්සත් ජාතීන් නැවත විමසා බලයි ", "News Content": "ශ්‍රී ලංකාවේ යුද්ධය අවසන් කාල සීමාව සහ ඉන්පසු කාලය පිළිබඳව නැවත විමසා බැලීමට එක්සත් ජාතීන්ගේ සංවිධානය තීරණය කර තිබේ. එක්සත් ජාතීන්ගේ සංවිධානයේ මහලේකම් බැන්කී මූන් මහතා ඒ සම්බන්ධයෙන් මීට පෙර පත් කළ ත්‍රිපුද්ගල කමිටු වාර්තාවේ නිර්දේශ පිළිබඳව මෙහි දී යළි විමසා බැලීමට නියමිත බව වාර්තා වේ. එහි ප්‍රධානියා වශයෙන් බැන්කී මූන් මහතා විසින් එක්සත් ජාතීන්ගේ සංවිධානයේ හිටපු විධායක අධ්‍යක්ෂවරයෙකු පත් කර ඇති බව බී.බී.සී ලෝක සේවය වාර්තා කරයි. ශ්‍රී ලංකාව සම්බන්ධයෙන් සොයා බැලීමට පත් කළ ත්‍රිපුද්ගල කමිටුව අදාළ වාර්තාව මේ වසරේ ‍අප්‍රේල් මාසයේ දී එළි දැක් වූ අතර එම වාර්තාව පිළිබඳව මෙහි දී පුළුල් සමාලෝචනයක් සිදු කිරීමට නියමිතය. විශේෂයෙන්ම ශ්‍රී ලංකාවේ පැවති යුද්ධයේ දී එක්සත් ජාතීන්ගේ සංවිධානයේ ක්‍රියාපිළිවෙත පිළිබඳව ද සලකා බැලීමට නියමිත බව බී.බී.සී ලෝක සේවය වාර්තා කරයි.", "URL": "https://sinhala.adaderana.lk/news.php?nid=18727", "Category": null, "Parent URL": null}