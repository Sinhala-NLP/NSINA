{"Source": "Adaderana", "Timestamp": "September 13, 2011 10:42 am", "Headline": "නුසුදුසු කෑම විකිණූ 43 දෙනෙකුට නඩු ", "News Content": "මිනිස් පරිභෝජනයට නුසුදුසු ආහාර අලෙවි කළ සහ ප්‍රදර්ශනය සඳහා ඉදිරිපත් කර තිබූ ව්‍යාපාරිකයින් හතළිස් තුන් දෙනෙකුට එරෙහිව නඩු පවරා තිබේ. දංකොටුව සහ නයිනමඩම ප්‍රදේශවල මහජන සෞඛ්‍ය පරීක්ෂකවරුන් විසින් සිදුකළ වැටීම්වලදී මොවුන් නීතියේ රැහැනට හසුකරගෙන ඇති බව වාර්තා වේ. අදාළ ව්‍යාපාරිකයින් මාරවිල අතිරේක දිසාවිනිසුරු චන්දන කලංසූරිය මහතා වෙත ඉදිරිපත් කිරීමෙන් අනතුරුව රුපියල් 143,000 ක දඩ මුදලක් නියම කෙරුණි. පරිභෝජනයට නුසුදුසු අදාළ ආහාර සියල්ල අධිකරණයට ඉදිරිපත් කිරීමෙන් අනතුරුව ඒවා සියල්ල විනාශ කර දමන ලෙස අතිරේක දිසාවිනිසුරුවරයා අධිකරණ රෙජිස්ටාර්වරිය වෙත නියෝග කළාය.", "URL": "https://sinhala.adaderana.lk/news.php?nid=18689", "Category": null, "Parent URL": null}