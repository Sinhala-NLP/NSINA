{"Source": "Adaderana", "Timestamp": "July 31, 2016 10:56 am", "Headline": " පොදු සමාවක් ලබාදෙන්නේ නම් සහජීවනයෙන් ජීවත් විය හැකියි", "News Content": "පොදු සමාවක් ලබාදෙන්නේ නම් එල්.ටී.ටී.ඊ. සංවිධානයේ හිටපු සාමාජිකයන්ට සියලු ජන කොටස් සමග සහජීවනයෙන් සහ සමගියෙන් ජීවත් විය හැකි බව ඔඩ්ඩුසුඩාන් පළාතේ හිටපු එල්.ටී.ටී.ඊ. ප්‍රාදේශීය නායකයා ප්‍රකාශ කර තිබේ. දෙමළ ජාතික සන්ධානය විසින් ස්ථාපිත කර ඇති කමිටුවක් හමුවේ ඊයේ(29) ඔඩ්ඩුසුඩාන් ප්‍රදේශයේ දී ප්‍රකාශයක් ලබාදෙමින් ඔහු මේ බව සඳහන් කර ඇති බව බී.බී.සී.ලෝක සේවය සඳහන් කළේය.උතුරු නැගෙනහිර පළාත්වල සිදුවී ඇති බවට චෝදනා එල්ල වන යුධ අපරාධ සම්බන්ධයෙන් අදහස් විමසා වාර්තාවක් සකස් කිරීම අදාළ කමිටුවේ අරමුණ වී තිබේ.පසුව එය ජිනීවා මානව හිමිකම් මණ්ඩලයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=62598", "Category": null, "Parent URL": null}