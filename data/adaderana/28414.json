{"Source": "Adaderana", "Timestamp": "October 19, 2012 10:14 am", "Headline": "8 හැවිරිදි දැරියකට හදි කළ 2 ක් දැලේ", "News Content": "ඉහලගම, කසමඩුව ප්‍රදේශයේ අට හැවිරිදි පාසල් දැරියකට ලිංගික අතවර කළ බවට චෝදනා මත තරුණයන් දෙදෙනෙකු අත්අඩංගුවට ගෙන තිබේ. සැකකරුවන් අදාළ දැරියගේ නිවසට යාබද නිවෙස්වල වාසය කළ අය බව මිහින්තලය පොලීසිය සඳහන් කළේය. පසුගිය ඉරිදා සැකකරුවෙකුගේ නිවසට ගිය අවස්ථාවේ දී දැරිය ලිංගික අපයෝජනයට ලක්ව ඇති අතර ඒ සම්බන්ධයෙන් ලැබුණු පැමිණිල්ලක් මත පොලිස් පරීක්ෂණ ආරම්භ කර තිබිණි. අත්අඩංගුවට පත් ‍සෙසු සැකකරු ද ඊට පෙර අවස්ථාවක දී දැරිය අපයෝජනයට ලක් කර ඇති බව එහිදී අනාවරණය විය. එම දැරිය වෛද්‍ය පරීක්ෂණයකට යොමුකර ඇති අතර සැකකරුවන් අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28414", "Category": null, "Parent URL": null}