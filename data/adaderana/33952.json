{"Source": "Adaderana", "Timestamp": "May 9, 2013 03:44 pm", "Headline": "අවුරුදු 25 න් දෙහිවලට සිංහ පැටියෙක්", "News Content": "සත්ත්ව හුවමාරු වැඩසටහන යටතේ දකුණු කොරියාවේ සොල් සත්වෝද්‍යානයේ සිට සිංහයෙකු අද (09) මෙරටට රැගෙන ඇවිත් තිබේ. අද පෙරවරු 7.00 ට පමණ දෙහිවල සත්වෝද්‍යානය වෙත මෙම සිංහයා රැගෙන ආ බව දෙහිවල සත්වෝද්‍යානයේ අධ්‍යාපන නිලධාරී නිහාල් සෙනරත් මහතා සඳහන් කළේය. මෙලෙස දෙහිවල සත්වෝද්‍යානය වෙත සිංහයෙකු රැගෙන ආවේ වසර 25 ට පමණ පසුව බව නිහාල් සෙනරත් මහතා පැවසීය. දෙහිවල සත්වෝද්‍යානයේ මේ වන විට සිංහයින් 7 දෙනෙකු සිටින අතර ඔවුන් සියලු දෙනාම වයස අවුරුදු 15 ට වැඩි සතුන් බව සඳහන්ය.", "URL": "https://sinhala.adaderana.lk/news.php?nid=33952", "Category": null, "Parent URL": null}