{"Source": "Adaderana", "Timestamp": "February 5, 2017 08:43 am", "Headline": "නැවක අතරමංවූ ලාංකිකයන් 3ක් බේරා ගනියි", "News Content": "ඕමානයේ කසාබ් වරායේ නැවක අතරමංව සිටි ශ්‍රී ලාංකිකයින් තිදෙනෙකු ඕමාන් ගුවන් හමුදාව විසින් බේරාගෙන තිබේ.විදෙස් මාධ්‍ය වාර්තා කළේ කසාබ් වරයට යාත්‍රා කරමින් තිබු නැවක සිටි ශ්‍රී ලාංකිකයින් තිදෙනෙකු මෙලෙස බේරාගෙන ඇති බවය.ඕමාන් රාජකීය ගුවන් හමුදාවට අයත් හෙළිකොප්ටර් යානයක් යොදාගනිමින් මොවුන් බේරාගෙන තිබේ.පවතින අයහපත් කාලගුණ තත්ත්වය හේතුවෙන් අදාළ නැව අනතුරට පත්ව තිබූ අතර කාර්යය මණ්ඩලය විසින් ඔවුන්ට සහය පළ කරන ලෙස ඉල්ලීමක් කර තිබු බව විදෙස් මාධ්‍ය වාර්තා කළේය.බේරාගනු ලැබු නැවේ කාර්යය මණ්ඩලය කසාබ් ගුවන් කදවුර වෙත රැගෙනවිත් තිබේ.", "URL": "https://sinhala.adaderana.lk/news.php?nid=69153", "Category": null, "Parent URL": null}