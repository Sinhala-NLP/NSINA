{"Source": "Adaderana", "Timestamp": "December 21, 2012 05:09 pm", "Headline": "කොටපොළ සමිතියේ කුමන්ත්‍රණයක්", "News Content": "කොටපොළ, විවිධ සේවා සමූපකාර සමිතියේ කටයුතු කඩාකප්පල් කිරීම සඳහා කුමන්ත්‍රණයක් දියත් වෙමින් පවතින බව එම සමිතියේ සභාපති බන්දු රණවක මහතා පවසයි. දේශපාලන පෙළඹවීම් මත විවිධ චෝදනාවලට ලක්වු සේවක පිරිසක් මේ සඳහා පෙරමුණගෙන කටයුතු කරන බව බන්දු රණවක මහතා පවසන්නේය. අවස්ථා කිහිපයකදී සමිතියේ කටයුතු කඩාකප්පල් කිරීම සඳහා මෙවැනි කුමන්ත්‍රණ සිදුවු බව සභාපතිවරයා සඳහන් කළේය. මෙවර ද සේවකයින්ගේ වැටුප් කප්පාදු කිරීමට තමා විසින් තීරණයක් ගන්නා බව පවසමින් සේවකයින් මුලා කොට විරෝධතාවන් දියත් කිරීමට කුමන්ත්‍රණකරුවන් කටයුතු කරමින් සිටින බව බන්දු රණවක මහතා පැවසුවේය. මේ පිළිබඳව බන්දු රණවක මහතා විසින් ජනාධිපති මහින්ද රාජපක්ෂ මහතා ද දැනුවත් කිරීමට කටයුතු කර තිබේ.", "URL": "https://sinhala.adaderana.lk/news.php?nid=30138", "Category": null, "Parent URL": null}