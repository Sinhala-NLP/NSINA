{"Source": "Adaderana", "Timestamp": "September 27, 2010 03:10 pm", "Headline": "එජාපය ගැන කතාවට ඉඩ දී රජය ජනතා ප්‍රශ්න අමතක කරලා ", "News Content": "එක්සත් ජාතික පක්ෂයේ අර්බුද පිළිබඳව පමණක් සාකච්ඡා කිරීමට අවස්ථාව සලසා ජනතා ප්‍රශ්න වත්මන් රජය අමතක කර ඇතැයි එක්සත් ජාතික පක්ෂ පාර්ලිමේන්තු මන්ත්‍රී හරීන් ප්‍රනාන්දු මහතා පවසයි. මෙරට වැඩකරන ජනතාව වත්මන් ආර්ථිකය හමුවේ දැඩි අසීරුතාවකට පත්ව ඇති බව ඔහු සඳහන් කළේය. කොළඹ දී අද පැවති මාධ්‍ය හමුවකට සහභාගී වෙමින් හරීන් ප්‍රනාන්දු මන්ත්‍රීවරයා මෙම අදහස් පළ කළේය. මෙරට වී‍ ගොවීන් ආරක්ෂා කරගැනීම සඳහා රජයට කිසිඳු වැඩපිළිවෙලක් නොමැති බව ඔහු එහිදී වැඩිදුරටත් සඳහන් කළේය. මැති ඇමතිවරුන්ගේ විදේශ සංචාර සඳහා පමණක් අනවශ්‍ය ආකාරයෙන් මුදල් වැය කිරීම කිසිසේත් අනුමත කළ නොහැකි බව ද හරීන් ප්‍රනාන්දු මන්ත්‍රීවරයා අවධාරණය කර සිටි‍යේය.", "URL": "https://sinhala.adaderana.lk/news.php?nid=11130", "Category": null, "Parent URL": null}