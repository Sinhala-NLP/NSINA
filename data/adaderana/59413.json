{"Source": "Adaderana", "Timestamp": "April 22, 2016 03:49 pm", "Headline": " ගාලු රැළියට නොඑන අයට දුමින්දගෙන් රතු එළියක්", "News Content": "මෙවර ගාල්ල සමනළ ක්‍රීඩාංගණයේ මැයි රැළියට නොඑන ශ්‍රීලනිප මන්ත්‍රීන්, ආසන සංවිධායකයන්, පළාත් සභා මන්ත්‍රීන් යන සියලු දෙනාට එරෙහිව විනය ක්‍රියාමාර්ග ගන්නා බව එම පක්ෂයේ මහලේකම් දුමින්ද දිසානායක මහතා අද අවධාරණය කළේය.ශ්‍රීලනිප මුලස්ථානයේ අද (22) මාධ්‍ය හමුවක් පවත්වමින් කියා සිටියේ පක්ෂය සමග නොසිටිමින් විනය කඩ කරන පිරිසට එරෙහිව කිසිදු විනය ක්‍රියාමාර්ගයක් නොගැනීම ගැන පාක්ෂිකයින් දොස් කියන බවයි.ඒ අනූව පක්ෂ ව්‍යවස්ථාවට පටහැණිව කටයුතු කරන පිරිසට එරෙහිව මැයි රැළියෙන් පසු විනය ක්‍රියාමාර්ග ගැනීමට පක්ෂ මධ්‍යම කාරක සභාව ක්‍රියාකරනු ඇති බව ඒ මහතා කීවේය.ගාල්ලේ මැයි රැළියට සහභාගි වන ලෙසට ශ්‍රීලනිපය නියෝජනය කරන සියලු පළාත් සභා හා සංවිධායකවරුන්ට දැනුම්දී ඇති බවත්, එසේ වුවද ඇතැමුන් සිදුකරන ප්‍රකාශ වලින් පැහැදිලි වන්නේ ඔවුන්ට ශ්‍රීලනිපය හා එක්ව ගමනක් යාමට ඇති අකමැත්ත යැයිද හෙතෙම පැවසීය.", "URL": "https://sinhala.adaderana.lk/news.php?nid=59413", "Category": null, "Parent URL": null}