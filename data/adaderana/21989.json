{"Source": "Adaderana", "Timestamp": "February 9, 2012 03:49 pm", "Headline": " අත්අඩංගුවට පත්වෙන්න සූදානම්-නෂීඩ්ගෙන් මිත්‍ර රටවලට ඉල්ලීමක්", "News Content": "තමා ඕනෑම මොහොතක පොලිස් අත්අඩංගුවට පත්වනු ඇති බව මාලදිවයින හිටපු ජනාධිපති මොහොමඩ් නෂීඩ් මහතා අද දෙරණට කියා සිටියි. අද දෙරණ කළ විමසීමකදී හිටපු මාලදිවයින ජනාධිපතිවරයා කියා සිටියේ පොලිස් අත්අඩංගුවට පත්වීම සඳහා තමන් ලකලෑස්තිවී සිටින බවයි. වර්තමාන මාලදිවයින පාලන තන්‍ත්‍රයට නීතිය හා පිළිවෙළ ස්ථාපිත කිරීම සඳහා බලකරන ලෙස සියලුම මිත්‍රරටවලින් තමා ඉල්ලා සිටින බවද හිටපු ජනාධිපතිවරයා එහිදී සඳහන් කළේය. එසේම මීට ස්වල්ප මොහොතකට පෙර ජනාධිපති මහින්ද රාජපක්ෂ මහතා මාලදිවයින හිටපු ජනාධිපති මොහොමඩ් නෂීඩ් මහතාට දුරකථනයෙන් අමතා සුවදුක් විමසූ බව ජනාධිපති මාධ්‍ය ප්‍රකාශක බන්දුල ජයසේකර මහතා නිවේදනය කළේය.", "URL": "https://sinhala.adaderana.lk/news.php?nid=21989", "Category": null, "Parent URL": null}