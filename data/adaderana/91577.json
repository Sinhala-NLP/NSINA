{"Source": "Adaderana", "Timestamp": "June 27, 2018 02:03 pm", "Headline": "පොලිස් විශේෂ මෙහෙයුමකින් පුද්ගලයින්  2322 ක් අත්අඩංගුවට", "News Content": "මුළු දිවයිනම ආවරණය වන පරිදි සිදුකළ විශේෂ පොලිස් මෙහෙයුමකදී පුද්ගලයින් 2400 කට ආසන්න සංඛ්‍යාවක් අත්අඩංගුවට ගෙන ඇති බව පොලිස් මූලස්ථානය පවසයි. ඊයේ(26) රාත්‍රී 10 සිට මධ්‍යම රාත්‍රිය දක්වාත් අද(27) අළුයම 03 සිට උදෑසන 05 දක්වා කාලය තුළත් මෙම මෙහෙයුම සිදුකර තිබේ. එහිදී විවිධ වැරදි සම්බන්ධයෙන් පුද්ගලයින් 2322 දෙනෙකු අත්අඩංගුවට ගෙන ඇති අතර රථ වාහන නඩු 5254 ක් ලබාගෙන ඇති බව පොලිස් මූලස්ථානය නිවේදනය කළේය. පොලිස්පති පුජිත් ජයසුන්දර මහතාගේ උපදෙස් මත සිදුකළ මෙම මෙහෙයුමට පොලිස් නිලධාරීන් 14,070 ක් සහභාගී වූ බව සඳහන්ය.", "URL": "https://sinhala.adaderana.lk/news.php?nid=91577", "Category": null, "Parent URL": null}