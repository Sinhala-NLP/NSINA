{"Source": "Adaderana", "Timestamp": "October 13, 2016 04:43 pm", "Headline": " ප්‍රාදේශීය සභා රියදුරුට වැඩ වරදියි", "News Content": "අනතුරක් සිදුකර පළායමින් සිටි අරණායක ප්‍රාදේශීය සභාවට අයත් කැබ් රථයක රියදුරෙකු අත්අඩංගුවට ගෙන තිබේ.අරණායක, උස්සාපිටිය ප්‍රදේශයේදී එම රිය අනතුර සිදුව තිබුණි.අරණායක ප්‍රාදේශීය සභාවට අයත් කැබ් රථයක් උස්සාපිටිය ප්‍රදේශයේදී නිවසක තාප්පයක ගැටී ඇති අතර එම අනතුරෙන් පසු එහි රියදුරු ත්‍රිරෝද රථයකින් පළායමින් සිටියදී අත්අඩංගුවට ගත් බව පොලීසිය පැවසුවේය.එම අවස්ථාවේ රියදුරු බීමත්ව සිට ඇති බවට තහවුරු වී තිබේ.ඔහු මාවනැල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලීසිය සඳහන් කරයි.අනතුර සිදුවන අවස්ථාවේ කැබ් රථයේ තවත් පුද්ගලයෙකු සිට ඇති අතර ඔහු අත්අඩංගුවට ගැනීම සඳහා අරනායක පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65022", "Category": null, "Parent URL": null}