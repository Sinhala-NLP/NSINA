{"Source": "Adaderana", "Timestamp": "February 11, 2012 08:27 am", "Headline": "යුරෝපයට හොරෙන් ඇතුළු වූ මෙරට 27 දෙනෙකු කොටුවෙයි", "News Content": "නීතිවිරෝධී ලෙස යුරෝපයට ඇතුළු වී සිටි ශ්‍රී ලාංකිකයන් 27 දෙනෙකු යු‍රෝපානු ආරක්ෂක අංශ විසින් අත්අඩංගුවට ගෙන තිබේ. පින්ලන්තය, ප්‍රංශය, බෙල්ජියම යන රටවල ආරක්ෂක අංශ එක්ව දියත් කළ මෙහෙයුමකින් මොවුන් අත්අඩංගුවට ගෙන ඇති බව බෙල්ජියමේ ශ්‍රී ලංකා තානාපති කාර්යාලය නිවේදනය කරයි. අදාළ රටවල සිදුකළ සෝදිසි කිරීම් 23 දී මොවුන් අත්අඩංගුවට ගෙන ඇති බව සඳහන්ය. මෙම පිරිස ශ්‍රී ලංකාවේ සිට එක්සත් අරාබි එමිර්, කෙන්යාව, ටැන්සානියාව, තුර්කිය හරහා යුරෝපයට පැමිණ ඇති බව වාර්තා වේ. ශ්‍රී ලාංකිකයන් යුරෝපය හා කැනඩාවට රැ‍ගෙන යන මිනිස් ජාවාරම්වල නිරත ජාවාරම්කරුවන් කිහිපදෙනෙකුගේ තොරතුරු ද අදාළ මෙහෙයුමේ දී යුරෝපා ආරක්ෂක අංශ විසින් අනාවරණය කරගෙන තිබේ.", "URL": "https://sinhala.adaderana.lk/news.php?nid=22022", "Category": null, "Parent URL": null}