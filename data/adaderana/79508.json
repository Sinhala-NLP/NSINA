{"Source": "Adaderana", "Timestamp": "November 4, 2017 01:52 pm", "Headline": "  හක්බෙල්ලන් 3033ක් එක්ක 2ක් දැලේ ", "News Content": "මන්නාරම, ඔලුතුඩුවායි ප්‍රදේශයේදී නීති විරෝධී ලෙස හක්බෙල්ලන් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. නාවික හමුදා නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගෙන ඇති බව වාර්තා වෙයි. කුඩා ලොරි රථයකින් මෙම හක්බෙල්ලන් ප්‍රවාහනය කර ඇති අතර එහි තිබී හක්බෙල්ලන් 3033ක් සොයා ගත් බව නාවික හමුදාව සඳහන් කළේය. මෙම හක්බෙල්ලන් තොගය මුහුදු මාර්ග ඔස්සේ නීති විරෝධී ලෙස ඉන්දියාවට ප්‍රවාහනය කිරීමට සූදානම්ව සිට ඇති බවට නාවික හමුදාව සැකපල කරයි. නාවික හමුදා බාරයට ගත් හක්බෙල්ලන් තොගය සහ අත්අඩංගුවට ගත් සැකකරුවන් වැඩිදුර විමර්ශන සඳහා යාපනය රේගු නිලධාරී කාර්යාලට බාර දී තිබේ.", "URL": "https://sinhala.adaderana.lk/news.php?nid=79508", "Category": null, "Parent URL": null}