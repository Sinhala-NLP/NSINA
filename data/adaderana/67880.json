{"Source": "Adaderana", "Timestamp": "January 9, 2017 09:01 am", "Headline": " රජයේ වැඩපිළිවෙළ හෙළා දකිනවා ", "News Content": "හම්බන්තොට - මිරිජ්ජවිල ප්‍රදේශයේ ආයෝජන කලාපයට මුල්ගල තැබීමේ උත්සව අවස්ථාවේදී ඇති වු නොසන්සුන්කාරී තත්ත්වය පිළිබඳව දේශපාලන වේදිකාවේ ද මේ වන විට විවිධ අදහස් පළ වෙයි. කොළඹ ඊයේ(08) පැවති මාධ්‍ය හමුවකට එක්වෙමින් ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා සඳහන් කළේ මීට පෙර පැවති ආණ්ඩුව සේම වර්තමාන ආණ්ඩුව ද කටයුතු කරමින් සිටින බවයි.ආණ්ඩුව සිදුකරන සංවර්ධන වැඩපිළිවෙළ පිළිබඳව ජනතාව දැනුවත් කිරීම ප්‍රමාණවත් නොවන බව ජාතික හෙළ උරුමයේ හිටපු නායක පූජ්‍ය ඕමල්පේ සෝභිත හිමි සඳහන් කළේය.ජනතාවගේ විරෝධතා මර්දනය කිරීමට රජය විසින් ගෙන යන වැඩපිළිවෙළ හෙළා දකින බවයි පාර්ලිමේන්තු මන්ත්‍රී රෝහිත අබේගුණවර්ධන මහතා සඳහන් කළේය. කෙසේවෙතත් රජය ගෙන යන වැඩපිළිවෙළ පරාජය කිරීමට කිසිවෙකුටත් නොහැකි බව සෞඛ්‍ය අමාත්‍ය රාජිත සේනාරත්න මහතා බේරුවල ප්‍රදේශයේ පැවති උත්සවයක දී සඳහන් කර තිබේ.", "URL": "https://sinhala.adaderana.lk/news.php?nid=67880", "Category": null, "Parent URL": null}