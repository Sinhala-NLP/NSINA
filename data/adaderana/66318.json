{"Source": "Adaderana", "Timestamp": "November 23, 2016 08:58 am", "Headline": "ධීවරයින්ට සහන දෙන පළමු අදියරට මිලියන 300ක් ", "News Content": "ධීවර ක්ෂේත්‍රයේ නියැලෙන්නන් හට නිවාස ඇතුළු අනෙකුත් පහසුකම් ඇති කරලීම සඳහා මෙවර අයවැයෙන් මුදල් වෙන් කර ඇති බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.එහි පළමු අදියර සඳහා රුපියල් මිලියන 300ක් වෙන්කර ඇති බව ඔහු පෙන්වා දී ඇත.හම්බන්තොට ප්‍රදේශයේ පැවති උත්සවයකදී දිලිප්වෙදආරච්චි මහතා මේ බව කියා සිටියේය. මේ අතර නිවසක් නොමැති ධීවර පවුල් සඳහා නිවාස ඉදිකිරීමේ පළමු අදියර යටතේ මෙවර අයවැයෙන් මුදල් වෙන් කර ඇති බව ධීවර අමාත්‍ය මහින්ද අමරවීර මහතා පවසනවා.ඒ අනුව ඒ සඳහා රුපියල් මිලියන 1200ක මුදලක් වෙන්කර ඇති බව අමාත්‍යවරයා පවසයි. එම මුදල්වලට අමතරව අවශ්‍ය පරිදි මුල්‍ය ප්‍රතිපාදන ලබාදීමට මුදල් අමාත්‍යාංශය එකඟතාව පළ කර ඇති බව මහින්ද අමරවීර අමාත්‍යවරයා කියා සිටියේය.ඔහු මෙම අදහස් පළ කළේ හලාවත ධීවර අධ්‍යක්ෂ කාර්යාලය විවෘත කිරීමේ අවස්ථාවට එක්වෙමිනි.", "URL": "https://sinhala.adaderana.lk/news.php?nid=66318", "Category": null, "Parent URL": null}