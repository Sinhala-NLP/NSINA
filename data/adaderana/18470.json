{"Source": "Adaderana", "Timestamp": "September 2, 2011 12:32 pm", "Headline": "නීතිවිරෝධී ශ්‍රමිකයින් නිසා රැකියා අවස්ථාවල අඩු කිරීමක්", "News Content": "දකුණු කොරියාවේ රැකියා සඳහා ගොස් සිටින ශ්‍රී ලාංකික විදේශ ශ්‍රමිකයින් සේවා ගිවිසුම් උල්ලංඝණය කරමින් එරට රැදී සිටීම පිළිබඳ ශ්‍රී ලංකා විදේශ සේවා නියුක්ති කාර්යාංශයේ දැඩි අවධානය යොමුව තිබේ. නීතිවිරෝධී ලෙස එරට රැදී සිටීම හේතුවෙන් අදාළ ශ්‍රමිකයින් අයත් රටවලට ලබාදෙන රැකියා අවස්ථා ප්‍රමාණය අඩු කිරීමට දකුණු කොරියානු මානව සම්පත් අමාත්‍යාංශය තීරණය කර ඇති බව නිවේදනයක් නිකුත් කරන එම කාර්යාංශය පවසයි. මේ හේතුවෙන් මෙරට තවත් පිරිසකට හිමිවීමට නියමිත රැකියා අවස්ථා අහිමි වන බැවින් නීතිවිරෝධීව රැදී සිටින ශ්‍රමිකයින් ගෙන්වා ගැනීම සඳහා විශේෂ වැඩපිළි‍වෙළක් ක්‍රියාත්මක කරන බව විදේශ සේවා නියුක්ති කාර්යාංශය පවසයි. සේවා ගිවිසුමට අදාළ කාලය උල්ලංඝණය කර එරට රැදී සිටින ශ්‍රමිකයින් වෙත ඔවුන්ගේ ඥාතීන් මාර්ගයෙන් දැනුම් දෙන බව එම කාර්යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=18470", "Category": null, "Parent URL": null}