{"Source": "Adaderana", "Timestamp": "June 10, 2016 09:05 am", "Headline": "තමිල්නාඩුවෙන් තවත් පිරිසක් දිවයිනට", "News Content": "තමිල්නාඩුවේ සරණාගත කඳවුරුවල රැඳීසිටින ශ්‍රී ලාංකිකයින් පිරිසක් යළි දිවයිනට පැමිණීමට නියමිතව තිබේ.එක්සත් ජාතින්ගේ සංවිධානයේ සරණාගතයින් පිළිබඳ මහ කොමසාරිස් කාර්යාලයේ මැදිහත් වීමෙන් ඔවුන් ලබන අඟහරුවාදා දිවයිනට පැමිණීමට නියමිත බව වාර්තා වෙයි.මිහින් ලංකා ගුවන් සේවයට අයත් යානා දෙකක් මගින් චෙන්නාහි සිට ඔවුන් මෙරටට පැමිණෙනු ඇත.බන්ධනාගාර ප්‍රතිසංස්කරණ, පුනුරුත්ථාපන, නැවත පදිංචිකිරීම් සහ හින්දු ආගමික කටයුතු පිළිබඳ අමාත්‍යාංශය පවසන්නේ අදාළ පිරිස පිරිමි පුද්ගලයින් 18 දෙනෙකු සහ කාන්තාවන් 17 දෙනෙකුගෙන් සමන්විත බවයි.ඔවුන් ත්‍රිකුණාමලය, මන්නාරම, මාතලේ, මුලතිව්, කිලිනොච්චි සහ යාපනය යන ප්‍රදේශවල යලි පදිංචිවිමට නියමිතය.සරණාගතයින් වශයෙන් රැඳීසිටි පුද්ගලයින් 4764 දෙනෙකු 2011 වසරේ සිට මෙරටට පැමිණ තිබේ.ඉන්දියාවේ සුබසාධන කඳවුරු 109 ක ශ්‍රී ලාංකික සරණාගතයින් 64,000ක් පමණ රැදිසිටින බව වාර්තා වෙයි.", "URL": "https://sinhala.adaderana.lk/news.php?nid=60952", "Category": null, "Parent URL": null}