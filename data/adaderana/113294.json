{"Source": "Adaderana", "Timestamp": "July 3, 2019 03:54 pm", "Headline": "විදුලි කෝෂ බලයෙන් යාත්‍රා කරන පළමු මගී ප්‍රවාහන නෞකාව", "News Content": "විදුලි කෝෂවලින් බලය ලබා ගනිමින් යාත්‍රා කළ පළමු මගී ප්‍රවාහන නෞකාව නෝර්වේ රාජ්‍යෙය්දී පසුගියදා දියත් කෙරුණි. ඒ නෝර්වේ රාජ්‍යයේ සිටයි. අවරපෙති ක්‍රියා කිරීම සඳහා විදුලි කෝෂවලින් නිපදවා ගන්නා බලය යොදාගත් ලොව පළමු සුඛෝපභෝගී මගී ප්‍රවාහන නෞකාව දියත්කර ඇත. අනෝර්වේ රාජ්‍යයෙන් සිය මංගල ගමන ආරම්භ කළ රොල්ඩ් අමුන්ඩ්සෙන් නෞකාව මඟින් මගීන් 500ක් රැගෙන යා හැකියි. හයිබ්‍රිඩ් වර්ගයට අයත් මේ යාත්‍රාව අපහසු කාලගුණික තත්ත්වයකදී වුවද යාත්‍රා කළ හැකි ආකාරයෙන් සකස් කර ඇත. මූලික වශයෙන් නාවික ගැසොලීන් ඉන්ධන ලෙසින් යොදාගන්නා මෙම නෞකාවේ ඇති විදුලි කෝෂවලින් නිපදවාගන්නා විදුලි බලයෙන් විනාඩි 45ත් පැයත් අතර කාලයක් නෞකාව යාත්‍රා කිරීමේ හැකියාව පවතියි. එමගින් සමස්ත ගමන දක්වා වැයවන ඉන්ධන ප්‍රමාණය අවම වන අතර ඉන් කාබන් ඩයොක්සයිඩ් විමෝචනය සියයට 20කින් පමණ වාරණය කෙරෙයි. මෙවන් නෞකා වැඩි වශයෙන් නිපදවා භාවිතයට ගැනීම අදාළ නෞකා සමාගම දැනටමත් අදහස් කරගෙන ඇති අතර ඒවා කෙටි නාවික මාර්ගවලට යෙදවීම සමාගමේ අපේක්ෂාවයි. ඒ වෙනුවෙන් තවත් හයිබ්‍රිඩ් නෞකාවක් ඇනවුම් කර ඇති අතර එය වසර අවසානයේදී ලැබෙනු ඇති බවත් සමාගම පවසයි. එහි ඇති බැටරිය රොල්ඩ් අමුන්ඩ්සෙන් නෞකාවේ බැටරිය මෙන් දෙගුණයක් බලයෙන් යුතු බවත් සඳහන්ය.", "URL": "https://sinhala.adaderana.lk/news.php?nid=113294", "Category": null, "Parent URL": null}