{"Source": "Adaderana", "Timestamp": "December 21, 2012 08:07 am", "Headline": "පියෙකු මැරූ පුතුන් දෙදෙනෙක්", "News Content": "යක්කලමුල්ල, නාකියාදෙණිය, නාවල ප්‍රදේශයේදී 70 හැවිරිදි පුද්ගලයෙකු ඝාතනය කිරීම සම්බන්ධ‍යෙන් මියගිය පුද්ගලයාගේ පුතා සහ තවත් සැකකරුවෙකු අත්අඩංගුවට ගෙන තිබේ. ඝාතනයෙන් පසු සැකකරුවන් මියගිය පුද්ගලයාගේ කඳ කොටස තේ ඉඩමක කාණුවකට දමා පස්වලින් වසා තිබිය දී පොලීසිය විසින් සොයා‍ ගැණිනි. හිස කොටස අතහැර දැමූ වැසිකිළි වලක දමා ඇති බවට අනාවරණය වී තිබේ. සිද්ධිය සම්බන්ධයෙන් අත්අඩංගුවට ගත් සෙසු සැකකරු මියගිය පුද්ගලයාගේ දියණියගේ ස්වාමිපුරුෂයා බව ගාල්ල කොට්ඨාස අපරාධ විමර්ශන අංශය සඳහන් කළේය.", "URL": "https://sinhala.adaderana.lk/news.php?nid=30115", "Category": null, "Parent URL": null}