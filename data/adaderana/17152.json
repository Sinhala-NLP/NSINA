{"Source": "Adaderana", "Timestamp": "July 2, 2011 09:03 pm", "Headline": "ඉන්දීය අත්අඩංගුවේ සිටි ධීවරයින් දසදෙනෙකුට නිදහස ", "News Content": "ඉන්දීය අත්අඩංගුවේ සිටි ශ්‍රී ලාංකික ධීවරයින් දසදෙනෙකුට අද(02) නිදහස ලබා දී තිබේ. ‍ ඉන්දීය වෙරළාරක්ෂක නෞකාවක් මගින් මෙම ධීවරයින් සහ ධීවර යාත්‍රා 02 ක් ශ්‍රී ලංකා නාවික හමුදාව වෙත බාර දී ඇති බව සඳහන්ය. ‍ කන්කසන්තුරේ ප්‍රදේශයට උතුරින් පිහිටි ඉන්දු -ශ්‍රී ලංකා ජාත්‍යන්තර මුහුදු සීමාවේදී මෙම ධීවරයින් සහ යාත්‍රා නාවික හමුදාව වෙත බාර දී ඇති බව වාර්තා වේ. ‍ පසුව ඔවුන් ශ්‍රී ලංකා නාවික හමුදා නෞකාවක් මගින් කන්කසන්තුරේ වරාය වෙත රැගෙනවිත් ඇති බව ද නාවික හමුදා වාර්තා සඳහන් කරයි. ‍ ඡායා - ශ්‍රී ලංකා නාවික හමුදාව", "URL": "https://sinhala.adaderana.lk/news.php?nid=17152", "Category": null, "Parent URL": null}