{"Source": "Adaderana", "Timestamp": "July 7, 2019 07:11 am", "Headline": "ජනාධිපතිවරණයේ දි බිහිවන්නේ කඳවුරු දෙකක්-සුසිල්", "News Content": "ඉදිරියේ දී පැවැත්වීමට නියමිත ජනාධිපතිවරණය සම්බන්ධයෙන් මේ දිනවල දේශපාලන වේදිකාවේ විවිධ අදහස් පල වේ. ජනාධිපති අපේක්ෂකයෙකු නම් කිරීම සම්බන්ධයෙන් මෙන්ම සන්ධානගතව ජනාධිපතිවරණයට ඉදිරිපත්වීම සම්බන්ධයෙන් මෙහිදි වැඩි වශයෙන් අවධානය යොමුව තිබේ. ඊයේ (06) මහනුවර ප්‍රදේශයේ පැවති ජනහමුවකදී පාර්ලිමේන්තු මන්ත්‍රී රොෂාන් රණසිංහ මහතා පල කළේ ඉදිරි ජනාධිපතිවරනයට ශ්‍රි ලංකා පොදුජන පෙරමුණේ අපේක්ෂකයෙකු අනිවාර්යයයෙන් ඉදිරිපත් කල යුතු බවයි. කෙසේවෙතත් ශ්‍රී ලංකා පොදුජන පෙරමුණට ජනපති අපේක්ෂකයෙකු තෝරා ගැනීමට නොහැකිව අර්බුදයකට පත්ව ඇති බව එක්සත් ජාතික පක්ෂ පාර්ලිමේන්තු මන්ත්‍රී හේෂා විනානගේ මහතා සදහන් කළේය. ජනාධිපති අපේක්ෂකයෙකු තෝරා ගැනීම සම්බන්ධයෙන් මේදිනවල සාකච්ඡා පැවැත්වෙන බව අමාත්‍ය කබීර් හෂීම් මහතා සදහන් කළේ. ඉදිරි ජනාධිපතිවරණයේ දි බිහිවන්නේ කදවුරු දෙකක් පමණක් බව පාර්ලිමේන්තු මන්ත්‍රී සුසිල් ප්‍රේමජයන්ත මහතා පවසයි.", "URL": "https://sinhala.adaderana.lk/news.php?nid=113540", "Category": null, "Parent URL": null}