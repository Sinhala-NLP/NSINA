{"Source": "Adaderana", "Timestamp": "April 24, 2011 02:35 pm", "Headline": "ඉදිරි පස් වසරේ අපනයන අදායම ඇ.ඩො බිලියන 15 ක්..?", "News Content": "ඉදිරි පස් වසර තුළ මෙරට අපනයන ආදායම අමෙරිකානු ඩොලර් බිලියන 15 දක්වා ඉහළ දැමීමේ පුළුල් වැඩපිළිවෙළක් ක්‍රියාත්මක කර ඇති බව අපනයන සංවර්ධන මණ්ඩලය පවසයි. පසුගිය වසර අවසන් වන විට මෙරට අපනයන ආදායම අමෙරිකානු ඩොලර් බිලියන 8.3 ක් ලෙස වාර්තා වී තිබේ. එය පෙර වසරට සාපේක්ෂව 17%ක වර්ධනයකි. දැනට ක්‍රියාත්මක වැඩපිළිවෙළ යටතේ ඇඟලුම්, තේ, රබර්, මත්ස්‍ය සහ ආහාර ද්‍රව්‍ය ඇතුළු ‍ක්ෂේත්‍ර රැසක් ආවරණය වන පරිදි අපනයන වැඩසටහනක් ක්‍රියාත්මක කිරීමට සැලසුම් කර තිබේ. ජාත්‍යන්තර මට්ටමින් වෙළඳ ප්‍රදර්ශන පැවැත්වීමට ද මේ යටතේ පියවර ගෙන ඇති බව අපනයන සංවර්ධන මණ්ඩලය පවසයි.", "URL": "https://sinhala.adaderana.lk/news.php?nid=15673", "Category": null, "Parent URL": null}