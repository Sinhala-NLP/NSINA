{"Source": "Adaderana", "Timestamp": "August 6, 2013 06:13 pm", "Headline": "වැලිවේරිය ගැටුමෙන් ජීවිතක්ෂයට පත්වූ හා තුවාල වූවන් වෙනුවෙන් වන්දි", "News Content": "වැලිවේරිය - රතුපස්වල ප්‍රදේශයේ පසුගියදා ඇති වූ ගැටුම්කාරී තත්ත්වයෙන් මිය ගිය හා තුවාල ලැබූ අයගේ පවුලේ සාමාජිකයින්ට වන්දි මුදල් ප්‍රදානය කරන ලෙස ජනාධිපති මහින්ද රාජපක්ෂ මහතා නියෝග කර ති‍බේ. පසුගියදා ඇතිවුණු සිදුවීමෙන් තිදෙනකු ජීවිතක්ෂයට පත්වී තවත් පිරිසකට තුවාල සිදුවිය. මේ අතර ගම්පහ, වැලිවේරිය ප්‍රදේශයේ ඇති වී තිබෙන ජල ගැටලුව සම්බන්ධයෙන් පරීක්ෂණ සිදුකිරීම සඳහා තවත් නිලධාරීන් කණ්ඩායමක් අදාළ ප්‍රදේශයට ගොස් ඇති බව භූවිද්‍යා සමීක්ෂණ හා පතල් කාර්යාංශය පවසයි. මෙම පිරිස පසෙහි පී.එච්.අගය සහ නයිට්‍රේට් ප්‍රමාණය පිළිබඳ විශේෂ අවධානයක් යොමුකරමින් පරීක්ෂණ කටයුතු සිදුකරන බව සඳහන්ය.", "URL": "https://sinhala.adaderana.lk/news.php?nid=36430", "Category": null, "Parent URL": null}