{"Source": "Adaderana", "Timestamp": "April 12, 2019 11:00 am", "Headline": "මාලදිවයිනෙන් පිටුවහල් කළ ලාංකික ධීවරයින් පිරිසක් දිවයිනට", "News Content": "දින 40ක කාලයක් මාලදිවයින් රාජ්‍යයේ රෙඳවාගෙන සිට පිටුවහල් කළ ශ්‍රී ලාංකික ධීවරයින් පිරිසක් දිවයිනට පැමිණ තිබේ. ඔවුන් පසුගිය මාර්තු මාසයේ මාලදිවයින් මුහුදුසීමාවේ නීතිවිරෝධීව ධීවර කටයුතුවල නිරතවෙමින් සිටියදී එරට ආරක්ෂක අංශ අත්අඩංගුවට පත්වුණි. මෙම පිරිසට පසුගිය ජනවාරි 27වනදා හැඳල දික්ඕවිට ධීවර වරායෙන් ධීවර කටයුතු සඳහා පිටත්ව ගිය බහුදින ධිවර යාත්‍රා 04කට අයත් ධිවරයින් ඇතුළත්ය. ධීවරයින් පිරිස මාලදිවයින් මුහුදු සීමාවේදී පසුගිය මාර්තු මස පළමුවනදා එරට ආරක්ෂක අංශ නිලධාරීන්ගේ අත්අඩංගුවට පත්වූණි. මෙරට ධීවර අමාත්‍යංශය හා විදේශ කටයුතු අමාත්‍යංශය එක්ව මාලදිවයින් රජය සමඟ සිදු කළ සාකච්ඡා වලින් අනතුරුව එරට අත්අඩංගුවේ පසුවූ ධීවරයින් 25දෙනෙකුගන් 21 දෙනෙකු මුදා හැර තිබේ. එම ධීවරයින් 21 දෙනා දින 40කට පසු ඊයේ(11) පස්වරුවේ කටුනායක ගුවන්තොටුපොලින් යළි මෙරටට පැමිණ තිබුණි. එහෙත් බහුදින ධීවර යාත්‍රා 04 සහ එහි නියමුවන් ලෙස කටයුතු කළ ශ්‍රී ලාංකික ධීවරයින් සිව්දෙනා තවදුරටත් මාලදිවයින් රාජ්‍යෙය් රඳවාගෙන සිටියි.", "URL": "https://sinhala.adaderana.lk/news.php?nid=107872", "Category": null, "Parent URL": null}