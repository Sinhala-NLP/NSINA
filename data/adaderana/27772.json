{"Source": "Adaderana", "Timestamp": "September 26, 2012 05:11 pm", "Headline": "කසළ තේ කිලෝ 22500 ක් සමඟ 2 ක් කොටුවෙයි", "News Content": "පරිභෝජනයට නුසුදුසු කසළ තේ තොගයක් සමග පුද්ගලයින් දෙදෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. විශේෂ කාර්ය බලකා රාජගිරිය කඳවුරේ බුද්ධි අංශයට ලැබුණු තොරතුරකට අනුව කැලණිය වේවැල්දූව ප‍්‍රදේශයේ දී සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී කසළ තේ කිලෝග‍්‍රෑම් 22500 ප‍්‍රමාණයක් සොයාගෙන ඇත. සැකකරුවන් සහ කසළ තේ තොගය වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට සහ ශ‍්‍රී ලංකා තේ මණ්ඩලය වෙත භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=27772", "Category": null, "Parent URL": null}