{"Source": "Adaderana", "Timestamp": "September 18, 2019 03:07 pm", "Headline": "ඉන්දීය තුන් ඉරියව් ක්‍රීඩකයෙක් සියළු ක්‍රිකට් තරඟවලින් සමුගනී", "News Content": "ඉන්දීය ක්‍රිකට් කණ්ඩායමේ හිටපු තුන් ඉරියව් ක්‍රීඩකයෙකුවන දිනේෂ් මොන්ගියා සියළු ක්‍රිකට් තරඟවලින් සමුගන්නා බව නිවේදනය කර තිබේ. 2003 ලෝක කුසලාන ක්‍රිකට් තරඟාවලියේ දී ඉන්දියාවඅනුශූරතාව දිනා ගත් අවස්ථාවේදී කණ්ඩායම වෙනුවෙන් විශිෂ්ඨ සේවාවක් කළ ක්‍රීඩකයෙකු ලෙස ඔහු හදුන්වනු ලබයි. 42 හැවිරිදි දිනේෂ් මොන්ගියා ඇතුළු ක්‍රීඩකයින් පිරිසකට ඉන්දීය ප්‍රිමියර් ලීග් ක්‍රිකට් තරඟාවලියේ තරඟ තහනමකට ලක්වීමට ද සිදු විය. කෙසේ වෙතත් දඩුවම් හිමි වූ ක්‍රීඩකයින්ට ඉන්දීය ක්‍රිකට් පාලක මණ්ඩලය විසින් නැවත පොදු සමාව ලබාදුන්න ද ඔහු හුදෙකලා ක්‍රීඩකයෙකු ලෙස ක්‍රිකට් ක්ෂේත්‍රය තුළ රැදී සිට තිබේ. දිනේෂ් මොන්ගියා එක්දින තරඟ 57 කට සහභාගී වී ඇති අතර පළමු පෙළ තරඟ 121 කට සහභාගී වි ඇති අතර ශතක 21 ක් හිමි කරගෙන ඇති බව සදහන්.", "URL": "https://sinhala.adaderana.lk/news.php?nid=119406", "Category": null, "Parent URL": null}