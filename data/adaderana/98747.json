{"Source": "Adaderana", "Timestamp": "November 5, 2018 09:16 pm", "Headline": "තියුණු ආයුධයකින් පහර දීමෙන් කාන්තාවක් මිය යයි", "News Content": "අද (05) අළුයම ත්‍රිකුණාමලය කේනිඅඩි ප්‍රදේශයේ නිවසකදි කාන්තාවක් තියුණු ආයුධයකින් කපාකොටා ඝාතනය කර තවත් කාන්තාවකට තුවාල සිදුකර තිබේ. මෙලෙස මිය ගොස් ඇත්තේ 68ක් වු කේනිඅඩි , ත්‍රිකුණාමලට ප්‍රදේශයේ පදිංචිව සිටි කාන්තාවක් බව පොලීසිය පවසයි. මිය ගිය කාන්තාවගේ මෘත ශරිරය ත්‍රිකුණාමලය රෝහලේ තැන්පත් කර ඇති අතර පශ්චාත් මරණ පරික්ෂණය හෙට (06) දින සිදු කිරිමට නියමිතයි. තුවාල කාරිය ත්‍රිකුණාමලය රෝහලේ ප්‍රතිකාර ලබන බව සඳදහන් වේ. මෙම ඝාතනය සම්බන්ධයෙන් පොලීසිය කළ මුලික විමර්ශනයේදි එම ප්‍රදේශයෙම කාන්තාවන් මෙම ඝාතනය කර ඇති බවට තොරතුරු හෙලී වි ඇත. එම සැකකාර කාන්තාව මෙම වන විට ප්‍රදේශයෙන් පලාගොස් ඇති අතර මේ සම්බන්ධයෙන් ත්‍රිකුණාමලය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=98747", "Category": null, "Parent URL": null}