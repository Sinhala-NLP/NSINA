{"Source": "Adaderana", "Timestamp": "September 14, 2013 09:19 am", "Headline": "හෙරොයින් ළඟ තබාගෙන සිටි පුද්ගලයෙකු පොලිස් දැලේ", "News Content": "වව්නියාව ආලඩි හංදිය ප්‍රදේශයේ දී හෙරොයින් ළඟ තබාගෙන සිටි පුද්ගලයෙකු පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරු සතුව තිබී හෙරොයින් මිලිග්‍රෑම් 70 ක් පොලිසිය භාරයට ගෙන ඇති බව සදහන් වේ. සැකකරු කොළඹ 14 , ග්‍රෑන්ඩ්පාස් ප්‍රදේශයේ පදිංචිකරුකරුවෙකු බව පොලිසිය සදහන් කළේය. සැකකරු අද(14) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=37397", "Category": null, "Parent URL": null}