{"Source": "Adaderana", "Timestamp": "May 6, 2017 08:42 am", "Headline": "  තුන් රෝද රියක් සොරකම් කළ 3ක් අල්ලයි", "News Content": "ත්‍රීරෝද රථයක් සොරකම් කිරීම සම්බන්ධයෙන් තරුණයින් තිදෙනෙකු පෑලියගොඩ ප්‍රදේශයේදී අත්අඩංගුවට ගෙන තිබේ.පෑලියගොඩ දිසා අපරාධ කොට්ඨාසයේ නිලධාරීන්ට ලද තොරතුරකට අනුව සිදුකළ වැටලීමකදී සොරකම් කරන ලද ත්‍රීරෝද රථයද සමඟ ඔවුන් අත්අඩංගුවට ගත් බව පොලීසිය පැවසුවේය.අත්අඩංගුවට ගෙන ඇත්තේ ගනේමුල්ල ප්‍රදේශයේ පදිංචි 21,22 හා 28 යන වයස් වල පසුවන තරුණයින් තිදෙනෙකි.සැකකරුවන් අද මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72863", "Category": null, "Parent URL": null}