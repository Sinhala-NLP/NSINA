{"Source": "Adaderana", "Timestamp": "June 26, 2013 05:09 pm", "Headline": "විසදුම් නොමැති නම් වෘත්තීය සමිති ක්‍රියාමාර්ග ගන්නවා ", "News Content": "ජූලි 09ට පෙර තම ගැටලුවලට විසදුම් නොමැති වුවහොත් වෘත්තීය සමිති ක්‍රියාමාර්ගවලට එළෙබීමට තීරණය කර ඇති බව පරිපූරක වෛද්‍ය සේවා වෘත්තීය සමිති ඒකාබද්ධ බලමණ්ඩලය පවසයි. ප්‍රධාන ගැටලු 04ක් මුල් කරගනිමින් ක්‍රියාත්මක කිරීමට තීරණය කර තිබූ වැඩ වර්ජනය සෞඛ්‍ය ලේකම්වරයාගේ ලිඛිත පොරොන්දුවක් මත අත්හිටවූ බව එම මණ්ඩලය සදහන් කරයි. එහෙත් මේ දක්වාත් ඉල්ලීම් 04න් 03ක් ඉටුකිරීමට බලධාරීන් අපොහොසත් වී ඇති බව ද එම මණ්ඩලය පවසයි. මෙම තත්ත්වය තුළ ගැටලුවලට විසදුම් ලබාදිම සඳහා සති 02ක කාලයක් ලබා දෙන බව නිවේදනයක් නිකුත් කරමින් පරිපූරක වෛද්‍ය සේවා වෘත්තීය සමිති ඒකාබද්ධ බලමණ්ඩලය සදහන් කළේය.", "URL": "https://sinhala.adaderana.lk/news.php?nid=35268", "Category": null, "Parent URL": null}