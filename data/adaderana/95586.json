{"Source": "Adaderana", "Timestamp": "September 5, 2018 02:04 pm", "Headline": "අද කොළඹ හිරවෙන පාරවල් මෙන්න", "News Content": "ඒකාබද්ද විපක්‍ෂය විසින් සංවිධානය කරන ‘ජනබලය කොළඹට’ විරෝධතාවය පස්වරු 02 ට පමණ ආරම්භ වීමට නියමිතයි. හිටපු ජනාධිපති මහින්ද රාජපක්ෂ මහතා සහ හිටපු ආරක්ෂක ලේකම් ගෝඨාභය රාජපක්ෂ මහතා මෙම විරෝධතාවය සඳහා පිටකොටුව බෝගහ ආසන්නයේ දී එක්වීමට නියමිත බවද සඳහන් වෙයි. ඒ අනුව ආමර්වීදිය,ටෙක්නිකල් හංදිය හරහා ඕල්කොට් මාවත ඔස්සේ දිස්ත්‍රික්ක කිහිපයක ජනතාව ලේක්හවුස් වටරවුම දක්වා පාගමනින් පැමිණීමට නියමිතයි. තවත් පිරිසක් මරදාන හරහා ඩී.ආර් විජේවර්ධන මාවත ඔස්සේ ලේකහවුස් වටරවුම දක්වා පැමිණිට නියමිත බව ද වාර්තා වෙයි. තවත් දිස්ත්‍රික්ක කිහිපයක ජනතාව කොම්පඤ්ඤ වීදිය ඔස්සේ ලේකහවුස් වටරවුම දක්වා පැමිණ ප්‍රධාන රැස්වීමට එක්වීමට නියමිත බව සඳහන් වෙයි. කොළඹ මාර්ගයන් වෙන්වෙන් වශයෙන් බෙදා දී ඇති අතර කොළඹ නගරයේ සියලු තදාසන්න මාර්ග විරෝධතාවය හේතුවෙන් අවහිර වනු ඇතැ බවට ද වාර්තා පළ වෙයි. විරෝධතාකරුවන් පළාත් ලෙස බෙදී පෙලපාලි 06කින් විරෝධතාවයට එක්වෙන බව ද අද දෙරණට වාර්තා විය.", "URL": "https://sinhala.adaderana.lk/news.php?nid=95586", "Category": null, "Parent URL": null}