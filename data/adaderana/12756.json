{"Source": "Adaderana", "Timestamp": "December 10, 2010 03:40 pm", "Headline": "දඹුලු රෝහලේ කාර්යය මණ්ඩලය සේවාවෙන් ඉවත්වෙයි", "News Content": "දඹුල්ල මුලික රෝහලේ කාර්යය මණ්ඩලය අද(10) පෙරවරුවේ සිය සේවා කටයුතු වලින් ඉවත් වී තිබේ. ඊයේ(09) සවස ප්‍රදේශයේ පුද්ගලයෙකු විසින් රෝහල් වෛද්‍ය අධිකාරීවරයාට බැන මරණීය තර්ජන එල්ල කිරීම මීට හේතුවී ඇත. මේ සම්බන්ධයෙන් දඹුල්ල පොලිසියට පැමිණිලි කළ ද මෙතෙක් කිසිදු ක්‍රියාමාර්ගයක් ගෙන නොමැති බව එම වෛද්‍ය නිලධාරීවරයා සඳහන් කළේය. අදාළ පුද්ගලයා අත්අඩංගුවට ගන්නා ලෙස බලකරමින් සිය සේවා කටයුතු වලින් ඉවත් වී විරෝධතා පළ කරන බව රෝහල් කාර්යය මණ්ඩලය පවසයි. පසුගියදා ඇති වු අයහපත් කාලගුණික තත්ත්වය හේතුවෙන් දඹුල්ල රෝහල ජලයෙන් යටවීමත් සමඟ රෝහල ආසන්නයේ ඇති ඇළ මාර්ගය පිරිසිදු කිරීමට රෝහල් බලධාරීන් කටයුතු කරනු ලැබීය. එහිදි එම ඇළ මාර්ගය ආසන්නයේ අනවසරෙන් පදිංචි වී සිටින පුද්ගලයෙකු මෙලෙස රෝහල් වෛද්‍ය නිලධාරීවරයාට බැන මරණ තර්ජන සිදුකර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=12756", "Category": null, "Parent URL": null}