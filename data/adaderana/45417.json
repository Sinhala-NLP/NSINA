{"Source": "Adaderana", "Timestamp": "August 17, 2014 05:05 pm", "Headline": "සමුළුවට රටවල් 60ක විදේශ  නියෝජිතයින්  සහභාගී වෙනවා ", "News Content": "මෙවර ආරක්ෂක සම්මන්ත්‍රණය සඳහා විදේශිය නියෝජිතයින් 120 දෙනෙකු පමණ සහභාගී වීමට නියමිත බව යුද හමුදාව පවසයි. යුද හමුදා මාධ්‍ය ප්‍රකාශක බ්‍රි ගේඩියර් රුවන් වනිගසූරිය මහතා සඳහන් කළේ රටවල් 60කට අධික සංඛ්‍යාවක නියෝජිතයින් මේ සඳහා සහභාගි වීමට නියමිත බවයි. ශ්‍රී ලංකා යුද හමුදා විසින් සංවිධානය කරනු ලබන ආරක්ෂක සම්මන්ත්‍රණය සිව්වන වරටත් හෙට(18) කොළඹ දී ආරම්භ වීමට නියමිතය. ශ්‍රී ලංකාව අභියෝග හමුවේ ජාතියක් ලෙස නැගී සිටීම යන්න තේමා කරගනිමින් මෙවර සමුළුව හෙට දිනයේ සිට ලබන 20 වන දින දක්වා පැවැත්වෙන බව රුවන් වනිගසූරිය මහතා සඳහන් කළේය. මෙම සමුළුවේ දී දෙස් විදෙස් කථිකයින් විසි දෙනෙකුට අධික සංඛ්‍යාවක් දේශකයින් ලෙස සහභාගී වීමට නියමිත අතර ඉන්දීය භාරතීය ජනතා පක්ෂයේ ජ්‍යෙෂ්ඨ නායකයෙකු වන සුබ්‍රමනියම් සාමි ද ඊට සහභාගී වනු ඇත.", "URL": "https://sinhala.adaderana.lk/news.php?nid=45417", "Category": null, "Parent URL": null}