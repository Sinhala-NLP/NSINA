{"Source": "Adaderana", "Timestamp": "May 17, 2013 12:53 pm", "Headline": "පොකිරිස්සන් හොරෙන් රට පටවන්න හදද්දී මාට්ටු", "News Content": "නීති විරෝධී ලෙස පොකිරිස්සන් තොගයක් අපනයනය කිරීමට ගත් උත්සාහයක් ව්‍යවර්ථ වී තිබේ. කටුනායක ගුවන්තොටුපල රේගු නිලධාරීන්ට ලද තොරතුරක් අනුව සිදුකළ විමර්ශනයක දී අදාළ පොකිරිස්සන් සහිත පෙට්ටි සොයාගෙන ඇති බව සඳහන්ය. පොකිරිස්සන් පෙට්ටි 8 ක් මෙලෙස සොයාගෙන ඇති අතර එහි පොකිරිස්සන් 665 දෙනෙකු සිටි බව ගුවන්තොටුපල රේගුව සඳහන් කළේය. මෙම පොකිරිස්සන් තොගයේ වටිනාකම රුපියල් දෙලක්ෂ 65,000 ක් වන බව රේගු මාධ්‍ය ප්‍රකාශක ලෙස්ලි ගාමිණි මහතා අද දෙරණ සමග පැවසීය. අදාළ පොකිරිස්සන් තොගය මීගමුව ප්‍රදේශයේ ආයතනයක් විසින් වියට්නාමයට අපනයනය කිරීම සඳහා කටුනායක ගුවන්තොටුපල වෙත ලබාදී තිබු බව සඳහන්ය. රේගු භාරයට ගත් පොකිරිස්සන් තොගය රාජසන්තක කිරීමට පියවර ගෙන ඇති අතර අදාළ සමාගමට එරෙහිව රුපියල් ලක්ෂ 03 ක දඩයක් නියම කර තිබේ.", "URL": "https://sinhala.adaderana.lk/news.php?nid=34168", "Category": null, "Parent URL": null}