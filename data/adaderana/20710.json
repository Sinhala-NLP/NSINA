{"Source": "Adaderana", "Timestamp": "December 15, 2011 04:01 pm", "Headline": "ඉහළ කොත්මලේ ජල හැරවුම් වේල්ල විවෘත කෙරෙයි", "News Content": "ඉහළ කොත්මලේ ජලවිදුලි බලාගාරයේ ජල හැරවුම් වේල්ල අද(15) දින විවෘත කළ බව එම ජලවිදුලි ව්‍යාපෘතියේ අධ්‍යක්ෂ රවින්ද්‍රනාත් ප්‍රනාන්දු මහතා පවසයි. අද පෙරවරුවේ ජලාශයට ජලය එක්රැස්‍කොට උමං මාර්ගයට ජලය යොමු කිරීමේ කාර්යය ආරම්භ කළ බව ඔහු සඳහන් කරයි. ජලාශ‍ය සම්පූර්ණයෙන් පිරීම සඳහා පැය 20 ක පමණ කාලයක් ගතවනු ඇති බව ප්‍රනාන්දු මහතා ප්‍රකාශ කරයි. ඒ අනුව අදාළ කාලය තුළ සෙන්ට්ක්ලෙයාර්ස් දියඇල්ල ද තාවකාලිකව සිඳී යනු ඇති බව හෙතෙම කියා සිටියේය. තවත් දින 10 ට පමණ පසුව බලාගාරයේ විදුලිජනක යන්ත්‍ර ක්‍රියාකරවීමට අපේක්ෂා කරන බව රවින්ද්‍රනාත් ප්‍රනාන්දු මහතා පැවසුවේය.", "URL": "https://sinhala.adaderana.lk/news.php?nid=20710", "Category": null, "Parent URL": null}