{"Source": "Adaderana", "Timestamp": "February 21, 2012 01:05 pm", "Headline": "ඛනිජ තෙල් සේවකයන්ගෙන්  ජනාධිපතිට පෙත්සමක්", "News Content": "අසීමිත ලෙස ඉහළ දමා ඇති ඉන්ධන මිල පහත හෙලන ලෙසට ඉල්ලමින් ජනාධිපතිවරයාට පෙත්සමක් භාරදීමට කටයුතු කරන බව ඛනිජ තෙල් සංස්ථා ජාතික සේවක සංගමය ප්‍රකාශ කරයි. ඒ සම්බන්ධයෙන් අද (21) පස්වරුවේ පැවැත්වෙන වෘත්තීය සමිති කාරක සභාවේ දී තීරණයක් ගැනීමට නියමිත බව සංගමයේ සභාපති ආනන්ද පාලිත මහතා සඳහන් කරයි. රජයේ අනවශ්‍ය වියදම් කපා හරිමින් කඩිනමින් තෙල් පිරිපහදුවක් ඉදිකිරීමට කටයුතු කරන ලෙසට ද අදාළ පෙත්සම මගින් ජනාධිපතිවරයාගෙන් ඉල්ලා සිටින බව හෙතෙම පැවැසීය. ඉන්ධන මිල ඉහළ දැමීම ඛනිජ තෙල් සංස්ථාවේ මිල සුත්‍රයකට අනුව සිදුකරන ලද්දක් නොවන බවත් මෙමගින් ජනතාව දැඩි අසීරූතාවට පත්ව ඇති බවත් ආනන්ද පාලිත මහතා වැඩිදුරටත් පෙන්වා දුන්නේ ය.", "URL": "https://sinhala.adaderana.lk/news.php?nid=22282", "Category": null, "Parent URL": null}