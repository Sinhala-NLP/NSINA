{"Source": "Adaderana", "Timestamp": "April 23, 2014 03:19 pm", "Headline": "ලියු සෙන් මින්  අද දිවයිනට", "News Content": "නිල සංචාරයක් සඳහා චීන විදේශ කටයුතු නියෝජ්‍ය අමාත්‍ය ලියු සෙන් මින් මහතා අද(23) දිවයිනට පැමිණීමට නියමිතව තිබේ. තෙදින නිල සංචාරයක් සඳහා ඔහු මෙලෙස දිවයිනට පැමිණෙන බව විදේශ කටයුතු අමාත්‍යංශය සඳහන් කළේය. මෙම සංචාරය අතරතුර දී චීන විදේශ කටයුතු නියෝජ්‍ය අමාත්‍යවරයා ජනාධිපති මහින්ද රාජපක්ෂ මහතා මුණගැසී සාකච්ජා කිරීමට නියමිතව තිබේ. එමෙන්ම ඔහු විදේශ අමාත්‍ය මහාචාර්ය ජී.එල් පීරිස් මහතා, වැවිලි කර්මාන්ත අමාත්‍ය මහින්ද සමරසිංහ මහතා මුණගැසී සාකච්ජා කිරීමට නියමිත බවද විදේශ කටයුතු අමාත්‍යංශය සඳහන් කළේය. ලියු සෙන් මින් මහතා මෙම සංචාරය අතරතුර දී චීන ආධාර ඇතිව මෙරට ක්‍රියාත්මක වන සංවර්ධන කටයුතු පිළිබඳවද සොයා බැලීමට නියමිතය. එමෙන්ම ඔහු ගාල්ල ප්‍රදේශයේ සංචාරය කිරීමට නියමිත බව ද විදේශ කටයුතු අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=42740", "Category": null, "Parent URL": null}