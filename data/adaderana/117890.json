{"Source": "Adaderana", "Timestamp": "August 30, 2019 07:05 pm", "Headline": "ශ්‍රීලනිපයේ සහාය ගෝඨාභයට-විපක්ෂ නායක", "News Content": "‍මෙවර ජනාධිපතිවරණයේදී ශ්‍රී ලංකා නිදහස් පක්ෂයේ සහාය ශ්‍රී ලංකා පොදුජන පෙරමු‍ණේ ජනාධිපතිධුර අපේක්ෂක ගෝඨාභය රාජපක්ෂ මහතාට හිමිවනු ඇති බව විපක්ෂ නායක මහින්ද රාජපක්ෂ මහතා පවසයි. කොළඹ පැවති උත්සවයකට එක්වෙමින් ඔහු මේ පිළිබඳ අදහස් පළ කළේය. ශ්‍රී ලංකා මැණික් හා ස්වර්ණාභරණ සංගමය 29 වන වරට සංවිධාන කළ ජාත්‍යන්තර මැණික් හා ස්වර්ණාභරණ ප්‍රදර්ශනයේ දෙවන දිනය , අද විපක්ෂ නායක මහින්ද රාජපක්ෂ මහතාගේ ප්‍රධානත්වයෙන් විවෘත කෙරුණි. එය ලබන පළමුවනදා දක්වා කොළඔ බණ්ඩාරනායක ජාත්‍යන්තර සම්මන්ත්‍රණ ශාලාවේදී පැවැත්වෙයි.", "URL": "https://sinhala.adaderana.lk/news.php?nid=117890", "Category": null, "Parent URL": null}