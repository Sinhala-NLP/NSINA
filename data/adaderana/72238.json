{"Source": "Adaderana", "Timestamp": "April 19, 2017 02:32 pm", "Headline": "ජාතික ප්‍රතිපත්තියක් හදන්න අදහස් විමසීමේ 2 අදියර හෙට", "News Content": "ජාත්‍යන්තර වෙළඳාම පිළිබඳ ජාතික ප්‍රතිපත්තියක් සම්පාදනය සඳහා වූ කොමිසන් සභාවේ මහජන අදහස් විමසීමේ දෙවන අදියර හෙට(20) දිනයේ ආරම්භ කිරීමට නියමිතය. කොළඹ 07 පිහිටි වෘත්තිකයන්ගේ මධ්‍යස්ථානයේ මහජන අදහස් විමසීමේ කටයුතු ආරම්භ කෙරෙන බව වෘත්තිකයන්ගේ ජාතික පෙරමුණ සඳහන් කළේය. ඒ අනුව හෙට උදෑසන 9.00යේ සිට මධ්‍යහ්න 12.00 දක්වා මහජන අදහස් ලබා ගැනීමේ කටයුතු සිදුකිරීමට නියමිතය. “ දේශීය වෘත්තිකයන්ගේ හා තාක්ෂණවේදීන්ගේ සුරක්ෂිතභාවය “ යන්න මහජන අදහස් ලබා ගැනීමේ හෙට (20) දිනයේ තේමාව වන බව එම පෙරමුණ සඳහන් කළේය.", "URL": "https://sinhala.adaderana.lk/news.php?nid=72238", "Category": null, "Parent URL": null}