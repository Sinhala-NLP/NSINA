{"Source": "Adaderana", "Timestamp": "May 9, 2013 12:02 pm", "Headline": "ඉන්දීය හොර සල්ලි සමග ලාංකිකයින් 6 ක් අත්අඩංගුවට", "News Content": "ඉන්දීය ව්‍යාජ මුදල් නෝට්ටු තොගයක් සමග ශ්‍රී ලාංකිකයින් 6 දෙනෙකු අත්අඩංගුවට ගෙන තිබේ. ඊයේ (08) ඉන්දීරා ගාන්ධි ගුවන් තොටුපළේ දී මෙම ශ්‍රී ලාංකිකයින් 6 දෙනා ඉන්දීය ආරක්ෂක අංශ විසින් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. ඔවුන් සතුව තිබී 28000 ක ව්‍යාජ වටිනාකමකින් යුත් මුදල් නෝට්ටු තොගයක් සොයා ගෙන තිබේ. සැකකරුවන්ගෙන් සිදුකළ ප්‍රශ්න කිරීම්වල දී ඉන් සිව් දෙනෙකු ගුවන් ටිකට්පත් ලබා ගැනීම සඳහා ඉන්දීය රුපියල් 45,288 ක මුදලක් ලබා දී ඇති බව අනාවරණය වී තිබේ. ඒ අනුව ගුවන් ටිකට්පත් අලෙවි කළ ආයතනයට මේ පිළිබඳ සිදුකළ දැනුම්දීමේ දී ඉන්දීය රුපියල් දහසේ ව්‍යාජ මුදල් නෝට්ටු 26 ක් එම ආයතනයට සැකකරුවන් විසින් ලබා දී ඇති බවට ද අනාවරණය වී ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=33941", "Category": null, "Parent URL": null}