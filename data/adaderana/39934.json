{"Source": "Adaderana", "Timestamp": "December 29, 2013 01:12 pm", "Headline": "ගැහැණු ළමුන් 3ක් පොලීසියේ - මවත් පියාත් ආ ගිය අතක් නෑ", "News Content": "බටපොල කිරිමැටිය ප්‍රදේශයේ නිවසක හැදී වැඩුණු ගැහැණු ළමුන් තිදෙනෙකු මේවන විට මීටිය‍ාගොඩ පොලිස් භාරයට ගෙන තිබේ. අවුරුදු 7, 5 හා 1 ½ යන වයස් සීමාවල ගැහැණු ළමුන් තිදෙනෙකු මෙලෙස මීටියාගොඩ පොලීසියේ ළමා හා කාන්තා කාර්යංශය භාරයට ගෙන ඇත්තේ 119 දුරකථන අංකයට එම ළමුන් පදිංචි ප්‍රදේශයේ අයෙකු ලබාදුන් තොරතුරකට අනූවය. ඊයේ සවස මෙම ළමුන් තිදෙනා පොලිස් භාරයට පත්වන විටත් ඔවුන්ගේ මව්පියන් නිවසේ සිට නැති අතර මේ දක්වා ඔවුන් පිළිබඳ කිසිදු තොරතුරක් නැති බවද අප වාර්තාකරු පැවසීය. මෙම මව්පියන් නිතර රණ්ඩු සරුවල් වනබවට පොලීසියට තොරතුරු ලැබී ඇතැයි ද හෙතෙම කීවේය.", "URL": "https://sinhala.adaderana.lk/news.php?nid=39934", "Category": null, "Parent URL": null}