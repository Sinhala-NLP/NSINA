{"Source": "Adaderana", "Timestamp": "January 30, 2019 12:11 pm", "Headline": "අඹගමුව ප්‍රාදේශිය සේවා බල ප්‍රදේශයෙත් පොස්ටර් ඇලවීම තහනම්", "News Content": "හරිත නගර සංකල්පය යටතේ ගින්ගතහේන අඹගමුව ප්‍රාදේශිය සේවා බල ප්‍රදේශයේ අලවා ඇති පොස්ටර් සහ සවි කර ඇති කටවුට් ගලවා ඉවත් කෙරේ. හරිත නගර සංකල්පය යටතේ අඹගමුව ප්‍රාදේශිය සභා බල ප්‍රදේශයේ අලවා ඇති පොස්ටර් , සවි කර ඇති කටවුට් සහ බැනර් ගලවා ඉවත් කිරිමේ වැඩසටහන් අඹගමුව ප්‍රදේශිය සභාවේ සභාපති ජයසංඛ පෙරේරා මහතාගේ ප්‍රධානත්වයෙන් අද (30) ගිනිගත්හේන නගරයෙන් අරම්භ කළේය. නගර අලංකාර සංකල්පය යටතේ දිවයිනේ ප්‍රධාන නගර කිහිපයකම ආරම්භ කර ඇති මෙම වැඩසටහනට සමගාමිව ගිනිගත්හේන නගරයේ අලවා තිබු සියළුම පොස්ටර් ගලවා ඉවත් කිරිම, සවි කර තිබු කටවුට් සහ බැනර් ඉවත් කිරිම අඹගමුව ප්‍රාදේශිය සභාවේ ප්‍රාදේශිය සභා මන්ත්‍රීවරුන් සහ එම සභාවේ සේවක සේවිකාවන්ගේ සහභාගිත්වයෙන් සිදු කළේය. සංචාරක ආකර්ෂනයක් දිනා ඇති ගිනිගත්හේන නගර හරහා දෙස් විදෙස් සංචාරකයන් විශාල පිරිසක් දිනපතා ගමන් කරන අතර ශ්‍රී පාද වන්දනා සමයේද හැටන් මාර්ගය ඔස්සේ පැමිණෙන වන්දනාකරුවන් විශාල පිරසක් ගිනිගත්හේන නගරය පසු කර ගමන් ගනි. මින් ඉදිරියට ගිනිගත්හේන නගරයේ පොස්ටර් ඇලවිමට ස්ථාන දෙකක් වෙන් කර ඇති බවත්, එම ස්ථාන වල පමණක් පොස්ටර් ඇලවිය යුතු බවත්, එසේ නොකරන අයට එරෙහිව නිතිමය ක්‍රීයාමර්ග ගැනිමට අණපනත් සම්මත කරගෙන ඇති බව අඹගමුව ප්‍රාදේශිය සභාවේ සභාපතිවරයා පැවසුවේය. ගිනිගත්හේන නගරයෙන් අද ආරම්භ කළ මෙම වැඩසටහන අඹගමුව ප්‍රාදේශිය සභා බල ප්‍රදේශයේ සියළුම නගරවල ක්‍රියාත්මක කරන බවද සභාපතිවරයා කියා සිටියේය. ගලවා ඉවත් කෙරුණු පොස්ටර්වල වැඩි ප්‍රමාණයක් ප්‍රදේශයේ පවත්වාගෙන යන උපකාරක පන්ති වලට අදාල පොස්ටර් බව වාර්තා වේ.", "URL": "https://sinhala.adaderana.lk/news.php?nid=103343", "Category": null, "Parent URL": null}