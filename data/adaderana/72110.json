{"Source": "Adaderana", "Timestamp": "April 16, 2017 01:56 pm", "Headline": " මීතොටමුල්ල හානිය ගැන සංගණනයක් ", "News Content": "මීතොටමුල්ල කුණුකන්ද නායයෑමෙන් විපතට පත්වූවන්ගේ තොරතුරු ලබාගැනීම සඳහා මීතොටමුල්ල රාහුල විද්‍යාලයේ ස්ථාපිත කර ඇති විශේෂ මධ්‍යස්ථානය වෙත තොරතුරු ලබාදෙන ලෙස පොලීසිය එම ජනතාවගෙන් ඉල්ලීමක් කර තිබේ.පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පැවසුවේ එම ආපදාව හේතුවෙන් අහිමි වූ ජීවිත හා දේපළ සම්බන්ධයෙන් නිවැරදි සංගණනයක් සිදුකිරීම මෙහි අරමුණ බවය. මේ අතර මෙම ස්ථානය නැරඹීමට පැමිණීමෙන් වළකින ලෙස ද පොලිස් මාධ්‍ය ප්‍රකාශක ප්‍රියන්ත ජයකොඩි මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=72110", "Category": null, "Parent URL": null}