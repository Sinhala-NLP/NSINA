{"Source": "Adaderana", "Timestamp": "December 12, 2017 02:43 pm", "Headline": " ට්‍රම්ප් 2018 දී බ්‍රිතාන්‍යයේ යනවාලු", "News Content": "අමෙරිකානු ජනාධිපති ඩොනල්ඩ් ට්‍රම්ප් 2018 වසරේ මුල් වකවානුව තුළ බ්‍රිතාන්‍යයේ සංචාරයක නිරත වන බවට තමා විශ්වාසය පල කරන බව බ්‍රිතාන්‍යයේ අමෙරිකානු තානාපති වූඩි ජොන්සන් පවසයි. එහෙත් අමෙරිකානු ජනාධිපතිවරයා බ්‍රිතාන්‍යය සංචාරයේ නිරත වන කාල වකවානුව පිළිබඳව මේ වන තෙක් නිශ්චිත ප්‍රකාශයක් සිදු කර නොමැති බවද වූඩි ජොන්සන් ප්‍රකාශ කර තිබේ. පසුගියදා ඩොනල්ඩ් ට්‍රම්ප් විසින් බ්‍රිතාන්‍යය සම්බන්ධයෙන් අන්තර්ජාලයට මුදා හැර තිබූ වීඩියෝවකට බ්‍රිතාන්‍යය අග්‍රමාත්‍ය තෙරේසා මේ විසින් විවේචන එල්ල කර තිබුණි. කෙසේවෙතත් අමෙරිකාව සහ බ්‍රිතාන්‍යය අතර ඉතා හොඳ සබඳතාවක් පවතින බව බ්‍රිතාන්‍යයේ අමෙරිකානු තානාපති වුඩි ජොන්සන් ප්‍රකාශ කර ඇත.", "URL": "https://sinhala.adaderana.lk/news.php?nid=81406", "Category": null, "Parent URL": null}