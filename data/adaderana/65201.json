{"Source": "Adaderana", "Timestamp": "October 20, 2016 09:38 am", "Headline": " මට්ටක්කුලිය-සොයිසාපුර බස් වර්ජනයක් ", "News Content": "මාර්ග අංක 155 මට්ටක්කුලිය - සොයිසාපුර බස් රථ සේවකයින් වර්ජනයක් ආරම්භ කර තිබේ.අද(20) උදෑසන සිට මෙම වර්ජනය ආරම්භ කර ඇති බව වාර්තා වෙයි.අත්තනෝමතික ලෙස බස් රථ සේවකයකු පොලීසිය විසින් අත්අඩංගුවට ගෙන ඇති බවට චෝදනා කරමින් ඔවුන් මෙලෙස වර්ජනයේ නරත වන බව සඳහන්ය.කෙසේවෙතත් අදාළ සේවකයා නිදහස් කරන තුරු අඛණ්ඩව වර්ජනයේ නිරත වන බව සොයිසාපුර - මට්ටක්කුලිය බස් රථ හිමිකරුවන් හා සේවකයන්ගේ සංගමයේ සභාපති කමල් රෝහණ මහතා සඳහන් කර තිබේ.මේ අතර අත්අඩංගුවට ගත් බස් රථ සේවකයා අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=65201", "Category": null, "Parent URL": null}