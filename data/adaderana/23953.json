{"Source": "Adaderana", "Timestamp": "May 2, 2012 08:12 am", "Headline": "කිසිදු අන්තවාදී කණ්ඩායමකට හිස ඔසවන්න දෙන්නේ නෑ", "News Content": "කිසිදු අන්තවාදී කණ්ඩායමකට හිස එසවීමට ඉඩ නොතබන බව ශ්‍රී ලංකා මුස්ලිම් කොංග්‍රසය පවසයි. පසුගිය දිනවල මුස්ලිම් ප්‍රජාවගේ උදහසට ලක්වන ඇතැම් සිදුවීම් සිදු වූ බව නායක රවුෆ් හකීම් මහතා පැවසුවේය. මෑතකදී සිදුවූ ඇතැම් සිදුවීම් වලදී ඇතැම්විට සංවේදී හා අවේගශීලි කතා මුස්ලිම් නායකයින් විසින් කියවුණු වූබවත්,ඇතැමුන් එකී අවසථාවන් ආත්මාර්ථකාමී ලෙස විවිධ කටකතා සඳහා යොදාගෙන ඇති බවත් ඔහු අවධාරණය කළේය. එහෙත් ඒ සම්බන්ධයෙන් බුද්ධිමත්ව කටයුතු කිරීමට සැමවිටම ක්‍රියාකරන බව රවුෆ් හකීම් අමාත්‍යවරයා පෙන්වා දුන්නේය. පශ්චාත් යුද සමයේ උපරිම කාර්යභාර්යයක් පවතින බවත්,ඒ සඳහා ආණ්ඩුවට උපරිම සහය දෙන බවත් හෙතෙම කියා සිටියේය.", "URL": "https://sinhala.adaderana.lk/news.php?nid=23953", "Category": null, "Parent URL": null}