{"Source": "Adaderana", "Timestamp": "October 19, 2011 01:29 pm", "Headline": "උතුරේ ඉඩම් ගැටලුවට යහපත් ප්‍රතිචාරයක් නෑ", "News Content": "උතුරේ ඉඩම් ගැටලුව සම්බන්ධයෙන් රජයෙන් මේ වන තෙක් යහපත් ප්‍රතිචාරයක් ලැබී නැතැයි දෙමළ ජාතික සන්ධානය පවසයි. කෙසේවුවත් මේ සම්බන්ධයෙන් ලබන සිකුරාදා පාර්ලිමේන්තුවේ විශේෂ විවාදයක් සිදුකිරීමට නියමිත බව එම සන්ධානයේ පාර්ලිමේන්තු‍ මන්ත්‍රී එම්.සුමන්දිරම් මහතා සඳහන් කළේය. ඉන් අනතුරුව සිය සන්ධානය ගත යුතු ඉදිරි ක්‍රියාමාර්ග තීරණය කරන බව ඔහු ප්‍රකාශ ක‍ළේය. උතුරේ ඉඩම් සම්බන්ධ ගැටලු තුනක් මුල් කරගනිමින් දෙමළ ජාතික සන්ධානය පසුගියදා වව්නියාවේ දී උපවාසයක ද නිරත විය.", "URL": "https://sinhala.adaderana.lk/news.php?nid=19453", "Category": null, "Parent URL": null}