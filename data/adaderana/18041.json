{"Source": "Adaderana", "Timestamp": "August 13, 2011 03:46 pm", "Headline": "හොර මත්පැන් පෙරූ මධ්‍යස්ථානයක් වටලයි", "News Content": "නීතිවිරෝධී මත්පැන් පෙරීමේ මධ්‍යස්ථානයක් පවත්වාගෙන ගිය දොම්පේ ප්‍ර‍දේශයේ නිවසක් වැටලීමට පොලිස් විශේෂ කාර්යය බලකාය සමත්ව තිබේ. අදාළ ස්ථානය පවත්වාගෙන ගිය බවට සැක කෙරෙන පුද්ගලයා මෙහෙයුම් සිදුකරන විට පලා ගිය බව එම බලකාය සඳහන් කරයි. එම ස්ථානයේ තිබී මත්පැන් පෙරීමට යොදාගත් ගෝඩා ඩ්‍රෑම් 3600 ක්, නීතිවිරෝධී මත්පැන් ඩ්‍රෑම් 360 ක් ගෑස් සිලින්ඩර් 5ක් ඇතුළු උපකරණ තොගයක් ද සොයා ගෙන ඇත. අදාළ භාණ්ඩ දොම්පේ පොලිස් ස්ථානය වෙත බාරදී ඇති අතර සැකකරු පිළිබඳ විමර්ශන එම පොලිසිය විසින් සිදුකිරීමට නියමිතය.", "URL": "https://sinhala.adaderana.lk/news.php?nid=18041", "Category": null, "Parent URL": null}