{"Source": "Adaderana", "Timestamp": "April 28, 2011 11:15 am", "Headline": "උතුරු, නැගෙනහිර සේවයට දෙමළ මාධ්‍ය පොලිස් නිලධාරීන් ", "News Content": "උතුරු, නැගෙනහිර ප්‍රදේශවල රාජකාරී සඳහා දෙමළ මාධ්‍ය පොලිස් නිලධාරීන් බඳවා ගැනීම ආරම්භ වී තිබේ. මඩකළපුව දිස්ත්‍රික්කයේ මූලික බඳවා ගැනීමේ පරීක්ෂණ ඊයේ(27) පැවති බව වාර්තා වේ. උපපොලිස් පරීක්ෂක, පොලිස් කොස්තාපල් යන තනතුරු සඳහා මෙම පරීක්ෂණ පැවති අතර කාන්තා හා පිරිමි යන දෙපාර්ශවයෙන්ම ඒ සඳහා සුදුස්සන් තෝරා ගැනීම සිදුවනු ඇත. මඩකළපුව දිස්ත්‍රික්කයට දෙමළ මාධ්‍ය පොලිස් නිලධාරීන් බඳවා ගැනීමේ පරීක්ෂණ සඳහා අයඳුම්කරුවන් 288 දෙනෙකු පෙනී සිට ඇති බව සඳහන්ය.", "URL": "https://sinhala.adaderana.lk/news.php?nid=15756", "Category": null, "Parent URL": null}