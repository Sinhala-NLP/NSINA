{"Source": "Adaderana", "Timestamp": "March 5, 2019 06:54 am", "Headline": "හෙරොයින් සමඟ කාන්තාවන්  දෙදෙනෙක් අත්අඩංගුවට", "News Content": "අනුරාධපුර පොළිස් වසමේ අනුරාධපුර බන්ධනාගාර භූමිය තුළදී, හෙරොයින් ග්‍රෑම් 06යි මිලිග්‍රෑම් 297ක් සමඟ සැකකාරියන් දෙදෙනෙකු අත්අඩංගුවට ගෙන ඇත. ඒ ඊයේ (04) දිනයේ අනුරාධපුර පොලිස් නිලධාරීන්ට ලද තොරතුරක් මත ය. සැකකාරිනියන් අනුරාධපුර පැරණි මිහින්තලාව පාරේ අවුරුදු 40ක සහ වයස අවුරුදු 68ක කාන්තාවන් දෙදෙනෙකි. ඉහත සැකකාරිනියන් දෙදෙනා බන්ධනාගාරගතව සිටින සැකකරුවෙකුට ලබාදීම සඳහා රැගෙන යන ලද පාන් ගෙඩියක් තුළ සඟවාගෙන මෙම හෙරොයින් රැගෙන ගොස් ඇති බව වාර්තා වෙයි. සැකකාරිනියන් අද (05) දින අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අනුරාධපුර පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=105486", "Category": null, "Parent URL": null}