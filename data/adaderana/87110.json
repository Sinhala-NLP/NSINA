{"Source": "Adaderana", "Timestamp": "April 8, 2018 12:08 pm", "Headline": "කසළ තේ තොගයක් ප්‍රවාහනය කරද්දී මාට්ටු වෙයි", "News Content": "අපනයනය සඳහා සූදානම් කර තිබූ කසළ තේ තොගයක් ප්‍රවාහනය කරමින් සිටි පුද්ගලයෙකු ගම්පොල බෝවල වැව්පිටිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකාය විසින් සිදුකළ වැටලීමකදී ලොරි රථයකින් අදාළ කසළ තේ තොගය ප්‍රවාහනය කරමින් සිටි සැකකරු අත්අඩංගුවට ගෙන ඇති බව සඳහන්ය. එහිදී කසළ තේ කිලෝග්‍රෑම් 3000ක තොගයක් විශේෂ කාර්යය බලකාය බාරයට ගෙන තිබේ. අදාළ කසළ තේ තොගය මෙරට ප්‍රසිද්ධ වෙළෙඳ සමාගමක නාමය යටතේ අපනයනය කිරීමට සූදානම් කර තිබු බව වාර්තා වෙයි. කසළ තේ තොගය සහ සැකකරු වැඩිදුර විමර්ශන සඳහා ගම්පොල පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=87110", "Category": null, "Parent URL": null}