{"Source": "Adaderana", "Timestamp": "March 7, 2019 12:01 pm", "Headline": "හොර පාරෙන් රට යන්න ගිය 30ක් මාට්ටු", "News Content": "නීති විරෝධි ලෙස මෙරටින් සංක්‍රමණය වීමට උත්සහ කළ පුද්ගලයින් 30 දෙනෙකු නාවික හමුදාව විසින් අත්අඩංගුවට ගෙන ඇත. දකුණූ මුහුදේ මුහුදු සැතපුම් 80ක් පමණ දුරින් යාත්‍රා කරමින් සිටියදී අලුයම එම පිරිස අත්අඩංගුවට ගත් බව නාවික හමුදාව පැවසා ඇත. දකුණූ මුහුදු තීරයේ මුර සංචාරයේ නිරතව සිටි නාවිකයින් පිරිසක් විසින් අදාල සංක්‍රමණිකයින් පිරිස අත්අඩංගුවට ගෙන ඇති බව සඳහන්ය. ඔවුන් නාවික හමුදා යාත්‍රා මඟින් ගොඩබිමට රැගෙනවිත් ඇත.", "URL": "https://sinhala.adaderana.lk/news.php?nid=105639", "Category": null, "Parent URL": null}