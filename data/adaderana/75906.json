{"Source": "Adaderana", "Timestamp": "August 2, 2017 08:18 pm", "Headline": "වරාය ගිවිසුමේ විවාදය අහිමි වු හැටි දයාසිරි කියයි", "News Content": "හම්බන්තොට වරාය ගිවිසුම සම්බන්ධයෙන් පාර්ලිමේන්තුවේ පැවැත්වීමට නියමිතව තිබු විවාදය විපක්ෂයේ මන්ත‍්‍රීවරුන් විසින් කඩාකප්පල් කරනු ලැබුවේ තානාපති කාර්යාලයක අවශ්‍යතාව මත බව සම කැබිනට් ප‍්‍රකාශක අමාත්‍ය දයාසිරි ජයසේකර මහතා පවසයි. අද(2) රජයේ ප‍්‍රවෘත්ති දෙපාර්තමේන්තුවේ පැවති කැබිනට් තීන්දු තීරණ දැනුම්දීමේ මාධ්‍ය හමුවට එක්වෙමින් සම කැබිනට් ප‍්‍රකාශකවරයා මෙම අදහස් පළ කළේය. මේ අතර ඒකාබද්ධ විපක්ෂයේ මන්ත‍්‍රීවරුන් හම්බන්තොට වරාය ජනසතු කරන බවට සිදුකරන ප‍්‍රකාශ සම්බන්ධයෙන් මාධ්‍යවේදීන් විමසා සිටි අතර ඊට සම කැබිනට් ප‍්‍රකාශකවරුන් වන රාජිත සේනාරත්න සහ දයාසිරි ජයසේකර අමාත්‍යවරුන් පිළිතුරු ලබාදුන්නේය.", "URL": "https://sinhala.adaderana.lk/news.php?nid=75906", "Category": null, "Parent URL": null}