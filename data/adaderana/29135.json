{"Source": "Adaderana", "Timestamp": "November 12, 2012 05:27 pm", "Headline": " ලක්ෂ 80ක හෙ‍රොයින් සමග බම්බලපිටියේදී 4ක් දැලේ", "News Content": "රුපියල් ලක්ෂ අසුවක් පමණ වටිනා හෙරෝයින් කිලෝ ග‍්‍රෑම් 2ක් සමග පකිස්තානු ජාතිකයින් තිදෙදෙනෙකු හා ශ්‍රී ලාංකිකයෙකු අද (12) පස්වරුවේ බම්බලපිටිය ප්‍රදේශයේදී අත්අඩංගුවට‍ ගෙන තිබේ. අද පස්වරු 1.00ට පමණ පොලිස් මත්ද්‍රව්‍ය නාශක කාර්යාංශයේ නිලධාරීන් කණ්ඩායමක් විසින් බම්බලිපිටිය ප්‍රදේශයේදී මොවුන් සිව්දෙනා අත්අඩංගුවට ගෙන ඇත. අත්අඩංගුවට ගැණුනු සිව්දෙනා අතර කාන්තාවක් සිටින අතර ඇය පකිස්තානු ජාතික කාන්තාවකි. මෙම පකිස්තානු ජාතිකයින් තිදෙනා මීට පෙර 9 වතාවක් ශ්‍රී ලංකාවට පැමිණ ඇති බවද අනාවරණය වී තිබේ. සැකකරුවන් අලූත්කඩේ මහේස්ත‍්‍රාත් අධිකරණයට ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=29135", "Category": null, "Parent URL": null}