{"Source": "Adaderana", "Timestamp": "June 25, 2016 09:51 am", "Headline": "  යතුරුපැදියෙන් මාරයා එයි", "News Content": "හිඟුරක්ගොඩ, මයිලගස් හන්දිය ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ.ලොරි රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු සහ පසු පැදිකරු පොළොන්නරුව රෝහලට ඇතුළත් කිරීමේදී මියගොස් තිබේ.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර හිඟුරක්ගොඩ පොලීසිය වැඩිදුර විමර්ශන සිදුකරන බව සඳහන්ය.මේ අතර හංවැල්ල, ඌරාපොළ මාර්ගයේ දොම්පෙ ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.හංවැල්ල දෙසට ධාවනය වූ යතුරුපැදියක්, ඉදිරියෙන් ගමන් ගත් තවත් යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරුවන් දෙදෙනා දොම්පෙ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා ගම්පහ රෝහලට මාරු කර යවා තිබේ.එහිදී එක් පැදිකරුවෙකු මියගොස් ඇති බව පොලීසිය පැවසුවේය.මියගොස් ඇත්තේ තිත්තපත්තර, වේල්ගම ප්‍රදේශයේ පදිංචිව සිටි 64 හැවිරිදි පුද්ගලයෙකි.අනතුර සම්බන්ධයෙන් දොම්පෙ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61457", "Category": null, "Parent URL": null}