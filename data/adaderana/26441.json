{"Source": "Adaderana", "Timestamp": "August 9, 2012 02:43 pm", "Headline": "රක්ෂිතයේ දැව කැපූ 4 ක් මාට්ටු", "News Content": "මුලතිව්, පුදුකුඩුඉරිප්පුහි රක්ෂිත ප්‍රදේශයක ‍‍අනවසරයෙන් දැව කපමින් සිටි පුද්ගලයින් සිව් දෙනෙකු මුලතිව් පොලිස් වි‍ශේෂ කාර්ය බලකා සෙබළුන් විසින් අත්අඩංගුවට ගෙන තිබේ. ඔවුන් සතුව තිබී විවිධ ප්‍රමාණවලින් යුත් බුරුත දැව කඳන් 16 ක්, පළු දැව කඳන් 14 ක් සහ දැව කැපීමට යොදාගත් භාණ්ඩ තොගයක් ද සිය භාරයට ගත් බව පොලිස් විශේෂ කාර්ය බලකාය පවසයි. සිද්ධිය සම්බන්ධයෙන් වැඩිදුර විමර්ෂණ කටයුතු සඳහා පුද්ගලයින් සහ භාණ්ඩ තොගය පුදුකුඩුඉරිප්පු පොලිස් ස්ථානය‍ට භාරදී ඇත. මේ අතර කිලිනොච්චිය, කන්නගිපුරම් ප්‍රදේශයේ දී නීති විරෝධී ලෙස දැව ප්‍රවාහනය කරමින් සිටි පුද්ගලයින් දෙදෙනෙකු සහ ප්‍රවාහනය කිරීම සඳහා යොදාගත් ට්‍රැක්ටර් රථයක් සිය භාරය‍ට ගැනීමට හැකිවූ බව කිළිනොච්චිය පොලිස් විශේෂ කාර්ය බලකා නිලධාරීන් සඳහන් ක‍රයි.", "URL": "https://sinhala.adaderana.lk/news.php?nid=26441", "Category": null, "Parent URL": null}