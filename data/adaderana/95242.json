{"Source": "Adaderana", "Timestamp": "August 30, 2018 02:46 pm", "Headline": "ශ්‍රී ලංකා - මියන්මාර ජනපතිවරුන් හමුවෙයි", "News Content": "ශ්‍රී ලංකා මියන්මාර ඒකාබද්ධ වෙළඳ ගිවිසුම යළි සක්‍රීය කරගනිමින් දෙරට අතර ආර්ථික හා වෙළඳ සබඳතා නව මාවතක් ඔස්සේ ශක්තිමත් කරගැනීමට දෙරටේ නායකයින් අතර එකඟාවක් ඇති වී තිබේ. බිම්ස්ටෙක් රාජ්‍ය නායක සමුළුවට සහභාගී වීම සඳහා නේපාලයට ගොස් සිටින ජනාධිපති මෛත්‍රීපාල සිරිසේන මහතා සහ මියන්මාර ජනාධිපති වින් මයින්ට් මහතා අතර පැවති හමුවේ දී මෙම එකඟතාව පළවූ බව ජනාධිපති මාධ්‍ය අංශය පැවසීය. ශ්‍රී ලංකාව සහ මියන්මාරය අතර වෙළඳ කටයුතු පහසු කරගැනීම වෙනුවෙන් 1999 වසරේ දී මෙම වෙළඳ ගිවිසුමට එළඹ තිබු බව සඳහන්ය. ඉතා දීර්ඝ ඉතිහාසයක් ඇති මියන්මාර ශ්‍රී ලංකා ද්වී පාර්ශ්වික සබඳතා තවදුරටත් ශක්තිමත් කරගැනීම පිළිබඳව ජනාධිපතිවරුන් දෙපළ අතර පැවති සාකච්ඡාවේදී විශේෂ අවධානය යොමු වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=95242", "Category": null, "Parent URL": null}