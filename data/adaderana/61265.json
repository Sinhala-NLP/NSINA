{"Source": "Adaderana", "Timestamp": "June 20, 2016 12:11 pm", "Headline": "ප්‍රදේශ කිහිපයකට හෙට ජල කප්පාදුවක්", "News Content": "කලටුවාව ජල පවිත්‍රගාරයෙන් ජලය සැපයෙන ප්‍රදේශවලට හෙට(21) දිනයේ ජල සැපයුම තාවකාලිකව අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි.ඒ අනුව හෙට දහවල් 12.00 සිට මධ්‍යම රාත්‍රී 12.00 දක්වා පැය 12ක කාලයක් මෙලෙස ජල සැපයුම අත්හිටුවනු ඇති බව එම මණ්ඩලය සඳහන් කළේය.ඒ අනුව මහරගම, බොරලැස්ගමුව, කොට්ටාව, පන්නිපිටිය, හෝමාගම, රුක්මල්ගම, පැලැන්වත්ත, මත්තේගොඩ, ගොඩගම, මීපේ, හංවැල්ල, කලුඅග්ගල, පාදුක්ක යන ප්‍රදේශවලට මෙලෙස ජල සැපයුම අත්හිටුවනු ඇත.මිට අමතරව කඩුවෙල ප්‍රදේශයට අඩු පීඩනයක් යටතේ ජල සැපයෙනු ඇති බව ජාතින ජල සම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=61265", "Category": null, "Parent URL": null}