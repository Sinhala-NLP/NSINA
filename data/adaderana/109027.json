{"Source": "Adaderana", "Timestamp": "May 1, 2019 02:52 pm", "Headline": "පොල්පිතිගම දුම්රිය ස්ථානයක් අසල තිබී සිංගප්පූරුවේ නිෂ්පාදිත අත්බෝම්බයක් හමුවෙයි", "News Content": "කුරුණෑගල-පොල්පිතිගම ප්‍රදේශවාසීන් සිදුකළ දැනුවත් කිරීමකට අනුව මොරගොල්ලාගම දුම්රිය ස්ථානය ආසන්නයේ තිබී සිංගප්පූරුවේ නිෂ්පාදිත අත්බෝම්බයක් සොයා ගැනීමට පොලිසිය සමත් වි තිබේ. නාවික හමුදාවේ බෝම්බ නිෂ්ක්‍රිය අංශය විසින් පසුව එම බෝම්බය නිෂ්ක්‍රිය කිරීම සිදුකරනු ලැබුවේය. මේ අතර රාජ්‍ය බුද්ධිඅංශයට ලැබුණු තොරතුරකට අනුව ඊයේ පස්වරුවේ බුද්ධි අංශ නිලධාරීන් සිදුකල විශේෂ මෙහෙයුමකදී බදුල්ල-බදුලුපිටිය හා බදුල්ල ජුම්මා මුස්ලිම් පල්ලියට නුදුරින් පිහිටි ආපනශාලාවකින් කඩු 4ක් සොයාගෙන තිබේ. මෙහිදි සැකකරුවන් දෙදෙනෙක්ද බුද්ධි අංශ නිලධාරීන් විසින් අත්අඩංගුවට ගෙන ඇති අතර ඔවුන් වැඩිදුර ප්‍රශ්න කිරීම් සඳහා බදුල්ල පොලීසිය වෙත භාරදෙනු ලැබුවේය.", "URL": "https://sinhala.adaderana.lk/news.php?nid=109027", "Category": null, "Parent URL": null}