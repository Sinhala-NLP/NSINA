{"Source": "Adaderana", "Timestamp": "April 11, 2018 11:29 am", "Headline": "නර්තන පුහුණු පාසැලක් පිහිටි ගොඩනැඟිල්ලක් ගිනි ගනියි- දිවි බේරා ගන්න ළමයි බිමට පනියි", "News Content": "අමෙරිකාවේ නිව් ජර්සි ප්‍රාන්තයේ ගොඩනැගිල්ලක ගින්නක් හටගෙන තිබුණි. එය ජර්සි ප්‍රාන්තයේ නර්තන පුහුණු පාසැලක් පවත්වා ගෙන ගිය ස්ථානයක් බව අනාවරණය වී තිබේ. ගොඩනැගිල්ලේ සිටි ගැහැණු ළමුන් කිහිප දෙනෙකු ඉන් බේරීමට උත්සහ දරන ආකාරය කැමරාවක සටහන්ව තිබුණේය. එම අවස්ථාවේ ගොඩනැගිල්ලේ දෙවන මහලේ සිටි ගැහැණු ළමුන් පිරිසක් ගින්නෙන් බේරීමට බිමට පැන තිබේ. එහිදී ඇතැමුන් ගොඩනැගිල්ලෙන් ඇද වැටෙන ආකාරයද වීඩියෝ පටවල සටහන්ව තිබුණි. කෙසේ නමුත් ළමුන් පිරිස ආරක්ෂිතව පිටතට ගැනීමට රැස්ව සිටි පිරිස් සමත්ව ඇති අතර සුළු තුවාල ලැබූ කිහිප දෙනෙකු රෝහල් ගත කර ඇති බවයි විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=87284", "Category": null, "Parent URL": null}