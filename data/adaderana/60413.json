{"Source": "Adaderana", "Timestamp": "May 23, 2016 11:45 am", "Headline": " අනතුරින් 2ක් මරුට-2ක් රෝහලට", "News Content": "මහනුවර - කොළඹ ප්‍රධාන මාර්ගයේ කඩුගන්නාව, වවුල්ගහ ආසන්න ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ.මහනුවර සිට කොළඹ දෙසට ධාවනය වූ කිරි ප්‍රවාහන රථයක් ඊට ප්‍රතිවිරුද්ධ දෙසින් පැමිණි මෝටර් රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් මෝටර් රථයේ රියදුරු සහ එහි ගමන් ගත් කාන්තාවක බරපතළ තුවාල ලබා මහනුවර රෝහලට ඇතුළත් කිරීමේදී මියගොස් තිබේ.මෝටර් රථයේ ගමන් ගත් තවත් කාන්තාවක සහ ළමයෙකු තුවාල ලබා පේරාදෙණිය රෝහලේ ප්‍රතිකාර ලබන බව පොලීසිය සඳහන් කළේය.අනතුර සම්බන්ධයෙන් කිරි ප්‍රවාහන රථයේ රියදුරු අත්අඩංගුවට ගෙන ඇති අතර කඩුගන්නාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=60413", "Category": null, "Parent URL": null}