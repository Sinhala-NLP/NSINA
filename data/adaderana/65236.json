{"Source": "Adaderana", "Timestamp": "October 21, 2016 09:51 am", "Headline": "  රිටා ඉසාක් ආණ්ඩුවෙන් ඉල්ලීමක් කරයි", "News Content": "සුළුතර අයිතිවාසිකම් ආරක්ෂා කිරීමට නව පාලනය ගත් ක්‍රියාමාර්ග අත් නොහැර ඉදිරියට ක්‍රියාත්මක කරන ලෙස එක්සත් ජාතීන්ගේ සුළු ජන අයිතිවාසිකම් පිළිබඳ සොයා බැලීමට පත් කළ විශේෂඥවරිය මෙරට ආණ්ඩුවෙන් ඉල්ලීමක් කර තිබේ.මෙරට දින 10ක සංචාරයක නිරත රිටා ඉසාක් න්ඩිආයේ මහත්මිය ඊයේ(20) කොළඹ පැවැති මාධ්‍ය හමුවකදී මේ බව ප්‍රකාශ කළේය.දිර්ඝකාලීන යුද්ධයකින් පසු සංහිඳියා ක්‍රියාමාර්ගය වහා සිදු කළ හැකි දෙයක් නොවන බව ද ඇය එහිදී පෙන්වා දී තිබේ.මේ අතර සුළුතර ප්‍රජාව සහ රාජ්‍ය අතර සම්බන්ධතාවක් ඇති කිරීමට සුළුතර අයිතිවාසිකම් පිළිබඳ ස්වාධීන ආයතනයක් පිහිටුවන ලෙස ද රිටා ඉසාක් න්ඩිආයේ මහත්මිය යෝජනා කර ඇත.ශ්‍රී ලංකාව සම්බන්ධයෙන් ඇයගේ විශේෂ වාර්තාවක් ලබන මාර්තු මාසයේදී මානව හිමිකම් කොමිසමට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=65236", "Category": null, "Parent URL": null}