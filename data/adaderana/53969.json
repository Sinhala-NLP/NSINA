{"Source": "Adaderana", "Timestamp": "September 20, 2015 04:53 pm", "Headline": "ඉන්දියාවේ ඉල්ලීම ලංකාව ප්‍රතික්ෂේප කරයි ", "News Content": "ඉන්දු - ලංකා ධීවර ගැටලුව පිළිබඳව සාකච්ඡා කිරීම සඳහා ඉන්දීය ධීවර සංගම් සිදුකළ ඉල්ලීම මෙරට ධීවර සංගම් විසින් ප්‍රතික්ෂේප කර තිබේ. උතුරු පළාත් ධීවර සංගම් නියෝජිතයෙකු වන විනයාගමූර්ති සහදේවන් ප්‍රකාශ කර ඇත්තේ ධීවර ගැටලුව විසඳා ගැනීම සඳහා සාකච්ඡා පැවැත්වීමට පැමිණෙන ලෙසට ඉන්දීය ධීවර සංගම් විසින් ආරාධනයක් සිදුකර ඇති බවයි.පසුගියදා දෙරටේ අග්‍රාමාත්‍යවරුන් අතර පැවති සාකච්ඡාවේ දී ද ඉන්දු -ලංකා ධීවර ගැටලුව සම්බන්ධයෙන් නිසි විසඳුමක් ලබාගැනීමට නොහැකි වු බව ඔහු පෙන්වා දෙයි. මෙවන් තත්ත්වයක් තුළ ධීවර සංගම්වල සහභාගීත්වයෙන් පමණක් අදාළ ගැටලුව විසඳා ගත නොහැකි බැවින් ඉන්දීය ධීවර සංගම් සිදුකළ ඉල්ලීම ප්‍රතික්ෂේප කළ බව විනයාගමූර්ති සහදේවන් ප්‍රකාශ කර ඇත.ධීවර සංගම් සහභාගී වන සාකච්ඡාවලට දෙරටේ රාජ්‍ය මැදිහත්වීමක් සිදුවුවහොත් පමණක් ඒවා සාර්ථක කරගැනීමට හැකිවනු ඇති බව ඔහු පවසා තිබේ.", "URL": "https://sinhala.adaderana.lk/news.php?nid=53969", "Category": null, "Parent URL": null}