{"Source": "Adaderana", "Timestamp": "November 25, 2014 08:34 am", "Headline": "රත්නපුරට නායයාමේ අනතුරු ඇඟවීමක්", "News Content": "රත්නපුර දිස්ත්‍රික්කයට නායයෑමේ අනතුරු ඇඟවීම් නිවේදනයක් නිකුත් කර තිබේ. ආපදා කළමනාකරණ මධ්‍යස්ථානය සඳහන් කළේ ඊයේ රාත්‍රී හතේ සිට පැය 24ක කාලයක් සඳහා ජාතික ගොඩනැගිලි පර්යේෂණ සංවිධානය විසින් අදාළ අනතුරු ඇඟවීම සිදුකර ඇති බවයි. රත්නපුර දිස්ත්‍රික්කයට ඇද හැළෙන අධික වර්ෂාවත් සමඟ නායයෑම්, ගල්පෙරළීම්, පස්කඳු කඩා වැටීම් සිදුවිය හැකි බව ජාතික ගොඩනැගිලි පර්යේෂණ ආයතනය පවසයි. මේ හේතුවෙන් ඒ පිළිබඳ වැඩි අවධානයක් යොමුකරන ලෙස රත්නපුර දිස්ත්‍රික්කයේ ජනතාවගෙන් ආපදා කළමනාකරණ මධ්‍යස්ථානය ඉල්ලීමක් කරයි. මේ අතර අද දිනයේත් දිවයිනේ ප්‍රදේශ රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=47582", "Category": null, "Parent URL": null}