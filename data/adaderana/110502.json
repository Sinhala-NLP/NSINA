{"Source": "Adaderana", "Timestamp": "May 23, 2019 10:27 am", "Headline": "පාපන්දු පිටියේ නික්ම යෑමක්", "News Content": "ඝානා පාපන්දු ක්‍රීඩක ආසාමෝවා ගෙයාන් පාපන්දු පිටියෙන් සමු ගැනීමට ගත් තීරණය වෙනස් කර තිබේ. ඒ එම රටේ ජනාධිපති සමග කළ සාකච්ඡාවෙන් පසුවයි. 2003 වසරේ දී ඝානා ජාතික පාපන්දු පිලට එක්වන ආසාමෝවා ගෙයාන් ජාත්‍යන්තර පාපන්දු තරග 106කට ක්‍රීඩා කරමින් ගෝල 51ක් වාර්තා කර තිබේ. 33 හැවිරිදි ආසාමෝවා ගෙයාන් පසුගිය අගහරුවාදා දී නිවේදනයක් නිකුත් කරමින් සඳහන් කළේ ඔහු පාපන්දු පිටියෙන් සමු ගන්නා බවයි. නමුත් ඝානා හී ජනාධිපති සමඟ සිදු කළ සාකච්ඡාවෙන් පසු තමන් සිය තීරණය වෙනස් කළ බව ආසාමෝවා ගෙයාන් ප්‍රකාශ කරයි.", "URL": "https://sinhala.adaderana.lk/news.php?nid=110502", "Category": null, "Parent URL": null}