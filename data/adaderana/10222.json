{"Source": "Adaderana", "Timestamp": "August 14, 2010 08:06 am", "Headline": "ගාල්ල පොලිස් නිලධාරීන්ට ගුටි බැට දීම ගැන පොලිසියේ විරෝධය", "News Content": "උද්ඝෝෂණයක් මැඩ පැවැත්වීමට ගිය අවස්ථාවේ දී ගාල්ල පොලිසියේ නිලධාරීන් කිහිපදෙනෙකුට පහරදීමේ සිද්ධිය සම්බන්ධයෙන් පොලිසියේ විරෝධය පළ කරන බව පොලිස් මූලස්ථානය පවසයි. පොලිස් සංගම් කිහිපයක් මෙලෙස සිය විරෝධය දක්වා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. ශ්‍රී ලංකා කණිෂ්ඨ පොලිස් නිලධාරි සංගමය හා ශ්‍රී ලංකා පොලිස් පරීක්ෂකවරුන්ගේ සංගමය පොලිස්පතිවරයා වෙත ලිපි යොමුකරමින් මෙම විරෝධතා දක්වා ඇති බව සඳහන්ය. අදාළ සිද්ධියේ දී පහරකෑමට ලක්වූ පොලිස් නිලධාරීන් දෙදෙනෙකු රෝහල් ගත කර ඇති බව ඔවුන් පෙන්වා දී ඇත.", "URL": "https://sinhala.adaderana.lk/news.php?nid=10222", "Category": null, "Parent URL": null}