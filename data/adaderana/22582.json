{"Source": "Adaderana", "Timestamp": "March 5, 2012 08:09 am", "Headline": "ගාල්ල - අලුත්ගම දුම්රිය ධාවනය 8 වැනිදා ඇරඹෙයි", "News Content": "දක්ෂිණ දුම්රිය සංවර්ධන ව්‍යාපෘතිය යටතේ ප්‍රතිසංස්කරණ කටයුතු අවසන් කළ ගාල්ල සිට අලුත්ගම දක්වා දුම්රිය ධාවන කටයුතු ලබන 8 වැනිදා ආරම්භ කළ හැකි බව දුම්රිය දෙපාර්තමේන්තුව පවසයි. දක්ෂිණ දුම්රිය මාර්ගයේ ප්‍රතිසංස්කරණ කටයුතු මේ වන විට බොහෝදුරට අවසන් කර ඇති බව දුම්රිය සාමාන්‍යධිකාරි බී.ඒ.පී ආරියරත්න මහතා සඳහන් කළේය. ලබන සිංහල හා දෙමළ අලුත් අවුරුද්දට ප්‍රථම මාතර සිට මරදාන දක්වා දක්ෂිණ දුම්රිය අධිවේගී මාර්ගයේ දුම්රිය ධාවන කටයුතු ආරම්භ කිරීමට සියලු කටයුතු සූදානම් කර ඇති බව ද ඔහු පෙන්වාදෙයි. ප්‍රතිසංස්කරණ කටයුතු හේතුවෙන් මේ වන විට කොළඹින් පිටත්වන දුම්රිය කළුතර දක්වා සීමා වී ඇති අතර මාතර සිට පැමිණෙන දුම්රිය ගාල්ල දක්වා සීමා වී තිබේ.", "URL": "https://sinhala.adaderana.lk/news.php?nid=22582", "Category": null, "Parent URL": null}