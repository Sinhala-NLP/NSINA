{"Source": "Adaderana", "Timestamp": "March 20, 2018 01:28 pm", "Headline": "මහින්ද නැති නිසා පාතාලේ යළි හිස ඔසවලා ", "News Content": "හිටපු ජනාධියති මහින්ද රාජපක්ෂ මහතා නැති කළ රටේ පාතාලය යළි හිසඔසවා ඇති අතර එම නිසා ඉදිරීයේදී අපරටට විදේශ සංචාරකයින් පවා පැමිණිම අඩුවනු ඇතිබවත් පාර්ලිමේන්තු සිසිර ජයකොඩි මහතා පවසයි. අද(20) ඒකාබද්ධ විපක්ෂය මඟින් සංවිධානය කළ මාධ්‍ය හමුවකට එක්වෙමින් ඔහු මෙසේ සඳහන් කර ඇත. එම අවස්තාවට එක්වෙමින් බන්දුල ගුණවර්ධන මහතා පැවසුවේ බදාදා දින ඉදිරිපත් කිරීමට නියමිත සක්‍රීය බැරකම් කළමණාකරන පිළිබඳ පනත් කෙටුම් පත ශ්‍රී ලංකා ආණ්ඩුක්‍රම ව්‍යවස්තාවේ 148 වක වගන්තියට අනුව පාර්ලිමේන්තුවේ මුදල් බලය උදුරා ගැනීමක් බවය. මේ හේතුවෙන් නය ක්‍රමයේ හා මුල්‍ය ක්‍රමයේ විශාල අර්බුදයක් ඇතිවන බවත් මහ බැංකුවේ ඇති නය දෙපාර්තමේන්තුවේ බලය සම්පුර්ණයෙන්ම අකර්මන්‍ය වන බවත් පර්ලිමේන්තු මන්ත්‍රී බන්දුල ගුණවර්ධන මහතා පැවසීය. මේ හේතුවෙන් ඉදිරියේදී අග්‍රාමාත්‍ය වරයාට එරෙහිව ‍ඉදිරිපත් කිරීමට නියමිත විශ්වාසභංග යොජනාවට අළුත් චොදනාවක් එකතුවන බව මන්ත්‍රීවරයා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=85991", "Category": null, "Parent URL": null}