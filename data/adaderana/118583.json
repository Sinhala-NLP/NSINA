{"Source": "Adaderana", "Timestamp": "September 8, 2019 01:39 pm", "Headline": "පල්ලේකැලෙන් පැනපු සිරකරුවෙක් අත්අඩංගුවට", "News Content": "පල්ලේකැලේ එළිමහල් සිර කඳවුරේ සිට පැනගිය සිරකරුවෙකු මාතලේ පොලිස් ස්ථානයේ නිලධාරීන් විසින් අත්අඩංගුවට ගෙන ඇත. සැකකරු මාතලේ සහ බකමුණ මහේස්ත්‍රාත් අධිකරණය මඟින් වරෙන්තු නිකුත් කළ අයෙකි. සැකකරු දිවයිනේ ලියාපදිංචි අපරාධකරුවෙකු වන අතර විවිධ ප්‍රදේශවල නිවෙස් බිඳ දේපල සොරකම් කිහිපයකට සම්බන්ධ සැකකරුවෙකි. සැකකරු වයස අවුරුදු 35ක් වු අලුවිහාරය, මාතලේ ලිපිනයේ පදිංචිකරුවෙකි. සැකකරු අද (08) දින මාතලේ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මාතලේ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118583", "Category": null, "Parent URL": null}