{"Source": "Adaderana", "Timestamp": "January 19, 2014 05:08 pm", "Headline": "ජාත්‍යන්තරය කුමක් කීවත් උතුරේ හමුදා කඳවුරු දැන් දහයකටත් අඩුයි! ", "News Content": "දෙවුන්දර තුඩුවේ සිට පේදුරු තුඩුව දක්වා නිදහසේ ගමන් කිරිමට ලැබීම පිළිබඳ අප රටේ ජනතාව මහත් සතුටින් පසුවන බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ ජාත්‍යන්තරය කුමක් කීව ද මේ වන විට උතුරේ ඉතිරිව ඇත්තේ හමුදා කඳවුරු දහයකටත් අඩු සංඛ්‍යාවක් බවයි. උතුරේ සිටින හමුදා සෙබලුන් සංඛ්‍යාව 70,000 සිට 12,000 දක්වා අඩු කර ඇති බව ජනාධිපති මහින්ද රාජපක්ෂ මහතා පවසයි. යාපනය, තෙලිප්පලෙයි ට්‍රේල් පිළිකා රෝහල විවෘත කිරිමේ අවස්ථාවට අද (17) එක්වෙමින් ජනාධිපතිවරයා මෙම අදහස් පළ කළ බව ජනාධිපති මාධ්‍ය අංශය සඳහන් කළේය. ආරක්ෂාව උදෙසා රට පුරාම හමුදාව සිටිය යුතු බව පෙන්වා දුන් ජනාධිපතිවරයා ප්‍රකාශ කළේ එක් ජාතියකට තවත් ජාතියක් යටත් කිරිමට හැකියාව නොමැති බවයි.", "URL": "https://sinhala.adaderana.lk/news.php?nid=40469", "Category": null, "Parent URL": null}