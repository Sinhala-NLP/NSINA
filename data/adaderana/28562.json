{"Source": "Adaderana", "Timestamp": "October 24, 2012 08:26 am", "Headline": "රාජ්‍ය පාරිපාලන අමාත්‍යවරුන්ගේ සමුළුව අද", "News Content": "පොදු රාජ්‍ය මණ්ඩලීය රාජ්‍ය පාරිපාලන අමාත්‍යවරුන්ගේ සමුළුව අද (24) ආරම්භ වේ. ඉන්දියාවේ නවදිල්ලි හිදී සමුළුව පැවැත්වෙන බව සඳහන්ය. මෙම සමුළුව සඳහා ශ‍්‍රී ලංකාව නියෝජනය කරමින් රාජ්‍ය පරිපාලන හා ස්වදේශ කටයුතු අමාත්‍ය ඩබ්ලිව්.ඩී.ජේ.සෙනෙවිරත්න මහතා සහභාගීවීමට නියමිතය. රාජ්‍ය සේවයේ විශිෂ්ඨත්වය ශක්තිමත් කිරීම යන මැයෙන් අමාත්‍යවරයා එම සමුළුව අමතන බව සඳහන්ය. ආර්ථික වර්ධනය සහ රැකියා නිර්මාණය කිරීමේ දී රාජ්‍ය පරිපාලනයේ කාර්යභාරය මෙවර සමුළුවේ තේමාවයි. පොදු රාජ්‍ය පාරිපාලන අමාත්‍යවරුන්ගේ සමුළුව ලබන 26 වැනිදා දක්වා පැවැත්වෙනු ඇත.", "URL": "https://sinhala.adaderana.lk/news.php?nid=28562", "Category": null, "Parent URL": null}