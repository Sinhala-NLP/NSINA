{"Source": "Adaderana", "Timestamp": "September 15, 2013 09:35 am", "Headline": "ත්‍රීවිලරය පෙරළී බිළිඳිය මරුට", "News Content": "දොම්පේ, හංවැල්ල - ඌරාපොළ මාර්ගයේ හතරේ කණුව ප්‍රදේශය අසල සිදුවු රිය අනතුරකින් කුඩා බිළිඳියක මියගොස් තිබේ. පොලීසිය පැවසුවේ ත්‍රීරෝද රථයක් පාලනය කරගත නොහැකිව මාර්ගයෙන් ඉවතට පැන පෙරළීයාමෙන් අනතුර සිදුව ඇති බවය. අනතුරෙන් ත්‍රිරෝද රථයේ ගමන්ගත් තවත් තිදෙනෙකු තුවාල ලබා රෝහල් ගත කර ඇත. අනතුරට ලක්ව ඇත්තේ දිද්දෙණිය ප්‍රදේශයේ පදිංචිකරුවන් පිරිසක් වන අතර මියගිය බිළිඳියගේ වයස මාසයක් පමණ වන බව පොලීසිය පැවසුවේය. මේ අතර තිස්සමහාරාම, දෙබරවැව ප්‍රදේශයේ දී ලොරි රථයක ගැටීමෙන් කාන්තාවක මියගොස් ඇත. පොලීසිය පැවසුවේ මියගොස් ඇත්තේ 88 හැවිරිදි දෙබරවැව ප්‍රදේශයේ පදිංචිව සිටි කාන්තාවක් බවය.", "URL": "https://sinhala.adaderana.lk/news.php?nid=37413", "Category": null, "Parent URL": null}