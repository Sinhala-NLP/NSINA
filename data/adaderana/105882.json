{"Source": "Adaderana", "Timestamp": "March 11, 2019 03:40 pm", "Headline": "කැවුමාගේ නිවසකින් හෙරොයින් කිලෝ 161 සහ උණ්ඩ 5000ක් හමුවෙයි-2ක් මාට්ටු", "News Content": "හෙරොයින් කිලෝග්‍රෑම් 161 කට වැඩි ප්‍රමාණයක් සමඟ සැකකරුවන් දෙදෙනෙකු මොරටුව, රාවතාවත්ත ප්‍රදේශයේ නිවසකදී අත්අඩංගුවට ගෙන තිබේ. පොලිස් විශේෂ කාර්ය බලකා නිලධාරීන් අද(11) සිදුකළ වැටලීමකදී එම මත්කුඩු තොගය පොලිස් භාරයට ගෙන ඇති බව වාර්තා වෙයි. අදාළ නිවස මාකඳුරේ මධූෂ් නැමැති සංවිධානාත්මක අපරාධ කල්ලි සාමාජිකයාගේ ගෝලයෙකු වන ‍දොඩන්දූව වඩුගේ කැළුම් ඉන්දික සම්පත් නොහොත් “කැවුමා” නමැති අපරාධ කල්ලි සාමාජිකයාට අයත් බවට සැලකෙයි. එහිදී ටී.56 උණ්ඩ 5000 කට අධික තොගයක් ද පොලිසිය බාරයට ගෙන තිබේ. ඉන්දික සම්පත් යන අය ඊයේ(10) මහර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මාර්තු මස 22 දක්වා රක්ෂිත බන්ධනාගාර ගත කර තිබේ. සිද්ධිය සම්බන්ධයෙන් පොලිස් විශේෂ කාර්ය බළකාය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105882", "Category": null, "Parent URL": null}