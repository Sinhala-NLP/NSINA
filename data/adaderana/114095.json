{"Source": "Adaderana", "Timestamp": "July 14, 2019 10:26 am", "Headline": "ගෝඨා දිනවන්න මෛත්‍රී ළඟ ඉන්න හැමෝම මහින්ද සමඟ එකතු වෙනවාමයි", "News Content": "ගෝඨාභය රාජපක්ෂ මහතාගේ නායකත්වය යටෙතේ ආණ්ඩුවක් බිහි කිරීම රටේ ජනතාවගේ එකම අභිප්‍රාය බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී රොෂාන් රණසිංහ මහතා පවසයි. පොළොන්නරුව ප්‍රදේශයේ පැවති වැඩසටහනකට එක්වෙමින් ඔහු මේ බව සඳහන් කළේය. 19 වන සංශෝධනයෙන් මේ රට සම්පූර්ණයෙන්ම විනාශයට පත් වු බවත් මත්ද්‍රව්‍යවලට එරෙහිව මත්ද්‍රව්‍ය ව්‍යාපාරයේ යෙදෙන්නන් එල්ලා මැරීමට සූදානම් වන්නේ පාස්කු දින ප්‍රහාරයෙන් මේ රටේ ජාතික ආරක්ෂාවට එල්ල වු බලපෑමෙන් ගැලවීමටනම් එය අසාධාරණ බව ඔහු පවසා සිටියි. රටේ ජනතාව බලාපොරොත්තු වන්නේ මහින්ද රාජපක්ෂ මහතාගේ නායකත්වයෙන් යුතුව ගෝඨාභය රාජපක්ෂ මහතා රටේ ජනාධිපතිවරයා බවට පත් කිරීමට බවත් ඔහු කියා සිටියි. ඒ සඳහා ශ්‍රී ලංකා නිදහස් පක්ෂයේ මෛත්‍රීපාල ජනාධිපතිවරයා සමඟ සිටින සියළු දෙනා මහින්ද රාජපක්ෂ මහතා සමඟ එක්වීම අනිවාර්යයෙන්ම සිදුවන බව ඔහු වැඩි දුරටත් කියා සිටියේය.", "URL": "https://sinhala.adaderana.lk/news.php?nid=114095", "Category": null, "Parent URL": null}