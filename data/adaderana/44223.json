{"Source": "Adaderana", "Timestamp": "June 25, 2014 03:34 pm", "Headline": "ඉන්දියාවේ ශ්‍රී ලංකා මහකොමසාරිස් පුටුව සුදර්ශනටයි ", "News Content": "මහාචාර්ය සුදර්ශන් සෙනවිරත්න මහතා ඉන්දියාවේ ශ්‍රී ලංකා නව මහ කොමසාරිස්වරයා ලෙස පත්කර තිබේ. එසේම ඉන්දියාවේ ශ්‍රී ලංකා මහ කොමසාරිස්වරයා ලෙස සිට ප්‍රසාද් කාරියවසම් මහතා අමෙරිකාවේ ශ්‍රී ලංකා තානාපතිවරයා ලෙස පත්කර ඇත. ඔහු ලබන ජුලි මස 14 වනදා ධවල මන්දිරයේ ඕවල් කාර්යාලයේ දී අක්තපත්‍ර පිළිගැන්වීමේ උත්සවය පැවැත්වීමට නියමිත බව වාර්තා වුණි. ඒ අනුව ඉන්දියාවේ ශ්‍රී ලංකා මහ කොමසාරිස් ධූරයේ ඇති වූ පුරප්පාඩුව සඳහා සුදර්ශන් සෙනවිරත්න මහතා තෙරී පත් වී තිබේ. සුදර්ශන් සෙනවිරත්න මහතා 1949 වසරේ උපත ලබා ඇති අතර කොළඹ ආනන්ද විද්‍යාලයෙන් අධ්‍යාපනය හදාර ඇත.", "URL": "https://sinhala.adaderana.lk/news.php?nid=44223", "Category": null, "Parent URL": null}