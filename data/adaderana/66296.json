{"Source": "Adaderana", "Timestamp": "November 22, 2016 12:55 pm", "Headline": " මහින්ද හෙට චීනෙ යයි ", "News Content": "හිටපු ජනාධිපති මහින්ද රාජපක්ෂ මහතා හෙට දිනයේ චීනයේ සංචාරයක් සඳහා පිටත්ව යාමට නියමිතව තිබේ.චීන රජයේ ආරාධනාවකට අනුව රාජපක්ෂ මහතා හෙට (23) දිනයේ චීනය බලා පිටත්වීමට නියමිත අතර ඔහු ලබන දෙසැම්බර් මස පළමුවැනිදා දක්වා චීනයේ රැඳීසිටීමට නියමිතව ඇති බවද වාර්තා වෙයි.සංචාරය අතරතුරදී මහින්ද රාජපක්ෂ මහතා චීන රජයේ ප්‍රධානීන් හමුවීමට හා විවිධ නිදහස් වෙළෙඳ කලාපයන්හි සංචාරය කිරීමට නියමිතව ඇත. එමෙන්ම ගුආන්ශු ප්‍රාදේශීය ආණ්ඩුවේ ප්‍රධානීන් හා ශෙන්ෂිං නාගරික ප්‍රධානීන් විසින් මහින්ද රාජපක්ෂ මහතා සඳහා විශේෂ වැඩසටහනක්ද සංවිධානය කර ඇති බව වාර්තා වෙයි.මෙම සංචාරය සඳහා මහාචාර්ය ජී.එල්.පීරිස්, පාර්ලිමේන්තු මන්ත්‍රී ලොහාන් රත්වත්තේ හා මහින්ද රාජපක්ෂ මහතාගේ සම්බන්ධීකරණ ලේකම් උදිත ලොකුබණ්ඩාර යන මහත්වරුන්ද එක්වීමට නියමිතය.", "URL": "https://sinhala.adaderana.lk/news.php?nid=66296", "Category": null, "Parent URL": null}