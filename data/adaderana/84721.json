{"Source": "Adaderana", "Timestamp": "February 23, 2018 11:57 am", "Headline": "නිධන් හොයපු  පියා සහ පුතා ඇතුළු තව කෙනෙක් පොලීසියට කොටුවෙයි", "News Content": "මහියංගනය, කිරිබෝගොඩ රක්ෂිත කන්දේ මොණරාකෙටූගල නමැති ගල්තලාවේ නිධන් සෙවීමේ අරමුණින් කැනීම් කළ චෝදනා ලැබු පියා, පුතු ඇතුළු සැකකරුවන් තිදෙනෙක් මහියංගනය මහේස්ත්‍රාත් අධිකරණයේදී ඊයේ (22) වරද පිළිගෙන තිබේ. පළමු සැකකරු වන එච්.එම්. ලලිත් ප්‍රේමතිලක නැමත්තාට රුපියල් 90000 දඩයක් නියම කළ මහෙස්ත්‍රාත් නාලක සංජීව විරසිංහ මහතා අනෙක් සැකකරුවන් එච්. එම්. හීන්බණ්ඩා සහ වයි .එම්. නවරත්න බණ්ඩා යන දෙදෙනාට , එක් අයෙකුට රුපියල් 75000 බැගින්රුපියල් එක්ලක්ෂ පනස් දහසක දඩයක් නියම කළහ. සැකකරුවන් තිදෙනාම මහියංගණය , කෙසෙල්පොත මාපාකඩ ,පදිංචි කරුවන්ය පිරිසක්ය. ඌව දිසාව භාර නියෝජ්‍ය පොලිස්පති අරුණ ප්‍රේමශාන්ත මහතාගේ උපදෙස් මත ඌව පළාත් පුරාවිද්‍යා ආරක්ෂණ පොලීය මඟින් මෙම වැටලීම සිදුකර සැකකරුවන් අත්අඩංගුවගෙන අධිකරණයට ඉදිරිපත් කර ඇත.", "URL": "https://sinhala.adaderana.lk/news.php?nid=84721", "Category": null, "Parent URL": null}