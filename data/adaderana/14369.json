{"Source": "Adaderana", "Timestamp": "February 21, 2011 09:31 am", "Headline": "ඉන්දීය අත්අඩංගුවේ සිටි මෙරට ධීවරයන් 21 ක් නිදහස් ", "News Content": "ඉන්දීය මුහුදු සීමාවට නීති විරෝධී ලෙස ඇතුළු වී මසුන් මැරිමේ නිරතව සිටියදී එරට ආරක්ෂක අංශ විසින් අත්අඩංගුවට ගෙන සිටි ශ්‍රී ලාංකික ධීවරයන් 21 දෙනෙකු නිදහස් කර තිබේ. මෙම ධීවරයින් පිරිස කන්කසන්තුරයට උතුරින් පිහිටි ජාත්‍යන්තර මුහුදු සීමාවේ දී නාවික හමුදාවට භාරදී ඇත. නිදහස් වූ ධීවරයන් මීගමුව, හලාවත සහ ත්‍රිකුණාමලය යන ප්‍රදේශවල පදිංචිකරුවන් බව වාර්තා වේ. පසුගියදා මෙරට අත්අඩංගුවට පත් ඉන්දීය ධීවරයන් පිරිස ද නිදහස් කිරීමට ශ්‍රී ලංකා රජය පියවර ගෙන තිබුණි.", "URL": "https://sinhala.adaderana.lk/news.php?nid=14369", "Category": null, "Parent URL": null}