{"Source": "Adaderana", "Timestamp": "March 8, 2019 11:44 am", "Headline": "කලබලය අස්සේ කරපු හොර වැඩේ මාට්ටු වෙයි-දර්ශන සහිතයි", "News Content": "බණ්ඩාරවෙල නගරයේ වෙළඳ සැල්වල තදබදය ඇති අවස්ථාවල ජංගම දුරකථන සහ මුදල් පසුම්බි සොරකමේ නිරත වූ පුද්ලයෙක් බණ්ඩාරවෙල පොලීසිය අත්අඩංගුවට ගෙන තිබේ. බණ්ඩාරවෙල නගරයේ දැඩි ලෙස මහජනතාව ගැවසෙන ස්ථානවල රැඳී සිටිමින් අදාළ පුද්ගලයා විසින් ජංගම දුරකථන හා මුදල් පසුම්බි සොරකම් කරන ආකරය ආරක්ෂක කැමරාවලද සටහන්ව තිබුණි. අදාළ පුද්ගලයා බදුල්ල ප්‍රදේශයේම පදිංචින් අයෙක් බවට අප වාර්තාකරු සඳහන් කළේය. මෙම පුද්ගලයා පසුගිදා වෘතීය පුහුණු ආයතන සිසුවියකගේ ජංගම දුරකථය ආපන ශාලවකදී සොරකම් කර ඇති අතර එම ආපන ශාලාවේ සවි කර තිබූ ආරක්ෂක කැමරාවේ දර්ශන උපයෝගි කර ගෙන අදාළ සැකකරු අත්අඩංගුවට ගෙන ඇති බව වාර්තා වෙයි. සිද්ධිය සම්බන්ධයෙන් බණ්ඩාරවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105709", "Category": null, "Parent URL": null}