{"Source": "Adaderana", "Timestamp": "July 29, 2011 04:31 pm", "Headline": "අම්බලන්ගොඩ හා ප්‍රදේශ කිහිපයකට පැය 48 ක් වතුර නෑ", "News Content": "අම්බලන්ගොඩ ඇතුළු ප්‍රදේශ කිහිපයකට හෙට(30) දහවල් 12 සිට අගෝස්තු මස පළමු වැනිදා දහවල් 12 දක්වා පැය 48 ක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය නිවේදනය කරයි. ඒ අනුව අම්බලන්ගොඩ, බලපිටිය, බටපොල, ඇල්පිටිය, ‍මාදම්පාගම සහ ගලගොඩ යන ප්‍රදේශවල ජලසැපයුම අදාළ කාලයේ දී අත්හිටුවනු ඇත. අම්බලන්ගොඩ ප්‍රධාන පොම්පකරණ නල මාර්ගයේ ජල කාන්දුවක් අලුත්වැඩියා කිරීම සඳහා මෙලෙස ජල සැපයුම අත්හිටුවීමට තිරණය කළ බව නිවේදනයකු නිකුත් කරමින් එම මණ්ඩලය පැවසීය. කොළඹ හා තදාසන්න ප්‍රදේශ කිහිපයක ජල සැපයුම ද හෙට උදෑසන 9සිට ඉරිදා දහවල් 12 දක්වා වූ පැය 27ක කාලයක් අත්හිටුවීම සිදු වන බව ජාතික ජල සම්පාදන හා ජලාපවාහන මණ්ඩලය සඳහන් කරයි. පෑලියගොඩ, වත්තල, රාගම, ජා -ඇල, වැලිසර, කැළණිය, බියගම, කිරිබත්ගොඩ සහ කඩවත යන ප්‍රදේශවලට මෙසේ ජල සැපයුම අත්හිටුවීමට සිදු වන බව නිවේදනයක් නිකුත් කළ එම මණ්ඩලය පෙන්වා දෙයි.", "URL": "https://sinhala.adaderana.lk/news.php?nid=17729", "Category": null, "Parent URL": null}