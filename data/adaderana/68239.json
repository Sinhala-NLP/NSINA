{"Source": "Adaderana", "Timestamp": "January 18, 2017 12:05 pm", "Headline": "  ඇන්ඩි මරේගේ තවත් තරගයක් අද", "News Content": "ඕස්ට්‍රේලියානු විවෘත ටෙනිස් ශූරතාවලියේ ලොව අංක එකේ ටෙනිස් ක්‍රීඩක ඇන්ඩි මරේ සහභාගී වන තවත් තරඟයක් අද(18) පැවැත්වෙයි.ඒ රුසියානු ක්‍රීඩක ඇන්ඩ්‍රි රුබ්ලෙව් සමඟයි.19 හැවිරිදි ඔහු ලෝක ටෙනිස් ශ්‍රේණිගත කිරීම අනුව 152 වන ස්ථානයේ පසුවෙයි.අද තරඟය පිළිබඳ අදහස් දක්වමින් ඇන්ඩි මරේ ප්‍රකාශ කර ඇත්තේ රුසියානු ක්‍රිඩකයා පිළිබඳ තමාට අදහසක් නොමැති බවයි.මීට පෙර ඔහු සමඟ තරඟයකට සහභාගී වී නොමැති බවද ඇන්ඩි මරේ ප්‍රකාශ කර තිබබේ.ඇන්ඩ්‍රි රුබ්ලෙව් අද සහභාගී වන්නේ ඔහුගේ දෙවන ග්‍රැන්ඩ් ස්ලෑම් තරඟයටයි.2015 වසරේ දී ඔහු ඇමරිකානු විවෘත ටෙනිස් තරඟාවලියට සහභාගී වුණි. අද පැවැත්වෙන තරඟය තමාට ප්‍රබල අත්දැකීමක් වනු ඇති බව රුබ්ලෙව් ප්‍රකාශ කර තිබේ.", "URL": "https://sinhala.adaderana.lk/news.php?nid=68239", "Category": null, "Parent URL": null}