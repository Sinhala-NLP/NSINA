{"Source": "Adaderana", "Timestamp": "July 25, 2012 02:22 pm", "Headline": "බලපත්‍ර නැතිව දැව ඇද්ද ටිපර් රථයක් පොලිස් භාරයට ගනියි", "News Content": "බලපත්‍ර නොමැතිව දැව ප්‍රවාහනය කරමින් තිබූ ටිපර් රථයක් පොලිස් විශේෂ කාර්යය බලකාය විසින් සිය භාරයට ගෙන තිබේ. පොලිස් විශේෂ කාර්යය බලකායේ තංගල්ල කඳවුරේ නිලධාරීන් කණ්ඩායමක් විසින් වීරකැටිය - පුවක්පිටිය මාර්ගයේ දී මෙම ටිපර් රථය සිය භාරයට ගෙන ඇති බව සඳහන්ය. අණ නොතකා ධාවනය වූ අදාළ ටිපර් රථයේ සිටි පුද්ගලයින් එය මාර්ගයේ නවතා පලා ගොස් තිබේ. පොලිස් භාරයට ගන්නා අවස්ථාවේ එම රථය තුළ තිබී බුරුත සහ කොස් දැව තොගයක් තම භාරයට ගත් බව විශේෂ කාර්යය බලකාය සඳහන් කළේය. විශේෂ කාර්යය බලකා භාරයට ගත් දැව තොගය වැඩිදුර විමර්ශන සඳහා වලස්මුල්ල අඩවි වන කාර්යාලයට භාරදී ඇත.", "URL": "https://sinhala.adaderana.lk/news.php?nid=26056", "Category": null, "Parent URL": null}