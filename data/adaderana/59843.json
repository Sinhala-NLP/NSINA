{"Source": "Adaderana", "Timestamp": "May 6, 2016 08:58 am", "Headline": "ජාතික සංහිඳියා වැඩසටහන ජනාධිපති ප්‍රධානත්වයෙන්", "News Content": "ජාතික සංහිඳියා පිළිබඳ පාසල් දරුවන් දැනුම්වත් කිරීමේ ජාතික වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත් වුණි.සිසු දිවියට නව අරුතක් යන තේමාව යටතේ කොළඹ බණ්ඩාරනායක සම්මන්ත්‍රණ ශාලාවේදී එම වැඩටහන පැවැත් වුණේ ඊයේ(05) පස්වරුවේදීයි.එහිදී නිර්මාණ ඉදිරිපත් කළ සිසු දරු දැරියන් වෙත සහතික පත්‍ර පිරිනැමීම ජනාධිපතිවරයා විසින් සිදු කළ බව ජනාධිපති මාධ්‍ය අංශය සඳහන් කළේය.ජාතික ඒකාබද්ධතා හා ප්‍රතිසන්ධාන අමාත්‍යාංශය වැඩසටහන සංවිධානය කර තිබුණි.", "URL": "https://sinhala.adaderana.lk/news.php?nid=59843", "Category": null, "Parent URL": null}