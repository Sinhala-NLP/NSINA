{"Source": "Adaderana", "Timestamp": "September 6, 2017 11:23 am", "Headline": "ජනපති නෙළුම් කුළුණ නිරීක්ෂණය කරයි", "News Content": "ජනාධිපති මෛත්‍රීපාල සිරිසේන මහතා පැලවත්ත, අකුරේගොඩ ඉදි කෙරෙන ආරක්ෂක හමුදා මූලස්ථාන ගොඩනැඟිල්ල සහ නෙළුම් කුළුණ නිරීක්ෂණය කළේය. ඊයේ (5) පෙරවරුවේ ජනාධිපතිවරයා මෙම ස්ථානවල නිරීක්ෂණ චාරිකාවකට එක්වූ බව ජනාධිපති මධ්‍ය අංශය සදහන් කළේය.ආරක්ෂක හමුදා මූලස්ථාන ගොඩනැඟිල්ලේ ප්‍රගතිය විමසූ ජනාධිපතිවරයා අඩුපාඩු පවතින්නේ නම් අදාල අංශ සමඟ සාකච්ඡා කර එම ගැටළු විසඳා ගනිමින් ව්‍යපෘතියේ කටයුතු කඩිනමින් නිම කිරීමට ද උපදෙස් ලබා දුන්නේය.මේ අතර මෙරට උසම ඉදි කිරීම ලෙස සැලකෙන නෙළුම් කළුණෙහි ඉදි කිරීම් කටයුතු නිරීක්ෂණය කිරීම සඳහා ද ජනාධිපතිවරයා එක්වූ බව ජනාධිපති මාධ් අංශය සදහන් කළේය.අදාල ඉංජිනේරුවරුන් සමඟ සුහද කථාබහක නිරත වූ ජනාධිපතිවරයා ව්‍යාපෘතියේ කටයුතු කාර්යක්ෂම කිරීමටද උපදෙස් ලබා දී ඇත. මෙම සියළු ඉදි කිරීම් කටයුතු ලබන වසරේ මාර්තු මාසය වන විට අවසන් කිරීමට අපේක්ෂිත බව ඉංජිනේරුවරුන් පවසා ඇත.", "URL": "https://sinhala.adaderana.lk/news.php?nid=77184", "Category": null, "Parent URL": null}