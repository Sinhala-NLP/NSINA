{"Source": "Adaderana", "Timestamp": "September 2, 2018 07:05 am", "Headline": "ශ්‍රී ලංකා නිදහස් පක්ෂයේ 67 වන සංවත්සරය අද", "News Content": "ශ්‍රී ලංකා නිදහස් පක්ෂයේ 67 වන සංවත්සරය අදට (02) යෙදී තිබේ. ඒ නිමිත්තෙන් ආගමික වැඩසටහන් කිහිපයක් සංවිධානය කර ඇති බව එම පක්ෂයේ මහලේකම් මහාචාර්ය රෝහණ ලක්ෂ්මන් පියදාස මහතා ප්‍රකාශ කළේය. ඒ අනුව අද (02) කැලණිය රජමහා විහාරස්ථානයේ දී, බම්බලපිටිය කදිරේෂන් කෝවිලේ දී මාලිගාකන්ද පල්ලියේ දී ආගමික වතාවත් සිදුකෙරෙයි. පක්ෂ සම්මේලනය ඉදිරි දිනකදී පැවැත්වීමට නියමිතය. මේ අතර ආරාධනාවක් ලැබුණහොත් ශ්‍රී ලංකා නිදහස් පක්ෂ සංවත්සරය වෙනුවෙන් ආගමික වතාවත් සදහා 16 දෙනාගේ කණ්ඩායම සහභාගි වන බව පාර්ලිමේන්තු මන්ත්‍රී චන්දිම වීරක්කොඩි මහතා ප්‍රකාශ කළේය.", "URL": "https://sinhala.adaderana.lk/news.php?nid=95394", "Category": null, "Parent URL": null}