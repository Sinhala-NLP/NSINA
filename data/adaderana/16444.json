{"Source": "Adaderana", "Timestamp": "May 31, 2011 03:28 pm", "Headline": "මුදල් අමාත්‍යාංශ වාර්තාව ජනපති වෙත පිළිගන්වයි", "News Content": "සාර්ව ආර්ථික සාධකවල කැපී පෙනෙන වර්ධනයක් සිදුකරමින් ශ්‍රී ලංකාව නව යුගයකට කැඳවූ 2010 වසර සඳහා වූ මුදල් අමාත්‍යාංශ වාර්තාව අද(31) ජනාධිපති මහින්ද රාජපක්ෂ මහතා වෙත මුදල් අමාත්‍යාංශයේ දී පිළිගන්වනු ලැබීය. 2010 වසර තුළ සෑම ක්ෂේත්‍රයකම සංවර්ධන ඉලක්කයන්ගේ කැපී පෙනෙන වර්ධනයක් වාර්තා කිරීමට හැකිවූ බව එම අවස්ථාවට එක්වෙමින් මුදල් අමාත්‍යාංශ ලේකම් පී.බී. ජයසුන්දර, මහබැංකු අධිපති අජිත් නිවාඩ් කබ්රාල් සහ ජ්‍යෙෂ්ඨ අමාත්‍ය ආචාර්ය සරත් අමුණුගම යන මහත්වරුන් පෙන්වාදුන්නේය. මුදල් හා ක්‍රම සම්පාදන අමාත්‍යාංශය වාර්ෂිකව අදාළ වාර්තාව පළ කිරීම සිදුකරයි.", "URL": "https://sinhala.adaderana.lk/news.php?nid=16444", "Category": null, "Parent URL": null}