{"Source": "Adaderana", "Timestamp": "February 22, 2013 03:23 pm", "Headline": "ධීවරයින් 21ක් නිදහස්", "News Content": "ඉන්දීය මුහුදු සීමා උල්ලංඝණය කිරීම හේතුවෙන් තමිල්නාඩු ආරක්ෂක අංශ විසින් අත්අඩංගුවට ගත් ශ්‍රී ලාංකික ධිවරයින් 21 දෙනෙකු නිදහස් කර තිබේ. පසුගිය ජනවාරි මාසය තුළ ඉන්දීය මුහුදු සීමාව උල්ලංඝණය කිරීම හේතුවෙන් මෙම පිරිස අත්අඩංගුවට පත්ව තිබුණි. නිමාෂා 1 ධීවර යාත්‍රාවෙන් මුහුදු ගිය ධීවරයින් 6 දෙනෙකු, අනූෂා 1 ධීවර යාත්‍රාවෙන් මුහුදු ගිය ධීවරයින් 5 දෙනෙකු , අෂේන් පුතා 1 ධීවර යාත්‍රාවෙන් මුහුදු ගිය ධීවරයින් 5 දෙනෙකු සහ හංෂිකා ධීවර යාත්‍රාවේ සිටි ධීවරයින් 5 දෙනෙකු මෙලෙස අත්අඩංගුවට පත් පිරිසට අයත්ය. නිදහස ලැබූ ධීවරයින් 21 දෙනා සහ යාත්‍රා හතර ලබන 27 වැනිදා ඉන්දීය වෙරලාරක්ෂක බලකාය විසින් ශ්‍රී ලංකා නාවික හමුදාවට භාරදීමට නියමිතය.", "URL": "https://sinhala.adaderana.lk/news.php?nid=31846", "Category": null, "Parent URL": null}