{"Source": "Adaderana", "Timestamp": "December 22, 2017 09:15 am", "Headline": "ඔත්තුව හරියයි - කුඩු සමඟ දෙකක් මාට්ටු", "News Content": "ගල්කිස්ස සහ ග්‍රෑන්ඩ්පාස් යන ප්‍රදේශවලදී හෙරොයින් සමඟ පුද්ගලයින් දෙදෙනෙකු අත්අඩංගුවට ගෙන තිබේ. ගල්කිස්ස කොට්ඨාස දුෂණ මර්දන ඒකකයේ නිලධාරින්ට ලද තොරතුරක් මත සිදු කළ වැටලිමකදී හෙරොයින් ග්‍රෑම් 20යි මිලිග්‍රෑම් 200ක් සමඟ 24 හැවිරිදි සැකකරුවෙකු අත්අඩංගුවට ගත් බව පොලිසිය පැවසීය. සැකකරු බඩෝවිට, ගල්කිස්ස ප්‍රදේශයේ පදිංචි අයෙකු වන අතර ඔහු අද ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර වැල්ලවත්ත දිසා දුෂණ මර්දන ඒකකයේ නිළධාරින්ට ලද තොරතුරක් මත සිදු කළ වැටලීමකදී හෙරොයින් ග්‍රෑම් 15යි මිලිග්‍රෑම් 60ක් සමග 38 හැවිරිදි පුද්ගලයෙකු ග්‍රෑන්ඩ්පාස් ප්‍රදේශයේ අත්අඩංගුවට ගෙන තිබේ. සැකකරු අද මාලිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=81923", "Category": null, "Parent URL": null}