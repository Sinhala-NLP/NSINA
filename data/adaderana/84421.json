{"Source": "Adaderana", "Timestamp": "February 16, 2018 04:29 pm", "Headline": "රැකියා අවස්ථා වැඩි කරන්න ලංකාවට අතිරේක ණයක්", "News Content": "කුඩා හා මධ්‍ය පරිමාණ ව්‍යවසාය ණය මාලා ව්‍යාපෘතියේ ක්‍රියාකාරකම් තවදුරටත් පුළුල් කිරීම සඳහා ශ්‍රී ලංකාවට ඇමරිකානු ඩොලර් මිලියන 75ක අතිරේක ණය මුදලක් ආසියානු සංවර්ධන බැංකුවෙන් ලබාදී තිබේ. අදාළ ණය ගිවිසුමට මුදල් අමාත්‍යංශයේ ලේකම් ආචාර්ය ආර්.එච්.එස් සමරතුංග මහතා සහ ආසියානු සංවර්ධන බැංකුවේ නේවාසික දූත මණ්ඩල අධ්‍යෂිකා ශ්‍රී විදෝවතී මහත්මිය, මුදල් අමාත්‍යංශයේදී අද අත්සන් තබා ඇත. මීට පෙර 2016 වසරේදී ආසියානු සංවර්ධන බැංකුව විසින් අදාළ ව්‍යාපෘතිය සඳහා ඇමරිකානු ඩොලර් මිලියන සියයක ණය මුදලක් ශ්‍රී ලංකා රජය වෙත ලබාදී තිබේ. මෙම ව්‍යාපෘතියේ මූලික අරමුණ වී ඇත්තේ රැකියා අවස්ථා පුළුල් කරමින් කුඩා හා මධ්‍ය පරිමාණ ව්‍යවසාය ක්ෂේත්‍රය ශක්තිමත් කිරීම බවයි.", "URL": "https://sinhala.adaderana.lk/news.php?nid=84421", "Category": null, "Parent URL": null}