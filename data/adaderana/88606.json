{"Source": "Adaderana", "Timestamp": "May 6, 2018 10:21 am", "Headline": "සතුන් වෙනුවෙන් සාධාරණයක් ඉටු කරන්න කටයුතු කරනවා", "News Content": "විධායක ජනාධිපතිධූරය සම්බන්ධයෙන් අවසන් තීරණයක් ගැනිමට පෙර රටේ දේශපාලන තත්ත්වය සම්බන්ධයෙන් මනා අධ්‍යනයක් කළ යුතු බව තිරසර සංවර්ධන හා වනජිවි අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. ඊයේ (05) ගම්පහ ප්‍රදේශයේදි මාධ්‍ය වෙත අදහස් පල කරමින් අමාත්‍යවරයා මේ බව ප්‍රකාශ කළේය. නව අමාත්‍යංශය විශාල වගකීම් තිබෙන තැනක් බවත් සතුන් වෙනුවෙන් සාධාරණයක් ඉටු කිරීමට කටයුතු කරන බව එතුමන් ප්‍රකාශ කළේය. තම අමාත්‍යංශයට පත්වූ නියෝජ්‍ය අමාත්‍යවරයා තමාගේ හොඳ මිතුරෙක් බවත් තමන් සමඟ එකට හිරබත් කෑ බවද අමාත්‍ය සරත් ෆොන්සේකා මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=88606", "Category": null, "Parent URL": null}