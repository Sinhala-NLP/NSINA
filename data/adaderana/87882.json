{"Source": "Adaderana", "Timestamp": "April 23, 2018 02:48 pm", "Headline": "මාළු අල්ලන්න ගිහින් දියවලකට වැටී අයෙක් මරුට", "News Content": "කාත්තන්කුඩි, තාලංකුඩා ප්‍රදේශයේ මසුන් ඇල්ලීමෙහි නිරත වූ පුද්ගලයෙකු දිය වලකට වැටීමෙන් මියගොස් තිබේ. පුද්ගලයන් දෙදෙනෙකු මසුන් ඇල්ලීමෙහි නිරතව සිට ඇති අතර ඔවුන්ගෙන් එක් අයෙකු පය ලිස්සා දියවලට ඇද වැටී ඇති බව කාත්තන්කුඩි පොලීසිය සඳහන් කළේය. මේ අතර පොතුවිල් එලිෆන්කොලයිඩ් ප්‍රදේශයේ මුහුදු වෙරලේ දිය නාමින් සිටියදී අතුරුදන් වූ 14 හැවිරිදි සිසුවාගේ මෘත ශරීරය මෙතෙක් සොයාගැනීමට සමත් වී නැහැ.", "URL": "https://sinhala.adaderana.lk/news.php?nid=87882", "Category": null, "Parent URL": null}