{"Source": "Adaderana", "Timestamp": "July 6, 2019 08:16 am", "Headline": "ගිනි අවියක් සමඟ පුද්ගලයෙක් අත්අඩංගුවට", "News Content": "රක්වාන, කෝරලේගම ප්‍රදේශයේදී මෙරට නිෂ්පාදිත ගිනි අවියක් සමඟ පුද්ගලයෙකු අත්අඩංගුවට ගෙන තිබේ. රක්වාන පොලිස් ස්ථානයේ නිලධාරින්ට ලද තොරතුරත් මත සිදු කළ වැටලීමකකදී සැකකරු අත්අඩංගුවට ගෙන ඇති බව පොලිසිය පැවසුවේය. එහිදී සැකකරු සතුව තිබී මෙරට නිෂ්පාදිත ගල්කටස් වර්ගයේ ගිනි අවියක්, ටී.56 උණ්ඩ 05ක්, ජෙලට් නයිට් කූරු 02ක්, වෙඩි බෙහෙත් ග්‍රෑම් 434ක් සහ වෙඩි බෙහෙත් පත්තු කරනු ලබන කැප් 02ක් පොලිසිය විසින් සොයාගෙන තිබේ. සැකකරු කෝරලේගම ප්‍රදේශයේ පදිංචි 42 හැවිදිරි පුද්ගලයෙකි. ඔහු අද(06) පැල්මඩුල්ල මහේස්ත්‍රාත් අධිකරණයට ඉදිරිපත් කිරිමට නියමිත අතර රක්වාන පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113473", "Category": null, "Parent URL": null}