{"Source": "Adaderana", "Timestamp": "February 27, 2013 07:54 am", "Headline": "කොහු කම්හලක් ගිනිගනියි", "News Content": "වෙන්නප්පුව ප්‍රදේශයේ කොහු කම්හලක ගින්නක් හටගෙන තිබේ. ඊයේ (26) පස්වරුවේ මෙම ගින්න හටගෙන ඇති බව පොලීසිය පැවසුවේය. අපනයනය කිරීමට සූදානම් කර තිබූ කොහු තොගයක් ගින්නෙන් හානියට පත් වී ඇති අතර කම්හලේ යන්ත්‍ර ගණනාවකට ද මේ නිසා හානි සිදුව තිබේ. මීගමුව නගරසභාවේ ගිනි නිවන ඒකකය විසින් ගින්න මැඩපැවැත්වූ බව පොලීසිය පවසයි. ගින්නෙන් සිදු වූ හානිය මෙතෙක් තක්සේරු කර නොමැති බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=31948", "Category": null, "Parent URL": null}