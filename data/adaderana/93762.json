{"Source": "Adaderana", "Timestamp": "August 3, 2018 06:52 pm", "Headline": "දෙරණෙ දරුවෝ මාපිය කැපකරු ශිෂ්‍යත්ව වැඩසටහනක් අද කොළඹදී", "News Content": "වකුගඩු රෝගයෙන් දුෂ්කරතාවට පත් පවුල්වල දරුවන් වෙනුවෙන් ක්‍රියාත්මක “ දෙරණෙ දරුවෝ“ මාපිය කැපකරු ශිෂ්‍යත්ව වැඩසටහනේ තවත් අදියරක් අද(03) පැවැත්වුණි. මෙහිදි පසුගිය වසරේ සාමාන්‍ය පෙළ විභාගයෙන් සමත් වූ දෙරණේ දරුවෝ ශිෂ්‍යත්ව ලාභින් ඇගයීමට ලක් කර තිබේ. දෙරණ මාධ්‍ය ජාලය මඟින් ක්‍රීයාත්මක කරන මනුසත් දෙරණ ජාතික ව්‍යාපෘතිය මඟින් ,දෙර‍ණ දරුවෝ කැපකරු මාපිය ශිෂ්‍යත්ව වැඩසටහන බලගැන්වෙයි. ශිෂ්‍යත්ව ලාභීන් අතරින් 2017 වසරේ අධ්‍යන පොදු සහතික පත්‍ර සාමාන්‍ය පෙළ විභාගයට පෙනී සිට ඉන් විශිෂ්ඨ ලෙස සමත් වූ සිසු සිසුවියන් 46දෙනෙකු ඇගයීමේ උත්සවය අද පැවැත්වුනේ දෙරණ මාධ්‍ය ජාලයේ ඉහළ නිලධාරින්ගේද සහභාගිත්වයෙන්ය. කොළඹ ලක්ෂ්මන් කදිරගාමර් ජාත්‍යන්තර සම්බන්ධතා හා ක්‍රමෝපාය අධ්‍යයන ආයතනයේදි පැවැති මෙම වැඩසටහනේදි එම සිසු සිසුවියන්ට උසස් පෙළ හෑදෑරීම සදහා අවශ්‍ය පාසල් උපකරණ ලබාදීමද සිදුකෙරුණි. ඒ සදහා DSI ආයතනයද සිය දායකත්වය ලබාදුන්නේය. ඊට අමතරව මානව කුසලතා සංවර්ධන උපදේශක රොහාන් ඩයස් මහතා විසින් දේශනයක්ද සිදුකරනු ලැබුවේ එම සිසුන්ගේ ධනාත්මක චින්තනය වර්ධනය කිරීමේ හා ඔවුන් දිරි ගැන්වීමේ අරමුණෙන්ය.", "URL": "https://sinhala.adaderana.lk/news.php?nid=93762", "Category": null, "Parent URL": null}