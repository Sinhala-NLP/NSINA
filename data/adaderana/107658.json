{"Source": "Adaderana", "Timestamp": "April 9, 2019 06:28 am", "Headline": "වික්ටෝරියා ජලාශයට 17 හැවිරිදි තරුණයෙක් බිලි වෙයි", "News Content": "තෙල්දෙණිය පොලිස් වසමේ ගෝනවල ප්‍රදේශයේ වික්ටෝරියා ජලාශයේ දියනාමින් සිටි තරුණයෙක් ජීවිතක්ෂයට පත්ව තිබේ. ඊයේ(08) දහවල් 12.30ට පමණ මෙය සිදුව තිබේ. දියේ ගිලීමෙන් බරපතළ තත්ත්වයේ සිටි තරුණ‍යා තෙල්දෙණිය රෝහලට ඇතුළත් කිරීමේ දී මියගොස් ඇති බව තෙල්දෙණිය පොලීසියට ලද ‍තොරතුරක් මත පරීක්ෂණ ආරම්භ කර ඇත. මෙසේ මිය ගොස් ඇත්තේ වලවත්ත, රංදෙණිය, තෙල්දෙණිය ලිපිනයේ පදිංචි වයස අවුරුදු 17 ක් වු කුමාරන් නිරෝෂන් කුමාර් නැමැත්තෙකි. මෙම අය තම මිතුරන් තිදෙනෙකු සමඟ දිය නාමින් සිටිය දී අනතුරට ලක්ව ඇත. මෘත ශරීරය මේ වන විට තෙල්දෙණිය රෝ‍හලේ තබා තිබේ. පශ්චාත් මරණ පරීක්ෂණය අද(09) සිදුකිරීමට නියමිතයි. ‍තෙල්දෙණිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=107658", "Category": null, "Parent URL": null}