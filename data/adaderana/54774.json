{"Source": "Adaderana", "Timestamp": "October 30, 2015 01:42 pm", "Headline": "අපරාධවලට සම්බන්ධ දෙන්නෙක් රඳවාගෙන ප්‍රශ්න කරයි", "News Content": "අපරාධ කිහිපයකට සම්බන්ධ බවට සැකපිට ඒකල ප්‍රදේශයේදී අත්අඩංගුවට ගත් පුද්ගලයින් දෙදෙනෙකු සම්බන්ධයෙන් රැඳවුම් නියෝග මත විමර්ශන සිදු කරන බව පොලිසිය පවසයි.මිනුවන්ගොඩ, සීදූව, බිංගිරිය සහ මාදම්පේ යන ප්‍රදේශවල සිදු කරන ලද අපරාධ කිහිපයකට සම්බන්ධ මෙම සැකකරුවන් දෙදෙනා ත්‍රස්ත විමර්ශන කොට්ඨාසය විසින් පසුගිය 25 වනදා අත්අඩංගුවට ගෙන තිබුණි.මිනුවන්ගොඩ ප්‍රදේශයේ ස්වර්ණාභරණ ආයතනයක් කොල්ල කා එහි හිමිකරු ඝාතනය කිරීම, සීදුව අධිවේගී මාර්ගය අසළ ප්‍රදේශයේ යතුරුපැදි දෙකකින් ගමන් කරමින් සිටි පොලිස් නිලධාරීන්ට අවි පෙන්වා බිය ගන්වා යතුරුපැදි කොල්ලකෑම යන සිද්ධින් සම්බන්ධයෙන් මොවුන්ට එරෙහිව චෝදනා එල්ල වී ඇත.මීට අමතරව පසුගියදා බිංගිරිය, ගොඩැල්ලයාය සහ මාදම්පේ යන ප්‍රදේශවලදී වෙඩි තබා පුද්ගලයින් දෙදෙනෙකුට තුවාල සිදු කිරීම යන සිද්ධිවලට ද මෙම සැකකරුවන් සම්බන්ධ බව පොලිසිය පවසයි.අත්අඩංගුවට ගත් සැකකරුවන් සතුව තිබී විදේශ රටක නිෂ්පාදිත ගිනි අවියක් සහ උණ්ඩ කිහිපයක් ද පොලිසිය භාරයට ගෙන ඇත.", "URL": "https://sinhala.adaderana.lk/news.php?nid=54774", "Category": null, "Parent URL": null}