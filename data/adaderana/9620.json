{"Source": "Adaderana", "Timestamp": "July 15, 2010 03:24 pm", "Headline": "ශ්‍රී ලංකාවට අතදෙන්න බ්‍රිතාන්‍යය සූදානම්", "News Content": "ආර්ථික සංවර්ධනය සඳහා ශ්‍රී ලංකාවට ඉතා වැදගත් අවස්ථාවක් උදාවී ඇතැයිද ඒ සඳහා ‍නිරන්තරයෙන් සහය දැක්වීමේ භූමිකා‍වක් ඉටුකරමින් සිටින බවත් බ්‍ර්තාන්‍යය පවසයි. එසේ වුවද ශ්‍රී ලංකාව වෙනුවෙන් තවත් බොහෝ කටයුතු සිදුකිරීමට පවත්නා බවත්\"බ්‍රිතාන්‍යය සමග වෙ‍ළඳාම\"නම් කවුන්සිලයේ දස වන සංවත්සර සමුළුව ආරම්භ කරමින් බ්‍රිතාන්‍ය වැඩ බලන මහ කොමසාරිස් මාර්ක් ගූඩ්න් මහතා සඳහන් කර තිබේ. ඉදිරියේදී ශ්‍රී ලංකාවේ ආර්ථික සංවර්ධනය පිණිස වැඩියෙන් ආධාර හා අනුබල දීමට බ්‍ර්තාන්‍යය හා ශ්‍රී ලංකාව අතර සංස්කෘතික සබඳතා ශක්තිමත් කර ගැනීමටත් මෙම අවස්ථාව උපයෝගී කරගත යුතු බව වැඩ බලන මහ කොමසාරිස් මාර්ක් ගූඩ්න් ප්‍රකාශ කර ඇත. දශක තුනකට ආසන්න කාලයක් තිස්සේ පැවත ආ යුදමය වාතාවරණයෙන් පසු බොහෝ වටිනා ව්‍යාපාරික අවස්ථාවන් දෙරටට උදාකරගන්නට\"බ්‍රිතාන්‍යය සමග වෙ‍ළඳාම\"නම් කවුන්සිලය අපේක්ෂා කරයි.", "URL": "https://sinhala.adaderana.lk/news.php?nid=9620", "Category": null, "Parent URL": null}