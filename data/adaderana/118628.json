{"Source": "Adaderana", "Timestamp": "September 9, 2019 07:13 am", "Headline": "නිදහස් පක්ෂය නැතත් ගෝඨාභය ජය ගන්නවා-ශෙහාන් සේමසිංහ", "News Content": "ජනාධිපති අපේක්ෂකයින් සහ පක්ෂවල වත්මන් තත්ත්වය සම්බන්ධයෙන් දෙශපාලන වේදිකවේ විවිධ අදහස් පල විය. ඒ අනුව , ජනාධිපතිවරණය සඳහා ශ්‍රි ලංකා පොදුජන පෙරමුණ සමඟ එක්වීමෙන් ශ්‍රි ලංකා නිදහස් පක්ෂයට කිසිඳු වාසියක් අත්නොවන බව හිටපු පාර්ලිමේන්තු මන්ත්‍රි සජින් වාස්ගුණවර්ධන මහතා පවසයි. බලපිටිය ප්‍රදේශයේ පැවති මාධ්‍ය හමුවකදී ඔහු ප්‍රකාශ කළේ පක්ෂ දෙකෙහි පාක්ෂිකයන් විරුද්ධ මත දරන්නන් වන බවයි. මේ අතර පාර්ලිමේන්තු මන්ත්‍රි ශෙහාන් සේමසිංහ මහතා ප්‍රකාශ කළේ ශ්‍රි ලංකා නිදහස් පක්ෂය සම්බන්ධ නොවුණද ගෝඨාභය රාජපක්ෂ මහතා ජය ගන්නා බවයි. අමාත්‍ය පාඨලී චම්පික රණවක මහතා පැවසුවේ අපේක්ෂකයා කවුරුන් වුවද බහුතර කැමැත්තට අනුව පත් කර ගැනීමේ ක්‍රියාවලිය කඩිනම් විය යුතු බවයි. කිසිඳු විටක එක්සත් ජාතික පක්ෂය දෙකඩ වීමට ඉඩ නොතබන බව අමාත්‍ය කබීර් හෂීම් මහතා සඳහන් කළේය. පාර්ලිමේන්තු මන්ත්‍රි රෝහිත අබේගුණවර්ධන මහතා ප්‍රකාශ කළේ ජනාධිපති අපේක්ෂකයා සම්බන්ධයෙන් එක්සත් ජාතික පක්ෂය තුළ සටනක් හටගෙන ඇති බවයි.", "URL": "https://sinhala.adaderana.lk/news.php?nid=118628", "Category": null, "Parent URL": null}