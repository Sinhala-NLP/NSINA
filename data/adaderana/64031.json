{"Source": "Adaderana", "Timestamp": "September 12, 2016 01:15 pm", "Headline": " ඇතැම් නිලධාරීන්ගේ ක්‍රියාවන් නිසා ජනතාව අපහසුතාවයට පත්වෙලා", "News Content": "සෞඛ්‍ය අමාත්‍යාංශයේ ඇතැම් නිලධාරීන්ගේ ක්‍රියාකලාපයන් හේතුවෙන් ජනතාව අපහසුතාවට පත්වන බව සෞඛ්‍ය අමාත්‍යාංශ ලේකම් අනුර ජයවික්‍රම මහතා පවසයි.ඇතැම් නිලධාරීන් නියමිත වේලාවට රාජකාරියට වාර්තා නොකිරීම සහ කාර්යාලය තුළ රැදී නොසිටීම සම්බන්ධයෙන් තොරතුරු වාර්තා වන බව සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් පැවති රැස්වීමකදී අනුර ජයවික්‍රම මහතා ප්‍රකාශ කර ඇත.ජනතාව සහ සෞඛ්‍ය සේවකයින් ඇතැම් අවස්ථාවල තම ගැටළු විසදා ගැනීමට සෞඛ්‍ය අමාත්‍යාංශයට වසර ගණනාවක් පැමිණ ඇති බව ඔහු එහිදී පෙන්වා දුන් බව සෞඛ්‍ය අමාත්‍යාංශය නිවේදනයක් නිකුත් කරමින් සඳහන් කළේය.ජනතාවගෙන් හෝ සෞඛ්‍ය සේවකයින්ගෙන් ඉදිරිපත් වන ගැටළු ලිපි ගොණුවල නොතබා කඩිනම් විසදුම් ලබා දෙන ලෙස සෞඛ්‍ය අමාත්‍යාංශ ලේකම්වරයා නිලධාරීන්ට එහිදී උපදෙස් ලබා දුන් බව සෞඛ්‍ය අමාත්‍යාංශය සඳහන් කර තිබේ.සෞඛ්‍ය අමාත්‍යාංශ නිලධාරීන් පෙරවරු 08.30ට පෙර රාජකාරිය සඳහා වාර්තා කළ යුතු බවත් එසේ නොපැමිණෙන නිලධාරීන්ට දැඩි ක්‍රියාමාර්ග ගන්නා බවත් අනුර ජයවික්‍රම මහතා වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=64031", "Category": null, "Parent URL": null}