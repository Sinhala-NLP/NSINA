{"Source": "Adaderana", "Timestamp": "June 12, 2016 11:44 am", "Headline": "තරගයේ සිව්වන දිනය අදයි!", "News Content": "එංගලන්තයේ ලෝඩ්ස්හිදී පැවැත්වෙන ශ්‍රී ලංකා එංගලන්ත තෙවන ටෙස්ට් ක්‍රිකට් තරගයේ සිව්වන දිනය අදයි.ඊයේ දිනය නිමා වන විට සිය දෙවන ඉනිම සඳහා පන්දුවට පහරදෙමින් සිටි එංගලන්ත කණ්ඩායම කඩුලු 4ක් දැවී ලකුණු 109ක් රැස්කරගෙන සිටියේය.නුවන් ප්‍රදීප් ලකුණු 25කට එංගලන්ත කඩුලු 03ක් දවා ගත්තේය. පළමු ඉනිම සඳහා එංගලන්ත කණ්ඩායම ලබාගත් ලකුණු 416ට පිළිතුරු වශයෙන් ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී රැස්කර ගත්තේ ලකුණු 288ක් පමණි. ඒ අනුව පළමු ඉනිමේ දී එංගලන්ත කණ්ඩායමට ලැබුණු ලකුණු 128ක වාසිය සමගින් මේ වන විට ඔවුන් කඩුලු 6ක් අතැතිව ශ්‍රී ලංකා කණ්ඩායමට වඩා ලකුණු 237ක් ඉදිරියෙන් පසුවෙයි.", "URL": "https://sinhala.adaderana.lk/news.php?nid=61012", "Category": null, "Parent URL": null}