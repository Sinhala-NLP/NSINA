{"Source": "Adaderana", "Timestamp": "July 8, 2014 11:08 am", "Headline": "කොළඹට පැය 9ක් ජලය නෑ", "News Content": "කොළඹ ප්‍රදේශ කිහිපයකට අද (08) රාත්‍රී 9.00 සිට හෙට (09) උදෑසන 6.00 දක්වා පැය 9ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව ඩුප්ලිකේෂන් පාරේ ලිබර්ටි වටරවුම හංදියේ සිට බෞද්ධාලෝක මාවත හංදිය දක්වා සහ ඊට සම්බන්ධ සියලු අතුරුමාර්ගවල අදාළ කාලය තුළ ජල සැපයුම අත්හිටුවනු ඇත. කොළඹ අග නගර සංවර්ධන ව්‍යාපෘතිය යටතේ නව ජල නල එළීම හේතුවෙන් මෙලෙස ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=44506", "Category": null, "Parent URL": null}