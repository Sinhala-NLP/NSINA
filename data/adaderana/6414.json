{"Source": "Adaderana", "Timestamp": "February 2, 2010 08:29 am", "Headline": "රිය අනතුරකින් දෙදෙනෙක් මියයයි", "News Content": "වරකාපොල වාරියගොඩ ප්‍රදේශයේ සිදු වූ අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. කොළඹ කුරුණෑගල ප්‍රධාන මාර්ගයේ වාරියගොඩ හන්දිය අසළ දී කුරුණෑගල සිට කොළඹ දක්වා ධාවනය වූ පෞද්ගලික බස් රථයක යතුරු පැදියක් ගැටීමෙන් මෙම අනතුර සිදු වී ඇති බව පොලීසිය පවසයි. ඊයේ පස්වරුවේ සිදු වූ මෙම අනතුරින් යතුරු පැදියේ ගමන් ගත් පුද්ගලයින් දෙදෙනා තුවාල ලබා අලව්ව රෝහලට ඇතුළත් කිරීමෙන් පසුව ජීවිතක්ෂයට පත් වී තිබේ. අනතුරින් මිය ගොස් ඇත්තේ අම්බලන්තොට ප්‍රදේශයේ පදංචි 36 හැවිරිදි පුද්ගලයෙකු සහ 19 හැවිරිදි පුද්ගලයෙකු බව වරකාපොල පොලීසිය සඳහන් කරයි. අනතුර සම්බන්ධයෙන් වරකාපොල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6414", "Category": null, "Parent URL": null}