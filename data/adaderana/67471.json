{"Source": "Adaderana", "Timestamp": "December 29, 2016 12:17 pm", "Headline": "විමල් අදත් FCID කැඳවයි", "News Content": "පාර්ලිමේන්තු මන්ත්‍රී විමල් වීරවංශ මහතා ප්‍රකාශයක් ලබාදීම සඳහා පොලිස් මූල්‍ය අපරාධ විමර්ශන කොට්ඨාසයට පැමිණ තිබේ.පෙරවරු 10.00ට පමණ මන්ත්‍රීවරයා එහි පැමිණි බව අද දෙරණ වාර්තාකරු සඳහන් කළේය.විමල් වීරවංශ මන්ත්‍රීවරයා ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍ය ධුරයේ කටයුතු කළ සමයේ ජනාධිපති ලේකම් කාර්යාලයේ වාහන අවභාවිත කිරීම සහ ඉංජිනේරු සංස්ථාවේ වාහන ඥාතීන්ට සහ හිතවතුන්ට ලබාදුන් බව කියන සිද්ධීන් දෙකට අදාළව ප්‍රකාශ ලබාගැනීම සඳහා මෙම කැඳවීම සිදුකර ඇත. මේ සම්බන්ධයෙන් ප්‍රකාශ ලබාගැනීම සඳහා මන්ත්‍රීවරයා ඊයේ දිනයේද පොලිස් මූල්‍ය අපරාධ විමර්ශන කොට්ඨාශය වෙත කැඳවා තිබුණි.ප්‍රකාශ ලබාගැනීම සඳහා මීට පෙර මන්ත්‍රිවරයා වෙත කැඳවීම් සිදුකර තිබුණද ඔහු නොපැමිණීම හේතුවෙන් අධිකරණයට ඒ පිළිබඳ කරුණු වාර්තා කිරීමට මූල්‍ය අපරාධ විමර්ශන කොට්ඨාශය පියවර ගෙන තිබුණි.ඒ අනුව අධිකරණයෙන් ලබාදුන් නියෝගයකට අනුව විමල් වීරවංශ මන්ත්‍රීවරයා මෙලෙස පොලිස් මූල්‍ය අපරාධ විමර්ශන කොට්ඨාශය හමුවේ පෙනී සිටින බව වාර්තා වේ.", "URL": "https://sinhala.adaderana.lk/news.php?nid=67471", "Category": null, "Parent URL": null}