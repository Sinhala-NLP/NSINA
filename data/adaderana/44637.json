{"Source": "Adaderana", "Timestamp": "July 13, 2014 10:19 am", "Headline": "වැටලීම් 30,000 යි  - ආදායම මිලියන 75යි ", "News Content": "වසරේ ගතවු කාලය තුළ සිදුකළ වැටලීම් වලින් රුපියල් මිලියන 75ක ආදායමක් උපයා ගැනීමට පාරිභෝගික අධිකාරිය සමත්ව තිබේ. පාරිභෝගික අධිකාරියේ සභාපති රූමි මරුෂුක් මහතා සඳහන් කළේ මේ වසර තුළ පමණක් දිවයින පුරා වැටලීම් 30,000 ක් පමණ සිදුකර ඇති බවයි. මෙහිදී වැඩි වශයෙන් කල් ඉකුත් වු භාණ්ඩ අලෙවි කිරීම සම්බන්ධයෙන් වැටලීම් සිදුකර තිබේ. දිවයින පුරා මෙම වැටලීම් සිදුකර ඇති අතර වැඩිම වැටලීම් ප්‍රමාණයක් කොළඹ දිස්ත්‍රික්කය ආශ්‍රිතව සිදුකර ඇති බව පාරිභෝගික අධිකාරිය සඳහන් කළේය. පාරිභෝගික අධිකාරියට නව නිලධාරීන් 70 දෙනෙකු බඳවාගෙන ඇති අතර ඔවුන් ද වැටලීම් කටයුතු සඳහා යොමු කර තිබේ. නිත්‍යානුකූල නොවන ආකාරයෙන් භාණ්ඩ අලෙවි කරන ස්ථාන සහ පුද්ගලයින් පිළිබඳව දැනුවත් කරන ලෙස පාරිභෝගික අධිකාරිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=44637", "Category": null, "Parent URL": null}