{"Source": "Adaderana", "Timestamp": "May 6, 2015 12:51 pm", "Headline": "මේක යල්පැනපු ආණ්ඩුවක්-දැන් තෙල් මාරු කරන්න ඕනෑ", "News Content": "මෙය කල් ඉකුත්වුණු ආණ්ඩුවක් බවත්,තෙල් මාරු කළ යුතුව ඇති බවත් වැවිලි කර්මාන්ත අමාත්‍ය ලක්ෂ්මන් කිරිඇල්ල මහතා පවසයි.එජාපයද නොඉවසිලිමත්ව බලා සිටින්නේ පාර්ලිමේන්තුව විසුරුවා හැර මැතිවරණයකට යාමට බැව් කිරිඇල්ල මහතා කියා සිටියේ අද(06)කොළඹ පැවති මාධ්‍ය හමුවකදීය.20 වන ව්‍යවස්ථා සංශෝධනය සම්මත කරගත් වහාම පාර්ලිමේන්තුව විසුරුවනු ඇතැයි තමන් බලාපොරොත්තු වන බවද ඔහු මෙහිදී සඳහන් කළේය.ඉදිරි මහමැතිවරණයෙන් ස්ථීර වශයෙන්ම එක්සත් ජාතික පක්ෂ ආණ්ඩුවක් පිහිටුවන බවත්,සිංහල/ද්‍රවිඩ/මුස්ලිම් ආදී සියලුම ජන කොටස්වල සහයෙන් එක්සත් රටක් ගොඩනැඟීම එජාපයේ අපේක්ෂාව බවත් අමාත්‍යවරයා කියා සිටියේය.රටට අහිමිවුණු කීර්තිය යළි ලැබී ඇති බවත්,ලෝක නායකයින් රටට එන්නට පොරකන බවත් ඔහු පෙන්වා දුන්නේය.මහින්දගේ යුගයේ ලෝක නායකයින්ගෙන් හම්බ වූයේ ණය මිසක් ආයෝජන නොවන බවත්,මේවන විට ආයෝජන ලැබෙමින් පවතින බැවින් අගමැතිවරයා ‍ප්‍රකාශ කළ පරිදි තරුණ තරුණියන්ට රැකියා ලක්ෂ 10 ක් නිර්මාණය කළ හැකි වනු ඇති බවත් හෙතෙම අවධාරණය කළේය.", "URL": "https://sinhala.adaderana.lk/news.php?nid=51132", "Category": null, "Parent URL": null}