{"Source": "Adaderana", "Timestamp": "September 9, 2013 09:03 am", "Headline": "පොඩි කපුවාට පහරදුන් ලොකු කපුවා අත්අඩංගුවට ", "News Content": "දෙවිනුවර - උපුල්වන් දේවාලයේ කපු මහතෙකුට පහරදීමේ සිද්ධියක් සම්බන්ධයෙන් එහි ප්‍රධාන කපු මහතා අත්අඩංගුවට ගෙන තිබේ. දේවාලය තුළදී පහර කෑමට ලක්වූ බව කියන අදාළ කපු මහතා මාතර රෝහලට ඇතුළත් කර ඇති බව පොලීසිය පවසයි. දෙවිනුවර දේවාලයේ සොරකමක් සම්බන්ධයෙන් රක්ෂිත බන්ධනාගාර ගතව සිට ඇප ලැබීමෙන් පසු ප්‍රධාන කපුමහතා විසින් මෙම පහරදීම සිදුකර තිබෙන බව මාතර පොලීසිය සඳහන් කරයි. සැකකරු අද(09) මාතර මහේස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=37259", "Category": null, "Parent URL": null}