{"Source": "Adaderana", "Timestamp": "September 20, 2011 09:22 am", "Headline": "රිය අනතුරු 3 යි -මරණ 3 යි", "News Content": "කුරුණෑගල - පුත්තලම ප්‍රධාන මාර්ගයේ නිකවැරටිය ප්‍රදේශයේ සිදුවූ රිය අනතුරකින් පුද්ගලයෙකු ජිවිතක්ෂයට පත්වී තිබේ. ලොරියක පදිකයෙකු ගැටීමෙන් මෙම අනතුර සිදුවී ඇති බව නිකවැරටිය පොලිසිය ප්‍රකාශ කරයි. මේ අතර ගල්කිස්ස ටෙම්පල්ස් පාර ප්‍රදේශයේ දී ත්‍රිරෝද රථයක පදික කාන්තාවක් ගැටීමෙන් සිදුවු රිය අනතුරකින් එම කාන්තාව ජිවිතක්ෂයට පත්වී ඇත. අනතුරින් මියගොස් ඇත්තේ අත්තිඩිය ප්‍රදේශයේ පදිංචි 72 හැවිරිදි කාන්තාවකි. හලාවත -කොළඹ මාර්ගයේ මාරවිල ප්‍රදේශයේ සිදුවූ තවත් අනතුරකින් පුද්ගලයෙකු ජිවිතක්ෂයට පත්වී ඇත. ආබාධිත පුද්ගලයෙකු ලොරි රථයක ගැටීමෙන් මෙම අනතුර සිදුවී ඇති බව මාරවිල පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=18841", "Category": null, "Parent URL": null}