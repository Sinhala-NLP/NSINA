{"Source": "Adaderana", "Timestamp": "August 4, 2019 02:42 pm", "Headline": "බදුල්ල-කොළඹ දුම්රියේ ගැටී අයෙක් ජීවිතක්ෂයට", "News Content": "අද (04) පෙ.ව.10.30 ට පමණ බදුල්ල සිට කොළඹ බලා ධාවනය කරමින් තිබූ දුම්රියේ ගැටීමෙන් අයෙක් මියගොස් ඇත. තලවාකැලේ දුම්රිය ස්ථානය අසල දුම්රිය මාර්ගයේදී මෙම අනතුර සිදුව ඇත. මිය ගොස් ඇත්තේ, තලවාකැලේ, හොලිරූඩ් තේ වතුයායේ පදිංචිව සිටි විජේසුන්දර මුදියාන්සේලාගේ චන්ද්‍රෙස්න නැමති 65 හැවිරිදි තිදරු පියෙකි. අසනීප තත්වයෙන් පසු වූ මෙම පුද්ගලයා තලවාකැලේ නගරයට පැමිණ දුම්රිය මාර්ගය ඔස්සේ නැවත නිවස බලා දුම්රිය මාර්ගය ඔස්සේ ගමන් කරමින් සිටියදී මෙම අනතුර සිදුව ඇති බව පොලීසිය පවසයි. තලවාකැලේ පොලීසිය සිද්ධිය සම්බන්ධ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=115708", "Category": null, "Parent URL": null}