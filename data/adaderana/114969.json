{"Source": "Adaderana", "Timestamp": "July 25, 2019 12:06 pm", "Headline": "මාවනැල්ලේ බුදු පිළිම විනාශයට සැක 15ක් යළි රිමාන්ඩ්", "News Content": "මාවනැල්ල ප්‍රදේශයේ බුදු පිළිමවලට හානි සිදු කිරීමේ සිද්ධිය සම්බන්ධයෙන් අත්අඩංගුවට ගෙන සිටින සැකකරුවන් 15 දෙනා යළි රක්ෂිත බන්ධනාගාර ගත කර තිබේ. ඔවුන් අද(25) මාවනැල්ල මහේස්ත්‍රාත් අධිකරණයට ඉදිරිපත් කිරීමෙන් පසු ආගෝස්තු 08 දා තෙක් තවදුරටත් රක්ෂිත බන්ධනාගාර ගත කිරීමට නියෝග කර ඇති බව අද දෙරණ වාර්තාකරු සඳහන් කළේය. සිද්ධියට අදාළව මීට පෙර සැකකරුවන් 14 දෙනෙකු අත්අඩංගුවට ගෙන තිබුණි. මේ අතර අද දිනයේ ත්‍රත්වාදීන් ප්‍රවාහනය කළ බවට සැකකරන වෑන් රථ දෙකක්ද අධිකරණ වෙත ඉදිරිපත් කළ බව වාර්තා වෙයි. සිද්ධිය සම්බන්ධයෙන් තවත් සැකකරුවෙකු මාවනැල්ල පොලිසිය මඟින් අද අධිකරණයට ඉදිරිපත් කළ බව අප වාර්තාකරු සඳහන් කළේය. ඔහුද ලබන 08 වනදා දක්වා රක්ෂිත බන්ධනාගාර ගත කිරීමට අධීකරණය නියෝග කර තිබේ. ඒ අනුව මාවනැල්ල ප්‍රදේශයේ බුදු පිළිමවලට හානි කිරීමේ සිද්ධිය සම්බන්ධයෙන් පුද්ගලයින් 15 දෙනෙකු මේ වන විට අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=114969", "Category": null, "Parent URL": null}