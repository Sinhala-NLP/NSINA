{"Source": "Adaderana", "Timestamp": "September 23, 2018 09:00 am", "Headline": "නියඟයෙන් අසරණ වු ජීවිත", "News Content": "පුත්තලම දිස්ත්‍රික්කයේ නියගයෙන් බැට කන ප්‍රදේශවල කාන්තාවන් ජිවිත් විම සඳහා මේ වන විට කල්පිටියේ වගා බිම් වල දෛනික කුලි රැකියාවන් සොයා යමින් ඇති බව වාර්තා වේ. දරුණු නියං තත්ත්වයකට මුහුණ පා ඇති නවගත්තේගම , ආණමඩුව ,වනාතවිල්ලුව හා මහකුඹුක්කඩවල යන ප්‍රදේශවල මෙන්ම පුත්තලම දිස්ත්‍රික්කයට ආසන්නයේ පිහිටි රස්නායක පුර , කොටවෙහෙර යන ගම්මාන ගනනාවක කාන්තාවන් දහසකට වැඩි පිරිසක් දෛනිකව කල්පිටියේ වගා බිම් වල රැකිවට පැමිනේන බව අද දෙරණ වාර්තාකරු පැවසීය. කල්පිටිය ප්‍රදේශයේ එළවළු සහ පළතුරු සමඟ අනිකුත් භෝග අක්කර 20000 කට ආසන්න ප්‍රමානයක් වගා කරති. මෙම එක් කාන්තාවකට රුපියල් 1050 මුදලක් කල්පිටියේ වගා කරුවන් දෛනික කුලිය ලෙස ලබා දෙනු ලැබේ. නමුත් එම මුදලින් එක් කාන්තාවකට ලැබෙනුයේ රුපියල් 800 ක මුදලක් වන අතර ඉතිරි මුදල දිනපතා මොවුන් රැගෙන එන ලොරි රථ වල ප්‍රවාහන වියදම ලෙස අයකර ගන්නා බවද ඔවුන් පවසයි. උදෑසන 6.30 ත් 7ත් වන විට වගාබිම් වෙත මෙම කාන්තාවන් පැමිනි සිදුවන අතර සවස 4.30 මොවුන්ගේ සේවා කාලය අවසන් විමත් සමඟ ආපසු පැමිනි ලොරි රථ වලම නැගි නිවෙස් වෙත ගමන් කරනු දැක ගත හැකි බව අප වාර්තාකරු පවසයි. ඇතැම් කාන්තාවන් පවසන්නේ තමන් අළුයම 3 ට පමන අවදිව නිවසේ වැඩ කටයුතු ද කර ආහාර සකසා ගෙන උදෑසන 4.30 ත් 5 ත් අතර රැකියාව සඳහා පිටත්ව යාමට මාර්ගයට පැමිණෙන බවයි. ඉන් පසුව තමන්ව රැගෙන යාමට පැමිනේන ලොරි රථ වල නැගි වගා බිම් වෙත පැමිනිම සිදුවෙන බවද මේ කාන්තාවන් පවසයි. මෙම වගාබිම් වල වයස අවුරුදු 20 සිට 70 දක්වා සිමාවල කාන්තාවන් සේවය කරති. මෙහිදි අදහස් දක්වමින් එම කාන්තාවන් පැසුවේ තමන් ජිවත්වන පළාත් වලට කන්න 7ත් 8ත් අතර කාලයක් දක්වා වර්ෂාව නොලැබුණ බවයි. ඔවුන්ගේ සියලුම ගොවිතැන් පාළුවට ගොස් ඇති බවත් කිරිමට කිසිඳු දෙයක් නොමැති බවත් එම කාන්තාවන් පවසති. තමන් අසරණ වී ඇති මෙ මොහොතේ මෙම රැකියාව තමන්ට මහත් පිටුවහලක් බව ඔවුන් පවසයි. කෙසේ නමුත් මෙම කාන්තාවන් තම සේවය ලබා දෙන ගොවි බිම් තුල මුලික පහසුකම් පවා නොලැබිම තිබිම කනගාටු දායක මට්ටමක පැවතිම දැක ගත හැකි බව අද දෙරණ වාර්තාකරු පවසයි. (ඡායා රූප - හිරාන් ප්‍රයංකර ජයසිංහ)", "URL": "https://sinhala.adaderana.lk/news.php?nid=96568", "Category": null, "Parent URL": null}