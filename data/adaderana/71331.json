{"Source": "Adaderana", "Timestamp": "March 25, 2017 11:46 am", "Headline": " කැබිනට් සංශෝධනය මේ වසරේ නෑලු", "News Content": "පසුගිය දිනවල දැඩි කතාබහට ලක් වූ කැබිනට් සංශෝධනය මෙම වසර තුළ සිදු නොකිරීමට රජය තීරණය කර ඇති බව දේශපාලන ආරංචි මාර්ග සඳහන් කරයි. කැබිනට් සංශෝධනයක් සිදු කළහොත් ආණ්ඩුව තුළ අර්බුදකාරී තත්ත්වයක් මතුවිය හැකි බව රජයේ ජ්‍යේෂ්ඨ මැති ඇමතිවරුන් පෙන්වා දී ඇත. ඊට අමතරව ඇතැම් ඇමතිවරුන් දැනට තමන් කටයුතු කරන අමාත්‍යංශවලින් ඉවත්වීමට අකමැත්ත පළ කිරීම හේතුවෙන් ද මෙම කැබිනට් සංශෝධන යෝජනාව අතහැරදමා ඇති බව වාර්තා වෙයි. කැබිනට් සංශෝධනයක් සිදු කරන බවට ප්‍රචාරයවීමත් සමග ඇතැම් ඇමතිවරු දැනට තමන් කටයුතු කරන අමාත්‍යංශවලට අමතරව වෙනත් අමාත්‍යංශ ද ඉල්ලා ඇති බව සඳහන්ය. මෙම තත්ත්වයන් හමුවේ යෝජිත කැබිනට් සංශෝධනය මෙම වසර තුළ සිදු නොවෙනු ඇති බව දේශපාලන ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=71331", "Category": null, "Parent URL": null}