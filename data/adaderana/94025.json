{"Source": "Adaderana", "Timestamp": "August 8, 2018 06:22 am", "Headline": "වවුනියාව බන්ධනාගාරයේ සිටි රැදවියන් 4ක් පැන යයි", "News Content": "මුලතිව් මහේස්ත්‍රාත් අධිකරණයේ නඩු කටයුත්තක් වෙනුවෙන් රැගෙන ගිය බන්ධනාගාර රැදවියන් සිව් දෙනෙකු බන්ධනාගාර භූමියෙන් ඊයේ (07) සවස පැන ගොස් ඇති බව මුලතිව් ආරක්ෂක අංශ පවසති. මුලතිව් ආරක්ෂක අංශ පැවසූවේ මුලතිව් ප්‍රදේශයේ පුද්ගල ඝාතන කිරීම් නඩු දෙකකට අදාළව අත්අඩංගුවට ගෙන සිටි සැකකරුවන් සිව්දෙනෙකු එලෙස පැන ගොස් ඇති බවයි. පැනගිය සැකකරුවන් සොයා බන්ධනාගාර නිළධාරීන් හා පොලිස් නිළධාරීන් විශේෂ මෙහෙයුමක් ඊයේ සවස ආරම්භ කොට ඇති බවද මුලතිව් ආරක්ෂක අංශ පවසති. වවුනියාව බන්ධනාගාරයේ සිට මුලතිව් මහේස්ත්‍රාත් අධිකරණයේ විභාගවෙමින් තිබු නඩු කටයුතු වෙනුවෙන් රැගෙන ගිය සැකකරුවන් සිව්දෙනෙකු එලෙස පැනගොස් ඇති බවට ආරක්ෂක අංශ පැවසූහ. සිද්ධිය සම්බන්ධයෙන් මුලතිව් පොලිසිය හා වවුනියාව බන්ධනාගාර නිළධාරීන් පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94025", "Category": null, "Parent URL": null}