{"Source": "Adaderana", "Timestamp": "April 2, 2013 10:55 am", "Headline": "මන්චි සමග ගමට සරණින් පාසල් හතරකට ප‍්‍රතිලාභ", "News Content": "සිලෝන් බිස්කට්ස් සමාගමේ මන්චි සන්නාමය යටතේ සිදුකෙරෙන ප‍්‍රමුඛතම ආයතනික සමාජ වගකීම් ව්‍යාපෘතියක් වන \"මන්චි සමග ගමට සරණ\" වැඩසටහන මගින් අවසන් කළ තවත් පාසල් ව්‍යාපෘතීන් හතරක් පසුගියදා සිසු අයිතියට පැවරිණ. මෙම වැඩසටහන යටතේ පන්නිපිටිය - මාලපල්ල විජයඝෝෂ විද්‍යාලය, කෑගල්ල කලූගල කනිටු විදුහල, මූතූර් අලීම්චෙනායි මුස්ලිම් විද්‍යාලය සහ පයාගල හල්කඳවිල මහ විද්‍යාලය යන පාසල් වලට මෙම ප‍්‍රතිලාභ හිමිවිය. මන්චි සමග ගමට සරණ ප‍්‍රජා සත්කාරක වැඩසටහන යටතේ පන්නිපිටිය මාලපල්ල විජයඝෝෂ විද්‍යාලය සහ මූතූර් අලීම්චෙනායි මුස්ලිම් විද්‍යාලය සඳහා පාසල් පුස්තකාල ලබාදුන් අතර කෑගල්ල කලූගල කනිටු විදුහල සඳහා පංති කාමර ඉදිකරන ලදි‍.එමෙන්ම කාලයක සිට පිරිසිදු පානීය ජලය සපයා ගැනීමේ දුෂ්කරතාවයකින් පීඩාවිඳි කලූතර පයාගල හල්කඳවිල මහ විද්‍යාලයට පානීය ජල ව්‍යාපෘතියක් මෙම වැඩසටහන යටතේ ලබාදීමට හැකි විය.සිසු අයිතියට පත්කරන ලද මෙම ව්‍යාපෘතීන් මගින් පාසල් හතරෙහි ගුරු භවතුන් සහ සිසු දරු දරියන් ඇතුළුව දහසක පමණ පිරිසකට ප‍්‍රතිලාභ සැලසේ. මන්චි සමග ගමට සරණ වැඩසටහන යටතේ අවශ්‍යතාවන් සහිත පාසල් සඳහා සැපිරිය යුතු භෞතික සම්පත් එම පාසල් සඳහා ලබා දීමේදී ඒ සඳහා සිදුකෙරෙන මූලික සොයාබැලීම් සහ පසුවිපරම දීප ව්‍යාප්ත මන්චි ක්ෂේත‍්‍ර වෙළෙඳ බලකාය විසින් සිදුකරනු ලබයි.ව්‍යාපෘතින් සඳහා මූල්‍ය ප‍්‍රතිපාදන ලබාදීමෙන් අනතුරුව ප‍්‍රජාවගේ සහ මන්චි ක්ෂේත‍්‍ර විකුණුම් නිළධාරීන්ගේ ශ‍්‍රම සහභාගීත්වයෙන් එම ව්‍යාපෘති කඩිනමින් සිසු අයිතියට පැවරීම සඳහා කටයුතු සම්පාදනය කෙරේ. මේ පිළිබඳව අදහස් දැක්වූ සිලෝන් බිස්කට්ස් සමාගමේ සමුහ අධ්‍යක්‍ෂ සහ අළෙවි හා විකුණුම් අංශ ප‍්‍රධානී නන්දන වික‍්‍රමගේ මහතා පැවසුවේ \" මන්චි සමග ගමට සරණ ප‍්‍රජා සත්කාරක වැඩසටහන යනු පුළුල් අරුතින් ගත් කළ ප‍්‍රජාවගේ ආර්ථික සමාජීය සංස්කෘතික අවශ්‍යතා භෞතික වශයෙන් ගොඩනගමින් එම සුවිශාල සමාජ කාර්ය භාරය තුළින් ජනිත කෙරෙන එකමුතුකම අන්‍යෝන්‍ය විශ්වාසය සහ ලාංකීය සමාජයේ වටිනාකම් සඳහා ඇගයුම් ලැබීම මෙම ව්‍යාපෘතීන් හරහා නිරායාසයෙන් මතු කරන්නක්. එමෙන්ම මන්චි සමග ගමට සරණ ප‍්‍රජා සත්කාරක වැඩසටහන් සඳහා දීප ව්‍යාප්ත මන්චි ක්ෂේත‍්‍ර වෙළෙඳ බලකායේ ස්වෙච්ඡා සහභාගීත්වය හරහා ඔවුන්ට අලෙවි නිළධාරී වෘත්තිය අභිබවා ගිය සමාජ වටිනාකමක් හිමිවෙනවා.\"මන්චි සමග ගමට සරණ\" ප‍්‍රජා සත්කාරක වැඩසටහන ඔස්සේ මේ වන විට ව්‍යාපෘතින් 60කට ආසන්න සංඛ්‍යාවක් සාර්ථකව නිම කර ඇති අතර මෙමගින් දිවයින පුරා ලක්‍ෂ සංඛ්‍යාත පිරිසකට සෙත සැලසී තිබෙනවා\"යනුවෙනි. \"මන්චි සමග ගමට සරණ\"ප‍්‍රජා සත්කාරක වැඩසටහන ඔස්සේ ප‍්‍රතිලාභ හිමිකර ගත් පන්නිපිටිය මාලපල්ල විජයඝෝෂ විද්‍යාලය, කෑගල්ල කලූගල කනිටු විදුහලල මූතූර් අලීම්චෙනායි මුස්ලිම් විද්‍යාලය සහ පයාගල හල්කඳවිල මහ විද්‍යාලය යන විදුහල් හී දුෂ්කරතා මධ්‍යයේ අධ්‍යාපනය ලබන දක්‍ෂ සිසු දරු දැරියන් සඳහා මන්චි ටිකිරි ශිෂ්‍යාධාර ලබාදීමද මීට සමගාමීව සිදුකෙරිණ. මෙම ශිෂ්‍යාධාර සිලෝන් බිස්කට්ස් සමාගමේ නිරන්තර අවධානය යටතේ සිසු දරු දැරියන් ගේ අධ්‍යාපන දක්‍ෂතා මත අධ්‍යයන කටයුතු නිමවන තෙක්ම ලබාදීම සඳහා කටයුතු සලසා තිබීම විශේෂ කරුණකි. \"මන්චි සමග ගමට සරණ වැඩසටහන\" යටතේ මේ වනවිට දිවයිනේ පාසල් රැසක් සඳහා පරිගණක විද්‍යාගාරල විද්‍යුත් ණැනසල, පානීය ජල පහසුකම්ල පුස්තකාල විද්‍යාගාරල පන්ති කාමර ඇතුළු පහසුකම් රැසක් ලබාදී ඇත. මන්චි තම ආයතනික සමාජ වගකීම් ව්‍යාපෘතීන් පුළුල් පරාසයක විහිදුනු සංස්කෘතික,ක‍්‍රීඩා,කලා සහ ජිවන තත්වය නගා සිටුවීමේ ක්ෂේත‍්‍ර සඳහා නාභිගත කර ඇති අතර මෙම ව්‍යාපෘතීන් හරහා ලක්‍ෂ සංඛ්‍යාත ලාංකික ජනතාවකට සෙත සැලසී ඇත.", "URL": "https://sinhala.adaderana.lk/news.php?nid=32938", "Category": null, "Parent URL": null}