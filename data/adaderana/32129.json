{"Source": "Adaderana", "Timestamp": "March 5, 2013 11:22 am", "Headline": "සොරාගේ වැඩ වරදියි", "News Content": "මීගමුව ප්‍රදේශයේ සිදුකරන ලද ගෙවල් බිඳ දේපළ සොරකම් කිරීමේ සිද්ධි රැසක් සම්බන්ධයෙන් පුද්ගලයෙකු අත්අඩංගුවට ගෙන තිබේ. මීගමුව පොලීසිය ලද පැමිණිල්ලකට අනුව සිදුකළ විමර්ශනවල දී මීගමුව, දෙමංහන්දිය ප්‍රදේශයේ පදිංචි 23 හැවිරිදි පුද්ගලයෙකු මෙලෙස අත්අඩංගුවට ගෙන ඇති බව සඳහන්ය. ප්‍රදේශයේ සිදුකරන ලද සොරකම් 11 ක් සම්බන්ධයෙන් පොලීසියට තොරතුරු ලැබී තිබු අතර සැකකරුගෙන් සිදුකළ ප්‍රශ්න කිරීම්වල දී එම සොරකම් කිහිපයක් සම්බන්ධයෙන් තොරතුරු අනාවරණය කරගැනීමට හැකිව තිබේ. අත්අඩංගුවට ගත් සැකකරු අද (05) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32129", "Category": null, "Parent URL": null}