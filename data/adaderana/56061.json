{"Source": "Adaderana", "Timestamp": "December 31, 2015 01:03 pm", "Headline": "2015  යතුරු පැදි මරණ දහසක්", "News Content": "2015 වසරේ මේ දක්වා කාලය තුළ රිය අනතුරුවලින් මියගිය යතුරුපැදිකරුවන් සහ පසුපැදිකරුවන් සංඛ්‍යාව දහසක් බව පොලීසිය පවසයි.ඉන් අනතුරු වැඩි ප්‍රමාණයක් සිදුව ඇත්තේ මංතීරු නීතිය උල්ලංඝණය කිරීම හේතුවෙන් බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.යතුරුපැදිකරුවන් මංතීරු නීතිය උල්ලංඝණය කිරීම නිසා වෙනත් වාහන වල ගැටීමෙන් යතුරුපැදිකරුවන් සහ පසුපැදිකරුවන් 367 දෙනෙක් මියගොස් ඇත.වෙනත් වාහන මංතීරු නීතිය උල්ලංඝණය කිරීම හේතුවෙන් යතුරුපැදිවල ගැටීමෙන් මියගොස් ඇති යතුරුපැදිකරුවන් සහ පසුපැදිකරුවන් සංඛ්‍යාව 334 කි.මේ අතර යතුරුපැදිකරුවන්ට යතුරුපැදිය පාලනය කරගත නොහැකි වීමෙන් සිදුවූ අනතුරු වලින් යතුරුපැදිකරුවන් සහ පසුපැදිකරුවන් 299 දෙනෙක් මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=56061", "Category": null, "Parent URL": null}