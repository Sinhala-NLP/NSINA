{"Source": "Adaderana", "Timestamp": "April 19, 2019 06:42 pm", "Headline": "කෝටි ගාණක මුදල් වංචාවක් සම්බන්ධයෙන් ගම්පහ වීගොඩ සණස සභාපති අත්අඩංගුවට", "News Content": "රුපියල් කෝටි 75 කට අධික මුදලක් වංචා කිරීමේ චෝදනා මත ගම්පහ වීගොඩ සණස සභාපතිවරයා අත්අඩංගුවට ගෙන තිබේ. ගම්පහ සණස නිවාස සංකීර්ණයේ රථගාලේදී ගම්පහ පොලීසිය විසින් ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. 44 හැවිරිදි අදාළ සැකකරු එම නිවාස සංකිර්ණයේ පදිංචි අයෙකු වෙයි. සැකකාර සභාපතිවරයා වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත බාර දී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=108250", "Category": null, "Parent URL": null}