{"Source": "Adaderana", "Timestamp": "April 14, 2011 08:53 am", "Headline": "හොර බලපත්‍රයකින් ඉතාලි යාමට තැත්කළ ඉරාන ජාතිකයෙක් රිමාන්ඩ් ", "News Content": "ව්‍යාජ ගමන් බලපත්‍රයක් මගින් විදේශගත වීමට උත්සහ දැරූ ඉරාන ජාතිකයෙකු රක්ෂිත බන්ධනාගාර ගත කර තිබේ. මෙම ඉරාන ජාතිකයා ව්‍යාජ ඉතාලි ගමන් බලපත්‍රයක් මගින් ඉතාලියට යාමට උත්සහ දරා ඇති බව සඳහන්ය. කටුනායක බණ්ඩාරනායක ජාත්‍යන්තර ‍ගුවන් තොටුපළින් මොහු ඊයේ(13) පස්වරු 1ට පමණ ඉතාලිය බලා ගමන් කිරීමට උත්සහ දැරීමේ දී අපරාධ පරීක්ෂ දෙපාර්තමේන්තුවේ කටුනායක ඒකකයේ නිලධාරීන් විසින් මොහු අත්අඩංගුවට ගෙන ඇත. අනතුරුව අදාළ සැකකරු මීගමුව මහේස්ත්‍රාත් අධිකරණයට ඉදිරිපත් කළ අතර ලබන 19 වැනිදා දක්වා රක්ෂිත බන්ධානාගර ගත කිරීමට අධිකරණය නි‍යම‍ ක‍රනු ලැබීය.", "URL": "https://sinhala.adaderana.lk/news.php?nid=15461", "Category": null, "Parent URL": null}