{"Source": "Adaderana", "Timestamp": "August 29, 2011 05:15 pm", "Headline": " ත්‍රීවිලරය ලොරියේ ගැටී අයෙකුට මරුකැඳවයි-දෙදෙනකුට බරපතලයි", "News Content": "මහනුවර - දිගන ප්‍රධාන මාර්ගයේ බලගොල්ල ප්‍රදේශයේ අද පස්වරුවේ සිදු වූ රිය අනතුරකින් පුද්ගලයෙකු මිය ගොස් තවත් පුද්ගලයන් දෙදෙනෙකු බරපතල තුවාල ලබා තිබේ. ලොරි රථයක් සහ ත්‍රී රෝද රථයක් එකට ගැටීමෙන් මෙම අනතුර සිදු වී ඇති බව බලගොල්ල පොලිසිය සඳහන් කරයි. අනතුරින් මිය ගොස් ඇත්තේ ත්‍රී රෝද රථයේ රියදුරුවන අතර බරපතල තුවාල ලැබූ ත්‍රී රෝද රථයේ පැමිණි අනෙක් පුද්ගලයින් දෙදෙනා මහනුවර මහ රෝහලට ඇතුළත් කර තිබේ. අනතුර සම්බන්ධයෙන් බලගොල්ල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18387", "Category": null, "Parent URL": null}