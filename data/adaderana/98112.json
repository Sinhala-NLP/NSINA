{"Source": "Adaderana", "Timestamp": "October 23, 2018 04:47 pm", "Headline": "අදත් කොළඹ හිරවෙයි ද?", "News Content": "-5.00pm- ජනතා විමුක්ති පෙරමුණේ විරෝධතා පා ගමන හේතුවෙන් මේ වන විට කොළඹ, කොටුව සහ ඒ අවට දැඩි රථවාහන තදබදයක් ඇතිව තිබේ. -4.47pm- ඉන්ධන සහ බඩු මිල ඉහළ දැමීම, දඩ වැඩි කිරීම, අධික බදු බර, දූෂිතයන්ට දඬුවම් නොකිරීම සහ ආණ්ඩුවේ වංචා, දූෂණවලට හා නාස්තියට එරෙහිව ජනතා විමුක්ති පෙරමුණ සංවිධාන කළ මෙම විරෝධතාවය අද පස්වරු 3.00ට පුංචි බොරැල්ලෙන් ආරම්භ විය. පසුව විරෝධතා කරුවන් පා ගමනින් කොටුව දුම්රියපොළ අසළට පැමිණියේය. මෙම ජනතා විරෝධතාවය සඳහා ජනතා විමුක්ති පෙරමුණට අනුබද්ධ ගොවි, ධීවර, ශිෂ්‍ය, තරුණ, භික්ෂු, කාන්තා සංවිධාන සහ වතු, සෞඛ්‍ය, අධ්‍යාපන, විදුලි ඇතුළු වෘත්තීය සමිතිද එක්වුණු අතර විරෝධතාව හේතුවෙන් අවට මාර්ග රැසක දැඩි රථ වාහන තදබදයක් ද ඇති විය.", "URL": "https://sinhala.adaderana.lk/news.php?nid=98112", "Category": null, "Parent URL": null}