{"Source": "Adaderana", "Timestamp": "September 4, 2015 09:29 am", "Headline": "නිධන් සෙවූ 6ක් මාට්ටු", "News Content": "කැකිරාව, ඇලගමුව ප්‍රදේශයේ නිධන් වස්තු ගැනීමේ අරමුණින් කැණීම් කටයුතු සිදුකරමින් සිටි පුද්ගලයින් හය දෙනෙකු අත්අඩංගුවට ගෙන තිබේ. කැකිරාව පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇත.සැකකරුවන් සතුව තිබී නිධන් කැණීම් සඳහා උපයෝගී කරගත් උපකරණ ද පොලීසිය භාරයට ගෙන තිබේ.සැකකරුවන් කැකිරාව, පොල්ගොල්ල සහ කටුගස්තොට යන ප්‍රදේශවල පදිංචිකරුවන් වන අතර ඔවුන් අද දින කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=53651", "Category": null, "Parent URL": null}