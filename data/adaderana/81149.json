{"Source": "Adaderana", "Timestamp": "December 6, 2017 09:54 pm", "Headline": "ටෙලෝ පක්ෂය තනිවෙන්න තීරණය කරයි", "News Content": "පළාත් පාලන මැතිවරණයේදී ටෙලෝ සංවිධානය දෙමළ ජාතික සන්ධානය සමඟ එක්ව තරඟ නොකිරීමට තීරණය කොට ඇත. යාපනයේදී පැවති දෙමළ ජාතික සන්ධාන රැස්වීමේදී ඔවුන් ඔවුන්ගේ පක්ෂයට අනුපාත ක්‍රමය මත ලබා දෙන අපේක්ෂකයින් ප්‍රමාණය බාර ගැනීමට කැමති වුවත්, ටෙලෝ නායකයින් වවුනියාවට පැමිණ යළි සාකච්ඡාවක් පවත්වා එම සාකච්ඡාවේදී තීරණය කොට ඇත්තේ දෙමළ ජාතික සන්ධානය යටතේ මෙවර පළාත් පාලන මැතිවරණයට ටෙලෝ සංවිධානයෙන් අපේක්ෂකයින් ඉදිරිපත් නොකිරීමටය. ටෙලෝ සංවිධානයත් දෙමළ ජාතික සන්ධානයෙන් ඉවත්වීමට තීරණය කොට ඇත්දැයි විමසූ විට ටෙලෝ සංවිධානයේ මහලේකම් ශ්‍රී කාන්තා ප්‍රකාශ කොට සිටියේ පළාත් පලන මැතිවරණය සම්බන්ධයෙන් මෙම තීරණය ගෙන ඇතත් ටෙලෝ සංවිධානය දෙමළ ජාතික සන්ධානයෙන් ඉවත්වනවාද නැද්ද යන්න පිළිබදව මෙතෙක් තීරණයක් ගෙන නොමැති බවයි. දෙමළ ජාතික සන්ධානය විසින් පළාත් පාලන මැතිවරණය සම්බන්ඪහ්යෙන් පවත්වන ලද සාකච්ඡා වට හයේදීම ඉතා සුබවාදී තත්ත්වයක් පෙන්නුම් නොකළ නිසා ටෙලෝ සංවිධානය මෙම තීරණය ගත් බවද මහලේකම්වරයා පවසා ඇත. පළාත් පාලන මැතිවරණයේදී ඔවුන් කවුරුන් සමඟ එකතු වී සිය අපේක්ෂකයින් ඉදිරිපත් කරන්න්නේද යන්න පැහැදිලිවම ප්‍රකාශ කොට නැතත් උතුරේ දේශපාලන ආරංචි මාර්ග කියා සිටින්නේ ඔවුන් ආනන්ද සංගරී මහතා විසින් ගොඩනගනු ලබන නව දෙමළ සන්ධානය සමග අත්වැල් බැද ගන්නා බවයි.", "URL": "https://sinhala.adaderana.lk/news.php?nid=81149", "Category": null, "Parent URL": null}