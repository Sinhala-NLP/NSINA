{"Source": "Adaderana", "Timestamp": "July 25, 2015 09:42 am", "Headline": "පිච්චමල් පූජාවට විශේෂ දුම්රිය සේවාවක් ", "News Content": "අනුරාධපුරයේ පැවැත්වෙන පිච්චමල් පූජාව සඳහා විශේෂ දුම්රිය සේවාවක් ක්‍රියාත්මක කර තිබේ.දුම්රිය දේපර්තමේන්තුව පවසන්නේ පිච්චමල් පූජාවට සහභාගීවන බැතිමතුන්ගේ පහසුව වෙනුවෙන් මෙය ක්‍රියාත්මක කරන බවයි.සාමාන්‍ය දුම්රිය ගමන් වාර වලට අමතරව විශේෂ දුම්රිය දෙකක් ධාවනයට යොදවන බව සඳහන්ය.අද අළුයම 6.00ට කොටුව දුම්රිය ස්ථානයෙන් අනුරාධපුරය බලා එක් අතිරේක දුම්රියක් ධාවනය වූ බව එම දෙපාර්තමේන්තුව පවසයි.අද උදෑසන 7.50ට ද තවත් දුම්රිය වාරයක් ධාවනයට එක් කළ බව එම දෙපාර්තමේන්තුව සඳහන් කරයි.හෙට දිනයේ අළුයම 1.40ට සහ පෙරවරු 9.40ට යළි පැමිණෙන බැතිමතුන් සඳහා අනුරාධපුරයේ සිට කොටුව දුම්රිය ස්ථානය වෙත අතිරේක දුම්රිය ගමන් වාරයක් ධාවනයට එක් කරන බව සඳහන්ය.පිච්චමල් පූජාව අනුරාධපුර ජය ශ්‍රී මහා බෝධීන් වහන්සේ අභියසදී අද පැවැත්වෙයි.", "URL": "https://sinhala.adaderana.lk/news.php?nid=52838", "Category": null, "Parent URL": null}