{"Source": "Adaderana", "Timestamp": "October 26, 2013 09:21 am", "Headline": "අගිල් සමග අසුවෙයි", "News Content": "බලපත්‍ර නොමැතිව දුර්ලභ ගණයේ අගිල් ශාක කොටස් ළඟ තබාගෙන සිටි පුද්ගලයෙකු වැලිකන්ද, මෛත්‍රීගම ප්‍රදේශයේ දී අත්අඩංගුවට ගෙන තිබේ. වැලිකන්ද පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ සැකකරු සතුව තිබී අගිල් ශාක කොටස් කිලෝ ග්‍රෑම් 840 ක් පොලිසිය භාරයට ගෙන ඇත. සැකකරු අද පොළොන්නරු මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38387", "Category": null, "Parent URL": null}