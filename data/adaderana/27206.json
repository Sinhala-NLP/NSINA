{"Source": "Adaderana", "Timestamp": "September 7, 2012 11:42 am", "Headline": "වන්දනාකරුවන්ට සිදුවු ගැහැට පිළිබඳ සාකච්ඡාවකට ඉන්දියාවේ සංචාරය කරනවා", "News Content": "තමිල්නාඩුවේදී ශ්‍රී ලාංකික වන්දනාකරුවන් පිරිසකට සිදුවු අපහසුතාවය සම්බන්ධයෙන් සාකච්ඡා කිරීම සඳහා තමන් ලබන (19) වැනිදා ඉන්දියාවේ සංචාරය කරන බව ජනාධිපති මහින්ද රාජපක්ෂ මහතා පවසයි. මාධ්‍ය ආයතන ප්‍රධානින් අද (07) පෙරවරුවේ මුණ ගැසුණු අවස්ථාවේදී ජනාධිපතිවරයා මේ බව පවසා ඇත. තමිල්නාඩුවේ පූර්ණිමාතා පල්ලිය වන්දනා කිරීමට ගිය ශ්‍රී ලාංකික වන්දනාකරුවන් 184 දෙනෙකුට පසුගිය (03) වැනිදා දැඩි අපහසුතාවකට පත්වීමට සිදුවිය. මේ හේතුවෙන් ඔවුන් ආරක්ෂිතව පසුගිය (04) වැනිදා දිවයිනට ගෙන්වා ගැනීමට රජය පියවර ගන්නා ලදී.", "URL": "https://sinhala.adaderana.lk/news.php?nid=27206", "Category": null, "Parent URL": null}