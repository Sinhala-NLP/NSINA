{"Source": "Adaderana", "Timestamp": "August 25, 2017 11:30 am", "Headline": " 19 හැවිරිදි තරුණියක් ඝාතනය කරයි", "News Content": "රක්වාන, බටේයාය, ඇන්දාන ප්‍රදේශයේදී තියුණු ආයුධයකින් පහරදී තරුණියක් ඝාතනය කර තිබේ. ඇන්දාන, කහවත්ත ප්‍රදේශයේ නිවසක ගැහුණු ළමයෙකු මෙලෙස ගෙල කපා ඝාතනය කර ඇති බව පොලීසිය සඳහන් කළේය. මියගොස් ඇත්තේ 19 හැවිරිදි අදාළ නිවසේ පදිංචිව සිටි තරුණියක් වන අතර ඝාතනය සම්බන්ධයෙන් එම ප්‍රදේශයේම පදිංචි 26 හැවිරිදි පුද්ගලයෙකු සැකපිට අත්අඩංගුවට ගෙන තිබේ. ඝාතනයට හේතුව මෙතෙක් අනාවරණය වී නොමැති අතර සැකකරු පැල්මඩුල්ල මහේස්ත්‍රාත් අධිකරණයට ඉදිරිපත් කිරීමට නියමිත පොලීසිය පවසයි.", "URL": "https://sinhala.adaderana.lk/news.php?nid=76680", "Category": null, "Parent URL": null}