{"Source": "Adaderana", "Timestamp": "November 4, 2010 08:06 am", "Headline": "සුදු කොඩි නඩුව අද යළි විභාගයට ගැනෙයි", "News Content": "සුදු කොඩි ප්‍රකාශය සම්බන්ධයෙන් සරත් ෆොන්සේකා මහතාට එරෙහිව පනවා ඇති නඩුව අද(04) යළි විභාගයට ගැනීමට නියමිතව තිබේ. ඒ දීපාලි විජේසුන්දර මහත්මිය ප්‍රමුඛ ත්‍රිපුද්ගල මහාධිකරණ විනිසුරුමඩුල්ලක් හමුවේය. පැමිණිල්ලේ ප්‍රධාන සාක්ෂිකාරිය වන සන්ඩේ ලීඩර් කර්තෘ ෆෙඩ්රිකා ජෑන්ස් මහත්මිය විත්තියේ නීතීඥවරයාගේ හරස් ප්‍රශ්න වලට අද දින තව දුරටත් පිළිතුරු ලබාදෙනු ඇත. මෙම නඩු විභාගය සඳහා සිරදඩුවම් විදින සරත් ෆොන්සේකා මහතා ද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11921", "Category": null, "Parent URL": null}