{"Source": "Adaderana", "Timestamp": "March 30, 2018 04:18 pm", "Headline": "මිචෙල් ස්ටාක්ට IPL වලින් ඉවත්වීමට සිදු වෙලා", "News Content": "ආබාධයකට ලක්වීම හේතුවෙන් ඔස්ට්‍රේලියානු ක්‍රිකට් කණ්ඩායමේ මිචෙල් ස්ටාක් හට ඉන්දීය ප්‍රිමියර් ලීග් ක්‍රිකට් තරඟාවලියෙන් ඉවත්විමට සිදුව තිබේ. දකුණු පාදයේ ආබාධයකට ලක්ව ඇති ස්ටාක් හට දකුණු අප්‍රිකානු කණ්ඩායම සමඟ පැවැත්වෙන අවසන් ටෙස්ට් තරඟයෙන් ද ඉවත්විමට සිදුව ඇති බව ඔස්ට්‍රේලියානු ක්‍රිකට් ආයතනය නිවේදනය කර ඇත. 28 හැවිරිදි මිචෙල් ස්ටාක් ඉන්දිය ප්‍රිමියර් ලීග් ක්‍රිකට් තරඟාවලියේ කොල්කටා නයිට්රයිඩස් කණ්ඩායම නියෝජනය කිරිමට නියමිතව තිබිණි. ගත වූ සතියක කාලය තුළ ඔස්ට්‍රේලියානු ක්‍රීඩකයින් තිදෙනෙකුටම අයි.පී.එල් ක්‍රිකට් තරඟාවලියෙන් ඉවත්විමට සිදුවීම විශේෂත්වයකි. ඩේවිඩ් වෝනර් සහ ස්ටීවන් ස්මිත් යන ක්‍රීඩකයින්ට පසුගියදා එම තරඟාවලියෙන් ඉවත්විමට සිදු වූයේ පන්දුව පළුදු කිරිමේ සිද්ධියට අදාලවයි.", "URL": "https://sinhala.adaderana.lk/news.php?nid=86620", "Category": null, "Parent URL": null}