{"Source": "Adaderana", "Timestamp": "June 15, 2016 05:21 pm", "Headline": "තුර්කි විදේශ ඇමති ජනපති හමුවෙයි", "News Content": "නිල සංචාරයක් සඳහා දිවයිනට පැමිණ සිටින තුර්කි විදේශ අමාත්‍ය මෙවුලට් කවුසොග්ලු මහතා සහ ජනාධිපති මෛත්‍රීපාල සිරිසේන මහතා අතර ද්වීපාර්ශවික සාකච්ඡා අද(15) පැවැත්වුණි.ඒ අද පෙරවරුවේ ජනාධිපති නිල නිවසේදී යි.තුර්කිය සහ ශ්‍රී ලංකාව අතර සහයෝගීතාව ඉහළ නංවා ගැනීම පිළිබඳ එහිදී දීර්ඝ වශයෙන් සාකච්ඡා වී ඇති අතර ශ්‍රී ලංකාවේ දැනට පවතින තුර්කි ආයෝජන තවදුරටත් ප්‍රවර්ධනය කිරීම පිළිබඳව මෙහිදී වැඩි අවධානයක් යොමුවු බව ජනාධිපති මාධ්‍ය අංශය සඳහන් කළේය. මෙහිදී අදහස් දක්වා ඇති තුර්කි විදේශ අමාත්‍යවරයා පවසා ඇත්තේ ඉදිරියේ දී ශ්‍රී ලංකාවට ආර්ථික වශයෙන් ජයග්‍රහණ රැසක් අත්පත් කර ගත හැකි බවයි.ඒ සඳහා තුර්කි රජයෙන් ලබාදිය හැකි සෑම සහනයක්ම ලබාදෙන බව ද ඔහු ප්‍රකාශ කර තිබේ. මේ අතර තුර්කි විදේශ අමාත්‍යවරයා සහ කථානායක කරු ජයසූරිය මහතා අතර සාකච්ඡාවක් පවත්වා ඇත.අද පෙරවරුවේ පාර්ලිමේන්තුවේ දී මෙම හමුව පැවති බව කථානායකවරයාගේ මාධ්‍ය ඒකකය සඳහන් කළේය.", "URL": "https://sinhala.adaderana.lk/news.php?nid=61135", "Category": null, "Parent URL": null}