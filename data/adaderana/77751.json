{"Source": "Adaderana", "Timestamp": "September 19, 2017 03:20 pm", "Headline": " දුම්රියත් හෙට සිට වර්ජනයේ", "News Content": "දුම්රිය රියදුරු, නියාමක, ස්ථානාධිපති සහ පාලකවරුන් හෙට(20) මධ්‍යම රාත්‍රියේ සිට වැඩ වර්ජනයක නිරත වීමට තීරණය කර තිබේ.දුම්රිය රියදුරු සංගමයේ ලේකම් ඉන්දික දොඩංගොඩ මහතා සඳහන් කළේ වැටුප් විෂමතා ඉවත් කරන ලෙස ඉල්ලා මෙම වැඩවර්ජනය ක්‍රියාත්මක කරන බවයි.දිර්ඝ කාලයක සිට මෙම වැටුප් විෂමතා ඉවත් කරන ලෙස බලධාරීන්ගෙන් ඉල්ලීම් කළද මෙතෙක් ඒ සඳහා කිසිඳු පියවරක් ගෙන නොමැති බව ඔහු පවසයි.අද දිනයේ ජාතික වැටුප් කොමිෂන් සභාවේ සභාපතිවරයා සමඟද මේ සම්බන්ධයෙන් සාකච්ඡාවක් පවත්වා ඇති අතර එය ද අසාර්ථක වූ බව ඉන්දික දොඩංගොඩ මහතා ප්‍රකාශ කළේය.", "URL": "https://sinhala.adaderana.lk/news.php?nid=77751", "Category": null, "Parent URL": null}