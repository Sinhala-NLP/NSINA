{"Source": "Adaderana", "Timestamp": "January 5, 2016 09:12 am", "Headline": "සම්බන්ධන් ‍- බ්ලෙයාර් හමුවක්", "News Content": "හිටපු බ්‍රිතාන්‍ය අග්‍රාමාත්‍ය ටෝනි බ්ලෙයාර් මහතා විපක්ෂ නායක ආර්.සම්බන්ධන් මහතා සමග සාකච්ඡාවක නිරත වී තිබේ.මෙරට සංචාරයක නිරත වන ටෝනි බ්ලෙයාර් මහතා සහ විපක්ෂ නායකවරයා අතර ඊයේ කොළඹ දී පැවති එම සාකච්ඡාවේ දී දෙමළ ජනතාවගේ ගැටලු කිහිපයක් සම්බන්ධයෙන් සාකච්ඡා කර ඇති බව වාර්තා වෙයි.ජාතික ගැටලුව සම්බන්ධයෙන් සුදුසු පිළිගත හැකි සහ ක්‍රියාත්මක කළ හැකි විසඳුමක් අවශ්‍ය වී ඇති බව විපක්ෂ නායක ආර්.සම්බන්ධන් මහතා හිටපු බ්‍රිතාන්‍ය අග්‍රාමාත්‍යවරයාට පෙන්වා දී ඇත.", "URL": "https://sinhala.adaderana.lk/news.php?nid=56152", "Category": null, "Parent URL": null}