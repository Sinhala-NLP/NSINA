{"Source": "Adaderana", "Timestamp": "October 22, 2010 02:25 pm", "Headline": "මෙරට නිදහස් සෞඛ්‍ය සේවයට විදේශයෙන් පැසසුම් හිමිවෙයි", "News Content": "මෙරට නිදහස් සෞඛ්‍ය සේවාව සහ සෞඛ්‍ය වෘත්තිකයින් වෙත ලබාදී තිබෙන විශේෂ පුහුණුව අග්නිදිග ආසියානු කලාපීය රටවල සෞඛ්‍ය අමාත්‍යවරුන්ගේ පැසසුමට ලක්වී තිබේ. එම කලාපීය රටවල සෞඛ්‍ය වෘත්තිකයින් පුහුණු කිරීම සඳහා වන මධ්‍යස්ථානය මෙරට ස්ථාපනය කරන ලෙස අදාළ අමාත්‍යවරුන් ඉල්ලීමක් කළ බව සෞඛ්‍ය අමාත්‍යාංශය සඳහන් කරනු ලැබීය. සෞඛ්‍ය අමාත්‍ය මෛත්‍රීපාල සිරිසේන මහතා එම ඉල්ලීම පිළිගෙන ඒ සඳහා කඩිනමින් කටයුතු කරන බව ප්‍රකාශ කර තිබේ. බංග්ලාදේශයේ ඩකා නුවර පැවැත්වෙන කාලගුණික වෙනස්වීම් හා සෞඛ්‍ය පිළිබඳ එක්සත් ජාතීන්ගේ ජාත්‍යන්‍තර සමුළුවට සහභාගී වීමෙන් අනතුරුව පැමිණ සිට සෞඛ්‍ය අමාත්‍යවරුන් සමග මෛත්‍රීපාල සිරිසේන අමාත්‍යවරයා පැවැත්වූ සාකච්ඡාවේ දී මේ පිළිබඳ අවධානය යොමු වූ බව සෞඛ්‍ය අමාත්‍යාංශය වැඩිදුරටත් අවධාරණය කරනු ලැබීය.", "URL": "https://sinhala.adaderana.lk/news.php?nid=11666", "Category": null, "Parent URL": null}