{"Source": "Adaderana", "Timestamp": "December 12, 2016 09:14 am", "Headline": " බදුල්ලේ රියදුරන් 91ට නඩු වැටෙයි", "News Content": "බදුල්ල නගරයේ සිදු කළ සෝදිසි මෙහෙයුමකදී රථ වැහන වැරදි සිදු කළ රියදුරන් 91 දෙනෙකුට එරෙහිව නඩු පැවරීමට බදුල්ල පොලීසිය පියවර ගෙන තිබේ.පැය 05ක කාලයක් තුළ සිදු කළ සෝදිසි මෙහෙයුමකදී මෙම නඩු පැවරීම සිදු කර ඇති බව බදුල්ල පොලීසිය සඳහන් කළේය. එම සෝදිසි මෙහෙයුමේදී වරෙන්තුකරුවන් 16 දෙනෙකු සහ බීමත්ව රිය පැදවූ පුද්ගලයෙකු ද අත්අඩංගුවට ගෙන තිබේ.අත්අඩංගුවට ගත් වරෙන්තුකරුවන් ගෙවල් බිඳුම්, ස්ත්‍රී දුෂණ, පහරදීම්, නීති විරෝධී මත් පැන් ජාවාරම් සම්බන්ධයෙන් අධිකරණය මගහැර සිටි පුද්ගලයින් බව පොලීසිය සඳහන් කළේය.", "URL": "https://sinhala.adaderana.lk/news.php?nid=66947", "Category": null, "Parent URL": null}