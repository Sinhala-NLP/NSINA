{"Source": "Adaderana", "Timestamp": "June 4, 2010 03:15 pm", "Headline": "ආර්ථික ප්‍රගතිය ගැන ජාත්‍යන්තරය දැනුවත් වී නෑ", "News Content": "ශ්‍රී ලංකාව හමුදා ජයග්‍රහණ පිළිබඳව ලොව ප්‍රකට නමුත් පසුගිය සිව්වසර තුළ ලංකාවේ ආර්ථික ප්‍රගතිය පිළිබඳව ජාත්‍යන්තරය දැනුවත්ව නොමැති බව ජනාධිපති මහින්ද රාජපක්ෂ මහතා පවසයි. යුද්ධය පැවති සමයේ දී පවා ලංකාව ලෝක ආර්ථික අවපාතයන්ට ද සාර්ථකව මුහුණ දුන් බව ජනාධිපතිවරයා පෙන්වාදෙයි. 2005 සිට 2008 වසර දක්වා කාලය තුළ ලංකාවේ ආර්ථික වර්ධනය 6% ක මට්ටමක පවත්වා ගැනීමට හැකිවූ බව හෙතෙම අවධාරණය කරයි. දැනට අමෙරිකානු ඩොලර් දෙදහසක ඒකපුද්ගල ආදායම ඉදිරි වසර පහක කාලය තුළ දෙගුණයකින් වැඩි කිරීමට අපේක්ෂා කරන බව ද ජනාධිපති මහින්ද රාජපක්ෂ මහතා කියා සිටියේය. අද පෙරවරුවේ ඉන්දු ශ්‍රී ලංකා ව්‍යාපාරික හමුව අමතමින් ඔහු මේ බව පැවසුවේය.", "URL": "https://sinhala.adaderana.lk/news.php?nid=8808", "Category": null, "Parent URL": null}