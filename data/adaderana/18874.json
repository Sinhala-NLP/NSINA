{"Source": "Adaderana", "Timestamp": "September 21, 2011 03:38 pm", "Headline": " සොරගුණේ වනාන්තරය ගෝල්ෆ් පිටියකට දන්දෙයි-   වේලි ඔය ගොවි ව්‍යාපාරය අනතුරේ..!", "News Content": "දහස් ගණනක් ගොවිජනතාවගේ ජීවිත මහපාරට ඇදදමමින් ඇමරිකානුවන්ට ගොල්ෆ් ගැසිමට පිටිටනි සකස් කරමින් සිටින බවට සෙබාදහම් අධ්‍යයන මධ්‍යස්ථානය චෝදනා කරයි. එම මධ්‍යස්ථානය විසින් නිකුත් කළ නිවේදනයක මේ බව සඳහන් වේ. එකී නිවේදනය පහත පරිදිය. මඩකුඹුරු අක්කර හාරදහසකට වඩා යල මහ දෙකන්නය අස්වද්දන වේලි ඔය ගොවි ව්‍යාපාරයේ ගොඩ ගොවිතැන් කරන ඉඩම් ප‍්‍රමාණය අක්කර හාරදහසද ඉක්මවයි. වේළිඔය ව්‍යාපෘතිය මගින් ප‍්‍රධාන වැව් විසිහතක් පමණ පෝෂණය වේ. ප‍්‍රධාන වශයෙන් වේළිඔය ව්‍යාපෘතිය පෝෂණය කරන කාල්කන්ඔය, දෙමටආර ,වේළිඔය, පතහඔය යන ප‍්‍රධාන ජල මාර්ගවල පෝෂක ප‍්‍ර‍්‍රදේශ වන සොරගුනේ වනාන්තරය තුළ අක්කර හයසිය විසි අටක කැලෑ ඉඩම් එළිපෙහෙළි කර හෝටල් ව්‍යාපාරයකට හා ගෝල්ෆ් පිටියකට පවරා දීමේ කටයුතු මේවන විට සිදුකර හමාරය. මෙම අක්කර 628ක ඉඩම පවරා දී ඇත්තේ රුපියල් මිලියන හයක් පමණ මුදලකටය. රජයෙන් මිලියන 850ක් පමණ වැයකොට ගොඩනගන ලද වේළිඔය අමුණ ව්‍යාපාරයද මෙම නිසා අසාර්ථක වනු ඇත. මෙමගින් ගොවිපවුල් දහස් ගණනාවක් ජීවිතය සරි කරගන්නා අතර පානීය ජලය ආදී තම එදිනෙදා සියලූ ජල අවශ්‍යතා ද සපුරාගනුයේ මෙමගිනි. වේළිඔය ව්‍යාපාරය සඳහා ප‍්‍රධාන වශයෙන් ජලය ලැබෙන සොරගුණේ වනාන්තර ඉඩම් තුළ අරළු, බුළු ,බුරුත, නෙල්ලි ,ගම්මාළු කහට වැනි ඉතා වටිනා ශාකද ඌව මැන්ඩොරා නැමති මෙම ප‍්‍රදේශයට පමණක් සීමා වූ ඉතා දුර්ලබ ශාක විශේෂ ද දැකගතහැකි අතර මෙම පරිසර පද්ධතිය ප‍්‍රදේශයේ ජල උල්පත් ආරක්‍ෂා කරන එකම වනාන්තර ප‍්‍රදේශයයි තවද උඩවලව හා ගල්අමුන යන ව්‍යාපාරයන්ද මෙම ජලයෙන් පෝෂණය වනු ලබයි. එයට අමතරව උඩවලව බෝගහපට්ටිය යා කරන සම්ප‍්‍රදායික අලිමංකඩ වැටි ඇත්තේද මෙම සොරගුනේ වනාන්තරය තුළින්ය . ජෛව විද්‍යාත්මකව ඉහළ වටිනාකමක් ඇති සොරගුණේ වනාන්තරය කපා හෝටල් සහ ගෝල්ප් ක‍්‍රිඩා පිටියක් ඉදිකිරිම සඳහා 2011-04-11 දින ශ‍්‍රී ලංකා සංචාරක සංවර්ධන අධිකාරියේ අධ්‍යක්‍ෂවරයෙකු විසින් හල්දුම්මුල්ල ප‍්‍රදේශීය ලේකම් වරයා වෙත ලිපියක් යොමු කරමින් අවසරය ඉල්ලා ඇත. සොරගුණේ වනාන්තරය සතු ඉඩම් වන සංරක්‍ෂණ දෙපාර්තමේන්තුවට හා සොරගුනේ දේවාල සතු රාජකාරි ඉඩම් ලෙස දැනට පවතින අතර එය වේළිඔය ව්‍යාපාරයේ ප‍්‍රධාන ජල පෝෂිත ප‍්‍රදේශයද වේ. 1931 අංක දහනවය දරණ විහාර දේවාල ගම් ආඥාපනතට අනුව විහාරය හෝ දේවාලය සතුව ඇති රාජකාරි ඉඩම් වලින් එම පුජනීය ස්ථාන වලට නිල පංගුව ඉටු නොවන්නේ නම් පමණක් එම ඉඩම් වෙනත් අයවළුනට පවරා දිය හැකි නමුදු වැසියන් විසින් දේවාලය සතු අනුනවයක් වු රාජකාරි ඉටුකරමින් සිටිය දී සිය මඩිය තරකරගැනීම උදේසා පරම්පරා උරුමයන් නසමින් සොරගුනේ කුඩාකතරගම දේවාලය සතු වනාන්තර ඉඩම් බෙරගල ගොල්ප් රිසෝට් නැමති හෝටල් ව්‍යාපෘතිය හා ගෝල්ෆ් පිටි ඉදි කිරිම සඳහා ඇල්ෆා ඇන්ඞ් ඔමෙගා ප‍්‍රයිවට් ලිමිටඩි අංක 65 , ධර්මපාල මාවත, කොළඹ 07 යන ආයතනය වෙත ලබාදී ඇත. මෙම අවසරය ලැබෙන්නේ වාසු රාසයියා නැමැති ඇමරිකාවේ පදිංචි පුද්ගලයාගේ හෝටල් දොළ දුක නිවීම සඳහාය. සොරගුණේ කුඩා කතරගම දේවාලයේ බස්නායක නිළමේ ජනක රවින්ද්‍ර කළුපහන විසින් දේවාලයේ නිළ රාජකාරි ඉටුකරමින් සිටින වැසියන් පාරට ඇද දමා ඇමරිකානුවන්ගේ මනදොළ පිනවීම සඳහා මෙම ව්‍යයසනයට කටයුතු කරමින් සිටියි. සොරගුණේ දේවාලයේ බස්නායක නිළමේගේ අවසරය පරිදි වාසුරාසයියා නැමැත්තාගේ\"බෙරගල ගොල්ෆ් රිසොට්\" හොටල් ව්‍යාපෘතිය ඉදිකිරීමට යාමෙන් පරිසරයට හා වේළිඔය ව්‍යාපෘතියට සිදුවන දැවැන්ත පරිසර හානිය පිළිබඳ ඌව පළාත් සභා මහ ඇමති ශෂින්ද්‍ර රාජපක්ෂ වෙත 2011-07-04 දින කොටවෙහෙරමංකඩ කණ්ඩියපිට, අළුත්වැව, හම්බෙගමුව යන ග‍්‍රාමසේවා වසම්වලට අයත් ගම්මාන 35ක පමණ ජනතාවගේ ජිවිත සුරක්ෂිත කිරිමේ අවශ්‍යතා පැහැදිලි කරමින් වේළිඔය ව්‍යාපාරයේ ඒකාබද්ද ගොවිසංවිධානය විසින් ලිපියක් භාරදී ඇත. පසුව එම ප‍්‍රදේශයේ දිස්ත‍්‍රික් ලේකම් වරයා, ප‍්‍රාදේශීය ලේකම්වරයා වෙත මෙම කරනු පිළිබද දැනුම් දී වේළිඔය ජලපෝෂක ප‍්‍රදේශය ආරක්ෂාකර හෝටල් හා ගොල්ෆ් ක‍්‍රිඩාංගණය ඉදිකිරිම වළක්වාලන ලෙස ඉල්ලා සිටියද මෙය වලක්වාලීම උදේසා කිසිදු පියවරක් ෙමිවනතෙක් ගෙන නොමැත. මිනිසුන් දහස් ගණනක් ගොවිතැන් බතින් තම ජීවිතය ආරක්‍ෂා කරගන්නා වේළිඔය ප‍්‍රදේශයට ජලය ලබාගැනීමට වෙනත් කිසිදු මාර්ගයක් නොමැති අතර ප‍්‍රදේශයේ තිබෙන පුරාන වැව් විසි හතද පෝෂණය වන්නේ කාල්කන් ඔය,වේළිඔය වැනි ජලධාරාවන්ගෙන්ය. එම ජල මූලාශ‍්‍ර පෝෂණය කරන සොරගුනේ වනාන්තරය විනාශකිරීම ගම්මාන තිස් පහක පමණ ජනතාවගේ ජීවත ආර්ථික , සමාජීය හා සංස්කෘතික වශයෙන් අස්ථාවර වනවාට නිසැකය. එමෙන්ම මෙම ප‍්‍රදේශ දිය බිඳක් නොමැති ප‍්‍රදේශ බවට පත්වීමට බෙරගල ගෝල්ෆ් රිසෝට් ව්‍යාපෘතිය විශාල බලපෑමක් වනුඇත. එමනිසා මෙලෙස සිදුවන විනාශය වළක්වා වේළිඔය ව්‍යාපෘතිය ආරක්‍ෂා කරදෙන ලෙස 2011/ 07/11 දින ප‍්‍රදේශවාසී භික්‍ෂූන් වහන්සේලා හා වේළිඔය ඒකාබද්ද ගොවි සංවිධානය විසින් අති ගරු ජනාධිපති තුමාගේන් ඉල්ලීමක් කර ඇති අතර 2011/06/03 එස් සි 1/05/15/30256 අංකය දරණ ලිපිය මගින් ජනාධිපති ජෙෂ්ඨ සහකාර ලේකමි මේධා බෙමිමුල්ල විසින් ඉදිරි කටයුතු සදහා වාරිමාර්ග අධ්‍යක්ෂ ජනරාල් වෙත යොමු කර ඇත. මෙලෙස යොමුකරන ලද ලිපිය මගින් වාරිමාර්ග දෙපාර්තෙමින්තුව වෙත ඉදිරි කටයුතු කරගන යාම සදහා බලය පැවරෙන අතර ඒ අනුව වාරිමාර්ග දෙපාර්තෙමින්තුවේ අදහස වන්නේ බෙරගල ගොල්ෆ් රිසොටි හෝටල් ව්‍යාපෘතිය මගින් වනාන්තර ඉඩමි විනාශ වී යාම ප‍්‍රදේශයේ ජල හිඟයකට හ්තුවන බවයි. සොරගුණේ වනාන්තරය තුළ ඉදිකිරිමට නියමිත\"බෙරගල ගොල්ෆ් රිසොටි හෝටල් ව්‍යාපෘතිය නිත්‍යානුකූල ලෙස තහනමි විය යුතු අදියරට පැමිණ ඇතිනමුත් මේ වනවිටත් එම ව්‍යාපෘතිය ක‍්‍රියාත්මක කිරීමට අවශ්‍ය වැඩකටයුතු සිදුවෙමින් පවතියි. බෞද්ධකටයුතු පිළිබද දෙපාර්තෙමින්තුව ,ජනාධිපති කාර්යාලය,වාරිමාර්ග දෙපාර්තෙමින්තුව ,ඌව ප‍්‍රධාන අමාත්‍ය කාර්යාලය,ඉදිකිරිමි ඉංජිනේරුසේවා නිවාස හා පොදුපහසුකම් අමාත්‍යයංශය ඇතුළු වගකිවයුතු ආයතන 26 වෙත මෙම හොටල් ව්‍යාපෘතියෙන් වන හානිය පිළිබද දැනවත් කරමින් සිදුවීමට යන දැවැන්ත පාරිසරික විනාශය වළක්වාලන ලෙස ඉල්ලීම් කළද සිදුවීමට යන පරිසර හානිය වළක්වාලීම සදහා මේවනතෙක් කිසිදු වගකිවයුතු ආයතනයක් කටයුතු කරනොමැත. දහස්ගණනක් ගොවිජනතාවගේ ජීවිත මහපාරට ඇදදමමින් ඇමරිකානුවන්ට ගොල්ෆ් ගැසිමට පිටිටනි සකස් කිරීම කෙතරමි අසාධාරණද යන්න වග වටහා ගතහැක්කේ බත් කන මිනිසුන්ට පමණකි . ඩොලර් කුටිටිවලට යටෙවිමින් වේලීඔය ගොවි ව්‍යාපාරයේ ගොවිජනතාවගේ ජීවිත උගසට තැබීම නවතාදැමිය යුතු කාලය පැමීණ ඇත. සුළු ආර්ථික වාසි තකා තම වරිගයේ උන් ඇමරිකානුවන් ඉදිරිපිට දණගැස්සවී මේ ප‍්‍රතිපත්තියේන් බැහරවි සොරගුණේ වනාන්තර ඉඩමි ආරක්ෂා කර පරිසරය සුරක්ෂිත කිරීමත් දහස් ගණනක් වූ ගොවි පරපුරේ උරුමය සුරැකීමත් දේශයට සෙනෙහේ දක්වන අප සැමගේ යුතුකම නෙවන්නේද?", "URL": "https://sinhala.adaderana.lk/news.php?nid=18874", "Category": null, "Parent URL": null}