{"Source": "Adaderana", "Timestamp": "February 8, 2012 08:31 am", "Headline": "දැයට කිරුළේ දී විදුලි සැර වැදී තරුණයෙක් මියයයි", "News Content": "ඔයාමඩුව දැයට කිරුළ ප්‍රදර්ශන භුමියේ දී විදුලි සැර වැදීමෙන් පුද්ගලයෙකු ජීවිතක්ෂයට පත්ව තිබේ. ඊයේ(07) රාත්‍රී 8 ට පමණ විදුලිසැර වැදීම සිදුව ඇති බව පොලිසිය පවසයි. විදුලි සැර වැදීමෙන් අසාධ්‍ය වූ අදාළ පුද්ගලයා අනුරාධපුර රෝහලට ඇතුළත් කිරීමෙන් අනතුරුව ජීවිතක්ෂයට පත්වී ඇත. මියගොස් ‍ඇත්තේ වව්නියාව ප්‍රදේශයේ පදිංචිව සිටි 26 හැවිරිදි තරුණයෙකි. ඔහු ප්‍රදර්ශනය නරඹමින් සිටිය දී විදුලි රැහැනක් කඩා වැටී විදුලි සැර වැදී ඇති බව පොලිසිය පවසයි.", "URL": "https://sinhala.adaderana.lk/news.php?nid=21945", "Category": null, "Parent URL": null}