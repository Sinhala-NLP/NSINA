{"Source": "Adaderana", "Timestamp": "February 1, 2018 08:15 pm", "Headline": "සයිටම් නීතිගත කිරීමේ කුමන්ත්‍රණයක් ගැන ජනතාව දැනුවත් කරන වැඩසටහනක් ", "News Content": "නම වෙනස් කරමින් සයිටම් ආයතනය නීතිගත කිරීමේ කුමන්ත්‍රණය නවත්වන ලෙස රජයට බලකරමින් ජනතාව දැනුවත් කිරීමේ හා බැනර් අත්සන් කිරීමේ වැඩසටහනක් දිවයින පුරා පවත්වා තිබේ. මෙම ජනතාව දැනුවත් කිරීමේ වැඩසටහන සංවිධානය කර ඇත්තේ අන්තර් විශ්වවිද්‍යාලයීය ශිෂ්‍ය බලමණ්ඩලය හා වෛද්‍ය පීඨ ශිෂ්‍ය ක්‍රියාකාරී කමිටුව විසිනි. කොළඹ කොටුව දුම්රියපොළ ඉදිරිපිට හා මහරගම, නුගේගොඩ, ගම්පහ කෑගල්ල, මහනුවර, නුවරඑළිය, ආදී ප්‍රදේශ රැසක මෙම වැඩසටහන පවත්වා තිබේ.", "URL": "https://sinhala.adaderana.lk/news.php?nid=83881", "Category": null, "Parent URL": null}