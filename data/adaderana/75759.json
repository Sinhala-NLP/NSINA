{"Source": "Adaderana", "Timestamp": "July 30, 2017 09:49 am", "Headline": "රවී කරුණානායක ධූරයෙන් ඉවත් කළ යුතුයි", "News Content": "ජනාධිපති විමර්ශන කොමිසන් සභාව හමුවේ අනාවරණය වී ඇති කරුණු සම්බන්ධයෙන් අමාත්‍ය රවී කරුණානායක මහතා ධූරයෙන් ඉවත් කළ යුතු බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. බුත්තල ප්‍රදේශයේ පැවති ජනහමුවකදී ඔහු ප්‍රකාශ කළේ අමාත්‍යවරයා ධුරයේ සිටියදී ඔහුට එරෙහි විමර්ශන සිදුකළ නොහැකි බවය. මේ අතර වත්මන් ආණ්ඩුව ඒකාධිපති පාලනයක් කරා ගමන් කරමින් සිටින බව ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා පෙන්වා දෙයි. ඒ මහතා කියා සිටියේ ජනතා මතයට පටහැනිව ආණ්ඩුව කටයුතු කිරීම බරපතළ ගැටළුවක් බවයි. දික්වැල්ල ප්‍රදේශයේ පැවති උත්සවයකට එක්වෙමින් සුනිල් හදුන්නෙත්ති මන්ත්‍රීවරයා මෙම අදහස් පළ කළේය.", "URL": "https://sinhala.adaderana.lk/news.php?nid=75759", "Category": null, "Parent URL": null}