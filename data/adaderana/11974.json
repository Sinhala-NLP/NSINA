{"Source": "Adaderana", "Timestamp": "November 6, 2010 03:50 pm", "Headline": "පාර මාරුවීමට ගිය දරුවෙක් කැබ් රියක ගැටී මියයයි", "News Content": "රන්න, කට්ටකඩුව ප්‍රදේශයේ අද(06) පෙරවරුවෙහි සිදු වූ රිය අනතුරකින් කුඩා දරුවෙකු මිය ගොස් තිබේ. තම මව සමග පාර මාරුවීමට යාමේ දී කැබ් රථයක ගැටීමෙන් මෙම අනතුර සිදු වී ඇති බව හුංගම පොලිසිය සඳහන් කරනු ලැබීය. අනතුරින් මිය ගොස් ඇත්තේ වයස අවුරුදු 8ක් පමණ වන එම ප්‍රදේශයේ පදිංචි පිරිමි දරුවෙකි. අනතුරින් බරපතල තුවාල ලැබූ දරුවා තංගල්ල රෝහලට ඇතුළත් කිරීමෙන් අනතුරුව මිය ගොස් ඇත. සිද්ධිය සම්බන්ධයෙන් හුංගම පොලිසිය විසින් වැඩිදුර පරීක්ෂණ සිදුකරනු ලබයි.", "URL": "https://sinhala.adaderana.lk/news.php?nid=11974", "Category": null, "Parent URL": null}