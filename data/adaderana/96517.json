{"Source": "Adaderana", "Timestamp": "September 22, 2018 09:07 am", "Headline": "කාන්තාවක් ඝාතනය කිරීමට සැකපිට පුද්ගලයෙක් අත්අඩංගුවට", "News Content": "කාන්තාවක් ඝාතනය කිරීමට අදාළව සැකපිට පුද්ගලයෙකු ත්‍රිකුණාමලය, සංඝමිත්තා වෙරළ ප්‍රදේශයේදී අත්අඩංගුවට ගෙන තිබේ. කාන්තා අත්බෑගයක් රැගෙනයමින් සිටියදී පොලීසිය විසින් සැකකරු පරීක්ෂාවට ලක් කර ඇති අතර එහි තිබී ලිපිලේඛන කිහිපයක් ද සොයාගත් බව පොලීසිය පැවසීය. සැකකරුගෙන් සිදුකළ ප්‍රශ්නකිරීම්වලදී එම ස්ථානය ආසන්නයේ තිබූ කාන්තා මළ සිරුරක් සොයාගෙන ඇති අතර එම බෑගය අදාළ කාන්තාවගේ බවට අනාවරණය වී තිබේ. මෙලෙස ඝාතනයට ලක්ව ඇත්තේ වව්නියාව, ආසිකුලම් ප්‍රදේශයේ පදිංචිව සිටි 29 හැවිරිදි කාන්තාවක් බව සඳහන්ය. මළ සිරුර ත්‍රිකුණාමලය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය. අත්අඩංගුවට ගත් පුද්ගලයා සම්බන්ධයෙන් ත්‍රිකුණාමලය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96517", "Category": null, "Parent URL": null}