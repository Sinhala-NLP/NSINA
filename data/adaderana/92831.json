{"Source": "Adaderana", "Timestamp": "July 19, 2018 11:34 am", "Headline": "උඩරට දුම්රිය මාර්ගයේ දුම්රිය ධාවන අද සවස යථා තත්ත්වයට", "News Content": "උඩරට දුම්රිය මාර්ගයේ දුම්රිය ධාවන කටයුතු අද (19) පස්වරුව වන විට යථා තත්ත්වයට පත් කිරීමට හැකිවනු ඇති බව දුම්රිය දෙපාර්තමේන්තුව පවසයි. ඊයේ (18) රාත්‍රී පේරාදෙණිය හා පිළිමතලාව අතර දුම්රිය මාර්ගයේ දී දුම්රියක් පීලි පැනීම හේතුවෙන් එහි ඉන්ධන ටැංකියක් ප්‍රපාතයකට පෙරලී ගොස් තිබිණි. ඉන්ධන ටැංකිය පීලිගත කිරීම සඳහා කොළඹින් දොඹකර යන්ත්‍රයක් පිටත් කර හැර ඇති අතර අද පස්වරුව වන විට දුම්රිය මාර්ගයේ ධාවන කටයුතු යථා තත්වයට පත්කිරීමට හැකිවනු ඇති බව අතිරේක දුම්රිය සාමාන්‍යාධිකාරී ආචාර්ය විජය සමරසිංහ මහතා සඳහන් කළේය. පීලි පැනීම හේතුවෙන් අද උදෑසන ධාවනය වීමට නියමිතව තිබූ පොඩි මැණිකේ දුම්රිය අවලංගු කිරීමට සිදුවූ බවද විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=92831", "Category": null, "Parent URL": null}