{"Source": "Adaderana", "Timestamp": "July 14, 2012 08:30 am", "Headline": "තියුණු ආයුධවලින් පහරදී ව්‍යාපාරිකයෙකු මරාදමලා", "News Content": "තියුණු ආයුධවලින් පහරදී ගම්පහ ප්‍රදේශයේ ව්‍යාපාරිකයෙකු ඝාතනය කර තිබේ. ඊ‍යේ(13) රාත්‍රීයේ පැමිණි නාඳුනන පුද්ගලයින් දෙදෙනෙකු විසින් වෙළඳසැල තුළ සිටි අදාළ ව්‍යාපාරිකයා ඝාතනය කර ඇති බව ගම්පහ පොලිසිය සඳහන් කරයි. මෙලෙස ඝාතනයට ලක්ව ඇත්තේ 42 හැවිරිදි යක්කල ප්‍රදේශයේ පදිංචි පුද්ගලයෙකි. සැකකරුවන් මෙතෙක් අනාවරණය වී නොමැති අතර ගම්පහ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25767", "Category": null, "Parent URL": null}