{"Source": "Adaderana", "Timestamp": "March 1, 2012 08:38 pm", "Headline": "විනය කමිටුවේ නිර්දේශ ඉදිරි කෘත්‍යාධිකාරී මණ්ඩල රැස්වීමට", "News Content": "අද(01) රැස්වූ විනය කමිටුවේ දී විනය ගැටලු සම්බන්ධව සාකච්ඡා කොට අවසන් එකඟතාවයකට පැමිණීමට හැකිවූ බව එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතා පවසයි. බුද්ධික පතිරණ මහතාට එක්සත් ජාතික පක්ෂයේ විනය කමිටුව හමුවේ අද පෙනීසිටින ලෙසට දැනුම් දී තිබිණි. ඒ අනුව අද පස්වරුවේ සිරිකොත පක්ෂ මූලස්ථානයේ දී රැස්වූ විනය කමිටුව හමුවේ බුද්ධික පතිරණ මන්ත්‍රීවරයා පෙනී සිටි අතර එහිදී තිලක් මාරපන මහතා විනය කමිටුව වෙනුවෙන් පෙනී සිටි බව ද පතිරණ මහතා සඳහන් කළේය. විනය කමිටුවේ දී එළඹි නිර්දේශ පිළිබඳව ඉදිරි කෘත්‍යාධිකාරී මණ්ඩල රැස්වීමට ඉදිරිපත් කරන බව තිලක් මාරපන මහතා දැනුම් දුන් බව ද බුද්ධික පතිරණ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=22515", "Category": null, "Parent URL": null}