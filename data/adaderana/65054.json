{"Source": "Adaderana", "Timestamp": "October 14, 2016 01:51 pm", "Headline": " ශ්‍රී ලංකාවේ ප්‍රගතිය දැක යුරෝපා සංගමය විමතියට පත්වෙලා", "News Content": "ශ්‍රී ලංකාවේ නව ආණ්ඩුව කෙටි කලක් තුළදී ලබාගෙන ඇති ප්‍රගතිය ගැන යුරෝපා සංගමයේ රටවල් විමතියට පත්ව සිටින බව යුරෝපා සංගමයේ නව ශ්‍රී ලංකා තානාපති තුං-ලායි මාර්ග් මහතා පවසයි.ජනාධිපති මෛත්‍රිපාල සිරිසේන මහතා අද පෙරවරුවේ හමුවූ අවස්ථාවේදී ඒ මහතා මේ බව පවසා ඇත.යුරෝපා සංගමයේ නව ශ්‍රී ලංකා තානාපතිවරයා ජනාධිපතිවරයා වෙත අද සිය අක්තපත්‍ර පිළිගැන්වීමෙන් පසු පැවැති සුහද හමුවේදී මේ බව පවසා තිබේ.සංහිඳියාව, ආර්ථික, සමාජයීය ඇතුළු ක්ෂේත්‍ර ගණනාවක සංවර්ධනය වෙනුවෙන් ශ්‍රී ලංකාව කෙටි කලකදී ලබාගෙන ඇති ප්‍රගතිය ගැන යුරෝපා සංගමයේ රටවල් විමතියෙන් පසුවන බව ඒ මහතා එහිදී පවසා ඇත.එසේම අදාළ ක්ෂේත්‍රවල වර්ධනයට තවදුරටත් සම්පූර්ණය සහය ලබාදෙන බව එහිදී ඒ මහතා පවසා ඇති අතර මත්ස්‍ය තහනම ඉවත්කිරීම හා ජී.එස්.පී සහනය ලබාදීමට මැදිහත්වීම ගැන එහිදී ජනාධිපතිවරයා ද සිය ප්‍රසාදය පළ කර තිබේ.", "URL": "https://sinhala.adaderana.lk/news.php?nid=65054", "Category": null, "Parent URL": null}