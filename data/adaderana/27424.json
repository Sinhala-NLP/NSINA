{"Source": "Adaderana", "Timestamp": "September 15, 2012 09:11 am", "Headline": "පෑලියගොඩ ගින්නක්", "News Content": "පෑලියගොඩ ප‍්‍රදේශයේ පිහිටි නිවාස කිහිපයක් ගින්නෙන් විනාශ වී තිබේ. පෑලියගොඩ නුගේ පාරේ පිහිටි ලෑලිවලින් නිමකරන ලද නිවාස 5 ක් ගින්නට හසුව ඇති බව පොලිසිය පැවසුවේය. ඊයේ (14) රාත‍්‍රියේ හටගත් ගින්න ප‍්‍රදේශවාසීන්ගේ සහ ගිනි නිවීමේ ඒකකවල සහය ඇතිව නිවාදමා තිබේ. ගින්නට හේතුව මෙතෙක් අනාවරණ වී නොමැති බව පොලිසිය පැවසුවේය. පෑලියගොඩ පොලිසිය මේ පිළිබ`ද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27424", "Category": null, "Parent URL": null}