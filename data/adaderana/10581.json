{"Source": "Adaderana", "Timestamp": "September 2, 2010 08:43 am", "Headline": "නිදහස් පක්ෂ 59 වන සංවත්සරය අදයි", "News Content": "ශ්‍රි ලංකා නිදහස් පක්ෂයේ 59 වන සංවත්සරය අදට යෙදී තිබේ. දිවංගත එස්.ඩබ්ලිව්.ආර්.ඩී.බණ්ඩාරනායක මහතා ශ්‍රි ලංකා නිදහස් පක්ෂය බිහිකරනු ලැබුවේ 1951 වසරේදීය. එදා මෙදා තුර එම පක්ෂය මෙරට දේශපාලන ඉතිහාසය තුළ දැවැන්ත භූමිකාවක් සනිටුහන් කර තිබේ. එක්සත් ජාතික පක්ෂය හැරුණු කොට දෙවන විශාලතම පක්ෂය වන්නේ ද ශ්‍රී ලංකා නිදහස් පක්ෂයයි. අදට යෙදෙන ශ්‍රි ලංකා නිදහස් පක්ෂයේ 59 වන සංවත්සරය පක්ෂයේ සභාපති ජනාධිපති මහින්ද රාජපක්ෂ මහතාගේ ප්‍රධානත්වයෙන් අරලියගහ මන්දිරයේදී අද පෙරවරුවේ පැවැත්වීමට නියමිතය. ඒ සඳහා පක්ෂයේ ජ්‍යෙෂ්ඨ ක්‍රියාකාරීන් ඇතුළු මැති ඇමතිවරු රැසක් ද සහභාගී වීමට නියමිත බවයි වාර්තා වන්නේ.", "URL": "https://sinhala.adaderana.lk/news.php?nid=10581", "Category": null, "Parent URL": null}