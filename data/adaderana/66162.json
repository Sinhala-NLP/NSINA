{"Source": "Adaderana", "Timestamp": "November 18, 2016 09:39 pm", "Headline": "ආයෝජන කලාපයට  උපන්බිම් පවරා ගන්නවාට හම්බන්තොට ජනතාව විරුද්ධවෙයි", "News Content": "හම්බන්තොට නව ආයෝජන කලාපය සඳහා ඉඩම් පවරාගැනීම වෙනුවෙන් දැනුම් දීමකින් තොරව පැමිණ තම ඉඩම් හා ඒ අවට මැනීම් කටයුතු සිදුකිරීම සම්බන්ධයෙන් අම්බලන්තොට, මැඩිල්ල ප්‍රදේශයේ ජනතාව විරෝධය පෑමත් සමග මැනුම් කටයුතු සඳහා පැමිණි රජයේ නිලධාරින් හා ප්‍රදේශවාසින් අතර අද (18) පෙරවරුවේ දැඩි නොසන්සුන්තාවයක් ඇතිවිය.හම්බන්තොට දිස්ත්‍රික්කයේ ආයෝජන කාලපයක් ඇතිකිරීම සඳහා වර්තමාන රජය මගින් චීන රජය සමග දිගින් දිගටම සාකාච්ඡා පැවැත්වූ අතර ඒ අනුව මුල් අදියරේදී හම්බන්තොට දිස්ත්‍රික්කයෙන් ඉඩම් අක්කර 5000ක් ලබාදීමට නියමිතව තිබේ.මෙම ඉඩම් ලබාගැනීම සඳහා හම්බන්තොට මානජ්ජාව වසම තුළින් අක්කර 500ක් සාමොදාගම වසමේ කටුවැව ප්‍රදේශය, පහල බැරගම,ගල්වැව, බැල්ලගස්වැව,වසම් තුළින් මෙන්ම මහවැලි ඉඩම් තුළින් මෙම අක්කර 5000හට අයත් ඉඩම් පවරා ගැනීමට කටයුතු කරන බව කළ විමසීමකදී හම්බන්තොට ප්‍රාදේශීය ලේකම් ඊ.කේ.ඒ. සුනීතා මහත්මිය පැවසිය.කෙසේනමුත් මේ අයුරින් ඉඩම් පවරා ගැනීමේදී තමන්හට උපන් බිම් අහිමිවන බැවින් එම ඉඩම් පවරා ගැනීමට ඉඩ නොදෙන බව එම ප්‍රදේශයන්හි ජනතාව පවසති.“හම්බන්තොට වරාය හා ඒ තදාසන්න ප්‍රදේශ සංවර්ධනය සඳහා අක්කර 15000ක් රජයට පවරා ගන්නා බවට අපට දැනුම් දීලා තියෙනවා. නමුත් මෙම පැරණි ගම්මාන වල ඉන්න ජනතාවට සාධාරණයක් ඉෂ්ඨවෙන්න ඕන. සංවර්ධනය කළා කියල හිතුමනාපයට ඉඩම් පවරා ගන්න අපේ ගම්වාසින් කිසිකෙනෙක් එකට කැමති නෑ. සංවර්ධනය කියලා වසර සියක් දෙසීයක් මේ ගම්වල ජිවත්වෙච්ච ජිවන තත්ත්වය පිළිබඳව ඕනෑම රජයක් තේරුම් ගත යුතු බවත් එසේ නොමැතිව ඉඩම් පවරා ගැනීමට හෝ බලහත්කාරයෙන් මැනීම් කටයුතු කරනවාට ගම්වාසින් ලෙස සම්පුර්ණයෙන්ම විරුද්ධ බව බැරගම, ගල්ලවිල රජමහා විහාරයේ විහාරාධිපති බැරගම විමල බුද්ද්ධි හිමියෝ පවසති.“මේ ජාතික ව්‍යාපෘතියක් සකස් කිරීම සම්බන්ධයෙන් අපගේ විරෝධතාවයක් නෑ නමුත් මේ ඉඩම් 1936 අපේ සියලාට දීපුවා මේ හතර වෙනි පරම්පරාව මේ ඉඩම්වල ඉන්නේ එනිසා මේ ප්‍රදේශවාසීන්ට හානියක් නොවන පරිදි ගෙවල් දොරවල් නැති ප්‍රදේශයන්ගෙන් ඉඩම් ගන්නෙයි කියලා තමයි අපි කියන්නේ“ මඩිල්ල ප්‍රදෙශ්වාසියෙකු වන ඩේවිට් මල්ලිකාආරච්චි එසේ පැවසීය. “අපි අපේ ගෙවල්වලින් යන්න කැමති නෑ වසබිලා ගෙදරම මැරුණත් අපි යන්න කැමති නැති බව ප්‍රදේශවාසී කාන්තාවක වන ජී.ජී. වීජෙසේකර මහත්මිය පැවසුවාය.හම්බන්තොට කර්මාන්තපුරයට හඳුනාගත් ඉඩම් හැටියට තිබෙන ඉඩම් මැනීම අද පටන්ගත්තා අතනදීප්‍රදේශයේ ජනතාව එතන නොසන්සුන් ලෙස කටයුතු කළා. තමන් කලින් දැනුවත් කළේ නෑ කියලා නමුත් අපි කලින් අපි එම ප්‍රදේශවල ජනතාව දැනුවත් කරලා තිබ්බේ. මෙතැනදී විරෝධය පෑවේ ඉඩම් අහුවෙන්නේ නැති අය. මම දන්නාතරමට මොණරාගල, හම්බන්තොට, මාතර, රත්නපුර යන දිස්ත්‍රික්ක තුනෙන්ම තමයි ඉඩම් අක්කර 15,000ක් ගන්න ගන්න සැලසුම් කරලා තියෙන්නේ“ හම්බන්තොටින් ඉඩම් අක්කර 5000ට ආසන්නව ලබා ගන්නා බවද හම්බන්තොට ප්‍රාදේශීය ලේකම් ඊ.කේ.ඒ.සුනීතා මහත්මිය පවසා සිටියාය.", "URL": "https://sinhala.adaderana.lk/news.php?nid=66162", "Category": null, "Parent URL": null}