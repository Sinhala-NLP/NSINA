{"Source": "Adaderana", "Timestamp": "January 2, 2013 03:27 pm", "Headline": " නැතිවුණාද? ඇවිත් හඳුනගන්න", "News Content": "අත්අඩංගුවේ පසු වන සැකකරුවන් දෙදෙනෙකුගෙන් ලද තොරතුරුවලට අනුව රන් මාල 82 ක් සහ රන් පෙන්ඩන්ට් 09 ක් සොයා ගැනීමට වාද්දුව පොලීසියේ නිලධාරීන් සමත්ව තිබේ. අත්අඩංගුවට ගෙන රැඳවුම් නියෝග මත රඳවා සිටින සැකකරුවන් දෙදෙනෙකුගෙන් සිදුකරන ලද ප‍්‍රශ්න කිරීම්වලින් අනතුරුව රජයේ බැංකු සහ පෞද්ගලික ආයතනවල උකස් කර තිබූ මෙම රන් ආභරණ සොයාගැනීමට හැකි වූ බව පොලීසිය පවසයි. කෙසේ වෙතත් සොයාගත් රන් මාල 45 සහ රන් පෙන්ඩන්ට් 08 ක හිමිකරුවන් පිළිබඳ මෙතෙක් අනාවරණය වී නොමැති බව ද වාද්දුව පොලීසිය සඳහන් කරයි. තම ආභරණ කොල්ලකෑමට ලක්වූයේ නම් වාද්දුව පොලිස් ස්ථානයට පැමිණ අදාළ රන් ආභරණ හඳුනාගත හැකි බව පොලීසිය දැනුම්දෙයි.", "URL": "https://sinhala.adaderana.lk/news.php?nid=30446", "Category": null, "Parent URL": null}