{"Source": "Adaderana", "Timestamp": "October 23, 2017 09:03 am", "Headline": "පළමු එක්දින තරගයේ ජය නවසීලන්තයට", "News Content": "ඉන්දිය කණ්ඩායම සමඟ පැවැති පළමු එක්දින තරඟයෙන් කඩුලු 06ක ජයක් හිමිකර ගැනිමට නවසීලන්ත කණ්ඩායම සමත් විය. සංචාරක නවසීලන්ත කණ්ඩායම සහ ඉන්දිය කණ්ඩායම අතර මෙම තරඟය දිවා රාත්‍රී තරගයක් ලෙස මුම්බායිහි වෙන්කටේ ක්‍රීඩාංගණයේදී පැවැත් විය. කාසියේ වාසිය දිනූ ඉන්දිය කණ්ඩායම ප්‍රථමයෙන් පන්දුවට පහරදිමට තීරණය කළ අතර ඔවුන් නියමිත පන්දුවාර 50 අවසානයේ කඩුලු 08ක් බිදවැටී ලකුණු 280ක් ලබා ගත්තේය. එහිදී විරාත් කෝලි සිය එක්දින දිනයේ 31 වන ශතකය ලබා ගනිමින් ලකුණු 121 ලබා ගැනිමට සමත් විය. පිළිතුරු ඉනිම ක්‍රීඩා කළ නවසීලන්ත කණ්ඩායම පන්දුවර 49ක් අවසානයේ කඩුලු 04ක් පමණක් බිද වැටී ලකුණු 284ක් ලබා ගනිමින් ජයග්‍රහණය වාර්තා කළේය. එහිදී ටොම් ලැතම් නොදැවී ලකුණු 103ක් ලබා ගත් අතර රොස් ටේලර් ලකුණු 95ක් ලබා ගත්තේය.", "URL": "https://sinhala.adaderana.lk/news.php?nid=79017", "Category": null, "Parent URL": null}