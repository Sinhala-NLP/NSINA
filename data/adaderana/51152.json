{"Source": "Adaderana", "Timestamp": "May 7, 2015 09:29 am", "Headline": "සතියකදී 200ට ද්විත්ව පුරවැසිභාවය!", "News Content": "පුද්ගලයන් 200ට පමණ පසුගිය සතිය තුළ ද්විත්ව පුරවැසිභාවය ලබා දුන් බව ආගමන විගමන දෙපාර්තමේන්තුව පවසයි.ද්විත්ව පුරවැසිභාවය සඳහා ඉල්ලුම් කර තිබූ පුද්ගලයින්ගෙන් සුදුසුකම් සම්පූර්ණ කළ පුද්ගලයින් සඳහා එම අවස්ථාව ලබාදුන් බව ආගමන විගමන පාලක එම්. එන්. රණසිංහ මහතා සඳහන් කළේය.ශ්‍රී ලාංකිකයින්ට මෙලෙස ද්විත්ව පුරවැසිභාවය ලබාදීම මීට වසර 04 කට පෙර නතර කර තිබූ අතර එය පසුගිය මස 30 වන දින සිට යළි ක්‍රියාත්මක කරනු ලැබුවේය. ඒ අනුව රටවල් 09ක වෙසෙන ශ්‍රී ලාංකිකයින් සඳහා මෙම ද්විත්ව පුරවැසිභාවය ලබාදීම සිදුකරනු ලබයි.තවත් විශාල පිරිසක් ද්විත්ව පුරවැසිභාවය සඳහා ඉල්ලුම් කර ඇති අතර ඔවුන්ටද එම අවස්ථාව කඩිනමින් ලබාදීමට පියවර ගන්නා බව ආගමන විගමන පාලක එම්. එන්. රණසිංහ මහතා සඳහන් කළේය.", "URL": "https://sinhala.adaderana.lk/news.php?nid=51152", "Category": null, "Parent URL": null}