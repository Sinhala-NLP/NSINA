{"Source": "Adaderana", "Timestamp": "November 11, 2016 09:38 am", "Headline": " ඔබාමා ට්‍රම්ප් හමුවෙයි     ", "News Content": "අමෙරිකානු මීළඟ ජනාධිපති ලෙස තේරී පත් වුණු ඩොනල්ඩ් ට්‍රම්ප් සහ ජනාධිපති බැරැක් ඔබාමා අතර ධවල මන්දිරයේදී විශේෂ සාකච්ඡාවක් සිදුව තිබේ.විදෙස් වාර්තා පවසන්නේ පැයකට අධික කාලයක් අදාළ සාකච්ඡාව පැවැති බවයි.ඉදිරි සති කිහිපයේදී බලය හුවමාරුවීම පිළිබඳ එහිදී අවධානය යොමුව තිබේ.පැවැති මැතිවරණය අතරවාරයේ ජනාධිපති ඔබාමා විසින් ට්‍රම්ප් එම තනතුර සඳහා සුදුස්සෙකු නොවන බව ප්‍රකාශ කළ අතර හිලරි ක්ලින්ටන්ගේ මැතිවරණ ව්‍යාපාරයට සහය පළ කළේය.අමෙරිකානු ඉතිහාසයේ දුර්වලම ජනාධිපතිවරයා ඔබාමා බව ට්‍රමිප් මැතිවරණ වේදීකාවේදී ප්‍රකාශ කර තිබුණි.කෙසේ වුවද ඔවුන් දෙදෙනා අතර හමුව සුහඳව පැවැති බව ධවලමන්දිර ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=65933", "Category": null, "Parent URL": null}