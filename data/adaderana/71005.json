{"Source": "Adaderana", "Timestamp": "March 17, 2017 01:12 pm", "Headline": " අවුරුදු 5ක දරුවාගේ මරණයට හේතුව හෙළිවෙයි-සැකකාරිය රිමාන්ඩ් ", "News Content": "කාත්තන්කුඩි, නාවක්කුඩි ප්‍රදේශයේදී කුඩා දරුවෙකු පහරදී ඝාතනය කළ බවට අත්අඩංගුවට ගත් කාන්තාව රක්ෂිත බන්ධනාගාර ගත කර තිබේ. පසුගිය 15 වනදා අළුයම පස් හැවිරිදි පිරිමි දරුවෙකු නිවසේ පඩිපෙලෙන් ඇදවැටී මියගොස් ඇති බවට එම දරුවා හදාවඩාගත් කාන්තාව සඳහන් කර තිබුණි. මේ සම්බන්ධයෙන් කාත්තන්කුඩි පොලීසියට ලැබුණු පැමිණිල්ලකට අනුව විමර්ශන ආරම්භ කර තිබූ අතර දරුවාගේ මරණය සම්බන්ධයෙන් සිදු කළ පශ්චාත් මරණ පරීක්ෂණයේදී මොට ආයුධවලින් සිදු කළ පහරදීමකින් අභ්‍යන්තර ඉන්ද්‍රියන්ට රුධිර වහනයවීම මරණයට හේතුව සිදු වූ බවට අනාවරණය වී තිබේ. ඒ අනුව පහරදී මනුෂ්‍ය ඝාතනයක් සිදු කිරීමේ චෝදනා මත අදාළ කාන්තාව ඊයේ(16) කාත්තන්කුඩි පොලීසිය විසින් අත්අඩංගුවට ගෙන මඩකළපුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 28 වන දින දක්වා රක්ෂිත බන්ධනාගාර ගත කර ඇති බව පොලීසිය පැවසුවේය. එම දරුවාගේ මව විසින් මෙම කාන්තාවට දරුවා හදාවඩා ගැනීම සඳහා නිත්‍යානූකුල නොවන අයුරින් මීට මාස 03කට පෙර අදාළ කාන්තාවට ලබාදී ඇති බව පොලීසිය සිදු කළ විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=71005", "Category": null, "Parent URL": null}