{"Source": "Adaderana", "Timestamp": "February 16, 2019 05:53 pm", "Headline": "යුද්ධයෙන් පීඩාවට පත් ජනතාවගේ සිත් සුවපත් කරන්න රාජ්‍ය නිලධාරීන්ගේ සහය අවශ්‍යයි", "News Content": "යුද්ධයෙන් පීඩාවට පත් භෞතික සම්පත් මෙන්ම ජනතා සිත්සතන් ද යලි යථා තත්ත්වයට පත් කරළීම සඳහා සියලු රාජ්‍ය නිලධාරීන් එක්ව කටයුතු කළ යුතු බව අග්‍රාමාත්‍ය රනිල් වික්‍රමසිංහ මහතා පවසයි. මුලතිව් ප්‍රදේශයට යුද්ධයෙන් සිදුවූ හානිය තවමත් යථා තත්ත්වයට පත්කර ගැනීමට නොහැකි වී ඇති බව අග්‍රාමාත්‍යවරයා පවසන්නේය. අද(16) පෙරවරුවේ මුලතිව් දිස්ත්‍රික් ලේකම් කාර්යාලයේ පැවති සංවර්ධන සමාලෝචන රැස්වීම අමතමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කළේය. දකුණ, නැගෙනහිර, බටහිර සහ උතුර යන පළාත් එකවර සංවර්ධනය කිරීම තම අභිප්‍රාය බව අග්‍රාමාත්‍යවරයා එහිදී වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=104465", "Category": null, "Parent URL": null}