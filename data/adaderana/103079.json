{"Source": "Adaderana", "Timestamp": "January 25, 2019 06:36 pm", "Headline": "වතු කම්කරුවන්ගේ දෛනික වැටුප ඉහළට", "News Content": "වතු කම්කරුවන්ගේ මුලික දෛනික වැටුප රුපියල් 700 දක්වා ඉහළ නැංවීමට එකඟතාව පළ වී තිබේ. වතු හාම් පුතුන් සහ රජය අතර පැවති සාකච්ඡාවේදී මෙම එකඟතාවයට පැමිණි බව වැවිලි කර්මාන්ත අමාත්‍ය නවීන් දිසානායක මහතා සඳහන් ක‍ළේය. වැවිලි කර්මාන්ත අමාත්‍ය නවින් දිසානායක මහතා වතු සමාගම් සහ වෘත්තීය සමිති සමඟම පැවති දීර්ඝ සාකච්චාවකින් අනතුරුව වතු කම්මරුවන්ගේ වැටුප් ප්‍රශ්ණය විසඳන ලදි. එහිදී වතු කම්කරුවන් සඳහා රුපියල් 700ක මූලික වැටුපක්ද, අමතරව පී.එස්.එස් ලෙස රුපියල් 50ක් සමඟ රුපියල් 750ක් අනිවාර කර ලබා දීමට සාකච්චා කර ගත් බව වාර්තා වෙයි. රුපියල් 530ක්ව පැවති තම දෛනික මූලික වැටුප රුපියල් 1000 දක්වා වැඩි කරන ලෙස ඉල්ලා වතු කම්කරුවන් මාස 3ක පමණ කාලයක් වැඩ වර්ජනවල නිරත වූ අතර බලධාරීන් සමඟ සාකච්ඡා වට කිහිපයක්ද පැවැත්වුණි. එවන් පසුබිමක මේ සම්බන්ධයෙන් වතු හාම්පුතුන්, වෘත්තිය සමිති හා දේශපාලන බලාධිකාරිය අතර සාකච්ඡාවක් වැවිලි කර්මාන්ත අමාත්‍ය නවීන් දිසානායක මහතාගේ ප්‍රධානත්වයෙන් අද පැවැත්වුණේ කම්කරු අමාත්‍යාංශයේදීය. මෙම අවස්ථාවටරාජ්‍ය අමාත්‍ය වඩිවෙල් සුරේෂ් හා පාර්ලිමේන්තු මන්ත්‍රී ආරුමුගම් තොන්ඩමන් යන මහත්වරුන්ද එක්ව සිටියේය‍. මීට අමතරව වතු සේවකයන්ගේ මාස තුනක හිඟ වැටුප් ලබා දීම සඳහා වැවිලි කර්මාන්ත අමාත්‍ය නවින් දිසානායක මැතිතුමා විසින් තේ සමාගම්වලට ශ්‍රී ලංකා තේ මණ්ඩලයේ මුදල්වලින් මිලියන 100ක් ලබා දීමට සාකච්චා කරගෙන තිබේ.", "URL": "https://sinhala.adaderana.lk/news.php?nid=103079", "Category": null, "Parent URL": null}