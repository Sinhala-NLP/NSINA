{"Source": "Adaderana", "Timestamp": "February 5, 2014 03:43 pm", "Headline": "හෙට පැය 10ක් කොළඹ ප්‍රදේශ කිහිපයකට ජලය නෑ ", "News Content": "හෙට(06) දිනයේ කොළඹ අවට ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලපවහන මණ්ඩලය පවසයි. ඒ අනුව නුගේගොඩ, හයිලෙවල් පාර, කෝට්ටේ , මිරිහාන, උඩහමුල්ල, පාගොඩ, සහ නාවල යන ප්‍රදේශ වලට මෙලෙස ජල සැපයුම අත්හිටුවනු ලැබේ. හෙට(06) පෙරවරු 8.00 සිට පස්වරු 6.00 දක්වා පැය 10ක කාලයක් ජල සැපයුම අත්හිටුවන බව එම මණ්ඩලය වැඩි දුරටත් සඳහන් කරයි.", "URL": "https://sinhala.adaderana.lk/news.php?nid=40907", "Category": null, "Parent URL": null}