{"Source": "Adaderana", "Timestamp": "February 26, 2019 06:42 pm", "Headline": "රනිල් මහත්තයෝ ඔබ තුමා හොරෙක් නෙමෙයි කියලා මිනිස්සු හිතා ගෙන හිටියා-විදුර", "News Content": "ත්‍රස්තවාදය පැවති සමයේදී ද වර්තමානයට වඩා ඉහළ ආර්ථික වර්ධන වේගයක් රට තුළ පැවති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විදුර වික්‍රමනායක මහතා පවසයි. අද(26) පෙරවරුවේ හොරණදී මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. මහ බැංකු අධිපතිවරයා විසින් 2018 පසුව ලංකාවේ අඩුම ආර්ථික වර්ධන වේගය පසුගිය දා වාර්තා වු බව පැවසු බවත්, එවැනි තත්ත්වයක් එකවර ඇති වන්නේ නොමැති බවත් පැවසීය. රට තුළ ත්‍රස්ථවාදී ප්‍රශ්න තිබෙන කාලයේ දී පවා මෙවැනි තත්ත්වයක් ඇති නොවුන බවත්, ඒ තුළින් රනිල් වික්‍රමසිංහ මහතා ඇතුළු රජයට ඇති නොහැකියාව පෙනී යන බව ද මන්ත්‍රීවරයා සඳහන් කළේය. රනිල් වික්‍රමසිංහ මහතා හොරෙක් නොවන බව සිතා සිටි බවත්, උදේ හවස ආණ්ඩුව වෙනස් වේවා යැයි ජනතාව ප්‍රාර්ථනා කරන බවත් වික්‍රමනායක මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=105089", "Category": null, "Parent URL": null}