{"Source": "Adaderana", "Timestamp": "September 29, 2013 09:12 am", "Headline": "එකෙක්ගේ පස්ස පැත්තේ රන් කූරක් - අනෙකාගේ පස්සේ යුරෝ!", "News Content": "රුපියල් ලක්ෂ 25ක් පමණ වටිනා ග්‍රෑම් 106ක් බර රත්‍රං කූරක් හා යුරෝ 10,000ක් ගුද මාර්ගයේ සඟවාගෙන ඉන්දියාවට යාමට තැත් කළ ඉන්දීය ජාතිකයින් දෙදෙනෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ. අද අලුයම 5.30ට 9 ඩබ්ලිව් 255 නැමැති යානයෙන් ඉන්දියාවේ චෙන්නායි බලායාමට සිටි මෙම පුද්ගලයින් දෙදෙනා‍ගේ සැක සහිත හැසිරීම නිසා මොවුන් අත්අඩංගුවට ගෙන ඇත. එක් අයෙකුගේ ගුදයේ රන් කූරද අනෙකාගේ ගුදයේ යුරෝ මුදල් ද ඇති බව පරීක්ෂණවලින් අනාවරණය වී ඇති බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. ගුද මාර්ගයේ රත්‍රං සඟවාගෙන රටින් පලායාමට සුදානම් වූ පුද්ගලයින් අත්අඩංගුවට ගැනීම යටතේ මේ මාසය තුළ සිදුකළ 9 වැනි වැටලීම ද මෙය වේ.", "URL": "https://sinhala.adaderana.lk/news.php?nid=37778", "Category": null, "Parent URL": null}