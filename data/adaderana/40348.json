{"Source": "Adaderana", "Timestamp": "January 14, 2014 03:13 pm", "Headline": "වල්ලපට්ට ඇද්ද විදේශිකයින් 3ක් සමඟ ලාංකිකයෙක් මාට්ටු ", "News Content": "නීති විරෝධී ලෙස වල්ලපට්ට ශාක කොටස් ප්‍රවාහනය කරමින් සිටි විදේශිකයන් තිදෙනෙකු ඇතුළු පුද්ගලයින් සිව් දෙනෙකු අත්අඩංගුවට ගෙන තිබේ. පොලීසියට ලද තොරතුරක් මත කලවාන තපස්සරකන්ද ප්‍රදේශයේ දී මෝටර් රථයක් පරීක්ෂා කිරීමේ දී මෙම වල්ලපට්ට ශාක කොටස් සොයාගෙන ඇති බව සඳහන් වෙයි. එහිදි මෝටර් රථය තුළ සඟවා තිබු වල්ලපට්ට ශාක කොටස් කිලෝග්‍රෑම් 12යි ග්‍රෑම් 100ක් පොලීසිය විසින් සොයාගෙන තිබේ. අත්අඩංගුවට ගත් විදේශීකයන් තිදෙනා චීන සහ මැලේසියානු ජාතිකයින් වන අතර අනෙක් පුද්ගලයා ගොතටුව ප්‍රදේශයේ පදිංචිකරුවෙකු බව පොලීසිය සඳහන් කළේය. සැකකරුවන් රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් කලවාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40348", "Category": null, "Parent URL": null}