{"Source": "Adaderana", "Timestamp": "January 31, 2013 03:29 pm", "Headline": "ඉඩමක් ලියාදෙන්න ලිංගික අල්ලසක් ඉල්ලූ බඩල්කුඹුර ප්‍රා.ලේ දැලේ", "News Content": "මොණරාගල-බඩල්කුඹුර ප්‍රාදේශීය ලේකම් කොට්ඨාසයේ ප්‍රාදේශීය ලේකම්වරයා ලිංගික අල්ලසක් ලබාගැනීමට තැත්කිරීමේදී අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාව පවසයි. බඩල්කුඹුර - බුත්තල මාර්ගයේ පදිංචි ව්‍යාපාරික කාන්තාවකගේ නමට රජයේ ඉඩමක් පැවරීම සඳහා අල්ලසක් වශයෙන් තමන් සමග අඹුසැමියන් ලෙස හැසිරිය යුතු බවට ලේකම්වරයා ඉල්ලා තිබේ. ඒ අනුව අදාළ ලිංගික අල්ලස ලබා ගැනීම සඳහා බදුල්ල - දුන්හිඳ ප්‍රදේශයේ හෝටලයකට ඇය කැඳවාගෙන ගොස් අල්ලස ලබාදීම සඳහා සූදානම්වීමේදී ලේකම්වරයා අත්අඩංගුවට ගෙන ඇති බව කොමිෂන් සභාව කියා සිටියි.", "URL": "https://sinhala.adaderana.lk/news.php?nid=31242", "Category": null, "Parent URL": null}