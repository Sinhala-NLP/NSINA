{"Source": "Adaderana", "Timestamp": "October 31, 2010 08:38 am", "Headline": "ජාතික මුඛ සෞඛ්‍ය දිනය අදයි", "News Content": "ජාතික මුඛ සෞඛ්‍ය දිනය අදට යෙදී තිබේ. මෙරට ජනතාවගෙන් 90%ක් කුමක් හෝ මුඛ රෝගයකින් පෙළෙන බව සෞඛ්‍ය අමාත්‍යාංශය පවසයි. වසය අවුරුදු 80 වනවිට පුද්ගලයෙකුට අවම වශයෙන් දත් 20 ක් පැවතිය යුතු බව ලෝක සෞඛ්‍ය සංවිධානය මගින් නිර්නායක් යෝජනා කර තිබූ බව ජාතික මුඛ සෞඛ්‍ය දිනයේ තේමාව සහ මුඛ රෝග පිළිබඳව පැහැදිලි කරමින් සෞඛ්‍ය අමාත්‍යාංශයේ මුඛ සෞඛ්‍ය ඒකකයේ අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා පෙන්වා දුන්නේය. නමුත් ශ්‍රී ලංකාවේ වයස අවුරුදු 06 ක දරුවන් අතරින් 65%ට පමණ දත් දිරායාම පවතින බව ද හෙතෙම සඳහන්කරයි දත් දිරායාමත්, විදුරු මස් රෝග නිසා දත් හැලීයාමත් අවසානයේ වයස අවුරුද 50 -60 වනවිට මුඛ පිළිකා වැනි රෝග වැළ‍ඳෙන බව ද ඔහු පෙන්වාදෙයි. එම නිසා දරුවකු කුස පිළිසිඳගත් මවගේ සිට මුඛ සෞඛ්‍ය ප්‍රවර්ධනය කළ යුතු බව වෛද්‍ය ජයසුන්දර බණ්ඩාර මහතා අවධාරණය කළේය.", "URL": "https://sinhala.adaderana.lk/news.php?nid=11841", "Category": null, "Parent URL": null}