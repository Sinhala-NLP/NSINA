{"Source": "Adaderana", "Timestamp": "August 10, 2019 12:58 pm", "Headline": "පොහොට්ටුවේ පළමු ජාතික මහ සමුළුවට සියල්ල සූදානම්", "News Content": "ශ්‍රී ලංකා පොදුජන පෙරමුණේ ජාතික මහ සමුළුවේදි මහින්ද රාජපක්ෂ මහතා විසින් ජනාධිපති අපේක්ෂකයා නම් කිරීමත් සමඟ එය රට පුරා ජයඝෝෂා නංවන දිනයක් බවට පත්වන බව එම පක්ෂය පවසයි. ‍හෙට පස්වරු 3ට සුගතදාස ගෘහස්ත ක්‍රීඩංගණයේදි පැවැත්වෙන එම ජාතික මහ සමුළුව පිළිබඳ කරුණු පැහැදිලි කිරීම සඳහා අද(10) පැවති මාධ්‍ය හමුවට එක් වෙමින් පාර්ලිමේන්තු මන්ත්‍රි රෝහිත අබේගුණවර්ධන මහතා මේ බව කියා සිටියේය. හෙට පැවැත්වීමට නියමිතව ඇත්තේ ශ්‍රි ලංකා පොදුජන පෙරමුණේ පළමු සමුළුව‍යි. විපක්ෂ නායක මහින්ද රාජපක්ෂ මහතාගේ හා පක්ෂ නායකයින් රැසකගේ ප්‍රධානත්වයෙන් හෙට පස්වරු 3ට සුගතදාස ගෘහස්ත ක්‍රීඩංගණයේදි සමුළුව පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=116224", "Category": null, "Parent URL": null}