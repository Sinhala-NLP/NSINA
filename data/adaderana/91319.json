{"Source": "Adaderana", "Timestamp": "June 22, 2018 02:12 pm", "Headline": "එක්දරු මවකට සහ සිඟිත්තෙකුට පහර දුන් වතු කම්කරුවන් 3 ක් අත්අඩංගුවට", "News Content": "එක්දරු මවකට සහ බිලිඳියකට පහර දුන්නේයැයි කියන සිද්ධියක් සම්බන් ධයෙන් වතු කම්කරුවන් තිදෙනෙක් සැකපිට අද (22) අත්අඩංගුවට ගත් බව බගවන්තලාව පොලීසිය පවසයි. මෙසේ පහර කැමට ලක් වී ඇත්තේ බගවන්තලාව පොලිස් වසමට අයත් කොටියාගල වතුයායේ ඉහළ කොටසේ පදිංචි වතු කම්කරු කාන්තාවක් සහ (32) සහ ඇයගේ මාස 1 ½ පමණ ඇති බිලිඳියකි. එම වතුයායේ පාලන අධිකාරි මඟින් වතු කම්කරුවන් වෙත ලබා දි ඇති ඉඩමක් සම්බන්ධයෙන් දෙපාර්ශවයක් අතර ඇති වු බහින් බස් විමක් දුර දිග ගොස් පසුව එය ගැටුමක් බවට පත් ඇති බව බගවන්තලාව පොලීසිය කියා සිටියේය. තම බිලිඳිය අතතිව ඇති අවස්ථාවේ තම නිවසට යාබදව පදිංචිකරුවන් තිදෙනෙත් තමන්ට සහ තම බිලිදියට අතින් පයින් සහ පොල්ලකින් අමානුෂික ලෙද පහර දුන් බව පහර කෑමෙන් තුවාල ලබා රෝහල් ගත කර සිටින වතු කම්කරු කාන්තාව කියා සිටියේය. පහර දිමෙන් තුවාල ලබා රෝහල් ගතව සිටින කාන්තාවගේ සැමියා විසින් බගවන්තලාව පොලීසිය වෙත කරන ලද පැමිණිල්ලක් මත සැකකරුවන් තිදෙනො සැකපිට අත්අඩංගුවට ගෙන තිබේ. අද(22) උදැසන 10.30 ට පමණ මෙම පහර දිම සිදු කර ඇති බවත්,අත්අඩංගුවට ගත් සැකකරුවන් තිදෙනා හැටන් මහේස්ත්‍රාත් අධිකරණ වෙවත ඉදිරිපත්කරන බව බගවන්තලාව පොලීසිය පවසයි. පහර කැමට ලක් වු කාන්තාව සහ බිලිඳිය බගවන්තලාව ප්‍රාදේශිය රෝහලේ නේවාසිකව ප්‍රතිකාර ලබයි.", "URL": "https://sinhala.adaderana.lk/news.php?nid=91319", "Category": null, "Parent URL": null}