{"Source": "Adaderana", "Timestamp": "September 23, 2017 11:19 am", "Headline": "දුරකතන හා පරිගණක සොරකමේ සැකකරුවන් බන්ධනාගාරට", "News Content": "සීදුව, ලියනගේමුල්ල ප්‍රදේශයේ පිහිටි ආයතනයක දේපළ සොරා ගැනිමේ සිද්ධියක් සම්බන්ධයෙන් අත්අඩංගුවට ගත් සැකකරුවන් දෙදෙනෙකු රක්ෂිත බන්ධනාගාර ගත කර තිබේ. ආයතනයක් බිද එහි ගබඩාවේ තිබූ ජංගම දුරකතන 259ක් සහ ලැප්ටොප් පරිගණක 09ක් සොරාගෙන ඇති බවට පොලීසියට ලද පැමිණිල්ලක් මත සිදු කළ විමර්ශනයකදී අදාළ සැකකරුවන් අත්අඩංගුවට ගත් බව පොලීසිය පැවසුවේය. එහිදී සැකකරුවන් සතුව තිබී සොර ගන්නා ලද ජංගම දුරකතන 43ක් සහ ලැප්ටොප් පරිගණක 02ක් පොලීසිය විසින් සොයාගෙන තිබේ. සැකකරුවන් ජාඇළ සහ අනුරාධපුර යන ප්‍රදේශවල පදිංචිකරුවන් බව සඳහන්ය. අත්අඩංගුවට ගත් සැකකරුවන් මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු ලබන 25 වනදා දක්වා රක්ෂිත බන්ධනාගාර ගත කළ බව පොලීසිය පැවසුවේය.", "URL": "https://sinhala.adaderana.lk/news.php?nid=77917", "Category": null, "Parent URL": null}