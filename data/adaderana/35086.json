{"Source": "Adaderana", "Timestamp": "June 20, 2013 10:38 am", "Headline": "ත‍ලෙයිබාන් සංවිධානයට කිසිදු සහයක් නැහැ ", "News Content": "ඇෆ්ගනිස්ථානයේ පවතින කලබලකාරී තත්ත්වය පාලනය කිරීමට පියවර ගන්නා ලෙස අමෙරිකානු රාජ්‍ය ලේකම් ජෝන් කෙරී ඇෆ්ගන් ජනාධිපතිවරයාට දැනුම් දී තිබේ. ,br> දුරකථන ඇමතුමක් ලබා දෙමින් අමෙරිකානු රාජ්‍ය ලේකම් ඇෆ්ගන් ජනාධිපති හමීඩ් කර්සායි වෙත මේ පිළිබඳ දැනුම් දී ඇති බව විදෙස් මාධ්‍ය වාර්තා කරයි. ,br> තලෙයිබාන් සංවිධානයේ කාර්යාලයක් කටාර්හිදී විවෘත කිරීමට තීරණය කිරීමත් සමඟ ඇෆ්ගන් ජනාධිපතිවරයා ඊට විරෝධය පළ කර ඇත. ,br> එම කාර්යාලය සඳහා අමෙරිකාවේ සහයෝගය හිමිව ඇති බවට පළවූ ප්‍රකාශයත් සමඟ හමීඩ් කර්සායි අමෙරිකාව සමඟ ආරක්ෂක සාකච්ඡා නතර කිරීමට තීරණය කරන ලදි. ,br> කෙසේ වෙතත් තලෙයිබාන් සංවිධානය කටාර්හි ආරම්භ කිරීමට යෝජිත කාර්යාලය සඳහා අමෙරිකාවේ සහය පළ නොවන බව අමෙරිකානු රාජ්‍ය ලේකම්වරයා පවසා ඇත්තේ.", "URL": "https://sinhala.adaderana.lk/news.php?nid=35086", "Category": null, "Parent URL": null}