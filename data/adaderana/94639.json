{"Source": "Adaderana", "Timestamp": "August 18, 2018 06:42 pm", "Headline": "ඉහළ කොත්මලේ ජලාශයේ තිබි නාඳුනන මළ සිරුරක් හමුවු වෙයි", "News Content": "ඉහළ කොත්මලේ ජලාශයේ තිබි නාඳුනන මළ සිරුරක් හමුවු බව තලවාකැලේ පොලිසිය පවසයි. අද (18) සවස ඉහළ කොත්මලේ ජලාශයේ ජලාශ බැම්ම ප්‍රදේශයේ මෙම මල සිරුර ජලයේ පාවෙමින් තිබියදි එහි නිලධාරින් විසින් තලවාකැලේ පොලිසිය දැනුවත් කර ඇත. පිරිමි පුද්ගලයෙකුගේ මළ සිරුරක් වන මෙය වයස අවුරුදු 60 ට වැඩි පුද්ගලයෙකුගේ බව පොලිසිය අනුමාන කරන අතර ඉකුත් 13 වන දා ලිඳුල ප්‍රදේශයේ වයස අවුරුදු 70 ක පමණ පිරිමි පුද්ගලයෙක් අතුරුදන් වු බවට පිරිසක් පැමිණිල්ලක් කර තිබෙන බවද පවසති. මළ සිරුර ලිඳුල රජයේ ප්‍රාදේශිය රෝහල වෙත ගෙනයාමට කටයුතු කල අතර ඉහත පැමිණිල්ල කල පුද්ගලයින්ට හඳුනාගැනිම සඳහා දැනුම් දි ඇති අතර තලවාකැලේ පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=94639", "Category": null, "Parent URL": null}