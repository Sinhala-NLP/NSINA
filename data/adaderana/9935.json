{"Source": "Adaderana", "Timestamp": "July 31, 2010 08:30 am", "Headline": "දනුනගේ මවට එරෙහි නඩුවේ නඩු භාණ්ඩ කැඳවයි", "News Content": "ජෙනරාල් සරත් ෆොන්සේකා මහතාගේ දේශපාලන කාර්යාලයට අයත් රුපියල් කෝටි 7 කට අධික මුදලක් නීතිවිරෝධී ලෙස පෞද්ගලික බැංකු සේප්පුවක තැන්පත් කිරිමේ සිද්ධියේ මුල් නඩු වාර්තාව හා නඩු භාණ්ඩ කැඳවන ලෙස කොළඹ මහාධිකරණය නියෝග කර තිබේ. අදාළ සිද්ධියේ මුල් නඩු වාර්තාව හා නඩු භාණ්ඩ ගල්කිස්ස මහේස්ත්‍රාත් අධිකරණයේ පවතින බව සඳහන් වේ. මෙම නඩුව ලබන මස 6 වැනිදා කොළඹ මහාධිකරණ විනිසුරු දීපාලි විජේසුන්දර මහත්මිය හමුවේ විභාග කිරීමට නියමිතව තිබේ. විනිමය පාලන පනත උල්ලංඝණය කරමින් ජෙනරාල් සරත් ෆොන්සේකා මහතාගේ දේශපාලන කාර්යාලයට අයත් රුපියල් කෝටි 7 කට අධික මුදලක් තිඹිරිගස්යාය ප්‍රදේශයේ පෞද්ගලික බැංකු සේප්පුවක තැන්පත් කිරීමේ චෝදනාව මත ජෙනරාල්වරයාගේ බෑනා වන ධනුන තිලකරත්නගේ මවට එරෙහිව මෙම නඩුව පවරාඇත.", "URL": "https://sinhala.adaderana.lk/news.php?nid=9935", "Category": null, "Parent URL": null}