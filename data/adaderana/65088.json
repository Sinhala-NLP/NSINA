{"Source": "Adaderana", "Timestamp": "October 16, 2016 09:25 am", "Headline": "බසයට නගිද්දී ඇදවැටී මරුට", "News Content": "බස් රථයකට ගොඩවීමට යාමේ දී ඉන් ඇදවැටී පුද්ගලයෙකු මියගොස් තිබේ.අක්කරෙයිපත්තුව - අම්පාර පාර පහේ කණුව ප්‍රදේශයේ දී මහනුවර සිට අක්කරෙයිපත්තුව දෙසට ගමන් කළ පුද්ගලික බස් රථයකට ගොඩවීමට ගිය අවස්ථාවේ දී අදාළ අනතුර සිදුව ඇති බව පොලීසිය පැවසුවේය. සිද්ධියෙන් මියගොස් ඇත්තේ පොතුවිල් සින්නඋල්ල, ප්‍රදේශයේ පදිංචිව සිටි 54 හැවිරිදි අයෙකි. බස් රථයේ රියදුරු ඇතුළු පුද්ගලයින් තිදෙනෙකු අක්කරෙයිපත්තුව පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=65088", "Category": null, "Parent URL": null}