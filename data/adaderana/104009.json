{"Source": "Adaderana", "Timestamp": "February 10, 2019 10:47 am", "Headline": "මෙරට මුහුදු සීමාවේ මසුන් ඇල්ලූ ඉන්දීය ධීවරයන් 7ක් කොටු වෙයි", "News Content": "නීතිවිරෝධීව මෙරට මුහුදු සීමාවේ අනවසරයෙන් ධීවර කටයුතුවල යෙදී සිටි ඉන්දීය ජාතිකයින් 07 දෙනෙකු නාවික හමුදා නිලධාරීන් විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ ත්‍රිකුණාමලය වරාය පොලිස් බල ප්‍රදේශයේ කොත්තුතුඩුවාව මුහුදු තීරයේ අනවසරයෙන් ධීවර කටයුතු වල යෙදී සිටියදී මොවුන් අත්අඩංගුවට ගෙන ඇති බවයි. ත්‍රිකුණාමලය නාවික හමුදා නිලධාරීන් විසින් අත්අඩංගුවට ගත් අදාළ ඉන්දීය ජාතිකයින් 07 දෙනා ඊයේ (09) රාත්‍රියේ වරාය පොලිස් ස්ථානය වෙත ඉදිරිපත් කර තිබේ. අවුරුදු 15, 21, 25, 30 හා 41 යන වයස්වල පසුවන අදාළ ඉන්දීය ජාතිකයින් ත්‍රිකුණාමලය මහේස්ත්‍රාත් අධිකරණයට අද (10) ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104009", "Category": null, "Parent URL": null}