{"Source": "Adaderana", "Timestamp": "October 19, 2012 11:47 am", "Headline": "රුවන්ඩාවටත් සාමාජිකත්වය", "News Content": "එක්සත් ජාතීන්ගේ සංවිධානයේ ආරක්ෂක කවුන්සිලයේ ඉදිරි දෙවසර සඳහා රුවන්ඩාවට සාමාජිකත්වය හිමිව තිබේ. සාමාජිකයන් 15 දෙනෙකුගෙන් සමන්විත ආරක්ෂක කවුන්සිලයේ නිත්‍ය නොවන සාමාජිකයන් පිළිබඳ ඊයේ (18) තීරණය කර ඇත. ඒ අනුව වසර දෙකක් සඳහා වු සාමාජිකත්වය වෙනුවෙන්, ආර්ජන්ටිනාව, ඔස්ට්‍රේලියාව, දකුණු කොරියාව සහ ලක්ස්සම්බර්ග් යන රටවල් ද ‍තෝරාගෙන ඇති බව වාර්තා වේ. කෙසේ වුව ද ආරක්ෂක කවුන්සිලයට පත් වු රුවන්ඩාව, කොංගෝ ජනරජයේ ක්‍රියාත්මක කැරලිකාර කණ්ඩායම්වලට සහය පළකර ඇති බවට ද අනාවරණය වී තිබේ.", "URL": "https://sinhala.adaderana.lk/news.php?nid=28419", "Category": null, "Parent URL": null}