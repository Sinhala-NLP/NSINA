{"Source": "Adaderana", "Timestamp": "October 19, 2018 04:33 pm", "Headline": "වෝඩ් පෙදෙස වාහන තදබදයක්", "News Content": "විශ්වවිද්‍යාල ප්‍රතිපාදන කොමිසම ඉදිරිපිට සරසවි සිසුන් පැවැත්වූ විරෝධතාව මැඩපැවැත්වීමට පොලීසිය අද පස්වරුවේ අධි පීඩන ජල ප්‍රහාරයක් එල්ල කළේය. අග්නිදිග ශිෂ්‍ය ක්‍රියාකාරී කමිටුව මෙම විරෝධතාව සංවිධාන කර තිබුණේ එම විශ්විද්‍යාලයේ සිසුන් මුහුණපා ඇති ගැටලු කිහිපයකට විසඳුම් ලබා දෙන්නැයි බලධාරීන්ගෙන් ඉල්ලමින්ය. අග්නිදිග විශ්විද්‍යාලයේ ක්‍රියාත්මක වන ආසාධාරණ පන්ති තහනම් කිරීම් ඇතුලු ඉල්ලිම් කිහිපයකට විසඳුම් ලබා දෙන ලෙසට ඉල්ලමින් එම විශ්වවිද්‍යාලයේ සිසුන් අද විශ්ව විද්‍යාල ප්‍රතිපාදන කොමිෂන් සභාව අසලට පැමිණියේය. අනතුරුව විශ්වවිද්‍යාල ප්‍රතිපාදන කොමිෂන් සභාව ඉදිරිපිට අට්ටාලයක් සවි කරමින් සිසුන් උපවාසයක් ආරම්භ කළේය. කෙසේ වෙතත් එම ස්ථානයෙන් ඉවත් වන ලෙසටයි පොලිසිය සිසුන්ට දන්වා සිටියේය.", "URL": "https://sinhala.adaderana.lk/news.php?nid=97931", "Category": null, "Parent URL": null}