{"Source": "Adaderana", "Timestamp": "April 19, 2017 08:37 am", "Headline": "වී සොරකම් කළ 2ක් අල්ලයි", "News Content": "වව්නියාව ප්‍රදේශයේ ගොවිපලක වී සොරකම් කිරීමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. තුන් ලක්ෂ 69,000ක වටිනාකමින් යුත් වී මිටි සියයක් සොරකම් කිරීමේ සිද්ධියක් සම්බන්ධයෙන් ඕමන්ත පොලීසියට ලද පැමිණිල්ලක් මත සිදුකළ විමර්ශනවලදී මොවුන් අත්අඩංගුවට ගෙන ඇති බව සඳහන්වේ. එහිදි සැකකරුවන්ගෙන් සිදුකළ ප්‍රශ්න කිරීම්වලදී ඔවුන් එම වී තොගය කිළිනොච්චිය ප්‍රදේශයේ වී මෝලකට අලෙවි කර ඇති බවට අනාවරණය වී තිබේ. එමෙන්ම සැකකරුවන් සතුව තිබී වී තොගය අලෙවි කර උපයාගත් රුපියල් එක් ලක්ෂ 13,000කට ආසන්න මුදලක් ද පොලීසිය විසින් සොයාගෙන ඇති බව සඳහන්වේ. සැකකරුවන් ඕමන්ත සහ ඩෙල්ෆ් ප්‍රදේශවල පදිංචිකරුවන් වන අතර ඔවුන් අද (19)වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=72219", "Category": null, "Parent URL": null}