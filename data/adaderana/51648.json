{"Source": "Adaderana", "Timestamp": "May 29, 2015 08:38 am", "Headline": "ඇමති සජිත්ට එරෙහිව පැමිණිලි 4ක්", "News Content": "සමෘද්ධිය සතු මුදල් දේශපාලන හිතුවතුන්ට බෙදාදීමේ චෝදනා මත නිවාස හා සමෘද්ධි අමාත්‍ය සජිත් ප්‍රේමදාස මහතාට එරෙහිව මානව හිමිකම් කොමිසම හමුවේ පැමිණිලි 04ක් ඉදිරිපත් කර තිබේ.සමස්ත ලංකා සමෘද්ධි සංවර්ධන හා කෘෂි පර්යේෂණ නිළධාරින්ගේ සංගමය අදාළ පැමිණිලි ඊයේ ඉදිරිපත් කර ඇත..සමෘද්ධි ව්‍යාපාරය විනාශ කිරිම, සමෘද්ධි නිලධාරින් අර්ථසාධක නොගෙවීම, නව සේවකයන්ට පාරිතෝෂික මුදල් ලබා නොදීම සහ පොරොන්දු වු පරිදි යතුරුපැදි ලබානොදීම පිළිබදව ද අදාළ පැමිණිලි වල දක්වා තිබේ.අදාළ නියෝජිතයන් පිරිස දූෂණ මර්දන කමිටු ලේකම් කාර්යාලය වෙත ගොස් මිට පෙර ඉදිරිපත් කර ඇති පැමිණිලි විභාග කරන ලෙස ඉල්ලිමක් කර ඇති බවද සඳහන්ය.එහි නිල‍ධාරියෙකු ප්‍රකාශ කර ඇත්තේ අදාළ පැමිණිල්ල මුල්‍ය අපරාධ කොට්ඨාශය වෙත යොමුකර ඇති බවයි.", "URL": "https://sinhala.adaderana.lk/news.php?nid=51648", "Category": null, "Parent URL": null}