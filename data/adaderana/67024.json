{"Source": "Adaderana", "Timestamp": "December 14, 2016 01:09 pm", "Headline": " සුපිරි ඇමති නිසා අමරවීර-මලික් දොට්ට?", "News Content": "වත්මන් ආණ්ඩුව විසින් නව ආණ්ඩුක්‍රම ව්‍යවස්ථාවක් ගෙන ඒමට කටයුතු සම්පාදනය කළද වර්තමානය වන විට එය ඉටු කිරීම පහසු කටයුත්තක් නොවන බව ඔවුන්ට පසක් වී ඇති බව හිටපු අමාත්‍ය මහාචාර්ය ජී.එල්. පීරිස් මහතා පවසයි.ඒ මහතා මේ බව කියා සිටියේ අද(14) කොළඹදී පැවති මාධ්‍ය හමුවකට එක්වෙමිනි.එය වසා ගැනීමට මේ වන විට සංවර්ධන විශේෂ විධිවිධාන නමින් නව පනතක් ගෙන ඒමට කටයුතු සම්පාදනය කරමින් සිටින බවද ඒ මහතා පැවසීය.මෙම පනත ගෙන ඒම භයානක තත්ත්වයක් බවත්, මේ පිළිබඳව කිසිවෙකුත් අධ්‍යයනය කර නොමැති බවත් ඒ මහතා ප්‍රකාශ කර තිබේ.අදාළ අමාත්‍යධූරය පත් කිරීම මගින් අමාත්‍යංශ ගණනාවක් එම අමාත්‍යවරයා යටතට පවරා ගත හැකියාවක් ඇති අතර ඒ මගින් සංවර්ධන උපාය මාර්ග හා ධීවර යනාදී ඇමතිවරුන් කිහිප දෙනෙකුගේම ඇමති ධූරයන් අහිමිවීමක් සිදුවිය හැකි බවත් ඒ මහතා පවසයි.එමෙන්ම මේ මගින් නව අධිකරණයක් ආරම්භ වන බවත්, ශ්‍රී ලංකා නිදහස් පක්ෂයේ හා ජනාධිපතිවරයාගේ බලය අවම වීමක් සිදු වන බවත් සඳහන්ය.මේ යටතේ වංචා දූෂණවලට ආරාධනා කිරීමක් සිදු වන බවද ඒ මහතා පෙන්වා දුනි.එම අවස්ථාවට එක් වූ පාර්ලිමේන්තු මන්ත්‍රී මහින්දානන්ද අලුත්ගමගේ මහතා ප්‍රකාශ කර සිටියේ වරාය සිදුවීම තුළදී මාධ්‍යවේදීන්ට පහරදීම හෙළාදැකිය යුතු කරුණක් බවයි.අයවැයට පෙර පුරසාරම් දෙඩු ආණ්ඩුව විසින් පාර්ලිමේන්තු මැති ඇමතිවරුන්ට ලක්ෂ 5, ලක්ෂ 2 චෙක් ලබා දී අයවැයට ඡන්දය ලබා ගත් බවද ඒ මහතා පැවසීය.එමෙන්ම හම්බන්තොට වරාය විකිණීමක් සිදු නොකරන බවට මුදල් අමාත්‍යවරයා ප්‍රකාශ කර තිබුණද එයින් 80%ක් චීන සමාගමකට පවරාදීම තුළින් සිදුවන්නේ ඒ හා සමානම ක්‍රියාවක් බව ඒ මහතා පෙන්වා දී තිබේ.මේ ඔස්සේ වරාය අමාත්‍යවරයාට කොළේ වසා විවිධාකාරයේ වංචා දූෂණයන් සිදු වී ඇති බවත්, ඒ පිළිබඳව පරීක්ෂණ සිදු කළ යුතු බවත් ඒ මහතා පවසයි.එමෙන්ම ටොප් ටෙන් ක්‍රියාන්විතය තුළදී එජාප මන්ත්‍රීවරුන් බිය වී ඇති බවත්, මේ ආණ්ඩුව තුළ සිටින සියලු දූෂිතයින් ටොප් ටෙන් වෙබි අඩවිය ඔස්සේ ලබා ගත හැකි බවත් ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=67024", "Category": null, "Parent URL": null}