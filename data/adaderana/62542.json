{"Source": "Adaderana", "Timestamp": "July 29, 2016 12:40 pm", "Headline": "2500න් කම්කරුවෝ  පිනායති", "News Content": "පෞද්ගලික අංශයට සිදු කළ රුපියල් 2500 වැටුප් වැඩිවීම වතු කම්කරුවන්ට ද ලබාදීමට රජය ගත් ක්‍රියාමාර්ගයට වතුකම්කරුවන් සිය ප්‍රසාදය පළ කරයි.වතු කම්කරුවන්ට ජුනි මාසයේ රුපියල් 2500ක හිඟමුදල් ගෙවීම සඳහා තේ මණ්ඩලය විසින් වතු සමාගම්වලට ණය මුදල් ලබාදී ඇති අතර ඒ අනුව සමාගම් විසින් කම්කරුවන් සදහා එම වැටුප් ගෙවීම සිදු කර ඇති බව සඳහන්ය.එම වැටුප් ලැබූ වතුකම්කරුවන් පිරිසක් අද උදෑසන හැටන් - කොළඹ ප්‍රධාන මාර්ගයේ මල්ලිඅප්පු, පුඩ්හිල් ප්‍රදේශයේදී එක්රැස් වී ඒ සම්බන්ධයෙන් රජයට සිය ප්‍රසාදය පළ කළ බව අද දෙරණ වාර්තාකරු පවසයි.පෞද්ගලික අංශයේ සේවකයින්ට වැඩි කළ වැටුප වතු කම්කරුවන් වන තමන්ට ද ලබාදීමට මේ දක්වා වත්මන් රජය හැර පැවැති කිසිදු රජයක් කටයුතු කර නොමැති බව ඔවුන් එහිදී සඳහන් කර ඇත.", "URL": "https://sinhala.adaderana.lk/news.php?nid=62542", "Category": null, "Parent URL": null}