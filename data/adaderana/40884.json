{"Source": "Adaderana", "Timestamp": "February 4, 2014 05:12 pm", "Headline": "බිස්වාල් බ්‍රිතාන්‍ය රජය දැනුවත් කරයි ", "News Content": "මෙරට සංචාරයක නිරත වු දකුණු හා මධ්‍යම ආසියානු කටයුතු බාර අමෙරිකානු සහකාර රාජ්‍ය ලේකම් නීෂා බිස්වාල් මහත්මිය ශ්‍රී ලංකාවේ මානව හිමිකම් තත්ත්වය සම්බන්ධයෙන් බ්‍රිතාන්‍ය රජය දැනුවත් කර තිබේ. පසුගිය දින වල ශ්‍රී ලංකාවේ සංචාරයක නිරත වු සහකාර රාජ්‍ය ලේකම්වරිය පසුව බ්‍රිතාන්‍ය බලා පිටත්ව යන ලදී. එහිදී බ්‍රිතාන්‍ය විදේශ සහ පොදුරාජ්‍ය මණ්ඩලයීය කාර්යාල රාජ්‍ය අමාත්‍ය හියුගෝ ස්වයර් සහ අමෙරිකානු සහකාර රාජ්‍ය ලේකම් නීෂා බිස්වාල් අතර හමුවක් සිදුව ඇති බව විදෙස් මාධ්‍ය වාර්තා කරයි. එහිදී ශ්‍රී ලංකාව සම්බන්ධයෙන් දීර්ඝ වශයෙන් සාකච්ජා වී ඇති අතර ශ්‍රී ලංකාවේ මානව හිමිකම් තත්ත්වය සම්බන්ධයෙන් නිෂා බිස්වාල් විසින් බ්‍රිතාන්‍ය අමාත්‍යවරයා දැනුවත් කර තිබේ. මාර්තු මාසයේ පැවැත්වෙන මානව හිමිකම් කවුන්සිල සැසිවාරය සම්බන්ධයෙන් මෙන්ම ශ්‍රී ලංකාව සම්බන්ධයෙන් ඉදිරිපත් කිරීමට නියමිත යෝජනා සම්බන්ධයෙන් ද මෙම හමුවේ දී දීර්ඝ වශයෙන් සාකච්ජා වී ඇති බව විදෙස් මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=40884", "Category": null, "Parent URL": null}