{"Source": "Adaderana", "Timestamp": "May 31, 2014 12:24 pm", "Headline": "දොඩංගොඩ සිද්ධිය ගැන සොයන්න පරීක්ෂණ කණ්ඩායම් 3ක් ", "News Content": "දොඩංගොඩ , බෝබුවල ප්‍රදේශයේ දි පොලිස් කොස්තාපල්වරයෙකුට පහරදී ඔහු ගමන්ගත් මෝටර් රථය ගිනි තබා විනාශ කිරිමේ සිද්ධිය සම්බන්ධයෙන් අංශ කිහිපයක් ඔස්සේ පරීක්ෂණ ආරම්භ කර තිබේ. ඒ අනුව පරීක්ෂණ සඳහා කණ්ඩායම් තුනක් පත්කර ඇති බව පොලිසිය සඳහන් කළේය. සිය නිවසේ සිට මෝටර් රථයෙන් ගමන් කරමින් සිටියදී කැබ් රථයකින් පැමිණි පිරිසක් කොස්තාපල්වරයාගේ මග හරස් කර ඔහුට පහරදී මෝටර් රථයට ගිනි තබා විනාහ කර තිබුණි. කෙසේ වෙතත් මේ වන විට කොස්තාපල්වරයා නාගොඩ රෝහලේ ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=43620", "Category": null, "Parent URL": null}