{"Source": "Adaderana", "Timestamp": "June 30, 2017 08:13 am", "Headline": "  මැතිවරණ තීරණ ගන්න අධිකරණ පද්ධතියක් ඇති කළ යුතුයි", "News Content": "මෙරට මැතිවරණ ක්‍රියාවලිය ආශ්‍රිත කරුණු සම්බන්ධයෙන් තීන්දු තීරණ ගැනීමට විශේෂිත වූ අධිකරණ පද්ධතියක් ඇති කළ යුතු බව පැෆරල් සංවිධානය පවසයි.එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේ අධිකරණ ක්‍රියාවලිය සම්බන්ධයෙන් ජනතාව තුළ විශ්වාසය පවතින බැවින් එය තහවුරු වන පරිදි එම ආයතන ක්‍රියාත්මක කළ යුතු බවයි.කොළඹ පැවැති මාධ්‍ය හමුවකට එක්වෙමින් රෝහණ හෙට්ටිආරච්චි මහතා මේ බව ප්‍රකාශ කළේය.එහිදී වැඩිදුරටත් අදහස් දක්වමින් පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේ වත්මන් රජය මැතිවරණය නොපැවැත්වීමෙන් ජනතාවගේ ප්‍රජාතන්ත්‍රවාදී නිදහස උල්ලංඝණය කරමින් සිටින බවයි.", "URL": "https://sinhala.adaderana.lk/news.php?nid=74704", "Category": null, "Parent URL": null}