{"Source": "Adaderana", "Timestamp": "July 21, 2014 10:07 am", "Headline": "බගවන්තලාවේදී 15ට බඹර ප්‍රහාරයක් ", "News Content": "බගවන්තලාව, තෙරේෂියා වතුයායේ දී ළමයින් 09 දෙනෙකු ඇතුළු පුද්ගලයින් 15 දෙනෙකු බඹර ප්‍රහාරයකට ලක්ව තිබේ. ඊයේ(20) පස්වරුවේ ළමයින් පිරිසක් විසින් බඹර කූඩුවකට ගල් ගැසීම හේතුවෙන් බඹරු ඇවිස්සි ඇති අතර මෙම පුද්ගලයින් බඹර ප්‍රහාරයට ලක්ව ඇති බව පොලිසිය සඳහන් කළේය. ළමුන් 09 දෙනෙකු සහ පිරිමි පුද්ගලයින් 05 දෙනෙකු සහ එක් කාන්තාවකට බඹර ප්‍රහාරයෙන් තුවාල සිදුවි ඇති අතර ඔවුන් ප්‍රතිකාර සඳහා බගවන්තලාව රෝහලට ඇතුළත් කර තිබේ. කෙසේ වෙතත් මොවුන්ගේ තත්ත්වය බරපතළ නොවන බව රෝහල් ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=44811", "Category": null, "Parent URL": null}