{"Source": "Adaderana", "Timestamp": "September 12, 2018 09:47 am", "Headline": "පුද්ගලයෙකුට මරු කැඳවූ වැල්ලවායේ අනතුර", "News Content": "වැල්ලවාය තණමල්විල ප්‍රධාන මාර්ගයේ යාලබෝව ප්‍රදේශයේ දී ඊයේ (11) පස්වරුවේ සිදු වූ අනතුරකින් පුද්ගලයකු ජීවිතක්ෂයට පත් වී තවත් කාන්තාවක් බරපතළ තුවාල ලබා තිබේ. නවතා තිබූ ලොරි රථයක පිටුපස තණමල්විල දෙස සිට වැල්ලවාය දෙසට ධාවනය වූ තිරෝද රථයක් ගැටීමෙන් මෙම අනතුර සිදු වී ඇති අතර අනතුරින් තිරෝද රථ රියදුරු මියගොස් ඔහුගේ බිරිද මෙලෙස බරපතළ තුවාල ලබා ඇති බව වැල්ලවාය පොලිසිය පවසයි. මෙසේ මියගොස් ඇත්තේ හැටපස් හැවිරිදි පුද්ගලයකු වන අතර මල සිරුර වැල්ලවාය මූලික රෝහලේ තැන්පත් කර ඇත. අනතුර සිදු වන ආකාරය අසල වෙලදසැලක සවි කර තිබූ cctv කැමරාවක සටහන් වී ඇති අතර අනතුර සම්බන්ධයෙන් විමර්ශන වැල්ලවාය පොලීසිය සිදු කරයි. (ඡායාරූප - ජයන්ත වීරසේකර )", "URL": "https://sinhala.adaderana.lk/news.php?nid=95962", "Category": null, "Parent URL": null}