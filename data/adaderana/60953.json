{"Source": "Adaderana", "Timestamp": "June 10, 2016 09:08 am", "Headline": "තොරතුරු පනත 23දා විවාදයට", "News Content": "තොරතුරු දැනගැනීමේ පනත් කෙටුම්පත ලබන 23 වනදා පාර්ලිමේන්තුවේදී විවාදයට ගැනීමට නියමිතව තිබේ.පසුගිය මාර්තු මස 24 වනදා පාර්ලිමේන්තු කටයුතු හා ජන මාධ්‍ය අමාත්‍ය ගයන්ත කරුණාතිලක මහතා අදාළ පනත් කෙටුම්පත පාර්ලිමේන්තුවට ඉදිරිපත් කර තිබුණි.19 වන ආණ්ඩුක්‍රම ව්‍යවස්ථා සංශෝධනයට අදාළව එම පනත් කෙටුම්පත සම්බන්ධයෙන් ශ්‍රේෂ්ඨාධිකරණයට ඉදිරිපත් වූ පෙත්සම්වලට අදාළව ලබාදුන් තීරණ අනුව සංශෝධනය කර ඇති බව රජයේ ප්‍රවෘත්ති දෙපාර්තමේන්තුව සදහන් කළේය.තොරතුරු දැන ගැනීම ජනතාවගේ මූලික අයිතියක් ලෙස ස්ථාපිත කිරීම පනත් කෙටුම්පතේ අරමුණය.", "URL": "https://sinhala.adaderana.lk/news.php?nid=60953", "Category": null, "Parent URL": null}