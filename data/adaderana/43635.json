{"Source": "Adaderana", "Timestamp": "June 1, 2014 08:12 am", "Headline": "සම්මත වු යෝජනා ගැන උතුර නැගෙනහිර ජනතාව දැනුවත් කරයි ", "News Content": "එක්සත් ජාතීන්ගේ සංවිධානය විසින් ශ්‍රී ලංකාව සම්බන්ධයෙන් සම්මත කරන ලද යෝජනාව පිළිබඳ උතුරු නැගෙනහිර ජනතාව දැනුවත් කිරීමේ වැඩසටහනක් දෙමළ ජාතික සන්ධානය විසින් ආරම්භ කර තිබේ. මේ යටතේ කල්මුණේ සහ මඩකලපුව දිස්ත්‍රික්කවල දෙමළ ජාතික සන්ධානයේ මන්ත්‍රීවරුන් දැනුවත් කිරීමේ වැඩසටහනක් ඊයේ(31) පැවැත්වුණි. පාර්ලිමේන්තු තේරීම් කාරක සභාවට සහභාගී වන ලෙස ආරාධනා ලැබුණ ද ඊට සහභාගී නොවන බව එහිදි දෙමළ ජාතික සන්ධාන පාර්ලිමේන්තු මන්ත්‍රී එම්.ඒ.සුමන්තිරන් මහතා ප්‍රකාශ කර ඇත. ඉන්දීය රජය ද තමන්ට අදාළ කාරක සභා අවස්ථාවට සහභාගී වන ලෙසට දැනුම්දීමක් සිදුකර නොමැති බව ද සුමන්තිරන් මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=43635", "Category": null, "Parent URL": null}