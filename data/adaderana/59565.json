{"Source": "Adaderana", "Timestamp": "April 27, 2016 12:38 pm", "Headline": "ඉක්වදෝරයේ භූකම්පනයෙන් පාසල් 280කට හානි", "News Content": "ඉක්වදෝරයට බලපෑ ප්‍රබල භූකම්පනයෙන් පාසල් ගොඩනැගිලිවලට හානී සිදුවීම හේතුවෙන් ළමුන් එක්ලක්ෂ 20,000ක පමණ පිරිසකට අධ්‍යාපන කටයුතු සිදුකිරීමේ අවස්ථාව තාවකාලිකව අහිමි වී ඇති බව වාර්තා වෙයි.භූකම්පනයෙන් පාසල් 280කට වැඩි සංඛ්‍යාවක ගොඩනැගිලිවලට හානී සිදුව ඇති බව යුනිසෙෆ් සංවිධානය පෙන්වා දෙයි.ඒ අනුව එම සිසුන්ට අධ්‍යාපන කටයුතු සිදුකිරීමේ අවස්ථාව යළි ලබාදීමට යුනිසෙෆ් සංවිධානය එරට රජයට සහය ලබාදී තිබේ.තාවකාලික ස්ථාන සකස්කර එම ළමුන්ට අධ්‍යාපනය ලැබීමේ අවස්ථාව සලසාදීමට එම සංවිධානය පියවර ගෙන ඇත.පසුගිය 16 වැනිදා ඉක්වදෝරයේ සිදුවූ ප්‍රබල භූකම්පනය හේතුවෙන් පුද්ගලයින් 655 දෙනෙකු මියගොස් තවත් 4605 ක පිරිසක් තුවාල ලැබීය. පුද්ගලයින් 48 දෙනෙකු තවදුරටත් අතුරුදන්ව ඇති අතර 29,000කට වැඩි පිරිසක් අවතැන්ව සිටින බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=59565", "Category": null, "Parent URL": null}