{"Source": "Adaderana", "Timestamp": "April 11, 2014 04:22 pm", "Headline": "මාළුවාටත් ගණන් උස්සන්න බැරිකරයි", "News Content": "උත්සව සමයේ දී මාළු සඳහා පාලන මිලක් පනවන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ඔහු පවසන්නේ අදාළ කාලය තුළ මාළු අලෙවිය සඳහා ධීවර සංස්ථාව මගින් විශේස වැඩපිළිවෙළක් ද ක්‍රියාත්මක කරන බවයි. පසුගිය දෙසැම්බර් මාසයේ සිට ගත වු කාලය තුළ මාළු අස්වැන්නෙහි කැපී පෙනෙන ඉහළ යාමක් පෙන්නුම් කිරීම පාලන මිලක් පැනවීමට හේතුවු බව හෙතෙම පෙන්වාදෙයි. පසුගිය වසරවල උත්සව කාලවලදී මාළු මිලෙහි කැපී පෙනෙන ඉහළ යාමක් පෙන්නුම් කළ බව රාජිත සේනාරත්න අමාත්‍යවරයා පවසයි. මේ අතර සහල් සඳහා ද පාලන මිලක් නියම කිරීමට රජය පියවර ගත්තේය.", "URL": "https://sinhala.adaderana.lk/news.php?nid=42472", "Category": null, "Parent URL": null}