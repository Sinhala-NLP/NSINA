{"Source": "Adaderana", "Timestamp": "January 5, 2015 03:38 pm", "Headline": "නියෝජ්‍ය අමාත්‍ය ප්‍රේමලාල් අත්අඩංගුවට ගන්න නියෝග ", "News Content": "රත්නපුර, කහවත්ත ප්‍රදේශයේ දී පොදු අපේක්ෂක මෛත්‍රීපාල සිරිසේන මහතාට සහය පළ කිරීම සඳහා පැවති ජනහමුවකට එක්වු පිරිසකට වෙඩි තැබීමේ සිද්ධිය සම්බන්ධ‍යෙන් නියෝජ්‍ය අමාත්‍ය ප්‍රේමලාල් ජයසේකර මහතා ඇතුළු පිරිසක් අත්අඩංගුවට ගෙන අධිකරණයට ඉදිරිපත් කරන ලෙස පැල්ලමඩුල්ල මහේස්ත්‍රාත් අධිකරණය පොලීසියට නියෝග කර තිබේ. එක්සත් ජනතා නිදහස් සන්ධාන පළාත් සභා මන්ත්‍රී නිලන්ත ජයකොඩි සහ කහවත්ත ප්‍රාදේශීය සභා සභාපති වජිර දර්ශන ද සිල්වා යන අය ද අත්අඩංගුවට ගන්නා ලෙස මෙලෙස පැල්ලමඩුල්ල මහේස්ත්‍රාත් ලක්මාල් පෙරේරා මහතා නියෝග කර ඇත. අදාළ පුද්ගලයින් විදෙස් ගත වීම වැළැක්වීමට පියවර ගන්නා ලෙස ද පොලීසියට නියෝග කර තිබේ.", "URL": "https://sinhala.adaderana.lk/news.php?nid=48473", "Category": null, "Parent URL": null}