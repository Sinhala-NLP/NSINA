{"Source": "Adaderana", "Timestamp": "November 1, 2016 12:35 pm", "Headline": "විදුලිසැර වැදී අයෙක් මරුට", "News Content": "හෙම්මාතගම, කලල්පිටිය ප්‍රදේශයේ දී විදුලිසැර වැදීමෙන් පුද්ගලයෙකු මියගොස් තිබේ.ගසක් කපමින් සිටියදී එහි අත්තක් විදුලි රැහැනක් මතට වැටී ඇති අතර එම විදුලි රැහැන කඩා වැටීමෙන් ඒ අසල සිටි පුද්ගලයෙකු හට විදුලිසැර වැදී ඇත.අනතුරට ලක්වූ පුද්ගලයා දික්පිටිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 61 හැවිරිදි පුද්ගලයෙකි. සිද්ධිය සම්බන්ධයෙන් හෙම්මාතගම පොලිසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=65612", "Category": null, "Parent URL": null}