{"Source": "Adaderana", "Timestamp": "February 15, 2019 08:43 pm", "Headline": "මෝදර මාර්ගයක රථවාහන ගමනාගමනය සීමා කෙරේ", "News Content": "මෝදර පොලිස් වසමේ මාදම්පිටිය පාර හංදිය සිට රජමල්වත්ත හංදිය දක්වා මාර්ගයේ රථවාහන ගමනාගමනය අද(15) රාත්‍රී 9.00 සිට සීමා කරන බව පොලීසිය පවසයි. ජලනල එලීමේ ව්‍යාපෘතියක් සඳහා මෙසේ අද රාත්‍රී 9 සිට ලබන 18 වන දින රාත්‍රී 10 දක්වා වසා තැබෙන බව පොලීසිය පවසයි. ඒ අනුව එම මාර්ගයේ ගමන් ගන්නා මහජනතාව සහ රියදුරන් සඳහා විකල්ප මාර්ග භාවිතා කරන ලෙස පොලීසිය රියදුරන්ගෙන් සහ මහජනතාවගෙන් ඉල්ලා සිටියි. මෝදර වීදිය ඔස්සේ කොළඹට ඇතුළු වන රථවාහන රජමල්වත්ත හංදියෙන් වමට හරවා අළුත් මාවතට පිවිස ගමන් කළ හැකි වන බව දැනුම් දෙයි. මුතුවැල්ල මාවතෙන් පිටවීම සඳහා පැමිණෙන වාහන, කනුව හංදියෙන් දකුණට ගමන් කර අළුත්මාවත මාදම්පිටිය හංදියෙන් වමට ධාවනය කළ හැකි බවත් පොලීසිය පවසයි.", "URL": "https://sinhala.adaderana.lk/news.php?nid=104423", "Category": null, "Parent URL": null}