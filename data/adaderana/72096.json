{"Source": "Adaderana", "Timestamp": "April 15, 2017 10:12 pm", "Headline": " අම්බලන්තොට වෙඩි තැබීමක්-1ක් මරුට-4ට තුවාල", "News Content": "අම්බලන්තොට, මාමඩල ප්‍රදේශයේදී තියුණු ආයුධවලින් පහරදී පුද්ගලයෙකු ඝාතනය කර තිබේ.ප්‍රදේශයේ සාදයක් පැවති ස්ථානයකට යතුරුපැදියකින් පැමිණි දෙදෙනෙකු විසින් වෙඩි තැබීමක් සිදුකර ඇති බව වාර්තා වෙයි.එහිදී අදාළ පුද්ගලයන්ට වෙඩි නොවැදීම හේතුවෙන් යතුරුපැදියෙන් පැමිණි දෙදෙනා විසින් තියුණු ආයුධවලින් ද පහරදී තිබේ.පහරකෑමට ලක්වු පුද්ගලයන්ගෙන් එක් අයෙකු මියගොස් ඇති අතර තුවාල ලැබු තවත් සිව් දෙනෙකු හම්බන්තොට මහ රෝහලට ඇතුළත් කර ඇති බව පොලීසිය පැවසුවේය. මියගිය පුද්ගලයා මාමඩල ප්‍රදේශයේම පදිංචිකරුවෙකු වු 26 හැවිරිදි අයෙකු බව පොලීසිය පැවසුවේය.අම්බලන්තොට පොලීසිය සිද්ධිය සම්බන්ධයෙන් විමර්ශන සිදුකරන අතර මෘත ශරීරය සම්බන්ධයෙන් පශ්චාත් මරණ පරීක්ෂණය හෙට(16) සිදුකිරීමට නියමිතය.", "URL": "https://sinhala.adaderana.lk/news.php?nid=72096", "Category": null, "Parent URL": null}