{"Source": "Adaderana", "Timestamp": "October 30, 2016 08:51 am", "Headline": " සියල්ලන්ගේම යුක්ති සහගත සටන වත්මන් පාලනය වෙනස් කිරීමයි", "News Content": "වත්මන් පාලනය සහ පාලකයන් වෙනුවෙන් පෙනී සිටීමට කිසිවෙකුටත් යුක්ති සහගත අයිතියක් නොමැති බව ජනතා විමුක්ති පෙරමුණු නායක අනුර කුමාර දිසානායක මහතා පවසයි.සියලු දෙනාගේම යුක්ති සහගත සටන වන්නේ මෙම පාලනය වෙනස් කිරීමේ සටන බව මහනුවර ප්‍රදේශයේ පැවති ජනහමුවකදී අනුර කුමාර දිසානායක මහතා ප්‍රකාශ කළේය.මේ අතර දීර්ඝ කාලයක් මැතිවරණ කල් දැමු ලොව එකම ආණ්ඩුව ලෙස වත්මන් ආණ්ඩුව සම්මානයට ලක්වනු ඇති බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි.කළුතර ප්‍රදේශයේ පැවති උත්සවයකට එක්වෙමින් රෝහිත අබේගුණවර්ධන මන්ත්‍රීවරයා මෙම අදහස් පළ කළේය.මේ අතර ස්වාභාවික ආපදාවන්ට මුහුණදීම සඳහා රජය නිසි වැඩපිළිවෙළක් ආරම්භ කර ඇති බව අමාත්‍ය අනුර ප්‍රියදර්ශන යාපා මහතා පවසයි.පන්නල නගර ශාලාවේ පැවති උත්සවයකට එක්වෙමින් අනුර ප්‍රියදර්ශන යාපා අමාත්‍යවරයා මේ සම්බන්ධයෙන් අදහස් පළ කර තිබේ.", "URL": "https://sinhala.adaderana.lk/news.php?nid=65534", "Category": null, "Parent URL": null}