{"Source": "Adaderana", "Timestamp": "April 13, 2011 02:35 pm", "Headline": " තැපැල් දුම්රියේ ගැටී අලින් දෙදෙනෙක් මරුට", "News Content": "කන්තලේ අග්බෝපුර දුම්රිය ස්ථානයට ආසන්න ප්‍රදේශයේ දී වල් අලීන් දෙදෙනෙකු දුම්රියක ගැටීමෙන් මියගොස් තිබේ. අද දෙරණ වාර්තාකරු සඳහන් කළේ අද අලුයම 4.30ට පමණ මෙම අනතුර සිදුව ඇති බවයි. ඊයේ රාත්‍රී කොළඹ සිට ත්‍රිකුණාමලය බලා ධාවනය වු රාත්‍රී තැපැල් දුම්රියේ අලීන් දෙදෙනා ගැටී ඇති බව වාර්තා වේ. අනතුරින් පසු දුම්රිය මාර්ගය යථා තත්ත්වයට පත්කර ඇති අතර වන ජීවි නිලධාරීන් අලීන් දෙදෙනාගේ මරණ පිළිබඳ පරීක්ෂණ සිදුකරන බව සඳහන් වේ.", "URL": "https://sinhala.adaderana.lk/news.php?nid=15454", "Category": null, "Parent URL": null}