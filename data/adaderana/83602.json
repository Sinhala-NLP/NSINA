{"Source": "Adaderana", "Timestamp": "January 27, 2018 11:19 am", "Headline": "යාත්‍රා අනතුරකින් 30ක් මැරිලා", "News Content": "අප්‍රිකානු සංක්‍රමණිකයින් සහ සරණාගතයින් 30 දෙනෙකු යේමනය ආශ්‍රිත මුහුදේ සිදු වූ යාත්‍රා අනතුරකින් මියගොස් තිබේ. නැගෙනහිර අප්‍රිකානු රටක් වන ජිබුටිහි සිට ගමන් කරමින් සිටි පිරිසක් මෙලෙස අනතුරට ලක්ව ඇති බව එක්සත් ජාතීන්ගේ සංවිධානය පවසයි. සෝමාලියානු සහ ඉතියෝපියානු ජාතිකයින් 152 දෙනෙකු පමණ අදාළ යාත්‍රාවේ සිට ඇති අතර ඉන් පිරිසක් දිවි බේරාගැනීමට සමත්ව තිබේ. මිනිස් ජාවාරම් විසින් එම යාත්‍රාවේ සිටි පිරිසට වෙඩි ප්‍රහාර එල්ල කර ඇති බවට ද තොරතුරු ලැබී ඇති බව එක්සත් ජාතීන්ගේ සංවිධානය පවසයි.", "URL": "https://sinhala.adaderana.lk/news.php?nid=83602", "Category": null, "Parent URL": null}