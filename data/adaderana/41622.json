{"Source": "Adaderana", "Timestamp": "March 7, 2014 05:11 pm", "Headline": "ෂූ මාකර්ට තවමත් අගුණයි", "News Content": "ලෝක ප්‍රකට මෝටර් රථ ධාවන ශූර මයිකල් ෂු මාකර්ගේ සෞඛ්‍ය තත්ත්වය තවමත් අවදානම් සහගත බව වෛද්‍යවරුන් පවසයි. 45 හැවිරිදි මයිකල් ෂූ මාකර් පසුගිය වර්ෂයේ දෙසැම්බර් 29 වැනිදා ප්‍රංශයේ ඇල්ප්ස් කඳුවැටියේ හිම මත ලිස්සායෑමේ ක්‍රීඩාවේ නිරතව සිටියදී අනතුරට ලක්විය. හිසට සිදුවු බරපතළ තුවාල හේතුවෙන් ඔහු මේ වන විටත් කෝමා තත්ත්වයෙන් පසුවන බව විදෙස් මාධ්‍ය වාර්තා කළේය. ෂූ මාකර්ගේ පවුලේ සාමාජිකයින් පවසන්නේ ෂූ මාකර් ප්‍රකෘති තත්ත්වයට පත්වනු ඇති බවට දැඩිව විශ්වාස කරන බවයි. මෙම අනතුර සම්බන්ධයෙන් පරීක්ෂණ පැවැත්වූවන් ප්‍රකාශ කරන්නේ අනතුර සිදුවන අවස්ථාවේ ෂූ මාකර් පලපුරුදු හිම මත ලිස්සා යාමේ ක්‍රීඩකයෙකු ලෙස ක්‍රීඩා කරමින් සිට ඇති බවයි. මීටර් අටක ඉහළක සිට පහලට වැටීමේ දී අනතුර සිදුව ඇති බව පරීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=41622", "Category": null, "Parent URL": null}