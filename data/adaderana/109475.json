{"Source": "Adaderana", "Timestamp": "May 7, 2019 06:38 pm", "Headline": "පහරදීමකින් නිට්ටඹුවේ පුද්ගලයෙක් මරුට", "News Content": "ඊයේ(06) රාත්‍රීයේ නිට්ටඹුව පොලිස් වසමේ පහර දීමකින් අනතුරුව රෝහල් ගත කළ පුද්ගලයෙකු ජීවිතක්ෂයට පත්ව තිබේ. නිට්ටඹුව, අලවල පාර, හුණුපොල, අත්තනගල්ල ලිපිනයේ දී වයස අවුරුදු 63 ක් වු මොහොමඩ් දික් මොහොමඩ් ආජිල් යන පුද්ගලයා මෙලෙස ඝාතනය වී තිබේ. විමර්ශනවලදී සැකකරු වන එම ප්‍රදේශයේ පදිංචි මොහොමඩ් සලීම් අමීර් හම්සා යන අය අත්අඩංගුවට ගෙන ඇත. මෙම පහරදීමට හේතුව විමර්ශනයේදී අනාවරණය වී ඇති අතර, සැකකාර පාර්ශවයට අයත් අලුතින් ඉදිකරන ලද නිවසක් සම්බන්ධයෙන් දෙපාර්ශවය අතර ඇති වු ආරවුලක් දුර දිග යෑමෙන් ඊයේ රාත්‍රීයේ ඇති වු බහින්බස් වීමෙන් අනතුරුව මෙම පහර දීම සිදුව ඇත. නිට්ටඹුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109475", "Category": null, "Parent URL": null}