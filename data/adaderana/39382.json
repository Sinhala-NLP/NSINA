{"Source": "Adaderana", "Timestamp": "December 6, 2013 05:41 pm", "Headline": "ගිනි අවිය නිසා දිවි ඇති තෙක් හිරේ", "News Content": "නීති විරෝධී ආකාරයෙන් ගිනි අවියක් ළඟ තබාගැනීම සහ එම ගිනි අවිය යොදා ගනිමින් කොල්ලකෑම් සිදුකළ බවට පොළොන්නරුව මහාධිකරණය හමුවේ අධිචෝදනා ලැබ සිටි විත්තිකරුවෙකුට ජීවිතාන්තය දක්වා සිරදඬුවම් නියම කර තිබේ. විත්තිකරු විසින් අදාළ ගිනි අවිය පෙන්වා රුපියල් 1500ක මුදලක් සහ රුපියල් 11,000ක් පමණ වටිනා ජංගම දුරකථනයක් කොල්ල කා ඇති බව සඳහන්ය. මේ සම්බන්ධයෙන් ජීවිතාන්තය දක්වා සිරදඬුවමට අමතරව රුපියල් දස දහසක දඩයක් ද මහාධිකරණ විනිසුරුවරයා නියම කර ඇත. එම දඩ මුදල නොගෙවන්නේ නම් තවත් වසරක බරපතළ වැඩසහිත සිරදඬුවමක් ද විනිසුරුවරයා විත්තිකරුට නියම කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=39382", "Category": null, "Parent URL": null}