{"Source": "Adaderana", "Timestamp": "February 20, 2019 11:25 am", "Headline": "අමෙරිකාවට යැවූ සමූහ මිනිවලේ අස්ථි කොටස්වල වාර්තාව අධිකරණය වෙත", "News Content": "අමෙරිකාවේ ෆ්ලෝරිඩා ප්‍රාන්තයේ කාබන් පරික්ෂණ රසායනාගාරයක් වෙත යැවූ අස්ථි කොටස් සාම්පලවල වාර්තාව මේ වන විට මන්නාරම මහේස්ත්‍රාත් අධිකරණය වෙත ඉදිරිපත් කර ඇති බව අද දෙරණ වාර්තාකරු පවසයි. මන්නාරම සමූහ මිනිවලෙන් ලබාගෙන කාබන් පරික්ෂාව සඳහා යැවූ අස්ථි කොටස් සාම්පල 06 යෙන් 05ක වාර්තාව මේ වන විට ලැබී ඇති බව සඳහන් වෙයි. අනෙක් සාම්පලය සම්බන්ධයෙන් වන වාර්තාව ද ඉදිරි දින කිහිපය තුළ ලැබෙනු ඇති බව වාර්තා වෙයි මේ වන විට මන්නාරම සමූහ මිනිවලෙන් මිනිස් අස්ථි කොටසක් 323ක් සොයාගෙන ඇති අතර ඉන් 314ක් ගොඩගෙන තිබේ. ඒ අතර ළමුන් 28 දෙනෙකුගේ අස්ථි කොටස් ද වන බව වාර්තා වෙයි. අධිකරණයට ඉදිරිපත් කරනු ලබන වාර්තාව විවෘත අධිකරණයේ සාකච්ඡා කිරිමෙන් අනතුරුව ප්‍රසිද්ධ ලේඛනයක් බවට පත්වනු ඇත.", "URL": "https://sinhala.adaderana.lk/news.php?nid=104665", "Category": null, "Parent URL": null}