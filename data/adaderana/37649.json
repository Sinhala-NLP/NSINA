{"Source": "Adaderana", "Timestamp": "September 24, 2013 11:34 am", "Headline": "කෞෂල්‍යා හා ඕෂදී ගින්නෙන් විනාශයි", "News Content": "තංගල්ල ධීවර වරායේ තිබු බහුදින ධීවර යාත්‍රා දෙකක් හදිසියේ ඇති වු ගින්නකින් විනාශ වී තිබේ. “කෞෂල්‍ය එක“ සහ “ඕෂදි දුව එක“ නැමැති ධීවර යාත්‍රා දෙක ඊයේ රාත්‍රී මෙලෙස ගිනි ගැනීමට ලක්ව ඇත. මේ සම්බන්ධයෙන් තංගල්ල පොලිස් ස්ථානයට ලැබුණු තොරතුරකට අනුව නාවික හමුදාවේ සහ ප්‍රදේශවාසීන්ගේ සහයෝගයෙන් ගින්න මැඩපැවැත්වීමට කටයුතු කර තිබේ. ගින්නට හේතුව මෙතෙක් අනාවරණය වී නොමැති අතර තංගල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37649", "Category": null, "Parent URL": null}