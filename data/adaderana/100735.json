{"Source": "Adaderana", "Timestamp": "December 14, 2018 11:21 am", "Headline": "ප්‍රංශ ප්‍රහාරයේ සැකකරු පොලිස් වෙඩි පහරින් මරුට", "News Content": "ප්‍රංශ ස්ට්‍රැස්බර්ග් ප්‍රහාරයේ සැකකරු පොලිස් වෙඩි පහරින් මියගොස් තිබේ. ප්‍රංශයේ ස්ට්‍රැස්බර්ග් නගරයේ සිදුවූ වෙඩි තැබීමට සම්බන්ධ සැකකරු පොලිසිය සමඟ ඇති වූ වෙඩි හුවමාරුවකදී මියගිය බව ප්‍රංශ පොලිසිය අනාවරණය කර තිබේ. පැය 48ක කාලයක් තිස්සේ සැකකරු සොයා ප්‍රංශය පුරා දැවැන්ත මෙහෙයුමක් ක්‍රියාත්මක වෙමින් පැවතුණා. 29 හැවිරිදි චෙරිෆ් චෙකට් නමැත්තා හදුනාගැනීමට පොලිසිය සමත්ව ඇත්තේ ඒ අනුවයි. චෙකට් යැයි සැකකළ හැකි තැනැත්තෙක් පොලිස් මාර්ග බාධකයක් ඔස්සේ පැමිණි බවත් ඔහු පරික්ෂා කිරීමට පොලිසිය උත්සාහ කර තිබේ. එහිදී සැකකරු පොලීසිය වෙත වෙඩි තැබූ බවත් එහිදී එල්ල වූ ප්‍රතිප්‍රහාර හමුවේ ඝාතනයට ලක්වූ බවත් මාධ්‍ය වෙත ප්‍රකාශයක් නිකුත් කරමින් ප්‍රංශ අභ්‍යන්තර කටයුතු අමාත්‍යවරයා පැවසුවේය. පසුගිය අගහරුවාදා එල්ල වූ ප්‍රහාරයෙන් පුද්ගලයින් තිදෙනෙක් මියගිය අතර ප්‍රහාරයෙන් පසුව ජර්මනිය සමඟ පවතින දේශසීමා ආරක්ෂාව තරකිරීමටද ප්‍රංශ බලධාරීන් කටයුතු කළ බව විදෙස් වාර්තා පවසයි.", "URL": "https://sinhala.adaderana.lk/news.php?nid=100735", "Category": null, "Parent URL": null}