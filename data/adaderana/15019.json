{"Source": "Adaderana", "Timestamp": "March 23, 2011 10:22 am", "Headline": " රිය අනතුරින් යතුරුපැදිකරු හා  බිරිඳ මරුට", "News Content": "කිරිඳිවැල පොලිස් වසමේ කිරිඳිවැල හංවැල්ල මාර්ගයේ සිංහ ලී වෙළඳසැල ඉදිරිපිට දී ලොරි රථයක් සහ යතුරුපැදියක් ගැටීමෙන් යතුරුපැදියේ ගමන්ගත් දෙදෙනෙකු ජීවිතක්ෂයට පත්ව තිබේ. මරණයට පත්ව ඇත්තේ වයස අවුරුදු 43 ක් වු අංක 852ල පාසැල් මාවත, මැද්දේගම, කිරිඳිවැල පදිංචි එදිරිසිංහ ආරචිචිලාගේ ගජින්ද්‍ර අතුල එදිරිසිංහ සහ එම ලිපිනයේ පදිංචි මරණකරුගේ බිරිද වන වයස අවුරුදු 36 ක් වු රණවීර ආරච්චිලාගේ නිර්මලා කුමාරි රණවීර යන අය වේ. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු හෙට දින පූගොඩ මහේස්ත‍්‍රාත් අධිකරණයට ඉදිරිපත් කිරිමට නියමිත බව පොලීසිය සඳහන් කරයි. මෘත ශරීර සම්බන්ධයෙන් පශ්චාත් මරණ පරීක්‍ෂණ අද දින සිදු කිරීමට නියමිත අතර කිරිඳිවැල පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=15019", "Category": null, "Parent URL": null}