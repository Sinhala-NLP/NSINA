{"Source": "Adaderana", "Timestamp": "July 3, 2010 09:36 am", "Headline": "චාල්ස් විජේවර්ධන ඝාතනයේ සැකකරුගෙන් ප්‍රශ්න කරන්න අවසරයි", "News Content": "පසුගිය සටන් විරාම සමයේ කපා කොටා මරාදමන ලද යාපනය ජ්‍යෙෂ්ඨ පොලිස් අධිකාරී චාල්ස් විජේවර්ධන ඝාතනය සම්බන්ධයෙන් අත්අඩංගුවට ගත් එල්.ටී.ටී.ඊ සැකකරු රඳවාගෙන ප්‍රශ්න කිරීමට අධිකරණය විසින් පොලිසියට අවසර ලබාදී තිබේ. රහස් පොලිසිය මගින් සැකකරු කොළඹ මහේස්ත්‍රාත් අධිකරණයට හමුවට ඉදිරිපත් කර තිබුණි. ඉදිරිපත් කළ කරුණු සොයාබැලූ මහේස්ත්‍රාත්වරයා අදාළ සැකකරු ඉදිරි දින 30 ක කාලයක් සඳහා රඳවාගෙන ප්‍රශ්න කිරීමට රහස් පොලිසියට අවසර ලබාදුන්නේය. වන්නි යුද ගැටුම් අවසන් වීමෙන් පසුව වවුනියාවේ සරණාගත කඳවුරක රැදී සිටියදී රහස් පොලිසියට ලැබුණු තොරතුරකට අනුව‍ මොහු අත්අඩංගුවට ගත් බව පොලිසිය විසින් අධිකරණයට දැනුම් දෙන ලදී. ජ්‍යෙෂ්ඨ පොලිස් අධිකාරී චාල්ස් විජේවර්ධන මහතා යාපනයේ දී ඝාතනය කිරීම සඳහා සැකකරු හවුල් වී ඇති බවට පරීක්ෂණවලදී අනාවරණය වී ඇතැයි ද පොලිසිය සඳහන් කරයි.", "URL": "https://sinhala.adaderana.lk/news.php?nid=9359", "Category": null, "Parent URL": null}