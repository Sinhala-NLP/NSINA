{"Source": "Adaderana", "Timestamp": "July 27, 2012 04:19 pm", "Headline": "සේවයට වාර්තා කරන්නැයි සරසවි ආචාර්යවරුන්ට එස්.බීගෙන් ඉල්ලීමක්", "News Content": "දැනට වෘත්තීය ක්‍රියාමාර්ගයක නිරතව සිටින විශ්වවිද්‍යාල ආචාර්යවරුන්, මහාචාර්යවරුන් හා කතිකාචාර්යවරුන් සියලුදෙනා ලබන 30 වැනිදා සඳුදා සේවයට වාර්තා කරන මෙන් උසස් අධ්‍යාපන අමාත්‍ය එස්.බී දිසානායක මහතා ඉල්ලීමක් කරයි. විශ්ව විද්‍යාලවලට නවක සිසුන් බඳවා ගැනීමේ ක්‍රියාවලිය මේ වන විට සිදුවන බැවින් පටු දේශපාලන අවශ්‍යතා ඉටු කර ගැනීමෙන් බැහැරව සේවයට වාර්තා කරන්නැයි අමාත්‍යවරයා නිවේදනයක් නිකුත් කරමින් ඉල්ලා සිටියි. මෙම වර්ජනය නිසාවෙන් විශ්වවිද්‍යාල සිසු සිසුවියන්ගේ අධ්‍යාපන කටයුතුවලට බාධා එල්ලවී ඇති අතර නවක සිසුන් විශ්වවිද්‍යාලවලට ඇතුළත් කරගැනීම ප්‍රමාදවීමට ද හේතුවක් විය හැකි බව එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=26118", "Category": null, "Parent URL": null}