{"Source": "Adaderana", "Timestamp": "September 8, 2012 06:56 am", "Headline": "කල්වේලා ඇතිව ඇවිත් මනාපය දෙන්නැයි කොමසාරිස් ඉල්ලයි", "News Content": "සබරගමුව,නැගෙනහිර හා උතුරු මැදපළාත්වල අද (08) පැවැත්වෙන පළාත් සභා ඡන්ද විමසීමේ කටයුතු පෙ.ව 7.00 ට ආරම්භ කෙරෙන බැවින් හැකිතාක් කල්වේලා ඇතිව තම ඡන්ද පාවිච්චි කරන ලෙස මැතිවරණ ‍කොමසාරිස් මහින්ද දේශප්‍රිය මහතා පවසයි. ඡන්ද විමසීම් පැවැත්වෙන ස්ථාන වලට විශේෂ ආරක්ෂාවක් යොදා ඇති බව හා ඒ අවට නිකරුණේ ගැවසිය යුතු නැති බවත් හෙතෙම පෙන්වා දෙයි. එසේම අද පැවැත්වෙන මැතිවරණයේදී යම් ඡන්ද මධ්‍යස්ථානයක කිසියම් ප්‍රචණ්ඩකාරි තත්ත්වයක් උද්ගත වුවහොත් එම මධ්‍යස්ථානයේ ඡන්දය අවලංගු කරන බව මැතිවරණ කොමසාරිස්වරයා මීට පෙරාතුව නිවේදනය කර තිබිණි.", "URL": "https://sinhala.adaderana.lk/news.php?nid=27217", "Category": null, "Parent URL": null}