{"Source": "Adaderana", "Timestamp": "May 27, 2011 03:24 pm", "Headline": "කටුනායක හොර මත්පැන්හලක් පැවැත්වූ අයෙක්ට දඩ වැටෙයි", "News Content": "කටුනායක, හීනටියන ප්‍රදේශයේ නීතිවිරෝධී මත්පැන් නිෂ්පාදනාගාරයක් පවත්වාගෙන ගිය පුද්ගලයෙකුට මිනුවන්ගොඩ මහේස්ත්‍රාත්වරයා රුපියල් 75,000 ක දඩ මුදලක් නියම කර තිබේ. සැකකරු අධිකරණය හමුවේ තම වරද පිළිගත් බව පොලිසිය පැවසීය. පොලිසිය සිදුකළ වැටලීමේ දී මත්පැන් නිෂ්පාදනය සදහා යොදාගන්නා ගෝඩා බැරල් 10 ක්, නීතිවි‍රෝධී මත්පැන් ඩ්‍රෑම් 168 ක් ඇතුළු තවත් උපකරණ ද සොයාගෙන ඇත. කටුනායක පොලිසියේ නිලධාරීන් කණ්ඩායමක් විසින් මෙහෙයුම සිදුකර ඇත.", "URL": "https://sinhala.adaderana.lk/news.php?nid=16367", "Category": null, "Parent URL": null}