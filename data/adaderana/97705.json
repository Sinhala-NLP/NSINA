{"Source": "Adaderana", "Timestamp": "October 15, 2018 10:45 am", "Headline": "අලි ගැටලුව විසදන්න පුළුවන් විධායකයට පමණයි", "News Content": "මෙරට පවතින අලි ගැටලුව විසඳීමට නම් ඒ සඳහා විධායකයේ මැදිහත්වීම අත්‍යාවශ්‍ය කරුණක් බවට පත්ව ඇති බව වනජීවි නියෝජ්‍ය අමාත්‍ය පාලිත තෙවරප්පෙරුම මහතා පවසයි. කුරුණෑගල, මල්කඩුවාව ප්‍රදේශයේ පැවැති උත්සවයකින් අනතුරුව මාධ්‍ය වෙත අදහස් දක්වමින් නියෝජ්‍ය අමාත්‍යවරයා මේ බව සඳහන් කළේය. අලි ගැටලුව විසඳිමට නම් ඒ සඳහා මැදිහත් විය යුතු සියලුම රාජ්‍ය ආයතන කොන්දෙසි විරහිතව සහය දිය යුතු බවද අමාත්‍යවරයා එහිදි පැවසීය. 2010 වර්ශයේ සිට 2017 වසර දක්වා පමනක් විවිධ හේතුන් නිසා අලි 1992ක් මිය ගොස් ඇති බවත් මිනිසුන් 582ක් මිය ගොස් ඇතිබවත් අමාත්‍යවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=97705", "Category": null, "Parent URL": null}