{"Source": "Adaderana", "Timestamp": "July 8, 2011 11:55 am", "Headline": "කතරගම ඇසල මංගල්‍යයේ 8 වැනි පෙරහැර අද වීදි සංචාරයේ", "News Content": "ඓතිහාසික රුහුණු කතරගම මහා දේවාලයේ වාර්ෂික ඇසල මංගල්‍යයේ 8 වැනි පෙරහැර අද(08) වීදි සංචාරය කරයි. සත්වන දින පෙරහැර විශාල සැදැහැවතුන් පිරිසකගේ සහභාගීත්වයෙන් ඊයේ(07) පැවැත්වුණි. කතරගම ඇසළ මංගල්‍යය සඳහා මේ වන විට පාද යාත්‍රාව මගින් 25,000ක පමණ පිරිසක් පැමිණ සිටින බව අද දෙරණ වාර්තාකරු සඳහන් කළේය. ඇසළ මංගල්‍ය‍ය ලබන 15 වැනි දින දක්වා පැවැත්වෙන අතර 16 වැනි දින මැණික් ග‍ඟේ සිදුකරන දිය කැපීමේ මංගල්‍යයෙන් අනතුරුව එය නිමාවට පත්වෙයි.", "URL": "https://sinhala.adaderana.lk/news.php?nid=17264", "Category": null, "Parent URL": null}