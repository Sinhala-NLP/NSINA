{"Source": "Adaderana", "Timestamp": "July 25, 2019 07:34 am", "Headline": "වව්නියාවේ නිවසක් ගිනිගෙන දැවෙයි", "News Content": "වව්නියාව, පරනාට්කල් ගම්මානයේ නිවසක් ගිනිගෙන විනාශ වි ඇත. ඊයේ (24) සවස නිවැසියන් නිවසින් බැහැරව ගොස් සිටි අවස්ථාවක් අදාළ නිවසේ ගින්නක් ඇති වී ඇති අතර, ගින්නෙන් නිවාසයේ භාණ්ඩ ගිනිගෙන විනාශ වි ඇත. ගින්න හටගෙන ඇති අයුරු දැක සිද්ධිය සම්බන්ධයෙන් වව්නියාව නගර සභා ගිනි නිවීමේ ඒකකය වෙත දැනුම් දි තිබු අතර, අනතුරුව වවුනියාව නගර සභා ගිනි නිවීම් ඒකකය පැමිණ ගින්න නිවා දමා ඇත. ගින්න හේතුවෙන් පුද්ගලයින් කිසිවෙකුටත් හානියක් සිදුව නොමැති අතර, විදුලි කාන්දුවක් ගින්නට හේතුවන්නට ඇති බව පොලීසිය සැක පළ කරයි. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114938", "Category": null, "Parent URL": null}