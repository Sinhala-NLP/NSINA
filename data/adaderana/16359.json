{"Source": "Adaderana", "Timestamp": "May 27, 2011 08:59 am", "Headline": "කොළඹට ඡන්ද විමසීමක් පවත්වන්නැයි ඉල්ලූ පෙත්සම ඉවතට ", "News Content": "කොළඹ නගර සභාව සඳහා ඡන්ද විමසීමක් පවත්වා ජනතා නියෝජිතයන් පත්කිරීමේ නියෝගයක් නිකුත් කරන ලෙස ඉල්ලා ගොනු කර තිබූ පෙත්සමක් ශ්‍රේෂ්ඨාධිකරණය විසින් නිෂ්ප්‍රභා කර තිබේ. විකල්ප ප්‍රතිපත්ති කේන්ද්‍රයේ අධ්‍යක්ෂ ආචාර්ය පාක්‍යසෝති සරවනමුත්තු මහතා විසින් පෙත්සම ගොනු කර තිබුණි. මැතිවරණ කොමසාරිස්වරයා, කොළඹ මහ නගර සභා විශේෂ කොමසාරිස්වරයා ඇතුළු පිරිසක් පෙත්සමෙන් වගඋත්තකරුවන් ලෙස නම් කර තිබුණි. පෙත්සම විභාග කිරීමට තරම් පදනමක් නොමැති බව පවසමින් අගවිනිසුරු ආචාර්ය ශිරාණි බණ්ඩාරනායක මහත්මිය ඇතුළු ත්‍රිපුද්ගල විනිසුරු මඩුල්ල එය නිෂ්ප්‍රභ කරනු ලැබීය.", "URL": "https://sinhala.adaderana.lk/news.php?nid=16359", "Category": null, "Parent URL": null}