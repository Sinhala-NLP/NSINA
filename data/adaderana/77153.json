{"Source": "Adaderana", "Timestamp": "September 5, 2017 03:19 pm", "Headline": " ගිනි අවියක් සමඟ 1ක් මාට්ටු", "News Content": "බලපත් නොමැතිව කඩන තුවක්කුවක් ළඟ තබාගත් පුද්ගලයෙකු ඊයේ(04) රාත‍්‍රියේදී වවුනියාව, පූවරසන්කුලම ප‍්‍රදේශයේදී අත්අඩංගුවට ගත් බව වවුනියාව,පූවරසන්කුලම පොලීසිය පවසයි.පූවරසන්කුලම පොලීසිය පැවසූවේ පොලීසිය වෙත ලද තොරතුරක් මත සිදුකළ වැටලීමකදී අනවසරයෙන් ගිනි අවියක් ළඟ තබාගත් 42 හැවිරිදි පුද්ගලයෙකු එලෙස අත්අඩංගුවට ගත් බවයි.අත්අඩංගුවට ගත් සැකකරු දීර්ඝ කාලයක් අනවසර ගිනි අවිය ළඟ තබාගෙන සිට ඇති බවද පොලීසිය තොරතුරු අනාවරණය කොටගෙන ඇත.අත්අඩංගුවට ගත් සැකකරු වවුනියාව මහේස්ත‍්‍රාත් අධිකරණය වෙත ඉදිරිපත් කිරීමට නියමිතය.සිද්ධිය සම්බන්ධයෙන් පූවරසන්කුලම පොලිස් ස්ථානාධිපති පොලිස් පරීක්ෂක ඊ.පී.චමින්ද එදිරිසූරිය මහතා ඇතුළු නිලධාරීන් කණ්ඩායමක් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=77153", "Category": null, "Parent URL": null}