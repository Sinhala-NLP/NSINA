{"Source": "Adaderana", "Timestamp": "November 16, 2018 04:10 pm", "Headline": "දිවි පුදන්න කරූ සුදානමින්", "News Content": "කවර බාධා කිරීම් හමුවේ වුවද පාර්ලිමේන්තු ප්‍රජාතන්ත්‍රවාදය සුරැකීමට දිවි හිමියෙන් කැප වෙන බව කථානායක කරූ ජයසූරිය මහතා පවසයි. කථානායක මාධ්‍ය අංශය නිවේදනයක් නිකුත් කරමින් මේ බව සඳහන් කර තිබේ. මෙම අවස්ථාවේ දී මාතෘ භූමියට ආදරය කරන වගකිව යුතු පුරවැසියන් ලෙස සාමකාමීව කටයුතු කරන ලෙස ද කථානායකවරයා සියලු දෙනාගෙන් ඉල්ලා සිටියි. අද දිනයේ දී නව සැසිවාරයේ තුන්වන දිනටත් පාර්ලිමේන්තුව රැස් වු අතර, මන්ත්‍රීවරුන්ගේ විරෝධතාව මධ්‍යයේ පාර්ලිමේන්තුව කල් තැබීමට ද සිදුවිය.", "URL": "https://sinhala.adaderana.lk/news.php?nid=99325", "Category": null, "Parent URL": null}