{"Source": "Adaderana", "Timestamp": "March 17, 2017 11:12 am", "Headline": " අවිවාහක කත සැකකටයුතු ලෙස මියයයි", "News Content": "ශ්‍රීපුර, ජයන්තිවැව ප්‍රදේශයේ නිවසක් තුළ සැකකටයුතු ලෙස මියගිය කාන්තාවකගේ මළ සිරුරක් සොයා ගෙන තිබේ. මියගොස් ඇත්තේ 48 හැවිරිදි අවිවාහක කාන්තාවක බව පොලීසිය පැවසුවේය. අදාළ කාන්තාව පමණක් නිවසේ සිටි අවස්ථාවක මෙම මරණය සිදුව ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ. මළ සිරුර පොලිස් ආරක්ෂාව යටතේ එම ස්ථානයේම තබා ඇති බව පොලීසිය සඳහන් කළේය. පශ්චාත් මරණ පරීක්ෂණය අද (17) සිදු කිරීමට නියමිත අතර ශ්‍රීපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70996", "Category": null, "Parent URL": null}