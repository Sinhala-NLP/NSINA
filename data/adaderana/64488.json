{"Source": "Adaderana", "Timestamp": "September 27, 2016 07:18 pm", "Headline": " මුදල් ඇමතිට නොතීසි", "News Content": "බීර සමාගමකට බදු සහනයක් ලබාදීම සම්බන්ධයෙන් කරුණු දැක්වීම සඳහා ලබන ඔක්තොබර් 12 වැනිදා අධිකරණය හමුවේ පෙනී සිටින ලෙසට මුදල් ඇමැති රවි කරුණානායක ඇතුළු පිරිසකට අභියාචානාධිකරණය අද (27) නොතීසි නිකුත් කර තිබේ.මාස හතරක කාලයකට රේගු බදු සහන එම සමාගමට ලබාදීමට ගෙන ඇති තීරණය අහෝසි කර එම රුපියල් කෝටි 600කට ආසන්න මුදල මහජන සුබ සිද්ධිය සඳහා යොදවන ලෙස ඉල්ලා ගොනු කළ රිට් පෙත්සමක් සලකා බලමින් අභියාචනාධිකරණය විසින් මෙලෙස නොතීසි නිකුත් කර ඇත.භික්ෂූන් වහන්සේලා සය නමක් විසින් මෙම පෙත්සම ගොනු කර ඇතැයි සඳහන්ය.", "URL": "https://sinhala.adaderana.lk/news.php?nid=64488", "Category": null, "Parent URL": null}