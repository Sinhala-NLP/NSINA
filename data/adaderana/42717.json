{"Source": "Adaderana", "Timestamp": "April 22, 2014 03:21 pm", "Headline": "භික්ෂුවක් ගෙල වැලලාගෙන ", "News Content": "මල්වතු මහා විහාරයේ වැඩ සිටි භික්ෂූන් වහන්සේ නමක් ගෙල වැලලාගෙන අපවත්වීම සම්බන්ධයෙන් මහනුවර පොලීසිය පරික්ෂණ ආරම්භ කර තිබේ. විහාරස්ථානයේ දාන ශාලාවක භික්ෂූන් වහන්සේ ගෙල වැලලාගෙන සිටි බව පොලීසිය සඳහන් කළේය. 26 වන වියෙහි පසුවු හිමිනමක් මෙලෙස අපවත්ව ඇති අතර උන්වහන්සේ මහනුවර සූරියගොඩ පිරිවෙනේ ආචාර්යයවරයෙකු ලෙස ද කටයුතු කරමින් සිට තිබේ. මෙය සියදිවි හානීකරගැනීමක් විය හැකි බවට පොලීසිය සැක පළ කරයි. දේහය මේ වන විට මහනුවර රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(22) සිදුකිරීමට නියමිතය.", "URL": "https://sinhala.adaderana.lk/news.php?nid=42717", "Category": null, "Parent URL": null}