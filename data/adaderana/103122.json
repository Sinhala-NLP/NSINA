{"Source": "Adaderana", "Timestamp": "January 26, 2019 05:08 pm", "Headline": "මන්නාරමේ වීදියක් අසළ මහළු පුද්ගලයෙකුගේ මළ සිරුරක්", "News Content": "මන්නාරම,සවුත්බාර් මාර්ගයේ ශාන්තිපුරම් ප්‍රදේශයේ මාර්ගය අසළ තිබි පුද්ගල මළ සිරුරක් අද(26) උදෑසන සොයාගත් බව මන්නාරම පොලීසිය පවසයි. ‍පොලීසිය පැවසූවේ ප්‍රදේශවාසීන් පොලීසිය වෙත සිදුකළ දැනුම්දීමක් මත අදාළ මළ සිරුර සොයා ගැනීමට හැකි වු බවයි. මන්නාරම, පනන්කට්ටිකෝට්ටු ප්‍රදේශයේ පදිංචි කදිර්ගාමනාදන් අරුනානන්දන් නමැති 82 හැවිරිදි පුද්ගලයෙකුගේ ‍මළ සිරුරක් එලෙස සොයාගත් බවද පොලීසිය පැවසීය. පොලීසිය පැවසුවේ මියගිය පුද්ගලයා ඊයේ(25) උදෑසන නිවෙසින් පිටත්ව ගොස් ඇති අතර මළ සිරුර අද සොයාගත් බවයි. මළ සිරුර වැඩිදුර පරීක්ෂණ වෙනුවෙන් මන්නාරම රෝහල් මෘත ශරීරාගාරයේ තැන්පත් කොට ඇති බවද පොලීසිය පැවසීය. සිද්ධිය සම්බන්ධයෙන් මන්නාරම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103122", "Category": null, "Parent URL": null}