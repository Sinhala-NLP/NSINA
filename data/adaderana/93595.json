{"Source": "Adaderana", "Timestamp": "August 1, 2018 10:14 am", "Headline": "බස් රථයකට එල්ල වු බෝම්බ ප්‍රහාරයෙන් 11 මරුට-30කට තුවාලයි", "News Content": "ඇෆ්ගනිස්තානයේ බටහිර ප්‍රදේශයේදී බස් රථයක් ඉලක්ක කර සිදු කරන ලද බෝම්බ ප්‍රහාරයකින් පුද්ගලයින් 11 දෙනෙකු මියගොස් තිබේ. ප්‍රහාරයෙන් තවත් 30 දෙනෙකු පමණ තුවාල ලබා ඇතැයි ද සඳහන් වෙයි. ඇෆ්ගනිස්තානයේ බටහිර ප්‍රදේශයේ පිහිටි හෙරට් නගරය ආසන්නයේදී ධාවනය වෙමින් තිබූ බස් රථයක් ඉලක්ක කර මෙම බෝම්බ ප්‍රහාරයක් එල්ලවී ඇත. ප්‍රහාරයෙන් තුවාල ලැබූවන් ප්‍රතිකාර සඳහා රෝහල් ගත කර තිබේ. පොදු ප්‍රවාහන සේවා ඉලක්ක කර සිදු කෙරෙන බෝම්බ ප්‍රහාර වලින් මියයන ඇෆ්ගන් සිවිල් වැසියන් ගණන වර්ධනය වන ආකාරයක් දක්නට ලැබෙන බවයි විදෙස් වාර්තා පෙන්වා දෙයි. මේ වසරේ මුල් භාගය තුළදී පමණක් ඇෆ්ගන් වැසියන් දහසක් පමණ බෝම්බ ප්‍රහාරවලින් මියගොස් ඇතැයි ජගත් සංවිධානය අනාවරණ කළේය.", "URL": "https://sinhala.adaderana.lk/news.php?nid=93595", "Category": null, "Parent URL": null}