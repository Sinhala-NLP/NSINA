{"Source": "Adaderana", "Timestamp": "July 26, 2012 05:59 pm", "Headline": "ඉන්දීය ධීවරයින් නිදහස් කර ගත යුතුයි", "News Content": "ශ්‍රී ලංකා අත්අඩංගුවේ පසුවන තමිල්නාඩු ධීවරයින් නිදහස් කිරීමට පියවර ගත යුතු බව ඉන්දියාව පවසයි. තමිල්නාඩු ධීවරයින් 23 දෙනෙකු ශ්‍රී ලංකා අත්අඩංගුවේ පසුවන බව ඉන්දීය විදේශ කටයුතු අමාත්‍ය එස්.එම් ක්‍රිෂ්ණා මහතා පවසයි. පසුගිය සතියේදී මෙම තමිල්නාඩු ධීවරයින් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. මේ සම්බන්ධයෙන් ශ්‍රී ලංකා බලධාරීන්ගේ අවධානය යොමු කිරීමට තමා අපේක්ෂා කරන බව ඉන්දීය විදේශ අමාත්‍ය එස්.එම් ක්‍රිෂ්ණා මහතා පවසයි.", "URL": "https://sinhala.adaderana.lk/news.php?nid=26093", "Category": null, "Parent URL": null}