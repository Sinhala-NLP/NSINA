{"Source": "Adaderana", "Timestamp": "October 23, 2016 02:44 pm", "Headline": "හයිට්යේ සිරමැදිරියකින් 174 ක් පළා යයි", "News Content": "හයිට් රාජ්‍යයේ සිරමැදිරියකින් රැඳවියන් 174 දෙනෙකු පළාගොස් ති‍බේ.සිරමැදිරියේ ආරක්ෂාව සඳහා යොදවා සිටි නිලධාරීයෙකු වෙඩි තබා ඝාතනය කර එම රැඳවියන් පළාගොස් ඇති බව විදෙස් මාධ්‍ය වාර්තා කළේය.එහිදී ඔවුන් බන්ධනාගාරයේ අවි ගබඩාව බිඳ ගිනි අවි රැගෙන ගොස් ඇති බව ද සදහන් ‍වේ. පළාගිය රැඳවියන් සොයා හයිටි ආරක්ෂක අංශ මේ වන විට දැවැන්ත මෙහෙයුමක් ආරම්භ කර ති‍‍බේ.එම මෙහෙයුම්වල දී පළාගිය රැඳවියන්ගෙන් 11 දෙනෙකු යළි අත්අඩංගුවට ගැනීමට හැකි වී ඇති බව වාර්තා ‍‍වේ.", "URL": "https://sinhala.adaderana.lk/news.php?nid=65322", "Category": null, "Parent URL": null}