{"Source": "Adaderana", "Timestamp": "December 30, 2010 10:31 am", "Headline": "සාම්පූර්හි වළ දමා තිබූ යුද උපකරණ තොගයක් හමුවෙයි", "News Content": "සාම්පූර් කඩකරච්චේන කළපුව ප්‍රදේශයේ වළ දමා තිබියදී යුද උපකරණ තොගයක් ආරක්ෂක අංශ සො‍යාගෙන තිබේ. පුද්ගල නාශක බෝම්බයක්, මිලිමීටර් 60 වර්ගයේ මෝටාර් බෝම්බයක්, ආර්. පි. ජි. උණ්ඩයක්, කාලතුවක්කු උණ්ඩයක් මේ අතර තිබී සොයාගෙන ඇති බව පොලිසිය සදහන් කරනු ලැබීය. මේ අතර සේරුනුවර මහින්දපුර වෙල්යාය ආසන්නයේ කැළෑ ප්‍රදේශයක තිබී ජීව බෝම්බ දෙකක් සොයාගෙන ඇත. මෙම බෝම්බ මෝටාර් අවි සඳහා භාවිත කරන බෝම්බ දෙකක් බවට හඳුනාගෙන ඇති බව සේරුනුවර පොලිසිය සඳහන් කරයි.", "URL": "https://sinhala.adaderana.lk/news.php?nid=13155", "Category": null, "Parent URL": null}