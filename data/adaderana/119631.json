{"Source": "Adaderana", "Timestamp": "September 21, 2019 09:14 am", "Headline": "දුමිරිය සේවකයින් අදත් අකුරට වැඩ", "News Content": "වැටුප් විෂමතා ගැටලුවලට විසඳුම් ලබා දීම ඇතුළු ඉල්ලීම් කිහිපයක් මුල් කරගනිමින් දුම්රිය සේවකයින් ආරම්භ කළ අකුරට වැඩ කිරීමේ වෘත්තීය ක්‍රියාමාර්ගය තවදුරටත් ක්‍රියාත්මක වෙයි. දුම්රිය වෘත්තිය සමිති පැවසුවේ සිය ඉල්ලීම් ඉටු නොවුනහොත් ලබන අඟහරුවාදා මධ්‍යම රාත්‍රියේ සිට අඛණ්ඩ වැඩවර්ජනයක් අරඹන බවයි. මෙම වෘත්තිය ක්‍රියාමාර්ගයට දුම්රිය රියදුරුන්,දුම්රිය නියාමකයරු,පාලකවරුන්,ස්ථානාධිපතිවරුන් නියෝජනය කරන වෘත්තිය සමිති එක්ව සිටියි. දුම්රිය සේවය අත්‍යවශ්‍ය සේවාවක් බවට මේ වනවිට අතිවශේෂ ගැසට් නිවේදනයක් නිකුත් කර ඇති පසුබිමකයි මොවුන් මෙලෙස වෘත්තිය ක්‍රියාමාර්ගයට අවතීර්ණ වී තිබේ. කෙසේවෙතත් වැටුප් විෂමතා ගැටලුවලට විසඳුම් ලබා දීම ඇතුළු ඉල්ලීම් කිහිපයක් මුල් කරගනිමින් දුම්රිය වෘත්තිය සමිති විසින් පෙරේදා මධ්‍යම රාත්‍රියේ සිට ආරම්භ කළ අකුරට වැඩ කිරීමේ වෘත්තීය ක්‍රියාමාර්ගය මේ වනවිටත් ක්‍රියාත්මකයි.", "URL": "https://sinhala.adaderana.lk/news.php?nid=119631", "Category": null, "Parent URL": null}