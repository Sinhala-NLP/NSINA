{"Source": "Adaderana", "Timestamp": "May 23, 2014 07:17 am", "Headline": "එංගලන්තයට ජය හිමිවෙයි", "News Content": "ශී‍්‍ර ලංකාව සමග පැවති පළමු එක්දින කි‍්‍රකට් තරඟයෙන් ඩක්වත් ලූවිස් න්‍යාය යටතේ ලකුණු 81 ක ජයක් වාර්තා කිරීමට එංගලන්තය කණ්ඩායම සමත් වුණි. තරගයට වරින් වර වර්ෂාවෙන් බාධා එල්ල වීම හේතුවෙන් ශි‍්‍ර ලංකා කණ්ඩායමට තරගයේ ජයග‍්‍රහණය කිරීම සඳහා පන්දුවාර 32 කදී හිමි වූ ඉලක්කය ලකුණු 226 කි. කෙසේ වෙතත් ශී‍්‍ර ලංකා කණ්ඩායමට පන්දුවාර 27 යි පන්දු 5 ක් තුළ රැස්කර ගත හැකි වුයේ ලකුණු 144 ක් පමණයි. ඉනිමේ වැඩිම ලකුණු ලාභියා වූ මහේල ජයවර්ධන ලකුණු 35 ක් සහ ටී එම් ඩිල්ෂාන් ලකුණු 33 ක් රැස්කළ අතර නායක ඇන්ජලෝ මැතිව්ස් ලකුණු 18 කි. පන්දු යැවීමේදී කි‍්‍රස් ජෝඞ්න් සහ ජේම්ස් ට්‍රෙඩ්වෙල් අතරේ කඩුලූ 3 බැගින් බෙදී ගියේය. තරගයේ ප‍්‍රථමයෙන් ආරම්භ වූ එංගලන්ත ඉනිමටද වර්ෂාවෙන් බාධා එල්ල වීම හේතුවෙන් එය පන්දුවාර 39 කට සීමා කරන ලදී. එහිදී ඔවුන් කඩුලූ 6 කට රැස්කළ ලකුණු සංඛ්‍යාව 247 කි. පන්දු යැවීමේදී සචිත‍්‍ර සේනානායක කඩුලූ 3 ක් සහ නුවන් කුලසේකර කඩුලූ 2 ක් බිද හෙළීමට සමත් විය. දෙරට අතර පැවැත්වෙන දෙවන එක්දින කි‍්‍රකට් තරගය ලබන ඉරිදා පැවැත්වීමට නියමිතය.", "URL": "https://sinhala.adaderana.lk/news.php?nid=43407", "Category": null, "Parent URL": null}