{"Source": "Adaderana", "Timestamp": "September 26, 2018 10:54 pm", "Headline": "අර්ජුනගේ වෛරය ගැන දයාසිරි කථා කරයි", "News Content": "අර්ජුන රණතුංග අමාත්‍යවරයා තමන්ට සහ තිලංග සුමතිපාල මහතාට චෝදනා එල්ල කරන්නේ පෞද්ගලික වෛරයක් පදනම් කරගෙන බව පාර්ලිමේන්තු මන්ත්‍රී දයාසිරි ජයසේකර මහතා පවසයි. පසුගියදා අර්ජුන රණතුංග අමාත්‍යවරයා එල්ල කළ චෝදනාවලට ප්‍රතිචාර දැක්වීම සඳහා අද(26) මාධ්‍ය හමුවක් කැඳවමින් ඔහු මේ බව සඳහන් කළේය. 1998 - 2000 ක්‍රිකට් පාලක මණ්ඩලයේ ප්‍රධාන විධායක නිලධාරියා වන්නේ ධම්මික රණතුංග බවත් එවකට ක්‍රිකට් කණ්ඩායමේ නායකයා ලෙස සිටියේ අර්ජුන රණතුංග මහතා බවත් විධායක කමිටු සභිකවරයෙක් ලෙස නිශාන්ත රණතුංග යන අය තිලංග සුමතිපාල මහතාගේ සභාපතිත්වය යටතේ කටයුතු කළ බව ඒ මහතා පෙන්වා දෙයි. පසුව කිසියම් සිද්ධියක් සම්බන්ධයෙන් ධම්මික රණතුංග මහතා විධායක නිලධාරී ධුරයෙන් ඉවත් කළ පසු අර්ජුන රණතුංග මහතා තිලංග සුමතිපාල මහතා සමඟ විරසක වූ බව වැඩිදුරටත් පැවසීය.", "URL": "https://sinhala.adaderana.lk/news.php?nid=96772", "Category": null, "Parent URL": null}