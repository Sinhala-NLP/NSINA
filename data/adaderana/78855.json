{"Source": "Adaderana", "Timestamp": "October 18, 2017 10:25 am", "Headline": "කොල්ල කන්න ගිය 2ක් අල්ලයි", "News Content": "පුද්ගලික ආයතනයක මුදල් කොල්ලකෑමට පැමිණි සැකකරුවන් දෙදෙනෙකු ගිරාඳුරුකෝට්ටේ පොලීසිය විසින් අත්අඩංගුවට ගෙන තිබේ. යතුරුපැදියකින් පැමිණි පුද්ගලයින් දෙදෙනෙකු ගිරාඳුරුකෝට්ටේ, අගලඔය පාළම අසළ සැකකටයුතු අන්දමින් සිටින බවට ලැබුණු තොරතුරක් මත එම ස්ථානයට ගොස් ඇති පොලිස් නිලධාරීන් ඔවුන් පරීක්ෂාවට ලක් කර ඇති බව සඳහන්ය. එහිදී ඔවුන් සතුව තිබී ජීව අත්බෝම්බ 03ක්, පිහි 02ක්, මුහුණු ආවරණ ඇතුළු උපකරණ කිහිපයක් සොයාගෙන තිබේ. සැකකරුවන් කිසියම් සංවිධානාත්මක අපරාධ කල්ලියකට සම්බන්ධ පුද්ගලයින් බවත්, ගිරාඳුරුකෝට්ටේ ප්‍රදේශයේ පුද්ගලික ආයතනයකට රැගෙන එන මුදල් කොල්ලකෑමට පැමිණ ඇති බවත් එහිදී අනාවරණය වූ බව පොලීසිය සඳහන් කළේය. සැකකරුවන් දෙදෙනා අම්පාර සහ මහඔය ප්‍රදේශවල පදිංචිකරුවන් වන අතර ඔවුන් මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78855", "Category": null, "Parent URL": null}