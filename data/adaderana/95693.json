{"Source": "Adaderana", "Timestamp": "September 7, 2018 09:47 am", "Headline": "හොර මැණික් ගල් පෙන්වා මුදල් වංචා කළ පුද්ගලයින් 3 කට වැඩ වරදියි", "News Content": "ව්‍යාජ මැණික් ගල් පෙන්වා රන් ආභරණ සහ මුදල් වංචා කළ සැකකරුවන් තිදෙනෙකු අත්අඩංගුවට ගෙන තිබේ. මතුගම ප්‍රධාන බස් නැවතුම්පල අසලදී කළුතර නීතිය බලගැන්විමේ ඒකකයේ නිළධාරින් කණ්ඩායමක් විසින් අත්අඩංගුවට ගත් එම සැකකරුවන් බදුල්ල ප්‍රදේශයේ පදිංචිකරුවන් වේ. අත්අඩංගුවට ගන්නා අවස්ථාවේදී සැකකරුවන් සතුව ජිව අත්බෝම්බයක්, ව්‍යාජ මැණික් ගල් 04ක්, සහ රන් ආලේපිත මාල දෙකක් තිබූ බව පොලිසිය පැවසීය. ඔවුන්ගෙන් සිදු කළ වැඩිදුර ප්‍රශ්න කිරිම්වලදී රත්‍රං ග්‍රෑම් 56 ක් සහ රන් දම්වැලක් සොයාගෙන තිබේ. ඔවුන් අද (07) මතුගම මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=95693", "Category": null, "Parent URL": null}