{"Source": "Adaderana", "Timestamp": "July 31, 2019 01:34 pm", "Headline": "ජීන් අරසනායගම් මහත්මිය අභාවප්‍රාප්ත වෙයි", "News Content": "මෙරට ප්‍රවීණ කාව්‍ය හා ප්‍රබන්ධ කථා රචිකාවියක් වු ජීන් අරසානායගම් මහත්මිය අභාවප්‍රාප්ත වී තිබේ. අසනීප තත්ත්වයෙන් සිටි ඇය ඊයේ (30) දිනයේ දී ඇය මෙලොවින් සමුගෙන ඇති අතර, මිය යන විට ඇයට වයස අවුරුදු 88 කි. 1931 දී බර්ගර් ජාතිකයෙක් ලෙස උපත ලැබූ අරසානායගම් මහත්මිය සිය Life of the Poet, Apocalypse ‘83 සහ Cry of the Kit යන කෘති තුළින් ශ්‍රී ලංකා ගද්‍ය සාහිත්‍යයට නොමද දායකත්වයක් ලබා දී තිබේ. 1984 දී සාහිත්‍යය සඳහා වූ ජාතික සම්මානයෙන් පිදුම් ලද ඇය “ Life of the Poet“ වෙනුවෙන් 2017 Gratiaen ත්‍යාගයද දිනා ගත්තාය. අරසානායගම් මහත්මියට ඇමරිකා එක්සත් ජනපදයේ බෝඩන් විද්‍යාලය(Bowdoin College) විසින් ආචාර්ය උපාධියක් ද පිරිනමා ඇත. ඇය වසර ගණනාවක් මහනුවර, ශාන්ත අන්තෝනි විද්‍යාලයේ ගුරුවරියක් ලෙස සේවය කර තිබේ. ඇයගේ අවසන් කටයුතු එළඹෙන සිකුරාදා(02) සිදුකරන බව සඳහන් වෙයි.", "URL": "https://sinhala.adaderana.lk/news.php?nid=115429", "Category": null, "Parent URL": null}