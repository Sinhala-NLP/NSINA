{"Source": "Adaderana", "Timestamp": "August 11, 2019 11:19 am", "Headline": "සජිත් පරදින බව දන්නවා-එන්න ඕනෙ කියන්නේ බොරුවට", "News Content": "ශ්‍රී ලංකා නිදහස් පක්ෂයෙන් ජනාධිපතිවරණ අපේක්ෂකයෙක් ඉදිරිපත් නොකරන අතර පොදු ජන පෙරමුණෙන් නම් කිරීමට නියමිත අපේක්ෂකයාට සහාය ලබා දීමට එම පක්ෂය තීන්දු කර ඇති බව පාර්ලිමේන්තු මන්ත්‍රී දිලුම් අමුණුගම මහතා පවසයි. එම තීරනය නිල නොවන වශයෙන් මේ වන විට ප්‍රකාශ කර ඇති බවත් ඒ මහතා කියා සිටියේය. කරන්දෙණිය ප්‍රදේශයේ තරුණ බල මණ්ඩල රැස්වීමට එක් වීමෙන් අනතුරුව මාධ්‍ය වෙත සිය අදහස් දක්වමින් ඒ මහතා මේ බව ප්‍රකාශ කළේය. එසේම එක්සත් ජාතික පක්ෂ අපේක්ෂකයා ලෙස සජිත් ප්‍රේමදාස මහතා ඉදිරිපත් කළද එය පොදුජන පෙරමුණෙන් නම් කරන අපේක්ෂකයාට අභියෝගයක් නොවන බවත් රටට විනාශයක් අත්කර දුන් පාර්ශවයට නැවත ඡන්ද නොලැබෙන බවත් දිලුම් අමුණුගම මහතා පැවසීය. එසේම තම මතය අනුව සජිත් ප්‍රේමදාස මහතා ද අපේක්ෂකත්වයට ඉදිරිපත් විය යුතු ලෙස ප්‍රකාශ කරන්නේ බොරුවට බවත් ඔහු පරාජය වන බව ඔහුම දැන සිටින බවත් ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=116280", "Category": null, "Parent URL": null}