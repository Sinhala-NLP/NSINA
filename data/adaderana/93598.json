{"Source": "Adaderana", "Timestamp": "August 1, 2018 10:39 am", "Headline": "මඩොල්සිම පතලක පස් කන්දක් කඩා වැටී පුද්ගලයෙකු මරුට", "News Content": "මඩොල්සිම, පිටමාරුව ප්‍රදේශයේ පතලක පස් කන්දක් කඩා වැටීමෙන් පුද්ගලයෙකු මියගොස් තිබේ. පතල තුළ පුද්ගලයින් පිරිසක් මැණික් ගරමින් සිටියදී ඔවුන් මතට මෙම පස් කන්ද කඩා වැටී ඇති බවයි පොලිසිය සඳහන් කළේය. එහිදී එක් පුද්ගලයෙකු පස් කන්දට යට වී මියගොස් ඇති අතර තවත් පුද්ගලයින් දෙදෙනෙකු තුවාල ලබා තිබේ. තුවාල ලැබුවන් බදුල්ල මහ රෝහලේ ප්‍රතිකාර ලබන බව පොලීසිය පැවසීය. සිද්ධියෙන් මියගොස් ඇත්තේ 47 හැවිරිදි පුද්ගලයෙකු වන අතර මඩොල්සිම පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93598", "Category": null, "Parent URL": null}