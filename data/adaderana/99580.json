{"Source": "Adaderana", "Timestamp": "November 22, 2018 06:56 am", "Headline": "නන්දිකඩාල් කලපුව පිරී ඉතිරී යයි ", "News Content": "මුලතිව් දිස්ත්‍රික්කය ඇතුළු උතුරු පළාත වෙත පවතින අයහපත් කාළගුණ තත්වය මත කලකට පසුව නන්දිකඩාල් කලපුව පිරී ඉතිරී ගොස් තිබේ. ඊයේ(21) දින මෙසේ කලපුව පිරීම හේතුවෙන් කලපුව හරහා ඉදිකොට තිබෙන වට්ටුවාකල් පාලම් මාර්ගයට ඉහළින් ජලය ගලාගෙන යන තත්වයක්ද හටගෙන ඇති බව අද දෙරණ වාර්ථාකරු පැවසීය. පසුගිය වසර ගණනාවක් පැවති නියං තත්වය හේතුවෙන් කලපුව පිරී නොගිය අතර, මෙවර වර්ෂාව හේතුවෙන් කලපුව පිරී ඇති බව ප්‍රදේශවාසීන් පැවසීය. කලපුව පිරීම හේතුවෙන් වැලි පර කඩාගෙන ජලය මුහුදට ඇදීයන බවද ප්‍රදේශවාසීන් පැවසීය.", "URL": "https://sinhala.adaderana.lk/news.php?nid=99580", "Category": null, "Parent URL": null}