{"Source": "Adaderana", "Timestamp": "March 13, 2019 09:35 am", "Headline": "සීත කාලයේ නිමාව පවසන මෑසලෙනිට්සා ", "News Content": "සීත සෘතුවේ නිමාව සනිටුහන් කරමින් සංවිධානය වන මෑසලෙනිට්සා සැණකෙළිය මේ දිනවල පැවැත්වෙයි. ඒ වෙනුවෙන් රුසියාවේ සෝචි නුවරදීත් උත්සවයක් සංවිධානය වී තිබුණි. පැවැති දැඩි සීත සමයේ අවසානය මෙන්ම ඕතඩොක්ස් ආහාර වර්ජනයේ ආරම්භයද මෑසලෙනිට්සා සැණකෙළිය මඟින් සංකේතවත් කෙරෙයි. සෝචි නුවර දී සංවිධානය වූ උත්සවය සඳහා පැමිණි පිරිස ක්‍රස්නයා පොල්යානා කඳුකරය සමීපයේ රැඳී සිටිමින් එහි වැදගත්ම ආහාරය වූ පෑන්කේක් ආහාරයට ගනු දක්නට ලැබුණි. එහි පැමිණි පිරිස මිනිස් අනුරූ සකසා ඒවා ගිනිතබමින් සහ අවට සිරි නරඹමින් කාලය ගතකළේය. උත්සවයේ විශේෂ තැනක් හිමිවූයේ එහිදී සෑදීමට උත්සාහ කළ දැවැන්ත පෑන් කේක් ආහාර වලටය. ඒ වෙනුවෙන් කෝකියන් විශාල පිරිසක් එක්ව සිටියත්, දැවැන්ත පෑන් කේක් ආහාරය සෑදීමට ගත් උත්සාහය අසාර්ථක වූ බව විදෙස් පුවත් සදහන් කර තිබුණි. මෑසලෙනිට්සා සැණකෙළිය රුසියානු ඕතඩොක්ස් ක්‍රිස්තියානි සම්ප්‍රදායේ වැදගත් සමයක් වෙයි. එමඟින් නිවාඩු සමයේ අවසානය ද සනිටුහන් වන බව රුසියානු පුරාවෘත්තවල සඳහන්ය.", "URL": "https://sinhala.adaderana.lk/news.php?nid=105970", "Category": null, "Parent URL": null}