{"Source": "Adaderana", "Timestamp": "November 29, 2012 10:30 am", "Headline": "කතක් ඝාතනය කෙ‍රෙයි", "News Content": "මොරගහහේන, රංගිරි, මීපාගල ප්‍රදේශයේ නිවසක දී කාන්තාවක් ඝාතනයට ලක්ව තිබේ. සිය නිවසේ නාන කාමරය තුළ තුවාල සහිතව ඇය මියගොස් ඇති බව මො‍රගහහේන පොලීසිය සඳහන් ක‍ළේය. උදෑසන රැකියාව සඳහා පිටත්ව ගොස් ඊයේ (28) රාත්‍රියේ 7.40 ට පමණ යළි නිවසට පැමිණි අවස්ථාවේ දී සිය බිරිඳ ඝාතනයට ලක්ව තිබූ බව ඇයගේ සැමියා ප්‍රකාශ කර තිබේ. මියගිය කාන්තාව 48 හැවිරිදි අයෙකු වන අතර අඹුසැමි යුවළ පමණක් නිවසේ ජීවත්ව සිටි බව වැඩිදුර පරීක්ෂණ මෙහෙ‍යවන මොරගහහේන පොලීසිය පවසයි.", "URL": "https://sinhala.adaderana.lk/news.php?nid=29573", "Category": null, "Parent URL": null}