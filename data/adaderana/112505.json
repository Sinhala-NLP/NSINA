{"Source": "Adaderana", "Timestamp": "June 21, 2019 10:11 pm", "Headline": "වැලිකන්දේ අනතුරින් ජීවිතක්ෂයට පත්වූවන්ට ජනපතිගෙන් අවසන් ගෞරව", "News Content": "පොළොන්නරුව, මඩකලපුව මාර්ගයේ වැලිකන්ද ප්‍රදේශයේ දී පසුගියදා සිදු වූ රිය අනතුරින් ජීවිතක්ෂයට පත් අයගේ දේහයන් තැන්පත් කර ඇති වැලිකන්ද, බෝඅත්ත ප්‍රදේශයේ නිවසට අද (21) පස්වරුවේ ගිය ජනාධිපති මෛත්‍රීපාල සිරිසේන මහතා එම දේහයන්ට අවසන් ගෞරව දැක්වීය. මෙම රිය අනතුරින් මිය ගිය සියලුදෙනා වෙනුවෙන් ඔවුන්ගේ ඥාතීන් සහ ප්‍රදේශවාසින් වෙත ජනාධිපතිවරයා සිය දැඩි සංවේගය පළ කළේ ය. එමෙන්ම තුවාල ලැබූවන්ගේ ප්‍රතිකාර කටයුතු සහ ඔවුන්ගේ පවුල්වල තොරතුරු පිළිබඳව ද සොයා බැලූ ජනාධිපතිවරයා අනතුරට පත් සියලුදෙනාගේ පවුල්වල සුබසාධනය සහ දරුවන්ගේ ඉදිරි අධ්‍යාපන කටයුතු වෙනුවෙන් අවශ්‍ය සහයෝගය ලබාදීමට ද නිලධාරින්ට උපදෙස් දුන්නේ ය.", "URL": "https://sinhala.adaderana.lk/news.php?nid=112505", "Category": null, "Parent URL": null}