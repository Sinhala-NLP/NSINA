{"Source": "Adaderana", "Timestamp": "July 25, 2012 09:50 am", "Headline": "මිනිස් ජාවාරමට සම්බන්ධ ටී.එන්.ඒ. අපේක්ෂකයෙකු අත්අඩංගුවට", "News Content": "නීතී වීරෝධී මිනිස් ජාවාරමට සම්බන්ධ යැයි සැක කෙරෙන පුද්ගලයෙකු අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබේ. දෙමළ ජාතික සන්ධානය නියෝජනය කරමින් නැගෙනහිර පළාත් සභා මැතිවරණයට ඉදිරිපත්ව සිටින්නෙකු මෙසේ අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා පැවසුවේය. නීතී විරෝධී ලෙස පුද්ගලයින් විදෙස්ගත කිරීම සඳහා මෙම පුද්ගලයා අනුබල දී ඇති බවට මූලික පරීක්ෂණවලින් අනාවරණ වී ඇති බව මාධ්‍ය ප්‍රකාශකවරයා පවසයි. සුරේෂ් කුමාර් නැමති මොහු දෙමළ ජාතික සන්ධානයෙන් පළාත් පාලන ආයතනයක් නියෝජනය කළ අයෙකු බව ද පොලිස් අධිකාරි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=26046", "Category": null, "Parent URL": null}