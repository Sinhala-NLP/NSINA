{"Source": "Adaderana", "Timestamp": "November 26, 2017 09:07 pm", "Headline": " අධික වර්ෂාව නිසා අපදා කමිටු සීරුවෙන් ", "News Content": "මාතලේ දිස්ත්‍රික්කයට මේ දිනවල ඇද හැළෙන අධික වර්ෂාව හේතුවෙන් අපදා කමිටු සීරුවෙන් තැබීමට කටයුතු කරන ලෙස මාතලේ දිස්ත්‍රික් ආපදා කළමනාකරණ මධ්‍යස්ථානයට උපදෙස් ලබාදුන් බව මාතලේ මහ දිසාපති කුමාරසිරි මහතා පවසයි. මාතලේ - උකුවෙළ, රත්තොට - යටවත්ත හා අඹන්ගඟ කොරළේ ප්‍රදේශීය ලේකම් කොට්ඨාස තුළ නාය යෑම් ගස් පෙරළීම් හා පස්කඳු කඩාවැටීම් වැනි ආපදාවන් සිදුවිය හැකි බවත්, විල්ගමුව ලග්ගල පල්ලේගම දඹුල්ල යන ප්‍රදේශීය ලේකම් කොට්ඨාස තුළ ගංවතුර තත්ත්වයන් ඇතිවීමේ අවධානමක් පැවතීමේ අවධානම් තත්ත්වයක් ඇතිවිය හැකි බැවින් දිස්ත්‍රික් අපදා කළමනාකරණ මධ්‍යස්ථාන වසම් මට්ටමින් පහිටුවා ඇති අපදා කමිටු සීරුවෙන් තැබීමට පියවර ගෙනතිබේ. යම් ආපදා තත්ත්වයක් ඇතිවුවහොත් ඒ සඳහා සාර්ථකව මුහුණදීම සඳහා අපදා පෙර පුහුණු වැඩ සටහන් ප්‍රදේශීය ලේකම් කොට්ඨාස මට්ටමින් පවත්වා ජනතාව හා රාජ්‍ය හා ස්වෙච්ඡා සංවිධාන නිලධාරීන් පුහුණු කර ඇති බවත්, යම් අපදා තත්වයක් ඇති වුවහොත් ග්‍රාමනිලධාරී දැනුවත් කිරීමට කටයුතු කරන ලෙස මාතලේ දිස්ත්‍රික් ආපදා කළමනාකරණ මධ්‍යස්ථාන ප්‍රධානී සහකාර අධ්‍යක්ෂක චමින්ද අමරවීර මහතා මහජනතාවගෙන් ඉල්ලා සිටී.", "URL": "https://sinhala.adaderana.lk/news.php?nid=80588", "Category": null, "Parent URL": null}