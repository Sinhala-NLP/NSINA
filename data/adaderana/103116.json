{"Source": "Adaderana", "Timestamp": "January 26, 2019 02:20 pm", "Headline": "මහින්දානන්දගෙන් ජනතා විමුක්ති පෙරමුණට ආරාධනයක්", "News Content": "ශ්‍රී ලංකා පොදුජන පෙරමුණ, ශ්‍රී ලංකා නිදහස් පක්ෂය හා එක්ව ගොඩනගන පුළුල් සන්ධානයට ජනතා විමුක්ති පෙරමුණටද ආරාධනය කරන බව එක්සත් නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පැවසීය. යටිනුවර ප්‍රදේශයේ පැවැති ජන හමුවකදී ඒ මහතා මේ බව සඳහන් කළේය. රටක් ලෙස සාමාජීය වශයෙන් සංස්කෘතික වශයෙන් ආගමික සහ දේශපාලන වශයෙන් බරපතල කඩා වැටීමක සිටින බව ඔහු ප්‍රකාශ කළේය. මෙම වසර මැතිවරණ වසරක් බවත් පැවසූ ඔහු සඳහන් කළේ එම මැතිවරණ පළාත් සභා මැතිවරණය හෝ මහමැතිවරණය හෝ ජනාධිපතිවරණය විය හැකි බවයි. එසේම විපක්ෂ නායක මහින්ද රාජපක්ෂ මහතා, මෛත්‍රීපාල සිරිසේන ජනාධිපතිවරයාත් සහ පක්ෂ 48ක් එක්ව දැවැන්ත පුළුල් සන්ධානයක් සෑදීමට මේ වන විට එකඟ වී ඇති බවත් මන්ත්‍රීවරයා පැවසීය. එම සන්ධානයට ජනතා විමුක්ති පෙරමුණට ආරාධනා කරන බවත් ඔහු පැවසීය.", "URL": "https://sinhala.adaderana.lk/news.php?nid=103116", "Category": null, "Parent URL": null}