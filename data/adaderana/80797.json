{"Source": "Adaderana", "Timestamp": "November 30, 2017 10:27 am", "Headline": "අද උතුරට ඉරපායලා- මුලතිව් මුහුදේ වෙනස හැර කිසි ප්‍රශ්නයක් නෑ", "News Content": "මුලතිව් මුහුදේ ඇතිවී තිබෙන රළු හා වෙනස් ස්වභාවය හැරෙන්නට අයහපත් කාලගුණික තත්ත්වය හේතුවෙන් උතුරු පළාතේ වෙනත් විශේෂ යමක් සිදුව නැතැයි ආපදා කළමනාකරණ මධ්‍යස්ථානයේ දිස්ත්‍රික් නිලධාරීහු ප්‍රකාශ කරති.ඊයේ (29) සවස් කාලයේ උතුරේ සෑම ප්‍රදේශයකටම පාහේ සාමාන්‍ය වර්ෂාවක් ලැබුණු අතර එම වැස්සෙන් අනතුරුව සුළගේ වේගය මදක් වැඩි වී තිබුණි.කෙසේ වෙතත් මුලතිව් ඇතුළු උතුරේ පළාත් කීපයක ධීවරයින්ට නාවික හමුදාව මගින් මුහුදු යාමෙන් වැලකී සිටින ලෙස දැණුම් දීමක් කොට තිබුණේ පසුගිය 26 වැනිදා පස්වරුවේ සිටය.අද (30) උදෑසන 7.45 පමණ වන විට හිරු එළිය උතුරේ සෑම ප්‍රදේශයකටම වැටුණු අතර උදෑසන කිසිදු පලාතකට වැසි නොලැබිණි.", "URL": "https://sinhala.adaderana.lk/news.php?nid=80797", "Category": null, "Parent URL": null}