{"Source": "Adaderana", "Timestamp": "February 6, 2010 09:37 am", "Headline": "බෝම්බ ප්‍රහාර ගැන අගමැති යූසුෆ්ගේ කනස්සල්ල", "News Content": "මුස්ලිම් ආගමික උත්සව සමය ඉලක්ක කරගනිමින් එල්ල වන බෝම්බ ප්‍රහාර පිළිබඳව පකිස්තාන අගමැති යූසුෆ් රාසා ගිලානි සිය දැඩි කනස්සල්ල පළ කර තිබේ. පකිස්තාන කරච්චි නගරයේ ඊයේ සිදුවූ බෝම්බ පිපිරීම් දෙකකින් පුද්ගලයින් 25 දෙනෙකු ජීවිතක්ෂයට පත්ව තවත් බොහෝ පිරිසක් තුවාල ලැබීය. ප්‍රථම බෝම්බ ප්‍රහාරය ෂියා මුස්ලිම් බැතිමතුන් පිරිසක් ගමන් කරමින් සිටි බස් රථයක් ඉලක්ක කරගනිමින් එල්ලවිය. යතුරු පැදියකින් පැමිණි මරාගෙන මැරෙන බෝම්බකරුවෙකු විසින් මෙම ප්‍රහාරය එල්ල කර ඇති බව වාර්තා වේ. ප්‍රහාරයෙන් මියගිය සංඛ්‍යාව 12 කි. කරච්චි නගරයේ පිහිටි රෝහලක් අසල අනෙක් බෝම්බ පිපිරීම සිදුව තිබේ. රෝහලේ හදිසි අනතුරු ඒකකය අසල සිදුවූ මෙම පිපිරීමෙන් පුද්ගලයින් 13 දෙනෙකු ජීවිතක්ෂයට පත්වූ බව ද සදහන් වේ.", "URL": "https://sinhala.adaderana.lk/news.php?nid=6510", "Category": null, "Parent URL": null}