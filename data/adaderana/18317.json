{"Source": "Adaderana", "Timestamp": "August 26, 2011 12:43 pm", "Headline": "දැරියක් අපහරණය කළ සැකකරුවෙක් අත්අඩංගුවට", "News Content": "බාලවයස්කාර දැරියක් නීත්‍යානුකූල භාරකාරත්වයෙන් අපහරණය කිරීමේ චෝදනාව මත සැකකරුවෙකු අත්අඩංගුවට ගෙන තිබේ. බස්රථයකින් ගමන් කරමින් සිටියදී උඩුදුම්බර පොලිසිය විසින් සැකකරු අත්අඩංගුවට ගත් බව මහියංගණය පොලිසිය පැවසීය. දැරියගේ මව විසින් පොලිසියට කළ පැමිණිල්ලකට අනුව සිදුකළ සෝදිසියක දී සැකකරු අත්අඩංගුවට ‍ගෙන ඇත. අදාළ සැකකරු අහඹු ලෙස පැමිණි දුරකතන පණිවුඩයක් මගින් හඳුනාගත් බව දැරිය ප්‍රකාශ කර ඇත. ඒ පිළිබඳ මව්පියන් දැනුවත් කිරීමෙන් පසු අදාළ පුද්ගලයා සමග යාමට තමන් තීරණය කළ බව ද ඇය සඳහන් කර තිබේ.", "URL": "https://sinhala.adaderana.lk/news.php?nid=18317", "Category": null, "Parent URL": null}