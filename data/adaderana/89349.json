{"Source": "Adaderana", "Timestamp": "May 18, 2018 06:25 pm", "Headline": "ඉන්දිය යුද්ධ හමුදා ප‍්‍රධානි සහ ශ‍්‍රී ලංකා ගුවන් හමුදාධිපති අතර හමුවක්", "News Content": "ශ්‍රී ලංකාවට පැමිණ සිටින ඉන්දිය යුද්ධ හමුදා ප‍්‍රධානි ජෙනරල් බිෆින් රාවටි හා ශ්‍රී ලංකා ගුවන් හමුදාපති එයාර් මාර්ෂල් කපිල ජයම්පති අතර නිළ හමුවක් ගුවන් හමුදා මුලස්ථානයේදි අද (18) සිදුවිය. ගුවන් හමුදා මුලස්ථාන පරිශ‍්‍රයට පැමිණි ඉන්දිය යුද්ධ හමුදා ප‍්‍රධානි ජෙනරල් බිෆින් රාවටි ගුවන් හමුදා ප‍්‍රධාන බඳවා ගැනීමේ නිළධාරි එයාර් කොමොඩෝර් ඒ. ජේ. අමරසිංහ විසින් පිළිගත් අතර ගුවන් හමුදා වර්ණ පක්ෂාංගය විසින් ආචාර පෙළපාලියක් ද පවත්වන ලදි. මෙම හමුවේදී දෙරටේ ආරක්‍ෂක තත්ත්වය පිළිබඳ කරුණු රැසක් සාකච්ඡා කරන ලද අතර ඉන්දිය යුද්ධ හමුදා ප‍්‍රධානි ජෙනරල් බිෆින් රාවටි හා ශ්‍රී ලංකා ගුවන් හමුදාධිපති එයාර් මාර්ෂල් කපිල ජයමිපති අතර හමුවීම සිහිගැන්වීම පිණිස විශේෂ සමරු තිළිණ හුවමාරුවක්ද සිදුවිණි. මෙම අවස්ථාව සඳහා ගුවන් හමුදා මාණ්ඩලික ප‍්‍රධානි ඇතුළු ගුවන් හමුදා අධ්‍යක්ෂක මණ්ඩලයේ නිළධාරින්ද සහභාගි වූහ.", "URL": "https://sinhala.adaderana.lk/news.php?nid=89349", "Category": null, "Parent URL": null}