{"Source": "Adaderana", "Timestamp": "September 6, 2018 12:31 pm", "Headline": "විවාහ-උප්පැන්න-මරණවලටත් Online", "News Content": "ශ්‍රී ලංකාවේ ඕනෑම පළාතක විවාහ, උප්පැන්න, මරණ වාර්තා Online ක්‍රමයට ලබාගත හැකි කවුළුවක් බේරුවල ප්‍රාදේශිය ලේකම් කාර්යාලයේ දී සෞඛ්‍ය, පෝෂණ හා දේශිය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් ආරම්භ කර තිබේ. ඒ අනුව මෙහිදී 1960 සිට 2016 වසර දක්වා විවාහ, උප්පැන්න, මරණ වාර්තා Online ක්‍රමයට ලබාගැනීමේ අවස්ථාව උදාවෙයි. කවුළුව විවෘත කිරීමෙන් පසු කොළඹ දිස්ත්‍රික්කයේ උපන් සෞඛ්‍ය අමාත්‍යවරයාගේ උප්පැන්න සහතිකය Online ක්‍රමයට ලබාගෙන පිරිනැමීම සිදු කර තිබේ. මෙම අවස්ථාවට බස්නාහිර පළාත් සභා මන්ත්‍රී ඉෂ්ඨිකාර් ජමීල්, ප්‍රාදේශිය ලේකම් චතුර මල්රාජ් මහතා ඇතුලු පිරිසක් එක්ව සිටියේය.", "URL": "https://sinhala.adaderana.lk/news.php?nid=95646", "Category": null, "Parent URL": null}