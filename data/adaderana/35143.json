{"Source": "Adaderana", "Timestamp": "June 22, 2013 09:43 am", "Headline": "ඉන්දියාවේ ගංවතුරින් මියගිය ගණන 500 පනියි", "News Content": "ඉන්දියාවේ උත්තරකන්ත් ප්‍රදේශයේ ඇතිවූ ගං වතුරෙන් මියගිය සංඛ්‍යාව 500 ඉක්මවා තිබේ. විදෙස් මාධ්‍ය වාර්තා කරන්නේ එම ප්‍රදේශයට බලපෑ ගංවතුර සහ නායයාම් තත්ත්වය හේතුවෙන් මිය ගිය 556 දෙනෙකුගේ සිරුරු සොයාගෙන ඇති බවයි. තවත් 5000ක පිරිසක් අවතැන්ව ඇති බව එම ප්‍රාන්තයේ ප්‍රධාන අමාත්‍ය විජේ බහුගුණා පවසයි. අවතැන්වූවන් ආගමික ස්ථාන වල රැදී සිටියි. වසර 60 කට පසුව එම ප්‍රදේශයට බලපෑ දරුණුතම ගංවතුර තත්ත්වය මෙය බව ඉන්දීය බලධාරීන් පවසයි.", "URL": "https://sinhala.adaderana.lk/news.php?nid=35143", "Category": null, "Parent URL": null}