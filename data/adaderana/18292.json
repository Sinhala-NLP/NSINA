{"Source": "Adaderana", "Timestamp": "August 25, 2011 09:49 am", "Headline": "හොර නෝට්ටු හා රන් සමග සැකකරුවෙක් කොටුවෙයි", "News Content": "ව්‍යාජ මුදල් නෝට්ටු සහ රන් භාණ්ඩ තොගයක් සමග සැකකරුවෙකු එප්පාවල ප්‍රදේශයේ දී අත්අඩංගුවට ගෙන තිබේ. රන් භාණ්ඩ මිලදී ගැනීම සදහා රන් අලෙවි සැලකට ගොස් රුපියල් පන්දහසේ ව්‍යාජ නෝට්ටු 43 ක් ලබාදීමට තැත් කිරීමේ දී අදාළ ‍සැකකරු ප්‍රදේශවාසීන් විසින් අල්ලා ඇති බව පොලිසිය සඳහන් කරයි. අනතුරුව අදාළ සැකකරු එප්පාවල පොලිසියට බාරදී ඇති අතර එම අවස්ථාවේ සැකකරු සන්තකයේ තිබී තවත් ව්‍යාජ පන්දහසේ ‍මුදල් නෝට්ටු 45ක් සොයා ගෙන ඇත. සැකකරු සමඟ පැමිණි තවත් අයෙකු යතුරු පැදියක නැගී පලා ගොස් ඇති අතර ඔහු මෙතෙක් අත්අඩංගුවට ගැනීමට හැකි වී නැත.", "URL": "https://sinhala.adaderana.lk/news.php?nid=18292", "Category": null, "Parent URL": null}