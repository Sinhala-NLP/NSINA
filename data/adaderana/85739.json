{"Source": "Adaderana", "Timestamp": "March 15, 2018 12:40 pm", "Headline": "බැසිල්ගේ නඩුව ගැන තහනම  තවත් දීර්ඝ වෙයි", "News Content": "‍හිටපු ආර්ථික සංවර්ධන අමාත්‍ය බැසිල් රාජපක්ෂ මහතාට එරෙහිව ගොනු කර ඇති නඩුවක් කොළඹ මහාධිකරණ විනිසුරු ගිහාන් කුළතුංග මහතා ඉදිරියේ විභාග කිරීම වලක්වාලමින් පනවා ඇති තහනම් නියෝගය තවදුරටත් දීර්ඝ කිරීමට අභියාචනාධිකරණය නියම කර තිබේ. එම තහනම් නියෝගය ලබන මැයි මස 10 වන දින දක්වා දීර්ඝ කිරීමට අභියාචනාධිකරණ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල නියම කළ බව අද දෙරණ අධිකරණ වාර්තාකරු කේ. එස් උදයකුමාර් පැවසීය.", "URL": "https://sinhala.adaderana.lk/news.php?nid=85739", "Category": null, "Parent URL": null}