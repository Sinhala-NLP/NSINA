{"Source": "Adaderana", "Timestamp": "November 24, 2018 04:06 pm", "Headline": " බස් රථයක් ඇළකට පෙරලී 25දෙනෙකුට දිවි අහිමි වෙයි", "News Content": "ඉන්දියාවේ දකුණු කර්නාටක ප්‍රාන්තයේ බස් රථයක් ඇළකට පෙරලීමෙන් කුඩා ළමුන් ඇතුළු පුද්ගලයින් 25 දෙනෙකු පමණ ජීවිතක්ෂයට පත්ව තිබේ. ඉන්දීය මාධ්‍ය වාර්තා කළේ අද(24) උදෑසන මෙම අනතුර සිදුව ඇති බවයි. කෙසේවෙතත් බලධාරීන් ප්‍රකාශ කර ඇත්තේ අනතුරෙන් මියගිය සංඛ්‍යාව මීට වඩා ඉහළ යා හැකි බවයි. අනතුර සිදුවන අවස්ථාවේ දී මගීන් 30ත් 35ත් අතර ප්‍රමාණයක් බස් රථයේ ගමන් කර ඇති බව ද ඉන්දීය මාධ්‍ය වාර්තා කළේය. ඉන්දීය මාධ්‍ය වැඩිදුරටත් සඳහන් කළේ බස් රථය රියදුරුගේ පාලනයෙන් මිදී ඇළට පෙරළී ඇති අතර අසල සිටි ගොවීන් පිරිසක් ජනතාව බේරාගැනීමේ කටයුතුවල නිරත වෙමින් සිටින බවයි.", "URL": "https://sinhala.adaderana.lk/news.php?nid=99721", "Category": null, "Parent URL": null}