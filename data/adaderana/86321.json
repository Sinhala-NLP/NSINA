{"Source": "Adaderana", "Timestamp": "March 25, 2018 07:58 pm", "Headline": "ජාත්‍යන්තර ක්ෂය රෝග දිනයට සමඟාමීව වැඩසටහන් රැසක්", "News Content": "මාර්තු 24 වෙනිදාට යෙදී තිබුණු ජාත්‍යන්තර ක්ෂය රෝග දිනය සැමරීම පිණිසත් මේ දිනවල බොහෝ ප්‍රදේශවල පැතිර යන සුව නොවන කැස්ස පිළිබඳවත් යාපනයේ ජනතාව දැණුවත් කිරීමට යාපනයේ පේදුරුතුඩුවේ සිට වඩමරච්චි ප්‍රදේශයට පා ගමනක් සංවිධානය කොට තිබුණි. යාපනයේ සෞඛ්‍ය සේවා අධ්‍යක්ෂක ඒ.කේතීස්වරන් වෛද්‍යවරයාගේ අදහසක් මත පැවති මෙම පා ගමනේදී කළින් එක් එක් ස්ථාන වලට සාමාන්‍ය ජනතාවට පැමිණෙන ලෙස දැණුම් දී ඔවුන්ට විශේෂ දේශන කීපයක්ම පවත්වන ලදී. මේ අතරතුර පේදුරුතුඩුව රෝහලේදී ක්ෂය රෝගය වැළදී ඇත්දැයි යන්න සැකහැර දැන ගැනීම පිණිස රෝගීන් විශාල පිරිසක් පරීක්ෂාවට ලක් කොට ඇති අතර මාර්තු 24 දා රාත්‍රී ක්ෂය රෝගය සම්බන්ධයෙන් වූ චිත්‍රපට කීපයක්ද පේදුරුතුඩුවේ ගම්මාන වල ප්‍රදර්ශනය කොට තිබේ.", "URL": "https://sinhala.adaderana.lk/news.php?nid=86321", "Category": null, "Parent URL": null}