{"Source": "Adaderana", "Timestamp": "May 20, 2016 04:36 pm", "Headline": " සියලු වෛද්‍යවරුන් සේවයට වාර්තා කරන්න", "News Content": "නිවාඩු ලබා සිටින සියලු වෛද්‍ය නිලධාරීන්ට සේවා ස්ථාන වෙත වාර්තා කරන ලෙස රජයේ වෛද්‍ය නිලධාරීන්ගේ සංගමය ඉල්ලීමක් කරයි. දිවයින පුරා පවතින හදිසි ආපදා තත්ත්වය සැළකිල්ලට ගනිමින් ඔවුන්ට අවශ්‍ය ප්‍රතිකාර සේවා ලබාදීම සඳහා සියලු වෛද්‍යවරුන් පියවර ගත යුතු බව එම සංගමය පෙන්වා දෙයි.රජයේ වෛද්‍ය නිලධාරීන්ගේ සංගමය විසින් විපතට පත්වූවන්ට අවශ්‍ය සහන සැළසීම සඳහා ආපදා කළමනාකරණ අනු කමිටු 05ක් ස්ථාපිත කර තිබේ. රෝගී තත්වයට පත් ජනතාවට අවශ්‍ය ප්‍රතිකාර සේවා අඛණ්ඩව ලබාදීම, වසංගත තත්ත්වයන් ඇතිවීම වැළැක්වීම, ආපදාවකට පසුව ඇතිවිය හැකි මානසික සංකූලතා කළමනාකරණය ආදී කටයුතු එම අනු කමිටු මගින් සිදුකිරීමට කටයුතු කර යොදා ඇති බව සඳහන්ය.මේ අතර අවශ්‍ය ප්‍රතිකාර සේවා හෝ සෞඛ්‍ය සේවා පිළිබඳ තොරතුරු දැනගැනීමට සහ සම්බන්ධීකරණය සඳහා 0710 147 075 හදිසි ඇමතුම් අංකය ද විවෘත කර ඇති බව රජයේ වෛද්‍ය නිලධාරීන්ගේ සංගමය සඳහන් කරයි.", "URL": "https://sinhala.adaderana.lk/news.php?nid=60322", "Category": null, "Parent URL": null}