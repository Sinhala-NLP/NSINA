{"Source": "Adaderana", "Timestamp": "July 19, 2016 02:17 pm", "Headline": "යාපනය බන්ධනාගාරයේ රැඳවියන්ගෙන් උපවාසයක්", "News Content": "යාපනය බන්ධනාගාරයේ රැඳවියන් පිරිසක් ආහාර වර්ජනය කරමින් උපවාසයක් ආරම්භ කර තිබේ.මත්ද්‍රව්‍ය ජාවාරම් කිරීමේ චෝදනා මත අත්අඩංගුවට ගත් රැඳවියන් පිරිසක් තමන් ඇප මත මුදාහරින ලෙස ඉල්ලමින් මෙලෙස උපවාසයේ නිරතව සිටින බව බන්ධනාගාර මාධ්‍ය ප්‍රකාශක තුෂාර උපුල්දෙණිය මහතා පැවසුවේය.අද උදෑසන ආරම්භ වූ උපවාසය සඳහා රැඳවියන් 36 දෙනෙකු එක්ව සිටි බව සඳහන්ය.කෙසේවෙතත් ඉන් 18 දෙනෙකු මේ වන විට උපවාසය අත්හැර දමා ඇති බව බන්ධනාගාර මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62235", "Category": null, "Parent URL": null}