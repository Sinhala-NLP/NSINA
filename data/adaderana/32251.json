{"Source": "Adaderana", "Timestamp": "March 9, 2013 01:37 pm", "Headline": "චන්දිමාල්ගෙනුත් ශතකයක් ", "News Content": "බංග්ලාදේශයට එරෙහිව ගාල්ලේ පැවැත්වෙන ටෙස්ට් තරගයේදී ශ්‍රී ලංකා ටෙස්ට් ක්‍රිකට් කණ්ඩායමේ උපනායක දිනේෂ් චන්දිමාල් ද සිය මංගල ටෙස්ට් ශතකය ලබා ගැනීමට මීට ටික වේලාවකට පෙර සමත් විය. චන්දිමාල් පන්දු 136කින් එම ශතකය ලබාගත් අතර ඊට 4 පහර 11 ක් හා 6 පහර 2ක් ඇතුළත්ය. අද (09) පෙරවරුවේ ලහිරු තිරිමාන්න ද සිය මංගල ටෙස්ට් ශතකය ලබාගත් අතර ඔහු මේවන විට නොදැවී රැස්කර සිටින ලකුණු සංඛ්‍යාව 142කි. කුමාර් සංගක්කාර ද ලකුණු 142ක් ලබා සිටියදී ඊයේ දැවී ගියේය. ශ්‍රී ලංකාව මේවන විට කඩුලු 4ක් දැවී ලකුණු 542ක් ලබා සිටියි.", "URL": "https://sinhala.adaderana.lk/news.php?nid=32251", "Category": null, "Parent URL": null}