{"Source": "Adaderana", "Timestamp": "March 22, 2010 02:22 pm", "Headline": "තිස්ස - කතරගම මාර්ගයේ රිය අනතුරක්", "News Content": "තිස්ස - කතරගම ප්‍රධාන මාර්ගයේ සිදුවූ රිය අනතුරකින් පුද්ගලයින් දෙදෙනෙකු මිය‍ගොස් තවත් එක් පුද්ගලයෙකු තුවාල ලබා තිබේ. මාර්ගයේ ගමන් ගත් පදිකයින් තිදෙනෙකු වෑන් රථයක ගැටීමෙන් අද අලුයම මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අනතුරින් ජීවිතක්ෂයට පත්ව ඇත්තේ 17 හැවිරිදි ළමුන් දෙදෙනෙකු බව සඳහන්ය. තුවාල ලැබූ අනෙක් පුද්ගලයා දෙබරවැව රෝහලේ ප්‍රතිකාර ලබමින් පසුවන බව පොලිස් මාධ්‍ය ප්‍රකාශකවරයා ප්‍රකාශ කළා. වෑන් රථයේ රියදුරු පොලිසිය අත්අඩංගුවට ගෙන ඇත.", "URL": "https://sinhala.adaderana.lk/news.php?nid=7447", "Category": null, "Parent URL": null}