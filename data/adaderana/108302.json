{"Source": "Adaderana", "Timestamp": "April 20, 2019 04:22 pm", "Headline": "සිව් දෙනෙකුගේ පහරදීමෙන් 20 හැවිරිදි තරුණයෙක් මරුට", "News Content": "අද(20) උදෑසන 8.45ට පමණ හොරණ පොලිස් වසමේ හොරණ නගරයේ දී දෙපාර්ශවයක් අතර ඇති වු ආරවුලක් මත තරුණයෙක් ජීවිතයක්ෂයට පත්ව තිබේ. සිව් දෙනෙකුගෙන් යුත් පිරිසක් පැමිණ එක් පුද්ගලයෙකුට තියුණු ආයුධයකින් පහර දීම හේතුවෙන් බරපතළ ලබා පසුව හොරණ රෝහලට ඇතුළත් කිරීමෙන් අනතුරුව මිය ගොස් ඇත. මෙසේ මිය ගොස් ඇත්තේ වයස අවුරුදු 20 ක් වු එල්.සී.පෙරේරා කර්මාන්ත පුර පාර, අරමනාගොල්ල ලිපිනයේ පදිංචි දිල්ශාන් සංජීව වර්ණකුලසූරිය නැමති අයෙකි. මෘත ශරීරය මේ වන විට පශ්චාත් මරණ පරීක්ෂණය සඳහා හොරණ රෝහලේ තැන්පත් කර තිබේ. සැකකරුවන් හඳුනා ගෙන ඇති අතර, අත්අඩංගුවට ගැනීම සඳහා හොරණ පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=108302", "Category": null, "Parent URL": null}