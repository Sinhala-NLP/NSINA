{"Source": "Adaderana", "Timestamp": "April 28, 2013 08:16 am", "Headline": " මිනීමරු වංගුවේදී උදෑසනම මරණ 2ක්", "News Content": "දඹුල්ල ඇල්වෙහෙර මිනීමරු වංගුවේදී ත්‍රීරෝද රියක් පස් ගොඩක හැපී පෙරළීමත් සමග පිටුපසින් ආ ලොරියක් එය යටකරගෙන යාම නිසා ත්‍රීරෝද රියේ සිටි දෙදෙනෙකු මියගොස් තිබේ. අද (28) අලුයම 3.00ට පමණ සිදුවු එකී අනතුරින් මියගොස් ඇත්තේ ඥාතීන් දෙ‍දෙනෙකු (මාමා හා පුතා) බව අප වාර්තාකරු පවසයි. ඔවුන් දෙදෙනා වයස අවුරුදු 50 හා 35 වැනි වියේ පසුවිය. අනතුර සිදුවන ‍විට ලොරිය දඹුල්ලේ සිට ත්‍රීකුණාමලයටත් ත්‍රීරෝද රථය ඇල්වෙහෙරේ සිට දඹුල්ලටත් ධාවනය වෙමින් තිබී ඇතැයි ද අප වාර්තාකරු පවසයි.", "URL": "https://sinhala.adaderana.lk/news.php?nid=33634", "Category": null, "Parent URL": null}