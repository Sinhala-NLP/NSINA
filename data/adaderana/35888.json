{"Source": "Adaderana", "Timestamp": "July 18, 2013 11:29 am", "Headline": "ත්‍රස්ත විමර්ශන අංශයෙන් බව පවසා මුදල් අරගෙන ", "News Content": "ත්‍රස්ත විමර්ශන අංශයේ පොලිස් පරීක්ෂකයෙකු බව පවසා පුද්ගලයින් කිහිප දෙනෙකුගේ මුදල් වංචා කිරීමේ සිද්ධියක් සම්බන්ධයෙන් සැකකරුවෙකු අත්අඩංගුවට ගෙන තිබේ. කෝට්ටේ ජයවර්ධනපුර මාවත ප්‍රදේශයේ පදිංචි පුද්ගලයෙකුගෙන් රුපියල් 70,000ක මුදලක් සහ කුරුදුවත්ත ප්‍රදේශයේ පදිංචිකරුවෙකුගෙන් මුදල් ලබා ගැනීමට තැත් කිරීමේ සිද්ධියක් සම්බන්ධයෙන් කොළඹ අපරාධ කොට්ඨාශයට පැමිණිලි ලැබී තිබුණි. මේ සම්බන්ධයෙන් කොළඹ අපරාධ කොට්ඨාශය සිදුකළ දීර්ඝ විමර්ශනයකින් අනතුරුව පානදුර පාලම අසළදී සැකකරු අත්අඩංගුවට ගත් බව පොලීසිය සඳහන් කළේය. එහිදී සැකකරු සතුව තිබූ මෝටර් රථයක්, ජංගම දුරකථනයක් සහ වීසා කාඩ්පත් කිහිපයක් ද පොලිස් භාරයට ගෙන තිබේ. සිද්ධිය සම්බන්ධයෙන් කොළඹ අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35888", "Category": null, "Parent URL": null}