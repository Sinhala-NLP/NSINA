{"Source": "Adaderana", "Timestamp": "February 8, 2019 09:42 pm", "Headline": "රුපියල් 2000 ක අල්ලසක් ගත් පොලිස් සැරයන් අත්අඩංගුවට", "News Content": "වැලිවේරිය පොලිස් ස්ථානයට අනියුක්තව රාජකාරී සිදුකරන පොලිස් සැරයන්වරයෙක් අල්ලස් ලබා ගැනීමේ දී අත්අඩංගුවට ගෙන තිබේ. රුපියල් 2000 ක අල්ලස් මුදලක් මෙම නිලධාරියා ඉල්ලා තිබීම සම්බන්ධයෙන් ඊයේ(07) දින අදාළ පුද්ගලයා විසින් බස්නාහිර පළාත උතුර දිසාව බාර නියෝජ්‍ය පොලිස්පතිවරයාට පැමිණිල්ලක් ලැබී ඇත. එම පැමිණිල්ල සම්බන්ධයෙන් පරීක්ෂා කර බලන ලෙසට නියෝජ්‍ය පොලිස්පතිවරයා විසින් ගම්පහ ජ්‍යෙෂ්ඨ පොලිස් අධිකාරීවරයා වෙත දැනුම් දී ඇත. පසුව අල්ලස් හා දූෂණ චෝදනා විමර්ශන කොමිසන් සභාවේ අදාළ නිලධාරීන්ට දැනුම් දී ඇත. එයට අනුව ක්‍රියාත්මක වු අල්ලස් හා දූෂණ චෝදනා විමර්ශන කොමිසන් සභාවේ නිලධාරීන් විසින් අදාළ පොලිස් සැරයන්වරයාට පැමිණිලිකරු විසින් එම මුදල ලබා දෙන අවස්ථාවේ දීම අද(08) අත්අඩංගුවට ගෙන තිබේ. මේ වන විට නිලධාරියාගේ වැඩ තහනම් කිරීමට ද පියවර ගෙන තිබේ.", "URL": "https://sinhala.adaderana.lk/news.php?nid=103944", "Category": null, "Parent URL": null}