{"Source": "Adaderana", "Timestamp": "September 22, 2016 05:26 pm", "Headline": " ඒකාබද්ධ විපක්ෂයේ නව ජනතා බලවේගයේ රැළිය රත්නපුර පවත්වනවා", "News Content": "අරගලයට පන පොවන ඒකාබද්ධ විපක්ෂයේ නව ජනතා බලවේගය ලබන 08 වනදා රත්නපුරදී එළිදකින බව පාර්ලිමේන්තු මන්ත්‍රිනී පවිත්‍රා වන්නිආරච්චි මහත්මිය පවසයි. එම නව ජනතා බලවේගයේ මංගල රැළිය රත්නපුරදී පවත්වන බවද ඇය කියයි.ඒකාබද්ධ විපක්ෂය විසින් අද කැඳවා තිබූ මාධ්‍ය හමුවකදී ඇය මේ බව පැවසුවාය.නව දේශපාලන පක්ෂයක් හදනවාදැයි එහිදී මාධ්‍යවේදීන් විමසූ අවස්ථාවේ ඇය කියා “අලුත් පක්ෂය හැදෙන හැටි බලන්න 08 වෙනිදාට එන්න” ලෙසය.මේ අතර අල්ලස් කොමිසමේ අධ්‍යක්ෂ ජනරාල්වරියගේ වැටුප් වැඩිවීම ගැන අදහස් දක්වමින් ඇය කියා සිටියේ වත්මන් ආණ්ඩුව විසින් ලබාදුන් විශාලතම අල්ලස එය බවයි.", "URL": "https://sinhala.adaderana.lk/news.php?nid=64327", "Category": null, "Parent URL": null}