{"Source": "Adaderana", "Timestamp": "November 14, 2010 04:46 pm", "Headline": "මංජුගේ බී සාම්පලය පොසිටිව්", "News Content": "පොදු රාජ්‍ය මණ්ඩලයීය ‍ක්‍රීඩා උළෙල නියෝජනය කරමින් ශ්‍රී ලංකාවට රන්පදක්කමක් ගෙනා මංජු වන්නි ආරච්චි ට තහනම් උත්තේජක භාවිතා කළ බවට චෝදනා එල්ල වීමෙන් පසු ඔහු වෙනුවෙන් පවත්වන ලද බී.සාම්පල් පරීක්ෂණය පොසිටිව් බව ශ්‍රී ලංකා බොක්සිං සම්මේලනය පවසයි. එසේ හෙයින් පොදු රාජ්‍ය මණ්ඩලයීය නව දිල්ලි ක්‍රීඩා බලධාරීන් විසින් මංජු වන්නිආරච්චි තහනම් උත්තේජක ලබාගත් බවට එල්ල කළ චෝදනා තහවුරු වන තත්ත්වයක් දක්නට ලැබේ. එබැවින් මේ වන විට පොදු රාජ්‍ය මණ්ඩලයීය ක්‍රීඩා බලධාරීන් ට එරෙහිව මංජු වන්නිආරච්චි සම්බන්ධයෙන් ලෝක තහනම් උත්තේජක ඒජන්සියට අභියාචනයක් ඉදිරිපත් කිරීමට කටයුතු කරමින් සිටින බව ශ්‍රී ලංකා බොක්සිං සම්මේලනය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12149", "Category": null, "Parent URL": null}