{"Source": "Adaderana", "Timestamp": "May 1, 2016 08:47 am", "Headline": " ඉදිරියට තබන සෑම පියවරක්ම ශ්‍රමිකයෙකුගේ දහදිය කඳුළක ප්‍රතිඵලයක්", "News Content": "ලෝකය ඉදිරියට තබන සෑම පියවරක් පාසාම කවර හෝ ශ්‍රමිකයෙකු වැගිරූ දහදිය කඳුළක තෙතමනය සලකුණු වී ඇති බව ජනාධිපති මෛත්‍රීපාල සිරිසේන මහතා මැයි දින පණිවිඩයක් නිකුත් කරමින් පවසයි.ජනාධිපතිවරයා පෙන්වා දෙන්නේ නව ආර්ථික හා දේශපාලන අවකාශයකට පියවර තබමින් සිටින වර්තමානයේ, වැඩ කරන සමස්ථ ජනතාවගේ අභිලාශයන් ඉටුකර ගැනීමට හැකිවේවායි ප්‍රාර්ථනා කරන බවයි.මේ අතර අග්‍රාමාත්‍ය රනිල් වික්‍රමසිංහ මහතා පෙන්වා දෙන්නේ කම්කරු ජනතාවගේ මෙහෙවරට කෘතගුණ දක්වන, ඔවුන්ගේ ශ්‍රමදායකත්වය අගයන, ඔවුන්ට නිසි වටිනාකමක් ලබාදෙන, ඔවුන්ගේ සුබසිද්ධිය වෙනුවෙන් අවශ්‍ය ක්‍රියාමාර්ග ගැණෙන විධිමත් කථිකාවන් බිහිවන දිනයක් බවට මැයි දිනය පත්කර ගැනීම සැමගේ වගකීම බවයි.හිටපු ජනාධිපති මහින්ද රාජපක්ෂ මහතා ද මැයි දින පණිවිඩයක් නිකුත් කරමින් පවසන්නේ ලෝකවාසීන් වැඩ කරන ජනතාව සමග එක්ව නිදහස සාමය හා අයිතිවාසිකම් වෙනුවෙන් සටන්වදින මෙරට සමස්ථ වැඩ කරන ජනතාවට සිය ආචාරය පුද කරන බවයි. ජනතා විමුක්ති පෙරමුණ සිය මැයි දින පණිවිඩයෙන් පවසන්නේ වත්මන් පාලනයත්, වත්මන් සමාජ ක්‍රමයත් පරදා නවීන සමාජවාදී සමාජයක් වෙනුවෙන් සටන්වැදීමට එක්වන ලෙස ජනතා විමුක්ති පෙරමුණ මැයි දින පණිවිඩයක් නිකුත් කරමින් කම්කරු ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=59682", "Category": null, "Parent URL": null}