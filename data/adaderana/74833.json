{"Source": "Adaderana", "Timestamp": "July 3, 2017 06:28 pm", "Headline": " ඉඩම් හිමියා බෑ කීවත් ඉඩම රජයට ගන්නවා-ඇමති අමරවීරට විරෝධය", "News Content": "උමා ඔය ව්‍යාපෘතිය හේතුවෙන් නිවාස අහිමිවන පුද්ගලයින්ට නිවාස ඉදිකිරීම සඳහා යෝජනා කර තිබූ ඉඩම ලබාදීම එම ඉඩම් හිමියා විසින් ප්‍රතික්ෂේප කර ඇති බව අමාත්‍ය මහින්ද අමරවීර මහතා පවසයි.එහෙත් අදාළ ඉඩම රජයට පවරා ගැනීමට පියවර ගන්නා බව අමාත්‍යවරයා කියා සිටියි.අද (03) පෙරවරුවේ අමාත්‍යවරයා උමා ඔය ව්‍යාපෘතිය ආශ්‍රිත ක්ෂේත්‍ර චාරිකාවක නිරතවීමෙන් පසු මේ බව ප්‍රකාශ කළේය.එසේම අදාළ නිරික්ෂණ චාරිකාව අතරතුරදී අමාත්‍යවරයා වෙත දැඩි ජනතා විරෝධයක් ද එල්ල විය.උමා ඔය ව්‍යාපෘතියෙන් පීඩාවට පත් පිරිස් පිළිබඳ සොයා බැලීම සඳහා ජනාධිපති මෛත්‍රීපාල සිරිසේන මහතා විසින් කැබිනට් අනු කමිටුවක් පත් කරනු ලැබිණි.මහින්ද අමරවීර, පාඨලි චම්පික රණවක, විජිත් විජයමුණි ද සොයිසා යන අමාත්‍යවරුන් මෙම කමිටුවට ඇතුළත් වුවද අද එම නිරීක්ෂණ චාරිකාව සඳහා සෙසු අමාත්‍යවරුන් දෙදෙනා සහභාගීවූයේ නැත. මෙම ව්‍යාපෘතියේ බලපෑමෙන් පුපුරා ගිය නිවාස , සිදිගොස් ඇති ළිං ඇතුළු දිය උල්පත් පිළිබදව අමාත්‍යවරුන් නිරික්ෂණය කළ අතර උමාඔය ව්‍යාපෘතිය හේතුවෙන් සිදුවන පාරිසරික හානිය සහ එමගින් පීඩාවට පත් ජනතාවට සහන සැලසීමේ වැඩපිළිවෙළ පිළිබඳව මෙහිදී සොයා බැලීය.", "URL": "https://sinhala.adaderana.lk/news.php?nid=74833", "Category": null, "Parent URL": null}