{"Source": "Adaderana", "Timestamp": "April 14, 2017 04:05 pm", "Headline": "පෞද්ගලික සෞඛ්‍ය සේවා නියාමන පනත සංශෝධනය කෙරෙයි", "News Content": "පෞද්ගලික සෞඛ්‍ය සේවා නියාමන සභාව ස්ථාපිත කිරීමේ පනත සංශෝධනය කිරීමට සෞඛ්‍ය අමාත්‍ය රාජිත සේනාරත්න මහතා තීරණය කර තිබේ.ඒ සඳහා සෞඛ්‍ය සේවා අධ්‍යක්ෂ ජනරාල්වරයාගේ ප්‍රධානත්වයෙන් ත්‍රිපුද්ගල කමිටුවක් කර ඇති බව සෞඛ්‍ය අමාත්‍යංශය පවසයි.කමිටුවේ සෙසු සාමාජිකයින් ලෙස පෞද්ගලික රෝහල් අධ්‍යක්ෂිකාව සහ සෞඛ්‍ය අමාත්‍යංශයේ නීති අධ්‍යක්ෂිකාව පත් කර ඇති බව සඳහන්ය.එම වාර්තාව මාසයක් වැනි කාලයක් තුළ සකසා සෞඛ්‍ය අමාත්‍යවරයාට ලබාදීමට නියමිත බව සෞඛ්‍ය අමාත්‍යංශය පවසයි.බ්‍රිතාන්‍ය රජය විසින් සකස් කර ඇති පෞද්ගලික සෞඛ්‍ය සේවා නියාමන සභාවේ වාර්තා සැලකිල්ලට ගනිමින් මෙම පනත සංශෝධනය කරන ලෙස සෞඛ්‍ය අමාත්‍යවරයා විසින් එම කමිටුවට උපදෙස් ලබාදී තිබේ.", "URL": "https://sinhala.adaderana.lk/news.php?nid=72066", "Category": null, "Parent URL": null}