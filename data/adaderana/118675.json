{"Source": "Adaderana", "Timestamp": "September 9, 2019 04:08 pm", "Headline": "දිවි පිදූ හා ආබාධිත රණවිරු එකමුතුවෙන් විරෝධතාවක්", "News Content": "සමස්ත ලංකා දිවිපිදූ හා ආබාධිත රණවිරු එකමුතුව විසින් විරෝධතා පාගමනක් අද සංවිධානය කර තිබුණි. ඒ ප්‍රධාන ඉල්ලීමක් මුල් කරගනිමින්. කොළඹ ෂැංග්‍රිලා හෝටලය ඉදිරිපිටදී ආරම්භ කළ විරෝධතා පාගමන ජනාධිපති ලේකම් කාර්යාලය දක්වා පාගමනින් ගමන් කළේය. ආබාධිත රණවිරුවන්ට පිදෙන විශ්‍රාම වැටුප අවුරුදු 55න් පසුවත් රණවිරුවන්ට ලබාදෙන ලෙස ඉල්ලමින් ඔවුන් මෙලෙස විරෝධතාවේ නිරත වී ඇත. ජනාධිපති ලේකම් කාර්යාලය අසළට ගිය ආබාධිත රණවිරුවන් අතරින් 15දෙනෙකු පමණ අදාල ඉල්ලීම පිළිබඳ සාකච්ඡා කිරීම සඳහා ජනාධිපති ලේකම් කාර්යාලය වෙත ගොස් ඇති බවටද වාර්තා වෙයි. සාකච්ඡා තවමත් අවසන් වී නොමැති බැවින් මේවන විටත් පාගමනින් පැමිණි විරෝධතාකරුවන් ජනාධිපති ලේකම් කාර්යාලය ඉදිරිපිට රැදී සිටින ආකාරය දක්නට ලැබුණි.", "URL": "https://sinhala.adaderana.lk/news.php?nid=118675", "Category": null, "Parent URL": null}