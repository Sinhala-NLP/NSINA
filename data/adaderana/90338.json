{"Source": "Adaderana", "Timestamp": "June 4, 2018 04:33 pm", "Headline": "අයහපත් කාලගුණය නිසා වෑන් රථයක් ප්‍රපාතයකට පෙරළෙයි", "News Content": "තලවකැලේ, වටගොඩ සිට තලවකැලේ දක්වා ධාවනය වු වෑන් රථයක් අඩි 25 පමණ ප්‍රපාතයකට පෙරළී අනතුරක් සිදු වි ඇති බව තලවකැලේ පොලීසිය පවසයි. අද(04) පස්වරු 2.30 පමණ මෙම අනතුර සිදු වි ඇත්තේ තලවකැලේ පුඩළුඔය ප්‍රධාන මාර්ගයේ තලවකැලේ හොලිරුඩ් වත්ත ප්‍රදේශයේදීය. අනතුරින් වෑන් රථයේ ගමන් ගත් කිසිවෙකුටත් තුවාල සිදු වි නොමැති බවත්, ප්‍රදේශයට පවතින අයහපත් කාලගුණය සමඟ වැන් රථය ලිස්සා ගොස් ප්‍රපාතයට පෙරළී ඇති බව අනතුර පිළිබඳ පරික්ෂණ පවත්වන තලවකැලේ පොලීසිය සඳහන් කළේය. අනතුරින් වැන් රථයට දැඩි අලාභ හානි සිදු වී ඇති අතර සිද්ධිය සම්බන්ධයෙන් තලවකැලේ පොලීසිය විසින් සිදුකරයි.", "URL": "https://sinhala.adaderana.lk/news.php?nid=90338", "Category": null, "Parent URL": null}