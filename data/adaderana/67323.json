{"Source": "Adaderana", "Timestamp": "December 24, 2016 01:36 pm", "Headline": "  ලෝකයට අවශ්‍ය සාමය සහ සතුටයි", "News Content": "රටේ සියලු ජන කොටස් සාමයෙන්, සමඟියෙන් සහ සහෝදරත්වයෙන් ජීවත්වන රටක් ගොඩනැගීමට නත්තල් උදාව සමග සියලු දෙනා අත්වැල් බැඳගත යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ අද වන විට අපේ රටට පමණක් නොව මුළු ලෝකයටම අවශ්‍යව ඇත්තේ සාමය සහ සතුට බවයි.කිතුනු බැතිමතුන් වෙනුවෙන් ජනාධිපති මන්දිරයේ ඊයේ(23) පැවැත්වූ විශේෂ නත්තල් උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ.එහිදී වැඩිදුරටත් අදහස් දක්වමින් ජනාධිපතිවරයා ප්‍රකාශ කළේ සියලු දර්ශනයන්ගේ ඉගැන්වීම වන සාමය සහෝදරත්වය සහ ඉවසීම ප්‍රගුණ කළ සමාජයක් ගොඩනැගීමට සියලු දෙනා එක්විය යුතු බවයි.", "URL": "https://sinhala.adaderana.lk/news.php?nid=67323", "Category": null, "Parent URL": null}