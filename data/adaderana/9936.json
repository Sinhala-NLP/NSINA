{"Source": "Adaderana", "Timestamp": "July 31, 2010 09:31 am", "Headline": "ලාහෝර් ප්‍රහාරයට පොලීසිය වගකිව යුතුයි", "News Content": "ශ්‍රී ලංකා ක්‍රිකට් කණ්ඩායම ඉලක්ක කරගනිමින් ලාහෝරයේ දී එල්ල වූ ත්‍රස්ත ප්‍රහාරය සම්බන්ධයෙන් පොලිසිය වගකිව යුතු බවට ලාහෝර් මහාධිකරණය ප්‍රකාශ කර තිබේ. ශ්‍රී ලංකා ක්‍රිකට් කණ්ඩායමේ ආරක්ෂාව භාරව සිටි ජ්‍යෙෂ්ඨ පොලිස් නිලධාරීන් සිය වගකීම නිසිපරිදි ඉටු කර නොමැති බව මහාධිකරණ විනිසුරුවරුන් පවසා ඇත. ඒ පිළිබඳව අදාළ සිද්ධිය සම්බන්ධයෙන් ඉදිරිපත් වූ වාර්තා මගින් ද සනාථ වන බව මහාධිකරණ විනිසුරු මඩුල්ල ප්‍රකාශ කර තිබේ.. අදාළ නඩු විභාගයේ දි අනාවරණය වී ඇත්තේ ශ්‍රී ලංකා ක්‍රිකට් කණ්ඩායමේ ආරක්ෂාව භාරව සිටි ප්‍රධාන පොලිස් නිලධාරියා වන හබිබර් රෙහෙමන් ත්‍රස්ත ප්‍රහාරය එල්ල වන අවස්ථාවේ අදාළ ස්ථානයෙ නොසිටි බවයි. ඉකුත් 2009 වසරේ මාර්තු මස 03 වන දින ශ්‍රී ලංකා ක්‍රිකට් කණ්ඩායමට පකිස්ථානයේ ලාහෝර් නගරයේදී මෙම ත්‍රස්ත ප්‍රහාරය එල්ලවිණි.", "URL": "https://sinhala.adaderana.lk/news.php?nid=9936", "Category": null, "Parent URL": null}