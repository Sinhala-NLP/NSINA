{"Source": "Adaderana", "Timestamp": "August 2, 2011 03:21 pm", "Headline": "ජයලලිතාගෙන් ශ්‍රී ලාංකික සරණාගතයින්ට විශ්‍රාම වැටුපක්", "News Content": "තමිල්නාඩුවේ සිටින ශ්‍රී ලාංකික ද්‍රවිඩ සරණාගතයින්ට ඉන්දීය රුපියල් දහස බැගින් වූ විශ්‍රාම වැටුපක් ගෙවීමට කටයුතු කරන බව තමිල්නාඩු ප්‍රධාන අමාත්‍ය ජයලලිතා ජයරාම් මහත්මිය විශේෂ මාධ්‍ය නිවේදනයක් නිකුත් කරමින් පවසයි. තම්ල්නාඩු ප්‍රාන්තය තුළ ස්ථාපිත කර ඇති සරණාගත කඳවුරුවල ශ්‍රී ලාංකික ද්‍රවිඩ සරණාගතයින් 5,544 ක් පමණ සිටින බව ඉන්දීය මාධ්‍ය වාර්තා කරයි. තම ප්‍රාන්ත රාජ්‍ය තුළ සිටින ශ්‍රී ලාංකික ද්‍රවඩ සරණාගතයින්ගේ සුබසාධනය පිළිබඳ තමන් සැලකිලිමත්වන බවත්,ඒ වෙනුවෙන් විවිධ වැඩසටහන් ක්‍රියාවට නංවන බවත් ප්‍රධාන අමාත්‍යවරිය විසින් නිකුත් කළ නිවේදනයේ දැක්වේ. මීට පෙරාතුව ජයලලිතා ජයරාම් මහත්මිය ඇමරිකානු රාජ්‍ය ලේකම් හිලරි ක්ලින්ටන් මහත්මිය සමග ගුවන්යානයකින් සරණාගත කඳවුරු පරීක්ෂා කිරීම සඳහා ගොස් ඇති බවද සඳහන් වේ.", "URL": "https://sinhala.adaderana.lk/news.php?nid=17810", "Category": null, "Parent URL": null}