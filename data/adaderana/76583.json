{"Source": "Adaderana", "Timestamp": "August 23, 2017 10:45 am", "Headline": " ලොව වේගවත්ම දුම්රිය ගමනට සූදානම්", "News Content": "චීනය ලොව වේගවත්ම දුම්රිය ධාවනය කරවීමට සූදානම් වන බවට වාර්තා වෙයි. පැයට කිලෝ මීටර 350ක වේගයක් සහිතව එළඹෙන සැප්තැම්බර් 21 වනදා බීජිං සිට ෂැංග්හායි දක්වා එය ධාවනය කරවීමට සැළසුම් කර ඇති බව විදෙස් මාධ්‍ය පැවසුවේ. මීට අමතරව වැඩිදියුණු කළ තත්ත්ව යටතේ ඉදිරියේදී පැයට කිලෝ මීටර 400ක වේගයකින් ධාවනය වන දුම්රියක් නිපදවීමට ද සැළසුම් කර ඇති බව වාර්තා වේ.මීට පෙර චීනය විසින් පැයට කිලෝ මීටර 300ක වේගයකින් ධාවනය වන දුම්රියක් නිපදවා ඇති අතර එවැනි දුම්රියක් 2011 වසරේදී අනතුරකට ලක්වීමෙන් පුද්ගලයින් 40 දෙනෙකු ද මියගොස් තිබුණි.අදාළ අනතුරෙන් පසු එයට වගකිව යුතු දුම්රිය ජ්‍යෙෂ්ඨ නිලධාරීන් දෙදෙනෙකු හට මරණ දණ්ඩනයද නියම වුණි.", "URL": "https://sinhala.adaderana.lk/news.php?nid=76583", "Category": null, "Parent URL": null}