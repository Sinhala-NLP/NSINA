{"Source": "Adaderana", "Timestamp": "January 5, 2011 01:50 pm", "Headline": "රුපියල් හයේ අවම ගාස්තුව ඉහළ දමන්නට දෙන්නේ නෑ", "News Content": "රුපියල් 6 ක් වන අවම බස් ගාස්තුව කිසිසේත් ඉහළ දැමීමට ඉඩ නොදෙන බව බස්නාහිර පළාත් මර්ගස්ථ ප්‍රවාහන අධිකාරිය පවසයි. පෞද්ගලික බස් රථ හිමියන් අවම ගාස්තුව ඉහළ නැංවීම සඳහා ඉල්ලීම් ඉදිරිපත් කිරීම අසාධාරණ බව එහි සභාපති පියසේන දිසානායක මහතා පවසයි. අවම ගාස්තුව ඉහළ නැංවීම සඳහා කිසිදු අවශ්‍යතාවක් නොමැති බව ද රජයේ ‍ප්‍රවෘත්ති දෙපාර්තමේන්තුවේ අද(05)පැවති මාධ්‍ය හමුවකට එක්වෙමින් දිසානායක මහතා සඳහන් කළේය. එසේ වුවද පෞද්ගලික බස් රථ හිමියන් ඊයේ ඒකාබද්ධ මාධ්‍ය හමුවක් කැඳවමින් සඳහන් කළේ අවම ගාස්තුව රුපියලකින් ඉහළ දැමීමට ඉඩ නොදෙන්නේ නම් ලබන 11 වැනිදා වර්ජනයක් ක්‍රියාත්මක කරන බවයි. ඊට ප්‍රතිචාර දක්වමින් බස්නාහිර පළාත් මාර්ගස්ථ මගී ප්‍රවාහන අධිකාරිය අද මෙම කරුණු සඳහන් කරන ලදී.", "URL": "https://sinhala.adaderana.lk/news.php?nid=13289", "Category": null, "Parent URL": null}