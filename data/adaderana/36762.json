{"Source": "Adaderana", "Timestamp": "August 20, 2013 08:57 am", "Headline": "ගොඩිගමුව ප්‍රදේශයේ රිය අනතුරකින් 2ක් මරුට ", "News Content": "මහරගම - පිළියන්දල මාර්ගයේ ගොඩිගමුව ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. පොලීසිය පැවසුවේ මෝටර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන මාර්ගයේ අයිනේ රැඳීසිටි පුද්ගයින් සිව් දෙනෙකුගේ ගැටී මෙම අනතුර සිදුව ඇති බවයි. අනතුරෙන් මාර්ගය අසල නවතා තිබු යතුරු පැදියක්, ලොරි රථයක් සහ ත්‍රීරෝද රථයකට ද අලාභ හානී සිදුව තිබේ. එහිදි තුවාල ලැබු පුද්ගලයින් සිව් දෙනා කළුබෝවිල රෝහලට ඇතුළත් කර ඇති අතර ඉන් දෙදෙනෙකු මියගොස් ඇති බව පොලීසිය පවසයි. කෙසේ වෙතත් මෝටර් රථයේ රියදුරු පළාගොස් ඇති බැවින් ඔහු අත්අඩංගුවට ගැනීම සඳහා මහරගම පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=36762", "Category": null, "Parent URL": null}