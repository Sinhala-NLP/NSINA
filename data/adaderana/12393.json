{"Source": "Adaderana", "Timestamp": "November 25, 2010 03:13 pm", "Headline": "වැලිකඩ පහරදුන් තැන් සිතියම්ගත කරයි", "News Content": "වැලිකඩ බන්ධනාගාරය තුළ දී පොලිස් නිලධාරීන් පිරිසක් ඉලක්ක කරගනිමින් ප්‍රහාර එල්ල වූ ස්ථානය සිතියම් ගතකිරීමට කොළඹ ම‍හේස්ත්‍රාත් අධිකරණය අවසර ලබාදී තිබේ. අපරාධ පරීක්ෂණ දෙපාර්තමේන්තුව විසින් අධිකරණයෙන් කළ ඉල්ලීමක් අනුව මෙම අවසරය ලබාදී ඇති බව සඳහන් වේ. එම දෙපාර්තමේන්තුව අධිකරණයට වාර්තාවක් ඉදිරිපත් කරමින් කියා සිටියේ ඉදිරි විමර්ශන කටයුතු සඳහා අදාළ පහරදීම සිදුවූ වැලිකඩ බන්ධනාගාරය තුළ පිහිටි චැපල් අංශය සහ ඒ ආශ්‍රිත ප්‍රදේශය සිතියම් ගතකිරීමට අවශ්‍ය බවයි. රහස් පොලිසිය කළ මෙම ඉල්ලීම පිළිගත් කොළඹ අතිරේක මහේස්ත්‍රාත්වරිය මෙම අවසරය ලබාදී ඇති බව සඳහන් වේ.", "URL": "https://sinhala.adaderana.lk/news.php?nid=12393", "Category": null, "Parent URL": null}