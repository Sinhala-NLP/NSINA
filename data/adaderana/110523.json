{"Source": "Adaderana", "Timestamp": "May 23, 2019 02:03 pm", "Headline": "කොටහේනේ මියගිය විශ්‍රාමික වෛද්‍යවරයාගේ මරණය ඝාතනයක්", "News Content": "කොටහේන, බ්ලූමැන්ඩල් මාවතේ සිදුවූ විශ්‍රාමික වෛද්‍යවරයාගේ මරණය ඝාතනයක් බවට පොලීසිය සිදුකළ මූලික විමර්ශනවලදී අනාවරණය වී තිබේ. ප්‍රදේශයේ දෙමහල් නිවසක තිබී අද(23) උදෑසන එම වෛද්‍යවරයාගේ මළ සිරුර සොයාගෙන තිබූ අතර ඔහුගේ අත් පා බැඳ තබා තිබූ බව පොලීසිය සඳහන් කළේය. ඒ අනුව නිවසට ඇතුළු වූ සොරෙකු විසින් මෙම ඝාතනය සිදු කරන්නනට ඇති බවට විමර්ශන නිලධාරීන් සැක පල කරයි. මෙසේ මියගොස් ඇත්තේ 67 හැවිරිදි දෙමළ ජාතික විශ්‍රාමික වෛද්‍යවරයෙකු වන අතර සැකකරුවන් අත්අඩංගුවට ගැනීම සඳහා කොටහේන පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=110523", "Category": null, "Parent URL": null}