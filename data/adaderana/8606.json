{"Source": "Adaderana", "Timestamp": "May 25, 2010 08:02 am", "Headline": "සහන සලසන්න සැලසුම් දෙන්න", "News Content": "වර්ෂාවෙන් පීඩාවට පත්වුවන්ට සහන සහ ආධාර සළසා දීම සඳහා ඇස්තමේන්තු හා සැලසුම් වහා ඉදිරිපත් කරන ලෙස රජය දිස්ත්‍රික් ලේකම්වරුන්ට දැනුම් දී තිබේ. ආපදා කළමනාකරණ අමාත්‍යාංශය විසින් දිස්ත්‍රික් ලේකම්වරුන්ට හා ප්‍රාදේශිය ලේකම්වරුන්ට මේ පිළිබඳ දැනුම් දී ඇති බව වාර්තා වේ. වර්ෂාව සහ ජල ගැලීම් හේතුවෙන් ඇති වු හානිය අවම කිරීම සඳහා අවශ්‍ය ක්ෂණික, කෙටි කාලීන හා දිගු කාලීන සැලසුම් ඇස්තමේන්තු සමඟ වහාම ඉදිරිපත් කරන ලෙස රජය ඉල්ලා සිටියි. පසුගිය සතියේ ඇතිවු ජල ගැලීම් හේතුවෙන් කොළඹ, ගම්පහ, කළුතර හා ගාල්ල දිස්ත්‍රික්ක ඇතුළු දිස්ත්‍රික් ගණනාවක ලක්ෂ 6කට අධික පිරිසක් පීඩාවට පත්විය. පීඩාවට පත්වුවන් සඳහා මේ වන විට දශ ලක්ෂ 35කට අධික මුදලක් රජය මගින් අදාළ ලේකම්වරුන් වෙත ලබා දී අතර අවශ්‍ය තරම් මුදල් ලබාදීමට ජනාධිපති මහින්ද රාජපක්ෂ මහතා ආපදා කළමනාකරණ අමාත්‍යාංශයට උපදෙස් ලබාදී ඇත.", "URL": "https://sinhala.adaderana.lk/news.php?nid=8606", "Category": null, "Parent URL": null}