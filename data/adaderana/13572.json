{"Source": "Adaderana", "Timestamp": "January 18, 2011 10:42 am", "Headline": "අර්ජුනට එරෙහි වරෙන්තුව වෙනුවෙන් මෝසමක් ", "News Content": "ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී අර්ජුන රණතුංග මහතා විදේශගතව සිටියදී ඔහුට එරෙහිව ගාල්ල මහේස්ත්‍රාත් අධිකරණය මගින් වරෙන්තුවක් නිකුත් කිරීමට කටයුතු කර ඇති බව එම සන්ධානයේ සභාපති, පාර්ලිමේන්තු මන්ත්‍රී ටිරාන් අලස් මහතා පවසයි. අධිකරණයට දරුණු දක්වා ඉදිරියේදී මෝසමක් ඉදිරිපත් කිරීමට කටයුතු කරන බව අද දෙරණ කළ විමසීමකදී ඔහු සඳහන් කළේය. ඉදිරිපත් කිරීමට නියමිත මෝසම තුළින් මෙම වරෙන්තුව ඉවත් කරගැනීමට හැකිවනු ඇතැයි ප්‍රජාතන්ත්‍රවාදී ජාතික සන්ධානයේ සභාපතිවරයා විශ්වාසය පළ කළේය. පාර්ලිමේන්තු මන්ත්‍රී අර්ජුන රණතුංග මහතාට ඊයේ(17) ගාල්ල මහේස්ත්‍රාත් අධිකරණය විසින් වරෙන්තු නිකුත් කරනු ලැබීය. පසුගියදා ගාල්ල ප්‍රදේශයේ පැවති උද‍්ඝෝෂණ ව්‍යාපාරයක් අතරතුර සිදුවූ සිදුවීමක් සම්බන්ධයෙන් පැවති නඩුව කැඳවූ අවස්ථාවේ ඒ සඳහා පෙනී නොසිටීම හේතුවෙන් මෙම වරෙන්තුව නිකුත් කර ඇති බව සඳහන් විය.", "URL": "https://sinhala.adaderana.lk/news.php?nid=13572", "Category": null, "Parent URL": null}