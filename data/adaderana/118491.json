{"Source": "Adaderana", "Timestamp": "September 7, 2019 08:58 am", "Headline": "කිරි ගොවියා ගොනාට අන්දන්න ලෑස්ති වෙන්න එපා-නාමල්", "News Content": "කිරි ගොවීන් ආරක්ෂා කරගැනීම සඳහා ආණ්ඩුව විසින් හැකි ඉක්මණින් ක්‍රියාත්මක විය යුතු බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. මාතලේ ප්‍රදේශයේ පැවති මාධය හමුවකදී ඔහු මේ බව සඳහන් කළේය. මුලින්ම සුසන්ත කුමාර නවරත්න මහතා මාධ්‍ය අමතමින් කියා සිටියේ පසුගිය වසර දෙක ඇතුළත ගවයින් සදහා යොදන සියලුම සාන්ද්‍රණ වල මිල 150% කින් ඉහළ දමා තිබෙන බවයි. එමෙන්ම සත්ව ආහාර මිලද විශාල වශයෙන් ඉහළ යෑම නිසා දියර කිරිවල ගැණුම් මිල පහත වැටීම නිසා ගොවීන් දැඩි අසීරුතාවයකට පත්ව සිටින බවය. එමෙන්ම කිරි ගොවීන්ට විශාල සේවයක් සිදු කරමින් සිටින මෙරට පශු වෛද්‍යවරුන් සහ පශු සෙසු සේවකයින්ට ලැබීය යුතු වරප්‍රසාද පහසුකම් නොමැති නිසා ජනතාවට සේවය කිරීමට නොහැකි තත්ත්වයකින් පසුවන බවද සුසන්ත කුමාර නවරත්න මහතා චෝදනා කළේය. මෙරට පශු වෛද්‍යවරයෙකුට ප්‍රාදේශීය ලේකම් කොට්ඨාසය පුරා පශු වෛද්‍ය සේවාවන් සිදු කිරීමට මාසෙකට රු.5000 ක ඉන්දන දීමනාවක් පමණක් ලැබෙන බවත් එහෙත් ඉන්ධන ලැබුණද අබලන් වාහන ඇතැම්විට රියදුරන් නොමැති වාහන පශු වෛද්‍ය ක්ෂේත්‍රයට ලබාදී තිබෙන බවද හෙතෙම චෝදනා කළේය. ඇතැම් විට පශු වෛද්‍ය නිලධාරීන් සහ සේවකයින් නියම වැටුප් තලයේ හෝ පිහිටුවා නොමැති නිසා මානසික සුවයකින් යුතුව මෙම පිරිසට කිරි ගොවීන්ට පශුවෛද්‍ය සේවාව ලබා දීමට නොහැකි බව සඳහන් කළේය. කිරි කර්මාන්තය පිළිබඳව වර්තමාන තත්වය පිළිබඳව අදහස් දැක්වූ සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා කියා සිටියේ මෙරට කිරි කර්මාන්තය සම්පූර්ණයෙන්ම විනාශ කිරීම සඳහා විදේශ රටවලින් ගෙන්වන කිරිපිටි සමාගම් වල අවශ්‍යතාවයන් මෙම රජය පසුගිය රජය ඉටු කරමින් සිටින බවය. මෙරට සිටින ගවයන් වැඩිදියුණු කොට ඔවුන්ගෙන් ගත හැකි කිරි ප්‍රමාණය වැඩි කිරීමට තාක්ෂණික අවශ්‍යතාවය පැවතියද රජයන් දෙකම සිදු කළේ අපේ රටේ නොමැති ලෙඩ රෝග සහිත සතුන් මෙරටට ගෙන්වා කිරි කර්මාන්තය විනාශ කළ බවය. වර්තමානයේ කිරි නිෂ්පාදනය කරන ගොවියාට නිෂ්පාදන වියදම ඉහළ යෑම නිසා නිසි මිලක් නොමැති කම නිසා අසීරුතාවයකට පත්ව සිටින බවය. වර්තමානයේ එක කිරි ලීටරයක් නිෂ්පාදනය කිරීම සඳහා ගොවියෙකුට රුපියල් 80ක මුදලක් වියදම් වන බවත් එහෙත් කිරි ලීටර් එකට ලැබෙන මුදල රුපියල් හැටකට ආසන්න බව ද පෙන්වා දුන්නේය. වර්තමානයේ යම් කිසි අයෙකු කුමන හෝ ගොන් වැඩක් නරක වැඩක් මෝඩ වැඩක් කරන විට හරක වගේ යැයි ගොනා වගේ යැයි කියන බවත් මේ තත්ත්වය තුළ මෙරට මැති ඇමතිවරුන්ට ද මෙම නාමයන් ජනතාව භාවිතා කරන බවත් එම මැතිඇමතිවරුන්ට ගවයන්ගේ නම භාවිතා කිරීම දේවත්වයෙන් සලකන මෙරටට ආදායමක් ලබා දෙන ගවයාට කරන අපහාසයක් බව හෙතෙම සඳහන් කළේය. මේ වන විට දේශපාලන පක්ෂ අතර ජනාධිපති අපේක්ෂකත්වයට තෝරා ගැනීමට නොහැකිව අර්බුද හටගෙන තිබෙන බවත් එම අර්බුද තත්ත්වය මේ වනවිට රාජ්‍ය සේවකයන් අතරට වයිරසයක් මෙන් පවතින බවද එම වෛරසය මේ වන විට පශු වෛද්‍ය අංශයේ රාජ්‍ය නිලධාරීන්ට දැඩිව වැළඳී තිබෙන බවද නාමල් කරුණාරත්න මහතා කියා සිටියේය. එමෙන්ම මෙරට පශු වෛද්‍ය ක්ෂේත්‍රය කිරි ගොවි ව්‍යාපාරය විනාශ කිරීම සඳහා පසුගිය මහින්ද රාජපක්ෂ ආණ්ඩු සමයේ ආරම්භ කළ බව ද ඇතැම් විට එම අය සිදු කරපු විනාශයන් පිළිබඳව ඉදිරියේදී මුළු මහත් ජනතාව දැනුවත් කිරීමට සමස්ත ලංකා ගොවිජන සම්මේලනය ඉදිරිපත්වන බවත් මේ වන විට රාජපක්ෂ කණ්ඩායම කිරි ගොවීන් සහ අනෙකුත් ගොවීන් වෙනුවෙන් කිඹුල් කඳුළු හෙළමින් සිටින බවද හෙතෙම සඳහන් කළේය පැවති ආණ්ඩු දෙකම මෙරට කිරි කර්මාන්තය සංවර්ධනයට වඩා විනාශය සිදු කළ බව හෙතෙම සඳහන් කෙළේය.", "URL": "https://sinhala.adaderana.lk/news.php?nid=118491", "Category": null, "Parent URL": null}