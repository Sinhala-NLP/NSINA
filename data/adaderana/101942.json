{"Source": "Adaderana", "Timestamp": "January 7, 2019 02:18 pm", "Headline": "මහවැලි ගඟේ පාවෙමින් තිබු සිරුරක් ගොඩ ගනී", "News Content": "කටුගස්තොට වත්තේගම මාර්ගයේ දුම්රිය පාලම අසල මහවැලි ගඟේ වැටී වයස අවුරුදු 90 ක් පමණ වන පුද්ගලයෙකු මිය ගොස් සිටියදී කටුගස්තොට පොලීසිය මඟින් අද‍(07)උදෑසන සොයා ගෙන තිබේ. මහවැලි ගඟේ මෘත ශරීරයක් පාවෙමින් තිබෙනු ප්‍රදේශවාසියෙකු දැක පොලීසියට දැනුම් දීමෙන් අනතුරුව මෙම මෘත දේහය හමු වී ඇති අතර එය මෙයට දින දෙකකට පමණ පෙර අතුරුදහන් වූ බව කියන කටුගස්තොටට නුදුරු ස්ථානයක පදිංචි වයස අවුරුදු 90 ක් පමණ වන අයෙකුගේ බව සඳහන් වෙයි. මොහු දුම්රිය පාලමෙන් ගඟට වැටුණාද එසේත් නැතිනම් වෙනත් තැනක වැටී ගඟේ පාවි ආවා දැයි පොලීසිය පරීක්ෂණ පවත්වයි. මෙම මෘත දේහය පිළිබඳ මරණ පරීක්ෂණය අද 07 වනදා පැවැත්වීමට නියමිතව තිබේ. කටුගස්තොට පොලිසියේ විවිධ පැමිණිලි අංශයේ පොලිස් පරීක්ෂක උපාලි මහතා සමඟ සැරයන් වජිර, යන මහත්වරුන් ඇතුළු නිලධාරිහූ වැඩි දුර පරීක්ෂණ පවත්වති.", "URL": "https://sinhala.adaderana.lk/news.php?nid=101942", "Category": null, "Parent URL": null}