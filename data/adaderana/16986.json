{"Source": "Adaderana", "Timestamp": "June 24, 2011 04:42 pm", "Headline": "උසස් පෙළ ප්‍රතිඵල ප්‍රමාද නැතිව ලබාදෙනවා", "News Content": "මෙවර උසස් පෙළ විභාගයේ ප්‍රතිඵල ප්‍රමාදයකින් තොරව ලබාදීමට ක්‍රියාකරන බව අධ්‍යාපන අමාත්‍ය බන්දුල ගුණවර්ධන මහතා පවසයි. දරුවන්ගේ අනාගතය තීරණය කරන කඩඉම් විභාගයක් වන උසස් පෙළ විභාගයේ ප්‍රශ්න පත්‍ර ඇගයීමේ කටයුතුවලින් ඉවත්වන බවට ඇතැම් පිරිස් ප්‍රකාශ කර තිබුණ ද නියමිත පරිදි විභාගයේ පරීක්ෂණ කටයුතු සිදුකරන බව අමාත්‍යවරයා සඳහන් කළේය. රටේ අනාගතය වන දරුවන්ගේ ජීවිත ගොඩනැංවීම වෙනුවෙන් නිදහස් අධ්‍යාපන සුරක්ෂිත කරන බව හෝමාගම, පරාක්‍රම මහා විද්‍යාලයේ පැවති උත්සවයකට එක්වෙමින් බන්දුල ගුණවර්ධන අමාත්යනවරයා පැවසුවේය. දරුවන් සමාජයට හිතකර පිරිසක් ලෙස සමාජගත වීම‍ හෝ නොවීම තීරණය වන්නේ ගුරුවරුන් ලබාදෙන ‍සේවය තුළින් බව වැඩිදුරටත් අදහස් දැක්වූ අමාත්‍යවරයා ප්‍රකාශ ක‍ළේය.", "URL": "https://sinhala.adaderana.lk/news.php?nid=16986", "Category": null, "Parent URL": null}