{"Source": "Adaderana", "Timestamp": "September 25, 2018 05:01 pm", "Headline": "ගිනි පෙට්ටියේ ඉඳලා මිනී පෙට්ටිය දක්වා එන්නේ රටින්", "News Content": "රටේ ජනතාව පරිභොජනය කරන්නේ කුමක්ද යන්න පිළිබඳව තීරණය කිරිමට තරම් ජනතාවට බලපෑම් එල්ල කරන තත්ත්වයට වත්මන් ආණ්ඩුව පත් වි ඇති බව එකාබද්ධ විපක්ෂය පවසයි. අද (25) කොළඹ පැවති මාධ්‍ය හමුවක් අමතමින් පාර්ලිමේන්තු මන්ත්‍රි ශේහාන් සෙමසිංහ මහතා මේ බව පැවසීය. වත්මන් ආණ්ඩුවට ආර්ථීක ප්‍රතිපත්තියත් නොමැති බවත් ආර්ථික සංවර්ධනයක් කිරිමට අපොහොසත් වු බවත් පසුගිය දා අග්‍රාමාත්‍යවරයා කළ ප්‍රකාශයකින්ද සනාථ වී ඇති බවද ඒ මහතා ප්‍රකාශ කළේය. මාධ්‍ය හමුවට එක්ව සිටි පාර්ලිමේන්තු මන්ත්‍රි සිසිර ජයකොඩි මහතා පැවසුවේ සෑම මාසයකදීම රුපියල රුපියල් එකයි ශත පනහකින් අවප්‍රමාණය වන බවයි. එමෙන්ම ගිනි පෙට්ටියේ සිට මිනී පෙට්ටිය දක්වා ආනයනය කිරිමට පෙළඹි සිටින බවද මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96693", "Category": null, "Parent URL": null}