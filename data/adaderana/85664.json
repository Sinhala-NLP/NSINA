{"Source": "Adaderana", "Timestamp": "March 14, 2018 11:02 am", "Headline": "නීති විරෝධී ගිනි අවියක් එක්ක 1ක් මාට්ටු ", "News Content": "නීතී විරෝධී ලෙස ගිනි අවියක් හා මත්ද්‍රව්‍ය ළඟ තබාගත් පුද්ගලයෙකු මිද්දෙණිය, ලබුහේන්ගොඩ ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකා නිලධාරීන්ට ලද තොරතුරකට අනුව මිද්දෙණිය පොලිස් ස්ථානයේ නිලධාරීන් සමඟ එක්ව මොහු අත්අඩංගුවට ගෙන ඇති බව සඳහන්ය. සැකකරු සතුව තිබී බෝර 12 වර්ගයේ ගිනි අවියක් සහ උණ්ඩ කිහිපයක් ද කේරළ ගංජා ග්‍රෑම් 150ක් ද සොයාගත් බව පොලීසිය සඳහන් කළේය. අත්අඩංගුවට ගෙන ඇත්තේ ලබුහේන්ගොඩ ප්‍රදේශයේ පදිංචි 35 හැවිරිදි පුද්ගලයෙකු වන අතර ඔහු අද වලස්මුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=85664", "Category": null, "Parent URL": null}