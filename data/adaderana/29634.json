{"Source": "Adaderana", "Timestamp": "December 1, 2012 01:18 pm", "Headline": "මේ වසරේදී ඒඩ්ස් මරණ 22ක් - මුළු සංඛ්‍යාව 275ක් වෙයි", "News Content": "ඒඩ්ස් රෝගය හේතුවෙන් මේ වසරේ පුද්ගලයින් 22ක් ජීවිතක්ෂයට පත්ව ඇති බව සෞඛ්‍ය අමාත්‍යංශය පවසයි. මේ වසරේ දී එච්.අයි.වී. ආසාදිතයින් 134 දෙනෙකු හඳුනා ගෙන ඇති බව ද සෞඛ්‍ය අමාත්‍යංශය සඳහන් කරයි. මෙම ආසාදිතයින්ගෙන් 52 ක්ම කුඩා දරුවන් බව එම අමාත්‍යංශය පවසයි. මව්වරුන්ට එච්.අයි.වී. ආසාදනය වීමෙන් දරුවන්ට එම රෝගය සංක‍්‍රමණය වී ඇති බවද සෞඛ්‍ය අමාත්‍යංශය කියයි. ශ‍්‍රී ලංකාවෙන් ප‍්‍රථම ඒඩ්ස් රෝගියා 1981 වර්ෂයේ දී වාර්තා වී ඇති අතර වර්තමානය වන විට මෙරටින් රෝගීන් 1597 දෙනෙකු වාර්තා වී තිබේ. එසේම ඒඩ්ස් රෝගය වැළදීමෙන් මේවන විට පුද්ගලයින් 275 දෙනෙකු ජීවිතක්ෂයට පත්ව ඇති බව සඳහන්ය. ඒඩ්ස් රෝගය ව්‍යාප්තියට සංචාරක කර්මාන්තය, මත් ද්‍රව්‍ය භාවිතය, සමලිංගික චර්යාවන්, සංක‍්‍රමණිකයින්ගේ පැමිණීම ඉහළයාම ප‍්‍රධාන වශයෙන් බලපා ඇති බව සෞඛ්‍ය අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=29634", "Category": null, "Parent URL": null}