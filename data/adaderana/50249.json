{"Source": "Adaderana", "Timestamp": "March 26, 2015 05:35 pm", "Headline": "රත්නපුර රැලියට ශ්‍රීලනිප මන්ත්‍රීන් රැසක් ", "News Content": "“දිනූ නිදහස අනතුරේ, ජාතියේ අභියෝගය ජය ගැනීමට පෙළ ගැසෙමු!’ යන තේමාව යටතේ දේශපාලන පක්ෂ 4ක් විසින් සංවිධානය කරනු ලබන තෙවැනි රැලිය මේවන විට රත්නපුර සීවලී ක‍්‍රීඩාංගණයේදී පැවැත්වෙයි.ජාතික නිදහස් පෙරමුණ, මහජන එක්සත් පෙරමුණ, පිවිතුරු හෙළ උරුමය හා ප‍්‍රජාතන්ත‍්‍රවාදී වාමාංශික පෙරමුණ යන පක්‍ෂ 04 මෙම රැලිය සංවිධානය කර තිබේ.එක්සත් ජනතා නිදහස් සන්ධානයේ අගමැති අපේක්ෂකයා ලෙස හිටපු ජනාධිපති මහින්ද රාජපක්‍ෂ මහතා නම් කරන ලෙස බල කරමින් මෙම රැළිය පැවැත්වෙයි.මහා සංඝරත්නය, මහජන එක්සත් පෙරමුණේ නායක, දිනේෂ් ගුණවර්ධන, ජාතික නිදහස් පෙරමුණේ නායක, විමල් වීරවංශ, ප‍්‍රජාතන්ත‍්‍රවාදී වාමාංශික පෙරමුණේ නායක, වාසුදේව නානායක්කාර, ඇතුළු ශ්‍රී ලංකා නිදහස් පක්ෂයේ මන්ත්‍රීන් 26ට වැඩි පිරිසක් ඊට සහභාගී වී සිටින බව සඳහන්ය.මීට අමතරව බස්නාහිර පළාත් සභාවේ ප්‍රධාන අමාත්‍ය ප්‍රසන්න රණතුංග, මන්ත්‍රී උදය ගම්මන්පිල, උතුරු මැද හිටපු මහ ඇමති එස්.එම් රංජිත් මහතා ඇතුළුව පළාත් සභා කිහිපයක මන්ත්‍රීන්, කලාකරුවන්, විද්වතුන් ඇතුළු පිරිසක් ද මෙම අවස්ථාවට සහභාගි වී සිටින බව අප වාර්තාකරු කියයි.රත්නපුරේ පැවැත්වෙන මෙම රැළිය සඳහා සහභාගි වී සිටින ශ්‍රීලනිප මන්ත්‍රීන්ගේ නාමලේඛනය පහත පරිදිය. රංජිත් සොයිසා ජානක වක්කුඹුර සනී රෝහණ කොඩිතුවක්කු ලොහාන් රත්වත්ත දිළුම් අමුණුගම එස්.එම් චන්ද්‍රසේන එස්.සී. මුතුකුමාර ශෙහාන් සේමසිංහ රොෂාන් රණසිංහ වයි.ජී පද්මසිරි බන්දුල ගුණවර්ධන රෝහිත අබේගුණවර්ධන ගාමිණි ලොකුගේ කුමාර වෙල්ගම සාලින්ද දිසානායක ටී.බී ඒකනායක උදිත ලොකු බණ්ඩාර චාමික බුද්ධදාස වී.කේ ඉන්දික මනූෂ නානායක්කාර ජානක පි‍්‍රයන්ත බණ්ඩාර විදුර වික‍්‍රමනායක කමලා රණතුංග මහින්දානන්ද අලූත්ගමගේ වෛද්‍ය රෝහණ පුෂ්පකුමාර තේනුක විදානගමගේ", "URL": "https://sinhala.adaderana.lk/news.php?nid=50249", "Category": null, "Parent URL": null}