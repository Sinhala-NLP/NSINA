{"Source": "Adaderana", "Timestamp": "July 2, 2013 10:39 am", "Headline": "නේටෝ සැපයුම් මධ්‍යස්ථානයකට මරාගෙන මැරෙන ප්‍රහාරයක්", "News Content": "ඇෆ්ගනිස්ථානයේ කාබුල් අගනුවර පිහිටි නේටෝ හමුදාවන්ට සැපයුම් සිදුකරන ස්ථානයකට මරාගෙන මැරෙන බෝම්බ ප්‍රහාරයක් එල්ල වී තිබේ. මෙම ප්‍රහාරයෙන් පුද්ගලයින් දෙදෙනෙකු මියගොස් තවත් පස් දෙනෙකු තුවාල ලබා ඇති බව විදෙස් මාධ්‍ය වාර්තා කළේය. අද අලුයම මෙම ප්‍රහාරය එල්ල වී ඇති බව සඳහන්ය. කාබුල් පොලිස් ප්‍රධානියා විදෙස් මාධ්‍ය වෙත පවසා ඇත්තේ පුපුරණ ද්‍රව්‍ය පුරවාගත් ලොරි රථයක් මෙලෙස පුපුරාගොස් ඇති බවයි.", "URL": "https://sinhala.adaderana.lk/news.php?nid=35417", "Category": null, "Parent URL": null}