{"Source": "Adaderana", "Timestamp": "April 26, 2016 01:13 pm", "Headline": "සමලිංගික නායකයෙක් ඝාතනය කරයි ", "News Content": "බංග්ලාදේශයේ සමලිංගික අයිතීන් වෙනුවෙන් පෙනී සිටි ප්‍රධාන පෙළේ ක්‍රියාකාරිකයෙකු ඝාතනය කර තිබේ.සුල්හාස් මන්නන් නමැති අදාළ පුද්ගලයා පදිංචිව සිටි ඩකා නුවර පිහිටි නිවසේ දී තියුණු ආයුධවලින් පහරදී ඝාතනය කර ඇති බව විදෙස් මාධ්‍ය වාර්තා කරයි.එහිදී ඔහුගේ මිතුරෙකු ද ඝාතනයට ලක්ව ඇති බව සඳහන්ය. සුල්හාස් මන්නන් සමලිංගික අයිතීන් වෙනුවෙන් බංග්ලාදේශයේ පලවන සඟරාවේ කර්තෘවරයා ද වෙයි.මීට අමතරව ඔහු බංග්ලාදේශයේ අමෙරිකානු තානාපති කාර්යාලයට අනුයුක්තව සේවය කර ඇති බව ද සඳහන්ය. මීට දින කිහිපයකට පෙර බංග්ලාදේශයේ විශ්ව විද්‍යාලයේ මහාචාර්යවරයෙකු ද ඝාතනයට ලක්වූ අතර එහි වගකීම අයි.එස්.සටන්කාමීන් භාරගෙන තිබුණි.", "URL": "https://sinhala.adaderana.lk/news.php?nid=59524", "Category": null, "Parent URL": null}