{"Source": "Adaderana", "Timestamp": "May 16, 2014 11:07 am", "Headline": "ඇත් දළ ගනුදෙනුව ඇනහිටී!", "News Content": "ඇත් දළ දෙකක් ළඟ තබාගෙන සිටි පුද්ගලයින් දෙදෙනෙකු මන්නාරම කට්ටකරෙයි ප්‍රදේශයේ දී අත්අඩංගුවට ගෙන තිබේ. මන්නාරම දිසා බුද්ධි ඒකකයේ නිලධාරින්ට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මන්නාරම සහ සිලාවතුර ප්‍රදේශ වල පදිංචිකරුවන් වන අතර ඔවුන් මන්නාරම මහේස්ත්‍රාත් අධිකරණයට ඉදිරිපත් කිරිමට නියමිතය. සිද්ධිය සම්බන්ධයෙන් මන්නාරම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43236", "Category": null, "Parent URL": null}