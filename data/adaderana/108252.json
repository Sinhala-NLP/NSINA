{"Source": "Adaderana", "Timestamp": "April 19, 2019 06:52 pm", "Headline": "දේවස්ථානයක බිත්තියක් කඩා වැටී පුද්ගලයින් 13ක් මරුට", "News Content": "දකුණු අප්‍රිකාවේ කිතුණු දේවස්ථානයක බිත්තියක් කඩා වැටීමෙන් සිදුවූ අනතුරකින් පුද්ගලයින් 13 දෙනෙකු මියගොස් තිබේ. එහිදී තවත් පුද්ගලයින් 29 දෙනෙකු තුවාල ලබා රෝහල් ගත කර ඇති බව විදෙස් මාධ්‍ය වාර්තා කළේය. දකුණු අප්‍රිකාවේ ක්වාසුලු-නටාල් ප්‍රදේශයේ පිහිටි දේවස්ථානයක ඊයේ(18) රාත්‍රී කාලයේ මෙම අනතුර සිදුව ඇති බව සඳහන් වෙයි. එම අවස්ථාවේ ප්‍රදේශයට අධික වර්ෂාපතනයක් ද ඇඳ හැලෙමින් පැවති අතර ඒ හේතුවෙන් මෙම අනතුර සිදුවන්නට ඇති බවට දකුණු අප්‍රිකානු බලධාරීන් සැක පළ කරයි.", "URL": "https://sinhala.adaderana.lk/news.php?nid=108252", "Category": null, "Parent URL": null}