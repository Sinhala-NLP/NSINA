{"Source": "Adaderana", "Timestamp": "February 12, 2019 05:35 pm", "Headline": "මඩකලපුවේ මුහුද සැරයි", "News Content": "මඩකලපුව මේ වන විට ඇති වී තිබෙන කාලගුණ තත්ත්වය හේතුවෙන් ධිවර කටයුතු සම්පූර්ණයෙන්ම අඬාල වී තිබේ. මුහුද කැළඹිලි ස්වරූපයක් ගන්නා අතර, මේ හේතුවෙන් ධීවරයින් මුහුදු යෑමෙන් වැළකී සිටින බව ද අද දෙරණ වාර්තාකරු පවසයි. වර්ෂාව සමඟ ඇති වන තද සුළං හේතුවෙන් ධීවර කටයුතුවලින් ඉවත්වන්නැයි කාලගුණවිද්‍යා දෙපාර්තමේන්තුව ධීවරයින්ගෙන් දැනුවත් කර තිබේ. කෙසේ වෙතත් මේ තත්ත්වය හේතුවෙන් ඔවුන්ගේ ජීවිත බොහෝ සේ දුෂ්කරතාවයට පත්ව තිබේ. මේ අතර, අද සහ හෙට දිනයන්වල දිවයින හරහා සහ දිවයින අවට මුහුදු ප්‍රදේශවල සුළගේ වේගය වැඩි විය හැකි බව කාලගුණවිද්‍යා දෙපාර්තමේන්තුව නිවේදනයක් නිකුත් කරමින් පවසයි. විශේෂයෙන් උතුරු, උතුරු මැද, නැගෙනහිර , මධ්‍යම හා දකුණ පළත්වලට මෙම තත්ත්වය පැයට කිලෝමීටර 60 දක්වා වැඩි විය හැකියි. නැගෙනහිර,උතුරු-මැද, මධ්‍යම හා ඌව යන පළාත්වල හම්බන්තොට දිස්ත්‍රික්කයේත් වැසි ඇති විය හැකි බව ද කාලගුණ අංශ වාර්තා කරයි.", "URL": "https://sinhala.adaderana.lk/news.php?nid=104175", "Category": null, "Parent URL": null}