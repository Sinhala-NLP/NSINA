{"Source": "Adaderana", "Timestamp": "December 30, 2016 03:19 pm", "Headline": "යාපනය වෙඩි තැබීම - පොලීසියේ පස්දෙනා යළි රිමාන්ඩ්", "News Content": "යාපනය විශ්වවිද්‍යාලයේ සිසුන් දෙදෙනෙකු වෙඩි තබා ඝාතනය කිරිම සම්බන්ධයෙන් සැකපිට අත්අඩංගුවට ගෙන සිටින පොලිස් නිළධාරීන් 05 දෙනා තවදුරටත් රක්ෂිත බන්ධනාගාර ගත කර තිබේ.සැකකාර පොලිස් නිළධාරීන් 05 දෙනා ලබන ජනවාරි මස 13 වනදා දක්වා රක්ෂිත බන්ධනාගාර ගත කිරීමට යාපනය දිසා විනිසුරු එස්. සදීෂ්වරන් මහතා නියෝග කර ඇති බව සඳහන්ය.සැකකරුවන්ට ඇප ලබා දෙන ලෙස කළ ඉල්ලීම් ප්‍රතික්ෂේප කළ දිසා විනිසුරු ඔවුන්ට ඇප ලබාදීමට තරම් සාධාරණ හේතුවක් නොමැති බව ප්‍රකාශ කර ඇත.සැකකරුවන්ගේ ආරක්ෂාව පිළිබඳ සැලකිලිමත්වන ලෙස සහ අනුරාධපුර බන්ධනාගාරයේ ඔවුන් තවදුරටත් රඳවන ලෙස ද විනිසුරුවරයා නියෝග කර තිබේ.යාපනය චුන්නාක්කම් ප්‍රදේශයේදී පසුගිය ඔක්තෝබර් මස 21 වනදා යතුරුපැදියකින් ගමන් කරමින් සිටියදී යාපනය සරසවි සිසුන් දෙදෙනෙකු වෙඩි වැදී මියගොස් තිබුණි.", "URL": "https://sinhala.adaderana.lk/news.php?nid=67517", "Category": null, "Parent URL": null}