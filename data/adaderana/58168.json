{"Source": "Adaderana", "Timestamp": "March 13, 2016 01:27 pm", "Headline": " 20/20 තරගාවලියේ පළමු වටයේ තවත් තරග දෙකක් අද", "News Content": "ලෝක කුසලාන පන්දුවාර 20/20 ක්‍රිකට් තරගාවලියේ පළමු වටයේ තවත් තරග දෙකක් අද(13) පැවැත්වෙයි.අයර්ලන්ත කණ්ඩායම සහ නෙදර්ලන්ත කණ්ඩායම අතර එක් තරගයක් පැවැත්වෙන අතර බංග්ලාදේශ කණ්ඩායම සහ ඕමාන කණ්ඩායම අතර අනෙක් තරගය පැවැත්වීමට නියමිතය.ප්‍රසාද ලකුණු සටහනට අනුව පළමු වටයේ ඒ කාණ්ඩයේ පෙරමුණ ගෙන සිටින බංග්ලාදේශ කණ්ඩායම සහභාගී වු තරග දෙකෙන් එක් තරගයක් ජයගෙන තිබේ.ඕමාන කණ්ඩායම එම කාණ්ඩයේ දෙවන ස්ථානයේ පසුවන්නේ සහභාගී වූ තරග දෙකෙන් එක් තරගයක් ජයගනිමිනි.අයර්ලන්ත කණ්ඩායම තෙවන ස්ථානයේත් නෙදර්ලන්ත කණ්ඩායම සිව්වන ස්ථානයේත් පසුවන අතර එම කණ්ඩායම් දෙකම තරග දෙකකට සහභාගී වී ඇති අතර ඉන් කිසිදු තරගයක් ජයගැනීමට සමත්වී නොමැත.ප්‍රසාද ලකුණු සටහනට අනුව පළමු වටයේ බී කාණ්ඩයේ පෙරමුණ ගැනීමට සහභාගී වු තරග තුනම ජයග්‍රහණය කළ ඇෆ්ගනිස්ථාන කණ්ඩායම සමත්ව තිබේ.එම කාණ්ඩයේ දෙවන ස්ථානයට සිම්බාබ්වේ කණ්ඩායම පත්ව ඇති අතර ස්කොට්ලන්තය තෙවන ස්ථානයටත් හොංකොං සිව්වන ස්ථානයටත් පත්ව ඇති බවයි වාර්තා වෙයි.", "URL": "https://sinhala.adaderana.lk/news.php?nid=58168", "Category": null, "Parent URL": null}