{"Source": "Adaderana", "Timestamp": "November 30, 2010 03:22 pm", "Headline": "විකිලීක්ස් පණිවිඩ අමෙරිකානු ප්‍රතිපත්තියේ අසම්පූර්ණ ප්‍රකාශනයක් ", "News Content": "විකිලීක්ස් වෙබ් අඩවිය හරහා රහස් තොරතුරු රැසක් අනාවරණය කිරීම ශ්‍රී ලංකාවේ අමෙරිකානු තානාපති කාර්යාලය විසින් නිවේදනයක් නිකුත් කරමින් දැඩි ලෙස හෙළා දැක තිබේ. එමෙන්ම ඉදිරියේදී ‍මෙසේ ආරක්ෂාව පිළිබඳ රහසිගත තොරතුරු අනාවරණය වීම වැළැක්වීම සඳහා නිසි ක්‍රියා මාර්ග අනුගමනය කිරීමට කටයුතු කරන බව ද මෙම නිවේදනයෙන් අවධාරණය කර ඇත. මෙම කේබල් පණිවිඩ අමෙරිකානු විදේශ ප්‍රතිපත්තියේ ප්‍රාථමික හා අසම්පූර්ණ ප්‍රකාශනයක් පමණක් බවත් මෙම නිවේදනය නිකුත්කරමින් අමෙරිකානු තානාපති කාර්යාල මාධ්‍ය ප්‍රකාශක ග්ලේන් ඩේවිස් සඳහන් කර තිබේ. එමෙන්ම මෙම පණිවිඩ තුළින් අමෙරිකානු විදේශ ප්‍රතිපත්තිය ඒ ලෙසම ඉදිරිපත් වන බවට ස්ථිර නිගමනයකට එළඹිය නොහැකි බව ද ඔහු අවධාරණය කරයි. එමෙන්ම මෙසේ හෙළිවූ කරුණු පිළිබඳව අමෙරිකාව කිසිදු ප්‍රකාශයක් සිදුනොකරන බව ද ඔහු ප්‍රකාශ කරයි. අමෙරිකාව විසින් නිකුත් කර ඇති ශ්‍රී ලංකාව පිළිබඳව වූ 3000ට අධික රාජ්‍ය තාන්ත්‍රික රහස් පණිවිඩ ප්‍රමාණයක් විකිලික්ස් වෙබ් අඩිවිය තුළින් හඳුන්වා දී ඇති බව ඇති අතර ඒ සම්බන්ධව අමෙරිකානු තානාපති කාර්යාලය මෙම නිවේදනය නිකුත් කර ඇත.", "URL": "https://sinhala.adaderana.lk/news.php?nid=12509", "Category": null, "Parent URL": null}