{"Source": "Adaderana", "Timestamp": "February 3, 2017 03:38 pm", "Headline": "සරත් කුමාර ගුණරත්නගේ බෑනාට ඇප ", "News Content": "මීගමුව කළපු සංවර්ධන ව්‍යාපෘතියේ මුදල් අවභාවිත කළ බව කියන සිද්ධියට අදාළව රක්ෂිත බන්ධනාගාර ගත කර සිටි හිටපු නියෝජ්‍ය අමාත්‍ය සරත් කුමාර ගුණරත්න මහතාගේ බෑනනුවන් සහ තවත් පුද්ගලයෙකු ඇප මත මුදාහැර තිබේ.අදාළ නඩුව අද(03) කැඳවූ අවස්ථාවේ ඔවුන් රුපියල් 25,000ක මුදල් ඇප සහ රුපියල් ලක්ෂ 10 බැගින් වූ ශරීර ඇප දෙකක් මත මුදා හැරීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා නියෝග කර ඇති බව සඳහන්ය.මීගමුව කළපු සංවර්ධන ව්‍යාපෘතිය සඳහා වෙන් කළ රුපියල් මිලියන 12කට ආසන්න මුදලක් අවභාවිත කළ බවට චෝදනා කරමින් අත්අඩංගුවට ගත් හිටපු නියෝජ්‍ය අමාත්‍ය සරත් කුමාර ගුණරත්න මහතා මීට පෙර ඇප මත මුදාහැරුණි.සිද්ධියට අදාළව අත්අඩංගුවට ගත් හිටපු නියෝජ්‍ය අමාත්‍යවරයාගේ බෑනනුවන් සහ පෞද්ගලික ලේකම්වරයා මෙලෙස අද දිනයේ ඇප මත මුදාහැරුණු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=69071", "Category": null, "Parent URL": null}