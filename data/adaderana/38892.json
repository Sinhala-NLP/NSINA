{"Source": "Adaderana", "Timestamp": "November 16, 2013 07:07 pm", "Headline": "ඩක්වත් ලුවිස් ලංකාවට ජය ගෙනෙයි- තරඟාවලිය සමයි", "News Content": "නවසීලන්තය සමග පැවැති එක්දින තරඟාවලිය 1ට 1ක් ලෙස සමකර ගැනීමට ශ්‍රී ලංකා කණ්ඩායම සමත් විය. ඒ දෙරට අතර දඹුල්ල ක්‍රීඩාංගණයේදී අද පැවැති තරඟයෙන් ශ්‍රී ලංකා කණ්ඩායම ඩක්වත් ලුවිස් න්‍යාය යටතේ ලකුණු 36ක ජයත් ලැබීමත් සමගය. වර්ෂාවෙන් බාධාවීම නිසා පන්දුවාර 33ට සීමා වූ මෙම තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 8ට ලකුණු 211ක් ලබා ගත්තේය. පිළිතුරු ඉනිම ක්‍රීඩා කළ නවසීලන්ත කණ්ඩායම පන්දුවාර 25දී කඩුලු 6ක් දැවී ලකුණු 126ක් ලබා සිටි අතර වර්ෂාවෙන් බාධාවීම නිසා ඩක්වත් ලුවිස් න්‍යාය යටතේ ඔවුන් තවත් ලකුණු 36ක් පිටුපසින් සිටි නිසා ජයග්‍රහණය ශ්‍රී ලංකාවට ලැබිණ. ඒ අනූව තරඟ 3කින් සමන්විත එක්දින තරගාවලිය 1ට 1ක් ලෙස නිමාවට පත්විය. පළමු තරඟය වර්ෂාව හේතුවෙන් අතහැර දැමීමට සිදුවූ අතර දෙරට අතර 20-20 තරඟ 2ක්ද පැවැත්වීමට නියමිතය.", "URL": "https://sinhala.adaderana.lk/news.php?nid=38892", "Category": null, "Parent URL": null}