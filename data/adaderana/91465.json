{"Source": "Adaderana", "Timestamp": "June 25, 2018 12:18 pm", "Headline": "අයහපත් කාලගුණයෙන් ජන ජීවිතයට බලපෑම් රැසක්", "News Content": "වැසි කුණාටු සහිත අයහපත් කාලගුණයෙන් දකුණු දිග චීනයට බලපෑම් එල්ල වී තිබේ. මේ හේතුවෙන් ගංවතුර තත්ත්වයක්ද හටගෙන ඇති බව සඳහන් වෙයි. දකුණුදිග චීනයේ ගුවන්සි පළාතට වැසි කුණාටුවලින් බලපෑම් එල්ල වී ඇති අතර ඒ හේතුවෙන් ගොඩනැගිලි කිහිපයක් කඩා වැටෙන අයුරු කැමරා කාචයේ සටහන්ව තිබුණි. වර්ෂාව හේතුවෙන් නිවාස 20 ක් පමණ විනාශ වී ඇති බව සඳහන් වෙයි. ප්‍රබල කුණාටුවලින් බලපෑම් එල්ල වූ ඇතැම් ප්‍රදේශවල වර්ෂාපතනය මිලිලීටර් 100ද ඉක්මවා ඇති බව වාර්තා වෙයි. මේ අතර ආපදා තත්ත්වයත් සමඟ මුදාගත් පුද්ගලයින් සංඛ්‍යාව 300 ද ඉක්මවෙයි. කෙසේ වෙතත් මේ හේතුවෙන් ජීවිත හානි කිසිවක් වාර්තා වී නැහැ.", "URL": "https://sinhala.adaderana.lk/news.php?nid=91465", "Category": null, "Parent URL": null}