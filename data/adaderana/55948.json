{"Source": "Adaderana", "Timestamp": "December 25, 2015 03:58 pm", "Headline": "බැංකු සේවකයින් අය වැය ගැන ජනතාවට කියයි", "News Content": "අයවැය සම්බන්ධයෙන් පුළුල්ව ජනතාව දැනුවත් කිරීම සඳහා වැඩපිළිවෙළක් ක්‍රියාත්මක කිරීමට පියවර ගන්නා බව ලංකා බැංකු සේවක සංගමය පවසයි.එම සංගමයේ විධායක සභික කේෂර කෝට්ටේගොඩ මහතා පැවසුවේ එය ලබන ජනවාරි මස මුල් සති දෙක තුළදී ක්‍රියාවට නංවන බවයි.ඒ අනුව අයවැය සම්බන්ධයෙන් සම්මන්ත්‍රණ, අත්පත්‍රිකා බෙදාහැරීම සහ පෝස්ටර් මගින් ජනතාව දැනුවත් කිරීමට කටයුතු කිරීමට නියමිත අතර ජනහමු විශාල සංඛ්‍යාවක් ද සංවිධානය කර ඇති බව කේෂර කෝට්ටේගොඩ මහතා සඳහන් කළේය.එමෙන්ම ජනවාරි අවසානයට පෙර ලංකා බැංකු සේවක සංගමයේ මහා සාමාජිකත්වය රැස්වී සිය සංගමය ගන්නා ඉදිරි වෘත්තිය ක්‍රියාමාර්ග සම්බන්ධයෙන් සාකච්ඡා කිරීමට නියමිත බව ද ඒ මහතා පැවසුවේය.", "URL": "https://sinhala.adaderana.lk/news.php?nid=55948", "Category": null, "Parent URL": null}