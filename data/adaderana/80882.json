{"Source": "Adaderana", "Timestamp": "December 2, 2017 09:09 am", "Headline": " ගිනස් පොතට නම ගෙන ගිය ලංකාවේ වයස් ගතම මාතාව අවසන් හුස්ම හෙළයි(ඡායාරූප)", "News Content": "වයස අවුරුදු 115 ක් වන සමස්ත ලංකා ප‍්‍රවීනයන්ගේ ක්‍රීඩා උලෙලේ 110 සහ 115 අතර වයස් කාණ්ඩවලින් පැවත්වූ හෙල්ල සහ යගුලිය දැම්මේ ඉසව්වලින් ගිනස් වාර්තාවකට පවා හිමිකම් කියන ලෝකයට තම අභිමානය රැගෙන ගොස් රටට හා තමන් ජීවත් වූ අරණායක ප‍්‍රදේශයට අභිමානයක් ගෙන දුන් මාතාව ඊයේ(01) මෙලොවින් සමු ගෙන තිබේ. ඇය මියයන තෙක්ම ජීවත් ව සිටියේ අරණායක ගැවිලිපිටිය ප‍්‍රදේශයේය. දකුණු අසියාවේ වයස් ගතම මාතාව වන මාවනැල්ලේ බලත්ගමුවේ 117 ක් වසරක් ජීවත් වු උක්කු අම්මා මිය යෑමෙන් පසුව මෙ දක්වා ජීවත්ව සිටින වයස්ගතම මාතාව ඇය විය හැකි බව බොහෝ දෙනාගේ මතයයි. ඇය සම්බන්ධයෙන් අප මාධ්‍ය හරහා කිහිප වතාවක්ම ඇය පිළිබඳව රටට හඳුන්වා දුන් අතර මෙ වන තුරු එවැනි වයස් ගත මතාවක් අපිට හමු වී තිබුණේද නැත. මාධ්‍ය හරහා හෝ ලංකාවේ එවැනි මතාවක් පිළිබඳ තොරතුරු කිසිවක්ද මෙතෙක් වාර්තා නොවිය. ඇය පිළිබඳව අප මුලින්ම රටට කිවේ 2014 වසරේදී එවිට ඇයට වයස 112 කි. නමුත් මෙ වසරේ ජුනි මාසයේ ඇයගේ වයස 115 ක් වන අතර ඇය ඒ වන විටත් නිරෝගී සුවයෙන් කාලය ගත කරමින් පසුවෙන අකාරය ඇය බැලීමට ගිය පසුගිය දිනක අපටද දැක ගත හැකි විය. නමුත් නින්ද නොයෑම නිතරම කියවන ගතියක් මෙන්ම හිතුවක්කාරී ස්භාවයක් එම කාලයේදී ඇයගෙන් පෙන්නුම් කලත් යහපත් මට්ටමකින් ජීවිකාව ගෙන යන ලදි. පසුගිය වසරේ නාය ගිය සාමසර කන්ද පෙන මානයේ නිවස පිහිටා ඇත. මෙ විශිෂ්ඨ මාතාව ඉපදි ඇත්තේ 1902 / 06 / 04 දිනයේදීය. නමින් පේඩිගේ අනුලාවතී ලෙස හැදින්වුවත් මුල් කාලයේ ඇගේ නම කිරි උක්කු නම් වන බව ඇය පවසති.", "URL": "https://sinhala.adaderana.lk/news.php?nid=80882", "Category": null, "Parent URL": null}