{"Source": "Adaderana", "Timestamp": "June 1, 2015 12:36 pm", "Headline": "ආණ්ඩුව විසුරුවීමට පෙර කොමිෂන් සභාවල සාමාජිකයින් පත්කරයිද? ", "News Content": "කොමිසන් සභා සඳහා සාමාජිකයින් පත් කිරිම ආණ්ඩුව විසිරුවා හැරිමට පෙර සිදුකිරිමට නියමිත බව දේශපාලන ආරංචි මාර්ග සඳහන් කරයි.19 වන ආණ්ඩුක්‍රම ව්‍යවස්ථා සංශෝධනය සම්මත විමත් සමඟම කොමිසන් සභා බලාත්මක වන අතර ඊට සාමාජිකයින් පත් කිරිම ව්‍යවස්ථාදායක සභාව හරහා සිදුකෙරෙයි. ව්‍යවස්ථාදායක සභාව සඳහා සාමාජිකයින් 10 දෙනෙකු පත් කිරිමට නියමිත අතර ඉන් 07 දෙනෙකු මේ වනවිටත් පත් කර අයසන් බව වාර්තා වුණි.ව්‍යවස්ථාදායක සභාව සඳහා සෙසු සාමාජිකයින් තිදෙනා සිවිල් සංවිධාන ක්‍රියාකාරීන් වන අතර ඒ.ටී.ආරියරත්න, රාධිකා කුමාරස්වාමි සහ හිටපු අභියාචනාධිකරණ විනිසුරු ඒ.එම්. සලාම් යන මහත්වරුන් නම් කිරිමට නියමිත බව වාර්තා වෙයි. අදාළ පත් කිරිම් සඳහා පාර්ලිමේන්තුවේ අනුමැතිය ලබා ගැනිම සඳහා ලබන 03 වනදා විශේෂ පාර්ලිමේන්තු රැස්විමක්ද කැඳවා තිබේ.අදාළ රැස්විම තුළදී මෙම සාමාජිකයින් වෙනුවෙන් එකඟතාව පළ වුවහොත් ආණ්ඩුව විසුරුවා හැරිමට ප්‍රථම කොමිසන් සභා සඳහා සාමාජිකයින් පත් කරනු ඇති බව රජයේ ආරංචි මාර්ග සඳහන් කළේය.කෙසේවෙතත් ආණ්ඩුව විසුරුවා හැරිමේ සුදානමක් පිළිබඳ මේ වනවිට විවිධ අදහස් පළවී ඇති නිසා ව්‍යවස්ථාදායක සභාව සාමාජිකයින් පත් කර කොමිසන් සභාව සඳහා ද සාමාජිකයින් පත් කිරිම ඉතා කඩිනමින් කළ යුතු බව නීති විශාරදයින් පෙන්වා දෙයි.", "URL": "https://sinhala.adaderana.lk/news.php?nid=51712", "Category": null, "Parent URL": null}