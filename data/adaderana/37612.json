{"Source": "Adaderana", "Timestamp": "September 22, 2013 06:30 pm", "Headline": "13 මුළුමනින්ම ක්‍රියාත්මක කරනවා කියුවේ අපි නෙවෙයි ගරු ජනාධිපතිතුමයි", "News Content": "13 වන ආණ්ඩුක්‍රම ව්‍යවස්ථාවවේ සියලු බලතල උතුරු පළාත් සභාවට අවශ්‍ය බව දෙමළ ජාතික සන්ධානය පවසයි. යාපනයේ අද පැවති මාධ්‍ය හමුවකදී ඒ පිළිබඳව අදහස් දැක්වූ පාර්ලිමේන්තු මන්ත්‍රී එම්.ඒ සුමන්දිරන් මහතා ප්‍රකාශ කළේ ආණ්ඩුව ජාත්‍යන්තරයට ලබාදුන් පොරොන්දු අනූව ක්‍රියා කළ යුතු බවයි. 13 වැනි සංශෝධනය සම්පූර්ණයෙන් ක්‍රියාත්මක කරනවා යැයි පොරොන්දු දුන්නේ අපි නොව ගරු ජනාධිපති මහින්ද රාජපක්ෂ මහතා බවද හෙතෙම කීවේය. ඊට එහා ගිය බලය බෙදීමක් ගැන පොරොන්දු දුන්නේද අපි නොව ගරු ජනාධිපතිතුමා යැයි ‍ඔහු අවධාරණය කළේය. ආණ්ඩුවේ සිටින ඇතැම් නියෝජිතයින් කිහිප දෙනෙකු ඊට විරුද්ධව කතා කළද ඉන්දියාව ප්‍රමුඛ ජාත්‍යන්තරයට ලබාදුන් පොරොන්දු ඉටු කළ යුතු බව ඔහු පැවසීය.", "URL": "https://sinhala.adaderana.lk/news.php?nid=37612", "Category": null, "Parent URL": null}