{"Source": "Adaderana", "Timestamp": "July 30, 2013 09:14 am", "Headline": "කසළ තේ තොගයක් සමඟ 2ක් මාට්ටු ", "News Content": "මිනුවන්ගොඩ - යටියන මාර්ග බාධකය අසළ ප්‍රදේශයේ දී කන්ටේනර් රථයකින් ප්‍රවාහනය කරමින් තිබු කසළ තේ බවට සැක කෙරෙන තේ තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. මිනුවන්ගොඩ පොලිස් ස්ථානයේ නිලධාරීන් කණ්ඩායමක් සිදුකළ පරීක්ෂා කිරීමකදී අදාළ තේ තොගය සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. එහිදි තේ කිලෝග්‍රෑම් 18,000ක් අසුරා තිබු පෙට්ටි 1800ක් පොලිසිය භාරයට ගෙන ඇත. අත්අඩංගුවට ගත් සැකකරුවන් අද(30) දින මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36213", "Category": null, "Parent URL": null}