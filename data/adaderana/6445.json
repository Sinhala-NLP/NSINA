{"Source": "Adaderana", "Timestamp": "February 3, 2010 12:36 pm", "Headline": "ප්‍රතිඵලය අනිවාර්යයෙන් අවලංගු කළ යුතුයි", "News Content": "ජනාධිපතිවරණයේ ඡන්ද ප්‍රතිඵලය අනිවාර්යයෙන්ම අවලංගු කළ යුතු බව ජෙනරාල් සරත් ෆොන්සේකා මහතා පවසයි. රත්නපුර ප්‍රදේශයෙන් තමාට ඡන්දය සලකුණු කළ ඡන්ද පත්‍රිකා 64 ක් හමුවී ඇතැයිද එය මෙම මැතිවරණයේ අක්‍රමිකතා සිදුවූ බවට කදිම සාක්ෂියක් බවත් හෙතෙම කියා සිටියේ අද ඒ සම්බන්ධයෙන් මැතිවරණ කොමසාරිස්වරයාට පැමිණිලි කිරීම සඳහා මැතිවරණ මහ ලේකම් කාර්යාලයට ගොස් සිටියදීය. රත්නපුර ප්‍රදේශයෙන් හංසයා ලකුණට ඡන්දය ප්‍රකාශ කළ පත්‍රිකා තොගයක් හමුවීම සම්බන්ධයෙන් තමාට පැමිණිල්ලක් ලැබුණු බව මැතිවරණ කොමසාරිස්වරයා ද අද පැවති මාධ්‍ය හමුවේදී සනාථ කරනු ලැබිණි.", "URL": "https://sinhala.adaderana.lk/news.php?nid=6445", "Category": null, "Parent URL": null}