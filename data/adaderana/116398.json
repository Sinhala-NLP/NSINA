{"Source": "Adaderana", "Timestamp": "August 12, 2019 05:06 pm", "Headline": "හෙරොයින් සමඟ රිමාන්ඩ් කළේ රංගේ බණ්ඩාරගේ ඥාති පුතෙක්", "News Content": "අද (12) දහවල් 11.20ට පමණ ආණමඩුව පොලිස් වසමේ ආණමඩුව පුත්තලම මාර්ගයේ තෝනිගල ගල් වංගුව අසල දී හෙරොයින් ළඟ තබා ගෙන සිටි ප්‍රාදේශීය සභා මන්ත්‍රීවරයෙක් අත්අඩංගුවට ගනු ලැබුවේය. සැකකරු අද දින ආණමඩුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 22 වැනිදා දක්වා රක්ෂිත බන්ධනාගාරගත කිරීමට නියම කළේය. මෙසේ බන්ධනාගාර ගත කළේ කරුවලගස්වැව ප්‍රාදේශීය සභාවේ එක්සත් ජාතික පක්ෂ නියෝජනය කරනු ලබන දීමන්ත විමුක්ති ඒකනායක නැමති මන්ත්‍රීවරයෙකි. මෙම මන්ත්‍රීවරයා පුත්තලම දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බංඩාර මහතාගේ සොහොයුරියකුගේ පුත්‍රයෙකු බවද වාර්තා වෙයි. අදාල මන්ත්‍රීවරයා මෙයට පෙර කරුවලගස්වැව ප්‍රදේශයේ නිධන් හැරීමේ සිද්ධියකට අනුබල දීමක් සම්බන්ධයෙන් සැකකරුවෙකු බවද වාර්තා වෙයි.", "URL": "https://sinhala.adaderana.lk/news.php?nid=116398", "Category": null, "Parent URL": null}