{"Source": "Adaderana", "Timestamp": "June 12, 2015 01:10 pm", "Headline": "උදයන්තිගේ ඉල්ලීම 19 සලකා බැලේ", "News Content": "සිය බැංකු ගිණුම් තහනම් කරමින් පනවා ඇති නියෝගය ඉවත් කරන ලෙස චිත්‍රපට හා ටෙලි නාට්‍ය නිළි උදයන්ති කුලතුංග කොළඹ මහේස්ත්‍රාත් අධිකරණයෙන් ඉල්ලීමක් කර තිබේ.මහාපරිමාණ මත්ද්‍රව්‍ය ජාවාරම්කරුවෙකු වන වෙලේ සුදා නැමැති පුද්ගලයා සමඟ මූල්‍ය ගනුදෙනු පැවැත්වු බවට චෝදනා කරමින් අපරාධ පරික්ෂණ දෙපාර්තමේන්තුව මෙම පියවර ගෙන ඇති බව ඇය පවසා ඇත. ඒ අනුව අදාළ ඉල්ලීම ලබන 19 වනදා සලකා බැලීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා තීරණය කළ බව අද දෙරණ අධිකරණ වාර්තාකරු සඳහන් කළේය. මේ අතර නිවාස හා සමෘද්ධි අමාත්‍ය සජිත් ප්‍රේමදාස මහතාට එරෙහිව සමෘද්ධි නිලධාරින්ගේ සංගමය ඉදිරිපත් කර ඇති මූලික අයිතිවාසිකම් පෙත්සමද ලබන 17 වනදා සලකා බැලීමට ශ්‍රේෂ්ඨාධීකරණය තීරණය කර ඇත.පෙත්සම අද කැඳවු අවස්ථාවේ ශ්‍රේෂ්ඨාධිකරණය මේ බව දැනුම් දුන් බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=51956", "Category": null, "Parent URL": null}