{"Source": "Adaderana", "Timestamp": "March 17, 2011 08:34 am", "Headline": "පුංචි ඡන්දය ඇරඹෙයි", "News Content": "2011 පළාත් පාලන මැතිවරණයේ ඡන්ද විමසීමේ කටයුතු අද(17) පෙරවරු 7ට ආරම්භ විය. ඡන්දය භාවිතා කිරීම සඳහා ඡන්ද දායකයින් ඡන්ද මධ්‍යස්ථාන කරා පැමිණෙමින් සිටිනු දක්නට ඇති බව අද දෙරණ වාර්තාකරුවන් සදහන් කළේය. මෙවර පළාත් පාලන මැතිවරණයේ පළාත් පාලන ආයතන 234ක් සඳහා සභිකයින් 3022දෙනෙකු තෝරා ගැනීමට නියමිතව තිබේ. ඡන්ද විමසීමේ කටයුතු සිදු වන අද දිනයේ විශේෂ ආරක්ෂක වැඩපිළිවෙලක් ද ක්‍රියාවට නංවා ඇති බව මැතිවරණ ‍කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා සඳහන් කළේය.", "URL": "https://sinhala.adaderana.lk/news.php?nid=14889", "Category": null, "Parent URL": null}