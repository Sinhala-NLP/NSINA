{"Source": "Adaderana", "Timestamp": "February 1, 2019 10:28 pm", "Headline": "කේරළ ගංජා කිලෝග්‍රෑම් 14ක් සමඟ සැකකරුවෙක් මාට්ටු", "News Content": "කේරළ ගංජා කිලෝග්‍රෑම් 14යි ග්‍රෑම් 690ක් සමඟ සැකකරුවෙකු තලෙයිමන්නාරම දුම්රිය මාර්ගය ප්‍රදේශයේදී මන්නාරම දිසා විෂ මත්ද්‍රව්‍ය ඒකකය විසින් අත්අඩංගුවට ගත් බව මන්නාරම පොලීසිය පවසයි. පොලීසිය පැවසුවේ ලද තොරතුරක් මත සිදුකළ වැටලීමකදී සැකකරු හා ගංජා තොගය ඊයේ(31) අත්අඩංගුවට ගැනීමට හැකි වු බවයි. සැකකරු අදාළ ගංජා තොගය ජාවාරම්කරුවෙකු වෙත ලබාදී‍මට සුදානම් කොට තිබියදී අත්අඩංගුවට ගැනීම සිදුකළ බවද පොලීසිය පැවසීය. අත්අඩංගුවට ගත් සැකකරු මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, මන්නාරම පොලීසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103556", "Category": null, "Parent URL": null}