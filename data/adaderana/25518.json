{"Source": "Adaderana", "Timestamp": "July 4, 2012 03:13 pm", "Headline": "හෙරොයින් ළඟ තබාගත් වරදකරුවෙකුට මරණ දඬුවම", "News Content": "හෙරොයින් ළඟ තබා ගැනීමේ චෝදනාවට වරදකරු‍ වූ පුද්ගලයෙකුට කොළඹ මහාධිකරණය විසින් මරණ දඬුවම් නියම කර තිබේ. කොළඹ මහාධිකරණ විනිසුරු පද්මන් සූරසේන මහතා විසින් විත්තිකරු‍ට මරණ දඬුවම නියම කළ බව අද දෙරණ අධිකරණ වාර්තාකරු සඳහන් කළේය. 2011 වසරේ සැප්තැම්බර් මස 13 වැනිදින කොළඹ 15, බ්ලූමැන්ඩල් පාර ප්‍රදේශයේ දී පොලිස් මත්ද්‍රව්‍ය නාශක කාර්යාංශයේ නිලධාරීන් විසින් සැකකරු අත්අඩංගුවට ගෙන තිබුණි. අත්අඩංගුවට ගන්නා අවස්ථාවේ සැකකරු සතුව හෙරොයින් ග්‍රෑම් 10 . 8 ක ප්‍රමාණයක් තිබූ බව සඳහන්ය.", "URL": "https://sinhala.adaderana.lk/news.php?nid=25518", "Category": null, "Parent URL": null}