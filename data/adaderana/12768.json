{"Source": "Adaderana", "Timestamp": "December 11, 2010 10:07 am", "Headline": "වෙඩි පහරින් පලායාමට තැත්කළ සැකකරුවන් දෙදෙනෙක් මරුට", "News Content": "වරකාපොළ පොලිසියට අනුයුක්තව සිටි පොලිස් නිලධාරීන් දෙදෙනෙකු ඝාතනය කිරීමේ සිද්ධියට අදාළ කොල්ල කල්ලි‍යේ සාමාජිකයින් දෙදෙනෙකු වෙඩි පහරින් මියගොස් තිබේ. මෙම කො‍ල්ල කල්ලිය සොයා යුද හමුදාව සහ පොලිසිය ඒකාබද්ධව මෙහෙයුමක් ක්‍රියාත්මක කරනු ලැබීය. සැකකරුවන් මීරිගම කැලෑබද ප්‍රදේශයක සිට පලායාමට උත්සහ කිරීමේ දී සිදුකළ ප්‍රහාරයෙන් සැකකරුවන් දෙදෙනා මියගිය බව වරකාපොළ පොලිසිය පැවසීය. ඔවුන්ගේ මෘත ශරීර මහේස්ත්‍රාත් පරීක්ෂණය පැවැත්වෙන තුරු අදාළ ස්ථාන‍යේම තබා ඇති බව පොලිසිය සඳහන් කරනු ලැබීය. ස්වර්ණාභරණ වෙළඳසැලක් කොල්ලකා පලායමින් සිටි සැකකරුවන් පිරිස පසුපස හඹා ගිය වරකාපොළ පොලිසියේ නිලධාරීන් දෙදෙනෙකු ඊයේ(10) පස්වරුවේ කොල්ලකල්ලිය එල්ල කර ප්‍රහාරයකින් මිය ගොස් තිබුණි.", "URL": "https://sinhala.adaderana.lk/news.php?nid=12768", "Category": null, "Parent URL": null}