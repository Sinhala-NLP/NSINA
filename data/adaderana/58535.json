{"Source": "Adaderana", "Timestamp": "March 23, 2016 09:12 am", "Headline": " බ්‍රසල්ස් ප්‍රහාරය ගැන ජනපති ශෝකය පළකරයි", "News Content": "බෙල්ජියමේ බ්‍රසල්ස් නුවර ප්‍රහාරය සිදුවන අවස්ථාවේදී කිසිදු ශ්‍රී ලාංකිකයෙකු එම ස්ථාන අසළ සිටි බවට වාර්තා නොවන බව එරට ශ්‍රී ලංකා තානාපති කාර්යාලය පවසයි.අද දෙරණ කළ විමසීමකදී බෙල්ජියමේ ශ්‍රී ලංකා තානාපති රොඩ්නි පෙරේරා මහතා සඳහන් කළේ ඒ සම්බන්ධයෙන් තවදුරටත් සොයාබලමින් පවතින බවයි.මෙම ප්‍රහාරය සම්බන්ධයෙන් ජනාධිපති මෛත්‍රීපාල සිරිසේන මහතා බෙල්ජියමේ රජු හට ශෝකය පළ කර තිබේ.බෙල්ජියමේ පිලිප් රජු වෙත විශේෂ පිණිවිඩයක් යොමු කරමින් ජනාධිපතිවරයා ප්‍රකාශ කර ඇත්තේ ම්ලේච්ඡ ත්‍රස්ථ ප්‍රහාරය පිළිබඳ පුවත අසා තමා ඉතා කම්පාවට පත්වූ බවයි.සියළුම ආකාරයේ ත්‍රස්ථවාදී ව්‍යාපාරයන්ට එරෙහිව සාමූහික විසඳුම් සෙවීමේ අවශ්‍යතාවය මෙමගින් යළි සිහිපත් කර ඇති බව ජනාධිපතිවරයා ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=58535", "Category": null, "Parent URL": null}