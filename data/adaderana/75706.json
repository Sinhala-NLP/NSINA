{"Source": "Adaderana", "Timestamp": "July 28, 2017 08:36 am", "Headline": "විදේශ මුදල් තොගයක් සමඟ අයෙක් අත්අඩංගුවට", "News Content": "රුපියල් එක්කෝටි තිස්පන් ලක්ෂයකට අධික වටිනාකමින් යුත් විදේශ මුදල් තොගයක් නීති විරෝධි ලෙස මෙරටින් රැගෙනයාමට උත්සහ කළ පුද්ගලයෙකු කටුනායක ගුවන් තොටුපල රේගුව විසින් අත්අඩංගුවට ගෙන තිබේ. මීගමුව ප්‍රදේශයේ පදිංචි 54 හැවිරිදි සැකකරු ඊයේ(27) රාත්‍රී 08.00ට පමණ මුම්බායි හරහා සිංගප්පූරුව බලා පිටත්වයාමට සූදානම්ව සිටි බවයි රේගු මාධ්‍ය ප්‍රකාශක සුනිල් ජයරත්න මහතා ප්‍රකාශ කළේය. සැකකරු සතුව තිබූ ස්විස් ෆ්රෑරන්ක්, යුරෝ සහ නෝර්වේ ක්රෝන්ස් මුදල් රේගු භාරයට ගෙන තිබේ. ඒ අනුව සැකකරු රුපියල් ලක්ෂ 03ක දඩයක් මත මුදාහැරි බව රේගු මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=75706", "Category": null, "Parent URL": null}