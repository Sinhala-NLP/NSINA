{"Source": "Adaderana", "Timestamp": "January 15, 2011 11:00 am", "Headline": "ගංවතුරින් විපතට පත්වූවන්ට ජපානයෙන් සහනාධාර තොගයක්", "News Content": "ගංවතුරින් විපතට පත්වූවන්ට සහන සැලසීම සඳහා ජපාන රජය රුපියල් මිලියන 26 . 7 ක් වටිනා සහනාධාර තොගයක් පිරිනමා තිබේ. කූඩාරම් 400 ක්, මෙට්ට 2,000 ක් අදාළ සහනාධාර තොගයට අයත් බව ශ්‍රි ලංකාවේ ජපාන තානාපති කාර්යාලය නිකුත් කළ නිවේදනයක සඳහන් වේ. ශ්‍රි ලංකා රජයේ ඉල්ලීමක් මත මෙම ප්‍රදානය සිදුකළ බව එම නිවේදනයේ සඳහන්ය. නැගෙනහිර පළාතේ ගංවතුරින් අවතැන්වූවන්ගේ අවශ්‍යතා පිළිබඳ අවධානය යොමු කොට තවත් සහනාධාර තොගයක් ලබාදීමට අපේක්ෂා කරන බව ද ජපාන තානාපති කාර්යාලය කියා සිටියි.", "URL": "https://sinhala.adaderana.lk/news.php?nid=13511", "Category": null, "Parent URL": null}