{"Source": "Adaderana", "Timestamp": "May 7, 2015 11:08 am", "Headline": "කොටකෙතන නඩු තීන්දුව 28 තෙක් පමාවෙයි", "News Content": "කහවත්ත, කොටකෙතන ප්‍රදේශයේ මවක සහ දියණියක ඝාතනය කිරීමේ සිද්ධියට අදාළ නඩුවේ තීන්දුව ප්‍රකාශයට පත් කිරීම කොළඹ මහාධිකරණ විසින් කල් දමා තිබේ.අදාළ නඩුවේ තින්දුව අද ප්‍රකාශයට පත් කිරීමට නියමිතව තිබුණි.කෙසේ වෙතත් අදාළ නඩුව අද කැඳවු අවස්ථාවේ මහාධිකරණ විනිසුරු දේවිකා තෙන්නකෝන් මහත්මිය සදහන් කර ඇත්තේ නඩු තීන්දුව සූදානම් කර නොමැති බැවින්, එය ලබන 28 වනදා ප්‍රකාශයට පත්කරන බවයි.2012 වසරේ ජූලි මස 09 වනදා කොටකෙතන ප්‍රදේශයේ 63 හැවිරිදි මවක් සහ ඇයගේ 23 හැවිරිදි දියණිය ඝාතනය කිරිම සම්බන්ධයෙන් විත්තිකරුවන් තිදෙනෙකුට එරෙහිව නීතිපතිවරයා විසින් මෙම නඩුව පවරා ඇත.අදාළ නඩුව රත්නපුර මහාධිකරණය හමුවේ ගොනුකර තිබුණද නීතිපතිවරයාගේ ඉල්ලිම මත පසුව එය කොළඹ මහාධිකරණය වෙත මාරු කෙරුණි.", "URL": "https://sinhala.adaderana.lk/news.php?nid=51157", "Category": null, "Parent URL": null}