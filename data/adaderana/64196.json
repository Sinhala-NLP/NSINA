{"Source": "Adaderana", "Timestamp": "September 18, 2016 09:31 am", "Headline": "  සිරියානු හමුදා සාමාජිකයින් 60ක් මරුට ", "News Content": "අමෙරිකානු ඒකාබද්ධ හමුදා ගුවන් ප්‍රහාරයකින් සිරියානු රජයේ හමුදා සාමාජිකයින් හැට දෙදෙනෙකු ජීවිතක්ෂයට පත්ව තිබේ.අමෙරිකානු ප්‍රකාශකයෙකු සඳහන් කර ඇත්තේ ජීවිත අහිමි වීම පිළිබඳ කණගාටුවන බවයි.සිද්ධිය සම්බන්ධයෙන් සාකච්ඡා කිරීම සඳහා වහාම එක්සත් ජාතීන්ගේ සංවිධානයේ ආරක්ෂක කවුන්සිලය කැඳවිය යුතු බව රුසියාව ප්‍රකාශ කර තිබේ. සිරියාවේ දින කිහිපයක සිට සටන් විරාමයක් ක්‍රියාත්මක වෙයි. කෙසේවුවද රුසියාව පවසන්නේ ගත වූ පැය 24ක කාලය තුළ කැරලිකරුවන්ගේ ප්‍රහාර 55ක් එල්ල වී ඇති අතර එමගින් සිවිල් වැසියන් 12 දෙනෙකු මියගොස් ඇති බවයි. අයි.එස්.සටන්කාමීන් සිරියාවේ ප්‍රහාර එල්ල කරන අතර අමෙරිකාව ප්‍රමුඛ පෙරමුණ ජනාධිපති බසාර් අල් අසාද් ඉවත් විය යුතු බව දක්වයි.එහෙත් රුසියාව සහ ඉරානය සිරියාවේ තත්ත්වය පාලනය කිරීම සඳහා මැදිහත්ව සිටියි.", "URL": "https://sinhala.adaderana.lk/news.php?nid=64196", "Category": null, "Parent URL": null}