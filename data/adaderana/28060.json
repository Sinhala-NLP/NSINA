{"Source": "Adaderana", "Timestamp": "October 6, 2012 09:11 am", "Headline": " රට පනින්න සැඟවී සිටි 6ක් අත්අඩංගුවට", "News Content": "නීති විරෝධි ලෙස ඔස්ට්‍රේලියාවට පලායාමට සුදානමින් සිටි පුද්ගලයින් 6 දෙනෙකු පොලීසිය විසින් අත්අඩංගුවට ගෙන තිබේ. මීගමුව, ඒත්තුකාල ප්‍රදේශයේ ලැගුම්හලක සිටියදී මෙම පුද්ගලයින් අත්අඩංගුවට ගෙන ඇති බව සඳහන්ය.‍ අත්අඩංගුවට ගත් පුද්ගලයින් චුන්නාක්කම්, අච්චුවේලි, වව්නියා යන ප්‍රදේශවල පදිංචිකරුවන් බව පොලීසිය පවසයි. මොවුන් විදේශගත කිරීමට ආධාර අනුබල දුන් හලාවත ප්‍රදේශයේ පදිංචිකරුවෙකු ද පොලීසිය විසින් අත්අඩංගුවට ගෙන තිබේ. මෙම පිරිස අද (06) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28060", "Category": null, "Parent URL": null}