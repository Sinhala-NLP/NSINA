{"Source": "Adaderana", "Timestamp": "January 13, 2016 01:03 pm", "Headline": "කැලණි ගඟට කුණු දමා මාට්ටු", "News Content": "කැලණි ගඟට අපද්‍රව්‍ය බැහැර කිරීමේ චෝදනාව මත කාන්තාවන් දෙදෙනෙකු ඇතුළු සැකකරුවන් සිව්දෙනෙකු අත්අඩංගුවට ගෙන තිබේ.පොලිස් නාවික කොට්ඨාසයේ පෑලියගොඩ නාවික ඒකකයේ නිලධාරීන් කණ්ඩායමක් විසින් ඔවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසුවේය.අත්අඩංගුවට ගෙන ඇත්තේ කැලණිය සහ මොරටුව ප්‍රදේශවල පදිංචිකරුවන් බව සඳහන්ය.ලබන 21 වනදා මහර මහේස්ත්‍රාත් අධිකරණයේ පෙනී සිටින ලෙස දන්වා අදාළ සැකකරුවන් සිව්දෙනා පොලිස් ඇප මත මුදාහැර ඇත.", "URL": "https://sinhala.adaderana.lk/news.php?nid=56330", "Category": null, "Parent URL": null}