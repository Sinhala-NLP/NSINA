{"Source": "Adaderana", "Timestamp": "June 7, 2011 12:24 pm", "Headline": "නැවත පදිංචි කළ කිලිනොච්චි ජනතාවට නොමිලේ අක්ෂි සැත්කම් ", "News Content": "කිලිනොච්චි දිස්ත්‍රික්කයේ නැවත පදිංචි කරන ලද ජනතාව අතුරින් දෘශ්‍යාබාධ වලින් පෙළෙන රෝගීන් සඳහා අක්ෂි සැත්කම් නොමිලේ සිදු කිරීමට කටයුතු යොදා තිබේ. ලබන 14 සහ 15 යන දෙදින තුළ අදාළ සායන පැවැත්වීමට නියමිත බව සෞඛ්‍ය අමාත්‍යාංශය සඳහන් කරනු ලැබීය. විශේෂයෙන් ඇසේ සුද ඉවත් කිරීම, කාච බද්ධ කිරීම් වැනි සැත්කම් ජාතික අක්ෂි රෝහලේ විශේෂඥ වෛද්‍යවරයෙකු ලවා සිදු කිරීමට කටයුතු යොදා ඇත.", "URL": "https://sinhala.adaderana.lk/news.php?nid=16604", "Category": null, "Parent URL": null}