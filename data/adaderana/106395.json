{"Source": "Adaderana", "Timestamp": "March 20, 2019 09:20 am", "Headline": "යතුරුපැදියක් ලොරි රථයක ගැටී පුද්ගලයෙක් මරුට-CCTV දර්ශන සහිතයි", "News Content": "සූරියවැව, විහාරගල ප්‍රදේශයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව ඇති බව අද දෙරණ වාර්තාකරු පවසයි. යතුරුපැදියක් හා ලොරි රථයක් එකිනෙක ගැටීමෙන් මෙම අනතුර සිදුව ඇති බව වාර්තා වෙයි. සූරියවැව ඇඹිලිපිටිය ප්‍රධාන මාර්ගයේ විහාරගල ප්‍රෙද්ශයේදී ඊයේ(19) පස්වරු 6.45ට පමණ මෙම අනතුර සිදුව තිබේ. අධික වේගයෙන් පැමිණි යතුරුපැදියක් ඉදිරියෙන් ධාවනය වූ ලොරි රථයක් පසුකර යාමට උත්සාහ කිරීමේදී එහි ගැටී අනතුර සිදුව තිබුණි. අනතුර සිදුවූ ආකාරය අසල වෙළඳසැලක සවිකර තිබූ ආරක්ෂක කැමරාවකද සටහන්ව තිබුණි. අනතුරින් මියගොස් ඇත්තේ 35 හැවිරිදි දෙදරු පියෙකි. සිද්ධිය සම්බන්ධයෙන් ලොරි රථයේ රියදුරු සූරියවැව පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=106395", "Category": null, "Parent URL": null}