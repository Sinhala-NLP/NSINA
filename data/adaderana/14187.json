{"Source": "Adaderana", "Timestamp": "February 13, 2011 02:04 pm", "Headline": "රන් බඩු කොල්ලකරුවන් දෙදෙනෙක් දැලේ", "News Content": "ඇල්පිටිය , ඌරගස්මංහන්දිය ප්‍රදේශයේ දී රන් භාණ්ඩ කොල්ල කල්ලියක සාමාජිකයන් දෙදෙනෙකු අත්අඩංගුවට ගෙන තිබේ. යතුරුපැදියකින් ගමන් කරමින් සිටියදී මෙම සැකකරුවන් දෙදෙනා අත්අඩංගුවට ගත් බව ඌරගස්මංහන්දිය පොලිසිය පවසයි. අත්අඩංගුවට ගන්නා අවස්ථාවේ සැකකරුවන් දෙදෙනා සතුව තිබී සොරකම් කරන ලද රුපියල් 80,000ක් වටිනා රන් මාලයක් , ජීව අත්බෝම්බයක් සහ තියුණු ආයුධයක් ද පොලිසිය විසින් සොයාගෙන තිබේ. අත්අඩංගුවට ගත් සැකකරුවන් සම්බන්ධයෙන් ඌරගස්මංහන්දිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14187", "Category": null, "Parent URL": null}