{"Source": "Adaderana", "Timestamp": "April 2, 2010 08:05 am", "Headline": "ගාසා තීරයට ගුවන් ප්‍රහාරයක්", "News Content": "ඊශ්‍රාලය විසින් ගාසා තීරයට ගුවන් ප්‍රහාර මාලාවක් එල්ල කර තිබේ. හමාස් සංවිධානය මගින් පාලනය වන ගාසා තීරයේ ස්ථාන කිහිපයකට මෙම ප්‍රහාර එල්ල වී ඇති බව පලස්තීන වාර්තා උපුටා දක්වන විදෙස් වාර්තා සඳහන් කරයි. ඊයේ රාත්‍රී එල්ල වූ ප්‍රහාරයෙන් සිදු වූ හානි පිළිබඳව මෙතෙක් තොරතුරු අනාවරණය වී නොමැත. පොලිස් ස්ථානයක් සහ පුහුණු කිරීමේ ස්ථානයක් මෙම ප්‍රහාර වල ඉලක්කය වී ඇති බව හමාස් ප්‍රකාශකයෙකු සඳහන් කර ඇත. පසුගිය සතියේ දී ඊශ්‍රායල් සහ හමාස් සටන්කාමීන් අතර ඇති වූ ගැටුමකින් ඊශ්‍රායල් සෙබළුන් දෙදෙනෙකු සහ පලස්තීන සටන්කාමීන් දෙදෙනෙකු ජීවිතක්ෂයට පත් වී ඇත. වසරක පමණ කාලයක් ඇතුළත දී ඊශ්‍රායල් සෙබළෙකු ජීවිතක්ෂයට පත් වූ පළමු අවස්ථාව මෙය වේ.", "URL": "https://sinhala.adaderana.lk/news.php?nid=7617", "Category": null, "Parent URL": null}