{"Source": "Adaderana", "Timestamp": "June 2, 2012 09:14 am", "Headline": "සොරකම් හා කොල්ලකෑම්වලට සම්බන්ධ දෙදෙනෙකු කොටුවෙයි", "News Content": "වරකාපොළ, සනාතවත්ත ප්‍රදේශයේ සොරකම් සහ දේපළ කොල්ලකෑම්වලට සම්බන්ධ සැකකරුවන් දෙදෙනෙකු වරකාපොළ පොලිසිය විසින් අත්අඩංගුවට ගෙන තිබේ. ප්‍රදේශයේ නිවසකින් රුපියල් 150,000ක් පමණ වටිනා රන් මාලයක් සොරාගැනීම සම්බන්ධයෙන් සිදුකළ විමර්ශනයකදී අදාළ සැකකරුවන් අත්අඩංගුවට ගත් බව පොලිසිය පවසයි. සැකකරුවන්ගෙන් සිදුකළ ප්‍රශ්නකිරී‍ම්වලදී ඔවුන් විසින් සොරාගන්නා ලද අදාළ රන්මාලය සොයාගැනීමට හැකිව තිබේ. ඔවුන් අද(02) තුල්හිරිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24702", "Category": null, "Parent URL": null}