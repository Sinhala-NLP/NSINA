{"Source": "Adaderana", "Timestamp": "March 11, 2019 04:47 pm", "Headline": "13වනදා වතුකරයේ සියලූම ගුරුවරු ලෙඩ වෙයිද?", "News Content": "වතුකරයේ සියළුම ගුරු වෘත්තිය සමිති අසනිප නිවාඩු වාර්තා කර වෘත්තිය සමිති ක්‍රියාමාර්ගයට සහයෝගය දක්වන බව වතුකරයේ ගුරු වෘත්තිය සමිති මාධ්‍යය හමුවක් පවත්වමින් පවසයි. ගුරුවරුන් අසනීප නිවාඩු වාර්තා කර 13 වෙනි දින දිවයින පුරා ක්‍රියාත්මක කිරිමට සැලසුම් කර ඇති වෘත්තිය සමිති ක්‍රියාමාර්ගයට වතුකරයේ සියළුම ගුරු සංගම්වල සහයෝගය ලබාදෙන බව ලංකා ගුරු සේවා සංගමයේ නුවරඑලිය දිස්ත්‍රික් ලේකම් මංජුල සුරවිර ආරච්චි මහතා පැවසිය. මංජුල සුරවිර මහතා ඒ බැව් කියා සිටියේ 13 වෙනි දින ක්‍රියාත්මක කිරිමට සැලසුම් කර ඇති වෘත්තිය සමිති ක්‍රියාමාර්ගයට නුවරඑලිය දිස්ත්‍රික්කයේ ගුරු සංගම්වල සහයෝගය ලබාදිම පිලිබදව අද (11) පස්වරුවේ හැටන් නගරයේ මාධයය හමුවක් පවත්වමිනි. මෙම මාධ්‍යය හමුවේ වැඩි දුරටත් අදහස් දැක් වු මංජුල සුරවිර ආරච්චි මහතා කියා සිටියේ විදුහල්පතිවරුන්, ගුරුවරුන් මුහුණ දි ඇති ගැටළුවලට මෙතෙක් රජ්‍යය විසදුම් ලබා නොදෙන නිසා මෙම වෘත්තිය සමිති ක්‍රියාමාර්ගයට එළඹිමට තිරණය කල බවයි. 13 වෙනි දින ගුරුවරුන් අසනිප නිවාඩු වාර්තා කර වෘත්තිය සමිති ක්‍රියාමාර්ගයකට පිවිසෙන නිසා එදින ළමුන්ගේ ආරක්ෂාව පිලිබදව දෙමාපියන් වග බලාගත යුතු බවයි. තවද ගුරුවරුන්ගේ මෙම වෘත්තිය සමිති ක්‍රියාමාර්ගයට පාසල් ළමුන් ප්‍රවාහනය කරන වැන් රථ සහ බස් රථ වල රියදුරන්ගෙන්ද සහයෝගය ලබාදෙන ලෙස මංජුල සුරවිර මහතා ඉල්ලා සිටියි. මෙම මාධ්‍යය සාකච්ඡාවට ගුරු විමුක්ති පෙරමුණ , කදුරට ගුරු පෙරමුණ , ශ්‍රි ලංකා අධ්‍යාපන සමාජ සේවා සම්මේලනය , එක්සත් ද්‍රවිඩ ගුරු සංගමය , ලංකා ගුරු සේවා සංගමයේ නිලධාරින්ද සහභාගි වි සිටියේය.", "URL": "https://sinhala.adaderana.lk/news.php?nid=105885", "Category": null, "Parent URL": null}