{"Source": "Adaderana", "Timestamp": "July 25, 2019 11:39 am", "Headline": "අනතුරකින් මිය ගිය තරුණයාට සාධාරණයක් නොකළාට පොලීසියට එරෙහිව පැමිණිල්ලක්", "News Content": "පසුගිය 21 දින හික්කඩුව දොඩන්දුව පාලම අසන්නයේදී කොළඹ සිට ගාල්ල බලා ධාවනය වු සුඛෝපබෝගී බස් රථයක ගැටීමෙන් මිය ගිය තරුණයාගේ සිදුවීම සම්බන්ධව හික්කඩුව පොලීසියෙන් සාධාරණයක් ඉටු නොවු බව පවසමින් තරුණයාගේ ඥාතීන් විසින් හික්කඩුව පොලීසියට විරුද්ධව අද (25) ගාල්ල සහකාර පොලිස් අධිකාරීවරයා වෙත පැමිණිල්ලක් ඉදිරිපත් කිරීමට නියමිත බව අද දෙරණ වාර්තාකරු පවසයි. රිය අනතුරකින් මියගිය තරුණයකුගේ අවසන් කටයුතු කිරීමට සුසාන භූමිය වෙත ගෙනයන අතරතුර අම්බලන්ගොඩ නගරයේ දී ගාලු කොළඹ ප්‍රධාන මාර්තය අවහිර කරමින් මෘතදේහය තබාගෙන ඥාතින් අද සවස විරෝධතාවයක නිරතවිය. විරෝධතාකරුවන් කියා සිටියෙ මියගිය තරුණයාට සාධරණය ඉටු කරදෙන ලෙසයි. පසුගිය 13දින රාත්‍රි හික්කඩුව දොඩන්දුව පාලම අසන්නයේදී මෙම තරුණයා කොළඹ සිට ගාල්ල බලා ධාවනය වු සුඛෝබොගී බස් රථයක ගැටී බරපතළ තුවාල ලබා කරාපිටිය රෝහලේ ප්‍රතිකාර ලබමින් සිටියදී පසුගිය 21 දින මියගොස් ඇත. මේ අනතුර පිළිබඳව හික්කඩුව පොලීසිය විමර්ෂන සිදු කිරීමේදි සාධාරණයක් තමන්ට සිදුනොවු බව මියගිය තරුණයාගේ පියා වන එන්.එච්. විජිත ප්‍රකාශ කළේය. අම්බලන්ගොඩ පනියන්දූව ප්‍රදේශයේ පදිංචි 24 හැවිරිදි නයිදුවාහන්දි උවිදු ලසන්ත යන තරුණයා අනතුරෙන් මියගොස් තිබේ. හික්කඩුව පොලීසිය සදහන් කලේ රිය අනතුරකින් පුද්ගලයකු මිය යාම පිළිබදව බස් රිදුරා අත්තඩංගුවට ගෙන ගාල්ල අතිරේක මහේස්ත්‍රාත් අධිකරණය වෙත ඉදිරිපත් කළ අවස්ථාවේ රියදුරාට ඇප ලබාදුන් බවයි. විරෝධතාවය හේතුවෙන් ගාලු මර්ගගයේ ගමනාගමනයටද බාධා එල්ල වු අතර අම්බලන්ගොඩ පොලීසිය විරෝධතාවය සිදු කල පිරිස සමඟ සාකච්චා කිරීමෙන් පසු මෘත දේහය අවස න්කටයු කිරිමට රැගෙන යනු ලැබිය.", "URL": "https://sinhala.adaderana.lk/news.php?nid=114965", "Category": null, "Parent URL": null}