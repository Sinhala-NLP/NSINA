{"Source": "Adaderana", "Timestamp": "May 2, 2018 10:14 pm", "Headline": "මුදලට සූදූ ක්‍රීඩා කළ 9ක් මාට්ටු වෙයි", "News Content": "තනමල්විල හම්බෙගමුව පොලිස් බල ප්‍රදේශයේ දී හම්බෙගමුව පොලීසිය සිදු කළ හදීසි වැටලීමකදී නීති විරෝධීව මුදලට සූදූ ක්‍රීඩා කළ පුද්ගලයන් නව දෙනෙකු පොලිස් අත්අඩංගුවට ගෙන ඇත. සැකකරුවන් විසින් දීර්ඝකාලයක සිට මෙම ජාවාරම පවත්වාගෙන ගොස් ඇති අතර සැකකරුවන් තනමල්විල, හම්බෙගමුව සහ වේලිඔය යන ප්‍රදේශවල පදිංචිකරුවන් පිරිසක් බව පොලීසිය කියයි. වැටලීම සිදු කරන අවස්ථාවෙදී එම ස්ථානයේ තිබූ මුදලින් රුපියල් ලක්ෂයක් කාඩ් කුට්ටම් ඇතුළු දේපල රැසක් පොලිස් බාරයට ගෙන ඇති අතර තවත් සැකකරුවන් කිහිප දෙනෙකු පලා ගොස් ඇති බව පොලීසිය කියයි. ඔවුන් අත්අඩංගුවට ගැනීමට පරීක්ෂණයක් ක්‍රියාත්මක බව පොලීසිය පවසන අතර සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය. හම්බෙගමුව පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=88415", "Category": null, "Parent URL": null}