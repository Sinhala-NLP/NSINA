{"Source": "Adaderana", "Timestamp": "July 12, 2015 09:36 am", "Headline": "නීති විරෝධීව මෙරට සිටි ඉන්දියානුවන් දැලේ ", "News Content": "නීති විරෝධී ලෙස මෙරට වෙළඳාමේ යෙදුණු ඉන්දීය ජාතිකයින් දෙදෙනෙකු මුලතිව්, සෙල්වපුරම් ප්‍රදේශයේ දී අත්අඩංගුවට ගෙන තිබේ.පොලීසිය ලද තොරතුරක් මත සිදුකළ වැටලීමකදී අදාළ ඉන්දීය ජාතිකයින් දෙදෙනා අත්අඩංගුවට ගෙන ඇති බව පොලීසිය පැවසුවේය.අත්අඩංගුවට ගත් ඉන්දීය ජාතිකයින් දෙදෙනා අතර කාන්තාවක ද වෙයි.සිදුකරන ලද මූලික විමර්ශනවලදී අනාවරණය වී ඇත්තේ ඔවුන් සංචාරක වීසා මත මෙරටට පැමිණ ඇති බවයි. අදාළ ඉන්දීය ජාතිකයින් දෙදෙනා මුලතිව් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදාහැර ඇති අතර ලබන 13 වැනිදා අධිකරණය හමුවේ පෙනී සිටින ලෙස නියෝග කර තිබේ.", "URL": "https://sinhala.adaderana.lk/news.php?nid=52590", "Category": null, "Parent URL": null}