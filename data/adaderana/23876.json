{"Source": "Adaderana", "Timestamp": "April 29, 2012 08:19 am", "Headline": " ගොවිබිමට න්‍යෂ්ටික තාක්ෂණය ගේන්න සැලසුම්", "News Content": "න්‍යෂ්ටික තාක්ෂණය කෘෂිකර්මාන්තයට යොදාගැනීම සඳහා වන මධ්‍යස්ථානයක් පිහිටුවීමට අවශ්‍ය ව්‍යාපෘතිය මේ වන විට සකස් කරමින් පවතින බව පරමාණුක ශක්ති අධිකාරිය පවසයි. කෘෂිකර්මාන්තයට න්‍යෂ්ටික තාක්ෂණය යොදා ගත යුතු ආකාරය පිළිබඳව සහ එය මෙරට තුළ ක්‍රියාත්මක කිරීම සම්බන්ධයෙන් දෙදින වැඩමුළුවක් පසුගියදා මහනුවර ගන්නෝරුව කෘෂිකර්ම මධ්‍යස්ථානයේ දී පැවැත්විණි. එහිදි එකඟතාව පල වී ඇත්තේ ඉතා කෙටිකාලයක් තුළ මෙරට කෘෂිකර්මාන්තයේ දියුණුව සඳහා න්‍යෂ්ටික තාක්ෂණය භාවිත කළ යුතු බවයි. ඒ අනුව මේ සඳහා මධ්‍යස්ථානයක් පිහිටුවීම සඳහා ව්‍යාපෘතියක් සකස් කිරීමට මේ වන විට කටයුතු කර ඇති බව පරමාණුක ශක්ති අධිකාරියේ සභාපති ආචාර්ය රංජිත් විජේවර්ධන මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=23876", "Category": null, "Parent URL": null}