{"Source": "Adaderana", "Timestamp": "August 26, 2019 06:38 pm", "Headline": "ගෝඨාභය ජනපති ලෙස දිවුරුම් දෙන එක නියතයි-රෝහිත", "News Content": "පාස්කු ප්‍රහාරය සිදු වි අද වන විට මාස 4ක් ගත ඇති බවත් නමුත මේ වන තෙක් පාස්කු ප්‍රහාරය ගැන නිසි පිළිතුරක් වත්මන් රජය ඉදිරිපත් කර නොමැති බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද (26) කොලඹ පැවති මාධය හමුවක් අමතමින් ඒ මහතා මේ බව පැවසිය. රටේ මේපමණ ජීවිත හානි සිදු වීතිබියදීත් පේන්නෙ නැති රජයක් ලෙස කටයුතු කර ඇති බවද ඒ මහතා පවසයි. වගඋත්තරකාරුවෝ කවුද අනුබල දුන්නේ කවුද සැලසුම් කළේ කවුද ක්‍රියාත්මක කළේ කවුද මේ පිටුපස කවුද හිටියේ සහ තවත් මේ වගේ දේවල් ඉදිරියට වෙන්න පුළුවන් ද යන්න වග සෙවීමට රජයේ ක්‍රියාත්මක වීමක් නොමැති බව කාදිනල් උන්වහන්සේ ප්‍රකාශ කළ බවද මන්ත්‍රීවරයා එහිදි ප්‍රකාශ කළේය. රටේ සාමාන්‍ය පුරවැසියකුට රජය කෙරෙහි විශ්වාසයක් තබන්නට පුළුවන් තත්වයක් තිබෙන යන්න ප්‍රශ්නයක් බවද මන්ත්‍රීවරයා එහිදි පැවසීය. එහිදි වැඩිදුරටත් අදහස් දැක්වු මන්ත්‍රී රෝහිත අබේගුණවර්ධන මහතා, \"ජනාධිපති අපේක්ෂකවරයා වශයෙන් ඉදිරිපත් කරපුගෝඨාභය රාජපක්ෂ මහතා පැහැදිලිව කිව්වා සිද්ධිය සම්බන්ධයෙන් සියලූම අංශ වලින් පරීක්ෂණ සිදු කරනවා බව. මේ වැරදිකරුවන් නීතිය ඉදිරියට ගෙන ඒමට සියලූ කටයුතු සිදුකරන බවත් ගෝඨාභය රාජපක්ෂ මහතා පැහැදිලිව කිව්වා. රටේමිනිස්සුන්ට ඒ පිළිබඳව විශ්වාසයක් තියන්න පුළුවන්. ගෝඨාභය රාජපක්ෂ අපේ අපේක්ෂකතුමා පාස්කු දවසේ සිදු වූ සිද්ධිය සම්බන්ධයෙන් කොමිසමක් පත් කරලා නියමානුකූලව වැරදිකරුවන්ට දඩුවම් දීම සහ නැවත එවැනි දෙයක් සිදු නොවෙන්න වැඩ කරනවා කියන එක කෙරෙහි ජනතාවගේ විශ්වාසයක් තියනවා. ඒ විශ්වාසය ජනතාවට ඇති වෙන්නේ ඔහු එහෙම කරපු කෙනෙක් නිසයි. ඔහු කියපු දේ කරපු නායකයෙක්. එදා අවුරුදු තිහක් තිබුණු යුද්ධය අවසන් කරන්න මහින්ද රාජපක්ෂ ජනාධිපතිතුමාගේ සේනාධිනායකත්වයෙන් ඒ ගත්තා වූ තීන්දු තීරණ මාවිල් ආරුවෙන් පටන්ගෙන, එතුමාගේ ජීවිතය පිත්තල හන්දියේ දී නැතිවෙන්න තිබුණා. එදා ඒ බෝම්බකාරයාට එතුමාගේ ජීවිතය අහු උනානම් අද ගෝඨාභය රාජපක්ෂ කියල කෙනෙක් නැතිවෙන්න තිබුණා. හැබැයි ඒ ජීවිත තර්ජනයත්් තමන්ගේ ජීවිතයට පාඩමක් කරගෙන යුද්ධය අවසන් කරපු නායකයා හැටියට එතුමා අගරදගුරුවරයාට දෙන බලාපොරොත්තුව නියතවශයෙන්ම ඉටුකරනවා.ඒ ප්‍රකාශය තුළ මේ රටේ කතෝලික ජනතාවට විතරක් නෙවෙයි සමස්ත ශ්‍රී ලංකාවාසී ජනතාවටම රටේ ආරක්ෂාව සම්බන්ධයෙන් තමන්ගේ ජීවිතය ගැන විශ්වාසයක් තියන්න පුළුවන් කියලා. මේ වෙන කොට එක්සත් ජාතික පක්ෂ අර්බුදය ඉතාමත්ම දරුණු තත්ත්වයකට පරිවර්තනය වෙලා තිඛෙනවා.පසුගිය සති අන්තයේ අපි දැක්කා මාතර දී මංගල සමරවීර මුදල් ඇමැතිවරයාගේ ප්‍රධානත්වයෙන් සජිත් ප්‍රේමදාස කඳවුර ශක්තිමත් කිරීමේ රැළියක් පැවැත් වුණා. එදාම අලියගහ මන්දිරයේ රාත්‍රී භෝජන සංග්‍රහයක් පැවැත්වුණා. මාතර රැළියේ සජිත් ප්‍රේමදාසව අපේක්ෂකයා කරන්න බලාගෙන ඉන්නකොට අරලියගහ මන්දිරයේ රාත්‍රී භෝජන සංග්‍රහය භුක්ති විඳින කොටසක් හිටියා.මාතර ට ආපු කොටස අරලියගහ මන්දිරයට එන්නේ නැහැ. අරලියගහ මන්දිරයට ආපු අය මාතරට ගියෙ නැහැ. හැබැයි මේ දෙකටම ගියපු කොටසකුත් ඉන්නවා මාතර රැලියට ඉඳලා මහින්ද රාජපක්ෂ ජනාධිපතිතුමාට පින් සිද්ද වෙන්න හයිවේ ගෙනැවිල්ලා අරලියගහ මන්දිරයට ආපු අය ඉන්නවා. මාතරින් දී හොඳට වැස්ස හින්ද හොඳට තෙමිලා මංගල සමරවීර පොඩ්ඩක් බිව්වා. එදාම රනිල් වික්‍රමසිංහගෙන් කන්න ආවා. රනිල් වික්‍රමසිංහ හිතුවා මේ ආපු අයට බඩ පිරෙන්න කන්න දෙන්න.අජිත් පී පෙරේරා මහත්තයා දෙකටම සහභාගි වුණා. වික්‍රමසිංහ මහත්තයා කෙනෙකුට ගහන්න හිතුනා ගහන්නේ ඒ වෙලාවෙ නෙවෙයි. කල්ඉකුත් කරලයි. මාස ගණන් දීලා ප්‍රශ්න අමතක වුණාට පස්සේ ගහන ක්‍රමය රනිල් වික්‍රමසිංහ මහතාගේ අත්දැකීම් තුළින් අපි දන්නවා.එක්සත් ජාතික පක්ෂයේ කෘත්‍යාධිකාරි මණ්ඩලයේ හැට තුන් දෙනෙක් සාමාජිකයෝ මේ වෙනකොට ඉන්නවා. දැන් රනිල් වික්‍රමසිංහ කියනවා 63 මදි තව තිහක් එකතු කරන්න ඕනි කියලා. එතකොට අනූ තුනක් වෙනවා.බලාගෙන ඉඳිද්දී කෘත්‍යාධිකාරි මණ්ඩලයේ මීටරය නගිනවා. මීටරය නගින්නේ රනිල් වික්‍රමසිංහට අවශ්‍ය විදියටයි. කෘත්‍යාධිකාරී මණ්ඩලයේ සාමාජිකයින් අනු තුන් දෙනෙක් වන බවට මැතිවරණ කොමසාරිස්වරයාට දැනුම් දුන්න බව ආරංචියි. දැන් සන්ධානයක් හදන්න ලෑස්ති වෙනවා. පත්තරේ තියෙනවා සන්ධානයයි අපේක්ෂකයය්ි ප්‍රතිපත්ති ප්‍රකාශනය යි තුනම එකට එනවා කියලා. තුනම එකට නැති නැතිවුනත් කරුණාකරලා එකක්වත් එළියට දෙන්න කියලා අපි කියනවා.කවුද අපේක්ශකයා කියලවත් කියනවා නම් හොඳයි. සිරිකොත මධ්‍යස්ථානය අලියා ගලෝල ලොකුවට ගහන්න තියෙන්නේ අද නොවෙයි හෙට කියලා.අපේක්ෂකයෝ කවුද කියල අහනකොට කොට ගොලූවා කසාය බීල වගේ. පෙරේදා වෙනකොට එක්සත් ජාතික පක්ෂයේ රනිල් වික්‍රමසිංහ කදවුර නියෝජනය කරන ඇමතිවරයෙක් සජිත් ප්‍රේමදාස නියෝජනය කරන එක්තරා ඇමැතිවරයෙක් ස්වේච්ඡා සංවිධානවල නියෝජිතයෝ සහ තවත් දේශපාලන පක්ෂවල නියෝජිතයෝ කිහිප දෙනෙක් ගේ රහස් සාකච්ඡාවක් තිබුණා. ඒ සාකච්ඡාවේ බලාපොරොත්තුව තමයි කැඩුණු යූඑන්පීය වෑල්ඩින් කිරීම.කරළියට ගේන්න හදන්නේ නිර්පාක්ෂික අපේක්ෂකයෙක්. ඔහු එක්සත් ජාතික පක්ෂයේ කෙනෙක් නම් ඔහු එක්සත් ජාතික පක්ෂයේ සාමාජිකත්වයෙන් ඉල්ලා අස් වෙන්න ඕනේ එතකොටයි නිර්පාක්ෂික. වික්‍රමසිංහ මහත්තයයි, සජිත් මහත්තයායි, චම්පික මහත්තයා, කිරිඇල්ල මහත්තයාවයි ලණු කෑල්ලක් අරගෙන එකට තියලා ඔතාගෙන ඔතාගෙන යන්න.ගිහිල්ල ඒ අපේක්ෂක දුසිම මැතිවරණ කොමසාරිස් කාර්යාලයට ඉදිරියට ගිහිල්ලා කියන්න මේ ඉන්නේ අපේ අපෙක්ෂකයෝ කියලා. මේ තත්ත්වය ඇතුලේ දෙසැම්බර් මාසේ වෙනකොට අපේ ගෝඨාභය රාජපක්ෂ මැතිතුමා ජනාධිපති ජනාධිපතිවරයා වශයෙන් දිවුරුම් දෙන එක නියත යි.\"", "URL": "https://sinhala.adaderana.lk/news.php?nid=117542", "Category": null, "Parent URL": null}