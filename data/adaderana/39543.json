{"Source": "Adaderana", "Timestamp": "December 12, 2013 08:20 pm", "Headline": "උතුරේ මංගල අයවැය ඡන්දයකින් තොරව සම්මතයි", "News Content": "උතුරු පළාත් සභාවේ මංගල අය වැය අද (12)ඡන්ද විමසීමකින් තොරව සම්මත වී තිබේ. අමාත්‍යංශ 4ට අදාළ වැය ශීර්ෂ පෙරේදා(10) දිනයේ පළාත් සභාවට ඉදිරිපත් කෙරුණු බවත්, අනතුරුව දින දෙකක කාලයක් ඒ පිළිබඳ විවාද කෙරුණු බවත් අද දෙරණ වාර්තාකරු පවසයි. අද දිනයේ න්‍යායපත්‍රානුකූලව එය සම්මත කර ගැනීම සඳහා සාකච්ඡාවට ගැනුණද කිසිදු විරෝධයක් හෝ සංශෝධනයකින් තොරව ඒකමතිකව එය සම්මත කර ගැනීමට ද්‍රවිඩ ජාතික සන්ධානයට හැකිවූ බව අද දෙරණ වාර්තාකරු කියා සිටියි. උතුරු පළාත් සභාවේ මීළඟ සැසිවාරය 2014 ජනවාරි මස 09 වන දින කැඳවීමට තීරණය කර තිබේ.", "URL": "https://sinhala.adaderana.lk/news.php?nid=39543", "Category": null, "Parent URL": null}