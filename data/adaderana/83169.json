{"Source": "Adaderana", "Timestamp": "January 18, 2018 12:48 pm", "Headline": "පාසල්වල තියෙන CCTV කැමරා වලින් කරන්න හදන අලුත්ම වැඩේ මෙන්න ", "News Content": "පාසල් වල ඉගෙනුම ලබන තම දරුවන් පිලිබඳව සී.සී.ටී.වී දර්ශන මගින් නැරඹීමේ අවස්ථාව ඉන්දියාවේ නවදිල්ලි හි දෙමාපියන් හට ලබාදීමේ වැඩසටහනක් ක්‍රියාත්මක කිරීමට සැළසුම් කර තිබේ. පාසලේ ඉගෙනුම ලබන දරුවන් පිළිබඳව සජීවීව සී.සී.ටී.වී දර්ශන ඔස්සේ තම ජංගම දුරකථනය මගින් නැරඹීමේ අවස්ථාව මෙමගින් දෙමාපියන් හට ලැබෙනු ඇති බව විදෙස් මාධ්‍ය සඳහන් කළේය. ඉදිරි මාස තුන තුළ නවදිල්ලි හි පවතින රජයේ පාසල් වල මෙම වැඩසටහන ක්‍රියාත්මක කරන බව ප්‍රධාන අමාත්‍ය අරවින්ද් කෙජ්රිඔවාල් පසුගියදා පවසා තිබිණි. ප්‍රධාන අමාත්‍යවරයා පවසා ඇත්තේ මෙමගින් විනිවිදභාවය හා වගවීම පිලිබඳව දෙමාපියන් හට සහතිකයක් ඇති කිරීම අරමුණ බවයි. පසුගිය වසරේ සැප්තැම්බර් මාසයේදී ඉන්දියාවේ අන්තර්ජාතික පාසලක දරුවෙකු ගෙල ප්‍රදේශයේ කැපුම් තුවාල සහිතව මියගොස් සිටියදී සොයාගැනීමත් සමඟ මේ පිළිබඳව වැඩි අවධානයක් යොමුවී ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=83169", "Category": null, "Parent URL": null}