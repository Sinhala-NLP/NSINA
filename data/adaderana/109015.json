{"Source": "Adaderana", "Timestamp": "May 1, 2019 12:23 pm", "Headline": "පිටකොටුවේ අනවසර වෙළඳසැල් ඉවත් කරයි", "News Content": "පවතින ආරක්ෂක තත්ත්වය සැලකිල්ලට ගනිමින් පිටකොටුව බෝධිය අසල ඉදිකර ඇති අනවසර වෙළෙසැල් ඉවත් කිරීමට පියවර ගෙන තිබේ. ඊයේ(30) රාත්‍රී සිට එම වෙළෙසැල් ඉවත් කිරීම සිදුකරමින් පවතින බව අද දෙරණ වාර්තාකරු පැවසීය. ඒ අනුව මේ වන විට අනවසර වෙළෙසැල් 150කට ආසන්න සංඛ්‍යාවක් ඉවත් කර ඇති බව සඳහන්ය. කෙසේවෙතත් සිය වෙළෙදසැල් ඉවත් කිරීම සම්බන්ධයෙන් එම වෙළෙන්දන් කිහිපදෙනෙක් අදහස් පල කරමින් කියා සියියේ ජාතික ආරක්ෂාව වෙනුවෙන් මෙවන් දෙයක් සිදු කරන්නේ නම් එ සඳහා සහය දෙන බවයි.", "URL": "https://sinhala.adaderana.lk/news.php?nid=109015", "Category": null, "Parent URL": null}