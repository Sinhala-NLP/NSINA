{"Source": "Adaderana", "Timestamp": "August 30, 2019 05:37 pm", "Headline": "රජයේ-පළාත් පාලන ආයතන ප්‍රධානීන් වෙත මැතිවරණ කොමිෂන් සභාවෙන් ලිපි දෙකක්", "News Content": "රජයේ සංවර්ධන කාර්යයන් පිළිබඳ විද්යුත් හා මුද්‍රිත මාධ්‍යවල දැන්වීම් පළ කිරීමෙන් හා ප්‍රචාරය කිරීමෙන් අනියම් ආකාරයේ ප්‍රචාරණ කටයුතු සිදු කරනු ලබන බව මැතිවරණ කොමිෂන් සභාව පවසයි. අදාළ සංවර්ධන කටයුතු හෝ ව්‍යාපෘති පිළිබඳව කෙරෙන දැනුවත් කිරීමෙන් වඩා වැඩි අවධානයක් දක්වන්නේ ඒ හා සම්බන්ධිත දේශපාලඥයින්ගේ ප්‍රතිරූපය ඔසවා තැබීම පිණිස බව පුරුවැසි සංවිධාන, ජන මාධ්‍ය සංවිධාන හා දේශපාලඥයානි මැතිවරණ කොමිෂන් සභාවට කරණු දන්වා තිබේ. ඒවා බැහැර කළ නොහැකි කරුණු බව මැතිවරණ කොමිෂන් සභාවේ මතය බව වාර්තා වෙයි. දේශපාලනමය ප්‍රචාරක කටයුතු සඳහා රජයේ සේවකයින්, රජයේ වාහන හා වෙනත් උපකරණ යොදා ගැනීම සහ මහජන මුදල් විශාල වශයෙන් වැය කරමින් දැන්වීම් ප්‍රචාරණය කිරීම හා එමගින් නිහස් සාධාරණ මැතිවරණය ක්‍රියාවලියට ඇති කරනු ලබන බලපෑම් සම්බන්ධයෙන් මැතිවරණ කොමිෂන් සභාව අවධානය යොමුවී ඇත. ඉහත කරුණු සම්බන්ධයෙන් ලිපි දෙකක් රජයේ සහ පළාත් පාලන ආයතන ප්‍රධානීන් වෙත අගෝස්තු මස 20වන දින යොමු කර බව මැතිවරණ කොමිෂන් සභාව සඳහන් කළේය. එමෙන්ම අදාළ ලිපි දෙකෙහි පිටපත් නිසි කටයුතු සඳහා දේශපාලන පක්ස නායකයින් හා ලේකම්වරුන් වෙතද යොමු කළ බවද මැතිවරණ කොමිෂන් සභාව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=117886", "Category": null, "Parent URL": null}