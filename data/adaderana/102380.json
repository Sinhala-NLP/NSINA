{"Source": "Adaderana", "Timestamp": "January 15, 2019 04:02 pm", "Headline": "වකුගඩු රෝගීන්ට නිවසේ සිට ප්‍රතිකාර ගන්න ක්‍රමවේදයක්", "News Content": "වකුගඩු රෝගීන් සඳහා ස්වයංක්‍රීය උදර තරල කාන්දු පෙරීමේ ක්‍රමවේදය භාවිතයෙන් නිවසේ සිටම ප්‍රතිකාර ලබා ගැනීමේ ක්‍රමයක් හඳුන්වා දීමේ ව්‍යාපෘතියට කැබිනට් මණ්ඩල අනුමැතිය හිමි වී ඇත. මෙම යෝජනාව මීට පෙර අමාත්‍ය මණ්ඩලය වෙත ඉදිරිපත් කරන ලද අතර, එම යෝජනාව අධ්‍යයනය කර නිර්දේශ ඉදිරිපත් කිරීම සඳහා අමාත්‍ය මණ්ඩල අනුකාර සභාවක් පත් කිරීමට තීරණය කර තිබේ. ඒ අනුව, යෝජිත ව්‍යාපෘති ඇගයීම හා සාකච්ඡා සම්මුති පැවැත්වීම සඳහා තාක්ෂණික ඇගයීම් කමිටුවක් පත් කිරීමටත්, මෙම ව්‍යාපෘති නියමු ව්‍යාපෘතියක් ලෙස මෙම රෝගය ව්‍යාප්ත වී ඇති දිස්ත්‍රික්කවල රෝගීන් 500 ක් සඳහා ක්‍රියාත්මක කර ඉන් පසු දිවයින පුරා ක්‍රියාත්මක කිරීමටත් එම අනුකාරක සභාව විසින් නිර්දේශ කර ඇත. සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා විසින් ඉදිරිපත් කළ එම නිර්දේශ වාර්තාව අමාත්‍ය මණ්ඩලය විසින් සැලකිල්ලට ගෙන තිබේ.", "URL": "https://sinhala.adaderana.lk/news.php?nid=102380", "Category": null, "Parent URL": null}