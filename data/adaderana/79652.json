{"Source": "Adaderana", "Timestamp": "November 8, 2017 12:37 pm", "Headline": "අවිගත් පිරිසක් වෙන්නප්පුවේදි  දොන් චමින්දට පිස්තෝලෙකින් ගැහුවේ ඇයි?", "News Content": "වෙන්නප්පුව - කිරිමැටියාන ප්‍රදේශයේදී ත්‍රිරෝද රථ රියැදුරෙකුට අවිගත් තිදෙනකුගෙන් යුතු කණ්ඩායමක්පිස්තෝලයකින් පහර දී ඇත. ඊයේ (7) රාත්‍රී 10.30 ට පමණ මෙය සිදුවී ඇත.තමන් කිරිමැටියාන ත්‍රි රෝද රථ නැවතුම් පලේ සිටින විට තවත් ත්‍රි රෝද රථයකින් පැමිණි තිදෙනෙකු ගෙන් එක් අයෙකු පිස්තෝලයක් වැනි ආයුධයකින් තමන්ට පහර දී පලා ගිය බව ලුණුවිල කිරිමැටියාන පදිංචි කළුතර කෝරාලලාගේ දොන් චමින්ද සම්පත් යන අය පොලීසියට පැමිණිලි කර ඇත. තමන්ට පහර දීමට පැමිණි කණ්ඩායමේ එක අයෙකු අත ටී.56 වර්ගයේ ගිනි අවියක් තිබූ බවද පැමිණිලි කරු පොලීසිය හමුවේ වැඩිදුරත් සදහන් කර ඇත.කුමන හේතුවක් නිසා මෙම පහර දීම සිදු කළාද යන්න මෙතෙක් අනාවරණය වී නොමැති බව පොලීසිය කියයි.කොස්වත්ත පොලිසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=79652", "Category": null, "Parent URL": null}