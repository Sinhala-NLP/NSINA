{"Source": "Adaderana", "Timestamp": "September 3, 2012 05:18 pm", "Headline": "Megamind 2012 තරගාවලියට  Leapset  සම අනුග‍්‍රහය ", "News Content": "මෘදුකාංග හා සේවා සපයන සමාගම්වල ශී‍්‍ර ලංකා සංවිධානය (SLASSCOM) විසින් සංවිධානය කරන ‘‘Megamind 2012’’ තරගාවලිය සඳහා (Leapset )ආයතනය සම අනුග‍්‍රහය දැක්වීමට ඉදිරිපත්විය. මෙම තරගාවලිය පැවැත්වූයේ ශී‍්‍ර ලංකාවේ තොරතුරු තාක්ෂණ (IT)හා ව්‍යාපාර කටයුතු බාහිරව සිදුකරන (BPO) සමාගම් අතරයි. ඒ සඳහා සමාගම් හා ආයතන 34කින් කණ්ඩායම් 41ක් ඉදිරිපත්විය. \"HSBC Data Processing Lanka Ltd\" ඉදිරිපත්කර තිබූ ‘‘Invictus ’’ ප‍්‍රථම ස්ථානය සඳහා වන රුපියල් 50,000ක ත්‍යාගය දිනාගත්තේය. දෙවන හා තෙවන ස්ථාන සඳහා වන රුපියල් 30,000ක හා රුපියල් 20,000ක ත්‍යාග දිනා ගැනීමට \"Amba Research\" සමාගම විසින් ඉදිරිපත්කර තිබූ ‘‘ Amba Green\" හා \"Dialog Axiata\" විසින් ඉදිරිපත්කර තිබූ ‘‘Team Dialog’’ කණ්ඩායම් විසිනුයි. මෙම තරගවලිය සඳහා සම අනුග‍්‍රහය දැක්වූ ඇමරිකාවේ සිලිකන් නිම්නයේ ප‍්‍රධාන තොරතුරු තාක්ෂණික සමාගමක්වන (Leapset) හි ප‍්‍රධාන විධායක නිලධාරී මානි කුලසූරිය මහතා මෙහිදී අදහස් දක්වමින් සිය සමාගම තොරතුරු තාක්ෂණ ක්ෂේත‍්‍රයේ සිදුකරන නව්‍යකරණයන් පිළිබඳව හදුන්වා දුන්නේය. (Leapset) සමාගම සිය තොරතුරු තාක්ෂණික නිර්මාණ කටයුතු ශී‍්‍ර ලංකාවේ මධ්‍යස්ථානයක සිට සංවර්ධනය කිරීම පසුගියදා ආරම්භ කළේය. ඇමරිකානු වෙළඳ සමාගමක්වන මෙම සමාගම (IT) නිෂ්පාදන හා සේවා හරහා මගින් ක්‍රෙඩිට් කාඩ් හා අන්තර්ජාලය හරහා සිදුකරන ගනුදෙනුවල සැබෑ පෙරළියක් ඇති කරයි. (SLASSCOM) හි අරමුණ වන්නේ දැනුම පදනම්කරගත් ආර්ථිකයක්මත ජාත්‍යන්තර නායකත්වයකට ශී‍්‍ර ලංකාව පත් කිරීමයි. ඒ අනුව වසර 2015 වනවිට \"IT \"හා \"BPO\" සමාගම් සිය ආදායම ඇමරිකානු ඩොලර් බිලියනයක් දක්වා හා සේවක සංඛ්‍යාව 100,000 දක්වා ඉහල නැංවීමටත් අපේක්ෂා කරයි.", "URL": "https://sinhala.adaderana.lk/news.php?nid=27101", "Category": null, "Parent URL": null}