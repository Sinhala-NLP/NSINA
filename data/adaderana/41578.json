{"Source": "Adaderana", "Timestamp": "March 6, 2014 09:58 am", "Headline": "පාසල් ළමුන්ගෙන් භාගයකට යකඩ මදිලු!", "News Content": "මෙරට පාසල් දරුවන්ගෙන් සියයට 50ක් පමණ යකඩ ඌණතාවයෙන් පෙළෙන බව සෞඛ්‍ය අමාත්‍යංශය පවසයි. මෙම තත්ත්වයට ප්‍රධානතම හේතුව පාසල් ළමුන්ට ආහාර ගැනීම සඳහා නිසි කාල සීමාවක් නොමැති වීම බව සෞඛ්‍ය අමාත්‍යංශය පෙන්වාදෙයි. විශේෂයෙන් ධාන්‍ය වර්ග සහ පලා වර්ග ආහාරයට නොගෙනීම යකඩ ඌණතාවයට ප්‍රධානතම හේතුව වී තිබේ. මෙම තත්ත්වය පාලනය කිරිම සඳහා නව වැඩසටහනක් ක්‍රියාත්මක කිරිමට බලාපොරොත්තු වන බව සෞඛ්‍ය අමාත්‍යංශය සඳහන් කළේය. ලුණු වලට යකඩ මිශ්‍ර කිරීම සහ පාසල් ළමුන්ට යකඩ පෙති ලබා දීම ඒ යටතේ සිදු කිරීමට සැලසුම් කර ඇති බව සෞඛ්‍ය අමාත්‍යංශය වැඩිදුරටත් පැවසුවේය.", "URL": "https://sinhala.adaderana.lk/news.php?nid=41578", "Category": null, "Parent URL": null}