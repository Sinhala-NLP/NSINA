{"Source": "Adaderana", "Timestamp": "December 3, 2013 10:29 am", "Headline": "අදත් ප්‍රදේශ කිහිපයකට වැසි", "News Content": "දිවයින අවට වායුගෝලයේ පවතින කැළඹිලි තත්ත්වය අඩුපීඩන කලාපයක් බවට පත්වී දිවයිනට නැගෙනහිර දෙසින් පවතින බව කාලගුණ විද්‍යා දෙපාර්තමේන්තුව පවසයි. ඔවුන් පෙන්වා දෙන්නේ මේ හේතුවෙන් දිවයින හරහා, දිවයින අවට මුහුදු ප්‍රදේශවල වැසි සහ සුළං සහිත කාලගුණ තත්ත්වයක් බලාපොරොත්තු වන බවයි. දිවයිනේ උතුරු, නැගෙනහිර, ඌව සහ උතුරු මැද පළාත්වල විටින් විට ගිගුරුම් සහිත වැසි වර්ධනය විය හැකි අතර ඇතැම් ස්ථානවල මිලිමීටර් 100ක පමණ වර්ෂාපතනයක් ඇති විය හැකි බවද සඳහන් වෙයි. මේ අතර ගාල්ල සිට මඩකලපුව හරහා යාපනය දක්වා වන වෙරළට ඔබ්බෙන් වන මුහුදු ප්‍රදේශ විටක ඉතා රළු අනතුරුදායක ස්වභාවයක් ගන්නා අතර දිවයින වටා වන අනෙක් මුහුදු ප්‍රදේශ ද රළු ස්වභාවයක් ගන්නා බව කාලගුණ විද්‍යා දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=39284", "Category": null, "Parent URL": null}