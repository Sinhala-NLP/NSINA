{"Source": "Adaderana", "Timestamp": "August 16, 2010 11:17 am", "Headline": "කොළඹට ආ නැවක සිටි ඉන්දුනීසියානු ජාතිකයෙක් අතුරුදන්", "News Content": "පසුගියදා කොළඹ වරායට පැමිණි තායිවාන් ‍නෞකාවක සේවය කළ ඉන්දුනීසියානු ජාතිකයෙකු අතුරුදහන්ව තිබේ. ශ්‍රි ලංකා නැව් නියෝජිත ආයතනය මගින් මේ සම්බන්ධයෙන් කොළඹ වරාය පොලිසියට පැමිණිල්ලක් ඉදිරිපත් කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මෙසේ අතුරුදන්ව ඇත්තේ 22 හැවිරිදි ඉන්දුනීසියානු ජාතික තරුණයෙකි. පසුගිය නව වැනිදා අදාළ නෞකාව කොළඹ වරායට පැමිණ ඇති අතර පසුගිය දස වැනිදා මෙම ඉන්දුනීසියානු ජාතිකයා අතුරුදන්ව ඇත.", "URL": "https://sinhala.adaderana.lk/news.php?nid=10260", "Category": null, "Parent URL": null}