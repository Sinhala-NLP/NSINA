{"Source": "Adaderana", "Timestamp": "November 2, 2010 09:15 am", "Headline": "ෆෙඩ්රිකා ජෑන්ස්ට අදත් හරස් ප්‍රශ්න", "News Content": "සුදු කොඩි ප්‍රකාශය සම්බන්ධයෙන් හිටපු යුද හමුදාපති සරත් ෆොන්සේකා මහතාට එරෙහිව පවරා ඇති නඩුව අද යළි විභාගයට ගැනීමට නියමිතව තිබේ. ඒ අනුව කොළඹ මහාධිකරණ විනිසුරු දීපාලි විජේසුන්දර මහත්මිය ප්‍රමුඛ ත්‍රිපුද්ගල මාහාධිකරණ විනිසුරු මඩුල්ලක් යටතේ නඩුව විභාග කිරීමට කටයුතු යොදා ඇත. ඒ අනුව අද දින සන්ඩේ ලීඩර් පුවත්පතේ කතෘ ෆෙඩ්රිකා ජෑන්ස් තවදුරටත් සාක්ෂි දීමට නියමිතය. එබැවින් සරත් ෆොන්සේකා මහතාගේ නීතීඥවරුන්ගේ හරස් ප්‍රශ්න වලට සන්ඩේ ලීඩර් කතුවරියට පිළිතුරු දීමට සිදු වනු ඇත. මේ අතර සරත්‍ ෆොන්සේකා මහතාට පාර්ලිමේන්තු රැස්වීම් වලට සහභාගී වීමට අවසර දෙන්න යැයි කර ඇති ඉල්ලීම ද අභියාචනාධිකරණය හමුවේ අද පස්වරුවේ සලකා බැලීමට නියමිතය.", "URL": "https://sinhala.adaderana.lk/news.php?nid=11884", "Category": null, "Parent URL": null}