{"Source": "Adaderana", "Timestamp": "September 18, 2013 04:13 pm", "Headline": "දෙමළ සන්ධානයට නොතීසි!", "News Content": "දෙමළ ජාතික සන්ධානයේ නායකයින්ට ශ්‍රේෂ්ඨාධිකරණය හමුවේ ලබන ඔක්තෝබර් මස 02 වැනිදා පෙනී සිටින ලෙසට නොතීසි නිකුත් කර තිබේ. උතුරු පළාත් සභා මැතිවරණයට අදාළව එම පක්ෂය විසින් ඉදිරිපත් කර ඇති ප්‍රතිපත්ති ප්‍රකාශනයට එරෙහිව ජාතික සංවිධාන එකමුතුවේ කැඳවුම්කරු ආචාර්ය ගුණදාස අමරසේකර මහතා විසින් පෙරේදා (16) පෙත්සමක් ගොණු කරන ලදී. එකී ප්‍රතිපත්ති ප්‍රකාශනයෙන් මෙරට ආණ්ඩුක්‍රම ව්‍යවස්ථාව උල්ලංඝණය කිරීමක් සිදුව ඇතිදැයි අර්ථ නිරූපණයක් ලබාදෙන ලෙස පෙත්සමෙන් ඉල්ලා තිබුණි. එම පෙත්සම සලකා බැලීමෙන් පසු මෙලෙස ද්‍රවිඩ ජාතික සන්ධානයේ නායකයින්ට අධිකරණය හමුවේ පෙනී සිටින ලෙසට නොතීසි නිකුත් කර ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=37510", "Category": null, "Parent URL": null}