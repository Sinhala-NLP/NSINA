{"Source": "Adaderana", "Timestamp": "February 14, 2017 04:13 pm", "Headline": "පාර්ලිමේන්තුවේ කාන්තා නියෝජනය වැඩි කළ යුතුයි", "News Content": "පාර්ලිමේන්තුවේ කාන්තා නියෝජනය සියයට පහයි දශම හතරකින් වැඩි කරගැනීමට ක්‍රියා කළ යුතු බව තිරසාර සංවර්ධන හා වනජීවි නියෝජ්‍ය අමාත්‍ය සුමේදා ජී.ජයසේන මහත්මිය පවසයි.පළාත් පාලන ආයතන සඳහා කාන්තා නියෝජනය සියයට 25ක් දක්වා වැඩි කිරීමට වත්මන් ආණ්ඩුව පියවර ගෙන ඇති බව නියෝජ්‍ය අමාත්‍යවරිය පවසයි.තිරසාර සංවර්ධන ඉලක්ක ක්‍රියාත්මක කිරීමේ දී කාන්තාවන් හා තරුණ පරපුර අරමුණු කරගනිමින් දියත් කරනු ලබන උපාය මාර්ගික ක්‍රමෝපායන් පිළිබද සාකච්ඡා කෙරෙන වැඩමුළුව ආරම්භ කිරීමේ අවස්ථාවට එක්වෙමින් නියෝජ්‍ය අමාත්‍යවරිය මෙම අදහස් පළ කර තිබේ.ඉන්දියාව, බංග්ලාදේශය, දකුණු අප්‍රිකාව ඇතුළු රටවල් බොහෝමයක පාර්ලිමේන්තු කාන්තා නියෝජනය සැලකිය යුතු අගයක් පෙන්නුම් කරන අතර ශ්‍රී ලංකාවේ ද එවැනි තත්ත්වයක් ඇති කරගත යුතු බව නියෝජ්‍ය අමාත්‍යවරිය පෙන්වා දෙයි.", "URL": "https://sinhala.adaderana.lk/news.php?nid=69623", "Category": null, "Parent URL": null}