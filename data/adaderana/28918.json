{"Source": "Adaderana", "Timestamp": "November 5, 2012 11:45 am", "Headline": "ටේලර්ට හා එල්ලිස්ට ආහාර විෂවෙලා", "News Content": "නවසීලන්ත ක්‍රිකට් කණ්ඩායමේ නායක රොස් ටේලර් හා ඇන්ඩෘ එල්ලිස් යන ක්‍රීඩකයින් දෙදෙනා ආහාර විෂවීමක් හේතුවෙන් රෝහල් ගතවී තිබේ. ඊයේ (04) දහවල් ගනු ලැබූ ආහාරයක් විෂවීම නිසා ඔවුන්ට වමනය හා අජීර්ණය සිදුව ඇතැයි ශ්‍රී ලංකා ක්‍රිකට් ආයතන මාධ්‍ය ඒකකය පවසයි. ඒ අනුව ඔවුන් දෙදෙනා කොළඹ පෞද්ගලික රෝහලකින් ප්‍රතිකාර ලබාගෙන පිටව ගොස් ඇත. ශ්‍රී ලංකාව හා නවසීලන්තය අතර ඊයේ පස්වරුවේ තරගය ආරම්භවීමට පෙර ගනු ලැබූ ආහාරයක් මෙලෙස විෂ වී තිබේ. ඔවුන් දෙදෙනාගේ සෞඛ්‍ය තත්ත්වය මේවන විට සාමාන්‍ය තත්ත්වයට පත්ව ඇතැයි ද ශ්‍රී ලංකා ක්‍රිකට් ආයතනය පවසයි.", "URL": "https://sinhala.adaderana.lk/news.php?nid=28918", "Category": null, "Parent URL": null}