{"Source": "Adaderana", "Timestamp": "July 19, 2013 09:14 am", "Headline": "සාර්ක් පාපන්දු තරඟාවලියට ලංකා කණ්ඩායම පිටවයයි ", "News Content": "අවුරුදු 16න් පහළ බාලක සාර්ක් කලාපීය පාපන්දු තරඟාවලිය සඳහා සහභාගී වන ශ්‍රී ලංකා කණ්ඩායම අද (19) නේපාලය බලා පිටත්ව යාමට නියමිතව තිබේ. තරඟාවලිය හෙට සිට ලබන තිස් වන දින දක්වා නේපාලයේ කත්මන්ඩු නුවර දී පැවැත්වීමට නියමිතය. ඉන්දියාව, බංග්ලාදේශය, නේපාලය, භූතානය, පාකිස්ථානය, ඇෆ්ගනිස්ථානය සහ ශ්‍රී ලංකාව යන රටවල් තරඟාවලියට සහභාගී වෙයි. තරඟාවලියට සහභාගී වන ශ්‍රී ලංකා කණ්ඩායමට ක්‍රීඩකයන් 16 දෙනෙක් සහ නිලධාරීන් හය දෙනෙක් ඇතුළත්ව ඇත.", "URL": "https://sinhala.adaderana.lk/news.php?nid=35912", "Category": null, "Parent URL": null}