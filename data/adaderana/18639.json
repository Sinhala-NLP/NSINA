{"Source": "Adaderana", "Timestamp": "September 11, 2011 08:56 am", "Headline": "අත්තක් කඩාවැටී කාන්තාවක් මරුට-තිදෙනකුට තුවාලයි", "News Content": "නාවලපිටිය දෙහිද මාර්ගයේ ඕවිටිගම ප්‍රදේශයේ දී ගසක අත්තක් කඩා වැටීමෙන් ත්‍රිරෝද රථයක ගමන් කළ කාන්තාවක් මියගොස් තිබේ. ඊයේ පස්වරුවේ මෙම අනතුර සිදුව ඇති බව නාවලපිටිය පොලිසිය කියා සිටියි. ර‍ථයේ ගමන් කළ මියගිය කාන්තාවගේ දරුවන් දෙදෙනා සහ රියදුරු ද තුවාල ලබා නාවලපිටිය රෝහලට ඇතුළත් කර තිබේ. මියගිය කාන්තාව නාවලපිටිය ප්‍රදේශයේ පදිංච සිටි 31 හැවිරිදි අයෙකු බව පොලිසිය සඳහන් කරයි. මේ අතර කොළඹ - නුවර ප්‍රධාන මාර්ගයේ කඩුගන්නාව ඉලුක්වත්ත ප්‍රදේශයේ දී බස් රථයක් , මෝටර් රථයක් සහ ත්‍රිරෝද රථයක් එකිනෙක ගැටීමෙන් පුද්ගලයෙකු මියගොස් තිබේ. අනතුරින් තුවාල ලැබු තවත් හය දෙනෙකු රෝහල්ගත කර ඇති බව කඩුගන්නාව පොලිසිය සඳහන් කරයි.", "URL": "https://sinhala.adaderana.lk/news.php?nid=18639", "Category": null, "Parent URL": null}