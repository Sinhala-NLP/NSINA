{"Source": "Adaderana", "Timestamp": "September 3, 2016 12:35 pm", "Headline": " ත්‍රිරෝද රථ මීටර් පනත බලාත්මක කිරීමට යයි", "News Content": "ත්‍රීරෝද රථ මීටර් සඳහා ප්‍රමිතිගත ක්‍රමවේදයක් සකස් නොකිරීම හේතුවෙන් ගැටළු රැසක් නිර්මාණය වී ඇතැයි සමස්ත ලංකා ත්‍රිරෝද රථ රියදුරන්ගේ සංමගය පවසයි.එහි ලේකම් ටී.ආර්.ආර් පල්ලි මහතා සඳහන් කළේ මේ හේතුවෙන් පාරිභෝගිකයින්ගෙන් මුදල් අය කිරීමේදී අක්‍රමිකතා ද සිදුවන බවයි.ත්‍රිරෝද රථ මීටර් සඳහා ප්‍රමිතිගත ක්‍රමවේදයක් සකස් කිරීමට රජය ගෙන ආ පනත මේ වන ව තෙක් බලාත්මක කර නොමැති බව ටී.ආර්.ආර් පල්ලි මහතා සඳහන් කළේය.අද දෙරණ මේ සම්බන්ධයෙන් බස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති නුවන් වනිගරත්න මහතාගෙන් විමසීමක් කළ අතර ඔහු සඳහන් කළේ මේ සඳහා පැමිණිලි රැසක් ලැබී ඇති බැවින් කඩිනමින් පනත බලාත්මක කිරීමට පියවර ගන්නා බවයි.", "URL": "https://sinhala.adaderana.lk/news.php?nid=63736", "Category": null, "Parent URL": null}