{"Source": "Adaderana", "Timestamp": "January 26, 2013 12:06 pm", "Headline": "පිළිස්සුම් තුවාල ලබා පාරේ වැටී සිටි සරසවි සිසුවියක් රෝහලට", "News Content": "දැඩි පිළිස්සුම් තුවාල ලබා යාපනය දුම්රිය මාවතේ වැටී සිටි යාපනය සරසවියේ සිසුවියක් අද (26) පෙරවරුවේ රෝහල්ගත කර තිබේ. යාපනය සරසවියේ කලා පීඨයේ දෙවන වසරේ ඉගෙනුම ලබන 22 හැවිරිදි එස්. තුල්ෂිකා නැමැති සිසුවිය මෙලෙස බරපතළ පිළිස්සුම් තුවාල ලබා රෝහල් ගත කර ඇතැයි අප වාර්තාකරු පවසයි. යාපනය දුම්රිය මාවතේ වැටී සිටි එම සිසුවිය කඩිනමින් රෝහල්ගත කිරීමට පියවර ගත් බව පොලීසිය පවසයි. කෙසේ වෙතත් ඇයගේ තත්ත්වය බරපතළ බව යාපනය රෝහල පවසන්නේ යැයිද අප වාර්තාකරු කියයි.", "URL": "https://sinhala.adaderana.lk/news.php?nid=31085", "Category": null, "Parent URL": null}