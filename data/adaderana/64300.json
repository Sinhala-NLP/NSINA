{"Source": "Adaderana", "Timestamp": "September 21, 2016 03:42 pm", "Headline": "ඔස්ට්‍රේලියාවට හොරෙන් පනින්නේ බලාගෙනයි!", "News Content": "ඕස්ට්‍රේලියානු රජය එහි දේශසීමා ආරක්ෂා කිරීමටත්, පුද්ගල ජාවාරම නැවැත්වීමටත් මෙන්ම, මිනිසුන් මුහුද මැද ජීවිත අනතුරේ හෙළීම වැළැක්වීමටත් ඇපකැප වී ක්‍රියාකරන බව දේශසීමා ස්වාධිපත්‍ය මෙහෙයුම (perations ove|eignB oders) පවසයි.ඔවුන් විසින් නිකුත් කරල ලද නිවේදනයක මෙසේද සඳහන්ය.දේශසීමා ස්වාධිපත්‍ය මෙහෙයුම ඔස්සේ ඔස්ට්‍රේලියානු රජය මගින් අසරණ මිනිසුන් සිය ජීවිත අවදානමට ලක්කර ගැනීම සහ සිය පවුල්වල ආර්ථික අනාගතය විනාශ කර ගැනීම වළක්වන දේශසීමා ආරක්ෂණ ක්‍රියාමාර්ග ක්‍රියාත්මක කර ඇත.2008-2013 කාලසීමාවේදී ඔස්ට්‍රේලියාවට නීති විරෝධී ලෙස පැමිණීමට තැත් කළ 1200ක් දෙනා මුහුදේදී මියගොස් තිබේ.අද සිඩ්නි නගරයේ පැවති ප්‍රජා ඩයස්පෝරා රැස්වීමේදී දේශ සීමා ස්වාධිපත්‍ය මෙහෙයුම් ඒකාබද්ධ කාර්යාලය (Joint Agency Task Force osB)හි මේජර් ජෙනරාල් බොට්රෙල් විසින් මිනිස් ජාවාරම්කරුවන්ගේ භංයකාර බොරු කසිවෙකු විසින් විශ්වාස නොකළ යුතු බව පවසන ලදී.ඕස්ට්‍රෙලියාව වෙත නීති විරෝධී ලෙස බෝට්ටවෙන් පැමිණීමට උත්සාහ කරන කිසිවෙකු හට මෙහි ජීවත්වීමට හා වැඩකිරීමට අවස්ථාවක් නොලැබෙන බවද හෙතෙම කියා සිටින ලදී.මිනිස් ජාවාරම්කරුවෙකු යොදාගන්නා ඕනෑම අයෙකු තමුන් පැමිණි රටට නැවතත් පිටත් කර හරිනු ඇත. මෙම නියමය කිසිදු බැහැරකිරීමකින් තොරව පිරිමි,ගැහැණු දරුවන් හා පවුලේ අය යන සෑමදෙනාටම එය බලපවත්වනු ලැබේ.2013 දෙසැම්බර් මාසයේ නැවත හරවා යැවීම ආරම්භ කළ පසු දන්නා තරමට කිසිවෙකු මුහුදේ මියගොස් නැති අතර මිනිසුන් ජාවාරම්කරන බෝට්ටු 29න් පැමිණි 740ට වැඩි දෙනෙකු ඔවුන් පැමිණි රටට නැවත හරවා යවා ඇත.නීති විරෝධී මිනිස් ජාවාරම් බෝට්ටු ඔස්ට්‍රේලියාව වෙත නොපැමිණෙන බවට වගබලාගැනීම සඳහා අප විසින් මෑත කාලීනව අපහට මුහුදේ පවත්නා හැකියාවන් වඩා ශක්තිමත් කර තිබේ.පසුගිය මාසය තරම් මෑතකදී ඕස්ට්‍රේලියාව වෙත නීති විරෝධී ලෙස පැමිණීමට තැත් කළ ශ්‍රී ලාංකයින් පිරිසක්ද ඕස්ට්‍රේලියානු අධිකාරිය විසින් අත්අඩංගුවට ගෙන ශ්‍රී ලංකාවට නැවත හරවා යවා තිබේ.කනගාටුවට මෙන් ඔවුන් විසින් කර ඇත්තේ ඔවුන්ගේ ජීවිත අවදානමට තබා පවුලේ මුදල් සැලකිය යුතු ප්‍රමාණයක් නාස්ති කිරීම පමණක් බව ජෙනරාල් බොට්රෙල් වැඩිදුරත් සඳහන් කර ඇත.", "URL": "https://sinhala.adaderana.lk/news.php?nid=64300", "Category": null, "Parent URL": null}