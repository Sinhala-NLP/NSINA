{"Source": "Adaderana", "Timestamp": "August 19, 2018 06:43 pm", "Headline": "සිංගප්පූරු ගිවිසුමේ බලපෑම ජනතාවගේ උන්ඩුකපුච්ඡයටත් දැනෙයි", "News Content": "සිංගප්පූරු ගිවිසුම ක්‍රියාත්මක වුවහොත් මේ වසර අවසන්විමට පෙර ඩොලරයට සාපේක්ෂව රුපියලේ අගය 200 ඉක්මවන බව පාර්ලිමේන්තු මන්ත්‍රි බන්දුල ගුණවර්ධන මහතා පවසයි. අද (18)කොළඹ පැවැති මාධ්‍ය හමුවකට එක්වෙමින් මන්ත්‍රීවරයා සඳහන් කළේ මීට පෙර අත්සන් තබනු ලැබූ කිසිදු ද්විපාර්ශවික ගිවිසුමක ඇතුළත් නොවූ වගන්ති මෙම ගිවිසුමෙන් ඉදිරිපත් කර ඇති බවයි. එමෙන්ම මෙම ගිවිසුම ක්‍රියාත්මක විම තුළින් ශ්‍රි ලංකාව ලොකයේ මී තොටමුල්ල කුණු කන්ද වැන් තත්ත්වයට පත් වන බවද මන්ත්‍රිවරයා මෙහිදි පැවසීය. තවද මෙම ගිවසුමෙන් සිදු වන හානිව ජනතාවගේ බොක්කට නොව උන්ඩුකපුච්ඡයට දැනෙන බව ද මන්ත්‍රිවරයා ප්‍රකාශ කළේය. සිංගප්පූරු ගිවිසුම සම්බන්ධයෙන් තමා දැක්වූ අදහස් පිළිබඳ මහින්ද සමරසිංහ අමාත්‍යවරයා පසුගියදා පැවැති මාධ්‍ය හමුවකදී සිදු කළ ප්‍රකාශයට ද බන්දුල ගුණවර්ධන මන්ත්‍රීවරයා මෙහිදී ප්‍රතිචාර දැක්වූවාය. ඒ සම්බනධයෙන් අදහස් දක්වමින මන්ත්‍රීවරයා පැවසුවේ රජයේ විශ්ව විද්‍යාලවල ඉගැණුම නොලැබු කෙනෙකුට තමන් ඉදිරිපත් කරන ආර්ථික කරුණු සම්බන්ධයෙන් වැටහිමක් නොමැති බවයි.", "URL": "https://sinhala.adaderana.lk/news.php?nid=94686", "Category": null, "Parent URL": null}