{"Source": "Adaderana", "Timestamp": "March 17, 2017 02:25 pm", "Headline": "  පොලිස් කොස්තාපල්ට ගුටි බැට පූජාවක්", "News Content": "ගල්ගමුව, අඹන්පොල ප්‍රදේශයේදී බස් රථ සේවකයින් දෙදෙනෙකු සිදු කළ පහරදීමකින් පොලිස් කොස්තාපල්වරයෙකු තුවාල ලබා තිබේ. වව්නියාව සිට කොළඹ බලා ධාවනය වූ බස් රථයක රියදුරු සහ රියසහයක විසින් අදාළ පහරදීම සිදුකර ඇති බව පොලීසිය පැවසුවේය. ප්‍රහාරයෙන් තුවාල ලැබූ පොලිස් කොස්තාපල්වරයා ප්‍රතිකාර සඳහා ගල්ගමුව රෝහලට ඇතුළත් කර තිබේ. පෞද්ගලික කාරණාවක් හේතුවෙන් එම පහරදීම සිදුකර ඇති බවට තොරතුරු ලැබී ඇති අතර ඔවුන් අත්අඩංගුවට ගැනීම සඳහා විමර්ශන සිදු කරන බව අඹන්පොල පොලීසිය පැවසුවේය.", "URL": "https://sinhala.adaderana.lk/news.php?nid=71010", "Category": null, "Parent URL": null}