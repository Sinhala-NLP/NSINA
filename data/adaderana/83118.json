{"Source": "Adaderana", "Timestamp": "January 17, 2018 04:08 pm", "Headline": " විශේෂ මදුරු මර්දන වැඩසටහනක් ", "News Content": "බස්නාහිර පළාත ඇතුළු දිවයිනේ ප්‍රධාන දිස්ත්‍රික්ක කේන්ද්‍ර කර ගනිමින් විශේෂ මදුරු මර්දන වැඩසටහනක් ක්‍රියාත්මක කිරීමට පියවර ගෙන ඇති බව ජාතික ඩෙංගු මර්දන ඒකකය පවසයි. අද සිට ලබන 19 වනදා දක්වා එම වැඩසටහන ක්‍රියාත්මක බව ඩෙංගු මර්දන ඒකකය සඳහන් කළේය. ත්‍රිවිධ හමුදාවේ , පොලීසියේ සහ සෞඛ්‍ය කණ්ඩායම් 700 ක් පමණ ඊට සහභාගී වන බව සඳහන්ය. කොළඹ, ගම්පහ, කළුතර, නුවර, යාපනය, මඩකළපුව, කුරුණෑගල, පුත්තලම, කල්මුණේ, රත්නපුර සහ කෑගල්ල යන දිස්ත්‍රික්ක ඩෙංගු අවදානම් සහිත දිස්ත්‍රික්ක ලෙස හඳුනාගෙන ඇති අතර මෙම වසරේ ගතවූ කාලය තුළ පමණක් ඩෙංගු රෝගීන් 2000 ක් පමණ වාර්තා වී ඇති බව ජාතික ඩෙංගු මර්දන ඒකකය සඳහන් කරයි.", "URL": "https://sinhala.adaderana.lk/news.php?nid=83118", "Category": null, "Parent URL": null}