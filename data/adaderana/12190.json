{"Source": "Adaderana", "Timestamp": "November 16, 2010 11:09 am", "Headline": "ජනපති පදවි ප්‍රාප්තිය වෙනුවෙන් හිටවූ පැළ ගලවා විනාශ කරලා", "News Content": "ජනපති පදවි ප්‍රාප්තියට සමගාමීව මා‍තලේ දිස්ත්‍රික්කයේ වීර මොහාන් ජයමහ විදුහලේ ඊයේ(15) දිනයේ සිටවනු ලැබූ පැළ, කිසියම් පිරිසක් විසින් ඊයේ රාත්‍රීයේ ගලවා විනාශ කර තිබේ. දඹුල්ල ගම්උදා භූමියේ පැවති දිස්ත්‍රික් පැළ සිටුවීමේ උත්සවයට සමගාමීව එම විද්‍යාලයේ සිසුන් සහ ආචාර්ය මණ්ඩලය විසින් ඊයේ දිනයේ මෙම පැළ සිටවා තිබුණි. එහෙත් අද(16) පෙරවරුවේ එම පැළ කිසියම් පිරිසක් ගලවා විනාශ කර තිබූ බව සිසුන් හට දකින්නට ලැබී ඇති බව අද දෙරණ වාර්තාකරු පවසයි. මෙය කවුරුන් විසින් සිදු කළේ ද යන්න මෙතෙක් අනාවරණය වී නොමැති අතර සිද්ධිය සම්බන්ධයෙන් දඹුල්ල පොලිසියට පැමිණිලි කර තිබේ.", "URL": "https://sinhala.adaderana.lk/news.php?nid=12190", "Category": null, "Parent URL": null}