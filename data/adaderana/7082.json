{"Source": "Adaderana", "Timestamp": "March 5, 2010 08:17 am", "Headline": "දැරියක අපයෝජනය කළ පුද්ගලයාට සිරදඩුවම්", "News Content": "බාලවයස්කාර දැරියක් අපයෝජනය කළ බවට අධිකරණය හමුවේ වරදකරු වූ පුද්ගලයකුට දස වසරක බරපතල වැඩ සහිත සිරදඬුවමක් නියම වී තිබේ. උතුරු මැද පළාත් මහාධිකරණ විනිසුරු මේනකා විජේසුන්දර මෙනෙවිය ‍ඊයේ මෙම දඬුවම නියම කළේය. දඬුවමට ලක් වූයේ කැබිතිගොල්ලෑව, ඇල්ලේ වැව ප්‍රදේශයේ පදිංචි නූර්දීන් අබ්දුල් නැමති විවාහක පුද්ගලයෙකි. 1999 වසරේ ජනවාරි මස පළවෙනි දින හෝ ඊට ආසන්න දිනයක දී විත්තිකරු විසින් අදාළ අපරාධය කළ බවට අධිකරණය හමුවේ සාධාරණ සැකයෙන් ඔබ්බට ඔප්පු වීමෙන් පසු සැකකරුට මෙම දඬුවම හිමිවිය.", "URL": "https://sinhala.adaderana.lk/news.php?nid=7082", "Category": null, "Parent URL": null}