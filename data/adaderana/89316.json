{"Source": "Adaderana", "Timestamp": "May 18, 2018 10:47 am", "Headline": "ඉන්දිය හමුදා ප්‍රධානියා ගාල්ල නගරයේ සංචාරයක", "News Content": "මේ දිනවල ශ්‍රී ලංකාවේ සංචාරයකට පැමිණ සිටින ඉන්දිය හමුදා ප්‍රධානී ජනරාල් බිෆින් රාවට් මහතා ගාල්ල නගරයේද සංචාරයක යෙදුනේය. ගුවන් හමුදාවට අයත් විශේෂ හෙලිකොප්ටර් යානයකින් ගාල්ල සමනල ක්‍රීඩාංගණයට පැමිණි ඒ මහතා ශ්‍රී ලංකා යුධ හමුදාවේ නිලධාරින් විසින් ගෞරවාන්විතව පිළිගන්නා ලදී. ගාල්ල කොටුවේ වැදගත් ස්ථාන රැසක් ද නැරඹු ඒ මහතා කොටු බැම්මේ උස් ස්ථානයක සිට තරුණයින් පිරිසක් මුහුදට පනින දර්ශණය නැරඹිටද ගියේය. ඒ මහතා එම දර්ශණ අන්තර් ජාලයෙන් දැක තිබු අතර සියැසින්ම දැක ගැනිම සඳහා එම ස්ථානයට ගොස් එම තරුණයින් සමඟද සුහද කතාබහක යෙදුනේය.", "URL": "https://sinhala.adaderana.lk/news.php?nid=89316", "Category": null, "Parent URL": null}