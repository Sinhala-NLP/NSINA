{"Source": "Adaderana", "Timestamp": "March 28, 2018 11:18 am", "Headline": "මස්කෙළිය ප්‍රාදේශීය සභාව රත්වෙයි-මන්ත්‍රීවරියක් සඟවාගෙන ඇතැයි එජාපයෙන් චෝදනා", "News Content": "මස්කෙළිය ප‍්‍රාදේශිය සභාවේ සභාපතිවරයා තේරිමට ප‍්‍රථම අද(28) උදෑසන එහි නොසන්සුන්කාරි තත්ත්වයක් ඇති වී තිබේ.‍ එම නොසන්සුන්කාරි තත්ත්වය පාලනය කිරිමට හැටන් කැරලි මර්දන ඒකකය ද කැඳවිමට පොලීසියට සිදු වී ඇති බව අද දෙරණ වාර්තාකරු පවසයි. එක්සත් ජාතික පක්ෂයේ එම සභාවට තේරිපත් වී ඇති මන්ති‍්‍රවරියක් සභාවට නොපැමිණිම හේතු කොට ගෙන එය ප‍්‍රතිවිරුද්ධ කණ්ඩායමක් විසින් අදාළ මන්ත්‍රීවරිය සඟවා ගෙන ඇතැයි එක්සත් ජාතිකපක්ෂයේ පලනි දිගම්බරම් මහතාගේ ආධාරකරුවන් විසින් චෝදනා කිරීමත් සමඟ මෙම තත්ත්වය උද්ගත වී තිබේ. පවත්නා තත්ත්වය හමුවේ එම සභාපතිවරයා තේරීම් ශාලාවට දැඩි පොලිස් ආරක්‍ෂාවක්ද යොදවා ඇත.", "URL": "https://sinhala.adaderana.lk/news.php?nid=86494", "Category": null, "Parent URL": null}