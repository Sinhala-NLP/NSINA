{"Source": "Adaderana", "Timestamp": "November 14, 2016 01:32 pm", "Headline": "දහඅට වංගුවෙන් 11ක් රෝහලට", "News Content": "මහනුවර - මහියංගණ ප්‍රධාන මාර්ගයේ 18 වංගුව ප්‍රදේශයේදී සිදු වූ රිය අනතුරකින් පුද්ගලයින් 11 දෙනෙකු රොහල් ගත කර තිබේ. මහනුවර සිට දෙහිඅත්තකණ්ඩය දෙසට ගමන් කළ බස් රථයක් රියදුරුට පාලනය කර ගත නොහැකිව මාර්ගය හරහා පෙරළීයාමෙන් අනතුර සිදුවී ඇති බව පොලීසිය පැවසුවේය. අනතුරින් තුවාල ලැබූ පුද්ගලයින් 11 දෙනෙකු ප්‍රතිකාර සඳහා හසලක රෝහලට ඇතුළත් කිරිමෙන් පසු ඉන් පුද්ගලයින් දෙදෙනෙකු වැඩිදුර ප්‍රතිකාර සඳහා මහියංගණය රෝහල වෙත මාරුකර යවා තිබේ. අනතුර සිදුවන අවස්ථාවේ බස් රථයේ මගීන් 38 දෙනෙකු සිට ඇති අතර ඔවුන් අවමංගල උත්සවයකට සහභාගී වී යළි නිවෙස් වෙත යමින් සිටියදී අනතුරට මුහුණදී ඇති බව පොලීසිය ප්‍රකාශ කළේය. හසලක පොලීසිය සිද්ධිය සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=66027", "Category": null, "Parent URL": null}