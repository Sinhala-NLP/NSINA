{"Source": "Adaderana", "Timestamp": "May 27, 2013 08:46 am", "Headline": "සපුගස්කන්ද පිරිපහදුව තව දින දෙකකින් වැඩ", "News Content": "සපුගස්කන්ද තෙල් පිරිපහදුවේ පිරිපහදු කටයුතු ඉදිරි දින 02 ඇතුළත ආරම්භ කිරීමට බලාපොරොත්තු වන බව ලංකා ඛනිජ තෙල් නීතිගත සංස්ථාව පවසයි. කොළඹ වරායේ සිට සපුගස්කන්ද තෙල් පිරිපහදුව වෙත බොරතෙල් ප්‍රවාහනය කරන නල මාර්ගයේ හදසි අලුත්වැඩියා කටයුත්තක් හේතුවෙන් පිරිපහදු කටයුතු සඳහා අවශ්‍ය බොරතෙල් සපයා ගැනීම අපහසු වී ඇති බව එහි ප්‍රකාශකයෙකු සඳහන් කළේය. පසුගිය සිකුරාදා දිනයේ බොරතෙල් රැගත් නෞකාවක් කොළඹ වාරායට පැමිණිය ද නල මාර්ගයේ බිඳවැටීමක් හේතුවෙන් සපුගස්කන්ද පිරිපහදුව වෙත එම බොර තෙල් ගෙන ඒමට නොහැකි විය. ඊයේ දිනයේ එම නල මාර්ගය අලුත්වැඩියා කටයුතු ආරම්භ කළ බව ලංකා ඛණිජ තෙල් නීතිගත සංස්ථාව ප්‍රකාශ ක‍ළේය. ඉදිරි දින 02ක ඇතුළත එම අලුත්වැඩියා කටයුතු අවසන් කිරීමට බලාපොරොත්තු වන අතර අනතුරුව සපුගස්කන්ද තෙල් පිරිපහදු මධ්‍යස්ථානයේ පිරිපහදු කටයුතු ආරම්භ කිරීමට නියමිතය. බොරතෙල් හිඟයක් හේතුවෙන් සපුගස්කන්ද තෙල් පිරිපහදුවේ පිරිපහදු කටයුතු පසුගිය 15 වන දා සිට නවතා දමනු ලැබීය.", "URL": "https://sinhala.adaderana.lk/news.php?nid=34418", "Category": null, "Parent URL": null}