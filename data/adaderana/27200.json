{"Source": "Adaderana", "Timestamp": "September 7, 2012 08:47 am", "Headline": "නීතීඥවරයෙකු ඝාතනය කෙරෙයි", "News Content": "අතුරුගිරිය, හෝකන්දර, ජයගත්මාවත ප්‍රදේශයේ නිවසක් තුළ දී පුද්ගලයෙකු ඝාතනය කර තිබේ. අද (07) උදෑසන පොලීසිය ලද තොරතුරක් මත ඒ පිළිබඳ පරීක්ෂණ ආරම්භ කළ බව අතුරුගිරිය පොලීසිය සඳහන් කළේය. ඝාතනයට ලක්ව ඇත්තේ 45 හැවිරිදි නීතීඥවරයෙකු බවට අනාවරණය වී තිබෙනවා. තියුණු ආයුධයකින් පහර දී ඝාතනය සිදුකර ඇති බව පොලීසිය පවසයි. සිද්ධිය සම්බන්ධයෙන් අතුරුගිරිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27200", "Category": null, "Parent URL": null}