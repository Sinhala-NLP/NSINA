{"Source": "Adaderana", "Timestamp": "February 21, 2015 08:44 am", "Headline": " මිලියන 8.3ක රට සල්ලි රේගුවේ හිරවෙයි ", "News Content": "රුපියල් මිලියන 8.3ක් පමණ වටිනා විදේශ මුදල් තොගයක් මෙරටින් රැගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන් තොටුපොළ රේගු බාරයටගෙන තිබේ.අද අළුයම 1.45 ට පමණ ඩුබායි බලා පිටත්ව යාමට පැමිණි ආදාළ සැකකරුගේ ගමන් මල්ලේ තිබී මුදල් තොගය සොයාගත් බව රේගුව ප්‍රකාශ කළේය.යුරෝ 20,800ක්, පවුම් 17,300ක්, රියාල් 24,000 ක් එම මුදල් අතර තිබී ඇත.සැකකරු 41 ක් හැවිරිදි මොරටුව ප්‍රදේශයේ පදිංචිකරුවෙකු වන අතර රේගුව ඒ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49489", "Category": null, "Parent URL": null}