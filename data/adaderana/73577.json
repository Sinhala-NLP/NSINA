{"Source": "Adaderana", "Timestamp": "May 26, 2017 04:22 pm", "Headline": " කේබලය කැඩී ගුවන් භටයා බිම ඇද වැටෙයි", "News Content": "නෙළුව දුරිඇල්ල ප‍්‍රදේශයේ අවතැන් වු පිරිසක් බේරා ගැනීමේ සහන කටයුතු වල නිරතව තිබූ ගුවන් හමුදා හෙලිකොප්ටර් යානයක සිටි ගුවන් හමුදා සමාජිකයෙකු අද(26) පෙරවරුවේ හෙලිකොප්ටර් යානයේ කේබලය කඩා වැටී බිම ඇද වැටී තුවාල ලබා ඇතැයි ගුවන් හමුදාව පවසයි. මෙම ගුවන් හමුදා සමාජිකයා ඉහළ අහසේ සිට කේබලයක් ආධාරයෙන් අවතැන් වු පුද්ගලයකු හෙළිකොප්ටරය වෙත රැගෙන යන අතරතුර මෙම අනතුරු සිදුව ඇති බව වාර්තා වෙයි. සිද්ධියෙන් තුවාල ලැබු ගුවන් හමුදා සාමාජිකයා සහ ඔහු විසින් ඉහළට රැගෙන ගිය පුද්ගලයා කරාපිටිය රෝහලේ ප‍්‍රතිකාර ලබමින් සිටියි.", "URL": "https://sinhala.adaderana.lk/news.php?nid=73577", "Category": null, "Parent URL": null}