{"Source": "Adaderana", "Timestamp": "April 29, 2018 08:44 am", "Headline": "උතුරු කොරියාව සමඟ සාකච්ඡා ඉදිරි සති කිහිපය තුළ", "News Content": "උතුරු කොරියාව සමඟ සාකච්ඡා ඉදිරි සති කිහිපය තුළ සිදුවිය හැකි බව අමෙරිකානු ජනාධිපති ඩොනල්ඩ් ට්‍රම්ප් පවසයි. වොෂිංටන් නුවර පැවති රැස්වීමකදී ජනාධිපතිවරයා ප්‍රකාශ කර ඇත්තේ ඉදිරි සති තුන හතර ඇතුළත සාකච්ඡාව පැවැත්වෙනු ඇති බවයි. කොරියානු අර්ධද්වීපය න්‍යෂ්ටික අවිවලින් තොර කලාපයක් බවට පත්කිරීම එය ඉතා වැදගත් සාකච්ඡාවක් වනු ඇති බවයි එහිදි ඔහු ප්‍රකාශ කර ඇත. මේ අතර අමෙරිකානු රාජ්යක ලේකම් මයික් පොම්පියෝ ප්‍රකාශ කර තිබුණේ පසුගියදා තමා උතුරු කොරියානු නායකයා සමඟ පැවැත්වු සාකච්ඡා ඵලදායී බවයි. පසුගිය සිකුරාදා උතුරු සහ දකුණු කොරියානු නායකයින් කොරියානු අර්ධද්වීපය න්‍යෂ්ටික අවිවලින් තොර කලාපයක් බවට පත් කිරීම සඳහා එක්ව කටයුතු කිරීමට එකඟතාව පල කර තිබුණි.", "URL": "https://sinhala.adaderana.lk/news.php?nid=88234", "Category": null, "Parent URL": null}