{"Source": "Adaderana", "Timestamp": "May 1, 2018 02:43 pm", "Headline": "කුමන ආකාරයෙන් සංශෝධන සිදුකළද රට යළි ගොඩනැගීමට හැකියාවක් නෑ", "News Content": "කුමන ආකාරයෙන් සංශෝධන සිදුකළද රට යළි ගොඩනැගීමට වත්මන් රජයට හැකියාවක් නොමැති බව හිටපු ජනාධිපති මහින්ද රාජපක්ෂ මහතා පවසයි. මෙරට කෘතහස්ත දේශපාලනඥයෙකු වූ ටී.බී. ඉලංගරත්න මහතාගේ ගුණානුස්මරණයට එක්වෙමින් හිටපු ජනාධිපතිවරයා මේ බව සඳහන් කළේය. මේ අතර හිටපු ජනාධිපති මහින්ද රාජපක්ෂ මහතා ඊයේ රාත්‍රියේදී අභාවප්‍රාප්ත ආචාර්ය ලෙස්ටර් ජේම්ස් පීරිස් මහතාගේ දේහයට අවසන් ගෞරව දැක්විය මෙරට සිනමා ක්ෂේත්‍රය ජාත්‍යන්තරයට ගෙන ගිය අද්විතීය සිනමා අධ්‍යක්ෂවරයෙකු වූ අභාවප්‍රාප්ත ආචාර්ය ලෙස්ටර් ජේම්ස් පීරිස් මහතාගේ දේහය මහජන ගෞරවය සඳහා මේ වන විට තිඹිරිගස්යාය ප්‍රදේශයේ පිහිටි ඒ මහතාගේ නිවසේ තැන්පත් කර තිබේ. කලක් රෝගාතුරව සිටි ආචාර්ය ලෙස්ටර් ජේම්ස් පීරිස් මහතා කොළඹ පෞද්ගලික රෝහලක ප්‍රතිකාර ලබමින් සිටියදී අභාවප්‍රාප්ත වූ අතර මියයන විට ඒ මහතා 99 වන වියේ පසු වුණි. ඒ අනුව දහවල් ඒ මහතාගේ දේහය නිවසට රැගෙන ආ අතර මේ මොහොත වන විටත් කලාකරුවන්, දේශපාලනඥයින් ඇතුළු බොහෝ පිරිසක් ඒ මහතාගේ දේහයට අවසන් ගෞරව දැක්වීම සඳහා පැමිණෙමින් සිටියි.", "URL": "https://sinhala.adaderana.lk/news.php?nid=88345", "Category": null, "Parent URL": null}