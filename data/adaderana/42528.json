{"Source": "Adaderana", "Timestamp": "April 14, 2014 11:43 am", "Headline": "තලාවේ යතුරුපැදි අනතුරක්", "News Content": "තලාව - පරගහවැව මාර්ගයේ යහලේගම ප්‍රදේශයේදී සිදුවු යතුරුපැදි අනතුරකින් පුද්ගලයෙකු මියගොස් තිබේ. යතුරු පැදියක් පැදිකරුට පාලනය කරගැනීමට නොහැකිවී මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු යතුරු පැදිකරු තලාව රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය. මියගොස් ඇත්තේ සිංහාරගම, නොච්චියාගම ප්‍රදේශයේ පදිංචිව සිටි 47 හැවිරිදි පුද්ගලයෙකි. අනතුර සම්බන්ධයෙන් තලාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42528", "Category": null, "Parent URL": null}