{"Source": "Adaderana", "Timestamp": "August 30, 2012 08:24 am", "Headline": "123 ගේ වැරදුණු කුරුමානම", "News Content": "මුහුදු මාර්ගයෙන් ඔස්ට්‍රේලියාව බලා ගමන් කරමින් සිටි තවත් පුද්ගලයින් 123 දෙනෙකු නාවික හමුදාව විසින් අත්අඩංගුවට ගෙන තිබේ. යාත්‍රා දෙකකින් ගමන් කරමින් සිටිය දී මෙම පිරිස ඊයේ (29) දින අත්අඩංගුවට ගත් බව නාවික හමුදාව සඳහන් කළේය. පේදුරුතුඩුව සහ මඩකලපුව මුහුදු සීමාවල දී මෙම පිරිස අත්අඩංගුවට ගෙන ඇත. එක් යාත්‍රාවක පුද්ගලයින් 62 දෙනෙකු සහ අනෙක් යාත්‍රා‍වේ පුද්ගලයින් 61 දෙනෙකු සිටි බව නාවික හමුදාව පවසයි. එම පිරිස අතර කාන්තාවන් 5 දෙනෙකු ද සිට ඇත. මොවුන් යාපනය, පේදුරු තුඩුව, මුලතිව්, වව්‍නියාව, මඩකලපුව, විශ්වමඩු, කිලිනොච්චි, හලාවත, කල්පිටිය සහ කුරුණැගල යන ප්‍රදේශවල පදිංචිකරුවන් පිරිසකි. අත්අඩංගුවට ගත් මෙම පිරිස වැඩිදුර පරීක්ෂණ කටයුතු සඳහා අපරාධ පරීක්ෂණ දෙපාර්තමේන්තුවට භාරදුන් බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=26996", "Category": null, "Parent URL": null}