{"Source": "Adaderana", "Timestamp": "May 28, 2019 06:30 am", "Headline": "විදෙස් ගිනි අවියක් සමඟ 2ක් අත්අඩංගුවට", "News Content": "විදෙස් රටක නිෂ්පාදිත බෝර 12 වර්ගයේ ගිනි අවියක් සමඟ සැකකරුවෙක් මීගහතැන්න පොලීසිය විසින් අත්අඩංගුවට ගෙන තිබේ. ඊයේ(27) රාත්‍රී 8.35 ට පමණ මීගහතැන්න පොලිස් වසමේ පැලවත්ත නගර‍යේ දී මෙම වැටලීම සිදු කර ඇත. පොලිස් නිලධාරීන්ට ලද තොරතුරක් මත ත්‍රීරෝද රථයක් නවතා පරීක්ෂා කර විදේශ රටක නිෂ්පාදිත මෙම ගිනි අවිය සමඟ පතොරම් 4 ක් හා සැකකරු අත්අඩංගුවට පත්ව ඇත. අත්අඩංගුවට ගත් සැකකරුවන් අතර වයස අවුරුදු 30 හා 47 පසුවෙන මීගහතැන්න හා ‍පොල්ගම්‍පල ප්‍රදේශවල පදිංචිකරුවන් වෙයි. සැකකරුවන් අද(28) මතුගම මහේස්ත්‍රාත් අධිකරණයට ඉදිරිපත් කිරීමට නියමිතයි. මීගහතැන්න පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=110803", "Category": null, "Parent URL": null}