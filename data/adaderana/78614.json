{"Source": "Adaderana", "Timestamp": "October 11, 2017 05:00 pm", "Headline": "   වගකීම් ඉටු කරන්න කැපවීම සියලු දෙනාගේ වගකීමක්", "News Content": "පරිසරයට ඉහළ වටිනාකමක් ලබාදෙමින් තම වගකීම් ඉටු කිරීමට කැපවීම අද දවසේ සියලු දෙනා වෙත පැවරෙන ප්‍රමුඛ වගකීමක් බව ජනාධිපති මෛත්‍රීපාල සිරිසේන මහතා පවසයි.පසුගිය වසර කිහිපය පුරා අඛණ්ඩව මුහුණ දීමට සිදුවූ ගංවතුර, නායයෑම්, නියඟය වැනි ආපදා තත්ත්වයන් මිනිසා පරිසරය වෙනුවෙන් වූ වගකීම් ඉටු නොකිරීම නිසා මුහුණදීමට සිදුවූ ප්‍රතිවිපාකයන් බව ජනාධිපතිවරයා පවසයි.මහනුවර දෙල්තොට, කන්දෙතැන්න වැව් පරිශ්‍රයේදී පැවති ජාතික රුක් රෝපණ වැඩසටහටනේ සමාරම්භක අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කර තිබේ.සංවර්ධනය අත්‍යවශ්‍යවනවා සේම ඒ සඳහා නිසි සැළසුම් සහ ප්‍රතිපත්තීන්ට අනුව මෙන්ම පරිසර නීති රීතිවලට අනුව අනුකූලව කටයුතු කිරීමේ අවශ්‍යතාවය ජනාධිපතිවරයා එහිදී පෙන්වා දී තිබේ.“වන රෝපා“ පරිසර සංරක්ෂණ වැඩසටහන පරිසර සංරක්ෂණය, පෝෂණය කිරීම සහ පරිසරයට ආදරය කිරීම පිළිබඳ මිනිසුන් ලෙස ඉටුකළ යුතු මූලික වගකීමක් ඉටු කිරීමට අත්වැල් බැඳ ගැනීමක් වන අතර එම වැඩපිළිවෙළට එක්වෙමින් සිය සාමූහික වගකීම ඉටු කිරීමට සියලුදෙනා කැපවිය යුතු බවද ජනාධිපතිවරයා එහිදී වැඩිදුරටත් ප්‍රකාශ කර ඇති බව සඳහන්ය.", "URL": "https://sinhala.adaderana.lk/news.php?nid=78614", "Category": null, "Parent URL": null}