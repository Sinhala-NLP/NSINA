{"Source": "Adaderana", "Timestamp": "September 28, 2013 05:15 pm", "Headline": "දින 2ට පෙර අතුරුදහන් වූ දැරියගේ මළ සිරුර තේ වත්තකින් හමුවෙයි", "News Content": "නුවරඑළිය, මාගස්තොට තේ වත්තක කාණුවක තිබී අභිරහස් ලෙස මියගිය දැරියකගේ මළ සිරුරක් සොයාගෙන තිබේ. අද පෙරවරුවේ මෙම මළ සිරුර සොයාගෙන ඇති බව සඳහන්ය. අදාළ මළ සිරුර මාගස්තොට වත්ත, පහළ කොටස ප්‍රදේශයේ පදිංචි 8 හැවිරිදි දැරියකගේ බවට හදුනාගෙන ඇති බව පොලීසිය සඳහන් කළේය. මේ අතර මෙම දැරිය මීට දින දෙකකට පෙර නිවසින් අතුරුදන්ව ඇති බවට ඇයගේ දෙමව්පියන් විසින් නුවරඑළිය පොලිසියේ පැමිණිල්ලක් ද කර තිබිණ. මේ සම්බන්ධයෙන් නුවරඑළිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37770", "Category": null, "Parent URL": null}