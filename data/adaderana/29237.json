{"Source": "Adaderana", "Timestamp": "November 16, 2012 02:25 pm", "Headline": "කොළොන්නාවට හා මුතුරාජවෙලට නව ටැංකි පද්ධතියක්", "News Content": "කොළොන්නාව තෙල් ගබඩා සංකීර්ණයේ සහ මුතුරාජවෙල ගබඩා පර්යන්තයේ නව ටැංකි පද්ධතියක් ස්ථාපිත කිරීමට ඛනිජ තෙල් කර්මාන්ත අමාත්‍යාංශය තීරණය කර තිබේ. මෙට්‍රික් ටොන් ලක්ෂයක ධාරිතාවකින් යුත් එම ටැංකි පද්ධතියේ ඉදිකිරීම් 2015 වසරේ දී නිම කිරීමට නියමිතය. මේ යටතේ කොළොන්නාව තෙල් ගබඩා සංකීර්ණයෙහි නව ටැංකි 7 ක් සහ මුතුරාජවෙල පර්යන්තයෙහි ටැංකි 3 ක් ඉදිකෙරෙයි. මේ සඳහා ඇස්තමේන්තු ගත වියදම රුපියල් මිලියන 5000 ක් බව අමාත්‍යාංශය සඳහන් කළේය. ඊට අදාළ ව්‍යාපෘති වාර්තාව මේ වන විට ජාතික සැලසුම් දෙපාර්තමේන්තුව වෙත භාරදී තිබේ.", "URL": "https://sinhala.adaderana.lk/news.php?nid=29237", "Category": null, "Parent URL": null}