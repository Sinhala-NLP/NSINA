{"Source": "Adaderana", "Timestamp": "November 5, 2017 12:47 pm", "Headline": "“ශ්‍රී ලංකාවේ යුද අපරාධ ගැන UN එකට ලැබුණු සංඛ්‍යා ලේඛන වැරදියි“ ලෝඩ් නේස්බි කියයි", "News Content": "ශ්‍රී ලංකාව යුද අපරාධ සිදු කිරීම සම්බන්ධයෙන් එක්සත් ජාතීන්ගේ සංවිධානයට ඉදිරිපත් වී ඇති සංඛ්‍යා ලේඛන නිවැරදි නොවන බව බ්‍රිතාන්‍ය පාර්ලිමේන්තු මන්ත්‍රී ලෝඩ් නේස්බි මහතා පවසයි. දරුස්මාන් වාර්තාව පදනම් කර ගනිමින් එල්ල කරන ලද චෝදනා අසත්‍ය ඒවා බවත්, දරුස්මාන් වාර්තාව තුළ යුද සමයේ අවසන් සතියේ සිවිල් වැසියන් 40000 ක් පමණ මරා දැමූ බවට චෝදනා එල්ල කළද එය සත්‍ය වශයෙන්ම 7000 ක් පමණ බව ඔහු අවධාරණය කර සිටියි. ශ්‍රී ලංකාව ඉතා පැරණි මිතුරෙකු බවත්, යුද්ධයේ අවසන් සති කිහිපය තුළ මියගිය සංඛ්‍යාව ආසන්න වශයෙන් 7000 ක් පමණ වන බව ඔහු අවධාරණය කර සිටියේය. තිස් වසරක කුරිරු යුද්ධය 2009 වර්ෂයේදී ප්‍රභාකරන්ගේ මරණයත් සමඟ අවසන් වූ බවත්,කෙසේ වෙතත් යුද්ධයෙන් පසු එක්සත් ජාතීන්ගේ මානව හිමිකම් කවුන්සලය සහ අනෙකුත් ජාත්‍යන්තර ආයතන රැසක් ශ්‍රී ලංකාවට දැඩි ලෙස බල කිරීම් හමුවේ යුද්ධයේ අවසාන අදියරේදී යුද අපරාධ සිදු වූ බවට ශ්‍රී ලංකාව පිළිගෙන ඇති අතර ඒ අතරට උතුරේ සිවිල් වැසියන් 40,000 ක් ඝාතනය කිරීමද ඇතුළත් වන බව ඔහු පවසා තිබේ. හිටපු ජනාධිපති මහින්ද රාජපක්ෂ මහතා ඇතුළු යුද්ධය මෙහෙයවීමට දායක වූවන් මෙම ක්‍රියාකාරකම් වල ඉලක්කය වී ඇති බවද ඔහු පෙන්වා දෙයි. මේ ඔස්සේ හිටපු ආරක්ෂක ලේකම් ගෝඨාභය රාජපක්ෂ මහතාට ද නිරායුධ සිවිල් වැසියන් ඝාතනය කිරීමට උපදෙස් දීම යන චෝදනාව එල්ලවී තිබේ. 2009 වර්ෂයෙන් පසු එක්සත් රාජධානිය ඇතුළු බොහෝ බටහිර රටවල්වල ශ්‍රී ලාංකික දෙමළ ජනයා වාසය කරන අතර ඔවුන් යුද අපරාධ චෝදනා සම්බන්ධයෙන් පිළිතුරු ලබා දීමට රාජ්‍ය හා හමුදා ප්‍රධානීන්ගෙන් ඉල්ලා සිටියි. ඔහුගේ කථාවේදී එක්සත් රාජධානියේ ක්‍රියාකාලපය දැඩිව විවේචනය කළ අතර ඔහු එක්සත් රාජධානිය ඇතුළු අනෙකුත් බටහිර රටවලින් ඉල්ලා සිටියේ යුද අපරාද චෝදනා ඉවත් කිරීමත්, විදේශීය විනිසුරුවරුන් ඉවත් කිරීමත් ඔවුන්ගේ අපේක්ෂාවන් බවයි. දරුස්මාන් කොමිසම මඟින් ලබා දුන් තොරතුරු හා ශ්‍රී ලංකා හමුදාව විසින් ලබා දුන් සංඛ්‍යා ලේඛණ කිසිසේත් නොගැලපෙන බව ඔහු මෙහිදී පෙන්වා දී තිබේ. බ්‍රිතාන්‍ය ආරක්ෂක නිලධාරියා එවන ලද විත්තිකරුවන්ගේ පිටු 26 කින් සමන්විත වාර්තාවක් තමන්ට ලැබුණු බව ඔහු මෙහිදී අනාවරණය කළේය. කෙසේ වෙතත් එහි යුද්ධයේ අවසන් සති 6 පිළිබඳව කිසිඳු තොරතුරක් ඇතුළත් කර නොමැති බවත්, ඉන් අනතුරුව තමන් දෙවන අභියාචනය ඉදිරිපත් කරන ලද අතර එහිදී තවත් ලිපි ලේඛණ 12ක් හෙළිදරච් වී තිබේ. යුද්ධයේ අවසන් අදියරේදී සිවිල් වැසියන් ඝාතනය කිරීම සඳහා ශ්‍රී ලංකා ආණ්ඩුවෙන් හෝ එහි නියෝජිතවරයෙක්ගෙන් අවසර ලැබුණු බවට ඔප්පු කිරීමට තරම් ප්‍රමාණවත් කිසිඳු සාක්ෂියක් නොමැති බව ඔහු මෙහිදී ප්‍රකාශ කළේය. බ්‍රිතාන්‍ය ආරක්ෂක නිලධාරියෙක් ප්‍රකාශ කර තිබෙන්නේ යුද්ධයේ අවසන් අදියරේදී මියගියේ සිවිල් වැසියන් 7000 ක් පමණක් බවත්, ඉන් වැඩි කොටසක් කොටි නිල ඇඳුමෙන් සිට ඇති බවද ඔහු පෙන්වා දෙයි. මෙම පරීක්ෂයෙන් පසුව ඔහු විසින් විශ්වවිද්‍යාල ආචාරවරුන් හා මෙම සිද්ධීන් පිළිබඳ විශ්ලේෂණය කරන පුද්ගලයින්ගෙන් විමසා ඇති අතර ඔවුන් පවසා ඇතිතේ මියගිය සිවිල් වැසියන් ගණන ආසන්න වශයෙන් 7000 ක් පමණ වන බවයි. බ්‍රිතාන්‍ය වෙසෙන සරණාගතයින් ප්‍රභාකරන්ගේ උපන්දිනය සැමරීමට එක්සත් රාජධානිය ඉඩ ලබා දුන්නේ කෙසේදැයි ඔහු ප්‍රශ්න කර සිටියේය. මෙහිදී ඔහු එක්සන් රාජධානිය ගෙන ඇති ස්ථාවරය දැඩිව විවේචනය කළේය. එවන් උත්සවයක් සඳහා අවසර ලබා දිමද ප්‍රජාතන්ත්‍රවාදී නොවන බව ඔහු ප්‍රකාශ කළේය. නේස්බි මහතා මෙහිදී අවධාරණය කර සිටියේ හිටපු ඉන්දීය අගමැති රජීව් ගාන්ධි ඝාතනය කළේද එල්.ටී.ටීය විසින් බවය. කෙසේ වෙතත් වත්මන් රජය සංහිඳියාව සඳහා ගෙන ඇති ක්‍රියාමාර්ග ඔහු විසින් අගය කළහ.", "URL": "https://sinhala.adaderana.lk/news.php?nid=79528", "Category": null, "Parent URL": null}