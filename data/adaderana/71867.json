{"Source": "Adaderana", "Timestamp": "April 8, 2017 10:36 am", "Headline": "බලපත්‍ර නොමැතිව වැලි පැටවූ 4ක් අල්ලයි", "News Content": "බලපත්‍ර නොමැතිව වැලි පටවමින් සිටි පුද්ගලයින් සිව් දෙනෙකු කැබිතිගොල්ලෑව ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකායේ කෑලැපුලියම්කුලම කඳවුරේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව වාර්තාවේ. එහිදී වැලි පුරවන ලද ටිපර් රථ දෙකක් සහ වැලි පිරවිම සඳහා භාවිත කළ උපකරණ කිහිපයක් පොලිස් විශේෂ කාර්යය බලකාය බාරයට ගෙන තිබේ. අත්අඩංගුවට ගත් පුද්ගලයින් වැඩිදුර විමර්ශන සඳහා කැබිතිගොල්ලෑව පොලීසිය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=71867", "Category": null, "Parent URL": null}