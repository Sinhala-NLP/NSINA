{"Source": "Adaderana", "Timestamp": "February 1, 2011 01:14 pm", "Headline": "නාම යෝජනා ප්‍රතික්ෂේපවීමෙන් පාඩමක් ඉගෙනීමට අවස්ථාව ලැබුණා", "News Content": "ඇතැම් පළාත් පාලන ආයතන සඳහා නාම යෝජනා ප්‍රතික්ෂේප තුළින් පාඩමක් ඉගෙනීමට අවස්ථාව උදාවී ඇති බව වාරිමාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. ඉදිරියේදී මැතිවරණය වඩාත් ශක්තිමත්ව ඉදිරියට ගෙනයාමට ඒ තුළින් අවස්ථාව උදාවී ඇති බව අද(01) කොළඹ පැවති එක්සත් ජනතා නිදහස් සන්ධාන මාධ්‍ය හමුවකදී අදහස් දක්වමින් ඔහු ප්‍රකාශ කළේය. එමෙන්ම ඇතැම් නාම යෝජනා ප්‍රතික්ෂේප වීම අසාධාරණ බවත්, ඒ සම්බන්ධව අධිකරණ ක්‍රියාමාර්ග ගැනීමට බලාපොරොත්තු වන බවත් අමාත්‍යවරයා සඳහන් කළේය. මෙම ඇතැම් නාම යෝජනා ප්‍රතික්ෂේප වී ඇත්තේ තාක්ෂණ හේතූන් මත බව මෙම මාධ්‍ය හමුවේදී අදහස් දැක්වූ ඛනිජ තෙල් කර්මාන්ත අමාත්‍ය සුසිල් ප්‍රේමජයන්ත මහතා පෙන්වාදුන්නේය.", "URL": "https://sinhala.adaderana.lk/news.php?nid=13908", "Category": null, "Parent URL": null}