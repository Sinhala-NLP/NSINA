{"Source": "Adaderana", "Timestamp": "August 11, 2018 10:10 am", "Headline": "මානව හිමිකම් කවුසලයේ නව කොමසාරිස් ලෙස මිචෙල් බැචලට් පත්වෙයි", "News Content": "එක්සත් ජාතීන්ගේ මානව හිමිකම් කවුන්සිලයේ මහකොමසාරිස්ධුරය සඳහා චිලී රාජ්‍යයේ හිටපු ජනාධිපතිනි මිචෙල් බැචලට් පත් කර තිබේ. එක්සත් ජාතීන්ගේ සංවිධානයේ මහලේකම් අටෝනියෝ ගුටේරස් විසින් මෙම නම් කිරීම සිදුකර ඇති බව විදෙස් මාධ්‍ය වාර්තා කළේය. වත්මන් මහකොමසාරිස්වරයා ලෙස කටයුතු කරන සෙයිද් රාද් අල් හුසේන්ගේ ධුර කාලය මෙම මස 30 වනදායින් අවසන් වීමට නියමිතය. ඒ අනුව ඇයගේ පත්වීම සැප්තැම්බර් පළවන දා සිට ක්‍රියාත්මක වීමට නියමිතය. මහකොමසාරිස් ධුරයට නම් කර ඇති මිචෙල් බැචලට් 2010 වසරේ සිට මෙම වසරේ මාර්තු මාසය දක්වා චිලී රාජ්යැයේ ජනාධිපතිවරිය ලෙස කටයුතු කළ අතර එරට ජනාධිපතිධරයට පත් වූ පළමු කාන්තාව ද ඇය වේ. ලෝක දේශපාලනයේ කාන්තා බලවතුන් අතරට අයත් වන ඇය එක්සත් ජාතීන්ගේ සංවිධානයේ කාන්තා කටයුතු පිළිබඳ අධ්‍යක්ෂවරිය ලෙස ද කටයුතු කළේය.", "URL": "https://sinhala.adaderana.lk/news.php?nid=94233", "Category": null, "Parent URL": null}