{"Source": "Adaderana", "Timestamp": "March 5, 2017 03:06 pm", "Headline": "සෝමාලියාවේ නියගයෙන් 110ක් මිය යයි", "News Content": "සෝමාලියාවට බලපා ඇති නියං තත්ත්වයත් සමඟ හටගෙන ඇති සාගතයෙන් පසුගිය දින දෙක තුළ පමණක් පුද්ගලයින් 110 දෙනෙකු මියගොස් තිබේ.ඔවුන් අතරින් බහුතරය කාන්තාවන් සහ කුඩා ළමුන් බව එරට අග්‍රාමාත්‍ය හසන් අලී කයිරේ පවසා ඇත.පවතින තත්ත්වය තුළ මරණ සංඛ්‍යාව තවදුරටත් ඉහළ යා හැකි බව ඔහු පවසා තිබේ.එමෙන්ම වියළි කාලගුණ තත්ත්වය හේතුවෙන් මේ වනවිට වන සතුන් ද විශාල වශයෙන් මියගොස් ඇති බව විදෙස් මාධ්‍ය වාර්තා කරයි.සෝමාලියාවට බලපා ඇති නියං තත්ත්වය හේතුවෙන් එරට ජනාධිපති මොහොමඩ් අබ්දුල්ලාහි විසින් පසුගිය 28 වැනිදා ජාතික ආපදා තත්ත්වයක් ද ප්‍රකාශයට පත් කරනු ලැබේ.එරට ජනගහනයෙන් අඩකට පමණ නියං තත්ත්වයෙන් බලපෑම් එල්ල වී ඇති අතර ආහාර නොමැතිව ළමුන් මිලියන 3ක පමණ පිරිසක් දැඩි පීඩාවට ලක්ව සිටින බව ලෝක සෞඛ්‍ය සංවිධානය පෙන්වා දෙයි.", "URL": "https://sinhala.adaderana.lk/news.php?nid=70458", "Category": null, "Parent URL": null}