{"Source": "Adaderana", "Timestamp": "July 15, 2014 04:06 pm", "Headline": "ශ්‍රී ලංකාවට ඩොලර් මිලියන 300ක්", "News Content": "ආසියානු සංවර්ධන බැංකුව ඩොලර් මිලියන 300ක ණය ආධාරයක් ශ්‍රී ලංකාවට ලබාදීමට තීරණය කර තිබේ. මෙරට තුළ විදුලිය උත්පාදනය සඳහා අවශ්‍ය ඛනිජ තෙල් ලබා ගැනීමට වැයවන මුදල වෙනුවෙන් මෙම ණය ආධාරය ලබා දී ඇති බව වාර්තා වෙයි. මෙම ණය ආධාරය මගින් ශ්‍රී ලංකාව තුළ විදුලිය උත්පාදනය සඳහා පුනර්ජනනීය බලශක්ති වැඩි වශයෙන් යොදා ගැනීමට හැකිවනු ඇති බව ආසියානු සංවර්ධන බැංකුව පවසයි. එමෙන්ම රටේ ආරථිකය පුළුල් ලෙස ව්‍යාප්ත වීමට සහ දිළිදු ජනතාවගේ සුභසාධනය සඳහා මෙය ඉවහල් වනු ඇති බව ආසියානු සංවර්ධන බැංකුව වැඩිදුරටත් ප්‍රකාශකර ඇති බව සඳහන්ය.", "URL": "https://sinhala.adaderana.lk/news.php?nid=44686", "Category": null, "Parent URL": null}