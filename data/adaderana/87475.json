{"Source": "Adaderana", "Timestamp": "April 15, 2018 08:19 pm", "Headline": "  එජාපයේ සූක්ෂම සැළැස්මක් ගැන මනෝ හෙළි කරයි", "News Content": "දෙමළ දේශපාලන පක්ෂ ඉදිරියට පැමිණිම වැළැක්වීමට එක්සත් ජාතික පක්ෂය සූක්ෂමව කටයුතු කරන බවට ජාතික සහජීවනය සංවාද හා රාජ්‍ය භාෂා අමාත්‍ය මනෝ ගනේෂන් මහතා චෝදනා කරයි. යාපනයේ අද (15) පැවැති මාධ්‍ය හමුවකට එක්වෙමින් ඔහු මෙම අදහස් පළ කළේය. එහිදී අදහස් දැක්වූ අමාත්‍ය මනෝ ගනේෂන් මහතා, \"බලගතු දෙමළ දේශපාලන නායකයින් වගේම පක්ෂවලට ස්වාධීනව ඉදිරියට පැමිණීම ගැන එක්සත් ජාතික පක්ෂය සැලකිලිමත්ව ඉන්නේ. එහෙම දේශපාලන පක්ෂ ඉදිරියට පැමිණියොත් ඔවුන් එක්සත් ජාතික පක්ෂයට සහාය පළ කළ යුතුයි කියන තැන ඉන්නේ. මම හිතන්නේ ඒක එයාලගේ උපායක් කියලා. ඒ වගේම මම කියනවා 21 වන ආණ්ඩුක්‍රම ව්‍යවස්ථා සංශෝධනය ලෙස දෙමළ භාෂාව පාලන භාෂාවක් බවට පත් කර ගන්න මන්ත්‍රී යෝජනාවක් ගේන්නයි ඉන්නේ. එසේම දෙමළ ජනතාවගේ අනාගතය වෙනුවෙන් ආර් සම්බන්ධන් වගේම විග්නේෂ්වරන් එක්ව සාකච්ඡා කළ යුතුයි.\"", "URL": "https://sinhala.adaderana.lk/news.php?nid=87475", "Category": null, "Parent URL": null}