{"Source": "Adaderana", "Timestamp": "July 18, 2014 04:11 pm", "Headline": "පෘතුගාල අගමැති එයි", "News Content": "පෘතුගාල අග්‍රාමාත්‍ය පෙද්‍රෝ පස්කුවෙල් මහතා ලබන 20දා මෙරටට පැමිණීමට නියමිතව තිබේ. පෘතුගාල අග්‍රාමාත්‍යවරයා සිය සංචාරය තුළ දී ජනාධිපති මහින්ද රාජපක්ෂ මහතා, විදේශ කටයුතු අමාත්‍ය මහාචාර්ය ජී.එල්.පිරිස් මහතා ඇතුළු රජයේ ඉහළ පෙළේ නිලධාරින් හමුවී සාකච්ජා පැවැත්වීමට නියමිතය. මේ අතර ටැන්සානියානු විදේශ කටයුතු අමාත්‍ය බර්නාඩ් කේ. මෙම්බෙ මහතා ද මෙරට සංචාරයක නිරතවීමට නියමිතව ඇත. ලබන 20 වනදා දිවයිනට පැමිණෙන ටැන්සානියානු විදේශ කටයුතු අමාත්‍යවරයා දින 02 ක කාලයක් මෙරට රැදී සිටීමට නියමිත බව විදේශ කටයුතු අමාත්‍යංශය සඳහන් කළේය. සංචාරය අතරතුරදී රජයේ ඉහළ පෙළේ නිලධාරීන් හමුවී සාකච්ජා පැවැත්වීමට ටැන්සානියානු විදේශ කටයුතු අමාත්‍යවරයා සැළසුම් කර ඇති අතර දෙරට අතර ගිවිසුම් කිහිපයකට ද අත්සන් තැබීමට නියමිත බව පැවසේ.", "URL": "https://sinhala.adaderana.lk/news.php?nid=44766", "Category": null, "Parent URL": null}