{"Source": "Adaderana", "Timestamp": "August 19, 2011 04:00 pm", "Headline": "හොර වාහන එකලස් කිරීමේ ස්ථානයක් වටලයි", "News Content": "නීතිවිරෝධී ලෙස පවත්වාගෙන ගිය වාහන එකලස් කිරීමේ ස්ථානයක් වැටලීමට පොලිස් විශේෂ කාර්යය බලකාය සමත්වී තිබේ. විශේෂ කාර්ය බලකා බුද්ධි අංශයට ලැබුණු තොරතුරක් මත සිදුකළ වැටලීමක දී කොට්ටාව, කුලතුංග මාවත ප්‍රදේශයේ පවත්වාගෙන ගිය අදාළ ස්ථානය හමුවූ බව එම බලකාය සඳහන් කරයි. විදේශ රටවලින් වාහන කොටස් ගෙන්වා එම ස්ථානයේ දී එකලස් කර ‍ව්‍යාජ ලිපිලේඛන යටතේ වාහන අලෙවි කර ඇති බව විශේෂ කාර්යය බලකාය පවසයි. සිද්ධියට සම්බන්ධ බවට සැක කෙරෙන සිව්දෙනෙකු තම භාරයේ සිටින බව විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=18173", "Category": null, "Parent URL": null}