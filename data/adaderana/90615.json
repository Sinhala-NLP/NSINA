{"Source": "Adaderana", "Timestamp": "June 9, 2018 11:31 am", "Headline": "පොලීසියේ කිහිපදෙනෙකුගේ තැන් මාරු වෙයි", "News Content": "සේවයේ අවශ්‍යතාව මත වහාම ක්‍රියාත්මක වන පරිදි පොලිස් අධිකාරිවරයෙකු ඇතුළු සහකාර පොලිස් අධිකාරිවරුන් 06 දෙනෙකු ස්ථාන මාරුකර තිබේ. පොලිස්පති පූජිත් ජයසුන්දර මහතාගේ නිර්දේශ මත ජාතික පොලිස් කොමිසමේ අනුමැතිය මත අදාළ ස්ථාන මාරුවීම් සිදු කර ඇති බව පොලිස් මූලස්ථාන සඳහන් කළේය. ඒ අනුව මහනුවර කොට්ඨාසයේ රාජකාරි කළ පොලිස් අධිකාරී කේ.බී කීර්තිරත්න මහතා මාතලේ කොට්ඨාසය වෙත මාරුකර යවා තිබේ. ගම්පොල කොට්ඨාසයේ රාජකාරි කළ සහකාර පොලිස් අධිකාරි ජී.ජී.එන් ජයසිංහ මහතා කළුතර කොට්ඨාසයටත්, කළුතර කොට්ඨාසයේ රාජකාරි කළ සහකාර පොලිස් අධිකාරී ජී.එම්.ඩී.යූ.බී පලිහවඩන මහතා ගම්පොල කොට්ඨාසයටත් මාරුකර ඇති බව පොලීසිය පැවසුවේය. සහකාර පොලිස් අධිකාරී එම්.ඩී.ඩී සේනානායක මහතා මාතර කොට්ඨාසයේ සිට රත්නපුර කොට්ඨාසයටත්, සහකාර පොලිස් අධිකාරී කේ.ඩී. චන්ද්‍රපාල මහතා අම්පාර කොට්ඨාසයේ සිට කන්තලේ කොට්ඨාසයටත් මාරු කර යවා තිබේ. එමෙන්ම අනුරාධපුර කොට්ඨාසයේ රාජකාරි කළ සහකාර පොලිස් අධිකාරී විජිත් ද අල්විස් මහතා, මහනුවර කොට්ඨාසය වෙත ස්ථාන මාරු කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=90615", "Category": null, "Parent URL": null}