{"Source": "Adaderana", "Timestamp": "December 13, 2010 08:29 am", "Headline": "විදෙස් රැකියා වල නියුතුවූවන්ට සහන පොලී නිවාස ණයක්   ", "News Content": "විදේශ රැකියා වල නියුතුවූවන් සඳහා සහන පොලී නිවාස ණය වැඩසටහනක් ක්‍රියාත්මක කිරීමට ශ්‍රි ලංකා විදේශ සේවා නියුක්ති කාර්යාංශය පියවර ගෙන තිබේ. පොලී පදනම මත රුපියල් ලක්ෂ තුනේ සිට පහ දක්වා මුදලක් එක් අයෙකුට ණය වශයෙන් ලබාදීම මේ යටතේ සිදුකෙරෙයි. 13%ක් වන පොලී අනුපාතිකයෙන් 7%ක් විදේශ සේවා නියුක්ති කාර්යාංශය ගෙවනු ලබන අතර ණය ලාභියා ගෙවිය යුත්තේ 6% ක පොලියක් පමණි. රුපියල් ලක්ෂ පහකට වැඩි ණය ප්‍රමාණයන් සඳහා වැඩිවන මුදලට අදාළ මුළු පොලිය අදාල ණය හිමියා විසින් පමණක් ගෙවිය යුතු බව විදේශ සේවා නියුක්ති කාර්යාංශය පවසයි. කාර්යාංශයේ ලියාපදිංචි වී විදේශ රැකියාවල නියුතු වූවන් ණය ලබා ගැනීම සඳහා සුදුස්සන් වේ.", "URL": "https://sinhala.adaderana.lk/news.php?nid=12800", "Category": null, "Parent URL": null}