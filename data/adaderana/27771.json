{"Source": "Adaderana", "Timestamp": "September 26, 2012 05:07 pm", "Headline": "වී මෙටි‍්‍රක් ටොන් දහ දහස් 459 ක්  මිලදී ගනියි", "News Content": "මෙවර යල කන්නයේ දී වී අලෙවි මණ්ඩලය මගින් වී මෙටි‍්‍රක් ටොන් දහ දහස් 459 ක ප‍්‍රමණයක් මේ වනවිට මිලදී ගෙන ඇති බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප‍්‍රනාන්දු මහතා පවසයි. ඒ සඳහා රුපියල් ලක්ෂ 2940 ක මුදලක් වැයකර ඇති බව අමාත්‍යවරයා සඳහන් කළේය. වී අලෙවි මණ්ඩලයේ සභාපති කේ.බී.ජයසිංහ මහතා අමාත්‍යවරයා සමග අද (26) පැවති සාකච්ඡාවක දී වී මිලදී ගැනීමේ ප‍්‍රගතිය පිළිබඳ දැනුවත් කර ඇත. එහිදී සභාපතිවරයා පෙන්වා දී ඇත්තේ වී අලෙවි මණ්ඩලය විසින් ගොවීන්ට සහතික මිලක් ලබාදුන් පසු පෞද්ගලික අංශය ද තරඟකාරි මිලකට වී මිලදී ගන්නා බවය. ගොවීන්ට සහතික මිලක් යටතේ තම නිෂ්පාදන අලෙවි කිරීමට අවකාශ සැලසීමත් ඒ සඳහා සාධාරණ මිලක් නිර්මාණය කිරීමත් වී අලෙවි මණ්ඩලයේ මූලික පරමාර්ථය බව කේ.බී.ජයසිංහ මහතා සඳහන් කළේය. මෙවර යල කන්නය යටතේ මේ වනවිට වැඩිම වී ප‍්‍රමාණයක් මිලදී ගෙන ඇත්තේ අම්පාර දිස්ත‍්‍රික්කයෙන් වන අතර එම ප‍්‍රමාණය මෙටි‍්‍රක් ටොන් 7154 කි.", "URL": "https://sinhala.adaderana.lk/news.php?nid=27771", "Category": null, "Parent URL": null}