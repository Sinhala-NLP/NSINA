{"Source": "Adaderana", "Timestamp": "April 16, 2014 01:13 pm", "Headline": "ගෝඨාභය මලයාසියාවේ!", "News Content": "මලයාසියාවේ සංචාරයක නිරතවන ආරක්ෂක ලේකම් ගෝඨාභය රාජපක්ෂ මහතා එරට අග්‍රාමාත්‍යවරයා හමුවී තිබේ. මලයාසියාවේ අග්‍රාමාත්‍ය නජීබ් රසාක් මහතාගේ කාර්යාලය නිවේදනය කරන්නේ අදාළ සාකච්ජා ක්වාලාලාම්පුර් හි අග්‍රාමාත්‍ය කාර්යාලයේ දී පවත්වා ඇති බවයි. මලයාසියාවේ පැවැත්වෙන ආසියානු කලාපීය ආරක්ෂක සේවා ප්‍රදර්ශනය සහ සම්මන්ත්‍රණයට සහභාගී වීමට ආරක්ෂක ලේකම් ගෝඨාභය රාජපක්ෂ මහතා ඇතුළු ආරක්ෂක අංශ නිලධාරීන් පිරිසක් මේ දින වල මැලේසියාවේ සංචාරයක නිරත වෙති‍. පැය භාගයකට ආසන්න කාලයක් ආරක්ෂක ලේකම්වරයා සහ මැලේසියානු අග්‍රමාත්‍යවරයා අතර ඊයේ දිනයේ මෙම සාකච්ඡා පවත්වා ඇති අතර එහිදී සාකච්ඡා වු කරුණු සම්බන්ධයෙන් මෙතෙක් මාධ්‍යය වෙත අනාවරණය වී නැත. මෙම සම්මන්ත්‍රණයේ දී ආරක්ෂක ලේකම් ගොඨාභය රාජපක්ෂ මහතා විශේෂ දේශනයක් සිදුකිරීමට ද නියමිතය.", "URL": "https://sinhala.adaderana.lk/news.php?nid=42574", "Category": null, "Parent URL": null}