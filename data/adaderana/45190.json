{"Source": "Adaderana", "Timestamp": "August 7, 2014 01:22 pm", "Headline": "ස්වාමින් වහන්සේ 5 නමකගේ අත් පා බැඳ පුස‍්කොළ පොත් උස්සයි", "News Content": "කල්තොට, පුහුල්යාය සුදර්ශන රජමහා විහාරයේ වැඩසිටි ස්වාමින් වහන්සේ 05 නමකගේ අත් පා ගැටගසා එහි තිබු පුස්කොළ පොත් කිහිපයක් කිසියම් පිරිසක් විසින් සොරාගෙන තිබේ. ඊයේ රාත්‍රි එම විහාරස්ථානයට පැමිණි පුද්ගලයින් 08 දෙනෙකු විසින් මෙම සොරකම සිදුකර ඇති බව පොලීසිය පැවසුවේය. කෙසේ වෙතත් සිද්ධියෙන් කිසිදු හිමිනමකට අනතුරක් සිදුව නැත. සැකකරුවන් කිසිවෙකුත් අත්අඩංගුවට ගෙන නොමැති අතර කල්තොට පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45190", "Category": null, "Parent URL": null}