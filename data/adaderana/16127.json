{"Source": "Adaderana", "Timestamp": "May 16, 2011 09:15 am", "Headline": "මැදපෙරදිගට ගෘහ සේවිකාවන් යැවීම ක්‍රමානුකූලව අඩුකරනවා", "News Content": "එක්සත් අරාබි එමීර් රාජ්‍යය සහ මැදපෙරදිග රටවලට ගෘහ සේවිකාවන් ලෙස කාන්තාවන් පිටත්කර හැරීම ක්‍රමානුකූලව අඩුකරමින් සිටින බව විදේශ රැකියා ප්‍රවර්ධන සහ සුබසාධන අමාත්‍ය ඩිලාන් පෙරේරා මහතා පවසයි. පුහුණු සහ අර්ධ පුහුණු ශ්‍රමිකයන් පමණක් එම රටවලට යැවීම කෙරෙහි අවධානය යොමුව ඇති බව අමාත්‍යවරයා සඳහන් කරයි. ඉතා උසස් තත්ත්වයේ පුහුණුවක් සහිත ශ්‍රමිකයන් විදේශීය රැකියා සඳහා යොමු කිරීමට ඉල්ලුමක් ඇති බව ඩුබායිහිදී ඊයේ(15) පැවති සම්මන්ත්‍රණයකට එක්වෙමින් අමාත්‍යවරයා ප්‍රකාශ කළේය. නුපුහුණු ශ්‍රමිකයන් විදෙස්ගත වීම හේතුවෙන් විවිධ ගැටලුවලට මුහුණදීමට සිදුව තිබේ.", "URL": "https://sinhala.adaderana.lk/news.php?nid=16127", "Category": null, "Parent URL": null}