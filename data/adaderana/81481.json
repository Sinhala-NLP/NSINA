{"Source": "Adaderana", "Timestamp": "December 13, 2017 07:10 pm", "Headline": "වර්ජනය අවසන් - තවමත් දුම්රිය ධාවනය සාමාන්‍ය තත්වයට පත්වී නැහැ ", "News Content": "දුම්රිය වර්ජනය අවසන් වුවද අද පස්වරුවේදී ද දුම්රිය සාමාන්‍ය පරිදි ධාවනය නොවූ බව වාර්තා වේ. අද දෙරණ කල විමසීමකදී පිලිතුරු දුන් දුම්රිය ප්‍රධාන පාලක මැදිරියේ ප්‍රකාශකයෙකු සඳහන් කළේ අද රාත්‍රීයේදී දුම්රිය සාමාන්‍ය පරිදි ධාවනය කිරීමට අවශ්‍ය පියවර ගන්නා බවයි. දින 06 ක් පුරා පැවති දුම්රිය වර්ජනය අවසන් කිරීමට දුම්රිය වෘත්තිය සමිති අද දහවල් තීරණය කළේය. ඒ ආචාර්ය සරත් අමුණුගම මහතාගේ ප්‍රධානත්වයෙන් යුත් අමාත්‍ය අනු කමිටුව සමඟ සිදුකළ සාකච්ඡාවෙන් අනතුරුවයි.", "URL": "https://sinhala.adaderana.lk/news.php?nid=81481", "Category": null, "Parent URL": null}