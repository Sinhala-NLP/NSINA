{"Source": "Adaderana", "Timestamp": "November 9, 2013 02:59 pm", "Headline": "කමලේෂ් ශර්මා එයි", "News Content": "පොදුරාජ්‍ය මණ්ඩලයීය මහලේකම් කමලේෂ් ශර්මා මහතා දිවයිනට පැමිණ තිබේ. අද දහවල් 12.32 ට පමණ මහලේකම්වරයා බ්‍රිතාන්‍ය ගුවන් සේවයට අයත් ගුවන් යානයකින් කටුනායක බණ්ඩාරනායක ජාත්‍යන්තර ගුවන් තොටුපල වෙත පැමිණි බව සඳහන්ය. මේ අතර බ්‍රිතාන්‍යයේ සිට හින්දු පුවත්පත සමඟ සම්මුඛ සාකච්ජාවකට එක්වෙමින් කමලේෂ් ශර්මා මහතා ප්‍රකාශ කර තිබුණේ පොදුරාජ්‍ය මණ්ඩල හරයන්ට අනුව කටයුතු කිරීමට ශ්‍රී ලංකාව දැනටමත් පියවර රැසක් ගෙන ඇති බවයි.", "URL": "https://sinhala.adaderana.lk/news.php?nid=38712", "Category": null, "Parent URL": null}