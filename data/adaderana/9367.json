{"Source": "Adaderana", "Timestamp": "July 3, 2010 02:16 pm", "Headline": "පෞද්ගලික ව්ශ්ව විද්‍යාල කාලීන අවශ්‍යතාවයක්", "News Content": "පෞද්ගලික විශ්ව විද්‍යාල මෙරට තුළ ස්ථාපිත කිරීම කාලීන අවශ්‍යතාවක් බවට පත්ව ඇතැයි අග්‍රාමාත්‍ය දි.මු. ජයරත්න මහතා පවසයි. පෞද්ගලික විශ්ව විද්‍යාල ආරම්භ කිරීමෙන් විදේශයන්ට ගලා යන මෙරට මුදල් ඉතිරි කරගැනීමට හැකිවන බව ඔහු සඳහන් කරයි. විශ්ව විද්‍යාල සිසුන් සඳහා මහපොළ ශිෂ්‍යත්ව ලබාදීමේ සඳහා අග්‍රාම‍ාත්‍ය කාර්යාලයේ දී අද පැවති උත්සවයට සහභාගී වෙමින් දි.මු. ජයරත්න මහතා මේ අදහස් පළ කරන ලදී. පෞද්ගලික විශ්ව විද්‍යාල ආරම්භ කිරීම සම්බන්ධයෙන් ඇතැම් පාර්ශවයන් විරෝධතා දැක්වීම පිළිබඳ තමා කනගාටුවන බව ඔහු එහිදී කියා සිටියේය. පවතින විශ්ව විද්‍යාල සඳහා ඇතුළු වීමට හැකියාව ඇත්තේ ඉතා සීමිත සිසුන් සංඛ්‍යාවකට බවත් පෞද්ගලික විශ්ව විද්‍යාල ආරම්භ කිරීම තුළින් බොහෝ පිරිසකට වි‍ශ්ව විද්‍යාල වරම් හිමිවන බවත් දි.මු. ජයරත්න මහතා එහිදී වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=9367", "Category": null, "Parent URL": null}