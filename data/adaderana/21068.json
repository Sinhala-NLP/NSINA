{"Source": "Adaderana", "Timestamp": "December 31, 2011 02:05 pm", "Headline": "මේ වසරේ වැටලීම්වලින් පාරිභෝගික අධිකාරියට කෝටි 100 ක් ", "News Content": "මේ වසර තුළ සිදුකළ වැටලීම්වලින් රුපියල් කෝටි සියයක ආදායමක් දඩ මුදල් වශයෙන් උපයා ගැනීමට හැකිවූ බව පාරිභෝගික සේවා අධිකාරිය පවසයි. ජනවාරි මස සිට දෙසැම්බර් මාසය දක්වා වැටලීම් 45,000 ක් සිදුකර ඇති බව එම අධිකාරියේ සභාපති රූමි මර්ෂුක් මහතා සඳහන් කළේය. දෙසැම්බර් මාසය තුළ පමණක් වැටලීම් 8000 ක් පමණ සිදුකර ඇති බවත්, දඩ මුදල් වශයෙන් රුපියල් කෝටි 08 ක් උපයා ඇති බවත් රූමි මර්ෂුක් මහතා ප්‍රකාශ කළේය. උපරිම මිල සීමාව ඉක්මවීම, කල් ඉකුත් වූ භාණ්ඩ අලෙවිය, භාණ්ඩවල මිල ප්‍රදර්ශනය නොකිරීම යන වැරදි සඳහා මෙසේ දඩ මුදල් අයකරගෙන ඇති බව ද හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=21068", "Category": null, "Parent URL": null}