{"Source": "Adaderana", "Timestamp": "March 18, 2012 03:28 pm", "Headline": " දේශපාලන පවුලකට උරුමකම්කීම පමණක් ප්‍රමාණවත් නෑ", "News Content": "දේශපාලන නායකත්ව පවුලකට උරුමකම් කීමෙන් පමණක් සාර්ථකත්වය අත්පත් කර ගත නොහැකි බව හම්බන්තොට දිස්ත්‍රීක් පාර්ලිමේන්තු මන්ත්‍රී නාමල් රාජපක්ෂ මහතා පවසයි. දේශපාලන නායකත්වයට නෑකම් ඇති පවුලක සාමාජිකයකු වීමෙන් නාම යෝජනා ලබැගැනීම පහසුවිය හැකි වුවත් එය පමණක් ප්‍රමාණවත් නොවන බව හෙතෙම කියා සිටියි. 11 වන\"ඉන්දියා ටුඩේ සමුළුව\"ට සහභාගීවෙමින් නාමල් රාජපක්ෂ මහතා මෙම අදහස් පළ කළ බව ඉන්දීය මාධ්‍ය උපුටා දක්වයි. බංග්ලාදේශ අග්‍රාමාත්‍ය ශික් හෂීනාගේ පුතු වන සජීබ් වෂීඩ්,ඉන්දීය බී.ජේ.ඩී පක්ෂයේ පාර්ලිමේන්තු මන්ත්‍රී කලිකේශ් සිං ඇතුළු දකුණු ආසියාවේ මීළඟ දේශපාලන නායකත්ව පරම්පරාව නියෝජනය කරමින් තරුණ දේශපාලනඥයින් රැසක් මෙම අවස්ථාවට එක්ව සිටි බව සඳහන් වේ.", "URL": "https://sinhala.adaderana.lk/news.php?nid=22879", "Category": null, "Parent URL": null}