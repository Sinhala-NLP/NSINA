{"Source": "Adaderana", "Timestamp": "September 17, 2010 01:50 pm", "Headline": "චීන -ශ්‍රී ලංකා ආරක්ෂක සහයෝගය පුළුල් කරයි", "News Content": "චීනය සහ ශ්‍රී ලංකාව අතර ආරක්ෂක සහයෝගීතාව පුළුල් කරගැනීම පිළිබඳ එකඟතාවකට පැමිණ තිබේ. චීනයේ සංචාරයක නිරත ආරක්ෂක ලේකම් ගෝඨාභය රාජපක්ෂ මහතා සහ චීන හමුදා ප්‍රධානී චෙන් බින්ග්ඩේ අතර ඊයේ පැවති තීරණාත්මක සාකච්ඡාවක දී මෙම එකඟතාව පළ වී ඇති බව සඳහන්ය. ඒ අනුව දෙරටේ සන්නද්ධ හමුදා අතර කටයුතුවලදී දැනුම හුවමාරු කරගැනීම ඇතුළු කරුණු රැසක් තවදුරටත් පුළුල්ව ඉදිරියේ දී සිදුකෙරෙනු ඇත. චීනය සම්බන්ධයෙන් ශ්‍රී ලංකාව දක්වන ආකල්ප අතිශයින් වැදගත් බව මෙහිදී චීන හමුදා ප්‍රධානියා ප්‍රකාශ කර ඇත. චීනය ශ්‍රී ලංකාව වෙනුවෙන් ලබාදී තිබෙන සහයෝගය ද ආරක්ෂක ලේකම් ගෝඨාභය රාජපක්ෂ මහතා මෙහිදී අගය කර තිබේ.", "URL": "https://sinhala.adaderana.lk/news.php?nid=10923", "Category": null, "Parent URL": null}