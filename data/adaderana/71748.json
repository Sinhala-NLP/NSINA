{"Source": "Adaderana", "Timestamp": "April 5, 2017 10:18 am", "Headline": "පුරාණ ලෝහ තහඩුවක් විකුණන්න ගිය 5ක් මාට්ටු", "News Content": "පුරාවිද්‍යාත්මක වටිනාකමක් සහිත ලෝහමය තහඩුවක් අලෙවි කිරීමට උත්සාහ කළ පුද්ගලයින් 05 දෙනෙකු මහනුවර ප්‍රදේශයේදී අත්අඩංගුවට ගෙන තිබේ. මහනුවර නියෝජ්‍ය පොලිස්පති කාර්යාලයේ දිසා අපරාධ හා මෙහෙයුම් ඒකකයේ නිලධාරීන් විසින් අදාළ සැකකරුවන් අත්අඩංගුවට ගත් බව පොලීසිය පැවසුවේය. කිලෝග්‍රෑම් 56යි ග්‍රෑම් 500ක් බැරැති එම ලෝහමය තහඩුව රුපියල් කෝටි 4කට අලෙවි කිරීමට සැකකරුවන් උත්සාහ කර ඇති බව සඳහන්වේ. අත්අඩංගුවට ගත් සැකකරුවන් ගම්පොළ, දෙල්තොට සහ උලපනේ ප්‍රදේශවල පදිංචිකරුවන් වන අතර ඔවුන් අද (5)මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71748", "Category": null, "Parent URL": null}