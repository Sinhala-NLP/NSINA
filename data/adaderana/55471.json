{"Source": "Adaderana", "Timestamp": "December 2, 2015 06:11 pm", "Headline": "අය දෙවනවර කියවීම සම්මතයි - රතන හිමි - මහින්ද  නෑ!", "News Content": "අය වැය දෙවන වර කියවීම වැඩි ඡන්ද 107කින් මීට ටික වේලාවකට පෙර පාර්ලිමේන්තුවේදී සම්මත විය.ඊට පක්ෂව ඡන්ද 159ක් ලැබුණු අතර විපක්ෂව ලැබුණු ඡන්ද සංඛ්‍යාව 52කිඡන්ද විමසීම නාමිකව සිදුවූ අතර මන්ත්‍රීවරු කිහිප දෙනෙකුම ඡන්දය විමසන අවස්ථාවේ සභාවේ නොසිටි‍යහ.ඒ අතර හිටපු ජනපති මෙන්ම වත්මන් විපක්ෂ පාර්ලිමේන්තු මන්ත්‍රී මහින්ද රාජපක්ෂ මහතා මෙන්ම ආණ්ඩු පක්ෂය නියෝජනය කරන අතුරලියේ රතන හිමියන්ද විය.ආරුමුගම් තොණ්ඩමන් හා ඩග්ලස් දේවානන්ද මහත්වරු අයවැයට පක්ෂව ඡන්දය දුන් අතර ශ්‍රී ලංකා නිදහස් පක්ෂයේ මන්ත්‍රී ලක්ෂ්මන් සෙනෙවිරත්න මහතා ද අයවැයට පක්ෂව ඡන්දය දෙන ලදී.ද්‍රවිඩ සන්ධානය අය වැයට පක්ෂවද, ජනතා විමුක්ති පෙරමුණ අයවැයට එරෙහිවද ඡන්දය දුන් අතර සන්ධානයේ ඒකාබද්ධ විපක්ෂය අයවැයට විරුද්ධව ඡන්දය ප්‍රකාශ කළේය.මන්ත්‍රීවරු 13 දෙනෙකු ඡන්දය විමසන අවස්ථාවේ මැති‍සබේ නොසිටියහ.", "URL": "https://sinhala.adaderana.lk/news.php?nid=55471", "Category": null, "Parent URL": null}