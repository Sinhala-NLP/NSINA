{"Source": "Adaderana", "Timestamp": "June 21, 2015 12:24 pm", "Headline": "20 ගැන අගමැති සුළු පක්ෂ සමඟ සාකච්ඡාවක ", "News Content": "ගැසට් කර ඇති 20 වන ව්‍යවස්ථා සංශෝධන කෙටුම්පත් සම්බන්ධයෙන් විශේෂ සාකච්ඡාවක් පවත්වා තිබේ.අරලියගහ මන්දිරයේ දී අග්‍රාමාත්‍ය රනිල් වික්‍රමසිංහ මහතා සහ සුළු පක්ෂ නියෝජිතයින් අතර මෙම සාකච්ඡාව පවත්වා ඇති බව වාර්තා වෙයි.හඳුන්වාදීමට යෝජිත නව මැතිවරණ ක්‍රමයට අදාළ විසි වන ව්‍යවස්ථා සංශෝධනයට විරෝධය පළ කිරීමට සුළු පක්ෂ පසුගියදා ඒකමතිකව තීරණය කරනු ලැබුණි. ඔවුන් සඳහන් කළේ නව මැතිවරණ ක්‍රමය තුළින් සුළු පක්ෂවලට අසාධාරණයක් වන බවයි.එම නිසා මෙම යෝජිත මැතිවරණ ක්‍රමය සංශෝධනය කළ යුතු බවට සුළු පක්ෂ තීරණය කරනු ලැබුණි.ඒ පිළිබඳව අද දිනයේ අග්‍රාමාත්‍ය රනිල් වික්‍රමසිංහ මහතා සමග දීර්ඝ වශයෙන් සාකච්ඡා වී තිබේ.", "URL": "https://sinhala.adaderana.lk/news.php?nid=52145", "Category": null, "Parent URL": null}