{"Source": "Adaderana", "Timestamp": "March 26, 2015 07:06 pm", "Headline": "මවත් දියණියන් දෙදෙනාත් කළු ගඟට බිලි", "News Content": "කළු ගඟේ දිය නෑමට ගිය මවක සහ දියණියන් දෙදෙනෙකු දියේ ගිළීමෙන් ජීවිතක්ෂයට පත්ව තිබේ.තෙඹුවන පොලිස් බල ප්‍රදේශයට අයත් පැලපිටියා‍ගොඩ ප්‍රදේශයෙන් කළු ගඟට බිලිවී ඇති මවගේ වයස අවුරුදු 42 ක් වන අතර දියණියන් දෙදෙනා 16 හැවිරිදි හා 11 හැවිරිදිය.අද (26) සවස 4.30 ට පමණ මෙම ඛේදවාචකය සිදුව ඇති අතර දියෙන් ගොඩගනු ලැබූ තිදෙනා හොරණ රෝහලට ඇතුළත් කරනවිටත් මියගොස් සිටි බව පොලීසිය පවසයි.තෙඹුවන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50251", "Category": null, "Parent URL": null}