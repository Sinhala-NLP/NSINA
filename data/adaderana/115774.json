{"Source": "Adaderana", "Timestamp": "August 5, 2019 12:09 pm", "Headline": "මීරිගම නීති විරෝධි මත්පැන් නිෂ්පාදනාගාරයේ හිමිකරු සමඟ පුද්ගලයෙක් රිමාන්ඩ්", "News Content": "මීරිගම, පල්ලෙවෙල ප්‍රදේශයේ පවත්වාගෙන ගිය නීති විරෝධි මත්පැන් නිෂ්පාදනාගාරයේ හිමිකරු සහ තවත් පුද්ගලයෙකු රක්ෂිත බන්ධානාගාර ගත කර තිබේ. අත්තනගල්ල මහේස්ත්‍රාත් අධිකරණය වෙත සැකකරුවන් ඊයේ(04) ඉදිරිපත් කිරීමෙන් පසු ඔවුන් මේ මස 07 වනදා දක්වා රක්ෂිත බන්ධනාගාර ගත කර ඇති බව පොලිසිය සඳහන් කළේය. එම ස්ථානයෙන් මත්පැන් නිෂ්පාදනාගාරයේ නිෂ්පාදිත මත්පැන් පානය කළ පුද්ගලයින් 09 දෙනෙකු මියගොස් ඇති බවට තොරතුරු ලැබුණු බව පොලිසිය පැවසුවේය. මේ අතර එම මත්ද්‍රව්‍ය නිෂ්පාදනාගාරයෙන් ලබා ගත් සාම්පල රජයේ රස පරීක්ෂකවරයා වෙත යොමු කිරීමට කටයුතු කර තිබේ.", "URL": "https://sinhala.adaderana.lk/news.php?nid=115774", "Category": null, "Parent URL": null}