{"Source": "Adaderana", "Timestamp": "September 23, 2011 04:20 pm", "Headline": "ලංකා පුවත්පතේ කළමනාකරණ අධ්‍යක්ෂ අත්අඩංගුවට", "News Content": "ලංකා පුවත්පතේ කළමනාකාර අධ්‍යක්ෂ වෙනුර හේරත් සහ එම පුවත්පතේ තවත් සේවකයෙකු වන ජානක ‍මහේන්ද්‍ර යන දෙදෙනා පොලිසිය විසින් අත්අඩංගුවට ගෙන තිබේ. පහරදීමක් සම්බන්ධයෙන් ලැබුණු පැමිණිල්ලකට අනුව මෙම පුද්ගලයින් දෙදෙනා අත්අඩංගුවට ගත් බව පොලිසිය පැවසීය. මේ අතර මුදල් සොරකමක් සම්බන්ධයෙන් ලංකා පුවත්පතේ කළමනාකාර අධ්‍යක්ෂවරයා සිදුකළ පැමිණිල්ලකට අනුව පහරකෑමට ලක්වු බව කියන පුද්ගලයා ද අත්අඩංගුවට ගෙන ඇති බව පොලිසිය පවසයි. ඔහු විසින් ලංකා පුවත්පත් ආයතනයට අයත් රුපියල් ලක්ෂ 9 ක මුදලක් සොරාගෙන ඇති බවට පැමිණිලි ලැබී ඇති බව පොලිසිය ප්‍රකාශ කරයි. අත්අඩංගුවට ගත් සියලුම දෙනා අද(23) නුගේගොඩ මහේස්ත්‍රාත්වරයා වෙත ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=18920", "Category": null, "Parent URL": null}