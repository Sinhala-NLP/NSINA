{"Source": "Adaderana", "Timestamp": "October 31, 2011 04:32 pm", "Headline": " පාසල් සිසුවාගේ ගල් පහර තවත් සිසුවකුට මරුකැඳවයි", "News Content": "රඹුක්කන පොලිස් බල ප්‍රදේශයේ රඹුක්කන දුම්රියපොළ ආසන්නයේදී පාසල් සිසුන් දෙදෙනකු අතර සිදුවූ ගැටුමකින් එක් සිසුවකු ජීවිතක්ෂයට පත්ව ඇති බව පොලීසිය පවසයි. රඹුක්කන,පරාක‍්‍රම විද්‍යාලයේ අටවන වසරේ ඉගනුම ලබන පාසැල් සිසුන් දෙදෙනෙකු අතර බහින්බස් වීමක් දුර දිග යාමෙන් එක් ළමයෙකු අනෙක් ළමයාට ගලකින් පහරදී ඇති බව පොලීසිය කියා සිටියි. ගල් පහර හේතුවෙන් තුවාල ලැබූ සිසුවා රඹුක්කන රෝහලට ඇතුළත් කිරීමෙන් පසුව වැඩිදුර ප‍්‍රතිකාර සඳහා කෑගල්ල රෝහලට ඇතුළත් කිරීමෙන් පසුව මිය ගොස් ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා නිවේදනය කරයි. මෙසේ මරණයට පත්ව ඇත්තේ වයස අවුරුදු 13 ක් වූ එච්.පී දමිත් මධුෂාන් නැමැති බංගලාවත්ත-වහව, රඹුක්කන ප‍්‍රදේශයේ පදිංචිව සිටි සිසුවෙකි. රඹුක්කන පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19700", "Category": null, "Parent URL": null}