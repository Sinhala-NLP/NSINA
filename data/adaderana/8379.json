{"Source": "Adaderana", "Timestamp": "May 13, 2010 03:27 pm", "Headline": "DHLසමාගම ශ‍්‍රී ලංකාවේ සිට කැනඩාව දක්වා අලූතින් ඍජු LCLසේවාවක් අරඹයි ", "News Content": "ලොව විශාලතම සේවා සැපයුම් ආයතනය වන DHL සමාගම ඍජු බහාලූමකට අඩු තොග (1) (LCL)ශ‍්‍රී ලංකාවේ කොළඹ, සිට කැනඩාවේ මොන්ටි‍්‍රයල්, දක්වා ප‍්‍රවාහනය කිරීමේ සේවාව ආරම්භක කිරීම අද නිවේදනය කරන ලදී. නව වැඩසටහන සමඟ කැනඩාවේ හා ශ‍්‍රී ලංකාවේ ක‍්‍රියාත්මක DHL සමාගමේ සේවා ජාලය තවත් පුළුල් වනු ඇත. DHL ආයතනය හඳුන්වා දී ඇති මෙම සේවාවෙන් කැනඩාවේ සිටින ගනුදෙනුකරුවන්ට ශී‍්‍ර ලංකාවේ ඇති අතිමහත් ස්වාභාවික සම්පත් වෙත සුරක්ෂිත හා කාර්යක්ෂ්ම ආකාරයෙන් ප‍්‍රවේශ වීමේ ඉඩ ප‍්‍රස්ථාව සැලසේ. DHL සමාගම ශ‍්‍රී ලංකාවේ සිට කැනඩාව දක්වා හඳුන්වා දී ඇති මෙම නවතම LCL සේවාව දෙරට අතර වෙළෙදාම ශක්තිමත් කිරීම උදෙසා බෙහෙවින් උපකාරී වෙයි. 2009 වසරේ දී ශ‍්‍රී ලංකාව හා කැනඩාව අතර ද්විපාර්ශ්වික වෙළෙඳාම කැනඩා ඩොලර් බිලියන 450ක් පමණ විය.(2) දෙරට අතර ද්විපාර්ශ්වික වෙළෙඳ සම්බන්ධතාවලට දීර්ඝ ඉතිහාසයක් තිබේ. ශ‍්‍රී ලංකාවෙන් කැනඩාවට අපනයනය කෙරුණු භාණ්ඩ අතර ඇගළුම් සහ රෙදි පිළි ද්‍රව්‍ය, ටයර් සහ තේ ප‍්‍රමුඛස්ථානය ගනී. කැනඩාවෙන් ශ‍්‍රී ලංකාවට ආනයනය කෙරුණු භාණ්ඩ අතරින් ප‍්‍රමුඛත්වය ගන්නේ වියළි රනිල බෝග, මස්ලින් රෙදි සහ තිරිඟු පිටිය. LCL ග්ලෝබල් ෆෝවර්ඩින්හි ආයතනික වාහකය(DHL Global Forwarding´s in-house carrier) හෙවත් ඩැන්මාර් ලයින්ස් (Danmar Lines) නැව් සේවාවේ සහාය ඇති ව දකුණු ආසියාවේ කොළඹ සිට කැනඩාව දක්වා දින 23ක් වැනි කෙටි සංක‍්‍රාන්ති කාලයක් තුළ දී භාණ්ඩ ප‍්‍රවාහනය කිරීමේ අවස්ථාව මෙම නව සේවාවෙන් සැලසේ. මේ තුළින් දෙරට අතර ව්‍යාපාර හා ව්‍යවසායන්වලට අත් වන්නේ කාර්යක්ෂ්ම සේවාවකි. එසේම මෙම නව ඍජු සේවාවෙන් සැලසෙන තවත් ප‍්‍රතිලාභ නම් භාණ්ඩවලට සිදු වන හානිය අවම වීම, අස්ථානගත වීම හා වෙනත් වෙනත් එවැනි අතපසු වීම් අවම වීම ආදියයි. මෙම විශේෂ ප‍්‍රතිලාභ නිසා ගනුදෙනුකරුවන් ගේ නැව්ගත කරනු ලබන භාණ්ඩවලට පුළුල් ආරක්ෂාවක් සැලසේ. DHL ග්ලෝබල් ෆෝවර්ඩින් දකුණු ආසියානු - පැසිෆික් කලාපයේ ප‍්‍රධාන විධායක නිලධාරී අමඩූ ඞීල්ලෝ(Amadou Diallo) මහතා මෙසේ පවසයි.\"කොළඹ සිට මොන්ටි‍්‍රයල් දක්වා නව LCL සේවාවක් DHL මඟින් ඇරඹීම සැබැවින් ම කාලීන අවශ්‍යතාවක්. ගෝලීය ආර්ථික අර්බුදයෙන් මිදෙමින් සිටින මොහොතක දී මෙවැනි සේවාවක් ඇරඹීමෙන් තවත් ව්‍යාපාර ආරම්භ වීම උදෙසා අවශ්‍ය පසුබිම සකස් වෙනවා. කොළඹ යනු දකුණු ආසියාවේ අපගේ LCL ජාලයේ බෙහෙවින් වැදගත් ස්ථානයක්. එය බංග්ලාදේශය, ඉන්දියාව හා පාකිස්ථානය යා කරන ස්වාභාවික කේන්ද්‍ර ස්ථානයක් වශයෙන් ක‍්‍රියා කරනවා. අප ගේ පෝෂක ජාලය මඟින් බංග්ලාදේශය, ඉන්දියාව හා පාකිස්ථානය යන රටවල් ඛක්‍ඛ ජාලයට සම්බන්ධ කෙරෙනවා. අප ගේ සේවාවන්ගෙන් දැනටමත් ලැබෙන විශ්වසනීයත්වය හා නම්‍යශීලීත්වය යන යහපත් ගුණාංගවලට අමතර ව අලූතින් ආරම්භ කරන ඍජු සේවාව නිසා අඩු පිරිවැයක් යටතේ ගෝලීය තලයට වැඩි වශයෙන් ප‍්‍රවේශ වීමේ ඉඩක් නිසැකයෙන් ම මෙම නව සේවාව නිසා උදා වෙනවා.\" \"කොළඹ හා මොන්ටි‍්‍රයෙල් යා කෙරෙන මෙම ඍජු LCL සේවාව කිසිසේත් සුළු පටු පියවරක් නොවෙයි. මේ තුළින් ශ‍්‍රී ලංකාවේ සිටින අප ගේ ගනුදෙනුකරුවන්ට කැනඩාව වැනි විශිෂ්ට ගණයේ වෙළෙඳපොළකට ප‍්‍රවේශ වීමේ වරම උදා වෙනවා. කැනඩාවේ හා ශ‍්‍රී ලංකාවේ වෙළෙඳපොළ අතර භාණ්ඩ හුවමාරු කර ගැනීම සඳහා ගනුදෙනුකරුවන්ට විශ්වසනීය හා අඩු පිරිවැය විසඳුමක් මෙම සේවාවෙන් සැපයෙනවා. ඒ අතර මෙම සේවාවෙන් ලැබෙන තවත් වැදගත් ප‍්‍රතිලාභයක් නම් DHL හි ලෝක ව්‍යාප්ත LCL ජාලය පුළුල් වීම හා විදේශ වෙළෙඳපොළේ පරාසය තවත් වර්ධනය වීමයි. ග්ලෝබල් ෆෝවර්ඩින් ලංකාහි නේවාසික කළමනාකරු නජීබ් උර් රහ්මාන් මහතා කියා සිටී. DHL ග්ලෝබල් ෆෝවර්ඩින්, ආසියා - පැසිෆික් කලාපයේ LCL කළමනාකරණ ප‍්‍රධානී ක්ලාස් තෝරෙල් මහතා මෙසේ පැවසීය.\" DHL සමාගම සිය ගෝලීය LCL ජාලය වඩ වඩාත් ව්‍යාප්ත කිරීම තුළින් ඉදිරියට ගෙන යනු ලබන අප ගේ අභිප‍්‍රායශීලී වැඩපිළිවෙළ, ශ‍්‍රී ලංකාව හා කැනඩාව අතර අලූතින් නව ඍජු සේවා ආරම්භ කිරීමෙන් තවත් අර්ථවත් වෙනවා. මෙය ගුණාත්මක සේවාවක් ගනුදෙනුකරුවන් වෙත පිදීමේ අඛණ්ඩ උත්සාහයේ කොටසක්. අප ගේ පුළුල් LCL සේවා ජාලය ශීඝ‍්‍රයෙන් දියුණු වීමත් සමඟ LCL කර්මාන්තයේ නියැලෙන ලෝකයේ ප‍්‍රධානතම සමාගමට හිමි ස්ථානය තව දුරටත් සුරක්ෂිත කර ගැනීම සඳහා අප තවත් වෙහෙස මහන්සි වී කටයුතු කරන බව ප‍්‍රකාශ කළ යුතුයි.\" DHL සමාගම මේ වන විට ලෝකයේ විශාලතම LCL සේවා ජාලයට හිමිකම් කියයි. DHL ආයතනික පද්ධතිය මඟින් විවිධ නගර යා කෙරෙන ගමන් මාර්ග 45,000 කින් පමණ බඩු තොග කියුබික් මීටර් 2,000,000කට ආසන්න ප‍්‍රමාණයක් වාර්ෂික ව මෙහෙයවනු ලැබේ.", "URL": "https://sinhala.adaderana.lk/news.php?nid=8379", "Category": null, "Parent URL": null}