{"Source": "Adaderana", "Timestamp": "February 29, 2016 05:14 pm", "Headline": "සුපිරි වෙළෙඳසැල් ප්‍රවර්ධනය කිරීම වහාම නතර කළ යුතුයි", "News Content": "පාරිභෝගික සහන සතිය තුළ දී සුපිරි වෙළෙඳසැල් ප්‍රවර්ධනය කිරීම වහාම නතර කළ යුතු බව පාරිභෝගික අයිතීන් සුරැකීමේ ජාතික ව්‍යාපාරය පවසයි.එහි සභාපති රංජිත් විතානගේ මහතා පැවසුවේ සුපිරි වෙළෙඳසැල් මගින් ලබාදෙන වට්ටම් පිළිබඳ සඳහන් කරමින් පාරිභෝගික අධිකාරිය වක්‍රාකාරයෙන් සුපිරි වෙළෙඳසැල් ප්‍රවර්ධනය කිරීමක් සිදුකරන බවයි.එමෙන්ම කිසියම් වෙළෙඳ සමාගමක් පාරිභෝගික සතිය වෙනුවෙන් භාණ්ඩයක් සඳහා යම් වට්ටමක් ලබාදෙන්නේ නම් රට තුළ පිහිටි සෑම වෙළෙඳසැලකින්ම අදාළ වට්ටම ලබාදිය යුතු බව ඔහු අවධාරණය කරයි.", "URL": "https://sinhala.adaderana.lk/news.php?nid=57729", "Category": null, "Parent URL": null}