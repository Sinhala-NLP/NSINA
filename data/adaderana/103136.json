{"Source": "Adaderana", "Timestamp": "January 26, 2019 10:26 pm", "Headline": "ශ්‍රීපාද රක්ෂිතයට බැහැර කළ අපද්‍රව්‍ය රැස් කළ හැටි", "News Content": "ශ්‍රී පාද වන්දනාකරුවන් විසින් ගිනිගත්හේන දියගල මංසන්දියේ සිට නල්ලතන්නිය හරහා ශ්‍රීපාද මළුව දක්වා පරිසරයට හා ශ්‍රීපාද රක්ෂිතයට බැහැර කර ඇති ප්ලාස්ටික් බෝතල් ඇතුලු දිරා නොයන ඝණ අපද්‍රව්‍ය රැස් කිරීමේ ශ්‍රමාදන ව්‍යාපාරයක් අද (26) දවස පුරා පැවැත්විණි. “අසිරි සුරකිමු සමනොල” යන තේමාව යටතේ ලින්ක් නැචුරල් (සමහන්) ආයතනයේ දායකත්වයෙන් ශ්‍රීපාද පුද බිමේ දෙවන වරටත් පැවැත්වූ මෙම ශ්‍රමදාන ව්‍යාපාරය සඳහා සිංහල, දමිළ, මුස්ලිම් පාසල් ළමයින්, ස්වේච්ඡා සංවිධානවල සාමාජිකයින්, සමහන් ආයතනයේ නිලධාරින් සමඟ සේවකයින් ඇතුලු විශාල පිරිසක් සහභාගී වුහ. මෙහිදි එක් රැස් කරන ලද ප්ලාස්ටික් බෝතල් ඇතුලු දිරා නොයන ඝණ අපද්‍රව්‍ය තොගය සමහන් ආයතනය මගින් මස්කෙළිය ප්‍රාදේශිය සභාවේ කසල ප්‍රකිචක්‍රියකරණ අංශය වෙත බාර දෙන ලදී.", "URL": "https://sinhala.adaderana.lk/news.php?nid=103136", "Category": null, "Parent URL": null}