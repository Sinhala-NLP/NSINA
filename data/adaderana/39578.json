{"Source": "Adaderana", "Timestamp": "December 14, 2013 08:23 am", "Headline": "අකාෂි පිටවෙයි", "News Content": "මෙරට නිල සංචාරයක නිරත වු ජපාන විශේෂ නියෝජිත යසුෂි අකාෂි මහතා අද අලුයම දිවයිනෙන් පිටව ගොස් තිබේ. අකාශි මහතා පසුගිය ඉරිදා රාත්‍රී දිවයිනට පැමිණියේය. ඔහු ජනාධිපති මහින්ද රාජපක්ෂ මහතා ඇතුළු රජයේ ඉහළ පෙළේ මැති ඇමතිවරුන් රැසක් හමුවිය. දෙමළ ජාතික සන්ධානය ඇතුළු විපක්ෂයේ පක්ෂ කිහිපය නියෝජිතයින් සමඟ ද යසුෂි අකාෂි මහතා සාකච්ජා පවත්වනු ලැබීය. මේ අතර ඊයේ පස්වරුවේ මාධ්‍ය හමුවක් පවත්වමින් අකාෂි මහතා සඳහන් කළේ බලහත්කාරයෙන් ශ්‍රී ලංකාව තමන්ගේ මතයට යටත් කිරීම ජාත්‍යන්තර ප්‍රජාවේ හැසිරීම නොවිය යුතු බවයි. ශ්‍රී ලංකාව සමග සහයෝගයෙන් කටයුතු කිරීම සිය අවශ්‍යතාව බව ද අකාශි මහතා මෙහිදී ප්‍රකාශ කළේය.", "URL": "https://sinhala.adaderana.lk/news.php?nid=39578", "Category": null, "Parent URL": null}