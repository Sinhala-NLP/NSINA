{"Source": "Adaderana", "Timestamp": "July 17, 2012 01:58 pm", "Headline": "අකුණු ගැන ජනතාව දැනුවත් කරයි", "News Content": "අකුණු ආපදා වළක්වා ගැනීම සම්බන්ධයෙන් ජනතාව දැනුවත් කිරීමේ වැඩසටහනක් අද (17) කෑගල්ල දිස්ත්‍රික්කය ආවරණය වන පරිදි පැවැත්වේ. මෙම වැඩසටහන මාවනැල්ල ප්‍රාදේශීය ලේකම් කාර්යාලයේ දී පැවැත්වෙන බව ආපදා කළමනාකරණ මධ්‍යස්ථානය සඳහන් කළේය. දිවයිනේ අකුණු ආපදා බහුලම ප්‍රදේශය කෑගල්ල දිස්ත්‍රික්කය බවට මේ වන විට තොරතුරු අනාවරණය කර ගෙන ඇත. මෙම තත්ත්වය සැලකිල්ලට ගනිමින් අදාළ වැඩසටහන ක්‍රියාවට නංවා ඇති බව ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=25851", "Category": null, "Parent URL": null}