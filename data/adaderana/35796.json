{"Source": "Adaderana", "Timestamp": "July 15, 2013 01:07 pm", "Headline": "සරම්ප වසංගත රෝගයක් වීමේ අවදානමක්", "News Content": "සරම්ප රෝගය වසංගත රෝග තත්ත්වයක් බවට පත්වීමේ අවදානමක් ඇතැයි සෞඛ්‍ය වෘත්තීය සමිති පවසයි. එම රෝගය වැළැක්වීම සම්බන්ධයෙන් ගෙන ඇති ක්‍රියාමාර්ගවල අඩුපාඩු පිළිබඳව සෞඛ්‍ය ලේකම්වරයා වෙත ලිපියක් මගින් දැනුම්දී ඇති බව සමස්ථ ලංකා සුවසේවා සංගමය කියයි. මේ වසරේ ගතවූ මාස 6 ක පමණ කාලය තුළ දිවයිනේ විවිධ ප්‍රදේශවලින් සරම්ප රෝගීන් 620 දෙනෙකු පමණ වාර්තා වී තිබේ. වසර 14 කට හෝ 15 කට වතාවක් එවැනි තත්ත්වයන් වාර්තා වන බව සෞඛ්‍ය අමාත්‍යංශය සඳහන් කළේය. කෙසේ වෙතත් සරම්ප රෝග තත්ත්වයට ලබාදිය යුතු එන්නත් නිසි ක්‍රමවේදයක් යටතේ ලබාදීමට කටයුතු කර ඇති බව සෞඛ්‍ය අමාත්‍යංශය පවසන්නේය. පසුගියදා ක්‍රියාත්මක වූ සරම්ප රෝග එන්නත් වැඩසටහනට එම එන්නත ලබාදිය යුතු පිරිසෙන් සියයට 90 ක් පමණ සහභාගී වී තිබේ.", "URL": "https://sinhala.adaderana.lk/news.php?nid=35796", "Category": null, "Parent URL": null}