{"Source": "Adaderana", "Timestamp": "February 26, 2012 09:10 am", "Headline": " හෙරොයින් සමග හසුවූ සැකකරු 07 තෙක් රිමාන්ඩ්", "News Content": "ඉංගිරිය ඇදුරගල ප්‍රදේශයේ දී හෙරොයින් මත්කුඩු මුදලට විකිණීම සහ ළඟ තබාගැනීම සම්බන්ධ චෝදනා මත පුද්ගලයෙකු රක්ෂිත බන්ධනාගාර ගත කර තිබේ. හොරණ මහේස්ත්‍රාත් අධිකරණය විසින් සැකකරු ලබන 07 වන දින දක්වා බන්ධනාගාර ගත කරන ලෙස නියෝග කර ඇත. ඉංගිරිය පොලිසිය විසින් සැකකරු අත්අඩංගුවට ගෙන ඊයේ අධිකරණයට ඉදිරිපත් කර තිබුණි. සැකකරු සතුව හෙරොයින් මිලිග්‍රෑම් 20 බැගින් අඩංගු පැකට් 35ක් තිබී සිය භාරයට ගත් බව පොලිසිය සඳහන් කරයි. සැකකරු ඉංගිරිය ගාල්ලෙගම ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=22395", "Category": null, "Parent URL": null}