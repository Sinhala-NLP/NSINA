{"Source": "Adaderana", "Timestamp": "January 3, 2018 09:43 pm", "Headline": " පොහොර  ප්‍රශ්නෙත් රෑ විසඳෙනවා", "News Content": "රටේ ඇතිව තිබෙන පොහොර හිඟය අද රාත්‍රිය වනවිට විසදෙනු ඇති බව සම කැබිනට් ප්‍රකාශක, ක්‍රීඩා අමාත්‍ය දයාසිරි ජයසේකර මහතා පවසයි. රජයේ ප්‍රවෘත්ති දෙපාර්තමේන්තුවේ අද (3) පැවැති අමාත්‍ය මණ්ඩල තීරණ දැනුම් දීමේ මධ්‍ය හමුවට එක්වෙමින් අමාත්‍යවරයා මෙසේ පැවසී ය. මෙක්.ටොන් 40000ක පොහොර තොගයක් ශ්‍රී ලංකාවට ලැබෙන බව කී අමත්‍යවරයා ,එම පොහොර තොග වරායේ සිට දිවයිනේ පොහොර අවශ්‍ය ප්‍රදේශ කරා ලොරි රථ 200ක් මඟින් ප්‍රවාහනය කරන බවද කීය. පකිස්ථානයෙන් පොහොර ලබාගැනීමේ දී යන් ප්‍රමාදයක් සිදු වූ බවත් එයට හේතුව එරට විසින් පොහොර අපනයනට තහංචි පනවා තිබීමත්ය. ඒ අනුව ජනාධිපතිවරයා එරට අග්‍රාමාත්‍යවරයා සමඟ කළ සාකච්ඡවකින් අනතුරුව මෙරටට පොහොර ලබාදීමට කටයුතු කළ බවත් ඒ අනුව පොහොර තොග ලැබෙන බවත් සඳහන් කළේ ය. මෙහිදී අඳහස් දැක් වූ අමාත්‍ය රාජිත සේනාරත්න මහතා සඳහන් කළේ, පොහොර ලබාගැනීමට ලබාදුන් සහනාධාර මුදල්වල කිසිඳු හිඟයක් ඇති වී නොමැති බවත්, පොහොර හිඟයක් පමණක් තිබූ බවත් ය. ඒ අනුව ඉදිරියේ දී පොහොර හිඟය මඟ හැරෙන බව ද අමාත්‍යවරයා සඳහන් කළේ ය.", "URL": "https://sinhala.adaderana.lk/news.php?nid=82471", "Category": null, "Parent URL": null}