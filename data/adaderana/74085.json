{"Source": "Adaderana", "Timestamp": "June 10, 2017 09:24 am", "Headline": "මනුසත් දෙරණ පාසල් උපකරණ එකතු කිරීමේ වැඩසටහන ඇරඹෙයි", "News Content": "විපතට පත් ජනතාවට සහන සැලසීම සඳහා මනුසත් දෙරණ සහන වැඩපිළිවෙළ යටතේ පාසල් ළමුන් වෙනුවෙන් පාසල් උපකරණ ලබා දීමේ වැඩපිළිවෙළට දැන් ඔබටත් දායක වීමේ අවස්ථාව පවතී.පරිත්‍යාගශීලී ඔබට අද(10) හා හෙට (11) යන දෙදෙදින තුළ උදෑසන 8ග30 සිට පස්වරු 4.30 දක්වා මෙම ක්‍රියාවලිය සමඟ සම්බන්ධවීමේ හැකියාව තිබේ.පාසල් බෑග් ,පාසල් නිල ඇදුම්,අභ්‍යාස පොත් , පෑන් ,පැන්සල්, පාවන් මිලදී ගැනීම සඳහා DSI හෝ BATA රුපියල් 1000 වවුචරපත් ලබා දීමේ හැකියාව පවතී.මෙම ද්‍රව්‍ය ඔබේ ආධාර අංක 320 ටී.බී ජයා මාවත, කොළඹ 10 යන ස්ථානයේ පිහිටි “දෙරණ“ ප්‍රධාන කාර්යාලය වෙත ලබා දිය හැක.එමෙන්ම අනුරාධපුර සාම විහාරය(නගර සභාව ඉදිරිපිට),අනුරාධපුර සාරානන්ද පිරිවෙන,පුත්තලම බෞද්ධ මධ්‍යස්ථානය ,කුරුණෑගල ඇත් කද විහාරය ,මීගමුව වෙළද සංගමය (ඔරලොසු කණුව අසල),ගාල්ල බන්ධනාගාරය යන ස්ථාන වෙත බාර දීමේ හැකියාවද පවතී.0115300700/0115300800 යන දුරකථන අංක ඔස්සේ මනුසත් දෙරණ ඇමතීමෙන් වැඩි විස්තර ලබා ගත හැකිය.", "URL": "https://sinhala.adaderana.lk/news.php?nid=74085", "Category": null, "Parent URL": null}