{"Source": "Adaderana", "Timestamp": "April 17, 2012 09:56 pm", "Headline": "පුත්තලම උප නගරාධිපතිට එරෙහි තීන්දුව 25 දා", "News Content": "පුත්තලම නගර සභාවේ උප නගරාධිපති ආර්.ඒ.එස් පුෂ්පකුමාර මහතා ලබන 25 වන දින වන තෙක් රක්ෂිත බන්ධනාගාර ගත කොට තිබේ. 2008 මාර්තු 16 වන දින පුත්තලම ප්‍රදේශයේ වෙළඳසැලකට පහරදී අලාභහානි සිදුකිරීමට එරෙහිව පොලීසිය විසින් ගොනු කරන ලද නඩුවක් අද කැඳවූ අවස්ථාවේදී පුත්තලම දිසා විනිසුරු ඒ.ශාන්තද මෙල් මහතා විසින් මෙම නියෝගය කළ බව අද දෙරණ වාර්තාකරු පවසයි. දිගු කාලයක් තිස්සේ විභාගයට ගැනුණු මෙම නඩුවේ තීන්දුව ලබන 25 වන දින ප්‍රකාශයට පත් කිරීමට නියමිත බැවින් එදින දක්වා සැකකරු රක්ෂිත බන්ධනාගාර ගත කරන ලෙස දිසා විනිසුරුවරයා නියෝග කර තිබේ.", "URL": "https://sinhala.adaderana.lk/news.php?nid=23589", "Category": null, "Parent URL": null}