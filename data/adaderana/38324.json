{"Source": "Adaderana", "Timestamp": "October 23, 2013 09:06 am", "Headline": "යතුරු පැදියක් පා පැදියක ගැටී අයෙක් මරුට", "News Content": "තලාව - කැකිරාව මාර්ගයේ සිදුවු රිය අනතුරකින් පුද්ගලයෙකු මියගොස් තිබේ. තලාව සිට එප්පාවල දෙසට ධාවනය වු පාපැදියක යතුරුපැදියක් ගැටීමෙන් මෙම අනතුර සිදුව ඇති බව පොලීසිය සඳහන් කරයි. අනතුරින් බරපතළ තුවාල ලැබු පාපැදිකරු අනුරාධපුර රෝහලේ ප්‍රතිකාර ලබමින් සිටිය දී මියගොස් තිබේ. මියගොස් ඇත්තේ 80 හැවිරිදි මුදුන්ගම, කිරලෝගම ප්‍රදේශයේ පදිංචිව සිටි අයෙකු බව පොලීසිය සඳහන් කරයි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර ඔහු අද(23) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38324", "Category": null, "Parent URL": null}