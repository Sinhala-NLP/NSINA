{"Source": "Adaderana", "Timestamp": "December 6, 2012 01:01 pm", "Headline": "එල්.ටී.ටී.ඊ යට සම්බන්ධ යැයි සැකපිට පිරිසක් දැලේ", "News Content": "එල්.ටී.ටී.ඊ යට සම්බන්ධව සිටි බවට සැකකෙරෙන පුද්ගලයින් පිරිසක් පොලීසිය විසින් අත්අඩංගුවට ගෙන තිබේ. සැකකරුවන් දස දෙනෙකු මෙහිදී අත්අඩංගුවට ගත් බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ත්‍රස්ත විමර්ශන ඒකකයේ නිලධාරීන් කණ්ඩායමක් විසින් සිදුකළ පරීක්ෂණවලින් අනතුරුව මොවුන් යාපනය ප්‍රදේශයේ දී අත්අඩංගුවට ගෙන ඇති බව සඳහන්ය. මොවුන් එල්.ටී.ටී.ඊ යට සම්බන්ධව කටයුතු කර ඇති බවට තහවුරු වී ඇති බව පොලිස් මාධ්‍ය ප්‍රකාශක කාර්යාලය පැවසුවේය. මෙම පිරිස අධිකරණයට ඉදිරිපත් කිරීමට කටයුතු කරන බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=29752", "Category": null, "Parent URL": null}