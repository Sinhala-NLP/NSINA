{"Source": "Adaderana", "Timestamp": "November 8, 2010 10:26 am", "Headline": "අසාධාරණයට එරෙහිව ජ,පුර සිසු හිමිවරුන් මානව හිමිකම් කොමිසමට", "News Content": "ශ්‍රී ජයවර්ධනපුර විශ්ව විද්‍යාලයේ ශිෂ්‍ය භික්ෂුන් වහන්සේට සිදුව ඇතැයි කියන අසාධාරණ ක්‍රියා සම්බන්ධයෙන් මානව හිමිකම් කොමිසමට පැමිණිලි කිරීමට එම විශ්ව විද්‍යාලයේ ශිෂ්‍ය භික්ෂූන් වහන්සේලා තීරණය කර තිබේ. අද(08) පෙරවරු 10 ට අදාළ පැමිණිල්ල ඉදිරිපත්කරන බව එම විශ්ව විද්‍යාලයේ ශාස්ත්‍ර පීඨ ශිෂ්‍ය සංගමයේ‍ ලේකම් කඹුරුපිටියේ ඥානේස්සර හිමියන් පවසයි. පසුගිය 24 වන දින නේවාසිකාගාරයට පැමිණ භික්ෂූන් වහන්සේට තර්ජනය කිරීමේ සිදුවීම සම්බන්ධයෙන් ශිෂ්‍ය භික්ෂූන් වහන්සේලා 17 නමකගේ පන්ති තහනම් කර ඇත. එම භික්ෂූන් වහන්සේලාගෙන් කිහිපනමක් අදාළ කාලය තුළ නේවාසිකාගාරයේ රැඳී නොසිටි අය බව ඥානේස්සර හිමියන් සඳහන් කරයි.", "URL": "https://sinhala.adaderana.lk/news.php?nid=12005", "Category": null, "Parent URL": null}