{"Source": "Adaderana", "Timestamp": "December 22, 2010 09:52 pm", "Headline": "අපේ සේවකයින් කප්පම් ගන්නේ නෑ", "News Content": "බස් සමාගම් පවසන ආකාරයෙන් සිය අධිකාරියේ සේවකයින් කප්පම් නොගන්නා බව බස්නාහිර පළාත් මර්ගස්ථ මගී ප්‍රවාහන අධිකාරියේ සභාපති පියසේන දිසානායක මහතා පවසයි. මීට වසර එකහාමාරකට පමණ පෙර කප්පම් ගැනීමේ සිද්ධීන් වාර්තා වුවත් ‍ඒවා මේ වන විට මැඩපැවැත්වීමට සිය අධිකාරිය කටයුතු කර ඇති බව ඔහු සඳහන් කළේය. ඒ අනූව අද වන විට කිසිදු සේවකයෙකු කප්පම් ලබා ගැනීමක් සිදු නොකරන බව වගකීමෙන් යුතුව ප්‍රකාශ කළ හැකි බව පියසේන දිසානායක මහතා පෙන්වාදෙයි. ආයතනයේ ගරුත්වය රැකෙන ආකාරයෙන් කටයුතු කිරීම පිළිබඳ සිය සේවකයින් නිරන්තරයෙන් දැනුවත් කිරීමට පියවර ගන්නා බව ද ඔහු තවදුරටත් කියා සිටියේය.", "URL": "https://sinhala.adaderana.lk/news.php?nid=13030", "Category": null, "Parent URL": null}