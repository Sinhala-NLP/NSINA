{"Source": "Adaderana", "Timestamp": "September 7, 2018 12:34 pm", "Headline": "ඉපැරණි ගිනිපෙට්ටි පාලම යළි ඉදිකිරීම ජනපති ප‍්‍රධානත්වයෙන්", "News Content": "පොලොන්නරුව පරාක්‍රම සමුද්‍ර ව්‍යාපාරයේ ඩී. එක උතුරු ඇළට අයත් ඉපැරණි ගිනිපෙට්ටි පාලම යළි ඉදිකිරිමේ කටයුතු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (07) ආරම්භ කෙරිණි. පසුගියදා එම පාලම කැඩීයාම හේතුවෙන් ගොවිජනතාව දුෂ්කරතාවට මුහුණ දුන් අතර මෙවර වගා කන්නයේ කුඹුරු අක්කර 15,000කට පමණ ජලය සැපයීම ද ඇණ හිට තිබේ. මේ වන විට ජල සැපයුම යථා තත්ත්වයට පත් කර ඇති අතර පාලම ඉදිකිරිම අද ආරම්භ කෙරුණු බවයි ජනාධිපති මාධ්‍ය අංශය සදහන් කළේය. ඒ සදහා ඇස්තමේන්තු ගත මුදල රුපියල් මිලියන 250 කි. මේ අතර පිඹිදෙමු පොලොන්නරුව වැඩසටහන යටතේ ගිනි පෙට්ටි පාලමට සාමාන්තරව ඉදිකෙරුණු විකල්ප පාලම ද අද ජනාධිපතිවරයා විසින් නිල වශයෙන් විවෘත කර තිබේ.", "URL": "https://sinhala.adaderana.lk/news.php?nid=95707", "Category": null, "Parent URL": null}