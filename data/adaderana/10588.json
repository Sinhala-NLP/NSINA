{"Source": "Adaderana", "Timestamp": "September 2, 2010 11:17 am", "Headline": "නිරූපමා රාඕ ජනපති හමුවෙයි", "News Content": "නිල සංචාරයක් සඳහා දිවයිනට පැමිණ සිටින ඉන්දීය විදේශ ලේකම් නිරූපමා රාඕ මහත්මිය ඊයේ පස්වරුවේ ජනාධිපති මහින්ද රාජපක්ෂ මහතා හමුවී තිබේ. දෙරටේ රාජ්‍ය තාන්ත්‍රික සබදතා හා උතුරු නැගෙනහිර ප්‍රදේශවල වත්මන් තත්ත්වය සම්බන්ධයෙන් එහිදි සාකච්ඡා වී ඇති බව ජනාධිපති මාධ්‍ය අංශය සඳහන් කළේය. විශේෂයෙන්ම උතුරේ යළි පදිංචි කිරීම්වල තත්ත්වය සම්බන්ධයෙන් ද මෙහිදි ඉන්දීය විදේශ ‍ ලේකම්වරියගේ සහ ජනාධිපතිවරයාගේ විශේෂ අවධානයක් යොමුව ඇත. එමෙන්ම නිරූපමා රාඕ මහත්මිය නැගෙනහිර පළාත් ප්‍රධාන අමාත්‍ය ශිවනේෂතුරෙයි චන්ද්‍රකාන්ත් මහතා ද ඊයේ පස්වරුවේ හමුවිය. එමෙන්ම අද දිනයේදී රාඕ මහත්මිය විදේශ කටයුතු අමාත්‍ය ජී. එල්. පීරිස් මහතා හමුවීමටද නියමිත බව සඳහන්ය.", "URL": "https://sinhala.adaderana.lk/news.php?nid=10588", "Category": null, "Parent URL": null}