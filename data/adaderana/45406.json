{"Source": "Adaderana", "Timestamp": "August 17, 2014 09:19 am", "Headline": "රිය අනතුරකින් 7ක් රෝහලේ ", "News Content": "වාද්දූව, පොහොද්දරමුල්ල ප්‍රදේශයේ සිදුවු රිය අනතුරකින් පුද්ගලයින් හත් දෙනෙකු තුවාල ලබා තිබේ. අලියෙකු ප්‍රවාහනය කරමින් තිබු ලොරි රථයක් සුඛෝපභෝගි බස් රථයක මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය. තුවාල ලැබූවන් අතර ලොරි රථයේ සහ බස් රථයේ රියදුරන් දෙදෙනා ද වන බව සඳහන් වෙයි. ඔවුන් සියලු දෙනා ප්‍රතිකාර සඳහා පානදුර සහ කළුතර රෝහල්වලට ඇතුළත් කර තිබේ. අනතුරෙන් අලියාට ද සුළු තුවාල සිදුවී ඇති බව පොලීසිය සඳහන් කළේය. වාද්දූව පොලීසිය මෙම අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45406", "Category": null, "Parent URL": null}