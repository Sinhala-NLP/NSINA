{"Source": "Adaderana", "Timestamp": "May 9, 2019 02:30 pm", "Headline": "කතෝලික පාසල් මැයි 14 යළි ඇරඹෙන ලකුණු", "News Content": "කතෝලික පෞද්ගලික පාසල් දෙවන පාසල් වාරය සඳහා මැයි මස 14වන දා යළි ආරම්භ කිරීමට බලාපොරොත්තු වන බව අගරදගුරු අතිඋතුම් මැල්කම් කාදිනල් රංජිත් හිමිපාණන් පවසයි. අද(09) පැවති මාධ්‍ය හමුවකට එක් වෙමින් අතිඋතුම් මැල්කම් කාදිනල් රංජිත් හිමිපාණන් මේ බව සඳහන් කළේය. එහිදී වැඩිදුරටත් අදහස් දක්වමින් කාදිනල් හිමිපාණන් පවසන්නේ රට තුළ යම් සිද්ධියක් ඇතිවුවහොත් කතෝලික පෞද්ගලික පාසල් දෙවන පාසල් වාරය සඳහා ආරම්භ කිරීම වෙසක් පොහොය දිනයෙන් පසුව විය හැකි බවයි. මේ අතර රටේ ආරක්ෂාව තහවුරු වුවහොත් සියලුම දෙවස්ථානවල ඉරිදින දේව මෙහෙයන් පවත් වන බව කාදිනල් රංජිත් හිමිපාණන් සඳහන් කළේය.", "URL": "https://sinhala.adaderana.lk/news.php?nid=109610", "Category": null, "Parent URL": null}