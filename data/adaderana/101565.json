{"Source": "Adaderana", "Timestamp": "December 31, 2018 09:30 am", "Headline": "තාලි කටට බිලි වු තරුණයා", "News Content": "මීමුරේ ප්‍රදේශයේ “තාලි කට” නම් ස්ථානයේ දියනෑමට ගිය තරුණයෙකු දියේ ගිලී අතුරුදන් වී ඇත. දිය නෑමට නුසුදුසු ස්ථානයක් ලෙස හදුනාගෙන ඇති එම “තාලි කට” ප්‍රදේශයේ අදාළ තරුණයා දිය නෑමට ගොස් ඇති බව පොලීසිය පැවසුවේය. අතුරුදන්ව ඇත්තේ වැල්ලම්පිටිය, කටුපැලැල්ල ජය මාවත ප්‍රදේශයේ පදිංචිව සිටි 21 හැවිරිදි තරුණයෙක්. නාවික හමුදාව, පොලීසිය හා ප්‍රදේශවාසීන් එක්ව අතුරුදන් වූ තරුණයා සෙවීම සිදුකරන අතර උඩුදුම්බර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=101565", "Category": null, "Parent URL": null}