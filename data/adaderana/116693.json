{"Source": "Adaderana", "Timestamp": "August 16, 2019 12:45 pm", "Headline": "පැය 24ක දී රිය අනතුරුවලින් ජීවිත 5ක් අහිමි වෙයි", "News Content": "ගතවු පැය 24 තුළ සිදුවු රිය අනතුරු වලින් පුද්ගලයින් පස්දෙනෙකු මියගොස් ඇත. හබරණ - දඹුල් මාර්ගයේ මීගස්වැව ප්‍රදේශයේදී වෑන් රථයක් ටිපර් රථයක ගැටීමෙන් ඊයේ රාත්‍රි සිදු වු අනතුරකින් වෑන් රථයේ රියදුරු සහ කාන්තාවන් දෙදෙනෙකු මියගොස් තිබුණි. ඔවුන් පොළොන්නරුව මුස්ලිම් කොළණිය සහ නසාර් මාවත ප්‍රදේශවල පදිංචිව සිටි අය බවයි පොලීසිය පැවසුවේය. මේ අතර තලාව අනුරාධපුර මාර්ගයේ තලාව රජයේ රෝහල ඉදිරිපිට දුම්රිය හරස් මාර්ගයේ දී වෑන් රථයක් දුම්රියක ගැටී 54 හැවිරිදි පුද්ගලයෙකු මියගොස් ඇත. අනතුරෙන් තුවාල ලැබු වෑන් රථයේ රියදුරු අනුරාධපුර මහ රෝහලට ඇතුළත් කර ඇති බව පොලීසිය පැවසුවේය. මේ අතර ගාල්ල කොළඹ මාර්ගයේ දුවේමෝදර පාලම අසලදී යතුරු පැදියක්, පැදිකරුට පාලනය කර ගත නොහැකිව සිදු වු අනතුරකින් 22 හැවිරිදි තරුණයෙකු මියගොස් ඇත.", "URL": "https://sinhala.adaderana.lk/news.php?nid=116693", "Category": null, "Parent URL": null}