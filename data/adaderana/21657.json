{"Source": "Adaderana", "Timestamp": "January 26, 2012 10:20 am", "Headline": "සභාපතිගේ ක්‍රියා මාර්ග නිසා වෛද්‍ය ‍ක්ෂේත්‍රය අර්බුදයකට ලක්වෙනවා", "News Content": "වෛද්‍ය සභාවේ සභාපතිවරයා ගනු ලබන ක්‍රියා මාර්ග හේතුවෙන් වෛද්‍ය ‍ක්ෂේත්‍රය අර්බුදයකට ලක්වෙමින් පවතින බව රජයේ වෛද්‍ය නිලධාරීන්ගේ සංගමය පවසයි. වෛද්‍ය සභාව යනු තනි පුද්ගලයෙකුගේ තීරණ ක්‍රියාත්මක කරන ආයතනයක් නොවන බව එම සංගමයේ උපලේකම් වෛද්‍ය උපුල් ගුණසේකර මහතා ප්‍රකාශ කළේය. එහෙත් වර්තමාන සභාපතිවරයා තම අභිමතය පරිදි කටයුතු කරමින් සිටින බව උපුල් ගුණසේකර මහතා සඳහන් කරයි. මේ සම්බන්ධයෙන් සෞඛ්‍ය අමාත්‍ය මෛත්‍රීපාල සිරිසේන මහතා දැනුවත් කර ඇති අතර ඉදිරියේ දී සෞඛ්‍ය අමාත්‍යාංශ ලේකම්වරයා සමඟ සාකච්ඡා කිරීමට බලාපොරොත්තු වන බව උපුල් ගුණසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21657", "Category": null, "Parent URL": null}