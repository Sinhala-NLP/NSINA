{"Source": "Adaderana", "Timestamp": "September 5, 2018 10:12 pm", "Headline": "ආහාර විෂ වීමකින් ළමුන් 35ක් රෝහලේ", "News Content": "ආහාර විෂ විමක් හේතුවෙන් හැටන් කුඩා ළමුන් තිස් පස් දෙනෙකු පමණ වටවල රෝහලට ඇතුළත් කර ඇති බව වටවල පොලීසිය පවසයි. අද (05) රාත්‍රි 8 සිට මෙම ළමුන් රෝහලට ඇතුළත් කරමින් සිටින බව වටවල පොලීසිය සඳහන් කළේය. වයස අවුරුදු 1 සිට අවුරුදු 10 දක්වා ගැහැණු සහ පිරිමි ළමුනු මෙලෙස රෝහල් ගතකර ඇති බව වාර්තා වෙයි. වටවල පොලිස් වසමට අයත් ටෙම්පල්ස්ටෝ වතු යායේ රාජ්‍යය නොව සංවිධානයක් මඟින් එම වතු යායේ දිනපතා පවත්වාගෙන යන බාහිර පන්තිවලින් අනතුරුව ආහාරය සඳහා ලබා දුන් බත් සහ කුකුල් මස් ආහාරයට ගැනීමෙන්අනතුරුව මෙම ළමුන් රෝගාතුර වු බව එම ළමුන්ගේ දෙමාපියන් පවසයි. එම ළමුන්ට පාචනය සහ වමනය යන රෝග ලක්ෂණ වලින් පෙලෙන අතර සිද්ධිය පිළිබඳව වටවල පොලීසිය පුළුල් පරික්ෂණයක් ආරම්භ කර ඇත", "URL": "https://sinhala.adaderana.lk/news.php?nid=95615", "Category": null, "Parent URL": null}