{"Source": "Adaderana", "Timestamp": "December 22, 2011 08:38 am", "Headline": "සංචාරක වීසාවෙන් ඇවිත් වෙළඳාම් කළ ඉන්දීය ජාතිකයා අත්අඩංගුවේ", "News Content": "සංචාරක වීසා මත මෙරටට පැමිණ වෙළඳාම් කළ ඉන්දීය ජාතිකයෙකු මඩකළපුව , කොක්අඩිචෝලේ ප්‍රදේශයේ දී අත්අඩංගුවට ගෙන තිබේ. කලවංචිකුඩි පොලිස් විශේෂ කාර්යය බලකායේ නිලධාරීන් පිරිසක් විසින් මෙම ඉන්දීය ජාතිකයා අත්අඩංගුවට ගෙන ඇති බව සඳහන්වේ. මොහු සංචාරක වීසා මත මෙරටට පැමිණ රෙදි වෙළඳාම් වල යෙදී ඇති බව පොලිසිය පවසයි. සැකකරු අද මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොක්අඩිචෝලේ පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20863", "Category": null, "Parent URL": null}