{"Source": "Adaderana", "Timestamp": "November 11, 2013 10:25 am", "Headline": "සභාපතිගේ නිවස ඉදිරිපිට ගවයෙකුගේ හිස් කබලක්", "News Content": "වලිකාමම් උතුරු ප්‍රාදේශීය සභාවේ සභාපති සුන්දරලිංගම් සුගිර්දන් මහතාගේ නිවස ඉදිරිපිට කිසියම් පිරිසක් විසින් ගවයෙකුගේ හිස් කබලක් දමා ගොස් තිබේ. හමුදාව විසින් උතුරේ ඉඩම් අත්පත් කර ගැනීමට එරෙහිව හෙට යාපනයේදී විරෝධතාවයක් පැවැත්වීමට කටයුතු යොදා ඇත. මෙම විරෝධතාවයට තමා ද සහභාගි වීමට අපේක්ෂාවෙන් සිටි බව සභාපතිවරයා පවසයි. කෙසේ වෙතත් ඊයේ තමාගේ දුරකථනයට ආ ඇමතුම් මෙන්ම කෙටි පණිවුඩවලින් ද එම විරෝධතාවයට සහභාගි නොවන ලෙසට තර්ජනය කළ බව හෙතෙම කියයි. ඒ අනූව කිසියම් පිරිසක් විසින් මෙය සිදුකරන්නට ඇතැයි ඔහු සැකකරයි.", "URL": "https://sinhala.adaderana.lk/news.php?nid=38752", "Category": null, "Parent URL": null}