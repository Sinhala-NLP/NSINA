{"Source": "Adaderana", "Timestamp": "April 4, 2011 03:27 pm", "Headline": "ඉන්ධන වලින් රජය කළු කඩ ප්‍රතිපත්තිය ක්‍රියාත්මක කරනවා   ", "News Content": "සාමාන්‍යයෙන් රාජ්‍ය ප්‍රතිපත්තිය විය යුත්තේ සීමිත ලාභය සහ අසීමිත සේවය බව එක්සත් ජාතික පක්ෂ මාධ්‍ය ප්‍රකාශක, පාර්ලිමේන්තු මන්ත්‍රී ගයන්ත කරුණාතිලක මහතා පවසයි. නමුත් රජය ඉන්ධන සම්බන්ධව අනුගමනය කරන ප්‍රතිපත්තිය දෙස බලන විට ඒ තුළින් රජය කළුකඩ මුදලාලි කෙනෙකුගේ ප්‍රතිපත්තිය ක්‍රියාත්මක කරන බව පැහැදිලිව පෙනීයතැයි ඔහු සඳහන් කරයි. අද(04) කොළඹ පැවති මාධ්‍ය හමුවකදී අදහස් දක්වමින් ගයන්ත කරුණාතිලක මහතා මෙම කරුණු අවධාරණය කර සිටියේය. ඉන්ධන සහ ගෑස් වලින් දිගටම අසාධාරණ බදු පනවමින් රජය ජනතාවගෙන් ගසා කෑ බව ද හෙතෙම එහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15270", "Category": null, "Parent URL": null}