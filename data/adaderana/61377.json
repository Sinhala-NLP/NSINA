{"Source": "Adaderana", "Timestamp": "June 23, 2016 09:47 am", "Headline": " බ්‍රිතාන්‍යය ජනමත විචාරණය අද", "News Content": "බ්‍රිතාන්‍යය යුරෝපා සංගමය තුළ රැදී සිටිය යුතුද නැද්ද යන්න පිළිබඳව තීරණය කිරීම සඳහා පවත්වනු ලබන ජන මත විචාරණය අද(23) පැවැත්වෙයි.එරට වේලාවෙන් පෙරවරු 7.00ට ඡන්ද වීමසීම ආරම්භවීමට නියමිත අතර එය රාත්‍රි 8.00 දක්වා සිදුකිරීමට නියමිතය.පුද්ගලයින් මිලියන 46.5ක් ඡන්දය ප්‍රකාශ කිරීම සඳහා සුදුසුකම් ලබා තිබේ.අග්‍රාමාත්‍ය ඩේවිඩ් කැමරන් ප්‍රමුඛ බ්‍රිතාන්‍ය රජය පෙන්වාදෙන්නේ තවදුරටත් බ්‍රිතාන්‍යය යුරෝපා සංගමය සමග රැදී සිටිය යුතු බවයි.එහෙත් විපක්ෂයේ කණ්ඩායම් යුරෝපා සංගමය සමග රැදී සිටීම දැඩි ලෙස විරෝධය පළ කර තිබේ.කෙසේ වෙතත් බ්‍රිතාන්‍ය ජනතාව මෙම මත දෙක සමග සම සම වශයෙන් රැදී සිටින බව වාර්තා වෙයි.", "URL": "https://sinhala.adaderana.lk/news.php?nid=61377", "Category": null, "Parent URL": null}