{"Source": "Adaderana", "Timestamp": "October 10, 2011 02:20 pm", "Headline": "පාසල් වෑන් රථ රියදුරන්ගේ ඇස් පිරික්සයි", "News Content": "ශ්‍රී ලංකාවේ සියලුම පාසල් වෑන් රථ රියදුරන්ගේ අක්ෂි පරික්ෂාවකට ලක් කිරීමට සෞඛ්‍ය අමාත්‍යාංශය තීරණය කර තිබේ. ඒ අනුව ලබන 13 වැනි දිනට යෙදෙන ලෝක දෘෂ්ටි දිනයට සමගාමීව මෙම පරීක්ෂාව සිදු කරන බව සෞඛ්‍ය අමාත්‍යාංශය පවසයි. මෙම පරික්ෂාවේ මූලික අදියර වශයෙන් ඔක්තෝම්බර් 13 වැනි දින පාසල් වෑන් රථ රියදුරන් 800 දෙනෙකුගේ අක්ෂි පරීක්ෂා කිරීමට නියමිතයි. එම පරීක්ෂාවේ දී රියදුරන්ගේ ඇසේ සුද මතුවීම රෝගයට ලක් වී ඇත්‍නම් ඔවුන් සඳහා කාච බද්ධ කිරීමට ද පියවර ගන්නා බව සෞඛ්‍ය අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා පවසයි.", "URL": "https://sinhala.adaderana.lk/news.php?nid=19265", "Category": null, "Parent URL": null}