{"Source": "Adaderana", "Timestamp": "December 21, 2010 08:21 am", "Headline": "දෙමළ හා මුස්ලි‍ම් පක්ෂ කිහිපයක් අත්වැල් බැඳගනියි ", "News Content": "දෙමළ සහ මුස්ලි‍ම් දේශපාලන පක්ෂ කිහිපයක් ඒකාබද්ධ පෙරමුණක් ලෙස සංවිධානය වීමට තීරණය කර තිබේ. වසර 60ක පමණ කාලයක සිට පැවතෙන ජනවාර්ගික අර්බුදයට විසඳුම් සෙවීමේ අරමුණින් මෙම තීරණය ගෙන ඇති බව වාර්තා වේ. ජනවාර්ගික ගැටලුවට ක්‍රමවත් දේශපාලන ප්‍රතිපත්තියක් සැලසීමට මේ යටතේ පියවර ගන්නා බව ශ්‍රී ලංකා මුස්ලිම් කොංග්‍රස්‍ ලේකම් හසන් අලී මහතා පවසයි. මෙය ධනාත්මක යොමු වීමක් බව මේ සම්බන්ධයෙන් අදහස් පළ කරන ද්‍රවිඩ ජාතික සන්ධානයේ පාර්ලිමේන්තු මන්ත්‍රී එම්. ඒ. සුමන්දිරන් මහතා සඳහන් කළේය. දෙමළ ජාතික සන්ධානය සහ ශ්‍රී ලංකා මුස්ලිම් කොංග්‍රසය අදාළ කරුණ සම්බන්ධයෙන් මීට පෙර ද සාකච්ඡා කර තිබුණි.", "URL": "https://sinhala.adaderana.lk/news.php?nid=12990", "Category": null, "Parent URL": null}