{"Source": "Adaderana", "Timestamp": "January 23, 2018 12:45 pm", "Headline": " වැස්ස නැති හින්දා කිළිනොච්චියේ ගොවීන් දැඩි අසීරුතාවයක ", "News Content": "ජනවාරි මාසයේ ඉදිරි දින කීපය ඇතුළත කිළිනොච්චිය, ප්‍රදේශයට වර්ෂාව නොලැබුණහොත් දැනට වගා කොට තිබෙන අක්කර 52000 ක සියලු වගාවන් විනාශ වී යාමේ අවධානමකට ලක්ව ඇතැයි කිළිනොච්චියේ ගොවි සංවිධාන නියෝජිතයෝ පෙන්වා දෙති. මේ වන විට පළාතේ කුඩා වැව්වල ගොවිතැනට අවශ්‍ය ජලය නොමැති කමත්, කන්න රැස්වීම් වලදී ගන්නා ලද තීරණවලට අනුව කුඹුරුවලට ජලය නිකුත් කිරීම සිදුවන නිසාත් ගොවීන් දැඩි අපහසුතාවයකට පත්ව සිටින බව කිළිනොච්චියේ ගොවි සංවිධාන නියෝජිතයෝ කියා සිටියි. කිළිනොච්චියේ ගොවීන් විසින් වගා කළ බඩඉරිගු,කවුපි,මුංඇට වැනි අතිරේක ආහාර භෝග වගාවන් සියල්ලක්ම පාහේ විනාශ වෙමින් පවතින බව පෙන්වා දෙන ගොවි සංවිධාන නියෝජිතයෝ කුඹුරු වලටද ඉදිරි සති දෙක තුල එම ඉරණමම අයත් වන බව පෙන්වා දී තිබේ. කිළිනොච්චියේ බොහෝ පළාත් වල මේ වන විට පානීය ජලය පවා සොයා ගැනීමට අසීරු තත්ත්වයක් උද්ගත වී ඇතැයිද කිළිනොච්චියේ වැසියෝ පවසති.", "URL": "https://sinhala.adaderana.lk/news.php?nid=83390", "Category": null, "Parent URL": null}