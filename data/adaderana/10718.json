{"Source": "Adaderana", "Timestamp": "September 8, 2010 01:08 pm", "Headline": "වරදාන වලට බිලී බාගත්තත් යන්න තැනක් නෑ", "News Content": "අල්ලස් හා දූෂණ කොමිසම අක්‍රීය තත්ත්වයේ පවතින හෙයින් අල්ලස් අරන් ආණ්ඩුවට සහය දක්වන විපක්ෂයේ මන්ත්‍රීවරුන්ට එරෙහිව ක්‍රියාත්මක විය නොහැකි තත්ත්වයක් උද්ගත වී ඇතැයි එ.ජා.ප පාර්ලිමේන්තු මන්ත්‍රී දොස්තර ජයලත් ජයවර්ධන මහතා පවසයි. අල්ලස් හා දූෂණ කොමිසමේ සභාපති ඇතුළු සෙසු සාමාජිකයින් පත් නොකිරීම නිසා මේ වන විට එම කොමිසම අකර්මණ්‍ය වී ඇති බව හෙතෙම පෙන්වා දෙයි. 2/3 ක ජනමතයක් නොතිබූ ආණ්ඩුව ඇමතිකම්,වරදාන,අල්ලස්,තුටු පඬුරු හා මිල මුදල් ආදිය වීසි කරමින් ආණ්ඩුව විසින් විපක්ෂයේ මන්ත්‍රීවරුන් බිලීබා ගන්නා බවට මන්ත්‍රීවරයා චෝදනා කරයි. එසේ වුවද ඒ සම්බන්ධයෙන් ක්‍රියා කළ හැකි මගක් නැති බවද ජයවර්ධන මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=10718", "Category": null, "Parent URL": null}