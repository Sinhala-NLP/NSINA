{"Source": "Adaderana", "Timestamp": "October 22, 2010 08:44 am", "Headline": "ජංගම දුරකතන හරහා මිනිසුන් රැවටූ තිදෙනෙකුට පොලිස් දැල", "News Content": "රට පුරා ජංගම දුරකතන ග්‍රාහකයින් මුලා කොට මහා පරිමාණ මූල්‍ය වංචාවක් සිදුකළ බවට සැකකෙරෙන පුද්ගලයින් තිදෙනෙකු ‍ගලේවෙල පොලිසිය විසින් අත්අඩංගුවට ගෙන තිබේ. ජංගම දුරකතන වෙත ඇමතුම් ලබාදී ඔවුන් සුඛෝපභෝගී මෝටර් රථයක් ජයග්‍රහණය කර ඇති බව පවසා අදාළ ජයග්‍රහණය ලබාදීම සඳහා යැයි පවසමින් රුපියල් 500, 000 බැගින් ලබාගෙන ඇති බව පරීක්ෂණවලදී අනාවරණය වී ඇත. මෙම වංචාව සඳහා සැකකරුවන් යොදාගත් දුරකතන හා සිම් කාඩ් පත් තොගයක් ද පොලිස් අත්අඩංගුවට ගෙන තිබේ. මෙවැනි වංචාවකට හසුවී ඇත්‍නම් ඒ පිළිබඳ තොරතුරු ‍දැනුම් දෙන ලෙස ගලේවෙල පොලිසිය මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=11656", "Category": null, "Parent URL": null}