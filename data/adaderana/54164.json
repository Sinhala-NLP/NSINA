{"Source": "Adaderana", "Timestamp": "September 30, 2015 08:53 am", "Headline": "මිනුවන්ගොඩදී වෙඩි වැදුණු දේවක මරුට ", "News Content": "මිනුවන්ගොඩ, අඹගහවත්ත හන්දිය ප‍්‍රදේශයේදී පෙරේදා පස්වරුවේ සිදුවූ වෙඩි තැබීමෙන් බරපතළ තුවාල ලබා සිටි පුද්ගලයා මියගොස් තිබේ. අදාළ පුද්ගලයා ගම්පහ රෝහලේ දැඩිසත්කාර ඒකකයේ ප‍්‍රතිකාර ලබමින් සිටියදී අද අළුයම මියගොස් ඇති බව පොලිස් මාධ්‍ය ඒකකය පැවසීය.මියගිය පුද්ගලයාට චෝදනා ගණනාවක් සම්බන්ධයෙන් අධිකරණයේ නඩු විභාග වෙමින් පවතින බව පැවසෙන අතර සිද්ධිය වන විට ඔහු ඇප මත නිදහස්ව සිටි අයෙකු බවද කියැවෙයි.ඔහු ගිනි අවි ළඟ තබා ගැනීම්, කප්පම් ලබා ගැනීම් ඇතුළු අපරාධ රැසකට සම්බන්ධ, ලසන්ත දේවක විජේතුංග හෙවත් දේවක ලෙස හඳුන්වන බව පොලිසිය පැවසුවේය.මෙම පුද්ගලයා මෝටර් රථයකින් ගමන් කරමින් සිටියදී යතුරුපැදියකින් පැමිණි දෙදෙනෙකු වෙඩි තැබීම සිදුකර පලාගොස් තිබිණ.", "URL": "https://sinhala.adaderana.lk/news.php?nid=54164", "Category": null, "Parent URL": null}