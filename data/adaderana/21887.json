{"Source": "Adaderana", "Timestamp": "February 5, 2012 11:17 am", "Headline": "නවතා තිබූ ලොරි රථය දෙදෙනකුට මරුකැඳවයි", "News Content": "කැකිරාව පොලිස් බලප්‍රදේශයේ මරදන්කඩවල-හබරණ ප‍්‍රධාන මාර්ගයේ උල්පත ප‍්‍රදේශයේදි සිදුවූ රිය අනතුරකින් දෙදෙනකු ජීවිතක්ෂයට පත්ව තිබේ. අද අලුයම 4.00 ට පමණ නවතා තිබු ලොරි රථයක ත‍්‍රිවිල් රථයක් ගැටීමෙන් රිය අනතුරක් සිදු වී ඇති බව පොලීසිය පවසයි. අනතුරින් ත‍්‍රිවිල් රථයේ ගමන් කළ හතර දෙනෙකු බරපතල තුවාල ලබා කැකිරාව රෝහලට ඇතුළත් කිරිමෙන් පසු ත‍්‍රීරෝද රථයේ රියදුරු මිය ගොස් ඇත. මෙසේ මරණයට පත්ව ඇත්තේ වයස අවරුදු 22 ක් වු පරණ පොලිසිය පිටුපස, පොළොන්නරුව ලිපිනයේ පදිංචි නවරත්නලාගේ ශානක දිල්හාන් නැමති අයකි. තුවාලකරුවන් වැඩිදුර ප‍්‍රතිකාර සදහා අනුරාධපුර රෝහලට ඇතුළත් කිරිමේදි වයස අවරුදු 32 ක් වු මහජන හෝටලය,පොළොන්නරුව ලිපිනයේ පදිංචි හසිත ආසිරි අලවත්තේගම යන අය ද මියගොස් ඇත. කැකිරාව පොලිස් ස්ථානය මගින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=21887", "Category": null, "Parent URL": null}