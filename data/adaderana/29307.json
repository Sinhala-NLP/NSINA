{"Source": "Adaderana", "Timestamp": "November 19, 2012 10:27 am", "Headline": " දේශපාලඥයින් වත්කම් බැරකම් තාමත් දීලා නෑ", "News Content": "වත්කම් බැරකම් පිළිබඳව මැතිවරණ කොමසාරිස්වරයා වෙත ප්‍රකාශ ලබාදීමේ දී ඇතැම් දේශපාලන පක්ෂ නියෝජිතයන් නිසියාකාරයෙන් කටයුතු කර නොමැති බව පැෆරල් සංවිධානය පවසයි. ජූනි මාසය වන විට අදාළ වත්කම් බැරකම් ප්‍රකාශ මැතිවරණ මහකොමසාරිස්වරයා වෙත භාරදිය යුතු බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. එහෙත් දේශපාලන පක්ෂ නියෝජිතයන් මේ වන තෙක් එම ප්‍රකාශ ලබා නොදීම පිළිබඳව ජනතාවට දැනුම්දීමට කටයුතු කරන ලෙස ද පැෆරල් සංවිධානය ලිපියක් යවමින් මැතිවරණ කොමසාරිස් මහින්ද දේශප්‍රිය මහතාගෙන් ඉල්ලීමක් කොට ඇත.", "URL": "https://sinhala.adaderana.lk/news.php?nid=29307", "Category": null, "Parent URL": null}