{"Source": "Adaderana", "Timestamp": "February 6, 2019 05:29 pm", "Headline": "ඇල්ල ප්‍රාදේශීය සභාවේ සභාපති අත්අඩංගුවට ගන්න බල කරමින් සේවකයින් උද්ඝෝෂණයේ", "News Content": "පසුගියදා ඇල්ල සංචාරක තොරතුරු මධ්‍යස්ථානයේ ස්ථානාධිපතිට පහරදුන් ඇල්ල ප්‍රාදේශීය සභාවේ සභාපති අත්අඩංගුවට ගන්නා ලෙස බල කරමින් ඌව පළාත් සභාවේ සේවකයන් විසින් උද්ඝෝෂණයක් අද සංවිධානය කර තිබුණි. ඌව පලාත් සභාව ඉදිරිපිටට එක්වූ එහි සේවකයන් ඇල්ල ප්‍රාදේශීය සභාවේ සභාපති අත්අඩංගුවට ගන්නා ලෙස බල කරමින් මෙලෙස විරෝධතාවේ නිරත විය. ප්‍රහාරයට ලක්වූ ඇල්ල සංචාරක තොරතුරු මධ්‍යස්ථානයේ ස්නාධිපති බදුල්ල මහ රෝහලේ තවමත් ප්‍රතිකාර ලබන අතර හැකි ඉක්මනින් අදාල පුද්ගලයා අත්අඩංගුවට ගන්නා ලෙසට විරෝධතාකරුවන් තරයේ කියා සිටියේය. ඇල්ල ප්‍රාදේශීය සභාවේ සභාපති එම කාර්යාංශයට අයත් ලී බඩු සොරකම් කර ඇති බවට චෝදනා කර තිබියදීත් ඔහුව පොලිස් භාරයට නොගැනීමට අප්‍රසාදය පල කරමින් ඔවුන් මෙලෙස විරෝධතාවේ යෙදී තිබේ.", "URL": "https://sinhala.adaderana.lk/news.php?nid=103813", "Category": null, "Parent URL": null}