{"Source": "Adaderana", "Timestamp": "August 2, 2016 07:44 am", "Headline": "පාළු ළිඳකින් ඇට සැකිලි දෙකක්", "News Content": "මන්නාරම තිරුකේතීස්වරන් ප්‍රදේශයේ පාළු ළිඳක් තුළ තිබී මිනිස් ඇටසැකිලි බවට සැකකෙරෙන අස්ථි කොටස් දෙකක් හමුවී තිබේ. මන්නාරම පොලීසිය කියා සිටියේ ළිඳක් තුළ සිදුකළ කැණීම්වල දී අදාළ අස්ථි කොටස් හමුවී ඇති බවයි. මීට වසර 5කට පමණ පෙර මිනිස් ඇටසැකිලි 96ක් හමුවූ තිරුකේතීස්වරන් සමූහ මීනිවළට ආසන්නයේ මෙම ළිඳ පිහිටා ඇති බව පොලීසිය පවසයි.මිනිස් ඇටසැකිලි හමුවීමෙන් අනතුරුව මන්නාරමේ ස්වෙච්ඡා සංවිධාන කිහිපයක් විසින් අධිකරණයට පෙත්සමක් ගොනුකරමින් පෙන්වා දී ඇත්තේ සමූහ මීනිවළේ මෙන්ම පාළු ළිඳ තුළ ද මිනිස් අටසැකිලි තිබිය හැකි බවයි. ඒ අනුව අදාළ ළිඳේ කැණීම් කටයුතු ආරම්භ කර ඇති අතර එය අද දිනයේත් සිදුකිරීමට නියමිත බව පොලීසිය සඳහන් කරයි.", "URL": "https://sinhala.adaderana.lk/news.php?nid=62675", "Category": null, "Parent URL": null}