{"Source": "Adaderana", "Timestamp": "June 17, 2018 11:45 am", "Headline": "ජංගම දුරකථනයක් පිපිරීයාමෙන් ආයතනයක ප්‍රධානියෙකු මරුට", "News Content": "ජංගම දුරකථනයක්, පිපිරීයාමෙන් මලයාසියාවේ පෞද්ගලික ආයතනයක ප්‍රධානියෙකු මියගොස් තිබේ. නස්රීන් හසන් නමැති 45 හැවිරිදි ඔහු සිය ජංගම දුරකථනයේ බැටරිය ආරෝපනය කිරීම සඳහා විද්‍යුත් පරිපථයකට සම්බන්ධ කර තිබියදී ඇතිවූ පිපිරීමකින් මියගොස් ඇති බව විදෙස් මාධ්‍ය වාර්තා කළේය. ජංගම දුරකථනය පිපිරීමෙන් ගින්නක් ද හටගෙන ඇති අතර ඉන් ඔහු රැඳි සිටි කාමරය ද ගිනිගෙන විනාශ වී ඇති බව සඳහන්ය. නස්රීන් හසන් මලයාසියාවේ ක්‍රැඩ්ල් නම් පෞද්ගලික ආයතනයේ ප්‍රධාන විධායක නිලධාරීයා ලෙස කටයුතු කර තිබේ.", "URL": "https://sinhala.adaderana.lk/news.php?nid=91008", "Category": null, "Parent URL": null}