{"Source": "Adaderana", "Timestamp": "May 6, 2017 10:41 am", "Headline": " දික්කුඹුරේ වෙඩි තැබීමක්-1ක් මරුට", "News Content": "ඉමදුව, දික්කුඹුර හංදිය අසලදී පුද්ගලයෙකු වෙඩි තබා ඝාතනය කර තිබේ.තම දරුවා පුද්ගලික පංතියට රැගෙනයමින් සිටි පුද්ගලයෙකු වෙත මුහුණු ආවරණය කරගත් යතුරුපැදියකින් පැමිණි පුද්ගලයින් දෙදෙනෙකු විසින් වෙඩි තබා පළාගොස් ඇති බව පොලීසිය පැවසුවේය.වෙඩි වැදීමෙන් බරපතළ තත්ත්වයේ පසු වූ අදාළ පුද්ගලයා කරාපිටිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ අන්දුගොඩ, දික්කුඹුර ප්‍රදේශයේ පදිංචිව සිටි 42 හැවිරිදි පුද්ගලයෙකි.දෙපාර්ශවයයක් අතර කාලයක් තිස්සේ පැවැති ආරවුලක් හේතුවෙන් මෙම වෙඩිතැබීම සිදුව ඇති බවට සිදු කළ විමර්ශනවලදී අනාවරණය වී තිබේ.ගාල්ල කොට්ඨාස භාර ජ්‍යේෂ්ඨ පොලිස් අධිකාරීවරයා විසින් පොලිස් කණ්ඩායම් කිහිපයක් යොදවා පුළුල් පරීක්ෂණ ආරම්භ කර ඇති බව පොලිස් මූලස්ථානය පැවසුවේය.", "URL": "https://sinhala.adaderana.lk/news.php?nid=72874", "Category": null, "Parent URL": null}