{"Source": "Adaderana", "Timestamp": "June 17, 2011 09:44 am", "Headline": "හෙක්ටර් වීරසිංහ සෞඛ්‍ය සේවයට සමුදෙයි", "News Content": "කොළඹ ජාතික රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා අද(17) සෞඛ්‍ය සේවයෙන් විශ්‍රාම ගනියි. වසර 31 ක සෞඛ්‍ය ක්ෂේත්‍රයේ සේවා කාලය තුළ ඔහු විසි එක් වසරක්ම ජාතික රෝහලේ සේවය කිරීම විශේෂත්වයකි. සේවකයින් 7,500 ක් සහ නේවාසික රෝගීන් 3,500 ක් පමණ මෙහෙයවමින්, රැකබලාගනිමින්, නායකත්වය දෙමින් කටයුතු කළ වෛද්‍ය හෙක්ටර් වීරසිංහ මහතා මෙරට මහජනතාව වෙනුවෙන් වැදගත් මෙහෙයක් ඉටු කළ අයෙකි. සෞඛ්‍ය සේවයෙන් විශ්‍රාම ගන්නා වෛද්‍ය හෙක්ටර් වීරසිංහ මහතා ලොස් ඇන්ජලීස් නුවර ශ්‍රී ලංකා කොන්සල් ජනරාල්වරයා ලෙස ඉදිරියේ දී කටයුතු කරනු ඇත.", "URL": "https://sinhala.adaderana.lk/news.php?nid=16812", "Category": null, "Parent URL": null}