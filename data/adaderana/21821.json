{"Source": "Adaderana", "Timestamp": "February 2, 2012 11:14 am", "Headline": "ඕස්ට්‍රේලියානු සංචාරයේදීත් ශ්‍රී ලංකා කණ්ඩායමට හුළං ", "News Content": "ශ්‍රී ලංකා ක්‍රිකට් පාලක මණ්ඩලය මුහුණ පා ඇති මූල්‍ය අර්බුදය හේතුවෙන් ඉදිරි ඕස්ට්‍රේලියානු සංචාරය ද ගෙවීමකින් තොරව තරග කිරීමට ශ්‍රී ලංකා ක්‍රිකට් කණ්ඩායමට සිදුව ඇති බව විදෙස් මාධ්‍ය වාර්තා කරයි. පසුගිය සංචාරවල දී ශ්‍රී ලංකා ක්‍රිකට් ක්‍රීඩකයන්ට ගෙවීමට නියමිත මුදල් ගෙවිම් කර ඇත්තේ ද ජාත්‍යන්තර ක්‍රිකට් ක්‍රීඩකයන්ගේ සංගම් සම්මේලනයේ මැදිහත්වීමෙන් බව ඕස්ට්‍රේලියානු වාර්තා පෙන්වාදෙයි. එම සංචාරයන් සඳහා සහ ඊට අදාළ අනෙකුත් පහසුකම් සැපයීමට එම ආයතනය සෘජුවම ඇ.ඩො මිලියන 02ක මුදලක් ක්‍රිකට් පාලක මණ්ඩලයට ලබා දී තිබෙන බව තවදුරටත් එම වාර්තාවල සඳහන් වෙයි. ලෝක කුසලාන තරගය ඇතුළු එංගලන්ත, පකිස්තාන සහ දකුණු අප්‍රිකානු සංචාර සඳහා ක්‍රිකට් ක්‍රීඩකයන්ට ඇ.ඩො මිලියන 2.3 මුදලක් ශ්‍රී ලංකා ක්‍රිකට් පාලක මණ්ඩලයෙන් ගෙවිය යුතුව ඇතැයි ද එම මාධ්‍ය වාර්තා කරයි.", "URL": "https://sinhala.adaderana.lk/news.php?nid=21821", "Category": null, "Parent URL": null}