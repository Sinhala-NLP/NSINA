{"Source": "Adaderana", "Timestamp": "November 3, 2010 11:15 am", "Headline": "සරසවි සිසුන්ගේ ඇප ඉල්ලීම 8 දා විභාගයට ගනියි", "News Content": "උසස් අධ්‍යාපන අමාත්‍යාංශයට අයුතු ලෙස ඇතුළු වී රජයේ‍දේපළ වලට අලාභහානි සිදු කිරීමේ චෝදනාව මත රක්ෂිත බන්ධනාගාර ගත කර සිටින සරසවි සිසුන් 21 දෙ‍නාගේ ඇප ඉල්ලීම් ලබන 8 වැනිදා විභාග කරන බව කොළඹ මහාධිකරණය දැනුම් දී තිබේ. අදාළ සිසුන්ට ඇප ලබා දීම කොළඹ මහේස්ත්‍රාත් අධිකරණය විසින් මීට පෙර ප්‍රතික්ෂේප කර තිබුණි. ඉන් පසු අදාළ සිසුන්ගේ නීතීඥයින් විසින් මෙම ඇප ඉල්ලීම මහාධිකරණය වෙත ඉදිරිපත් කළ අතර එම ඉල්ලීම් අද කැඳවූ අවස්ථාවේ රජයේ නීතීඥවරයා කියා සිටියේ මෙම සිද්ධියට අදාළ පොලිස් වාර්තා ඉදිරිපත් කිරීමට අවශ්‍ය බවයි. ඒ අනුව මෙම පෙත්සම් වලට අදාළ විමසීම් ලබන සඳුදාට කල් තබන ලෙස ද රජයේ නීතීඥවරයා අධිකරණයෙන් ඉල්ලා සිටියේය. ඒ අනුව එම පෙත්සම් වලට අදාළ විභාගය ලබන 8 වැනිදාට‍ පවත්වන ලෙසත් එදිනට සරසවි සිසුන් 21 දෙනා අධිකරණය හමුවට ඉදිරිපත් කරන ලෙස ත් කොළඹ මහාධිකරණ විනිසුරු දීපාලි ‍විජේසුන්දර මහත්මිය වැඩි දුරටත් නියෝග කර සිටියාය.", "URL": "https://sinhala.adaderana.lk/news.php?nid=11907", "Category": null, "Parent URL": null}