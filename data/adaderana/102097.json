{"Source": "Adaderana", "Timestamp": "January 9, 2019 08:46 pm", "Headline": "මීළඟ ජනපති අපේක්ෂකයා ගැන මහින්දගෙන් හෙළිදරව්වක්", "News Content": "මීළඟ ජනාධිපතිවරණයටත් ශ්‍රී ලංකා නිදහස් පක්ෂය ප්‍රමුඛ සන්ධානයේ අපේක්ෂකයා ලෙස ඉදිරිපත් කරන්නේ වත්මන් ජනාධිපතිවරයාම බව එම පක්ෂයේ මාධ්‍ය ප්‍රකාශක මහින්ද සමරසිංහ මන්ත්‍රීවරයා පවසයි. අද(08) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. මේ අතර ජනාධිපති මෛත්‍රීපාල සිරිසේන මහතාට ජනාධිපතිවරණයක් සඳහා යෑමට කිසිඳු හදිසියක් නොමැති බව මහින්ද සමරසිංහ මන්ත්‍රීවරයා පෙන්වා දුන්නේය. ජනාධිපතිවරයාට ඉදිරියේදී තවදුරටත් රට තුළ සංවර්ධන ක්‍රියා සිදු කිරීමට ඇති බැවින් නියමිත කාලයෙදී ජනාධිපතිවරනයක් කැඳවන බව ජනාධිපතිවරයා විසින් සඳහන් කළ බව පාර්ලිමේන්තු මහින්ද සමරසිංහ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=102097", "Category": null, "Parent URL": null}