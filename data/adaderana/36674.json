{"Source": "Adaderana", "Timestamp": "August 16, 2013 01:41 pm", "Headline": "නදීකා අවසන් තරගයට සුදුසුකම් ලබයි", "News Content": "රුසියාවේ පැවැත්වෙන ලෝක ශූරතා මළල ක්‍රීඩා තරගාවලියේදී මීටර් 60.39ක දුරක් හෙල්ල විසිකරමින් අවසන් තරගයට සුදුසුකම් ලබා ගැනීමට නදීකා ලක්මාලි ක්‍රීඩිකාව සමත්ව තිබේ. පසුගිය ආසියානු මලල ක්‍රීඩා තරගාවලියේ දී හෙල්ල විසිකිරීමේ කාන්තා ඉසව්වෙන් මීටර් 60.64 ක දුරක් වාර්තා කරමින් නව ශ්‍රී ලංකා වාර්තාවක් බිහිකිරීමට ද නදීකා ලක්මාලි සමත් විය. ලෝක ශූරතා මලල ක්‍රීඩා තරගාවලියේ හෙල්ල විසිකිරීමේ ඉසව්වේ අවසන් තරගය එළඹෙන ඉරිදා පැවැත්වීමට නියමිතය.", "URL": "https://sinhala.adaderana.lk/news.php?nid=36674", "Category": null, "Parent URL": null}