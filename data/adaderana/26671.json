{"Source": "Adaderana", "Timestamp": "August 18, 2012 08:48 am", "Headline": "අතුරුදන් වු පුද්ගලයා වැවෙන් මතුවෙයි", "News Content": "ගිරිතලේ වැවේ ගිලී මියගිය පුද්ගලයෙකුගේ මළ සිරුරක් මින්නේරිය පොලිසිය විසින් සොයාගෙන තිබේ. ගිරිතලේ යාය 01 ප්‍රදේශයේ පදිංචිව සිටි 50 හැවිරිදි පුද්ගලයෙකුගේ මළ සිරුරක් මෙසේ සොයාගෙන ඇති බව සඳහන්ය. අදාළ පුද්ගලයා අතුරුදන්ව ඇති බවට ඔහුගේ බිරිඳ විසින් සිදුකරන ලද පැමිණිල්ලකට අනුව සිදුකළ සෝදිසියක දී ගිරිතලේ වැවේ තිබී ඔහුගේ මළ සිරුර සොයා ගැනීමට හැකිවූ බව පොලිසිය සඳහන් කළේය. සිද්ධිය සම්බන්ධයෙන් මින්නේරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26671", "Category": null, "Parent URL": null}