{"Source": "Adaderana", "Timestamp": "April 14, 2011 09:34 am", "Headline": "අවුරුද්ද වෙනුවෙන් රැඳවියන් හමුවීමට ඥාතීන්ට අදත් අවස්ථාවක් ", "News Content": "අලුත් අවුරුද්ද වෙනුවෙන් බන්ධනාගාර රැඳවියන් හමුවීම සඳහා ඔවුන්ගේ ඥාතීන්ට අද(14) දිනය තුළ ද අවස්ථාව ලබාදී ඇති බව බන්ධනාගාර කොමසාරිස් ජනරාල් මේජර් ජනරාල් වී.ආර්. ද සිල්වා මහතා පවසයි. දිවයින පුරා බන්ධනාගාර වල රදවා සිටින රැඳවියන් දා හතර දහසක පමණ පිරිසක් බැලීම සඳහා ඔවුන්ගේ ඥාතීන් වෙත අවස්ථාව ලබා දී ඇති බව ඔහු සඳහන් කරයි. බන්ධනාගාර රැඳවියන් හමුවීමේ අවස්ථාව ලබාදී ඇත්තේ මාසයකට එක්වරක් පමණක් වුවද මෙවර එම සීමාව ඉවත්කළ බව වී.ආර්. ද සිල්වා මහතා පෙන්වාදුන්නේය. එමෙන්ම රැඳවියන් වෙනුවෙන් අවුරුදු කැවිලි වර්ග රැගෙන ඒම සඳහා ද අවස්ථාව ලබාදී ඇති බව ඔහු ප්‍රකාශ කළේය. දිවයිනේ සෑම බන්ධනාගාරයකම අලුත් අවුරුදු චාරිත්‍ර ඒ අයුරින්ම ඉටුකිරීමට කටයුතු සම්පාදනය කර ඇති බව ද බන්ධනාගාර කොමසාරිස්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15465", "Category": null, "Parent URL": null}