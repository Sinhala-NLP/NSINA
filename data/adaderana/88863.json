{"Source": "Adaderana", "Timestamp": "May 10, 2018 04:21 pm", "Headline": "ජනතාව කියන්නේ බත් කන බූරුවන්ට නෙමෙයි", "News Content": "2020 දී ජනාධිපති මෛත්‍රීපාල සිරිසේන මහතා යන්න හදන ගමන ගැන දැඩි අප්‍රසාදය පළ කරන බව ජාතික සංවිධාන එකමුතුවේ කැඳවුම්කරු ගුණදාස අමරසේකර මහතා පවසයි. අද(10) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. මේ අතර ජාතික ආණ්ඩුව අසාර්ථක වුයේ පරිණත භාවයක් නොමැති වීමෙන් බව පසුගියදා ජනාධිපතිතුමා පාර්ලිමේන්තුවේදී පැවසුවත් එවැනි දැ ඇසීමට තරම් ජනතාව බත් කන බූරුවන් නොවන බවත් පාර්ලිමේන්තුවේ සාමාන්‍ය පෙළ අසමත් වුවන් 80 පමණ සිටින බවත් ඔවුන් බත් කන බූරුවන් ලෙස සැලකිය හැකි බවත් එතුමා සඳහන් කළේය. ජනතා විමුක්ති පෙරමුණ මඟින් ගෙන ඒමට සූදානම් 20 වන ව්‍යවස්ථා සංශෝදනය පාරාජය කළ යුතු බවත් ඒ මහතා පවසයි. පවතින ආණ්ඩුව ජාතික ආණ්ඩුවක් නොවන බවද ඇමරිකාව හා ඉන්දියාව එක්ව හදපු පුට්ටු ආණ්ඩුවක් බවත් ඔහු පෙන්වා දෙයි.", "URL": "https://sinhala.adaderana.lk/news.php?nid=88863", "Category": null, "Parent URL": null}