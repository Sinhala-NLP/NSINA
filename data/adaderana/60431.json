{"Source": "Adaderana", "Timestamp": "May 23, 2016 08:57 pm", "Headline": "   ක්‍රිකට් කණ්ඩායමට නව කළමණාකරුවෙක්", "News Content": "ශ්‍රී ලංකා ක්‍රිකට් සඳහා ඉහළ දක්ෂතා වර්ධන කළමනාකාරවරයෙකු ලෙස සයිමන් විලීස් පත් කර තිබේ. ජුනි මස පළමු වන දින සිට ක්‍රියාත්මක වන පරිදි අදාළ පත්වීම සිදුකර ඇති බව ශ්‍රී ලංකා ක්‍රිකට් ආයතනය සඳහන් කළේය.කඩුලු රකින ක්‍රීඩකයෙකු හා පිතිකරුවෙකු වු සයිමන් විලීස් කෙන්ට් ක්‍රිකට් කණ්ඩායමේ අධ්‍යක්ෂවරයෙකු ලෙස කටයුතු කරනු ලැබීය. 42 හැවිරිදි වියේ පසුවන ඔහු ක්‍රිකට් ජාතික ඇකඩමිය සඳහා පත් කර ඇති බව ශ්‍රී ලංකා ක්‍රිකට් ආයතනය සඳහන් කළේය.අදාළ පත්වීම පිළිබඳව අදහස් දක්වමින් සයිමන් විලීස් පවසා ඇත්තේ මෙම පත්වීම ලබාදීම පිළිබඳව ශ්‍රී ලංකා ක්‍රිකට් ආයතනයට කෘතඥතාව පළ කරන බවයි. ඉතා සහයෝගයෙන් ඉදිරියේ දී කටයුතු කිරීම සිය අපේක්ෂාව බව ද සයිමන් විලීස් පවසා තිබේ.", "URL": "https://sinhala.adaderana.lk/news.php?nid=60431", "Category": null, "Parent URL": null}