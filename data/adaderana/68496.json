{"Source": "Adaderana", "Timestamp": "January 24, 2017 01:06 pm", "Headline": "  පිල්ලෙයාන්ගේ පෙත්සම් විභාගයට දින තීන්දුයි ", "News Content": "ත්‍රස්තවාදය වැළැක්වීමේ පනත යටතේ රදවාගෙන සිටින තමන්ව නිදහස් කිරීමේ නියෝගයක් නිකුත් කරන ලෙස ඉල්ලා නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් ඉදිරිපත් කළ මූලික අයිතිවාසිකම් පෙත්සම විභාග කිරීමට ශ්‍රේෂ්ඨාධිකරණය අවසර ලබාදී තිබේ.ජෝෂප් පරරාජසිංහම් මන්ත්‍රීවරයාගේ ඝාතනයට පසුගිය වසරේ ඔක්තෝබර් මාසයේදී අත්අඩංගුවටගත් ශිවනේෂතුරෙයි චන්ද්‍රකාන්තන් හෙවත් පිල්ලෙයාන් මේ වන තුරුත් රක්ෂිත බන්ධනාගාර ගත කර සිටියි.මේ සම්බන්ධයෙන් ඉදිරිපත් කළ මූලික අයිතිවාසිකම් පෙත්සම අද(24) අගවිනිසුරු කේ.ශ්‍රීපවන් මහතා ප්‍රමුඛ ද්විපුද්ගල විනිසුරුමඩුල්ල හමුවේ සලකා බැලුණි.ඒ අනුව පෙත්සම් විභාගය මැයි මස 30 වැනිදා පවත්වන බව ශ්‍රේෂ්ඨාධිකරණය දැනුම් දී ඇත.", "URL": "https://sinhala.adaderana.lk/news.php?nid=68496", "Category": null, "Parent URL": null}