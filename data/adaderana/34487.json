{"Source": "Adaderana", "Timestamp": "May 30, 2013 10:39 am", "Headline": "සල්ලි ගසා කෑ සිව් දෙනෙකුට වැඩවරදියි", "News Content": "රජයේ රැකියා ලබා දෙන බව පවසමින් මුදල් වංචා කළ බවට සැකපිට පුද්ගලයින් සිව් දෙනෙකු ශ්‍රීපුර, ජයන්තිපුර ප්‍රදේශයේදී අත්අඩංගුවට ගෙන තිබේ. සැකකරුවන් සම්බන්ධයෙන් ලැබුණු පැමිණිලි කිහිපයකට අනුව සිදුකළ විමර්ශන වලදී ඔවුන් අත්අඩංගුවට ගත් බව පොලිසිය පවසයි. සැකකරුවන් විසින් රුපියල් හාරලක්ෂ අසූපන්දහසක පමණ මුදලක් වංචා කර ඇති බවට විමර්ශන වලදී අනාවරණය වී තිබේ. අත්අඩංගුවට ගත් සැකකරුවන් කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 6 වැනි දක්වා රක්ෂිත බන්ධනාගාර ගතකර ඇති බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=34487", "Category": null, "Parent URL": null}