{"Source": "Adaderana", "Timestamp": "June 6, 2016 03:49 pm", "Headline": "UPDATE: පිපුරුමෙන්වූ හානි ගැන කියන්න වැඩපිළිවෙළක්-සාලාව පෙදෙසේ දැන් තතු මෙහෙමයි", "News Content": "සාලාව කඳවුරේ ගිනිගැනීමෙන් පසු මාර්ග රථ වාහන සැලසුමක් ක්‍රියාත්මක කර ඇති අයුරු හා ගෙන ඇති ක්‍රියාමාර්ග සම්බන්ධයෙන් පොලිස් මූලස්ථානය විසින් නිවේදනයක් නිකුත් කර තිබේ.එකී නිවේදනය පහත පරිදිය.2016-06-05 වන දින සවස සාලාව ශ‍්‍රී ලංකා යුධ හමුදා කඳවුරේ සිදුවූ ගිනිගැනීම සමිබන්ධව පහත සඳහන් මාධ්‍ය නවේදනය ශ‍්‍රී ලංකා පොලිසිය විසින් නිකුත් කරනු ලැබේ.01. සාලාව යුධ හමුදා කඳවුරේ සිදුව ඇති සිද්ධිය හේතුවෙන් අලාභ වී ඇති රජයේ මෙන්ම පෞද්ගලික දේපළ සමිබන්ධයෙන් පැමිණිලි සටහන් කිරිම සඳහා සෑම පොලිස් ස්ථානයක්ම කටයුතු කරන අතර අලාභ බහුල ලෙස සිදුව ඇති කොස්ගම,හංවැල්ල,දොම්පේ,පූගොඩ සහ අවිස්සාවේල්ල පොලිස් ස්ථානයන් මගින් එම පැමිණිලි සටහන් කිරිම සඳහා අලාභ බහුල ලෙස සිදුව ඇති ප‍්‍රදේශයන් තුළ තාවකාලිකව පැමිණිලි සටහන් කිරීමේ මධ්‍යස්ථාන ආරමිභ කෙරෙනු ඇත. දේපළ අලාභ සිදුව ඇති මහජනතාවට පොලිස් ස්ථානයන් හෝ මෙවැනි මධ්‍යස්ථාන වෙත ගොස් තම පැමිණිලි සටහන් කිරීමට කටයුතු කළ හැක.02 මෙම සිද්ධිය හේතුවෙන් ආරක්‍ෂක පියවරක් වශයෙන් කොළඹ රත්නපුර ප‍්‍රධාන මාර්ගයේ කොළඹ දෙස සිට රත්නපුර දෙසට ගමන් ගන්නා වාහන හංවැල්ල දක්වාත්,රත්නපුර දෙස සිට කොළඹ දෙසට ගමන් ගන්නා වාහන කොස්ගම-කහව මංසන්ධිය දක්වාත් ගමන් කිරීමට අවසර දෙන අතර කොස්ගම-කහව මංසන්ධියේ සිට කළුඅග්ගල දක්වා මාර්ගය ආරක්‍ෂක පියවරක් වශයෙන් තාවකාලිකව වසා දමා ඇත.කොළඹ දෙස සිට රත්නපුර දක්වා ගමන් ගන්නා වාහන හංවැල්ල පූගොඩ මාර්ගයේ පූගොඩට ගොස් පූගොඩ-කිරිඳිවැල-තල්දූව ඔස්සේ අවිස්සාවේල්ලටත්, පූගොඩ-කනමිපැලැල්ල මාර්ගය ඔස්සේ කොස්ගමටත් ගමන් කර කොළඹ රත්නපුර ප‍්‍රධාන මාර්ගයට නැවත එක්විය හැක.රත්නපුර සිට කොළඹ දෙසට ගමන් ගන්නා වාහන අවිස්සාවෙල්ල-තල්දූව-කිරිඳිවැල-පූගොඩ හංවැල්ල මාර්ගය ඔස්සේ හංවැල්ලට ගමන් කර ප‍්‍රධාන මාර්ගයට එක්විය හැකි අතර කොස්ගම -කනමිපැලැල්ල-පූගොඩ- හංවැල්ල මාර්ගය ඔස්සේද ගමන් කොට ප‍්‍රධාන මාර්ගයට එක්විය හැකිය.03. සිද්ධිය සිදුව ඇති සාලාව යුධ හමුදා කඳවුරේ සිට කිලෝ මීටර 01 ක දුර ප‍්‍රමාණයක ප‍්‍රදේශය ආරක්‍ෂිත කලාපයක් ලෙස දැනට නමි කර ඇත. එම ප‍්‍රදේශයේ පදිංචි ජනතාව ඉවත් කර ඇති අතර එම ප‍්‍රදේශයෙන් බැහැර සියලුම ප‍්‍රදේශයන් දැනට මහජනතාවගේ පදිංචිය සහ පරිහරණය සඳහා නිදහස් කර ඇත.04.මෙම සිද්ධිය හේතුවෙන් මෙම ප‍්‍රදේශයන් තුළ සිදුවිය හැකි ජීවිත සහ දේපළ හානි අවමකිරීමේ අරමුණින් තාවකාලිකව විදුලිය විසන්ධි කිරීමක් සිදු කර ඇති අතර දැනට එම තත්ත්වය පරික්‍ෂා කරමින් විදුලි පද්ධතිය යථාවත් කිරීම ලංකා විදුලි බල මණ්ඩලය විසින් සිදුකරමින් පවතී.05. සිද්ධිය සිදුව ඇති ප‍්‍රදේශයේ ආරක්‍ෂාව සඳහා ශ‍්‍රී ලංකා පොලිසිය,පොලිස් විශේෂ කාර්ය බලකාය සහ යුධ හමුදාව එක්ව විශේෂිත ආරක්‍ෂිත සැලැස්මක් දැනට ක‍්‍රියාත්මක කරමින් පවතින අතර සිද්ධිය හේතුවෙන් මෙම ප‍්‍රදේශය තුළ හඳුනාගත නොහැකි ආගන්තුක වස්තූන් පතිත වී තිබිය හැකි බැවින් එවැනි භාණ්ඩ පරිහරණයෙන් වළකින ලෙස පොලිසිය මහජනතාවගෙන් හුදෙක්ම ඉල්ලා සිටී.එවැනි ආගන්තුක වස්තුවක් සමිබන්ධයෙන් දැනගත් වහාම පහත සඳහන් දුරකථන අංකයන් මගින් විශේෂ කාර්ය බලකා පුපුරණ ද්‍රව්‍ය නිශ්ක‍්‍රීය අංශය වෙත හෝ 119 දුරකථන අංකයට පොලිස් හදිසි ඇමතුමි අංශය වෙත දුරකථන පණිවිඩයක් ලබාදෙන ලෙසට පොලිසිය මහජනතාව ගෙන් ඉල්ලා සිටී.දුරකථන අංකයන්011 3046128011 3046129011 25805180777303274", "URL": "https://sinhala.adaderana.lk/news.php?nid=60839", "Category": null, "Parent URL": null}