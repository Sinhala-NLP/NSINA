{"Source": "Adaderana", "Timestamp": "August 28, 2018 11:39 am", "Headline": "ශ්‍රී ලංකා ක්‍රිකට් ක්‍රීඩකයින්ගේ ආරක්ෂාව තර කරයි", "News Content": "මේ දිනවල පැවැත්වෙන ශ්‍රී ලංකා විස්සයි විස්ස ක්‍රිකට් තරගාවලියේදී දඹුලලේ පැවති තරගයක් අතරතුර සැකසහිත පුද්ගලයින් ක්‍රීඩාංගනයේ සැරිසරන ඇති බවට තොරතුරු ලැබී ඇති බවත් මේ පිළිබඳව ශ්‍රී ලංකා ක්‍රිකට් ආයතනය අවධානය යොමු තිබේ. මේ සම්බන්ධයෙන් තරගවදින කණ්ඩායම් හා එම කණ්ඩායම්වල කළමණාකරුවන් අවධානයෙන් සිටින ලෙස ශ්‍රී ලංකා ක්‍රිකට් ආයතනය දැනුම් දී තිබේ. අදාළ සිද්ධිය සම්බන්දයෙන් ක්‍රිකට් ක්‍රීඩකයින් හා කණ්ඩායම්වල කළමණාකරුවන් දැනුවත් කිරීමේ වැඩසටහනක් අද(28) මහනුවරදී පැවැත් වෙන බව දැනුම් දෙයි. දඹුල්ල ක්‍රීඩාංගණයේ පැවති තරඟය නැරඹීම සඳහා ඉන්දීය සහ පාකිස්ථානය බුකීකරුවන් වැඩි පිරිසක් පැමිණ තිබීම පිළිබඳවද විශේෂ අවධානයක් යොමුවී ඇති බව වාර්තා වෙයි. මීලඟ තරග අද දින පල්ලේකැළේ ජාත්‍යන්තර ක්‍රිකට් ක්‍රීඩාංගනයේදී පැවැත්වීමට නියමිතයි.", "URL": "https://sinhala.adaderana.lk/news.php?nid=95138", "Category": null, "Parent URL": null}