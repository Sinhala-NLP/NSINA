{"Source": "Adaderana", "Timestamp": "June 14, 2017 08:38 am", "Headline": "ජනතාව ජීවත් කරවන්න රජයට වැඩපිළිවෙලක් නෑ", "News Content": "වසර දෙකක් ඇතුළත දරුණු ආපදා 08ක බලපෑමට ලක්වුවද ජනතාව ජීවත් කරවීම සඳහා රජයට වැඩපිළිවෙලක් නොමැති බවට පාර්ලිමේන්තු මන්ත්‍රී නාමල් රාජපක්ෂ මහතා චෝදනා කරයි. මන්ත්‍රීවරයා ප්‍රකාශ කළේ අරනායක ප්‍රදේශයේ නායයෑමෙන් විපතට පත්වූවන් ද තවදුරටත් තාවකාලික කූඩාරම් තුළ රැදී සිටින බවයි. මිනිසුන් අසරණ තත්ත්වයට පත්ව කුඩාරම්වල ජීවත් වෙන කොට එම ජනතාවගේ දුක කියන්න ආණ්ඩුව අවස්ථාවක් නොදෙන බව ද නාමල් රාජපක්ෂ මහතා මෙහිදී වැඩිදුරටත් පැවසීය. එමෙන්ම ආණ්ඩුව පවසන තරම් ජනතාවගේ ගැටළු කෙරෙහි සන්වේදී නම් ඔවුන් කිසි විටෙකත් ජනතාවට කුඩාරම්වල ජිවත් වීමට ඉඩ නොදෙන බව ද මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=74193", "Category": null, "Parent URL": null}