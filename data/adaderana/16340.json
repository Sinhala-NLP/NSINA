{"Source": "Adaderana", "Timestamp": "May 26, 2011 11:21 am", "Headline": "ජුනි 01 සිට එස්.එල්.එස් නැති දත් බුරුසු අලෙවිය තහනම්", "News Content": "එස්.එල්.එස්. සහතිකය‍ නොමැති දත් බුරුසු අලෙවි කිරීම ජුනි පළමුවැනිදා සිට තහනම් කරන බව පාරිභෝගික කටයුතු පිළිබඳ අධිකාරිය පවසයි. 2010 නොවැම්බර් මස 10 වැනි දින නිකුත් කරන ලද ගැසට් නිවේදනයට අනුව මෙය ක්‍රියාත්මක කරන බව එහි සභාපති රූමි මර්ෂුක් මහතා ප්‍රකාශ කළේය. ශ්‍රී ලංකා ප්‍රමිති ලාංඡනය වන එස්.එල්.එස්. ලාංඡනය සෑම දත් බුරුසුවකම ප්‍රකටව පෙනෙ‍න ස්ථානයක පැහැදිලිව ලකුණු කර තිබිය යුතු වේ. එසේ නොමැති දත් බුරුසු තොග වශයෙන් හෝ සිල්ලර වශයෙන් නිෂ්පාදනය කිරීම, බෙදා හැරීම, විකිණීම නොකළ යුතු බව රූමි මර්ෂුක් මහතා පැවසුවේය.", "URL": "https://sinhala.adaderana.lk/news.php?nid=16340", "Category": null, "Parent URL": null}