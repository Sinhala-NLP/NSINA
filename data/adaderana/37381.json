{"Source": "Adaderana", "Timestamp": "September 13, 2013 04:17 pm", "Headline": "ඉන්දියාවේ වෛද්‍ය සිසුවිය දූෂණය කළ 4ට මරණ දඬුවම", "News Content": "මහත් ආන්දෝලනයකට තුඩු දුන් ඉන්දියාවේ දිල්ලිහිදී වෛද්‍ය සිසුවියක් සමූහ දූෂණයට ලක් කර ඝාතනය කිරීමේ සිද්ධියට අදාළ සැකකරුවන් සිව් දෙනෙකුට ඉන්දීය අධිකරණයක් විසින් මරණ දඬුවම නියම කර තිබේ. පසුගිය වසරේ දෙසැම්බර් මාසයේ දී 23 හැවිරිදි වෛද්‍ය සිසුවියක් බස් රථයක් තුළ දී සමූහ දූෂණයට ලක් වු අතර දින කිහිපයක් රෝහල්ගතව සිටි ඇය පසුව ජීවිතක්ෂයට පත් වුණි. සිද්ධිය සම්බන්ධයෙන් සැකකරුවන් හය දෙනෙකු අත්අඩංගුවට ගත් අතර ඉන් එක් සැකකරුවෙකු බන්ධනාගාරය තුළ දී ජීවිතක්ෂයට පත් විය. සෙසු සැකකරුවන් පස් දෙනා අතුරෙන් එක් සැකකරුවෙකු බාල වයස්කාර අයෙකු වන බැවින් ඔහු හැර සෙසු සිව් දෙනා අද913) දිනයේ දිල්ලිහි අධිකරණයකට ඉදිරිපත් කර තිබුණි. ඒ අනුව ඔවුන් සිව් දෙනාට මරණ දඬුවම ලබාදීමට අධිකරණය නියෝග කර ඇත. අදාළ සැකකරුවන්ට දැඩි දඬුවම් පමුණුවන ලෙස සඳහන් කරමින් පසුගිය කාලය තුළ ඉන්දියාවේ උද්ඝෝෂණ ව්‍යාපාර රැසක් පැවැත්වුණි.", "URL": "https://sinhala.adaderana.lk/news.php?nid=37381", "Category": null, "Parent URL": null}