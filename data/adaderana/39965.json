{"Source": "Adaderana", "Timestamp": "December 30, 2013 03:32 pm", "Headline": "දින 6ට බීමත් රියදුරන් 1556ක් මාට්ටු", "News Content": "බීමත් රියදුරන් අත්අඩංගුවට ගැනීමේ විශේෂ මෙහෙයුමේදී දින 6ක් ඇතුළත රියදුරන් 1556 දෙනෙකු අත්අඩංගුවට ගත් බව පොලීසිය පවසයි. ඊයේ පෙරවරු 6 සිට අද පෙරවරු 6 දක්වා ගතවු පැය 24ක කාලය තුළ බීමත් රියදුරන් 251 දෙනෙකු අත්අඩංගුවට ගෙන ඇති බව වාර්තා වේ. ගත වු දින 6ක කාලය තුළ අත්අඩංගුවට ගත් පුද්ගලයින් අතර මගී ප්‍රවාහන බස් රථ රියදුරන් 7 දෙනෙකු, යතුරුපැදිකරුවන් 858 දෙනෙකු, ත්‍රිරෝද රථ රියදුරන් 508දෙනෙකු සහ වෙනත් වාහන රියදුරන් 183දෙනෙකු ද වේ. පසුගිය 24 වන දින සිට ආරම්භ කළ විශේෂ මෙහෙයුම ඉදිරියටත් පවත්වාගෙන යාමට පියවර ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=39965", "Category": null, "Parent URL": null}