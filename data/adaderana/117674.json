{"Source": "Adaderana", "Timestamp": "August 28, 2019 11:59 am", "Headline": "ඉපැරණි කිතුණු දේවස්ථානයක ගින්නක්", "News Content": "අමෙරිකාවේ ෆිලඩෙල්ෆියා නගරයේ පිහිටි ඉපැරණි කිතුණු දේවස්ථානයක් ගිනිගැනීමට ලක්ව තිබේ. ඒ හේතුවෙන් ගොඩනැඟිල්ල කඩාවැටී ඇති බව විදෙස් වාර්තා සඳහන් කළේය. අමෙරිකාවේ පෙන්සිල්වේනියා ප්‍රාන්තයට අයත් ෆිලඩෙල්ෆියා නගරයේ පිහිටි කිතුණු දේවස්ථානයක ගින්නක් හටගෙන තිබුණි. ගින්නත් සමඟ ප්‍රදේශය ඝන දුමාරයකින් වැසී ගොස් තිබූ ආකාරයත් දක්නට ලැබුණි. ගිනිගැනීමට ලක්වූ දේවස්ථානය වර්ෂ 115ක් පමණ පැරණි එකක් බව විදෙස් වාර්තා සඳහන් කළේය. ගින්නත් සමග දේවස්ථාන ගොඩනැගිල්ල කඩාවැටී වැටී ඇති බවද එම වාර්තාවල දැක්වෙයි. කෙසේ නමුත් ගින්නෙන් කිසිදු පුද්ගල හානියක් සිදුව නැහැ. පැය කිහිපයක් ඇතුළත ගින්න මුළුමණින් පාලනය කිරීමට ගිනි නිවීමේ සේවකයන් සමත්ව තිබුණි. එම මෙහෙයුමට ගිනි නිවීමේ භටයන් සියයක් පමණ යොදවා තිබූ බවත් සඳහන් වෙයි.", "URL": "https://sinhala.adaderana.lk/news.php?nid=117674", "Category": null, "Parent URL": null}