{"Source": "Adaderana", "Timestamp": "November 8, 2010 11:00 am", "Headline": "මඩකළපුවේ විපතට පත් පවුල් 100 ට වන්දි ලබාදෙයි", "News Content": "ගැටුම් හේතුවෙන් විපතට පත් මඩකළපුව දිස්ත්‍රික්කයේ පවුල් 100 ට වන්දි ලබාදීමට කටයුතු යොදා තිබේ. අදාළ පවුල් වෙත රුපියල් මිලියන 12ක පමණ වන්දි ලබාදීමට නියමිත බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පැවසීය. ලබන 12 වැනිදා මඩකළපුව දිස්ත්‍රික් ලේකම් කාර්යාලයේදී අදාළ වන්දි ප්‍රදානය සිදුකෙරෙනු ඇත. මීට අමතරව එදින පෙරවරුවේ සිට ස්වයං රැකියා සඳහා ණය ලබාදීමේ වැඩසටහන යටතේ සුදුස්සන් තෝරා ගැනීමේ සම්මුඛ පරීක්ෂණ ද පැවැත්වීමට කටයුතු යොදා තිබේ. තව ද පුළියන්කුලම, මුලතිව් හා නැදුන්කනී යන ප්‍රදේශයන්හි නිවාස 250ක් පිළිසකර කිරීම සඳහා මූල්‍යාධාර පිරිනැමීමට ද කටයුතු යොදා ඇතැයි පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=12006", "Category": null, "Parent URL": null}