{"Source": "Adaderana", "Timestamp": "April 29, 2018 05:21 pm", "Headline": "දෙනියායේ නිවාස දෙකක් ගින්නකින් විනාශයි (ඡායාරූප)", "News Content": "දෙනියාය බෙවර්ලි පහල කොටසේ නිවාස දෙකක් ගින්නකින් විනාශ වී තිබේ. බෙවර්ලි ඇල ආශ්‍රිතව පිහිටි නිවෙස්වලට ගංවතුර තර්ජන පැවතීම හේතුවෙන් ඊයේ(28) අධික වර්ෂාපතනයත් සමඟ එහි පදිංචිකරුවන් අසල නිවසකට ගොස් ඇති බව සඳහන්ය. එම අවස්ථාවේ ඉන් එක් නිවසක දල්වා තිබූ ඉටිපන්දමක් හේතුවෙන් ගින්න හටගෙන ඇති බවට මූලික විමර්ශනවලදී අනාවරණය වී ඇත. සිද්ධිය සම්බන්ධයෙන් දෙනියාය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88260", "Category": null, "Parent URL": null}